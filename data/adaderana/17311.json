{"Source": "Adaderana", "Timestamp": "July 10, 2011 02:24 pm", "Headline": "පාද චාරිකාවේ නිරතවූ කාන්තාවට වලස් ප්‍රහාරයක්", "News Content": "යාල වනෝද්‍යානය හරහා කතරගම බලා පාද චාරිකාවේ නිරත වු කාන්තාවක වලසෙකු පහරදීම හේතුවෙන් මියගොස් තිබේ. අද(10) අලුයම මෙම මරණය සිදුවී ඇති බව පොතුවිල් පොලිසිය සඳහන් කරයි. මි‍යගොස් ඇත්තේ තිරුක්කෝවිල් ප්‍රදේශයේ පදිංචි තිස් දෙහැවිරිදි ගුරුවරියකි. මළ සිරුර මේ වන විට කතරගම රෝහලේ තැන්පත් කර ඇති අතර පොතුවිල් පොලිසිය මඟින් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=17311", "Category": null, "Parent URL": null}