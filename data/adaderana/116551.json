{"Source": "Adaderana", "Timestamp": "August 14, 2019 09:02 pm", "Headline": "බදින තුවක්කුවක් පත්තු වී අයෙක් මරුට", "News Content": "සෙට්ටිකුලම,අරසඩිකුලම ප්‍රදේශයේදී බදින තුවක්කුවක් පත්තුවීමෙන් පුද්ගලයෙකු අද(14) දහවල් ජිවිතක්ෂයට පත්ව ඇත. පොලිසිය පැවසුවේ සෙට්ටිකුලම අරසඩිකුලම, හතරවන ඇළ ප්‍රදේශයේ කැළෑව තුළදි සතුන්ට ඇටවු බඳින තුවක්කුවක් පත්තුවීමෙන් එලෙස පුද්ගලයෙකු ජිවිතක්ෂයට පත්ව ඇති බවයි. සෙට්ටිකුලම අරසඩිකුලම ප්‍රදේශයේ පදිංචි එම්.විජයන් නමැති 50 හැවිරිදි පුද්ගලයෙකු එලෙස ජිවිතක්ෂයට පත්ව ඇති බව වාර්තාවේ. පොලිසිය පැවසුවේ මියගිය පුද්ගලයාගේ බිරිඳ කිසියම් කටයුත්තක් වෙනුවෙන් නිවසින් බැහැරව ගොස් නැවත නිවස වෙත පැමිණ බලන අවස්ථාවේ ස්වාමිපුරුෂයා නොමැතිවීම සම්බන්ධයෙන් ප්‍රදේශවාසීන්ගේ සහයෝගයෙන් යුතුව සොයා බැලීමේදී නිවස අසළ කැළැව තුළ තිබ් මළ සිරුර සොයාගෙන ඇති බවයි. පොලිසිය වැඩිදුරටත් පැවසූවේ මළ සිරුර සම්බන්ධයෙන් මහේස්ත්‍රාත් මරණ පරීක්ෂණ පැවැත්වීමෙන් අනතරුව, සිරුර පශ්චාත් මරණ පරීක්ෂණ වෙනුවෙන් යොමු කිරීමට නියමිත බවයි. සිද්ධිය සම්බන්ධයෙන් සෙට්ටිකුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116551", "Category": null, "Parent URL": null}