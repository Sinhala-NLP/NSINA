{"Source": "Adaderana", "Timestamp": "September 27, 2017 10:24 pm", "Headline": "නොර්වේ රජයෙන්  තාක්ෂණික සහය", "News Content": "දිවයිනේ දිස්ත්‍රික් කිහිපයකට බලපා ඇති නාය යෑම් හා ගිලා බැසීමේ අවධානම් තත්වයන් පහසුවෙන් හදුනා ගැනීම සදහා අවශ්‍ය තාක්ෂණීක සහය ලබා දීමට නොර්වේ රජය ඉදිරිපක් වී ඇත. එම වැඩ සටහන පිළිබද දැනුවත් කිරිමේ හා මාතලේ දිස්ත්‍රික්කයේ අවධානම් සහිත ප්‍රදේශයන්හි පරික්ෂණ කටයුතු ආරම්භ කිරිම නොර්වේ තානාපති ත්‍රෝබිජෝන් ගෞස්තර්සේතන් මහතාගේ ප්‍රධානත්වයෙන් ඊයේ (26) දින මාතලේ රත්තොට ප්‍රදේශයෙදී සිදු කෙරිණී. මාතලේ දිස්ත්‍රික්කයට අමතරව මෙම වැඩ සටහන බදුල්ල දිස්ත්‍රික්කයේ උමාඔය ව්‍යපෘතියෙන් හානියට පත් වු ප්‍රදේශයන් හා යාපනේ දිස්ත්‍රික්කයේ ගීලා බැසිමේ අවධානම් සහිත ප්‍රදේශයන්හී භුමිය අභ්‍යන්තරයේ දත්ත හා තොරතුරු ලබා ගැනීම සඳහා අවශ්‍ය නවීන තාක්ෂණික උපකරණ භාවිතා කරමින් එම තොරතුරු ලබා ගැනීමට එරට භු විද්‍යාඥයින්ගේ සහයෝගයද ලබාදී තිබේ. නායයැම් හා ගීලා බැසීම් දැඩි අවධානමක් සහිත ප්‍රදේශයක් ලෙස හදුනාගෙන තිබෙන මාතලේ පුංචි රත්තොට ප්‍රදේශයේ නවීන තාක්ෂණීක උපකරණ භාවිතයෙන් නොර්විජියානු හා දේශීය භුවිද්‍යඥයින්ගේ සහභාගීත්වයෙන් ඒකාබද්ධ පරික්ෂණයක් රේඩාර් (GPR) උපකරණ හා සිතියම්ගත කළ හැකි නවීණ ඩෝර්නර් උපකරන භාවිතා කෙරුණී. භුමිය අභ්‍යන්තරයේ සිදුවන විපර්යාසයන් ක්ෂණීකව හදුනා ගැනීම තුලින් සිදු විය හැකි ආපදාවන් අවම කර ගරනීමට මෙම වැඩ සටහන ඉවහල් වනබව ජාතික ගොඩනැගිලි පර්යේෂන ආයතනයයේ නාය යෑම් අංශයේ වැඩ බලන අධ්‍යක්ෂ ආචාර්ය ගාමිණී ජයතිස්ස මහතා මෙම පරික්ෂණ අවස්ථාවට සහභාගී වෙමින් සඳහන් කළේය. ශ්‍රි ලංකාවේ භුමිය අභ්‍යන්තර තොරතුරු පහසුවෙන් ලබා ගැනීමට අවශ්‍ය පරික්ෂාවන් සඳහා වසර 2020දක්වා සහයෝගය ලබා දීම වෙනුවෙන් රුපියල් මිලියන 200ක් ලබා දීමට නොර්වේ රජය පියවරගෙන තිබේ. මෙම අවස්ථාවට ජාතිකගොඩනැගිලි පර්යේෂන ආයතනයේ භූ විද්‍යඥයින් හා නොර්වේ රජයේ භූ විද්‍යඥයින් සහභාගී විය.", "URL": "https://sinhala.adaderana.lk/news.php?nid=78081", "Category": null, "Parent URL": null}