{"Source": "Adaderana", "Timestamp": "March 29, 2019 09:52 pm", "Headline": "රොක්හිල් රක්ෂිතයේ ගින්නක්", "News Content": "බදුල්ල, ඉඹුල්ගොඩ ගම්මානයට ඉහළින් පිහිටි රොක්හිල් රක්ෂිතයට අද (29) රාත්‍රී 6.30 ට පමණ කිසියම් පිරිසක් විසින් ගිනි තබා ඇති බව බදුල්ල දිස්ත්‍රික් සහකාර ආපදා කළමනාකරණ මධ්‍යස්ථානය පවසයි. මේ වෙන විටත් ගින්න පැතිර යමින් පවතින අතර සීඝ්‍රයෙන් පැතිර යමින් පවතින බව රක්ෂිතයට පහළින් පිහිටි ගම්මානවල ජනතාව පවසා සිටින බව අද දෙරණ වාර්තාකරු සඳහන් කරයි. මෙම රක්ෂිතය තුල ස්වභාවික ගහකොළ මෙන්ම ජල උල්පත් රැසක් ද ඇතැයි ප්‍රදේශවාසීහු ප්‍රකාශ කර ඇත. ගින්න පාලනය කිරීම් සඳහා මේ වන විටත් යුධ හමුදා කණ්ඩායමක් එම ස්ථානය වෙත පිටත්කර යවා ඇතැයි බදුල්ල දිස්ත්‍රික් සහකාර ආපදා කළමණාකරණ අධ්‍යක්ෂකවරයා ප්‍රකාශ කර ඇත.", "URL": "https://sinhala.adaderana.lk/news.php?nid=107001", "Category": null, "Parent URL": null}