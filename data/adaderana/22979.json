{"Source": "Adaderana", "Timestamp": "March 22, 2012 04:04 pm", "Headline": "ශ්‍රී ලංකාවට අදාළ යෝජනාව කල්තැබිය යුතුයි", "News Content": "ශ්‍රී ලංකාවට අදාළව ජිනීවා සමුළුවට ගෙන ආ යෝජනාව අසාධාරණ හා අත්‍යවශ්‍ය නොවන බව කියුබාව පවසයි. ජගත් මානව හිමිකම් සමුළුවේදී අමෙරිකා එක්සත් ජනපද නියෝජිතවරිය විසින් ශ්‍රී ලංකාව සම්බන්ධයෙන් යෝජනාව ගෙන ඒමෙන් පසු ඒ පිළිබඳ අදහස් දක්වමින් කියුබානු නියෝජිතයා මේ බව සඳහන් කළේය. මෙම යෝජනාව ගෙන ඒම සැප්තැම්බර් මස දක්වා කල්දැමීමට හැකිනම් එය වඩා සුදුසු බව කියුබානු නියෝජිතයා පෙන්වා දුන්නේය. ගුවන්තනාමෝ වධ කඳවුර පිළිබඳ අමෙරිකා එක්සත් ජනපදයට විරෝධය එල්ලවී තිබෙන හා ඒ පිළිබඳ ඔබාමා පාලනය විසින් ක්‍රියාමාර්ගයක් නොගෙන ඇති තත්ත්වයක් තුළ ශ්‍රී ලංකාව සම්බන්ධයෙන් වන යෝජනාව කල්තැබීම වඩා සුදුසු බව හෙ‍තෙම වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=22979", "Category": null, "Parent URL": null}