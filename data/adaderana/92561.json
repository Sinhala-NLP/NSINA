{"Source": "Adaderana", "Timestamp": "July 14, 2018 02:15 pm", "Headline": "සීතාවක ප්‍රදේශීය ලේකම් කාර්යාලය අසල මාරක අනතුරක්", "News Content": "හංවැල්ල, සීතාවක ප්‍රදේශීය ලේකම් කාර්යාලය අසලදී මාරක අනතුරක් සිදුව තිබේ. අවිස්සාවේල්ල සිට කොළඹ දෙසට ධාවනය වූ යතුරුපැදියක් එම දිශාවෙන්ම ධාවනය වූ ලොරි රථයක් පසු කරගෙන යාමට උත්සාහ කිරීමේදී එහි ගැටීමෙන් අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදියේ ගමන් කල පැදිකරු සහ පසුපැදිකරු පාදුක්ක රෝහලට ඇතුලත් කර ඇති බව සඳහන්ය. එහිදී 23 හැවිරිදි හොරණ ප්‍රදේශයේ පදිංචි පැදිකරු මියගොස් තිබේ. අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර හංවැල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92561", "Category": null, "Parent URL": null}