{"Source": "Adaderana", "Timestamp": "February 1, 2017 02:24 pm", "Headline": "සයිටම් තීන්දුව බල රහිත කළ හැකියි", "News Content": "මාලඹේ සයිටම් ආයතනයට වෛද්‍ය උපාධිය පිරිනැමීම සඳහා නීත්‍යනුකූල බලයක් තිබෙන බවට අභියාචනාධිකරණය විසින් ඊයේ (31) ලබා දුන් තීන්දුව කිසිසේත් සෑහීමකට පත් නොවන බවත්, ඉන් අධිකරණයට අගෞරව කළ බවක් අදහස් නොකෙරෙන බවත් සමස්ත ලංකා වෛද්‍ය නිලධාරීන්ගේ සංගමයේ ප‍්‍රධාන ලේකම් ජයන්ත බණ්ඩාර මහතා පවසයි. සයිටම් ආයතනය ආරම්භයේ සිටම පැවති ආණ්ඩුව මෙන්ම වත්මත් ආණ්ඩුවේ බොහෝ දෙනෙක් ඔවුන්ට පක්‍ෂපාති ලෙස කටයුතු කළ ආකාරය පිළිබඳබ ද මොවුන් කරුණු ඉදිරිපත් කර සිටියේ ය. මෙම නඩුව සඳහා ඉදිරිපත් වු කරුණු සියල්ල ඔවුන් පිළිනොගන්නා අතර මෙම වෛද්‍ය විද්‍යාලය තුළින් ගුණාත්මක වෛද්‍යවරුන් පිරිසක් දායාද කළ නොහැකි බව ද මෙහිදී සඳහන් කෙරිණි. අභියාචනාධිකරණය මඟින් ලබා දුන් මෙම නඩු තීන්දුව අභියෝගයට ලක් කිරීමින් ශ‍්‍රී ලංකා වෛද්‍ය සභාව ලෙස ශ්‍රේෂ්ඨාධිකරණයට කරුණු ඉදිරිපත් කර මෙම තීන්දුව බල රහිත කිරීමට තමන්ට හැකියාව ඇති බව ද ලේකම්වරයා කියා සිටියේ ය.", "URL": "https://sinhala.adaderana.lk/news.php?nid=68944", "Category": null, "Parent URL": null}