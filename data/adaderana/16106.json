{"Source": "Adaderana", "Timestamp": "May 15, 2011 08:15 am", "Headline": "එල්.ටී.ටී.ඊ 12 ට පැනයන්නට නෝර්වේ නිලධාරීන් සහය දීලා", "News Content": "ශ්‍රී ලංකාවේ පිහිටි නෝර්වේ තානාපති කාර්යාලයේ පිරිසක් එල්.ටී.ටී.ඊ සංවිධානයට සෘජුව හා වක්‍රව ආධාර අනුබල ලබා දී ඇති බවට අනාවරණ වී තිබේ. නෝර්වේ පුවත්පතක් මේ බව අනාවරණ කර ඇති බව සදහන්වේ. මෙම නිලධාරීන් පිරිස එල්.ටී.ටී.ඊ සාමාජිකයින් කිහිප දෙනෙකුට ශ්‍රී ලංකාවෙන් පිටවීම සඳහා උදව් උපකාර කර ඇති බව එහි සඳහන් වේ. එල්.ටී.ටී.ඊ සාමාජිකයින් 12 දෙනෙකුට එලෙස ශ්‍රී ලංකාවෙන් පිට වීමට නෝර්වේ තානාපති කාර්යාල නිලධාරීන් පිරිසක් සහය වී ඇති බව අනාවරණය වී තිබේ. නෝර්වේ රාජ්‍යයේ වීසා ලබා දීමත් , ඔවුන්ට අවශ්‍ය ගුවන් ටිකට් පත් ලබා දීමත් , ඔවුන්ගේ සහය ඇතිව සිදුව ඇති බව පැවසෙයි. එමෙන්ම මෙම එල්.ටී.ටී.ඊ සාමාජිකයින් ගුවන් තොටුපළ වෙත රැගෙන යාම පවා අදාළ නිලධාරීන් විසින් සිදු කර ඇති බවකියැවෙයි. නෝර්වේහි ජාත්‍යන්තර සංවර්ධනය පිළිබඳ අමාත්‍ය එරික් සෝල්හයිම් මේ සම්බන්ධයෙන් සිදු කළ විමසීමේ දී ප්‍රකාශ කර ඇත්තේ පුද්ගලයෙකු අසරණ වූ විට ඔවුන්ට පිහිට වීම නෝර්වේ වැසියන්ගේ සම්ප්‍රදාය බවයි.", "URL": "https://sinhala.adaderana.lk/news.php?nid=16106", "Category": null, "Parent URL": null}