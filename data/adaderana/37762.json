{"Source": "Adaderana", "Timestamp": "September 28, 2013 12:35 pm", "Headline": "එල්.ටී.ටී.ඊයට උපකාර කළැයි කැනේඩියානුවෙක් වසර 15ට හිරේ?", "News Content": "එල්.ටී.ටී.ඊ. සංවිධානයට උපකාර කිරීම හේතුවෙන් කැනේඩියානු ජාතිකයෙකුට වසර 15ක උපරිම දඬුවම් කාලයකට යටත් වන ලෙස නඩු තීන්දුව ලබා දෙන්නැයි ඔහුට විරුද්ධව නඩු පැවරූ අමෙරිකානු වැසියෙකු ඉල්ලා තිබේ. සුරේෂ් ශ්‍රීස්කන්ධරාජා වන මෙ‍ම කැනේඩියානු ජාතිකයා උපාධිධාරියෙකි. එල්.ටී.ටී.ඊ. සංවිධානයට ද්‍රව්‍යමය වශයෙන් ආධාර සැපයීම සඳහා කුමන්ත්‍රණ සිදු කළ බවට ඔහුට විරුද්ධව චෝදනා එල්ල වී තිබේ. මෙම නඩුව පැවරූ පුද්ගලයා නඩු තීන්දුව පිළිබඳ විවාදයේදී ඉල්ලා සිටියේ මොහුට උපරිම දඬුවම ලබා දෙන ලෙසයි. නමුත් ශ්‍රීස්කන්ධරාජා දඬුවම් කාලය පිළිබඳ වාද කර තිබේ. ශ්‍රීස්කන්ධරාජා 2006 දී අත්අඩංගුවට ගත් අතර යළි අමෙරිකාවට බාර දීම සඳහා 2012 දී නිදහස් කළේය. ඔහු කැනඩාවේ සිටි කාලය තුළ එල්.ටී.ටී.ඊ. සංවිධානයට ගුවන් යානා පැදවීමට අවශ්‍ය කරන සම්පත් ලබා ගැනීමට උපකාර කිරීම හා ඒ පිළිබඳ පර්යේෂණ කිරීමද සිදු කර තිබේ. එමෙන්ම සබ්මැරීන හා යුධ නෞකා නිර්මාණය පිළිබඳ මෘදුකාංග, රාත්‍රියේදීත් පෙනීම ඇති කරන උපකරණ නිපදවීම, සන්නිවේදන තාක්ෂණ යන කටයුතු සඳහා ද සහය ලබා දී ඇත. අමෙරිකාව 1997 සිටද කැනඩාව 2006 සිටද එල්.ටී.ටී.ඊ. සංවිධානය ත්‍රස්තවාදී සංවිධානයක් ලෙස නම් කර තිබේ.", "URL": "https://sinhala.adaderana.lk/news.php?nid=37762", "Category": null, "Parent URL": null}