{"Source": "Adaderana", "Timestamp": "May 9, 2017 10:40 am", "Headline": "දිවයින පුරා ඇති මත්පැන් ඡාවාරම් ගැන අනාවරණයක් ", "News Content": "දිවයින පුරා රහසිගතව සිදුවන මත් පැන් ජාවාරම් සම්බන්ධයෙන් උකුස්සා අවස්ථා රැසකදී රටට අනාවරණ කළේය. ඒ අතරින් ඇතැම් ජාවාරම් සිදුවන්නේ දේශපාලනඥයින්ගේද මැදිහත්වීමෙන් බව සත්‍යයකි. එවැනි තොරතුරක් ලද උකුස්සා දකුණු පළාතේ ස්ථානයක් සොයා පසුගියා දා සොයා ගියේය. පොහෝදින මත් පැන් අලවිය සපුරා තහනම් වෙයි. නමුත් ජාවාරම්කරුවන්ට මේ නීති රීති කිසිවක් අදාළ වන්නේ නැත. උකුස්සා බක් පුරපසලොස්වක පොහොය යෙදුනු අප්‍රේල් මස 10 වන දින මාතර අකුරැස්ස ප්‍රදේශයට පැමිණෙන්නේ කලක පටන් රහසේ සිදුවන මත්ද්‍රව්‍ය ජාවාරමක් පිළිබඳව සුරාබදු විශේෂ වැටලීම් ඒකකයේ නිලධාරීන්ට ලද තොරතුරකට අනූවයි. උකුස්සා ප්‍රදේශවාසීන්ගෙන් සිදු කළ කරණු විමසීමේදී අනාවරණ වුනේ මෙම ජාවාරම්කරුවන් කිසිඳු බියකින් තොරව දේශපාලන ආශිර්වාදයන්ගෙන් ද යුතුව කලක පටන් මේ ජාවාරමේ නිරත වන බවයි. ඒ අනුව උකුස්සා ප්‍රදේශවාසීන් පැවසූ ලෙස රහසිගතව අදාළ ලැඟුම්හල වෙත ළඟා විය. වහා ක්‍රියාත්මක වූ සුරාබදු විශේෂ වැටලීම් ඒකකයේ නිලධාරීන් පැමිණ ස්ථානය සෝදිසි කළ අතර එහිදී කාමරයක සඟාවා තිබූ මත්පැන් බෝතල් රැසක් සොයාගනු ලැබීය. පසුව මෙම ස්ථානයට පැමිණි මෙම ලැගුම්හලේ හිමිකරු බවට පැවසෙන පුද්ගලයා මේ සම්බන්ධයෙන් ප්‍රතිචාර දැක්වා සිටියේ ය. කෙසේ වෙතත් මේ ජාවාරමේ නිරත පුද්ගලයාගේ සහෝදරයාද අකුරැස්ස ප්‍රදේශයේ රහසිගතව මත්පැන් ජාවාරමේ නිරතවන බවට තොරතුරු වාර්තා විය. ලැබුණු තොරතුරුවලට අනූව ඔහු දකුණු පළාත්සභා මන්ත්‍රීවරයෙක් බවට අනාවරණය විය. දේශපාලන රැකවරණ මත සිදුකෙරන එම ජාවාරම පිළිබඳව උකුස්සා හෙට දිනයේදී රටහමුවේ තොරතුරු හෙළි කිරීමට සුදානමින් සිටියි.", "URL": "https://sinhala.adaderana.lk/news.php?nid=72984", "Category": null, "Parent URL": null}