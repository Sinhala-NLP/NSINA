{"Source": "Adaderana", "Timestamp": "March 28, 2016 05:53 pm", "Headline": "මුදල් ඇමතිගේ ප්‍රකාශ ලෝකය හිනස්සනවා", "News Content": "මුදල් ඇමති විසින් ප්‍රකාශ කරන මෝඩ කතා ලෝකය හිනස්සන ඒවා බව ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම්, පාර්ලිමේන්තු මන්ත්‍රී වාසුදේව නානායක්කාර මහතා පවසයි.ඒ මහතා මේ බව ප්‍රකාශකර සිටියේ අද(28) කොළඹදී පැවති මාධ්‍ය හමුවකට එක් වෙමිනි.මුදල් ඇමතිවරයා මහ බැංකු වාර්තාවල ඇති ඉලක්කම් පදනම්කර නොගනිමින් කතා කරනවාද යන්න ඒ මහතා ප්‍රශ්න කර තිබේ.ආණ්ඩුව යම් යම් ප්‍රකාශයන් කරමින් මුදල් ලබා ගත් නමුත් ඒ පිළිබඳව විනිවිධ භාවයකින් යුතුව පාර්ලිමේන්තුවට ඉදිරිපත් කළ යුතු බව ඒ මහතා පවසයි.සංස්ථාවන් හා රාජ්‍ය මණ්ඩල විසින් ලබා ගත් ණයද රාජ්‍ය ණය යටතට එක් කර ඇති බවත්, එලෙස ගිණුම් නොමැති බවත්, ඒවා විනිවිධ භාවයකින් යුතුව පෙන්වා දිය යුතු බවත් ඒ මහතා පෙන්වා දී තිබේ.මෙවැනි විහිලු ඉදිරිපත් කර මෙම ආණ්ඩුව ජනතාවගේ ඔළු අවුල් කරන බවත්, ජනතාවට නිවරදි තත්ත්වය පෙන්නුම් කර දී මුදල් ඇමති‍ගේ බොරුව හෙළි කළ යුතු බවත් ඔහු පෙන්වා දී ඇත.එමෙන්ම ලබන මස පළමු වැනිදා සිට ජනතාවට දැනෙන බදු බරක් විදීමට සිදු වන බවත් ඒ මහතා පෙන්වා දී තිබේ.එමෙන්ම සමසමාජ පක්ෂයේ ප්‍රධාන ලේකම් තිස්ස විතාරණ මහතා පවසන්නේ ජනතාවට බොරු කරමින්, ජනතාව රවටමින් වත්මන් ආණුඩුව ජනතාවගේ ඡන්ද අයිතිය උල්ලංඝණය කරන බවයි.", "URL": "https://sinhala.adaderana.lk/news.php?nid=58691", "Category": null, "Parent URL": null}