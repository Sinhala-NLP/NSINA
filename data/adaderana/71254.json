{"Source": "Adaderana", "Timestamp": "March 23, 2017 01:15 pm", "Headline": "අලි පහරින් එලොව යයි ", "News Content": "හැලබවැව ප්‍රදේශයේ දී වන අලියෙකු සිදුකළ පහරදීමෙන් පුද්ගලයෙකු මියගොස් තිබේ. හැලබවැවේ දියනෑමට ගිය අවස්ථාවේ ඔහු මෙම අනතුරට ලක්ව ඇති බව පොලීසිය සඳහන් කළේය. දියනෑමට ගිය පුද්ගලයා යළි නිවසට පැමිණීම ප්‍රමාද වීම හේතුවෙන් ඔහුගේ ඥාතීන් අදාළ ප්‍රදේශයට ගොස් පරීක්ෂා කිරීමේ දී වන අලියෙකුගේ පහරකෑමෙන් තුවාල ලබා සිටි පුද්ගලයා හමුවී තිබේ. මැදවචචිය රෝහලට ඇතුළත් කිරීමෙන් අනතුරුව ඔහු මියගොස් ඇති බව පොලීසිය පැවසුවේය. මියගොස් ඇත්තේ මැදවච්චිය ඉහළතම්මැන්නාව ප්‍රදේශයේ පදිංචිව සිටි 62 හැවිරිදි අයෙකි.", "URL": "https://sinhala.adaderana.lk/news.php?nid=71254", "Category": null, "Parent URL": null}