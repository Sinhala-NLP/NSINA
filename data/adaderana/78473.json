{"Source": "Adaderana", "Timestamp": "October 8, 2017 03:24 pm", "Headline": " ආසියානු පාර්ලිමෙන්තු මන්ත්‍රී සංසදයේ මහ සභා රැස්වීම අද", "News Content": "ජනගහනය හා සංවර්ධනය පිළිබඳ ආසියානු පාර්ලිමෙන්තු මන්ත්‍රී සංසදයේ 12 වෙනි මහ සභා රැස්වීම අද බණ්ඩාරනායක සම්මන්ත්‍රණ ශාලාවේදී ආසියානු රටවල් 30කින් පැමිණි මහජන නියෝජිතයින් 70ක් හා ශ්‍රීලංකාවේ මැති ඇමැතිවරුන් 20 දෙනෙකුට අධික පිරිසකගේ සහභාගීත්වයෙන් ආරම්භ විය.අද (08) හා හෙට (09) පැවැත්වෙන මෙම මහ සභා රැස්වීමේදී සාමාජික රටවල ජනගහනය හා සංවර්ධනය පිළිබඳ ඉදිරියේදී ක්‍රියාත්මක කිරීමට යෝජිත හා දැනට ක්‍රියාත්මක කර ඇති නව අන පනත් පිළිබඳ ඒ ඒ රටවල නියෝජිතයින් විසින් මහ සභාව දැනුවත් කිරීම සිදු කරනු ලබයි.මීට අමතරව මෙම සමුළුවේදී ස්ත්‍රී පුරුෂ සමාජ භාවය, වැඩිහිටි ජනතාව රටක සංවර්ධනයට දායක කර ගැනීම, තාරුණ්‍යය ආයෝජනය වැනි කරුණු පිළිබඳවද වැඩි අවධානයක් යොමු කරනු ඇත.සංවර්ධනය හා ජනගහනය පිළිබඳ ශ්‍රීලංකා පාර්ලිමේන්තු මන්ත්‍රී සංසදයේ සභාපති අමාත්‍ය එස්.බී.දිසානායක මහතාගේ මූලිකත්වයෙන් සමාජ සවිබලගැන්වීම් සුබසාධන හා කඳුරට උරුමය පිළිබඳ අමාත්‍යාංශය මෙම සමුළුව ශ්‍රීලංකාවේ පැවැත්වීම සංවිධානය කරයි.", "URL": "https://sinhala.adaderana.lk/news.php?nid=78473", "Category": null, "Parent URL": null}