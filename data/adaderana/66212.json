{"Source": "Adaderana", "Timestamp": "November 20, 2016 12:06 pm", "Headline": "හදවතේ ජීවය සොයා යන ගමනට ඔබත් එක්වෙන්න ", "News Content": "සියල්ලට ප්‍රථම මිනිසත්කම පෙරදැරි කරගත් දෙරණ මාධ්‍ය ජාලයේ මනුසත් දෙරණ ජාතික ක්‍රියාන්විතයේ තවත් අදියරක් අද(20) ආරම්භ වුණි.ඒ, පුංචි හදවත්වලට ජීවය ලබාදීමේ අරමුණින් කොළඹ රිජ්වේ ආර්යා ළමා රෝහල සඳහා මහල් 10කින් යුත් අංග සම්පූර්ණ ළමා හෘද රෝග ඒකකය, වෛද්‍ය දැඩි සත්කාර ඒකකය සහ නව ජන්ම දැඩි සත්කාර ඒකකය ඉදිකිරීම සඳහා අවශ්‍ය රුපියල් කෝටි 200ක මුදලක් එකතු කිරීමේ කාර්යයට දායක වෙමිනි.පුංචි හදවත්වලට ජීවය ලබාදීමට පරිත්‍යාගශීලි ඔබටත් මෙම ජාතික කර්තව්‍ය සඳහා එක්වීමට අද දිනයේ සිට අවස්ථාව උදාවෙයි.ඔබගේ පරිත්‍යාගයන් ලංකා බැංකුවේ බොරැල්ල ශාඛාවේ “ලිට්ල් හාට්“ නමින් විවෘතව ඇති 79 73 86 33 යන ගිණුමට බැර කළ හැකි අතර අන්තර්ජාලය ඔස්සේ පරිත්‍යාගයන් සඳහා සම්පත් බැංකුවේ “සම්පත් විශ්ව“ ගිණුම හරහා මුදල් බැර කිරීමට හැකියාව පවතියි.එමෙන්ම ඩයලොග් හරහා ජංගම දුරකථන ජාල ඔස්සේ ද කෙටි පණිවිඩයක් යොමුකිරීමෙන් ඔබට මේ සඳහා මුදල් පරිත්‍යාග කිරීමට අවස්ථාව සලසා දී තිබේ .එනම් මාස් පතා රුපියල් 100ක මුදලක් මෙම ජාතික ක්‍රියාන්විතයට දායක කිරීමට ඔබට අවස්ථාව උදා වෙයි.මෙහිදී ඕනෑම ඩයලොග් ජංගම දුරකථනයක් හරහා REG <space> LH ලෙස සඳහන් කර 77100 යන අංකයට SMS පනිවුඩයක් යැවීම මගින් ඒ සඳහා ලියාපදිංචි විය හැකිය.", "URL": "https://sinhala.adaderana.lk/news.php?nid=66212", "Category": null, "Parent URL": null}