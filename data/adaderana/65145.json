{"Source": "Adaderana", "Timestamp": "October 18, 2016 12:08 pm", "Headline": " ධීවර විරෝධයෙන් ටවුන්හෝල් ට්‍රැෆික්", "News Content": "ධීවරයින් පිරිසක් විසින් පවත්වන විරෝධතාවයක් හේතුවෙන් ටවුන්හෝල් ආශ්‍රිතව මේවන විට දැඩි රථවාහන තදබදයක් හටගෙන ඇති බව පොලීසිය පවසයි. තහනම් දැල් ආම්පන්න භාවිතය නතර කරදෙන ලෙස සහ වෙරළ ආශ්‍රිත කඩොලාන ශාක ආරක්ෂා කර දෙන ලෙස ඉල්ලා මෙම විරෝධතාවය පවත්වන බව සඳහන්ය. විහාරමහ දේවී උද්‍යානය ඉදිරිපිටින් ආරම්භ කළ විරෝධතා පාගමන මේ වන විට යූනියන් පෙදෙස පසුකරමින් සිටින බව එහි සිටින අද දෙරණ වාර්තාකරු සඳහන් කළේය. විරෝධතාවයේ නිරත ධීවරයන් පවසන්නේ ධීවර අමාත්‍යාංශය මගින් ලයිලා දැල් භාවිතය තහනම් කර තිබුණ ද කිහිපදෙනෙකු සඳහා එම දැල් භාවිත කිරීමට අවස්ථාව දී ඇති බවයි. එම දැල් භාවිතය වහා නතර කිරීමට ධීවර අමාත්‍යාංශය පියවර ගත යුතු බව ඔවුන් පවසයි.", "URL": "https://sinhala.adaderana.lk/news.php?nid=65145", "Category": null, "Parent URL": null}