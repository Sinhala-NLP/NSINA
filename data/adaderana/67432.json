{"Source": "Adaderana", "Timestamp": "December 28, 2016 09:22 am", "Headline": "වෛද්‍ය වාර්තා‍ රෝගියා සතුවීම අනිවාර්යයි", "News Content": "රජයේ රෝහල්වලට ප්‍රතිකාර ලබාගැනීමට පැමිණෙන රෝගීන් වෛද්‍ය පරීක්ෂණවලට ලක් කිරීමෙන් පසු නිකුත් කරන වාර්තා රෝගියා සතුව පැවතීම අනිවාර්යය බව සෞඛ්‍ය අමාත්‍ය රාජිත සේනාරත්න මහතා පවසයි.අදාළ වෛද්‍ය වාර්තා ළඟ තබාගැනීමෙන් රජයේ රෝහල්වල වෛද්‍යවරුන්ට කඩිනමින් ප්‍රතිකාර කිරීමේ හැකියාව ලැබෙන බව අමාත්‍යවරයා කියයි.රජයේ හෙද නිළධාරීන්ගේ සංගමය සහ සෞඛ්‍ය අමාත්‍යවරයා සමඟ පැවති සාකච්ඡාවකදී මේ බව ප්‍රකාශ කර ඇත.පුරුෂ පක්ෂය සඳහා සුවදිවි මධ්‍යස්ථාන 842ක් සහ කාන්තාවන් සඳහා සුවනාරී මධ්‍යස්ථාන 942ක් දිවයින පුරා ස්ථාපිත කර ඇති බව සෞඛ්‍ය අමාත්‍යවරයා පෙන්වාදෙයි.එම මධ්‍යස්ථාන මගින් රුධිර පරීක්ෂණ ඇතුළු පරීක්ෂණ රැසක් සිදුකෙරෙන අතර ගැබිණි මවක් රෝහල් ගත කිරීමේදී පවුල් සෞඛ්‍ය සේවා සායනවල වාර්තා සලකා බලන ආකාරයට එම පරීක්ෂණ වාර්තා ද අනිවාර්යයෙන් සලකා බලන බව සෞඛ්‍ය අමාත්‍ය රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=67432", "Category": null, "Parent URL": null}