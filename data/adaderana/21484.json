{"Source": "Adaderana", "Timestamp": "January 19, 2012 08:13 am", "Headline": "අසාද් සාලි අද ඉල්ලා අස්වෙයි", "News Content": "එක්සත් ජනතා නිදහස් සන්ධාන කොළඹ මහනගර සභා මන්ත්‍රී අසාද් සාලි මහතා අද(19) දිනයේ සිය මන්ත්‍රී ධුරයෙන් ඉල්ලා අස්වීම නියමිතය. සන්ධාන පාලනය තමාට ලබාදුන් පොරොන්දු කඩ කිරීම මෙම තීරණය ගැනීමට හේතු වූ බව ඔහු සඳහන් කරයි. කොළඹ මහ නගර සභාවේ නියෝජ්‍ය විපක්ෂ නායක ධුරය මොහොමඩ් මහරුෆ් මහතාට ලබාදීමට නගර සභාවේ විපක්ෂ නායක මිලින්ද මොරගොඩ මහතා කටයුතු කර ඇති බවට අසාද් සාලි මහතා චෝදනා කරයි. සන්ධාන මනාප ලැයිස්තුවේ දෙවන ස්ථානය දිනාගත් තමාට එම තනතුර ලබානොදීම අසාධාරණ බව ඔහු පවසයි. අද දිනයේ කොළඹ මහ නගර සභාවේ දී විශේෂ ප්‍රකාශයක් කරමින් සිය ඉල්ලා අස්වීම සිදුකරන බව අසාද් සාලී මහතා ප්‍රකාශ කළේය.", "URL": "https://sinhala.adaderana.lk/news.php?nid=21484", "Category": null, "Parent URL": null}