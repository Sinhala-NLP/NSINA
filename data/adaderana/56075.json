{"Source": "Adaderana", "Timestamp": "January 1, 2016 08:53 am", "Headline": "2016 නව වසරට සුබපැතුම්!", "News Content": "එකමුතු බව සහ ඒ තුළින් ශක්තිමත් වන සාමුහිකත්වයේත් සහජිවනයේත් සුරක්ෂිත භාවය ආරක්ෂා කිරිම නව වසරේ පොදු අධිෂ්ඨානය විය යුතු බව ජනාධිපති මෛත්‍රීපාල සිරිසේන මහතා පවසයි.නව අවුරුදු සුභ පැතුම් පණිවුඩයක් නිකුත් කරමින් ජනාධිපතිවරයා පෙන්වාදෙන්නේ ජනතාවගේ අනාගතය උදෙසා ඇරඹු යෝධ වැඩපිළිවෙළ 2016 වසරේදී ද අඛණ්ඩව ඉදිරියට ක්‍රියාත්මක කරන බවයි.අග්‍රාමාත්‍ය රනිල් වික්‍රමසිංහ මහතා නව අවුරුදු සුභ පැතුම් පණිවුඩයක් නිකුත් කරමින් පෙන්වාදෙන්නේ පීඩනයේ සහ මර්දනයේ හැඟීමෙන් තොරව නිදහස් අවකාශයක සිට නව වසර පිළිගැනිමට ලැබීම සියලු දෙනා ලැබූ ජයග්‍රහණයක් බවයි.2016 වසර සියලු යහපත් අරමුණු ජය ගන්නා ජයග්‍රහණයේ වසරක් වේවා යැයි ද අග්‍රාමාත්‍ය රනිල් වික්‍රමසිංහ මහතා ප්‍රර්ථනා කර සිටියි.මේ අතර හිටපු ජනාධිපති මහින්ද රාජපක්ෂ මහතා ද නව අවුරුදු සුභ පැතුම් එක් කරමින් සදහන් කර ඇත්තේ නිදහස් සහ සමෘද්ධිමත් ජාතියක් ගොඩනැගීම සඳහා සියලු දෙනා ඉදිරියට ගමන් කළ යුතු බවයි.මේ වසර සුභ නව වසරක් කර ගැනිමට නම් මෙතෙක් පැවැති දේශපාලන ගමන් මග නව දිශාවකට යොමු කළ යුතු බව ජනතා විමුක්ති පෙරමුණ නිකුත් කළ නව අවුරුදු පණිවුඩයේ දැක්වෙයි.", "URL": "https://sinhala.adaderana.lk/news.php?nid=56075", "Category": null, "Parent URL": null}