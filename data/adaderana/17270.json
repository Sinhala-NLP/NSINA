{"Source": "Adaderana", "Timestamp": "July 8, 2011 04:32 pm", "Headline": "ප්‍රභු ආරක්ෂාව නැතැයි මුතුහෙට්ටිගමගෙන් පැමිණිල්ලක්", "News Content": "තමාට ප්‍රභු ආරක්ෂාව ලැබී නොමැති බවට එක්සත් ජනතා නිදහස් සන්ධාන පාර්ලිමේන්තු මන්ත්‍රී නිශාන්ත මුතුහෙට්ටිගම මහතා පාර්ලිමේන්තුවේ දී අද(08) වරප්‍රසාද ප්‍රශ්නයක් මතු කළේය. පක්ෂ මාරු කළ මන්ත්‍රීවරුන්ට පවා ඉහළ ප්‍රභූ ආරක්ෂාවක් ලැබී තිබෙන බව මන්ත්‍රීවරයා එහිදි සඳහන් කළේය. එහෙත් තමාට ප්‍රභූ ආරක්ෂාවක් ලැබී නොමැති බව දන්වමින් ආරක්ෂක ලේකම්වරයා වෙත ලිඛිත දැනුම් දීමක් සිදුකරන බව මුතුහෙට්ටිගම මන්ත්‍රීවරයා ප්‍රකාශ කළේය. ඊට අදාළ ලිපිය සභාගත කළ බව අද දෙරණ පාර්ලිමේන්තු වාර්තාකරු කියා සිටියේය.", "URL": "https://sinhala.adaderana.lk/news.php?nid=17270", "Category": null, "Parent URL": null}