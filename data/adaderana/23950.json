{"Source": "Adaderana", "Timestamp": "May 1, 2012 05:00 pm", "Headline": "නීතී වීරෝධී මත්කුඩු ළඟ තබාගත් පුද්ගලයෙකුට මාංචු", "News Content": "නීතී වීරෝධී මත්කුඩු ළඟ තබාගෙන සිටි පුද්ගලයෙකු පොතුවිල් ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකාවේ ආරුගම්බේ කඳවරේ නිලධාරීන්ට ලද තොරතුරක් අනුව සිදුකළ වැටලීමකදී මෙම පුද්ගලයා අත්අඩංගුවට ගත් බව සඳහන්ය. මොහු ළඟ තිබී බ්‍රවුන් ෂුගර් වර්ගයේ මත්කුඩු මිලි ග්‍රෑම් 150 ක් පොලිස් විශේෂ කාර්යය බලකාය භාරයට ගෙන ඇත. මෙලෙස අත්අඩංගුවට ගෙන ඇත්තේ පොතුවිල් ප්‍රදේශයේ පදිංචි 35 හැවිරිදි පුද්ගලයෙක් බව වාර්තා වේ. අත්අඩංගුවට ගත් සැකකරු වැඩිදුර විමර්ශන සඳහා පොතුවිල් පොලිසියට භාර දී තිබේ.", "URL": "https://sinhala.adaderana.lk/news.php?nid=23950", "Category": null, "Parent URL": null}