{"Source": "Adaderana", "Timestamp": "September 5, 2016 02:37 pm", "Headline": "  පොඩි මැණිකේ කොටගලදි පීලි පනියි", "News Content": "බදුල්ලේ සිට කොළඹ කොටුව දක්වා ධාවනය වූ පොඩි මැණිකේ දුම්රිය කොටගල සහ හැටන් දුම්රිය ස්ථාන දෙක අතර ගල් කන්ද ප‍්‍රදේශයේදි පීලි පැනීම හේතුවෙන් උඩරට දුම්රිය මාර්ගයේ ගමනා ගමන කටයුතු තාවකාලිකව ඇණහිට ඇති බව දුම්රිය පාලක මැදිරිය පවසයි. අද (05) පස්වරු 1.40 ට පමණ මෙම පීලි පැනීම සිදුවී ඇති බව වාර්තා වෙයි.කොළඹ කොටුවේ සිට බදුල්ල දක්වා ධාවනය වූ දුම්රිය හැටන් දුම්රිය ස්ථානයේ නතර කර ඇති අතර පීලි පැන ඇති දුම්රියේ මැදිරි ඉවත් කර සෙසු මැදිරි වලින් මගීන්ව හැටන් දුම්රිය ස්ථානය වෙත ප‍්‍රවාහනය කරන බවද අප වාර්තාකරු පවසයි. පීලි පැන ඇති දුම්රිය පීලිගත කිරීමේ කටයුතු කඩිනමින් ආරම්භ කරන බව නාවලපිටිය දුමිරිය පාලක මැදිරිය කියා සිටියේය.", "URL": "https://sinhala.adaderana.lk/news.php?nid=63818", "Category": null, "Parent URL": null}