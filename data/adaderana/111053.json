{"Source": "Adaderana", "Timestamp": "May 31, 2019 11:33 am", "Headline": "ආණ්ඩුවේ බලය ගන්න සිහින දකින අය ගැන විජේපාල කියයි", "News Content": "ඇතැමුන් ආණ්ඩු බලය ලබා ගැනීමේ සිහින දකිමින් සිටින විට එක්සත් ජාතික පක්ෂ ආණ්ඩුව රට සංවර්ධන වැඩපිළිවෙල ආරම්භ කර ඇති බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. ගාල්ල අක්මීමන ප්‍රදේශයේදී ඊයේ (30) මාධ්‍ය අමතමින් මන්ත්‍රීවරයා මේ බව ප්‍රකාශ කළේය. කිසිඳු ක්‍රියාදාමයකට සහයෝගය නොදක්වමින් විපක්ෂයේ පිරිස මෙලෙස ආණ්ඩු බලය ලබා ගැනීමේ සිහිනය දකිමින් සිටින බවයි මන්ත්‍රී මේ සම්බන්ධයෙන් වැඩිදුරටත් අදහස් දක්වමින් පැවසුවේ. දෙසැම්බර් මාසය වන විට ලක්ෂ 25කට අධික විදේශිකයන් පිරිසක් මෙරටට පැමිනිය හැකි බවත් මේ වන විට ඉන්දීයාව, ජර්මනිය මෙන්ම තවත් රටවල් කිහිපයක් ශ්‍රී ලංකාව ආරක්ෂිත රටක් බවට ප්‍රකාශ නිකුත් කර ඇති බව ඒ මහතා පවසයි. ප්‍රහාරයන්ට ලක් වු හෝටල්ද මේ වන විට නැවතත් සිය කටයුතු ආරම්භ කර ඇති බැවින් කුහක කමින් සිටින පිරිසට ඒ ආකාරයෙන්ම සිටිය හැකි බවද මන්ත්‍රීවරයා පවසයි.", "URL": "https://sinhala.adaderana.lk/news.php?nid=111053", "Category": null, "Parent URL": null}