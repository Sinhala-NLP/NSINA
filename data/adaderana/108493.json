{"Source": "Adaderana", "Timestamp": "April 23, 2019 07:23 am", "Headline": "පිපිරීමේ තොරතුරක් නොලත් පුද්ගලයින් සිටි නම් කොළඹ ප්‍රධාන අධිකරණ වෛද්‍ය කාර්යාලයට දැනුම් දෙන්න", "News Content": "පිපිරීම් හේතුවෙන් මෙතෙක් කිසිඳු තොරතුරක් නොලත් පුද්ගලයින් සම්බන්ධයෙන් තොරතුරු ලබාදෙන ලෙස කොළඹ ප්‍රධාන අධිකරණ වෛද්‍ය කාර්යාලය ඉල්ලීමක් කරයි. කොළඹ ප්‍රධාන අධිකරණ වෛද්‍ය නිලධාරී වෛද්‍ය අජිත් තෙන්නකෝන් මහතා පැවසුවේ ඒ සම්බන්ධ තොරතුරු කොළඹ 10 ප්‍රැන්සිස් පාරේ අංක 111 දරණ ස්ථානයේ පිහිටි අධිකරණ වෛද්‍ය හා විෂ වෛද්‍ය ඒකකය වෙත දැනුම්දිය යුතු බවයි. ඒ සඳහා පවුලේ ළඟම ඥාතීන් පමණක් පැමිණිය යුතු බව ද අජිත් තෙන්නකෝන් මහතා දැනුම් දුන්නේය. පසුගිය ඉරිදා සිදුවූ පිපිරීම්වලින් පුද්ගලයන් 290 දෙනෙකු මියගොස් තවත් 500කට වැඩි පිරිසක් තුවාල ලැබූ බව පොලීසිය පැවසයි. කෙසේවුව ද තවත් පිරිසක් සම්බන්ධයෙන් මෙතෙක් තොරතුරු ලැබී නොමැති බවට ඔවුන්ගේ ඥාතීන් දැනුම් දී ඇත.", "URL": "https://sinhala.adaderana.lk/news.php?nid=108493", "Category": null, "Parent URL": null}