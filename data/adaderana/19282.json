{"Source": "Adaderana", "Timestamp": "October 11, 2011 09:50 am", "Headline": "වෙරළ ක්‍රීඩා උළෙල රන් පදක්කමකින් වර්ණ ගැන්වෙයි", "News Content": "පළමු වන දකුණු ආසියාතික වෙරළ ක්‍රීඩා උළෙලේ දී ශ්‍රී ලංකාව අද සිය ප්‍රථම රන් පදක්කම දිනා ගත් බව අද දෙරණ මාණ්ඩලික වාර්තාකරු කියා සිටියි. ළහිරු ප්‍රනාන්දු විසින් ජීවිත ආරක්ෂක තරග ඉසව්වට අයත් ලයිෆ් බෝඩ් රේසින් තරගයෙන් මෙම රන්පදක්කම දිනාගෙන තිබේ. මෙම පදකම්මත් සමග දකුණු ආසියාතික වෙරළ ක්‍රීඩා උළෙලේ දී ශ්‍රී ලංකාව විසින් හිමිකරගෙන ඇති පදක්කම් සංඛ්‍යාව 5 කි. අසුන් හැසිරවීමේ තරග ඉසව්වට අයත් තරග දෙකකින් සරත් කුමාර ක්‍රීඩකයා විසින් ලෝකඩ පදක්කම් දෙකක්ද,පැතුම් එදිරිසිංහ ක්‍රීඩකයා විසින් පිහිනුම් තරග ඉසව්වකට අදාළව ලෝකඩ පදක්කමද දිනාගෙන ඇත. වෙරළ ක්‍රීඩා පාපන්දු තරග ඉසව්වකින් රිදී පදක්කමක්ද ශ්‍රී ලංකාවට හිමිවී තිබේ.දකුණු ආසියාතික වෙරළ ක්‍රීඩා උළෙලේ මේ ගෙවී යන්නේ සිව් වන දිනයයි.", "URL": "https://sinhala.adaderana.lk/news.php?nid=19282", "Category": null, "Parent URL": null}