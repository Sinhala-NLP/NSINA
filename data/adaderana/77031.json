{"Source": "Adaderana", "Timestamp": "September 2, 2017 04:58 pm", "Headline": " මැණික් හා ස්වර්ණාභරණ ක්ෂේත්‍රය කඩා වැටිලා", "News Content": "වත්මන් රජය චීනය සමඟ නිසි ආකාරයෙන් ගණුදෙනු නොකිරීම හේතුවෙන් මැණික් හා ස්වර්ණාභරණ ක්ෂේත්‍රයේ කඩා වැටීමක් සිදුව ඇති බව හිටපු ජනාධිපති මහින්ද රාජපක්ෂ මහතා පවසයි. කොළඹ බණ්ඩාරනායක සම්මන්ත්‍රණ ශාලාවේ පැවැත්වෙන ජාතික මැණික් හා ස්වර්ණාභරණ ප්‍රදර්ශනය නැරඹීමේ අවස්ථාවට එක්වෙමින් මහින්ද රාජපක්ෂ මහතා මේ බව කියා සිටියේය. එහිදී හෙට(03) පැවැත්වෙන නිදහස් පක්ෂ සංවත්සර උත්සවය පිළිබඳව සහ තවත් කරුණු කිහිපයක් සම්බන්ධයෙන් මාධ්‍යවේදීන් යොමු කළ ප්‍රශ්න වලට මහින්ද රාජපක්ෂ මහතා පිළිතුරු ලබා දුනි. පක්ෂ සම්මේලනයට සහභාගීවීම සියලු පාක්ෂිකයින්ගේ යුතුකමක් බව අද කොළඹ පැවැති මාධ්‍ය හමුවකදී අමාත්‍ය මහින්ද සමරසිංහ මහතා පැවසුවේය.", "URL": "https://sinhala.adaderana.lk/news.php?nid=77031", "Category": null, "Parent URL": null}