{"Source": "Adaderana", "Timestamp": "January 1, 2017 02:14 pm", "Headline": "මර්ටින් ගප්ටිල් සංචිතයෙන් ඉවත් වෙයි", "News Content": "බංග්ලාදේශ කණ්ඩායම සමඟ පැවැත්වීමට නියමිත 20/20 ක්‍රිකට් තරගාවලියේ නවසීලන්ත සංචිතයෙන් ඉවත් වීමට මර්ටින් ගප්ටිල් හට සිදුව තිබේ.ඒ ඔහුගේ පාදයේ හටගත් ආබාධ තත්ත්වයක් හේතුවෙනි.ඊයේ බංග්ලාදේශ කණ්ඩායම සමග පැවති තෙවන එක්දින තරගය අතර තුර ගප්ටිල් මෙම ආබාධයට ලක්වුණි.ඒ අනුව ඔහුට සුවය ලැබීමට සති දෙකත් හතරත් අතර කාලයක් ගත වනු ඇති බව නවසීලන්ත ක්‍රිකට් ආයතනය පවසයි.මර්ටින් ගප්ටිල් ආබාධයට ලක්වීම හේතුවෙන් නීල් බ්රූම් නවසීලන්ත 20/20 සංචිතයට නම් කර තිබේ.බංග්ලාදේශ නවසීලන්ත 20/20 තරගාවලියේ පළමු තරගය ලබන 03 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=67586", "Category": null, "Parent URL": null}