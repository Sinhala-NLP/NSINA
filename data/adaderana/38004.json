{"Source": "Adaderana", "Timestamp": "October 8, 2013 04:55 pm", "Headline": "සීතාවක ගඟේ මැණික් ගැරීම රජයට පවරා ගනියි ", "News Content": "සීතාවක ගඟේ මැණික් ගැරීම රජයට පවරා ගැනීමට පියවර ගෙන තිබේ. ඒ අනුව සීතාවක ගඟේ තල්දූව ප්‍රදේශයේ මෙතෙක් අනවසරෙන් සිදුකළ මැණික් ගැරීම් නවතා දැමීමට පියවර ගෙන ඇති බව පරිසර හා පුනර්ජනනීය බලශක්ති අමාත්‍යාංශය සඳහන් කරයි. ඒ අනුව අදාළ ප්‍රදේශයේ මැණික් ගැරීම් කටයුතු ඉදිරියේ දී ජාතික මැණික් හා ස්වර්ණාභරණ අධිකාරිය මගින් සිදුකරනු ඇත. එමෙන්ම පරිසර හා පුනර්ජනනීය බලශක්ති අමාත්‍යාංශය මගින් පත්කළ කමිටුවක් මගින් එම කටයුතු අධීක්ෂණය කෙරෙයි. සීතාවක ගඟේ තල්දූව ප්‍රදේශයේ විශාල ප්‍රමාණයෙන් මැණික් ඉල්ලම් ඇති බවට පැතිර ගිය කටකතා හේතුවෙන් මෙහි අනවසර මැණික් ගැරීම් ඉහළ ගොස් තිබුණි. මේ හේතුවෙන් ජීවිත හානි ද වාර්තා වු අතර අනවසර මැණික් ගැරීම් හේතුවෙන් ගංගා ඉවුරු ඛාදනය වීම් , සීතාවක ගඟ ආශ්‍රිතව ඉදිකර ඇති පාලම් ද අවදානම් තත්ත්වයකට පත් වු බව පරිසර හා පුනර්ජනනීය බලශක්ති අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=38004", "Category": null, "Parent URL": null}