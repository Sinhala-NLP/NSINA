{"Source": "Adaderana", "Timestamp": "November 28, 2018 03:14 pm", "Headline": "සිව්දින තරගයට වර්ෂාවෙන් බාධා ", "News Content": "සංචාරක ඉන්දීය කණ්ඩායම සහ ඔස්ට්‍රේලියානු ක්‍රිකට් ආයතන කණ්ඩායම අතර පුහුණු තරගයට වර්ෂාවෙන් බාධා එල්ල වී ඇත. සිඩ්නි ක්‍රීඩාංගණයේ පැවැත්වෙන සිව්දින පුහුණු තරගයේ පළමු දිනය අදයි. කෙසේවෙතත් වර්ෂාවෙන් බාධා පැමිණීම හේතුවෙන් තරගයේ ආරම්භය තවදුරටත් ප්‍රමාද වී ඇති බව වාර්තා වෙයි. ඉන්දීය ක්‍රිකට් කණ්ඩායමේ ඔස්ට්‍රේලියානු තරග සංචාරයට සමගාමීව මෙම තරගය පැවැත්වෙන අතර ඔස්ට්‍රේලියාව සහ ඉන්දියාව අතර තරග 04 කින් සමන්විත ටෙස්ට් ක්‍රිකට් තරගාවලිය ලබන මස 06 වනදා ආරම්භ වීමට නියමිතය. දෙරට අතර පැවති තරග 03 කින් සමන්විත විස්සයි විස්ස තරගාවලිය තරග 02 ට එකක් ලෙස ජය පරාජයෙන් තොරව අවසන් වුණි.", "URL": "https://sinhala.adaderana.lk/news.php?nid=99942", "Category": null, "Parent URL": null}