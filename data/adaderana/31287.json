{"Source": "Adaderana", "Timestamp": "February 2, 2013 03:23 pm", "Headline": "ආගමන විගමන නීතී කැඩූ ඉන්දීය ජාතිකයෙක් මාට්ටු", "News Content": "ආගමන විගමන නීති උල්ලංඝණය කරමින් මෙරට රැඳී සිටි පුද්ගලයෙකු වව්නතිව් ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකායේ උරසරි කඳවුරේ නිලධාරින් කණ්ඩායමක් විසින් වව්නතිව්, තාන්ඩිඅඩි ප‍්‍රදේශයේ දී අදාළ පුද්ගලයා අත්අඩංගුවට ගෙන ඇති බව සඳහන්ය. තමිල්නාඩුවේ පදිංචි 27 හැවිරිදි පුද්ගලයෙකු මෙලෙස අත්අඩංගුවට ගෙන ඇත. සැකකරු වැඩිදුර විමර්ශන සඳහා වව්නතිව් පොලීසියට භාර දී තිබේ.", "URL": "https://sinhala.adaderana.lk/news.php?nid=31287", "Category": null, "Parent URL": null}