{"Source": "Adaderana", "Timestamp": "September 7, 2017 11:37 am", "Headline": "රටට ආදරේ නම් හැකි තරමින් බදු ගෙවන්න", "News Content": "ආදයම්බදු සම්බන්ධයෙන් නව පනතක් ඉදිරිපත් කිරීමට හැකිවීම ගැන සතුටු වන බවත් රටකට ආදරය නම් තමන්ට හැකි තරමින් ආදායම් බද්ධක් ගෙවන්න අවශ්‍ය බවත් මුදල් හා ජනමාධ්‍ය අමාත්‍ය මංගල සමරවීර මහතා පවසයි.දේශීය ආදායම් පනත් කෙටුම්පත විවාදය අරඹමින් අමාත්‍යවරයා අද (7) පාර්ලිමේන්තුවේ දී මේ බව පැවසී ය.රටේ ආදායම වැඩි කිරීම කාලෝචිත අවශ්‍යතාවක් බවට පත්වෙලා. මෙම ඓතිහාසික පනතට සියලු දෙනාගේ සහය ලැබෙන්න කියා ප්‍රාර්ථන කරනවා. අවම බදු ලබන රටවල් අතර ශ්‍රී ලංකාව පැමිණ තිබෙනවා. මේ රටේ බදු බර දරන්නේ සාමාන්‍ය මනුෂ්‍යයන් මිසක් ආදායම් ලබන අය නොවෙයි. අපි කලාපයේ අන්තිමට ඉන්නේ.මේ රටේ පෝසත් සියයට 20% සියයට 51.9%ක් ආදායම පාලනය කරනවා. දුප්පත් පිරිස සියයට 4%යි පාලනය කරන්නේ. වක්‍ර බදු හරහා පෝසත් හා දුප්පත් උදවිය බදු එක හා සමානව ගෙවන්නේ. ඒ නිසයි සෘජු ආදායම් බදු වැඩි කරන්න ඕන. දේශීය වශයෙන් රට සංවර්ධනය කරන්න වක්‍ර බදු අඩු කරන එකට කවුද විරුද්ධ?ඒ අඩු කිරීමයි අපි බලාපොරොත්තු වෙන්නේ. අපි බලාපොරොත්තු වෙනවා, යුනිවර්ෂල් ටැක්ස් ෆයිල් නම්බරයක් හඳුන්වා දෙන්න. බොහොම සරළ ක්‍රමයක්. එයින් බලාපොරොත්තු වෙන්නේ නෑ, හැමෝම බදු ගෙවන්න ඕන කියලා. රුපියල් ලක්ෂයට වඩා අඩු ආදායම් ලබන අය මේ බද්දෙන් නිදහස් වෙනවා.", "URL": "https://sinhala.adaderana.lk/news.php?nid=77238", "Category": null, "Parent URL": null}