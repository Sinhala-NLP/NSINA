{"Source": "Adaderana", "Timestamp": "October 11, 2010 09:50 am", "Headline": "කැළණිය සරසවිය, සිසුන්ට තහනම් කලාපයක් වෙයි", "News Content": "විශ්ව විද්‍යාලයේ අලුත්වැඩියා කටයුතු වලට පහසුකම් සැලසීම සඳහා කැළණිය විශ්ව විද්‍යාල‍ය සිසුන්ට තහනම් කලාපයක් බවට පත් කර තිබේ. සිසුන්ගේ විභාග ඊයේ(10) අවසන් වූ බැවින් ඔවුන්ට අද(11) සිට නිවාඩු ලබාදී ඇති බව එම විශ්ව විද්‍යාලයේ මාධ්‍ය ප්‍රකාශක ආචාර්ය මාපා තිලකරත්න මහතා සඳහන් කළේය. නවක සිසුන් බඳවා ගැනීමට පෙර විශ්ව විද්‍යාලයේ ගොඩනැගිලි ප්‍රතිසංස්කරණය ඇතුළු එම පරිශ්‍රය පිරිසිදු කිරීමේ කටයුතු පහසුකර ගැනීම සඳහා මෙම පියවර ගත් බව තිලකරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=11416", "Category": null, "Parent URL": null}