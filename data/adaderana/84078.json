{"Source": "Adaderana", "Timestamp": "February 7, 2018 12:53 pm", "Headline": "මුල්ලිවයික්කාල්වලින් මතුවු අත්බෝම්බය නිශ්ක්‍රීය කරයි", "News Content": "මුලතිව්, මුල්ලිවයික්කාල් ප්‍රදේශයේ සොයාගත් අත්බෝම්බයක් පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් නිශ්ක්‍රීය කළ බව මුලතිව් පොලිසිය පවසයි. මුලතිව් පොලිසිය පැවසූවේ ඊයේ(06) දිනයේ දී මුල්ලිවයික්කාල් ප්‍රදේශයේ ස්ථාන කිහිපය තිබි සොයාගත් එල්.ටී.ටී.ඊ. සංවිධානය විසින් නිශ්පාදිත අත්බෝම්බ හතරක් ඇතුළු පුපුරණ ද්‍රව්‍යය තොගයක් එලෙස නිශ්ක්‍රීය කළ බවයි. මුලතිව් මහේස්ත්‍රාත් අධිකරණයෙන් ලබාගත් නියෝග යටතේ අදාළ පුපුරණ ද්‍රව්‍ය නිශ්ක්‍රීය කළ බවද පොලිසිය සඳහන් කළේය. මුලතිව් මුල්ලිවයික්කාල් ජනතාව නැවත පදිංචිකළ ප්‍රදේශන්හි ඇතැම් ස්ථානවල තිබි ප්‍රදේශවාසීන් අදාළ පුපුරණ ද්‍රව්‍ය දැක පොලිසිය දැනුවත් කිරීමෙන් අනතුරුව බෝම්බ සොයා ගත් බවද පොලිසිය පවසයි. සිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84078", "Category": null, "Parent URL": null}