{"Source": "Adaderana", "Timestamp": "October 29, 2012 10:41 am", "Headline": " පළාත් සභා ක්‍රමය මේ රටට ගැලපෙන්නේ නෑ  ", "News Content": "පළාත් සභා ක්‍රමය මෙරටට ගැලපෙන්නක් නොවන බව අස්ගිරි පාර්ශවයේ මහ නායක අතිපූජ්‍ය උඩුගම ශ්‍රී බුද්ධරක්ඛිත හිමියෝ පවසති. ඉන්දියානු අවශ්‍යතාවක් මත මෙරටට හඳුන්වා දුන් පළාත් සභා ක්‍රමයට තමන් වහන්සේ සැමවිටම විරෝධය පළ කළ බව උන්වහන්සේ පෙන්වාදෙයි. එබැවින් ගම්සභා ක්‍රමය වැනි ක්‍රමයක් මෙරටට හඳුන්වා දිය යුතු බව අතිපූජ්‍ය උඩුගම ශ්‍රී බුද්ධරක්ඛීත හිමි‍යෝ පවසති‍. ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා අද (29) පෙරවරුවේ මහනාහිමියන් බැහැ දැකීමට ගිය අවස්ථාවේදී උන්වහන්සේ මේ බව පැවසූහ. පළාත් සභා ක්‍රමය සම්බන්ධයෙන් ශ්‍රේෂ්ඨාධිකරණය හමුවට යාමට තීරණය කර ඇති බව විමල් වීරවංශ අමාත්‍යවරයා මෙහිදී මහනාහිමියන් හමුවේ සඳහන් කර තිබේ.", "URL": "https://sinhala.adaderana.lk/news.php?nid=28708", "Category": null, "Parent URL": null}