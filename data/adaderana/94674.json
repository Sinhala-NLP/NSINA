{"Source": "Adaderana", "Timestamp": "August 19, 2018 12:41 pm", "Headline": " අපිට විරුද්ධව විපක්ෂයට සටන් පාඨ නෑ", "News Content": "රටේ සංවර්ධන කටයුතු ආරම්භ වී ඇති නිසා වර්තමානයේදි විපක්ෂයට සටන් පාඨ නොමැති වී ඇතැයි කෘෂිකර්ම අමාත්‍ය මහින්ද අමරවීර මහතා පවසයි. අගුණකොළපැලැස්ස ප්‍රදේශයේ පැවැති උත්සවයකදී අමාත්‍යවරයා මේ බව ප්‍රකාශ කළේය. ගම් දහසක් - වැව් දහසක් වැඩසටහන යටතේ අගුණකොළපැලැස්ස ඉදිගැටවෙල මයිලදෙනිය වැව සහ එම ගම්මානය සංවර්ධන කටයුතු ආරම්භ කිරිම ඊයේ (18) පස්වරුවේ සිදුකෙරුණේ කෘෂිකර්ම අමාත්‍ය මහින්ද අමරවීර මහතාගේ ප්‍රධානත්වයෙන්. වැඩිදුරටත් අදහස් දැක්වු අමාත්‍යවරයා පැවසුවේ වර්තමානයේ රටේ සිදු වන සංවර්ධනය ජනතාව අතරට නොයන්නේ ඒ සඳහා මුදල් වියදම් කරමින් නිකරුණේ ප්‍රචාරණ කටයුතු සිදු නොකර බවයි.", "URL": "https://sinhala.adaderana.lk/news.php?nid=94674", "Category": null, "Parent URL": null}