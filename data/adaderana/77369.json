{"Source": "Adaderana", "Timestamp": "September 10, 2017 02:21 pm", "Headline": "වෑන් රථයක් දික්ඔය ඇළට පෙරළෙයි", "News Content": "දික්ඔය සාංචිමලේ සිට හැටන් දක්වා ධාවනය වු වෑන් රථයක් හැටන් - සාංචිමලේ ප්‍රධාන මාර්ගයේ ඇඩිලි වත්ත ප්‍රදේශයේ දී මාර්ගයෙන් ඉවතට පැන කාසල්රි ජලාශයට ජලය ගලා බසින දික්ඔය ඇළට පෙරළී තිබේ. එම වෑන් රථයේ ගමන් ගත් දෙදෙනෙකු බරපතළ ලෙස තුවාල ලබා දික්ඔය මුලික රෝහල වෙත ඇතුළත් කිරීමෙන් පසු එක් අයෙක් මහනුවර ශික්ෂණ රෝහලටත් අනෙක් පුද්ගලයා නාවලපිටිය මුලික රෝහලටත් මාරුකර යැවූ බව හැටන් පොලිසිය සඳහන් කරයි. හැටන් ප්‍රදේශයේ සංචාරක හෝටලයක සේවය කරන සේවකයින් පිරිසක් සේවය අවසන් කිරීමෙන් පසු හැටන් දික්ඔය සාංචිමලේ ඇන්ඩිෆීල් වත්ත දක්වා ප්‍රවහානය කර නැවත පැමිණෙන අතරතුර මෙම අනතුර සිදුව තිබේ. ප්‍රදේශයේ පවතින අදික වර්ෂාවත් සමඟ ධාවනය වෙමින් තිබු වෑන් රථය ලිස්සා අඩි දෙසියක් ප්‍රපාතය වු දික්ඔය ඇළට පෙරළී ගොස් මෙම අනතුර සිදුව ඇති බව හැටන් පොලීසිය සඳහන් කළේය.", "URL": "https://sinhala.adaderana.lk/news.php?nid=77369", "Category": null, "Parent URL": null}