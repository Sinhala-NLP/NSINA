{"Source": "Adaderana", "Timestamp": "November 26, 2011 11:39 am", "Headline": "රත්කිඳ වාන් දොරටු 7 ක් විවෘත කරයි -වාහන ගමනටත් බාධා", "News Content": "මහවැලි බී හා සී කලාපවලට ජලය සපයන උල්හිටිය, රත්කිඳ ජලාශයේ වාන් දොරටු 7 ක් විවෘත කර තිබේ. වාන් දොරටු විවෘත කිරීමත් සමග ඉන් තත්ත්පරයට ඝන මීටර් 120 ක වේගයෙන් ජලය මුදාහැරෙන බව ජලාශයේ කාර්යය භාර ඉංජිනේරු දීප්ත ජයසේකර මහතා සඳහන් කළේය. මෙම ජලාශයේ ජලය උල්හිටිය ඔයට එක්වෙන බැවින් එම ඔය දෙපස සිටින ජනතාව අවධානයෙන් සිටිය යුතු බව ඔහු පෙන්වාදෙයි. මේ අතර වාන් දොරටු විවෘත කිරීමත් සමග රත්කිඳ, ගිරාදුරුකෝට්ටේ ප්‍රධාන මාර්ගය ද ජ‍ලයෙන් යටවීම හේතුවෙන් රථවාහන ගමනාගමනයට බාධා එල්ලවී ඇති බව අද‍ දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=20276", "Category": null, "Parent URL": null}