{"Source": "Adaderana", "Timestamp": "June 5, 2018 11:27 am", "Headline": "කෙසෙල් කියලා ගංජා වවලා-සැමියයි බිරිඳයි කොටුවෙයි", "News Content": "අම්බලන්තොට පොලිසියේ බුද්ධි අංශයේ නිලධාරින් හට ලැබුණු තොරතුරකට අනුව අම්බලන්තොට කොග්ගල්ල රන්දිය ගම්මානයේ කෙසෙල් වගාවක් මුවාවෙන් කාලයක් තිස්සේ කරගෙන ගිය අක්කර බාගයක පමණ ගංජා හේනක් වටලා වගා හිමිකරු සහ ඔහුගේ බිරිඳ පොලිස් අත්අඩංගුවට ගෙන තිබේ. ගංජා හේන එම ස්ථානයේදීම පොලිසිය විසින් විනාශ කර ඇති අතර අත්අඩංගුවට ගත් සැකකරුවන් සමඟ වියළි ගංජා කිලෝ පහක් පමණ හා ගංජා වගාවන් කිරීම සඳහා යොදාගන්න ගංජා ඇට තොගයක්ද පොලීසිය විසින් සොයා ගෙන ඇත. සැකකරුවන් අද (05) දින හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතයි. මෙම වැටලීම අම්බලන්තොට පොලිසියේ ස්ථානාධිපති පො.ප .විජයගුණරත්න මහතාගේ උපදෙස් මත පො .කෝ 45091 සිරිපාල , 90226 සිරිවර්ධන, පො.අ.සා.2279 ප්‍රේමරතන සහ බුද්ධි අංශයේ පො.කෝ.14653 ගුණපාල 44716 බුද්ධික, 76797 වසන්ත යන නිලධාරින් විසින් සිදුකර තිබේ.", "URL": "https://sinhala.adaderana.lk/news.php?nid=90374", "Category": null, "Parent URL": null}