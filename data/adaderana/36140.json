{"Source": "Adaderana", "Timestamp": "July 27, 2013 12:50 pm", "Headline": "ඉන්දුනීසියාවේ රැඳවුම් කඳවුරින් ලාංකිකයින් පනියි", "News Content": "ඉන්දුනීසියාවේ රැඳවුම් මධ්‍යස්ථානයකින් ශ්‍රී ලාංකිකයින් තිදෙනෙකු ඇතුළු පුද්ගලයින් 06 දෙනෙකු පලාගොස් තිබේ. අදාළ රැඳවුම් මධ්‍යස්ථානයේ පුද්ගලයින් 66 දෙනෙකු රඳවා තබා ඇති අතර ඊයේ දිනයේ නැවත වරක් එම පුද්ගලයින් පරීක්ෂාවට ලක් කර ඇති බව සඳහන්ය. එහිදී පුද්ගලයින් 06 දෙනෙකු පලාගොස් ඇති බව තහවුරු වී තිබේ. පලාගිය පුද්ගලයින් අතර ශ්‍රී ලාංකිකයින් තිදෙනෙකු සහ ඉරාන ජාතිකයින් තිදෙනෙකු සිටින බව විදෙස් මාධ්‍ය වාර්තා කළේය. මොවුන් පැන ගිය ආකාරය හෝ කිනම් ප්‍රදේශයකට පැන ගියේද යන්න පිළිබඳ මේ වන තෙක් තොරතුරු අනාවරණය වී නැත. මෙම රැඳවියන් පසුගිය කාලය තුළ නීති විරෝධී ලෙස ඔස්ට්‍රේලියාවට පලායාමේ දී අත්අඩංගුවට පත් වූවන් බව සඳහන්ය.", "URL": "https://sinhala.adaderana.lk/news.php?nid=36140", "Category": null, "Parent URL": null}