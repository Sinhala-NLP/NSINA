{"Source": "Adaderana", "Timestamp": "August 14, 2018 02:24 pm", "Headline": "පාර්ලිමේන්තු නිවාස සංකීර්ණය ළඟ මෝටර් රථයක් මාර්ග බාධකයක ගැටෙයි", "News Content": "බ්‍රිතාන්‍යය පාර්ලිමේන්තු නිවාස සංකීර්ණය ආසන්නයේ දී මෝටර් රථයක් මාර්ග බාධකයක ගැටී තිබේ. අදාළ සිද්ධියෙන් පුද්ගලයින් කිහිපදෙනෙකු තුවාල ලබා ඇති අතර එක් පුද්ගලයෙකු ස්කොට්ලන්ඩ් යාර්ඩ් පොලීසිය විසින් අත්අඩංගුවට ගෙන ඇති බව ද විදෙස් වාර්තා සඳහන් කළේය. කෙසේවෙතත් මෙම සිද්ධිය ත්‍රස්තවාදී ක්‍රියාවක් ද යන්න සම්බන්ධයෙන් මේ වන විට පරීක්ෂණ ආරම්භ කර ඇති බව ස්කොට්ලන්ඩ් යාර්ඩ් පොලීසිය සඳහන් කළේය. මෙම සිද්ධියෙන් අනතුරුව එම ප්‍රදේශයේ ආරක්ෂාව තර කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=94390", "Category": null, "Parent URL": null}