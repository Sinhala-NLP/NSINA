{"Source": "Adaderana", "Timestamp": "October 21, 2012 11:21 am", "Headline": "අවශ්‍යව සිටි අයෙක් සොයා ගැනේ", "News Content": "කොල්ලකෑම් රැසක් සහ මිනිස් ඝාතනයක් සම්බන්ධයෙන් අවශ්‍යව සිටි සැකකරුවෙකු හලාවත පොලීසිය මගින් අත්අඩංගුවට ගෙන තිබේ. පොලීසිය ලද තොරතුරක් මත බංගදෙණිය, කොට්ටපිටිය ප්‍රදේශයේ දී සැකකරු අත්අඩංගුවට ගත් බව පොලීසිය පැවසුවේය. අත්අඩංගුවට ගන්නා අවස්ථාවේ දී සැකකරු සතුව තිබී විදේශීය රටක නිෂ්පාදිත ජීව අත්බෝම්බයක් සහ පතරොම් කිහිපයක් ද පොලිස් භාරයට ගෙන ඇත. ඔහුගෙන් සිදුකළ ප්‍රශ්න කිරීම්වල දී බංගදෙණිය සහ පස්යාල ප්‍රදේශවල සිදුකළ කොල්ලකෑම් පිළිබඳව තොරතුරු අනාවරණය වු බව පොලීසිය සඳහන් කළේය. සැකකරු පස්යාල, බටලීය ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=28480", "Category": null, "Parent URL": null}