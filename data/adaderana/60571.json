{"Source": "Adaderana", "Timestamp": "May 29, 2016 10:16 am", "Headline": " ගංජා සමග 6ක් කොටු", "News Content": "ගංජා ජාවාරම්කරුවෙකු සමග පුද්ගලයින් 06 දෙනෙකු කැළණිය පිලපිටිය ප්‍රදේශයේදී අත්අඩංගුවට ගෙන තිබේ.කැළණිය පොලීසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.ගංජා අලෙවි කිරීමේ නිරත පුද්ගලයා සතුව තිබී ගංජා ග්‍රෑම් 40ක ප්‍රමාණක් පොලීසිය භාරයට ගෙන තිබේ.අත්අඩංගුවට ගත් සෙසු පුද්ගලයින් 06 දෙනා වැටලීම සිදු කරන අවස්ථාවේ ජාවාරම්කරුගෙන් ගංජා මිලදී ගැනීමට පැමිණ සිටි අය බව පොලීසිය පැවසුවේය.සැකකරුවන් කැළණිය ප්‍රදේශයේ පදිංචිකරුවන් වන අතර ඔවුන් මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60571", "Category": null, "Parent URL": null}