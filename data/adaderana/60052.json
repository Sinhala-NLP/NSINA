{"Source": "Adaderana", "Timestamp": "May 11, 2016 01:30 pm", "Headline": " වැඩිවුණු බදු ප්‍රතිශත වෙනුවෙන් විමල් අධිකරණයේ පිහිට පතයි", "News Content": "වැඩිකරන ලද වැට් බද්ද අයකිරීම වළක්වාලමින් අතුරු තහනම් නියෝගයක් නිකුත් කරන ලෙස ඉල්ලා පාර්ලිමේන්තු මන්ත්‍රී විමල් වීරවංශ මහතා විසින් ශ්‍රේෂ්ඨාධිකරණයට මූලික අයිතිවාසිකම් පෙත්සමක් ගොනුකර තිබේ.අදාළ පෙත්සමේ වගඋත්තරකරුවන් ලෙස මුදල් අමාත්‍ය රවී කරුණානායක,මුදල් අමාත්‍යංශ ලේකම් සහ නීතිපතිවරයා නම් කර ඇති බව අදදෙරණ වාර්තාකරු පවසයි.වැට් බදු පනත හා ජාතිය ගොඩනැඟීමේ බද්ද පිළිබඳ පනත සංශෝධනය නොකොට වැට් බද්ද හා ජාතිය ගොඩනැඟීමේ බද්දේ ප්‍රතිශතය ආණ්ඩුව විසින් වෙනස්කිරීම නීති විරෝධී බව පෙත්සම්කාර මන්ත්‍රීවරයා කියා සිටියි.ඒ අනුව මෙමගින් තම මූලික අයිතිවාසිකම් උල්ලංඝණය වී ඇති බව ප්‍රකාශ කරන මෙන්ද,අධිකරණයේ තීන්දුව ප්‍රකාශයට පත්කෙරෙනතුරු වැඩිවූ බදු ප්‍රතිශතය අයකිරීම වළක්වාලීමේ නියෝගයක් නිකුත් කරන මෙන්ද පෙත්සම්කරු ශ්‍රේෂ්ඨාධිකරයෙන් ඉල්ලා තිබේ.", "URL": "https://sinhala.adaderana.lk/news.php?nid=60052", "Category": null, "Parent URL": null}