{"Source": "Adaderana", "Timestamp": "January 13, 2017 01:19 pm", "Headline": " රු.85,000ට විද්ද පුද්ගලයින් සොයා විමර්ශන අරඹයි", "News Content": "වෙළෙඳසැලක තිබූ රුපියල් 85,000 ක් සොරකම් කිරීමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව පුත්තලම පොලීසිය පවසයි.පුත්තලම නගරයේ ව්‍යාපාරික ස්ථානයක් පවත්වා ගෙන යනු ලබන තැනැත්තෙකු විසින් කරන ලද පැමිණිල්ලට අනුව මෙම විමර්ශනය ආරම්භ කර ඇති බව වාර්තා වේ.ඊයේ(12) දහවල් කාලයේ තමා නිවසට ගිය බවත්, එම කාලය තුළ තමන්ගේ 14 හැවිරිදි පුතා වෙළෙඳසැල තුළ සිටි බවත් පැමිණිලිකරු පොලීසිය හමුවේ පවසා ඇත.තමා නිවසට ගොස් සිටි අවස්ථාවේදී වෙළෙඳසැලට තරුණයින් දෙදෙනෙකු පැමිණ ඇති නමුත් ඔවුන් කිසිවක් මිලදී ගෙන නොමැති බව තම පුතා පැවසූ බව පැමිණිලිකරු වැඩිදුරටත් පවසා තිබේ.පුත්තලම පොලීසිය මේ පිළිබඳ වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=68077", "Category": null, "Parent URL": null}