{"Source": "Adaderana", "Timestamp": "January 31, 2013 09:22 am", "Headline": "අපරාධ රැසක පුද්ගලයින් තිදෙනෙක් දැලේ", "News Content": "අපරාධ රැසකට සම්බන්ධ පුද්ගලයින් තිදෙනෙකු පුත්තලම, තිල්අඩිය ප්‍රදේශයේ දී අත්අඩංගුවට ගෙන තිබේ. පුත්තලම පොලීසියට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් පුත්තලම පොලිස් වසමේ ගෙවල් බිඳුම් 10 ට පමණ සම්බන්ධ බවට පොලීසිය සිදුකළ පරීක්ෂණවලින් අනාවරණය වී තිබේ. සැකකරුවන් විසින් සොරා ගන්නා ලද දේපළ රැසක් ද සොයාගත් බව පුත්තලම පොලීසිය සඳහන් කළේය. පුත්තලම පොලීසිය මේ සම්බන්ධයෙන් වැඩිදුර පරීක්ෂණ සිදුකරන අතර සැකකරුවන් අද (31) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31223", "Category": null, "Parent URL": null}