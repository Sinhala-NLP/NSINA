{"Source": "Adaderana", "Timestamp": "August 6, 2014 09:34 am", "Headline": "මුහුදේ නෑ තරුණයා අතුරුදන්", "News Content": "ගල්කිස්ස ප්‍රදේශයේ මුහුදේ දියනෑමට ගිය තරුණයෙකු දියේ ගිළී අතුරුදන්ව තිබේ. තවත් පුද්ගලයින් 05 දෙනෙකු සමග ඊයේ පස්වරුවේ දියනෑමට ගිය අවස්ථාවේ දී අදාළ තරුණයා දියේ ගිළී ඇත. අතුරුදන් වූ තරුණයා දැඩිගමුව, වැලිගොඩයාවත්ත ප්‍රදේශයේ පදිංචිව සිටි 18 හැවිරිදි අයෙකු බව පොලිසිය සඳහන් කරයි. ඔහු සෙවීමේ කටයුතු පොලිසිය සහ නාවික හමුදාව විසින් ක්‍රියාත්මක කර ඇත.", "URL": "https://sinhala.adaderana.lk/news.php?nid=45155", "Category": null, "Parent URL": null}