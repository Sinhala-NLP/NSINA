{"Source": "Adaderana", "Timestamp": "October 27, 2016 12:54 pm", "Headline": " වෙල්ගමගේ පෙත්සම සලකා බලන්න තීන්දුයි", "News Content": "අල්ලස් කොමිසම විසින් තමන්ට එරෙහිව ඉදිරිපත් කර ඇති චෝදනාපත්‍රය නීති විරෝධී යැයි ප්‍රකාශ කරන ලෙස ඉල්ලා හිටපු අමාත්‍ය කුමාර වෙල්ගම මහතා ඉදිරිපත් කළ ප්‍රතිශෝධන පෙත්සම නොවැම්බර් මස 22 වනදා සලකා බැලීමට කොළඹ මහාධිකරණය තීරණය කර තිබේ.ඒ අනුව එදිනට මේ සම්බන්ධයෙන් කරුණු දක්වන ලෙස දන්වා මහාධිකරණ විනිසුරු සරෝජනී කුසලා ගුණවර්ධන මහත්මිය අල්ලස් කොමිසමේ අධ්‍යක්ෂ ජනරාල්ට සහ නීතිපතිවරයාට නොතීසි නිකුත් කළ බව අද දෙරණ අධිකරණ වාර්තාකරු කේ.එස්.උදයකුමාර් පැවසුවේ.", "URL": "https://sinhala.adaderana.lk/news.php?nid=65441", "Category": null, "Parent URL": null}