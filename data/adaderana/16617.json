{"Source": "Adaderana", "Timestamp": "June 8, 2011 08:50 am", "Headline": " මුදල් ජාවාරම්කරු ගැන සොයන්න පොලීසියට කල්දෙයි", "News Content": "ත්‍රස්තවාදී ක්‍රියාකාරම් සඳහා නීතී විරෝධී ලෙස මූල්‍ය ජාවාරම් වල නිරත වූයේ යැයි සැකපිට අත්අඩංගුවට ගත් පුද්ගලයෙකු පිළිබඳ පරීක්ෂණ පැවැත්වීම සඳහා ශ්‍රේෂ්ඨාධිකරණය පොලිසියට කල් ලබා දී තිබේ. අදාළ සැකකරු විසින් ඉදිරිපත් කළ මූලික අයිතිවාසිකම් පෙත්සමක් කැඳවූ අවස්ථාවේ නීතීපතිවරයා මේ බව දන්වා ඇති බව සඳහන්වේ. රජයේ නීතීඥවරයා අධිකරණයට දැනුම් දී සිටියේ සැකකරු ස්වි‍ට්සර්ලන්තයේ සිට පැමිණි අවස්ථාවේ ගුවන්‍ තොටුපළේ දී රහස් පොලිසිය මඟින් අත්අඩංගුවට ගත් බවයි. උතුරු නැගෙනහිර පළාතේ පුද්ගලයින් ගණනාවක් සමඟ ත්‍රස්ත ක්‍රියා සඳහා මොහු නීතීවිරෝධී අයුරින් මුදල් හුවමාරු කටයුතු වල නිරත වී ඇති බවට තොරතුරු හෙළි වී ඇති බව රජයේ නීතීඥවරයා දන්වා සිටියේය. අදාළ කරුණු සලකා බැලූ ශ්‍රේෂ්ඨාධිකරණය සැකකරු සම්බන්ධයෙන් වැඩිදුර පරීක්ෂණ පැවැත්වීම සඳහා අගෝස්තු මස 6 වැනිදා දක්වා පොලිසියට කල් ලබා දී තිබේ.", "URL": "https://sinhala.adaderana.lk/news.php?nid=16617", "Category": null, "Parent URL": null}