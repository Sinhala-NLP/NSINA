{"Source": "Adaderana", "Timestamp": "November 28, 2012 06:46 am", "Headline": " හයිලෙවල් මාර්ගය ඇතුළු මාර්ග 100 ක බස් නෑ", "News Content": "කොළඹ,හයිලෙවල් මාර්ගයේ හා ඒ ආශ්‍රිත ඇරඹෙන මාර්ග අංක 138,122,125,280,255,174 ඇතුළු මාර්ග 100 ට ආසන්න ප්‍රමාණයක බස් රථ ධාවනයෙන් ඉවත් වූ බව පුද්ගලික බස් හිමියන්ගේ සංගමය පවසයි. දිගින් දිගටම මාර්ග බලපත්‍ර ලබාදීමේ සිදුවී ඇති අක්‍රමිකතාවන්ට විරෝධයපෑම මෙම බස් වර්ජනයේ අරමුණ බව පුද්ගලික බස් හිමියන්ගේ සංගමයේ සභාපති ගැමුණු විජේරත්න මහතා අද දෙරණට කියා සිටියේය. තවදුරටත් මේ තත්ත්වය වර්ධනය විය යුතු නැති බවත්, විෂයභාර අමාත්‍යවරයා පුද්ගලික ප්‍රවාහන විෂය ක්ෂේත්‍රයෙන් වහා ඉවත් කළ යුතුව ඇති බවත් විජේරත්න මහතා අවධාරණය කළේය. එබැවින් මේ මොහොතේ තම සංගමයේ ප්‍රධාන ඉල්ලීම වන්නේ පුද්ගලික ප්‍රවාහන සේවා අමාත්‍යවරයා ඉවත් කිරීම හෝ ඔහුගේ විෂය පථයෙන් පුද්ගලික බස් රථ ප්‍රවාහන සේවය ඉවත් කිරීම බව ගැමුණු විජේරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29537", "Category": null, "Parent URL": null}