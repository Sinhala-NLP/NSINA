{"Source": "Adaderana", "Timestamp": "January 27, 2019 12:52 pm", "Headline": "මිලියන 250න් නොනැවතී ගොවිබිම් සඳහා වන්දි  ලබා දීමට කටයුතු කරනවා", "News Content": "මිලියන 250න් නොනැවතී සේනා දලඹුවන්ගෙන් හානි වූ ගොවිබිම් සඳහා වන්දි ලබා දීමට කටයුතු කරන බව කෘෂිකර්ම අමාත්‍ය පී හැරිසන් මහතා අනුරාධපුර රඹෑව සදමල්ගම ගොවිජනතාව අමතමින් පැවැසීය. හානි වූ ගොවිබිම් සමීක්ෂණ කටයුතු වෙනුවෙන් කෘෂිකර්ම නිලධාරීන් යොමුකර ඇති බවත් එහිදී ඇතැම් දළඹු ව්‍යවසනයට ප්‍රබලව ලක්වූ වගාවන් විනාශ කිරීමේදී ගොවියාද කැපකිරීමක් කලයුතුව ඇති අතර වගාවන් සඳහා හෙක්ටයාරයකට රුපියල් හතලිස් දහසක මුදලක් වෙන් කිරීමට කටයුතු කර ඇති බවත් කීය. බඩඉරිගු අතරමැදින් යල කන්නයට පෙර වගා නොකරන ලෙස කෘෂි නිලධාරීන් දැනුවත් කරන ලද්දේ දලඹුවා මර්ධනය සහ පාලනය වෙනුවෙන් බව අමාත්‍යවරයා මෙහිදී පැවැසීය. ප්‍රාදේශීය මට්ටමින් දළඹුවා පාලනයට ක්‍රියාමාර්ග රැසක් මේ වන විට රැගෙන ඇති බවත් මර්ධනය උදෙසා ගතහැකි ඕනෑම ක්‍රියාමාර්ගයක් ගැනීමට තමන් අපේක්ෂා කරන බවද හෙතෙම පැවැසීය. රටම දළඹු ව්‍යවසනය වෙනුවෙන් පෙලගැසී ඇති බවත් රාජ්‍ය නිලධාරීන් මේ වෙනුවෙන් කරන ලද කැපවීමද අමාත්‍යවරයා මෙහිදී සිය ඇගයීමට ලක් කලේය.", "URL": "https://sinhala.adaderana.lk/news.php?nid=103156", "Category": null, "Parent URL": null}