{"Source": "Adaderana", "Timestamp": "November 13, 2010 02:20 pm", "Headline": "නව විශ්‍රාම වැටුප් ක්‍රමය නිසා අර්ථසාධක අරමුදලට හානියක් නෑ", "News Content": "පෞද්ගලික අංශයේ සේවකයින්ට නව විශ්‍රාම වැටුප් ක්‍රමයක් හඳුන්වා දීම තුළින් අර්ථසාධක අරමුදල්වලට කිසිදු හානියක් සිදුනොවන බවට කම්කරු සබඳතා හා ඵලදායීතා අමාත්‍ය ගාමිණී ලොකුගේ මහතා පවසයි. පෞද්ගලික අංශයේ ඇතැම් සේවකයින් මේ සම්බන්ධයෙන් අනිසි බියක් ඇතිකර ගත යුතු නැති බව අමාත්‍යවරයා සඳහන් කරයි. විශ්‍රාම වැටුප් වෙනුවෙන් වෙනම පනතක් පාර්ලිමේන්තුවට ඉදිරිපත් කර අනුමත කිරීමෙන් පසු එය ක්‍රියාත්මක කිරීමට කටයුතු කරන බව අද දෙරණ වෙත අදහස් දැක්වූ ගාමිණී ලොකුගේ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=12126", "Category": null, "Parent URL": null}