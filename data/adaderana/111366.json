{"Source": "Adaderana", "Timestamp": "June 5, 2019 11:42 am", "Headline": "අන්තවාදයට සම්බන්ධ අය සමඟ ආණ්ඩු පිහිටුවන්න සූදානම් නෑ-විදුර", "News Content": "ඇමතිවරු සහ ආණ්ඩුකාරවරු ඉල්ලා අස්වුණා මිසක් ඉවත්කරන්න ජනපතිට සහ අගමැති කොන්දක් තිබුණේ නෑ- අන්තවාදයට සම්බන්ධ කිසිඳු පුද්ගලයකු සමඟ ආණ්ඩු පිහිටුවීමට සූදානමක් නොමැති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විදුර වික්‍රමනායක මහතා පවසයි. හොරණ ප්‍රදේශයේ පැවති උත්සවයකට එක්වීමෙන් අනතුරුව මාධ්‍යෙව්දීන් නැඟූ ප්‍රශ්නවලට පිළිතුරු දෙමින් ඔහු මේ බව කියා සිටියේය. චෝදනා එල්ල වී සිට ඇමතිවරු සහ ආණ්ඩුකාරවරු ඉවත්ව වූවා මිසක් ජනාධිපතිවරයාටවත් අගමැතිවරයාටවත් ඔවුන් ඉවත් කිරීම සඳහා කොන්දක් නොතිබූ බව මන්ත්‍රීවරයා පෙන්වා දෙයි. පාස්කු ප්‍රහාරයෙන් පසු විශාල ජීවිත සංඛ්‍යාවක් අහිමිව තිබියදීත් ඒ සම්බන් පරික්ෂණ නොපැවැත්වීම අන්තාවාදීන් ආරක්ෂා කිරීම ගෝත්‍රික ‍ක්‍රියාවක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී විදුර වික්‍රමනායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=111366", "Category": null, "Parent URL": null}