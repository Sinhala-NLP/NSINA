{"Source": "Adaderana", "Timestamp": "August 4, 2011 12:52 pm", "Headline": "ඇගි‍්‍ර ජෙනසිස් විසින්\"ගේ‍්‍රන්ප්‍රෝ පහසු ජංගම ධාන්‍යගාරය\"හඳුන්වා දෙයි", "News Content": "ඇගි‍්‍ර ජෙනසිස් ලංකා(පුද්)සමාගම විසින්\"ගේ‍්‍රන්ප්‍රෝ ජංගම ධාන්‍යාගාරය\"මෙරට වෙළෙඳපොළ ට හඳුන්වා දෙන බව නිවේදනය කර සිටියි.ශී‍්‍ර ලාංකේය කෘෂිකාර්මික අංශය මුහුණ පාන විවිධාකාර ගබඩාකිරීමේ ගැටලු සඳහා මෙම වායුරෝධී පද්ධතිය විශ්වාසනීය විසඳුමක් සලසනු ඇත. ඉතා ඉක්මනින් පිහිටුවා ගත හැකි\"ගේ‍්‍රන්ප්‍රෝ ජංගම ධාන්‍යාගාරය\"කෘෂිකර්මාන්තයේ ගබඩා කිරීමේ ගැටලු සඳහා බහුවිධ විසඳුම් ලබා දෙන්නකි. PVC වලින් සවිගැන්වූ මෙම කොකූනය(Cocoon)ඕනෑම කාලගුණ තත්ත්වයකට ඔරොත්තු දිය හැකි අයුරින් නිෂ්පාදනය කරන ලද්දකි. ඕනෑම අවශ්‍යතාවයකට ගැලපෙන පරිදි විවිධාකාර වූ ප‍්‍රමාණවලින් එනම් මෙටි‍්‍රක් ටොන් 1 සිට මෙටි‍්‍රක් ටොන් 1000 දක්වා ප‍්‍රමාණවලින් එන මෙය වාතය, තෙතමනය, ජලය හා පාරජම්බූල කිරණ සඳහා ප‍්‍රතිරෝධය දක්වයි. තවද මෙහි දී ටොන් එකක\"ගේ‍්‍රන් සේෆ්\"(Grain Safe)සහ කුඩාම ප‍්‍රමාණයේ\"සුපර් ගේ‍්‍රන් බෑග්ස්\"(Super Grain Bags)ද හඳුන්වා දෙනු ලබයි. \"ගේ‍්‍රන්ප්‍රෝ ජංගම ධාන්‍යාගාරය\",වී ඉරිඟු, තිරිඟු, වැනි ඕනෑම වර්ගයක ධාන්‍ය හා බීජ ගබඩා කිරීමට සුදුසුම ක‍්‍රමයකි. තවද ඖෂධීය පැළෑටි, කුළුබඩු, බීජ වර්ග, කෝපි, කොකෝවා, වියළි පළතුරු, පිටි ආදිය ගබඩා කිරීමට ද යෝග්‍ය වේ. මේ පිළිබඳව අදහස් දැක්වූ ඇගි‍්‍ර ජෙනසිස් ලංකා (පුද්) සමාගමේ සාමාන්‍යාධිකාරී සමුද් ගුණසේකර මහතා මෙසේ කියා සිටියේය.\"ශී‍්‍ර ලංකාවේ මහ කන්නයේ දී වී මෙටි‍්‍රක් ටොන් මිලියන 2.6 ක් පමණ හා යල කන්නයේ දී මෙටි‍්‍රක් ටොන් මිලියන 1.7ක් පමණ නිෂ්පාදනය කරනවා. මෙය වාර්ෂිකව මෙටි‍්‍රක් ටොන් මිලියන 4.3 ක් පමණ වෙනවා. නමුත් දුර්වල ගබඩා කිරීමේ පහසුකම් නිසා වාර්ෂිකව මින් 15% ත් 20% ත් අතර ප‍්‍රමාණයක් විනාශ වන බව වාර්තාවල සඳහන් වෙනවා. වතමන් කාලගුණ තත්ත්වය නිසාත්, මෑත කාලයේ දී ඇති වූ ගංවතුර උවදුරු තත්ත්වයන් නිසාත් පසු අස්වනු සමයේ දී සිදුවන වී හානිය සීඝ‍්‍රයෙන් ඉහළ ගොස් තිබෙනවා. මෙහි දී විවිධ ප‍්‍රමාණවලින් ගබඩා කිරීමේ පහසුකම් සලසා දෙන ගේ‍්‍රන්ප්‍රෝ ජංගම ධාන්‍යාගාරය ශී‍්‍ර ලංකාවේ ධාන්‍ය ගබඩා කිරීමේ ගැටලුව සඳහා නිවැරදි විසඳුමක් ලබාදෙමින් ආහාරවල සුරක්‍ෂිතතාවය ද තහවුරු කරනවා.\" ගේ‍්‍රන්ප්‍රෝ හි ස්වාධිකාරී (Patented) වායුරෝධී තාක්‍ෂණය, වියළි කෘෂිකාර්මික නිෂ්පාදනවල කාබනික ගබඩාකිරීම් සඳහා අනුකූල වේ. තවද එහි හරිත තාක්‍ෂණය පරිසරයට මනාව ගැළපේ. මෙය තනා ඇති ආකාරය අනුව ඒ තුළට ඇතුළු වන කෘමිසතුන් විනාශ කිරීමේ හා ක්‍ෂුද්‍ර ජීවීන් මැඩපැවැත්වීමේ ක‍්‍රමවේදයක් ද සහිතය. කෘෂිකාර්මික නිෂ්පාදිත මේ තුළ රසායනික ද්‍රව්‍ය යෙදීමකින් හෝ ශීත කිරීමකින් තොරව ඉතා දිගු කාලයක් රඳවා තබා ගත හැකිය. මෙහිදී පුස් බැඳීමක් සිදුනොවේ. මෙහි ප‍්‍රතිඵලයක් ලෙස ගබඩා කරනු ලබන ධාන්‍යවල සුවඳ, වර්ණය, නැවුම්බව මනාව සුරක්‍ෂිත වනු ඇත. මෙම ජංගම ධාන්‍යාගාරය පිලිපීන සමාගමක් වන ගේ‍්‍රන්ප්‍රෝ ඉන්කෝපරේටඞ් විසින් නිපදවා ඇත. මෙන්ම මෙය ලතින් ඇමරිකාව, පිලිපීනය, ඉන්දියාව හා චීනය යන ලොව විවිධ රටවල් හිදී අත්හදා බලා ඇති මෙන්ම දැනට භාවිතයට ද ගැනෙන්නකි. ශී‍්‍ර ලංකාවේ වී අලෙවි මණ්ඩලය ද මෙම ගේ‍්‍රන්ප්‍රෝ ජංගම ධාන්‍යාගාරය පොලොන්නරුව, අරලගංවිල දී සාර්ථක ලෙස අත්හදා බලා තිබේ. මෙහි දී අදහස් දැක්වූ කෘෂිකර්ම අමාත්‍ය ගරු මහින්ද යාපා අබේවර්ධන මහතා,\"ශී‍්‍ර ලංකාවේ කෘෂිකාර්මික අංශයේ ගබඩා කිරීමේ ගැටලුව සඳහා විසඳුම් ලබාදීම වෙනුවෙන් ගේ‍්‍රන් ප්‍රෝ කාබනික ගබඩා කිරීමේ පද්ධතිය ප‍්‍රවර්ධනය කිරීම පිළිබඳව, මාගේ කෘතඥතාවය ඇගි‍්‍ර ජෙනෙසිස් ලංකා සමාගමට පළ කිරීමට මා අවස්ථාවක් කර ගන්නවා. තනිතනි හා සමූහ වශයෙන් ධාන්‍ය ගබඩා කිරීම සඳහා මෙය මහින්ද චින්තනයේ ප‍්‍රමුඛ කාර්යයක් මල්ඵල ගැන්වීමට මුලපිරීමක් ලෙස හඳුන්වන්න පුළුවන්. ගේ‍්‍රන් ප්‍රෝ කාබනික ගබඩා කිරීමේ පද්ධතිය ශී‍්‍ර ලංකාවේ ආහාර හා බීජවල සුරක්‍ෂිතතාව තහවුරු කිරීම සඳහා යොදා ගත හැකි තාක්‍ෂණයක් ලෙස හැඳින්විය හැකියි\".. \"මට සහතිකයි, ගේ‍්‍රන් ප්‍රෝ කාබනික ගබඩා කිරීමේ පද්ධතිය ධාන්‍ය, බීජ හා අනෙකුත් කෘෂිකාර්මික නිෂ්පාදිතවල පසුඅස්වනු විනාශය අවම කිරීම සඳහා හොඳම විසඳුම බවට පත්වන බවට. මෙම ගබඩා විසඳුම් ක‍්‍රමවේදය භාවිතය තුළින් අප රටේ ආහාර සුරක්‍ෂිතතාව තහවුරු කිරීම සඳහා ප‍්‍රමාණවත් දායකත්වයක් ලබා ගත හැකි බවට මට විශ්වාසයි.\"යනුවෙන් ගරු අමාත්‍යවරයා වැඩි දුරටත් සඳහන් කළේය. මේ සම්බන්ධයෙන් අදහස් පළ කළ ජාත්‍යන්තර සහල් පර්යේෂණ ආයතනයේ අධ්‍යක්‍ෂ ජනරාල් රොබර්ට් එස්. සීග්ලර් මහතා,\"අපි දශකයක පමණ කාලයක සිට වී ගබඩා කිරීම සඳහා වායුරෝධක තාක්‍ෂණයක් භාවිත කළ හැකි ආකාරය පිළිබඳ අධ්‍යයනය කරමින් සිටියා. මෙය සහල් සංරක්‍ෂණය සඳහා හොඳ තාක්‍ෂණයක් බව අපි සොයා ගත්තා. යුද්ධයෙන් පසු කාලයේ දී එම ප‍්‍රදේශවලින් ලැබිය හැකි අතිරික්ත සහල් තොග සංරක්‍ෂණය සඳහා මෙම ක‍්‍රමය යොදා ගැනීම අපි අනුමත කරනවා\"යැයි පැවසීය. ගේ‍්‍රන්ප්‍රෝ ජංගම ධාන්‍යාගාරය, ශී‍්‍ර ලංකාවේ වී අස්වනු නෙළන ප‍්‍රදේශයන් සඳහා ඉතා වැදගත් වනු ඇත. එය පිරිවැය අවම ගබඩා ක‍්‍රමයකි. එය සාම්ප‍්‍රදායික ගබඩාවන් හා සැසඳීමේ දී ඉතා ලාභදායී වේ. අනෙක් අතට, වී ගබඩා කිරීම ඕනෑම තැනක, ඕනෑම වේලාවක දී කිසිදු අපහසුවකින් තොරව සිදුකළ හැකිය. එය පසු අස්වනු හානිය අවම කරයි. ආහාරවල සුරක්‍ෂිත හා ආරක්‍ෂාකාරී ගබඩාකිරීමේ අවශ්‍යතාවයන් පැන නැගී ඇති කාලයක ආහාර සුරක්‍ෂිතතාවය උපරිමව ලබාදීමට පහසුකම් සපයයි\"යැයි ගුණසේකර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=17841", "Category": null, "Parent URL": null}