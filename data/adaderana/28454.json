{"Source": "Adaderana", "Timestamp": "October 20, 2012 11:53 am", "Headline": "බස් 2ක් මුහුණට මුහුණ ගැටී සිසුන් 12ට තුවාලයි", "News Content": "නුවරඑළිය, අගරපතන ප්‍රදේශයේදී බස් රථ 2ක් මුහුණට මුහුණ ගැටීමෙන් සිදුවු අනතුරකින් පාසල් සිසුන් 12 දෙනෙකු තුවාල ලබා තිබේ. අද (20) පෙරවරු 7.45ට පමණ මෙම අනතුර සිදුව ඇතැයි පොලිස් මාධ්‍ය ප්‍රකාශක කාර්යාලය පවසයි. අනතුරින් ගැහැණු ළමුන් 6 දෙනෙකු හා පිරිමි ළමුන් 6 දෙනෙකු තුවාල ලබා ඇති අතර ඔවුන් අගරපතන රෝහලට ඇතුළත් කර තිබේ. පාසල් ළමුන් රැගත් බස් රථයේ රියදුරුගේ වරදින් එම අනතුර සිදුව ඇතැයි පොලීසිය පවසයි. තලාව, ඩයගම දෙසට ධාවනය වු එම බස් රථය වැලිමඩ ප්‍රදේශය බලා ධාවනය වෙමින් තිබු තවත් බසයක ගැටීමෙන් අනතුර සිදුව ඇත.", "URL": "https://sinhala.adaderana.lk/news.php?nid=28454", "Category": null, "Parent URL": null}