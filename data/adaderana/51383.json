{"Source": "Adaderana", "Timestamp": "May 17, 2015 07:18 am", "Headline": "  වෑන් - ටිපර් අනතුරින් පොලිස් නිලධාරීන් 2ක් මරුට - 3ක් රෝහලේ ", "News Content": "මහනුවර-මහියංගණය ප්‍රධාන මාර්ගයේ සේනාපිටිය ප්‍ර දේශයේ සිදුවු රිය අනතුරකින් පොලිස් නිලධාරීන් දෙදෙනෙකු ජීවිතක්ෂයට පත්වී තිබේ.පොලිස් නිලධාරීන් ගමන් ගත් වෑන් රථයක් සහ ටීපර් රථයක් එකිනෙක ගැටීමෙන් අදාළ අනතුර සිදුවී ඇති බව පොලීසිය පවසයි.අනතුර සිදුවන අවස්ථාවේ වෑන් රථයේ පොලිස් නිලධාරීන් පස් දෙනෙකු ගමන් කර ඇති අතර ඉන් නිලධාරීන් දෙදෙනෙකු ජීවිතක්ෂයට පත් වී තිබේ.අනෙක් පොලිස් නිලධාරීන් තිදෙනාට තුවාල සිදුවී ඇති අතර ඔවුන් ප්‍රතිකාර සඳහා රෝහල්ගත කර ඇති බව සඳහන්ය.ගලහා පොලීස් ස්ථානයට අනියුත්තව සේවය කළ පොලිස් නිලධාරීන් දෙදෙනෙකු මෙලෙස මියගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=51383", "Category": null, "Parent URL": null}