{"Source": "Adaderana", "Timestamp": "December 4, 2013 04:01 pm", "Headline": "සමන් - බිංදු ගැටුම සමථයකට පත්වෙයි", "News Content": "ගායක සමන් ද සිල්වා මහතාට පහරදුන් බව කියන සිද්ධිය ගැන බොරැල්ල පොලීසියට ප්‍රකාශයක් ලබාදීමට පැමිණි දකුණු පළාත් සභාවේ කෘෂිකර්ම ඇමති බිංදු වීරසිංහ මහතා බොරැල්ල පොලීසියේදී සමන්ද සිල්වා සමග එකී ගැටලුව අද පස්වරුවේ සමථයකට පත් කර ගෙන තිබේ. මෙම සිද්ධිය සම්බන්ධයෙන් චෝදනා ලබා සිටි ඇමති බිංදු වීරසිංහ මහතා මෙන්ම ප්‍රහාරයකට ලක්වූ බව කියන ගායක සමන්ද සිල්වා මහතා ද බොරැල්ල පොලීසියට පැමිණ සිටි බව අප වාර්තාකරු පැවසීය. වැලිකඩ බන්ධනාගාර ක්‍රීඩාංගණයේදී පසුගිය 30 රාත්‍රී පැවැති සංගීත සංදර්ශනයක් අතරතුර ඇමති බිංදු වීරසිංහ මහතා තමාට පහරදුන් බවට ගායක සමන්ද සිල්වා බොරැල්ල පොලීසියට පැමිණිල්ලක් කර තිබුණි.", "URL": "https://sinhala.adaderana.lk/news.php?nid=39322", "Category": null, "Parent URL": null}