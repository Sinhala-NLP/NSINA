{"Source": "Adaderana", "Timestamp": "November 10, 2017 05:47 pm", "Headline": "අම්මා ගෙදරින් යනකන් ඉඳලා නිවසට පැන ගොළු තරුණිය දූෂණය කරලා - අසල් වැසියා අත්අඩංගුවේ", "News Content": "මව නිවසින් නික්ම යනතුරු බලා හිඳ නිවසට ඇතුළු වී ගොළු තරුණියක දූෂණය කළ පුවතක් කලුවංචිකුඩි පොලිස් බල ප්‍රදේශයෙන් වාර්ථා වේ. මඩකලපුව කලුවංචිකුඩියේ කෝට්ටෙයිකල්ලාරු ප්‍රදේශයේ දී මෙය සිදු වී ඇති අතර සිද්ධිය සම්බන්ධයෙන් සැකකරුවකු ඊයේ (9) අත්අඩංගුවට ගෙන ඇත.තරුණිය මව සමග නිවසේ පදිංචිව සිටින අතර ඊයේ දහවල් කාලයේ මව මළ ගෙදරක යාමට පිටත් වූ අවස්ථාවේදී සැකකරු නිවසට බලහත්කාරයෙන් ඇතුළු වී මෙම අපරාධය කර ඇත.තරුණියගේ නිවසට යාබද නිවසක පදිංචිව සිටින අවුරුදු 52ක පුද්ගලයකු මෙම අපරාධය කළ බවට පොලිිසියට පැමිණිලි කර ඇත.ඒ අනුව පොලිසිය සැකකරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=79725", "Category": null, "Parent URL": null}