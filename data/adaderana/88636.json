{"Source": "Adaderana", "Timestamp": "May 6, 2018 08:26 pm", "Headline": "රැස්වීමක් ගැන කියන්න බැරිවෙලා සමෘද්ධි කලාප සහකාරවරයෙකුට පෑනකින් ඇන්න කළමනාකාරවරයෙකු අත්අඩංගුවට", "News Content": "සමෘද්ධි කලාප සහකාර වරයෙකුට, පෑනකින් ඇණ අතින් පයින් පහරදීමක් සම්බන්ධයෙන් සමෘද්ධි කළමනාකාරවරයෙකු අත්අඩංගුවට ගැනීමට මාදම්පේ පොලීසිය කටයුතු කර තිබේ. මේ පහර දීමෙන් තුවාල ලබා රෝහල් ගත කර ඇත්තේ ගල්මුරුව සමෟද්ධි කලාප සහකාර ආර් .ඒ .ජයසිරි මහතායි. මේ වන විට මේ නිලධාරියා මාදම්පේ ග්‍රාමීය රෝහලේ ප්‍රතිකාර ලබයි. පසුගිය (03)වැනි දින ගල්මුරුව සමෟද්ධි බැංකු කාර්යාලයේදී මේ පහර දීම සිදු කර ඇත. රැස්වීමක් පැවැත්වීම සම්බන්ධයෙන් අදාල ප්‍රදේශයේ සභාපතිවරයා දැනුවත් නොකිරීම මේ පහර දීමට හේතුව බව ගල්මුරුව සමෟද්ධි කලාප සහකාර ආර් .ඒ .ජයසිරි මහතා පැවසිය. තමනට මේ රැස්වීම පැවැත්වීම පිළිබඳව අදාළ සමෟද්ධි කළමනාකාරවරයා නොදන්වූ බව පැවසීමත් සමඟ තමාට පැනෙන් ඇණඛ අතින් පයින් බරපතළ ලෙස පහර දුන් බවද හෙතෙම වැඩිදුරටත් පැවසිය. මේ පිළිබඳව ගල්මුරුව සමෟද්ධි කළමනාකරු රජිත වීරවර්ධන මහතාගෙන් කල විමසීමේදී කියා සිටියේ, මේ පිළිබඳව උසස් නිලධාරීන්ගෙන් අවසරයක් නොමැතිව තමනට කිසිවක් ප්‍රකාශ කළ නොහැකි බවයි. තමන් මේ පිළිබඳ දැනුවත් අතර විධිමත් පරීක්ෂණයක් පවත්වා අදාළ පියවර ගැනීමට නිලධාරීනට උපදෙස් දුන් බව පුත්තලම දිස්ත්‍රික් ලේකම් එන්.එච්.එම.චිත්‍රානන්ද මහතා පැවසිය.", "URL": "https://sinhala.adaderana.lk/news.php?nid=88636", "Category": null, "Parent URL": null}