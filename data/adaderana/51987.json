{"Source": "Adaderana", "Timestamp": "June 14, 2015 02:23 pm", "Headline": "ලක්ෂ 40ක ගංජා තොගයක් අල්ලයි", "News Content": "කතරගම ප්‍රදේශයේ සිදුකළ හදිසි වැටලීමකදී රුපියල් ලක්ෂ 40කට අධික වටිනාකමකින් යුත් ගංජා තොගයක් සමග පුද්ගලයින් තිදෙනෙකු අත්අඩංගුවට ගෙන තිබේ.‍කොළඹ සුරාබදු මත්ද්‍රව්‍ය නාශක අංශයේ නිලධාරීන් පිරිසක් විසින් සිදුකළ වැටලීමකදී මොවුන් අත්අඩංගුවට ගෙන ඇති බව වාර්තාවෙයි. සෙල්ලකතරගම, දඹේ ප්‍රදේශයේ අද උදෑසන සිදුකළ මෙම වැටලීමේ දී අලෙවි කිරීමට සූදානම් කර තිබු ගංජා කිලෝග්‍රෑම් 200ක් සොයාගෙන තිබේ.ඒවා ප්‍රවාහනය කිරීමට යොදාගත් ත්‍රිරෝද රථ දෙකක් ද සොයාගත් බව සුරාබදු දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=51987", "Category": null, "Parent URL": null}