{"Source": "Adaderana", "Timestamp": "June 28, 2012 03:09 pm", "Headline": "බිබිල ව්‍යාපාරිකයින්ගේ  උපවාසය අඛණ්ඩයි", "News Content": "බිබිල නගරයේ බස් නැවතුම්පළ ඉදිරිපිට ව්‍යාපාරිකයින් පිරිසක් විසින් ආරම්භ කරන ලද උපවාසය තව දුරටත් ක්‍රියාත්මක වේ. මෙතෙක් නගරයේ ව්‍යාපාර කරගෙන ගිය තමන්ට අලුත්වැඩියා කරන ලද කඩ කාමර ලබා නොදීමට එරෙහිව ‍එම උපවාසය සිදු කෙරෙන බව ඔවුන් පවසයි. වසර 20කට අධික කාලයක් ව්‍යාපාර කරගෙන ගිය ස්ථානයෙන් තාවකාලිකව ඉවත්වන ලෙස දැනුම් දී එම කඩ කාමර අලුත්වැඩියා කිරීමට බලධාරීන් ක්‍රියාකළ බව එම ව්‍යාපාරිකයෝ ප්‍රකාශ කරති. අලුත්වැඩියා කිරීමෙන් අනතුරුව මෙතෙක් තමන්ට එම කඩ කාමර ලබා ‍දීමට කටයුතු කර නොමැති බවට ඔවුහු චෝදනා කරති.", "URL": "https://sinhala.adaderana.lk/news.php?nid=25388", "Category": null, "Parent URL": null}