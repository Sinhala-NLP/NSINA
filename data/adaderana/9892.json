{"Source": "Adaderana", "Timestamp": "July 28, 2010 05:28 pm", "Headline": "ඉඩම් ගැටලුව ජනවාර්ගික අර්බුදයක් විය හැකියි", "News Content": "රටේ වැඩි වශයෙන් මිනී මැරුම් සිදුවන්නේ ඉඩම් සම්බන්ධ ආරවුල් හේතුවෙන් බව ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතා පවසයි. දැනට අමාත්‍යාංශ මඟින් හඳුන්වා දී තිබෙන\"බිම් සවිය\"වැඩපිළිවෙළ මඟින් ජනතාවට තම ඉඩම් වලට නියමාකාර අයිතියක් හිමි වන බව ඔහු‍ පෙන්වා දෙයි.. ශ්‍රි ලංකා මිනින්දෝරු දෙපාර්තමේන්තුවට වසර 210ක් සපිරීමේ සංවත්සරය නිමිත්තෙන් අද ප්‍රවෘත්ති අමාත්‍යාංශයේ පැවති මාධ්‍ය හමුවකට ‍එක්වෙමින් අමාත්‍යවරයා මේ අදහස් පළ කළේය . රටේ පවතින ඉඩම් ගැටලු නිරවුල් කර ගත නොගතහොත් අනාගතයේදී එය ජනවාර්ගික අර්බුදයක් දක්වා ව්‍යාප්ත විය හැකි බව අමාත්‍යවරයා මෙහිදි වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=9892", "Category": null, "Parent URL": null}