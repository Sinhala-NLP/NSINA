{"Source": "Adaderana", "Timestamp": "September 16, 2010 09:54 am", "Headline": "ඉන්දීය අත් අඩංගුවේ සිටි ධීවරයින් 15 ක් යළි දිවයිනට", "News Content": "ඉන්දීය අත් අඩංගුවේ පසුවූ මෙරට ධීවරයින් 15 දෙනෙකු නාවික හමුදාව විසින් දිවයිනට රැගෙන විත් තිබේ. ඉන්දු -ශ්‍රි ලංකා ජාත්‍යන්තර මුහුදු සීමාවේදී ඉන්දීය වෙරළාරක්ෂක බලකා නිලධාරීන් විසින් මෙම ධීවරයින් නාවික හමුදාවට භාර දුන් බව නාවික හමුදා ප්‍රකාශක කපිතාන් අතුල සෙනරත් මහතා ප්‍රකාශ කළේය. එම ධීවරයින් සමග බහුදින ධීවර යාත්‍රා තුනක් ද නාවික හමුදාවට භාරදුන් බව අතුල සෙනරත් මහතා පැවසීය. මෙසේ නිදහස ලැබු ධීවරයින් සියලු දෙනා මීගමුව ප්‍රදේශයේ පදිංචිකරුවන් බව ඔහු සඳහන් කළේය.", "URL": "https://sinhala.adaderana.lk/news.php?nid=10884", "Category": null, "Parent URL": null}