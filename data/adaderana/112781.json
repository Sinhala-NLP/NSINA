{"Source": "Adaderana", "Timestamp": "June 26, 2019 11:49 am", "Headline": "ඉතාලියේ රථ ගාලක ගින්නකින් මෝටර් රථ 41 ක් විනාශයි", "News Content": "ඉතාලියේ සිසිලි දිවයිනේ මෝටර් රථගාලක ගින්නක් හටගෙන තිබේ. ඉන් මෝටර් රථ 41ක් දැවි විනාශ වී ඇති බව විදෙස් වාර්තා සඳහන් කළේය. ඉතාලියේ සිසිලි දිවයිනේ එලෝරෝ වෙරළාසන්නයේ මෝටර් රථ ගාලක ගින්න හටගෙන තිබුණි. වෙරළේ විනෝදවීම සඳහා පැමිණෙන ජනතාව සිය මෝටර් රථ නවතා යන්නේ මෙම ස්ථානයේ බව එරට වාර්තා සඳහන් කළේය. කෙසේ නමුත් ගින්න ඇතිවීමට නිශ්චිත හේතුවක් මෙතෙක් අනාවරණ වී නැහැ. ප්‍රදේශයේ මේ දිනවල පවතින අධික වියළි කාලගුණය හේතුවෙන් ගින්න සීඝ්‍රයෙන් පැතිර ගොස් තිබුණි. නිවසක් ආසන්නයටද මෙම ගින්න පැතිර ගොස් තිබූ නමුත් ඉන් නිවැසියන්ට කිසිදු හානියක් සිදුව තිබුණේ නැහැ. සිදුවීම සම්බන්ධයෙන් වැඩිදුර විමර්ශණ ක්‍රියාත්මකයි.", "URL": "https://sinhala.adaderana.lk/news.php?nid=112781", "Category": null, "Parent URL": null}