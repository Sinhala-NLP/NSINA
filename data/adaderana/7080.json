{"Source": "Adaderana", "Timestamp": "March 5, 2010 07:57 am", "Headline": "වයඹ මන්ත්‍රීට එරෙහි තීරණයට අධිකරණයෙන් වාරණ", "News Content": "වයඹ පළාත් සභා මන්ත්‍රී සුගත් චන්ද්‍රසේකර මහතාගේ පක්ෂ සමාජිකත්වය සහ පළාත් සභා මන්ත්‍රීධුරය අවලංගු කිරීමට එක්සත් ජාතික පක්ෂය ගෙන ඇති තීරණය වළක්වාලමින් කොළඹ දිසා අධිකරණය වාරණ නියෝගයක් නිකුත් කර තිබේ. අදාළ මන්ත්‍රීවරයා විසින් නිකුත් කළ පෙත්සමක් සලකා බැලීමෙන් අනතුරුව කොළඹ දිසා විනිසුරු මෙහොමඩ් ලෆා මහතා විසින් මෙම නි‍යෝගය නිකුත් කළේය. පසුගිය ජනාධිපතිවරණයේ දී මහින්ද රාජපක්ෂ මහතාට සහය පළ කිරීම හේතුවෙන් පක්ෂ විනය කඩ කළ බවට චෝදනා කරමින් තමන් එක්සත් ජාතික පක්ෂයෙන් ඉවත් කිරීමේ සූදානමක් පවතින බව පෙත්සමෙන් පෙන්වා දී තිබුණී. ඒ අනුව ලබන මස 18 වන දින දක්වා බලපැ‍වැත්වෙන පරිදි මහේස්ත්‍රාත්වරයා විසින් අදාළ වාරණ නියෝගය නිකුත් කර ඇත.", "URL": "https://sinhala.adaderana.lk/news.php?nid=7080", "Category": null, "Parent URL": null}