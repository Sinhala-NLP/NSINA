{"Source": "Adaderana", "Timestamp": "December 27, 2011 09:18 am", "Headline": " රිය අනතුරු දෙකයි-මරණ දෙකයි", "News Content": "වව්නියාව , අනුරාධපුර ප්‍රධාන මාර්ගයේ මැදවච්චිය ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. වෑන් රථයක පදිකයෙකු ගැටීමෙන් මෙම අනතුර සිදුවී ඇති බව මැදවච්චිය පොලිසිය ප්‍රකාශ කරයි. අනතුරින් මි‍යගොස් ඇත්තේ 61 හැවිරිදි මහමළුගොල්ලෑව ප්‍රදේශයේ පදිංචි පුද්ගලයෙකි. මේ අතර තංගල්ල තිස්සමහාරාම ප්‍රධාන මාර්ගයේ ත්‍රිරෝද රථයක පදික කාන්තාවක ගැටීමෙන් සිදුවු රිය අනතුරකින් එම කාන්තාව ජිවිතක්ෂයට පත්වී තිබේ. අදාළ ත්‍රිරෝද රථයේ රියදුරු අත්අඩංගුවට ගෙන ඇති අතර ඔහු අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20967", "Category": null, "Parent URL": null}