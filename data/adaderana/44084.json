{"Source": "Adaderana", "Timestamp": "June 19, 2014 03:17 pm", "Headline": "බඹර ප්‍රහාරයෙන් 18ක් රෝහලේ", "News Content": "මස්කෙළිය, බ‍්‍රවුන්ස්වික් වතුයායේ තේ දළු නෙළමින් සිටි වතුකම්කරු සේවිකාවන් පිරිසකට අද (19) දහවල් බඹර ප‍්‍රහාරයක් එල්ල වී තිබේ. අද දහවල් 12.30 ට පමණ එල්ල වී ඇති එම බඹර ප‍්‍රහාරයෙන් තුවාල ලැබූ කාන්තාවන් 18 දෙනෙකු මස්කෙළිය රෝහලට ඇතුළත් කර ඇත. තේ වතුයායේ ගසක තිබූ විශාල බඹර කූඩුවකට උකුස්සෙකු පහරදීම නිසා බඹරුන් ඇවිස්සී තමන්ට පහර දුන් බව ප‍්‍රහාරයෙන් තුවාල ලැබුවන් පවසයි. රෝහල් ගත කළ අයගෙන් සිව්දෙනෙක් නේවාසිකව ප‍්‍රතිකාර ලබන අතර, තවත් කාන්තාවක් බරපතළ තත්ත්වයේ සිටි නිසා ඇයව නාවලපිටිය මූලික රෝහලට මාරුකර යැවීමට කටයුතු කර ඇත. සෙසු අය බාහිර රෝගී අංශයෙන් ප්‍රතිකාර ලබා පිටව ගොස් තිබේ.", "URL": "https://sinhala.adaderana.lk/news.php?nid=44084", "Category": null, "Parent URL": null}