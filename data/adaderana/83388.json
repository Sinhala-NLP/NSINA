{"Source": "Adaderana", "Timestamp": "January 23, 2018 12:39 pm", "Headline": " මැතිවරණ අපේක්ෂකයා ගංජා එක්ක පොලීසියට මාට්ටු වෙලා ඇපත් නැති වෙයි", "News Content": "මැතිවරණය සඳහා නාමයෝජනා ලබා දී ඇති අපේක්ෂකයෙකු මිනීමැරුම්,ගෙවල් බිදීම්,හොරකම්කිරීම්,ස්ත්‍රී දූෂණ හා මත්ද්‍රව්‍ය, වැනි චෝදනා සම්බන්ධයෙන් අත් අඩංගුවට පත්වී අධිකරණය හමුවට ඉදිරිපත් කළ විට මැතිවරණය අවසන් වන තුරු ඔවුන්ට ඇප ලබාදීමට නොහැකි බව යාපනය, මහධිකරණ විනිසුරු එම්.ඉලන්චෙලියන් මහතා පවසයි. ඒ මහතා මේ බව ප්‍රකාශ කර ඇත්තේ ඊයේ(22) ඇප අයදුම්පතක් ප්‍රතික්ෂේප කරමිනි. යාපනය දිස්ත්‍රික්කයේ මැතිවරණ අපේක්ෂකයෙකු ගංජා කිලෝගෑම් 54 ක් සමඟ පොලිස් අත් අඩංගුවට පත්වීමේන් පසුව යාපනය, දිසා අධිකරණයෙන් ඇප ලබාදීම ප්‍රතික්ෂේප වූ අවස්ථාවේදී සැකකරු වෙනුවෙන් යාපනය, මහධිකරණයට ගොනු කරණ ලද ඇප අයදුම් පතක් සලකා බැලීමෙන් පසුව මහධිකරණ විනිසුරු එම්.ඉලන්චෙලියන් මහතා මේ බව ප්‍රකාශ කොට ඇප අයදුම් පත නිශ්ප්‍රභා කර තිබේ.", "URL": "https://sinhala.adaderana.lk/news.php?nid=83388", "Category": null, "Parent URL": null}