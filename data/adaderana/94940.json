{"Source": "Adaderana", "Timestamp": "August 24, 2018 12:19 pm", "Headline": "හිටපු ජනාධිපතිනියගේ නිවාස 2 ක් පොලිස් පරික්ෂාවට", "News Content": "ආජන්ටිනාවේ හිටපු ජනාධිපතිනි ක්‍රිස්ටීනා ෆර්නැන්ඩස්ට අයත් නිවාස එරට පොලීසිය විසින් පරීක්ෂාවට ලක් කර තිබේ. ආජන්ටිනාවේ පැටගෝනියා හා බුඒනෝස් හි පිහිටි ඇයගේ නිවාස දෙකක් මෙලෙස පරීක්ෂාවට ලක් කර ඇති බව විදෙස් මාධ්‍ය වාර්තා කළේය. ඇය ජනාධිපතිධුරය දැරූ සමයේදී අල්ලස් ලබාගැනීමේ සිදුවීමක් සම්බන්ධයෙන් ක්‍රියාත්මක විමර්ශන වලට අදාළව මෙම පරීක්ෂාව සිදුකර ඇති අතර ඒ සඳහා අධිකරණ වෛද්‍ය විද්‍යාඥයින්, පොලිස් සුනඛයින් හා ගිනි නිවන භටයින්ගේද සහය ලබාගෙන තිබේ. කෙසේවෙතත් ක්‍රිස්ටීනා ෆර්නැන්ඩස් අදාළ චෝදනා ප්‍රතික්ෂේප කර ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=94940", "Category": null, "Parent URL": null}