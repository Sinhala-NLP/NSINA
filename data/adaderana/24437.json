{"Source": "Adaderana", "Timestamp": "May 22, 2012 12:19 pm", "Headline": "කප්පම් ගන්න හැදූ තිදෙනෙකු දැලේ", "News Content": "පුද්ගලයෙකු පැහැරගෙන ගොස් කප්පම් ඉල්ලීමේ සිද්ධියකට සම්බන්ධ සැකකරුවන් තිදෙනෙකු මාවනැල්ල ප්‍රදේශයේ දී අත්අඩංගුවට ගෙන තිබේ. කොළඹ අපරාධ කොට්ඨාසය මගින් සිදුකළ විමර්ශනයකදී මෙම සැකකරුවන් අත්අඩංගුවට ගෙන ඇති බව සඳහන්ය. අදාළ සැකකරුවන් විසින් පුද්ගලයෙකු පැහැරගෙන ගොස් රුපියල් 250,000 ක කප්පමක් ඉල්ලීමේ සිද්ධියක් සම්බන්ධයෙන් කොළඹ අපරාධ කොට්ඨාසය පරීක්ෂණ ආරම්භ කර තිබුණි. අත්අඩංගුවට ගත් අදාළ සැකකරුවන් අධිකරණයට ඉදිරිපත් කිරීමට නියමිතය. කොළඹ අපරාධ කොට්ඨාසය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24437", "Category": null, "Parent URL": null}