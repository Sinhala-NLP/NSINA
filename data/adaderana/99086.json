{"Source": "Adaderana", "Timestamp": "November 12, 2018 11:41 am", "Headline": "ලස්සන වෙන්න ගිය කත එන්නතක් විෂ වී මරුට", "News Content": "චීනයේ සිම් ෂා සුයි ප්‍රදේශයේ රූපලාවන්‍ය සායනයක් සඳහා පැමිණි කාන්තාවකට ලබාදුන් එන්නතක් විෂවිමෙන් ඇය මියගොස් තිබේ. සායනයේදී අදාල එන්නත ලබාදුන් අවස්ථාවේදී ඇය අසාධ්‍ය තත්ත්වයේ පසුවිම හේතුවෙන් රෝහල් ගත කර ඇති අතර එහිදී ඇය මියගොස් ඇති බව විදෙස් මාධ්‍ය වාර්තා කළේය. එම කාන්තාව ඇදුම රෝගය සඳහා ලබා ගන්නා ඖෂධ සමඟ ලබාදුන් එන්නත විෂවිමෙන් මියගොස් ඇති බවට සිදු කළ මරණ පරික්ෂණයේදී අනාවරණය වි ඇති බව වාර්තා වන්නේය. කෙසේවෙතත් අදාල සිද්ධිය සම්බන්ධයෙන් මේ වන තෙක් කිසිවෙකුත් අත්අඩංගුවට ගෙන නැත. මියගොස් ඇත්තේ 52 හැවිරිදි කාන්තාවක් වන අතර ඇයගේ අනන්‍යතාවය හෙලි නොකිරිමට චීන පොලිසිය පියවර ගෙන තිබේ. සායනයේදී එන්නත ලබාදුන් වෛද්‍යවරයා 2003 වර්ෂයේදී ද ශල්‍යකර්මයක් සිදු කිරිම සඳහා පැමිණි කාන්තාවකට ලබාදුන් එන්නතක් විෂවිමෙන් ඇය මියගිය බවට ද චෝදනා එල්ල වී සිටි අයෙකු බව වාර්තා වේ.", "URL": "https://sinhala.adaderana.lk/news.php?nid=99086", "Category": null, "Parent URL": null}