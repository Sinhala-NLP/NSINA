{"Source": "Adaderana", "Timestamp": "January 10, 2011 10:08 am", "Headline": "මූලික අයිතිවාසිකම් පෙත්සම් බහුතරය පොලිසියට එරෙහිවයි", "News Content": "පසුගිය වසර තුළ ශ්‍රේෂ්ඨාධිකරණය හමුවේ ගොනු කළ මූලික අයිතිවාසිකම් පෙත්සම් සංඛ්‍යාව පහත වැටී තිබේ. ශ්‍රේෂ්ඨාධිකරණ වාර්තා පෙන්වාදෙන පරිදි 2010 වසර තුළ ගොනු කළ සමස්ත මූලික අයිතිවාසිකම් පෙත්සම් සංඛ්‍යාව 669 කි. එහෙත් 2009 වසරේ දී එම සංඛ්‍යාව 1010 ක් දක්වා ඉහළ මට්ටමක පැවති බව වාර්තා වේ. පසුගිය වසරේ මූලික අයිතිවාසිකම් පෙත්සම් වැඩිම සංඛ්‍යාවක් ඉදිරිපත් වී ඇත්තේ පොලිස් දෙපාර්තමේන්තුවට එරෙහිවයි. ඊට අමතරව අධ්‍යාපන, රාජ්‍ය පරිපාලන, පළාත් සභා යටතේ පවතින ආයතන ඇතුළු රාජ්‍ය ආයතනවලට එරෙහිව සෙසු පෙත්සම් ඉදිරිපත් කර තිබේ. මෙම පෙත්සම් රැසකම තීන්දු මේ වන විට ප්‍රකාශයට පත්වී ඇති අතර තවත් පෙත්සම් ගණනාවක් විභාග වෙමින් පවතින බව සඳහන් වේ.", "URL": "https://sinhala.adaderana.lk/news.php?nid=13390", "Category": null, "Parent URL": null}