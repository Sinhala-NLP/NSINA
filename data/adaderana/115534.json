{"Source": "Adaderana", "Timestamp": "August 1, 2019 06:57 pm", "Headline": "කතා දෙකක් නෑ අපි වැඩේට බැහැලා ඉන්නේ-සජිත්", "News Content": "මේ අතර අමාත්‍ය සජිත් ප්‍රේමදාස මහතාට අද හම්බන්තොට ප්‍රෙද්ශයේ ජනතාවගෙන් උණුසුම් පිළිගැනීමක් හිමි වුණි. හම්බන්තොට බැල්ලගස්වැව සෙන්පති නන්දිමිත්‍ර ගම උදා ගම්මානය ජනතා අයිතියට පත් කිරීම අද සිදුකෙරුණේ නිවාස හා ඉදිරිකිරිම් අමාත්‍ය සජිත් ප්‍රේමදාස මහතාගේ ප්‍රධානත්වයෙනි. ඊට එක්වූ අවස්ථාවේදී අමාත්‍යවරයාට රැස්ව සිටි ජනතාවගෙන් ලැබුණේ උණුසුම් ප්‍රතිචාරයකි. රුපියල් ලක්ෂ 333 ක පිරිවැයකින් ඉදිකෙරුණු මෙම උදාගම්මානය නිවාස 229 කින් සමන්විතයි. එහිදී අදහස් දක්වමින් සජිත් ප්‍රේමදාස මහතා ප්‍රකාශ කළේ අද පැවති කෘත්‍යාධ්කාරී මණ්ඩලයේ දී පක්ෂයේ වගකීම බාර ගැනීමට තමන් සූදානම් බව ප්‍රකාශ කළ බවයි. නූපන් පරපුරේ වගකීම ද තමන් එඩිතරව නොබියව භාර ගැනීමට සූදානම් බව ඒ මහතා පැවසූ අතර ඒ පිළිබඳප කතා දෙකක් නැති බවත් මේ වන විට වැඩ පිළිවෙල ආරම්භ කර ඇති බවත් සජිත් ප්‍රේමදාස මහතා කියා සිටියේය.", "URL": "https://sinhala.adaderana.lk/news.php?nid=115534", "Category": null, "Parent URL": null}