{"Source": "Adaderana", "Timestamp": "June 2, 2016 03:04 pm", "Headline": " ප්‍රහාරයක් එල්ල වුණොත් වගකීම චතුරටයි", "News Content": "රජයේ වෛද්‍ය නිලධාරීන්ගේ සංගමයේ සාමාජිකයෙකුට ඉදිරියේදී ප්‍රහාරයක් එල්ල වුවහොත් එහි වගකීම පාර්ලිමේන්තු මන්ත්‍රී වතුර සේනාරත්න මහතා විසින් බාරගත යුතු බව රජයේ වෛද්‍ය නිලධාරීන්ගේ සංගමයේ ලේකම්,වෛද්‍ය නලින්ද හේරත් මහතා පවසයි.මන්ත්‍රීවරයා විසින් සිදුකර ඇති තර්ජන සම්බන්ධයෙන් පොලිස්පතිවරයාට ලිඛිතව පැමිණිලි කරන බවද හේරත් මහතා කියා සිටියේ අද(02)කොළඹ පැවති මාධ්‍ය හමුවකදීය.ඊයේ දිනයේ චතුර සේනාරත්න මහතා මාධ්‍ය ඉදිරියේ හැසිරුණු අන්දම සම්බන්ධයෙන් ඔහුගේ පියා වන සෞඛ්‍ය අමාත්‍යවරයා වඩාත් අපහසුතාවට පත්වන බව හෙතෙම සඳහන් කළේය.මව්පියන් විසින් විදේශ රටකට යවා හොඳින් උගන්වා අන්තිමට දේශපාලනයටද කැඳවා විත් තවත් මර්වින් කෙනෙකු,එස්.බී කෙනෙකු හෝ හරීන් කෙනෙකු හදන්නට කල්පනා කරන්නට නැති බව වෛද්‍යවරයා කියා සිටියේය.සෞඛ්‍ය අමාත්‍යවරයා ලෙස කටයුතු කළ අයෙකු ඊළඟට සිදුකරන්නේ ජනාධිපතිවරයෙකුවීම හෝ ගෙදරයන එක බවද ඔහු අවධාරණය කළේය.මීට පෙරාතුව සිටි සෞඛ්‍ය අමාත්‍යවරුන්ට අමාත්‍යංශය විනාශ කිරීමේ පුතුන් නොසිටි බව ද ඔහු මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=60710", "Category": null, "Parent URL": null}