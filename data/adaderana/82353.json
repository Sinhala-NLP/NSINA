{"Source": "Adaderana", "Timestamp": "January 1, 2018 05:28 pm", "Headline": "කුණු කන්දේ ගින්න මැඩ පවත්වයි", "News Content": "කොළොන්නාව - මීතොටමුල්ල කුණු කන්දේ කොටසක හටගත් ගින්න මේ වන විට මැඩපවත්වා තිබේ. මීතොටමුල්ල කුණු කන්දේ කොටසක අද (01) පෙරවරුවේ හදිසි ගින්නක් හටගෙන තිබුණි. ගිනි නිවන භටයින්, යුද හමුදාව නිලධාරීන් සහ පොලිස් නිලධාරීන් එක්ව ගින්න මැඩපැවත්වීමට කටයුතු කර තිබේ. ඒ සඳහා ගිනි නිවීමේ රථ 05ක් යෙදවීමට කටයුතු කළ බව පොලීසිය සඳහන් කළේය. ගින්නෙන් කිසිඳු හානියක් සිදුව නොමැති බව ද පොලීසිය සඳහන් කළේය.", "URL": "https://sinhala.adaderana.lk/news.php?nid=82353", "Category": null, "Parent URL": null}