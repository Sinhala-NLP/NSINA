{"Source": "Adaderana", "Timestamp": "July 31, 2011 03:16 pm", "Headline": "නාදුනන පුද්ගලයෙක් මරුවා කැටුව නිවසටම ඇවිත්", "News Content": "උහන බණ්ඩාරදූව ප්‍රදේශයේ දී පුද්ගලයෙකු ඝාතනය කර තිබේ. අද අලුයම මෙම ඝාතනය සිදු වී ඇති බව උහන පොලිසිය සඳහන් කරයි. මෙසේ ඝාතනයට ලක්ව ඇත්තේ බණ්ඩාරදූව ප්‍රදේශයේ පදිංචි 31ක් හැවිරිදි පුද්ගලයෙකි. එම පුද්ගලයා සිය නිවස තුළ සිටිය දී පැමිණි නාඳුනන පුද්ගලයෙකු තියුණු ආයුධයකින් පහර දී මෙම ඝාතනය සිදු කර ඇති බව පොලිසිය ප්‍රකාශ කරයි. උහන පොලිසිය මෙම ඝාතනය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17761", "Category": null, "Parent URL": null}