{"Source": "Adaderana", "Timestamp": "December 13, 2015 03:50 pm", "Headline": "විග්නේෂ්වරන් ධීවර ගැටලුවට විසඳුමක්  කියයි ", "News Content": "ඉන්දු ලංකා ධීවර ගැටලුව සම්බන්ධයෙන් දෙරටේ දේශපාලන නායකයින් අතර සාකච්ඡා පැවැත්වීම තුළින් නිසි විසඳුමක් නොලැබෙන බව උතුරු පළාත් ප්‍රධාන අමාත්‍ය සි.වි.විග්නේෂ්වරන් මහතා පවසයි.දෙරටේ ධීවර සංගම් නියෝජිතයින් මේ සම්බන්ධයෙන් සාකච්ඡා කර එකඟතාවකට පැමිණිය යුතු බව ප්‍රධාන අමාත්‍යවරයා පෙන්වා දෙයි.ධීවර ගැටලුව සම්බන්ධයෙන් දෙරටේ දේශපාලන නායකයින් අවස්ථා ගණනාවකදී සාකච්ඡා පැවැත්වුව ද නිසි විසඳුමක් ලබාගැනීමට මේ වන තෙක් හැකියාවක් ලැබී නොමැති බව සී.වී.විග්නේෂ්වරන් මහතා සඳහන් කරයි.එම තත්ත්වය තුළ දේශපාලන නායකයින් හරහා අදාළ ගැටලුවට විසඳුමක් ලබා ගැනීම අපේක්ෂා කළ නොහැකි බව ඔහු පවසයි.මේ සම්බන්ධයෙන් පසුගියදා මෙරට ඉන්දීය මහකොමසාරිස් වයි.කේ.සිංහා මහතා සමග පැවති හමුවකදී තමා ප්‍රකාශ කළ බව උතුරු පළාත් ප්‍රධාන අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55695", "Category": null, "Parent URL": null}