{"Source": "Adaderana", "Timestamp": "August 20, 2010 05:17 pm", "Headline": "හොරෙන් තෙල් විකුණූ සැකකරුවන් 11 ට මාංචු", "News Content": "කඩවත සහ කොළඹ අවට සිදුකළ වැටලීම් වලදී පොලිස් විශේෂ කාර්යය බලකායේ බුද්ධි අංශ විසින් නීති විරෝධීව ඩීසල් අලෙවි කළ පුද්ගලයින් 11 දෙනෙකු අත්අඩංගුවට ගෙන තිබේ. එහිදී ඩීසල් ලීටර් 85 ,000 ට අධික ප්‍රමාණයක් අත්අඩංගුවට ගෙන ඇති අතර ඛනිජ තෙල් සංස්ථාව විසින් ප්‍රවාහනය කළ ඩීසල් නීති විරෝධිව රැගෙන මෙසේ අලෙවි කර ඇති බව වාර්තා වේ. මෙම ඩීසල් වෙනත් රසායනික ද්‍රව්‍යයක් සමග මිශ්‍රකර ප්‍රමිතිය බාලකර අලෙවි කර ඇති බව ද සඳහන්ය.", "URL": "https://sinhala.adaderana.lk/news.php?nid=10350", "Category": null, "Parent URL": null}