{"Source": "Adaderana", "Timestamp": "May 6, 2016 01:43 pm", "Headline": " ශ්‍රී ලංකා විෂන් මගින් වැඩමුළුවක්", "News Content": "අන්ධ භාවය පිළිබඳ අන්තර් ජාතික ඒජන්සිය සහ ශ්‍රී ලංකා විෂන් 2020 ආයතනය එක්ව ඉදිරි අවුරුද්ද සඳහා වැඩසටහන් සැළසුම් කිරීමේ වැඩමුළුවක් ආරම්භ කර තිබේ.සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහිපාල මහතාගේ ප්‍රධානත්වයෙන් කොළඹ දී එම වැඩමුළුව ආරම්භ කළ බව සෞඛ්‍ය අමාත්‍යාංශ පැවසුවේය.අන්ධභාවය වැළැක්වීම පිළිබඳ අන්තර් ජාතික කාර්යාංශය නියෝජනය කරමින් යුද්දා සප්කෝටා මහතා සහ දකුණු ආසියානු කලාපය නියෝජනය කරන ආයතනවල නියෝජිතයින් ද එම අවස්ථාවට එක්ව තිබේ.එහිදී ශ්‍රී ලංකාවේ අන්ධභාවය පිළිබඳව සකස් කරන ලද ප්‍රගති සමාලෝචන වාර්තාව වෛද්‍ය පාලිත මහිපාල මහතා විසින් අන්ධභාවය වැළැක්වීම පිළිබඳ අන්තර් ජාතික කාර්යාංශය වෙත ලබා දුන් බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59867", "Category": null, "Parent URL": null}