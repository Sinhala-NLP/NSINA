{"Source": "Adaderana", "Timestamp": "May 3, 2018 01:38 pm", "Headline": "අද 2න් පස්සේ පළාත් 4 කට තද වැසි-හෙට ඉදලා රටටම වැස්ස වැඩි වෙයි", "News Content": "බස්නාහිර, මධ්‍යම, සබරගමුව සහ දකුණ පළාත් සඳහා මි.මී. 100 ක පමණ වැසි හෝ ගිඟුරුම් සහිත වැසි අද සවස 2න් පසුව ඇති විය හැකි බව කාලගුණ විද්‍යාදෙපාර්තමේන්තුව නිවේදනය කරයි. ඒ අනුව බස්නාහිර, වයඹ සහ දකුණු වෙරළබඩ ප්‍රදේශවල උදෑසන කාලයේදීත් වැසි ඇති විය හැකියි. කෙසේ වෙතත් සබරගමුව සහ මධ්‍යම පළාත්වල සමහර ප්‍රදේශවල උදෑසන කාලයේදී මීදුම් සහිත තත්ත්වයක් අපේක්ෂා කළ හැකි බවත් ගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බව ද කාලගුණ දෙපාර්තමේන්තුව පවසයි. මේ අතර කොළඹ සිට ගාල්ල සහ හම්බන්තොට හරහා මඩකලපුවදක්වා වෙරළට ඔබ්බෙන් වන මුහුදු ප්‍රදේශවල තැනින් තැන වැසි හෝ ගිඟුරුම් සහිත වැසි ඇති විය හැකි බව ද වාර්තාවෙයි. දිවයිනට දකුණු දෙසින් වන මුහුදු ප්‍රදේශවල තදවැසි ඇති විය හැකි අතර, අනෙකුත් මුහුදු ප්‍රදේශවල සවස් කාලයේ හෝ රාත්‍රී කාලයේදී තැනින් තැන වැසි හෝ ගිඟුරුම් සහිත වැසි ඇති විය හැකි බව ද කාලගුණවිද්‍යා දෙපාර්තමේන්තුව පවසයි. දිවයින වටා වන මුහුදු ප්‍රදේශවල සුළං නිරිත සිට දකුණ දක්වා වන දිශාවලින් හමන අතරසුළගේ වේගය පැ.කි.මී. 20-30 ක් පමණ වෙයි. පුත්තලම සිට මන්නාරම හරහා කන්කසන්තුරය දක්වා සහ මාතර සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය පැ.කි.මී. 40-45ක් දක්වා ඉහළ යා හැකි බවත් ගිඟුරුම් සහිත වැසි ඇති වන විට එම ප්‍රදේශවල තාවකාලිකව ඉතා තද සුළං (පැ.කි.මී. 70-80 දක්වා) ඇති විය හැකි අතර එවිට එම මුහුදු ප්‍රදේශ තාවකාලිකව රළු විය හැකි බවත් කාලගුණ දෙපාර්තමේන්තුව වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=88449", "Category": null, "Parent URL": null}