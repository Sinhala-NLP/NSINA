{"Source": "Adaderana", "Timestamp": "March 31, 2011 11:57 am", "Headline": "මාතලේ කසල කළමනාකරණ ව්‍යාපෘතිය අතරමග නවතියි", "News Content": "මාතලේ නගරයේ කසල කළමනාකරණ වැඩසටහන ක්‍රියාත්මක කිරීමේ ව්‍යාපෘතිය අතරමග නවතා දමා ඇති බව ප්‍රදේශවාසීන් පවසයි. මෙම ව්‍යාපෘතිය යටතේ යෝජිත ස්ථානයට කසල බැහැර කිරීම සම්බන්ධයෙන් රත්තොට ප්‍රාදේශීය සභාවේ විරෝධතා එල්ල වීම මීට හේතුව බව වාර්තා වේ. දෛනිකව එකතුවන කසල ටොන් 26ක් පමණ බැහැර කිරීම සඳහා සුදුසු ස්ථානයක් නොමැති වීම හේතුවෙන් පාරසරික ගැටලු රැසක් මතුවී ඇති බව ද ප්‍රදේශවාසීන් සඳහන් කරයි. මේ වන විට නගරයේ කසල ඇල ඉවුරකට බැහැර කරන බැවින් එම ඇළේ සහ සුදු ග‍‍ඟේ ජලය දූෂණයට ලක්ව ඇති බව පරිසරවේදීන් පෙන්වාදෙයි.", "URL": "https://sinhala.adaderana.lk/news.php?nid=15186", "Category": null, "Parent URL": null}