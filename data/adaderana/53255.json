{"Source": "Adaderana", "Timestamp": "August 15, 2015 12:24 pm", "Headline": "ඇසළ මංගල්‍යයට කප්සිටුවයි ", "News Content": "2015 මහනුවර ඇසළ මහා මංගල්‍යයේ ආරම්භය සනිටුහන් කරමින් කප් සිටුවීමේ උත්සවය අද උදෑසන පවත්වා ති‍බේ.අද උදෑසන 5.35ට යෙදුනු සුබ මොහොතින් සිව් මහා දේවාල වලදී එය සිදුකර ඇති බව වාර්තාවෙයි.අද සිට පුරා දින 05ක් දේවාල අභ්‍යන්තර පෙරහැර පැවැත්වෙයි.මෙම මස 20 වන දින සිට 24 දක්වා පළමුවන කුඹල් පෙරහැර පැවැත්වෙන අතර 25 වන දින සිට 28 දක්වා පළමුවන රන්දෝලි පෙරහැර පැවැත්වෙන බව අද දෙරණ මහනුවර වාර්තාකරු පැවසුවේය.29 වන දින අවසන් මහා රන්දෝලි පෙරහැර පැවැත්වෙන අතර ඊට පසු දින එනම් 30 වන දින දිය කැපීමේ උත්සවය පැවැත්වෙන බවද සඳහන්ය.30 වන දින දහවල් පෙරහැර පැවැත්වීමෙන් අනතරුව ඇසළ මංගල්‍යයේ කටයුතු අවසන් වනු ඇත.", "URL": "https://sinhala.adaderana.lk/news.php?nid=53255", "Category": null, "Parent URL": null}