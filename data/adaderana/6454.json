{"Source": "Adaderana", "Timestamp": "February 4, 2010 08:16 am", "Headline": "නිදහස් දින ආරක්ෂාවට විශේෂ වැඩපිළිවෙළක්", "News Content": "මහනුවර දී පැවැත්වෙන ජාතික නිදහස් දින උත්සවය සහ දැයට කිරුළ ප්‍රදර්ශනයේ ආරක්ෂාව වෙනුවෙන් විශේෂ වැඩපිළිවෙළක් ක්‍රියාත්මක කර ඇති බව පොලිසිය පවසයි. නිදහස් දින උත්සවයේ ආරක්ෂාව වෙනුවෙන් පොලිස් නිලධාරීන් 3,000 ක් පමණ යොදවා ඇති බව මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා සදහන් කළේය. ඊට අමතරව ත්‍රිවිධ හමුදාවේ සහයෝගය ද ලබාගන්නා බව ද න‍ියෝජ්‍ය පොලිස්පතිවරයා පැවසීය. දැයට කිරුළ ප්‍රදර්ශන භූමියට පුද්ගලයින් ඇතුළ් කිරීමේ දී දැඩි පරීක්ෂාවට ලක්කිරීමට විශේෂ පුහුණුවක් ලද ආරක්ෂක නිලධාරීන් 7,000 ක් යොදවා ඇති බව ද පොලිසිය පවසයි.", "URL": "https://sinhala.adaderana.lk/news.php?nid=6454", "Category": null, "Parent URL": null}