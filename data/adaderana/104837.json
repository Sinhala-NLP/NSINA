{"Source": "Adaderana", "Timestamp": "February 22, 2019 03:56 pm", "Headline": "සැකකරුවෙකුගෙන් ප්‍රශ්න කිරීමට නාගයෙකු යොදා ගත් පොලිස් නිලධාරීන්ට වැඩ වරදී", "News Content": "අත්අඩංගුවේ පසුවු සැකකරුවෙකුගෙන් ප්‍රශ්න කිරීම සඳහා නාගයෙකු යොදා ගනිමින් තර්ජනය කළ ඉන්දුනීසියානු පොලිස් නිලධාරීන් සම්බන්ධයෙන් විධිමත් පරීක්ෂණයක් සිදුකරන ලෙස එක්සත් ජාතීන්ගේ සංවිධානය එරට බලධාරීන්ගෙන් ඉල්ලීමක් කර තිබේ. සමාජ මාධ්‍ය වෙත නිකුත් වී තිබු ඊට අදාළ විඩියෝ පටයක් සැලකිල්ලට ගනිමින් එක්සත් ජාතීන්ගේ සංවිධානය මෙම දැනුම් දීම සිදුකර ඇති බව විදෙස් මාධ්‍ය වාර්තා කළේය. ඉන්දුනීසියාවේ පැපුවා ප්‍රදේශයේ දී ජංගම දුරකථන සොරකම්වලට අදාළ සැකකරුවෙකු පොලීසිය විසින් අත්අඩංගුවට ගෙන තිබුණි. ඒ සම්බන්ධයෙන් ප්‍රකාශ ලබා ගැනීමේ දී පොලිස් නිළධාරීන් විසින් නාගයෙකු සැකකරුගේ ගෙල වටා දමා තර්ජනය කරන ආකාරය අදාළ විඩියෝ පටයේ සටහන්ව තිබු බව සඳහන්ය. කෙසේවෙතත් මෙම සිද්ධිය සම්බන්ධයෙන් ඉන්දුනීසියානු පොලිසිය කණගාටුව පළ කර තිබු අතර අදාළ පොලිස් නිළධාරීන්ට එරෙහිව විනය ක්‍රියාමාර්ග ගන්නා බව ද සඳහන් කර තිබුණි.", "URL": "https://sinhala.adaderana.lk/news.php?nid=104837", "Category": null, "Parent URL": null}