{"Source": "Adaderana", "Timestamp": "January 16, 2012 10:12 am", "Headline": "පුරා වස්තු සොරකම් කිරීමට කැණීම් කළ දසදෙනෙකු අත්අඩංගුවට", "News Content": "කුරුණෑගල වැවිලි සමාගමකට අයත් ඉඩමක පුරා වස්තු සොරකම් කිරීමේ අරමුණින් කැණීම් කටයුතු සිදුකරමින් සිටි පුද්ගලයින් දසදෙනෙකු අත්අඩංගුවට ගෙන තිබේ. සැකකරුවන් සමඟ කැබ් රථයක් හා පුරා වස්තු කැණීම් කටයුතු සිදුකිරීමට භාවිත කළ උපකරණ කිහිපයක් ද පොලිස් භාරයට ගත් බව පොලිසිය සඳහන් කරයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව ලබන 27 වැනිදා දක්වා රක්ෂිත බන්ධනාගාරගත කර ඇත. සිද්ධිය සම්බන්ධයෙන් වාරියපොල පොලිසිය වැඩිදුර පරීක්ෂණ ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=21411", "Category": null, "Parent URL": null}