{"Source": "Adaderana", "Timestamp": "October 24, 2016 04:39 pm", "Headline": "උතු‍රේ සිසුන්ට වෙඩිතැබීම සාධාරණ නෑ-ආණ්ඩුව වගකිව යුතුයි", "News Content": "උතු‍රේ වි‍‍‍රෝධතා හටගන්නේනම් එයට ආණ්ඩුවත්,‍‍පොලීසියත් වග කිව යුතු බව පාර්ලිමේන්තු මන්ත්‍රී වාසු‍දේව නානායක්කාර පවසයි.පසුගිය දා යාප‍නේ සරසවි සිසුන් ‍දෙ‍දෙ‍නෙකු ‍මියයෑම සම්බන්ධ‍යෙන් අදහස් දක්වමින් ඒ මහතා මේ බව කියා සිටියේ අද (24) කොළඹ දී පැවති මාධ්‍ය හමුවකට එක්වෙමිනි.එහිදී ඔහු මෙසේද සඳහන් කළේය.‍\"මේ සිදුවීම සැක නැතුව ඒක අපරාධයක්. එය මුළු මානව හිමිකම් ව්‍යාපාරයටම එල්ල වුණු තර්ජනයක්.ආණ්ඩුව නිසි අයුරින් ඒ ගැන ක්‍රියාත්මක විය යුතුයි .මේ ‍වෙඩි තැබීමට කිසියම් සාධාරණයක් ‍‍නොතිබුණු බව මේ සිද්ධිය පිළිබඳ දැනට ‍‍සොයා ගත් ‍‍‍තොරතුරු අනුව ‍පෙනී යනවා ‍. උතු‍රේ සමහර අය හිතනවා සීමාව ඉක්මවා ඔවුන් අතර තිබූ අදහස් නිසා LTTE ත්‍රස්තවාදය නැවත හිස ඔසවමින් එන එක ගැන බි‍යෙන් ‍පොලිසිය ‍මෙ‍සේ ක්‍රියා කළා කියලා.උතු‍රේ වි‍‍‍රෝධතා හට ගන්නවා නම් එයට ආණ්ඩුවත් ‍‍පොලීසියත් වග කිව යුතුයි.වි‍ශේෂ‍යෙන්ම උතු‍රේ තරුණ‍යෝ පොලීසිය ගැන වි‍රෝධාකල්පයකින් ඉන්නවා නම් ඒ ප්‍රශ්නය විසඳිය යුතුයි.එ‍සේ කිරී‍මෙන් පමණයි ‍මේ ප්‍රශ්න විසඳිය හැක්‍‍කේ. එ‍හෙම නැතුව වි‍රෝධාකල්ප එක්ක ප්‍රතික්‍රියා කරන ‍පොලිසියත් එක්ක ඇතිවන්‍‍නේ ගින්දරක් පමණයි.‍‍‍මේ භයානක තත්ත්වය වහාම ‍වෙනස් කිරීමට ආණ්ඩුවට ති‍යෙන වගකීම ඉටු කළ යුතුයි.", "URL": "https://sinhala.adaderana.lk/news.php?nid=65368", "Category": null, "Parent URL": null}