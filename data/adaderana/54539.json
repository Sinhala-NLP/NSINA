{"Source": "Adaderana", "Timestamp": "October 19, 2015 05:09 pm", "Headline": "පනස් ලක්ෂයක දුම්වැටි මාට්ටු", "News Content": "නීතිවිරෝධි ලෙස මෙරටට ආනයනය කර බෙදාහැරීම සඳහා රැගෙන යමින් තිබූ දුම්වැටි තොගයක් කඩුගන්නාව පොලිසිය භාරයට ගෙන තිබේ.ලොරි රථයකින් ප්‍රවාහනය කරමින් සිටියදී දුම්වැටි 187,000 ක් පමණ අද පස්වරුවේ සිය භාරයට ගත් බව පොලිසිය පැවසුවේය.දුම්වැටි තොගයේ වටිනාකම රුපියල් ලක්ෂ 50 ක් පමණ විය හැකි බව පොලිසිය පැවසුවේය.සිද්ධිය සම්බන්ධයෙන් අරණායක ප්‍රදේශයේ පදිංචිකරුවෙකු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=54539", "Category": null, "Parent URL": null}