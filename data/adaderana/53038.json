{"Source": "Adaderana", "Timestamp": "August 4, 2015 04:11 pm", "Headline": "කසළ තේ තොගයක් මැදගොඩින් අල්ලයි ", "News Content": "අම්බලන්ගොඩ, මැදගොඩ ප්‍රදේශයේ දී කසළ තේ තොගයක් සමඟ සැකකරුවෙකු අත්අඩංගුවට ගෙන තිබේ.විශේෂ කාර්යය බලකා නිලධාරින් කණ්ඩායමක් ලද තොරතුරක් මත මැදගොඩ ප්‍ර දේශයේ නිවසක සිදුකළ සෝදිසියකදී අදාළ කසළ තේ තොගය සමඟ සැකකරු අත්අඩංගුවට ගෙන ඇති බව පොලීසිය සඳහන් කළේය.එහිදි කසළ තේ කිලෝග්‍රෑම් 792ක් සහිත ලොරි රථයක් පොලීසිය විසින් සොයාගෙන තිබේ.සැකකරු පොලිස් ඇප මත මුදාහැර ඇති අතර ලබන 7 වැනිදා බලපිටිය මහේස්ත්‍රාත් අධිකරණයේ පෙනී සිටින ලෙස නියෝග කර ඇති බව අම්බලන්ගොඩ පොලීසිය පැවසුවේය.", "URL": "https://sinhala.adaderana.lk/news.php?nid=53038", "Category": null, "Parent URL": null}