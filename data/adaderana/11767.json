{"Source": "Adaderana", "Timestamp": "October 27, 2010 02:04 pm", "Headline": "මහ දහවලේ පහර දී මරාදමයි-තවත් දෙදෙනෙකුට තුවාලයි", "News Content": "වැල්ලවාය-රන්දෙනිය හයේ කණුව ප්‍රදේශයේදී අද දහවල් මනුෂ්‍ය ඝාතනයක් සිදුව තිබේ. පෞද්ගලික ආරවුලක් මත අදාළ ඝාතනය සිදුව ඇති බවට සැකකෙරෙන බව වැල්ලවාය පොලිසිය සඳහන් කරයි. වයස අවුරුදු 60ක් පමණ වන කාන්තාවකට ආයුධයකින් පහරදී මෙම ඝාතනය සිදුකර ඇති අතර සැකකරු තවත් කාන්තාවන් දෙදෙනෙකුට ද දරුණු ලෙස පහරදී තිබේ. තුවාල ලැබු කාන්තාවන් දෙදෙනා වැල්ලවාය දිසා රෝහලට ඇතුළත් කෙරුණු අතර බරපතල තත්ත්වයේ පසුවු බැවින් මොණරාගල මූලික රෝහල වෙත මාරු කර යවා ඇති බව අද‍ දෙරණ වාර්තාකරු සඳහන් කරයි. සැකකරු අත් අඩංගුවට ගෙන ඇති අතර ඔහු අධිකරණය හමුවට ඉදිරිපත් කිරීමය නියමිතය.", "URL": "https://sinhala.adaderana.lk/news.php?nid=11767", "Category": null, "Parent URL": null}