{"Source": "Adaderana", "Timestamp": "October 8, 2010 08:30 am", "Headline": "අඩු පඩි නිසා වෙළඳ කලාප සේවකයින් අමාරුවේ ", "News Content": "ප්‍රමාණවත් වැටුපක් නොලැබෙන බැවින් නිදහස් වෙළඳ කලාපවල සේවකයින් දැඩි දුෂ්කරතාවයට ලක්ව සිටින බව නිදහස් වෙළඳ කලාප සහ පොදු සේවා සේවක සංගමය පවසයි. පසුගිය ජූලි මාසයේ සිට සේවක වැටුප් වැඩිකරන බවට ආණ්ඩුව ප්‍රකාශ කළ ද මෙතෙක් එය ඉටුවී ‍නොමැති බව එහි ලේකම් ඇන්ටන් මාකස් මහතා පෙන්වාදෙයි. මේ හේතුවෙන් නිදහස් වෙළඳ කලාපවල රැකියා සඳහා පැමිණෙන පිරිස අඩුවී ඇතැයි ඔහු පවසයි. ඇඟලුම් කර්මාන්තවල සේවය කළ 125,000 ක පමණ පිරිසක් සේවය අතහැර ගොස් ඇති බව අද දෙරණ කළ විමසිමක දී ඇන්ටන් මාකස් මහතා ප්‍රකාශ කළේය. \"යහපත් ‍සේවා තත්ත්වයන් සඳහා වූ ලෝක ‍දිනය\"ඊයේ(07) ට යෙදී තිබුණු අතර ඒ වෙනුවෙන් ලබන 10 වැනි දින කොළඹ මහවැලි කේන්ද්‍රයේ දී විශේෂ වැඩසටහනක් සංවිධානය කර ඇති බව ද ඇන්ටන් මාකස් මහතා සඳහන් කළේය.", "URL": "https://sinhala.adaderana.lk/news.php?nid=11354", "Category": null, "Parent URL": null}