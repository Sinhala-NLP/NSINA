{"Source": "Adaderana", "Timestamp": "September 30, 2016 09:43 am", "Headline": "සන්ධානයක් ලෙස තරග කරනවා", "News Content": "ඉදිරි මැතිවරණ සඳහා සන්ධානයක් ලෙස තරග කිරීමට එක්සත් ජනතා නිදහස් සන්ධානය සෙසු දේශපාලන පක්ෂ සමග සාකච්ඡා ආරම්භ කර තිබේ. ඉදිරියේ දී පවත්වන ඕනෑම මැතිවරණයක් සඳහා පුළුල් සන්ධානයක් යටතේ තරග වැදීමට එක්සත් ජනතා නිදහස් සන්ධානය තීරණය කර ඇත.ඒ අනුව මෙම සාකච්ඡා ආරම්භ කර ඇති අතර දැනටමත් පක්ෂ කිහිපයක් ඊට එකඟතාව පළ කර ඇති බව ද දේශපාලන ආරංචි මාර්ග සඳහන් කරයි.කෙසේවෙතත් ජාතිවාදී හෝ ආගම්වාදීව කටයුතු කරන කිසිඳු දේශපාලන පක්ෂයක් සමග ඉදිරියේ දී සන්ධානගත නොවන බව එක්සත් ජනතා නිදහස් සන්ධානය සඳහන් කළේය.ඔවුන් සමග කිසිඳු සාකච්ඡාවක් සිදුනොකිරීමට ද සන්ධානය එකඟතාවකට පැමිණ ඇති බව වාර්තා වෙයි.ප්‍රගතිශීලි පක්ෂ සමග පමණක් මෙම සාකච්ඡා පවත්වනු ලබන අතර ඕනෑම දේශපාලන පක්ෂයකට සන්ධානය සමග සාකච්ඡා කිරීමට හැකියාව පවතින බව ද සන්ධාන ප්‍රකාශකයෙකු අද දෙරණ සමග සඳහන් කළේය.", "URL": "https://sinhala.adaderana.lk/news.php?nid=64565", "Category": null, "Parent URL": null}