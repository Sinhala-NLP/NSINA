{"Source": "Adaderana", "Timestamp": "January 17, 2016 09:25 am", "Headline": "නව ව්‍යවස්ථාව ගැන අගමැතිගෙන් විශේෂ ප්‍රකාශයක්! ", "News Content": "නව ආණ්ඩුක්‍රම ව්‍යවස්ථාව සැකසීම පිළිබඳව අග්‍රාමාත්‍ය රනිල් වික්‍රමසිංහ මහතා විශේෂ ප්‍රකාශයක් සිදුකිරීමට නියමිතව තිබේ. අද පෙරවරුවේ අරලියගහ මන්දිරයේ දී මෙම ප්‍රකාශය සිදුකිරීමට නියමිත බව අගමැති කාර්යාලය සඳහන් කළේය.නව ආණ්ඩුක්‍රම ව්‍යවස්ථාවක් සැකසීම සඳහා වු යෝජනාව පසුගිය 09 වන දින අග්‍රාමාත්‍ය රනිල් වික්රාමසිංහ මහතා විසින් පාර්ලිමේන්තුවට ඉදිරිපත් කරනු ලැබුණි. පාර්ලිමේන්තුව නියෝජනය කරන සියලුම මන්ත්‍රීවරුන්ගේ අදහස් හා යෝජනා අනුව මෙම ආණ්ඩුක්‍රම ව්‍යවස්ථාව සකස් කිරීමට කටයුතු කරන බව අගමැතිවරයා සඳහන් කළේය. ආණ්ඩුක්‍රම ව්‍යවස්ථාව සම්බන්ධයෙන් අදහස් විමසීම හෙට දිනයේ ආරම්භ කිරීමට නියමිතව තිබේ. දේශපාලන පක්ෂ වලින් ද මේ වන විට නව ආණ්ඩුක්‍රම ව්‍යවස්ථාව සම්බන්ධයෙන් විවිධ අදහස් පළවෙමින් තිබේ.", "URL": "https://sinhala.adaderana.lk/news.php?nid=56406", "Category": null, "Parent URL": null}