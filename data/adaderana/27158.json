{"Source": "Adaderana", "Timestamp": "September 5, 2012 04:06 pm", "Headline": "අත යටින් ගත් 5000 මාට්ටු ", "News Content": "රුපියල් 5000 ක අල්ලසක් ලබා ගැනීම සම්බන්ධයෙන් රත්නපුර නගර බටහිර කාර්යාලයේ ග‍්‍රාම නිලධාරීවරයා සහ තවත් පුද්ගලයෙකු අල්ලස් හෝ දූෂණ විමර්ශන කොමිසම විසින් අත්අඩංගුවට ගෙන තිබේ. පදිංචිය තහවුරු කිරීමේ සහතිකයක් ලබාදීම සඳහා රත්නපුර රඹුක්කන්දවත්ත ප‍්‍රදේශයේ පදිංචිකාරියකගෙන් සැකකරුවන් විසින් මෙම මුදල ඉල්ලා ඇති බව සඳහන්ය. මේ සම්බන්ධයෙන් අල්ලස් හෝ දූෂණ විමර්ශන කොමිසමට ලැබුණු පැමිණිල්ලකට අනුව අදාළ අල්ලස් මුදල ලබාගන්නා අවස්ථාවේ සැකකරුවන් අත්අඩංගුවට ගැනීමට හැකිව ඇත. සැකකරුවන් රත්නපුර මහේස්ත‍්‍රාත් අධිකරණයට ඉදිරිපත් කිරීමෙන් පසු ලබන 17 වෙනිදා දක්වා රක්ෂිත බන්ධනාගාර ගත කළ බව අල්ලස් හෝ දූෂණ විමර්ශන කොමිසම පැවසීය.", "URL": "https://sinhala.adaderana.lk/news.php?nid=27158", "Category": null, "Parent URL": null}