{"Source": "Adaderana", "Timestamp": "January 13, 2012 12:08 pm", "Headline": "වැලි ගොඩදැමීමේ ජාවාරමක් වටලයි -පස්දෙනෙකු අත්අඩංගුවට", "News Content": "දඹුල්ල, කණ්ඩලම ප්‍රදේශයේ පිහිටි පුරාවිද්‍යා රක්ෂිතයක් වන කළුදිය පොකුණ ප්‍රදේශයේ සිදුකරගෙන ගිය වැලි ගොඩදැමීමේ ජාවාරමක් වැටලීමට පොලිස් විශේෂ කාර්යය බලකාය සමත්ව තිබේ. විශේෂ කාර්යය බලකායේ දඹුල්ල කඳවුරට අයත් නිලධාරීන් පිරිසක් සිදුකළ අදාළ වැටලීමේ දී නීතිවිරෝධී ලෙස වැලි ගොඩදමමින් සිටි පුද්ගලයින් පස්දෙනෙකු අත්අඩංගුවට ගෙන ඇති බව ‍වාර්තා වේ. එහි තිබී වැලි පැටවූ ට්‍රක් රථ දෙකක් සහ සැකකරුවන් පැමිණි යතුරුපැදි දෙකක් ද විශේෂ කාර්යය බලකාය භාරයට ගෙන ඇත. මෙම වැලි ජාවාරමට ඇතැම් රාජ්‍ය නිලධාරීන්ගේ සහය ලැබී ඇති බවට සැක පළ වන අතර ඒ සම්බන්ධයෙන් ද දඹුල්ල ‍පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=21353", "Category": null, "Parent URL": null}