{"Source": "Adaderana", "Timestamp": "June 12, 2016 01:15 pm", "Headline": " මව-පුතු සියදිවි නසා ගනියි?", "News Content": "සියදිවි හානි කරගත් බවට සැක කෙරෙන මවකගේ සහ පුතෙකුගේ මළ සිරුරු කරන්දෙණිය, එගොඩවෙල ප්‍රදේශයෙන් සොයාගෙන තිබේ.අද(12) උදෑසන මෙම මළ සිරුරු සොයා ගෙන ඇති බව අද දෙරණ වාර්තාකරු සඳහන් කළේය.දියේ ගිළී මියගොස් ඇති පුත්‍රයාගේ සිරුර එගොඩවෙල ඇළේ තිබී සොයාගෙන ඇති අතර පිලිස්සී මියගිය මවගේ සිරුර ඇළ ආසන්නයේ කැලෑබද ප්‍රදේශයක තිබී සොයාගෙන තිබේ.මියගිය මව වයස අවුරුදු 60ක කාන්තාවක බවත්, පුත්‍රයා 29 හැවිරිදි මන්ද මානසික තරුණයෙකු බවත් අද දෙරණ වාර්තාකරු පැවසුවේය.මළ සිරුරු සම්බන්ධයෙන් මහේස්ත්‍රාත් පරීක්ෂණය පැවැත්වීමට නියමිත අතර කරන්දෙණිය පොලීසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61019", "Category": null, "Parent URL": null}