{"Source": "Adaderana", "Timestamp": "February 8, 2014 09:13 am", "Headline": "බස්නාහිර - දකුණ තැපැල් ඡන්දය මාර්තු 13 හා 14දා", "News Content": "බස්නාහිර හා දකුණු පළාත් සභා ජන්ද විමසීමට අදාළ තැපැල් ජන්ද සළකුණු කිරීම මාර්තු මස 13 සහ 14 ‍දෙදින තුළ සිදුකෙරෙන බව මැතිවරණ දෙපාර්තමේන්තුව පවසයි. එම දෙපාර්තමේන්තුව පවසන්නේ තැපැල් ජන්ද අයදුම්පත් භාර ගැනීම ලබන සඳුදා අවසන් වන බවයි. 13 සහ 14 ‍දෙදින තැපැල් ජන්ද සළකුණු කිරීමට අපොහොසත්වන ජන්ද දායකයින්ට මාර්තු 20 වැනිදා අදාළ දිස්ත්‍රික් ලේකම් කාර්යාල වල තැපැල් ජන්ද සළකුණු කිරීමට අවස්ථාව ලබාදෙන බව මැතිවරණ දෙපාර්තමේන්තුව පවසයි. නිල ජන්ද දැන්වීම් තැපෑලට භාරදීම මාර්තු 04 වැනිදින සිදුකෙරෙන අතර නිල ජන්ද දැන්වීම් පත්‍රිකා බෙදා හැරීමේ විශේෂ දිනයක් ලෙස මාර්තු මස 16 වනදා නම් කර ඇතැයි සඳහන්ය. නිල ජන්ද දැන්වීම් බෙදාහැරීම මාර්තු මස 21 වනදා වන විට අවසන් කිරීමට අපේක්ෂා කරන බව මැතිවරණ දෙපාර්තමේන්තුව පවසයි.", "URL": "https://sinhala.adaderana.lk/news.php?nid=40955", "Category": null, "Parent URL": null}