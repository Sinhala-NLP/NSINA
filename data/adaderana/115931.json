{"Source": "Adaderana", "Timestamp": "August 7, 2019 08:25 am", "Headline": "නොසැලකිල්ල නිසා ජීවිත 3ක් මහ මඟ නවතී", "News Content": "මීගමුව, ශාන්ත කිතුලා ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ. යතුරුපැදි දෙකක් එකිනෙකට ගැනිමෙන් අනතුර සිදුව ඇති බව පොලිසිය පැවසුවේය. අනතුරින් බරපතල තුවාල ලැබූ එක් යතුරුපැදියක පැදිකරු සහ පසුපැදිකරු මීගමුව රෝහලට ඇතුළත් කිරිමේදී මියගොස් තිබේ. මියගොස් ඇත්තේ 19 හැවිරිදි මීගමුව, මුන්නක්කරය ප්‍රදේශයේ පදිංචිව සිටි තරුණයින් දෙදෙනෙක්. අනතුරින් තුවාල ලැබූ අනෙක් යතුරුපැදියේ පැදිකරු සහ පසුපැදිකරු ප්‍රතිකාර සදහා මීගමුව රෝහලට ඇතුලත් කර ඇති බව ද පොලිසිය සදහන් කළේය. මේ අතර මොණරාගල - වැල්ලවාය මාර්ගයේ 04 කණුව ප්‍රදේශයේදී සිදු වූ අනතුරකින් කාන්තාවන් දෙදෙනෙකු මියගොස් කුඩා දරුවෙකු ඇතුළු සිව් දෙනෙකු තුවාල ලබා තිබේ. ලොරි රථයක් සහ වෑන් රථයක් මුහුණට මුහුණ ගැටී මාර්ගයේ ගමන් කළ තාක්නාවකගේද ගැටී ඇති බවය පොලිසිය පැවසුවේය. අනතුරින් බරපතල තුවාල ලැබූ පදික කාන්තාව, වෑන් රථයේ රියදුරු, වෑන් රථයේ ගමන් කළ කාන්තාවන් දෙදෙනෙක්, කුඩා දරුවෙකු සහ ලොරි රථයේ රියදුරු වැල්ලවාය රෝහලට ඇතුලත් කිරිමෙන් පසු පදික කාන්තාව සහ වෑන් රථයේ ගමන් කළ එක් කාන්තාවක් මියගොස් තිබේ. මියගොස් ඇත්තේ වැල්ලවාය ප්‍රදේශයේ පදිංචිව සිටි 51 හැවිරිදි කාන්තාවක් සහ බුත්තල ප්‍රදේශයේ පදිංචිව සිටි 63 හැවිරිදි කාන්තාවක් බව සදහන්. අනතුරු සම්බන්ධයෙන් මීගමුව සහ වැල්ලවාය පොලිස් ස්ථාන වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115931", "Category": null, "Parent URL": null}