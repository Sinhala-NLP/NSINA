{"Source": "Adaderana", "Timestamp": "December 21, 2012 10:22 am", "Headline": "යකඩ යකාට සද්දන්තයින් දෙදෙනෙක් බිලි", "News Content": "දුම්රියක ගැටීමෙන් වන අලින් දෙදෙනෙකු මියගොස් තිබේ. ඊයේ (20) රාත්‍රියේ ගල්ඔය සහ මින්නේරිය අතර ප්‍රදේශයේ දී කොළඹ සිට මඩකළපුව බලා ධාවනය වු සීඝ්‍රගාමී දුම්රියක වන අලින් සිව් දෙනෙකු ගැටී ඇති බව වාර්තා වේ. ඉන් දෙදෙනෙකු මෙලෙස මියගොස් ඇත. විසි දෙනෙකුගෙන් පමණ සමන්විත අලි රංචුවක් ප්‍රදේශයේ සිට ඇති අතර සෙසු අලි පිරිස වනයට පලාගොස් ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=30124", "Category": null, "Parent URL": null}