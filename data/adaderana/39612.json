{"Source": "Adaderana", "Timestamp": "December 15, 2013 04:23 pm", "Headline": "සැමියාගේ මරණයට සැකපිට බිරිය හා අනියම් සැමියා පොලිස් දැලේ", "News Content": "රත්නපුර රක්වාන, පොතුපිටිය කැලෑබද ප්‍රදේශයක තිබී පුද්ගල මළ සිරුරක් රක්වාන පොලිසිය විසින් සොයාගෙන තිබේ. පොලිස් මාධ්‍ය ප්‍රකාශක කාර්යාලය පැවසුවේ අද පෙරවරුවේ සොයාගත් මළ සිරුර වයස අවුරුදු 45 ක් පමණ වන පිරිමි පුද්ගලයෙකුගේ බවයි. පසුගිය 07 වනදා සිට සිය සහෝදරයා අතුරුදන්ව ඇති බවට පුද්ගලයෙකු පොලිසියට පැමිණිල්ලක් ඉදිරිපත් කර තිබුණි. ඒ අනුව සිදු කළ පරීක්ෂණවලින් අනාවරණය වී ඇත්තේ මියගොස් ඇති පුද්ගලයාගේ බිරිඳ සහ අනියම් සැමියා විසින් මෙම ඝාතනය සිදු කරන්නට ඇති බවයි. සැකකරුවන් අත්අඩංගුවට ගෙන ඇති අතර ඔවුන් හෙට දිනයේ අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39612", "Category": null, "Parent URL": null}