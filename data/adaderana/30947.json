{"Source": "Adaderana", "Timestamp": "January 21, 2013 02:46 pm", "Headline": "මෙරට ජනගහණයෙන් 5% ක් කැරකෙයි", "News Content": "මෙරට ජනහහණයෙන් 5% ක් පමණ දීර්ඝ කාලීන කරකැවිල්ල නැමැති රෝගී තත්ත්වයෙන් පෙළෙන බව සෞඛ්‍ය අමාත්‍යංශය පවසයි. වර්ථමානය වන විට මෙම තත්ත්වය ඉහළ ගොස් ඇති බව එම අමාත්‍යංශය පෙන්වාදෙයි. උගුර, කන, නාසය පිළිබඳ විශේෂඥ වෛද්‍යවරුන්ගේ සංගමය අද (21) කොළඹ ජාතික රෝහලේ පැවැත්වූ වැඩමුළුවක දී මෙම අදහස් පළ කර තිබේ. කරකැවිල්ල ඇතිවීම සඳහා ඇස්වල ආබාධ කන්වල ආබාධ, සන්ධි හා මාංශපේෂී ආබාධ හේතුවන බව එම සංගමයේ වෛද්‍යවරුන් පෙන්වාදෙයි. මීට අමතරව කරකැවිල්ල මොළයට සම්බන්ධ ආබාධයකින් හෝ බෙල්ලේ කෂේරුකා සන්ධි ආබාධයක් නිසා ද සිදුවිය හැකි බව එම වෛද්‍යවරුන් සඳහන් කළේය.", "URL": "https://sinhala.adaderana.lk/news.php?nid=30947", "Category": null, "Parent URL": null}