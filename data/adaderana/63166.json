{"Source": "Adaderana", "Timestamp": "August 17, 2016 09:21 pm", "Headline": " මේක ශ්‍රීලනිප දියකර හැරීමේ අරමුණින් කරපු දෙයක්", "News Content": "ශ්‍රී ලංකා නිදහස් පක්ෂය සඳහා නව ආසන සංවිධායකවරුන් පත් කිරීම ශ්‍රී ලංකා නිදහස් පක්ෂය දියකර හැරීමේ අරමුණින් සිදුකළ කටයුත්තක් බව පාර්ලිමේන්තු මන්ත්‍රිනී පවිත්‍රා වන්නිආරච්චි මහත්මිය පවසයි. පවිත්‍රා වන්නිආරච්චි මහත්මිය ඇතුළු නිදහස් පක්ෂයේ හිටපු ආසන සංවිධායකවරුන් 13 දෙනෙකුගේ සංවිධායක ධූර ඉවත් කර ඊට වෙනත් සංවිධායකවරුන් පත්කිරීමට ශ්‍රී ලංකා නිදහස් පක්ෂය පියවර ගනු ලැබීය. මේ සම්බන්ධව අද දෙරණ කළ විමසීමකට පිළිතුරු දෙමින් පාර්ලිමේන්තු මන්ත්‍රිනි පවිත්‍රා වන්නිආරච්චි මහත්මිය ප්‍රකාශ කළේ ශ්‍රී ලංකා නිදහස් පක්ෂය මෙවැනි මෝඩ තීරණ ගනී යැයි තමන් නොසිතන බවයි.එමෙන්ම තමා ශ්‍රී ලංකා නිදහස් පක්ෂයේ උප ලේකම්වරියක ලෙස අවුරුදු 15ක කාලයක් වැඩ කටයුතු කළ බවත්, කාන්තා නායිකාවක ලෙස අවුරුදු 15ක කාලයක් වැඩ කටයුතු කළ බවත් එතුමිය පෙන්වා දෙයි.එපමණක් නොව රත්නපුර දිස්ත්‍රික්කයේ ප්‍රමුඛ ස්ථානයකින් සෑම මැතිවරණයක් තුළින්ම තමන් පාර්ලිමේන්තුවට පැමිණෙන බව පැවසූ එතුමිය කියා සිටියේ තමන් ආසන සංවිධායක ධූරයෙන් ඉවත් කිරීම පක්ෂය දියකර හැරීමේ අරමුණකින් කවුරුන් හෝ කළ දෙයක්දැයි නොදන්නා බවයි.", "URL": "https://sinhala.adaderana.lk/news.php?nid=63166", "Category": null, "Parent URL": null}