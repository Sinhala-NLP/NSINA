{"Source": "Adaderana", "Timestamp": "April 17, 2019 11:05 am", "Headline": "සැහැල්ලු ගුවන් යානයක් අනතුරට ලක් වී 6ක් මරුට", "News Content": "චිලී රාජ්‍යයේ දී සැහැල්ලු ගුවන් යානාවක් අනතුරට පත්වීමෙන් පුද්ගලයින් 6දෙනෙක් මියගොස් තිබේ. මියගිය පිරිස අතර කාන්තාවන් දෙදෙනෙක්ද අයත් බව විදෙස් වාර්තා පවසයි. යානාව චිලී හි පුවාර්ට මොන්ට් නගරයේ නිවසක් මතට පතිත වීමෙන් මෙසේ අනතුරට පත්විය. එහි ලා පැලෝමා ගුවන්තොටුපොළින් ගුවන් ගතවූ යානාව ඉන් මඳ වේලාවකට පසු මෙසේ අනතුරට පත්වූ බව වාර්තා වෙයි. අනතුරට පත් යානාවේ ගුවන් නියමුවා සහ තවත් මගීන් 8දෙනෙකුට ගමන් කළ හැකි වුවත් එය අනතුරට පත්වූ අවස්ථාවේ එහි මගීන් 5දෙනෙක් පමණක් සිටි බවට සඳහන් වෙයි. ඉතිරි මගීන් තිදෙනාට නියමිත වේලාවට යානාවට ගොඩවීමට නොහැකි වී ඇති බවත් මේ පුවත් වැඩිදුරටත් සඳහන් කළේය. අනතුරින් නිවසට ද දැඩි සේ අලාභ හානි වී ඇතත්, අනතුරට හේතුව මෙතෙක් හඳුනාගෙන නැහැ. සිදුවීම පිළිබද වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=108088", "Category": null, "Parent URL": null}