{"Source": "Adaderana", "Timestamp": "April 24, 2018 12:38 pm", "Headline": "  ශ්‍රීලනිප මැති ඇමතිවරු එක්ක ආණ්ඩුව ඉස්සරහට අරන් යන්න ඕනි", "News Content": "ආණ්ඩුව ආරක්ෂා කිරීමට කටයුතු කරන ශ්‍රී ලංකා නිදහස් පක්ෂ මැති ඇමතිවරුන් සමඟ ආණ්ඩුව ඉදිරියට පවත්වාගෙන යා යුතු බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා පවසයි. මැද කොළඹ ප්‍රදේශයේ පැවති උත්සවයකින් අනතුරුව මාධ්‍යවේදීන් යොමු කළ ප්‍රශ්න කිහිපයකට පිළිතුරු ලබා දෙමින් රවී කරුණානායක මන්ත්‍රීවරයා මේ බව කියා සිටියි. මේ අතර 2020 වසර වන තුරු රට පාලනය කිරීමට වත්මන් ආණ්ඩුවට වගකීමක් පැවරී ඇති බව ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා අනුරාධපුර ප්‍රදේශයේ පැවති උත්සවයකදී කියා සිටියේය.", "URL": "https://sinhala.adaderana.lk/news.php?nid=87939", "Category": null, "Parent URL": null}