{"Source": "Adaderana", "Timestamp": "February 26, 2018 12:37 pm", "Headline": "පැරණි සිරිත් විරිත්වලට මුල්තැන දෙමින් සිරිපා කරුණා කරයි", "News Content": "පැරණි සිරිත් විරිත්වලට මුල්තැන දෙමින් කෑගල්ල උඩුගම ගම්මානයේ පිරිසක් විසින් ශ්‍රී පා කරුණා කිරීමේ පා ගමනක් අද (26) අලුයම 4.00 ආරම්භ කර තිබේ. උඩුගම ගම්මානයෙන් ආරම්භ කර ඇති මෙම පා ගමන කොටියාකුඹර හරහා යටියන්තොට ගොස් කිතුල්ගල, කළුහන්දිය, ලක්ෂපාන ඔස්සේ ගමන් කර නල්ලතන්නිය හරහා ශ්‍රී පාද අඩවියෙන් නිමා කරනු ඇත. අතර මඟදී ලැබෙන ආහාර පානවලින් තම කුස පුරවා ගන්නා මොවුන් කිසිඳු කෘතීම ද්‍රව්‍යක් හෝ ප්ලාස්ටික්, පොලිතීවන් වැනි දෑ‍ රැගෙන නොයන අතර ඔවුන්ට ලැබෙන ආහාර පාන භාවිතයට ගනු ලබන්නේ කොළපත් හා පොල්කටු වැනි ස්භාවික අමුද්‍රව්‍යවලින් සදාගත් භාණ්ඩවලිනි. දින තුනක තිස්සේ ගමන් කරන දොලොස් දෙනෙකුගෙන් සමන්විත මෙම වන්දනා නඩය තුන්සරණය ගායනා කරමින් පැරණි සිරිත් විරිත්වලට අනුව, කි.මි 97 දුරක් ගෙවා එලබෙන පෝදිනයේ දී ශ්‍රී පාදස්තානයේන් තම ගමන අවසන් කරයි.", "URL": "https://sinhala.adaderana.lk/news.php?nid=84849", "Category": null, "Parent URL": null}