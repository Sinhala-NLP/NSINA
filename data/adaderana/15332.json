{"Source": "Adaderana", "Timestamp": "April 7, 2011 12:42 pm", "Headline": "කල් ඉකුත් වූ ආහාර විකිණූ 12 දෙනෙකු නීතිය ඉදිරියට ", "News Content": "කල් ඉකුත් වූ ආහාර වර්ග අලෙවි කළ ව්‍යාපාරිකයින් 12 දෙනෙකුට එරෙහිව නීතිමය පියවර ගෙන තිබේ. බදුල්ල මහනගර සභාවේ මහජන සෞඛ්‍ය පරීක්ෂකවරුන් පිරිසක් වෙළෙඳසැල් පරික්ෂාවට ලක්කර මොවුන්ට එරෙහිව නීතිමය පියවර ගෙන ඇති බව සඳහන්ය. වෙළෙඳසැල් 49ක් එහිදි පරික්ෂාවට ලක්කර ඇත. කල් ඉකුත් වූ කේක් සහ බීම වර්ග ඇතැම් වෙළෙඳසැල්වල අලෙවියට තිබී සොයාගත් බව මහජන සෞඛ්‍ය පරීක්ෂකවරු පවසයි.", "URL": "https://sinhala.adaderana.lk/news.php?nid=15332", "Category": null, "Parent URL": null}