{"Source": "Adaderana", "Timestamp": "September 28, 2018 07:06 pm", "Headline": "ඉන්ධන මිල සූත්‍රය ඉල්ලා ගම්මන්පිල නඩු මඟට", "News Content": "ඉන්ධන මිල සූත්‍රය ලබා නොදීමට එරෙහිව ශ්‍රේෂ්ඨාධිකරණය හමුවේ නඩු පවරන බව පාර්ලිමේන්තු මන්ත්‍රී උදය ගම්මන්පිල මහතා පවසයි. උදය ගම්මන්පිල මන්ත්‍රීවරයා අද(28) දහවල් මුදල් අමාත්‍යාංශය වෙත පැමිණි අවස්තාවෙන් අනතුරුව මාධ්‍ය වෙත ඔහු මෙලෙස අදහස් පළ කළේය. තොරතුරු දැන ගැනීමේ පනත යටතේ මුදල් අමාත්‍යාංශයෙන් ඉල්ලා සිටි ඉන්ධන මිල සූත්‍රය ලබා නොදීම නිසා අධිකරකරණය හමුවට යන බව මන්ත්‍රීවරයා සඳහන් කළේය. තොරතුරු දැන ගැනීමේ පනත යටතේ පසුගිය සැප්තැම්බර් 11වනදා ඉන්ධන මිල සූත්‍රය අනාවරණ කරන මෙන් පාර්ලිමේන්තු මන්ත්‍රී උදය ගම්මන්පිල මහතා මුදල් අමාත්‍යාංශයෙන් ඉල්ලීමක් කළද එය සැප්තැම්බර් 19වනදා ප්‍රතික්ෂේප කිරීම නිසා මන්ත්‍රිවරයා අද යළිත් අභියාචනයක් ඉදිරිපත් කරනු ලැබුවේය.", "URL": "https://sinhala.adaderana.lk/news.php?nid=96871", "Category": null, "Parent URL": null}