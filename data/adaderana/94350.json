{"Source": "Adaderana", "Timestamp": "August 13, 2018 08:02 pm", "Headline": "විපක්ෂ නායක ධූරය අවශ්‍ය නම් කළයුතු දේ අමරවීර කියයි", "News Content": "ඒකාබද්ධ විපක්ෂයට විපක්ෂනායක ධූරය අවශ්‍ය නම් එම මන්ත්‍රීවරුන් එක්සත් ජනතා නිදහස් සන්ධානයෙන් ඉවත් විය යුතු බව සන්ධාන මහ ලේකම් අමාත්‍ය මහින්ද අමරවීර මහතා පවසයි. අද (13) උදෑසන පැවති ජාත්‍යන්තර කෘෂිකර්ම සමුළුවට සහභාගි වීමෙන් අනතුරුව මාධ්‍යෙව්දීන් නැගූ ප්‍රශ්න වලට පිළිතුරු ලබාදෙමින් අමාත්‍යවරයා මේ බව සඳහන් කළේය. මෙම මන්ත්‍රීවරුන් ජයග්‍රහණය කර ඇත්තේ එක්සත් ජනතා නිදහස් සන්ධානයෙන් බවත් එක්සත් ජනතා නිදහස් සන්ධානයෙන් ඉවත්වී කටයුතු කිරීමේ හැකියාව පවතින බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=94350", "Category": null, "Parent URL": null}