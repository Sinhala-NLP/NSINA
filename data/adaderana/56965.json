{"Source": "Adaderana", "Timestamp": "February 6, 2016 01:05 pm", "Headline": "ඇමති සුෂ්මා ජනධිපති හමුවෙයි", "News Content": "දෙදින නිළ සංචාරයක් සඳහා දිවයිනට පැමිණ සිටින ඉන්දිය විදේශ කටයුතු අමාත්‍ය සුෂ්මා ස්වරාජ් මහත්මිය සහ ජනාධිපති මෛත්‍රීපාල සිරිසේන මහතා අතර නිළ හමුව අද(06) පැවැත්වුණි.අද පෙරවරුවේ ජනාධිපති නිළ නිවසේදී මෙම හමුව පැවැති බව වාර්තා වෙයි.පැයකට ආසන්න කාලයක් ජනාධිපතිවරයා සහ ඉන්දිය විදේශ අමාත්‍යවරිය අතර සාකච්ඡා පවත්වා තිබේ.මෙහිදී දෙරටට වැදගත් වන කරුණු රැසක් සම්බන්ධයෙන් සාකච්ඡා වූ බව ජනාධිපති මාධ්‍ය අංශය සඳහන් කළේය.මෙරට සංහිදියා ක්‍රියාවලියට සහ සංවර්ධන කටයුතු සදහා හැකි උපරිම සහයෝගය ලබා දෙන බව ඉන්දිය විදේශ අමාත්‍ය සුෂ්මා ස්වරාජ් මහත්මිය ප්‍රකාශ කර තිබේ.මෙහිදී ජනාධිපති මෛත්‍රීපාල සිරිසේන මහතා පවසා ඇත්තේ මෙරට සංවර්ධන ක්‍රියාවලිය සඳහා ඉන්දියාව ලබා දෙන සහයෝගය සම්බන්ධයෙන් ශ්‍රී ලංකා රජය ලෙස සිය ස්තූතිය පළ කරන බවයි.මේ අතර සුෂ්මා ස්වරාජ් මහත්මිය සහ දෙමළ ජාතික සන්ධානය අතර හමුවක් අද දහවල් පැවැත්විමට නියමිතව තිබේ.මේ සඳහා දෙමළ ජාතික සන්ධානය නියෝජනය කරමින් එහි නායක සහ විපක්ෂ නායක ආර්. සම්බන්ධන් මහතා ඇතුළු පාර්ලිමේන්තු මන්ත්‍රීවරුන් පිරිසක් එක්විමට නියමිත බව වාර්තා වෙයි.මෙරට තුළ පවතින වර්තමාන දේශපාලන තත්ත්වය සම්බන්ධයෙන් මෙහිදී සාකච්ඡා කිරිමට නියමිතව තිබේ.", "URL": "https://sinhala.adaderana.lk/news.php?nid=56965", "Category": null, "Parent URL": null}