{"Source": "Adaderana", "Timestamp": "June 2, 2015 02:09 pm", "Headline": "සීමා කැඩු 14ක් අත්අඩංගුවේ ", "News Content": "තලෙයිමන්නාරම මුහුදු තීරයේ නීති විරෝධී ආකාරයෙන් ධීවර කටයුතුවල නිරතව සිටි ඉන්දීය ධීවරයින් පිරිසක් අත්අඩංගුවට ගෙන තිබේ.අද අලුයම නාවික හමුදාව විසින් අදාළ ධීවරයින් අත්අඩංගුවට ගෙන ඇති බව වාර්තා වෙයි. ටෝලර් යාත්‍රා තුනකින් මසුන් අල්ලමින් සිටි ධීවරයින් 14 දෙනෙකු මෙලෙස අත්අඩංගුවට ගත් බව නාවික හමුදාව ප්‍රකාශ කළේය.අත්අඩංගුවට ගත් ධීවරයින් වැඩිදුර විමර්ශන සඳහා මන්නාරම දිස්ත්‍රික් ධීවර පරීක්ෂක කාර්යාලය වෙත බාරදී තිබේ.ඔවුන් අද දිනයේ මන්නාරම මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ සම්බන්ධයෙන් මන්නාරම දිස්ත්‍රික් ධීවර පරීක්ෂක කාර්යාලය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51730", "Category": null, "Parent URL": null}