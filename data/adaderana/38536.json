{"Source": "Adaderana", "Timestamp": "November 1, 2013 05:38 pm", "Headline": "කොල්ල කල්ලියක් මාට්ටු -  අපරාධකරුවන්ට සැඟවී සිටිමට ඉඩ නොදෙන බව පොලීසිය කියයි", "News Content": "මෑත කාලයේ සිදුවූ මහා පරිමාණ මුදල් කොල්ලකෑම් 12ක් සම්බන්ධයෙන් කළ විමර්ශනවලින් අනතුරුව සැකකරුවන් සිව්දෙනෙකු අත්අඩංගුවට ගෙන ඇති අතර ඒ පිළිබඳව නිවේදනයක් නිකුත් කරන පොලිස් මූලස්ථානය, අපරාධකරුවන් මතක තබාගත යුතු කරුණක් වන්නේ ශි‍්‍ර ලංකා පොලීසිය අපරාධකරුවන්ට කිසිදිනෙක සැඟවී සිටීමට ඉඩ නොදෙන බව යැයිද එමගින් අවධාරණය කරයි. පොලිස් මූලස්ථානය ඒ සම්බන්ධයෙන් නිකුත් කළ මාධ්‍ය නිවේදනය පහත පරිදිය. ත්‍රස්ත‍්‍රවාදී විමර්ශන කොටිඨාසයේ නිලධාරින් කණ්ඩායමක් විසින් මෑත කාලයේ ශ්‍රී ලංකාවේ සිදු වු මහා පරිමාණ මුදල් කොල්ලකෑම් 12 ක් සිදු කරන ලද සැකකරුවන් 04 දෙනෙකු අත්අඩංගුවට ගෙන ඇත. එම සැකකරුවන් මෙසේය. වේරගොඩ කංකානමිගේ වීරසිංහ සුනීත නොහොත් රුවන් සංඝරාජගේ සුසිල් සිල්වා නොහොත් සුසී නොහොත් සුජී හෙටිටිආරචිචිගේ ප‍්‍රසන්න සුජීව කූමාර වටරැක ගමගේ අතුල සංජිව මදනායක 01- කොටහේන පොලිස් ස්ථානයේ බල අපරාධ අංක 69/2012 ට අදාළව 2012.04.05 වන දින සැකකරුවන් සුදු පැහැති ටොයෝටා ටවුන්ඒස් වෑන් රථයකින් පැමිණ කොටහේන කොමර්ෂල් බැංකුවේ සිට මුදල් රැගෙන එමින් සිටි පුද්ගලයෙකුගේ හිසට පොල්ලකින් පහර දි තූවාල සිදුකර රුපියල් ලක්‍ෂ 10 ක් පිකරිංස් පාරේ දී කොල්ලකෑම. 02- මෝදර පොලිස් ස්ථානයේ බල අපරාධ 23/13 ට අදාළව 2013.01.31 වන දින පැය 23.30ත් 2013.02.01 වන දින පැය 05.00 ත් අතර කාලයේ අංක WP GC 9991 දරණ ලක්‍ෂ 21 වටිනා සුදු පැහැති ටොයොටා ටවුන්ඒස් වෑන් රථයක් අංක 41/1/ඒ මුදලිදු ජෝන් රුද්‍රිගු මාවත කොළඹ 15 ලිපිනයේ නවතා තිබියදී සොරකමි කිරිම. 03- පිටකොටුව පොලිස් ස්ථානයේ බල අපරාධ අංක 22/ 2013 ට අදාළව 2013.02.01 වන දින අංක 55 සාරංගා ජුවලර්ස් හෙටිටිවිදිය පිටකොටුවේදී විදේශ මුදල් හා රන් භාණ්ඩ ගෙන යමින් සිටි පුද්ගලයෙකු සුදු පැහැති වෑන් රථයකින් පැහැරගෙන ගොස් ඔහු සතුව තිබු රුපියල් ලක්‍ෂ 45 ක් වටිනා උන්ඩියල් මුදල් හා රන් භාණ්ඩ කොල්ල කෑම. 04- කඳාන පොලිස් ස්ථානයේ බල අපරාධ අංක 81 / 2013 ට අදාළව 2013.04.05 වන දින කඳාන හැටන් නැෂනල් බැංකුවේ සිට යුවලක් විසින් රැගෙන එන ලද දස ලක්‍ෂ පහළොස්දහසක් හා ජංගම දුරකථනයක් කඳාන කපුවත්ත කල්එලිය මාර්ගයේදී සුදු පාට ටොයෝටා ටවුන්ඒස් වෑන් රථය යුවළ ගමන් කළ ති‍්‍රරෝද රථය හරස් කර පිහියෙන් අතට ඇන කොල්ලකෑම. 05- මෝදර පොලිස් ස්ථානයේ බල අපරාධ අංක 195 / 2013 අදාළව 2013.09.25 වන පැය 12.45 ට පමණ අළුත්මාවත මහජන බැංකුව ඉදිරිපිටදි මෝදර එච්.එන්.බී බැංකුවේ සිටි කාන්තාවක් විසින් රැගෙන යන ලද රුපියල් පන්ලක්‍ෂ හතලිස් හතරදාහක මුදලක් කොල්ලකෑම සහ කොල්ලකෑමට පැමිණි පුද්ගලයෙකු වෙඩි තබා ඝාතනය කිරිම. 06- ජා ඇල පොලිස් ස්ථානයේ බල අපරාධ අංක 91 / 13 අදාළව 2013.03.19 වන දින මුන්ටා පාර ඒකලදි ජා ඇල හැටන් නැෂනල් බැංකුවෙන් මුදල් රුපියල් ලක්‍ෂ 03 ක් රැගෙන යමින් සිටි කාන්තාවක් හා තවත් පුද්ගලයෙකු විසින් කාර් රථයකින් යමින් සිටියදී ඔවුන් පසුපස හඹා ගොස් කාර් රථය නවතා එහි සිටි කාන්තාවකගේ රුපියල් ලක්‍ෂ 03 ක් තිබු හෑන්ඩ් බැගය කොල්ලකෑම. 07- අතූරුගිරිය පොලිස් ස්ථානයේ බල අපරාධ අංක 157/13 ට අදාළව 2013.05.03 වන දින කොමර්ෂල් බැංකුවේ මුදල් රැගෙන කාර් රථයේ ගමන් කළ පිටිටුගල යසෝධරා විද්‍යාලය ඉදිරිපිට දරුවා ගැනිමට නතර කර සිටියදී කාර් රථයේ සිටි කාන්තාවක් බිය ගන්වා රුපියල් දසලක්‍ෂ පනස් හත් දහස් එකසියයක් කොල්ලකෑම. 08- ජා ඇල පොලිස් ස්ථානයේ බල අපරාධ අංක 154 / 13 ට අදාළව 2013.05.28 වන දින පොලිටෙක්ස් කර්මාන්ත ශාලාවේ හිමිකරු විසින් ජා ඇල හැටන් නැෂනල් බැංකූවෙන් රුපියල් ලක්‍ෂ 75 ක් රැගෙන වෑන් රථයෙන් එම කර්මාන්ත ශාලාවට ඇතූළු වන අවස්ථාවේ එම වාහනය පිටුපසින් පැමිණි වාහනයෙන් අවිගත් පුද්ගලයින් බැස අවි පෙන්වා බිය ගන්වා මුදල් රුපියල් ලක්‍ෂ 75 ක් කොල්ලකා ඇත. 09- පිටකොටුව පොලිස් ස්ථානයේ බල අපරාධ අංක 117/ 2013 ට අදාළව 2013.08.06 වන දින පැය 03.30 ට පමණ අංක 55 සාරංගා ජුවලර්ස් හෙටිටිවිදිය පිටකොටුවේදී සුදු පැහැති ටවුන්ඒස් වර්ගයේ වෑන් රථයකින් පැමිණි පිරිසක් ගිනි අවි පෙන්වා බියගන්වා රුපියල් ලක්‍ෂ 350 ක් පමණ වටිනා විදේශ මුදල් හා රත්තරන් කූරු කොල්ලකෑම ඒ සඳහා ටි 56 අවි දෙකක් හා පිස්තෝලයක් භාවිතා කර ඇත. 10- කොටහේන පොලිස් ස්ථානයේ බල අපරාධ අංක 146 / 12 ට අදාළව 2012.08.03 වන දින සැකකරුවන් සුදු පැහැති ටොයෝටා ටවුන්ඒස් වෑන් රථයකින් පැමිණ කොටහේන වට රවුම අසල ශාන්ත ලූසියා පාරේදි ති‍්‍රරෝද රථයකින් ගමන් කරමින් සිටි කාන්තාවකට පිහියෙන් ඇන තුවාල සිදුකර මුදල් රුපියල් දස ලක්‍ෂ අටසියක් කොල්ලකෑම. 11- වත්තල පොලිස් වසමේ 2013 පෙබරවාරි මස කොමර්ෂල් බැංකුවෙන් රුපියල් ලක්‍ෂ 07 1/2 ක් රැගෙන එමින් සිටි යුවලකට පිහියක් පෙන්වා එම මුදල් කොල්ලකෑම. 12- මෝදර පොලිස් වසමේ 2013 අප්‍රේල් මස දේවාල පාරේදි උන්ඩියල් මධ්‍යස්ථානක සිට රුපියල් ලක්‍ෂ 03 1/2 ක් රැගෙන එමින් සිටි පුද්ගලයෙකුට පිහියක් පෙන්වා එම මුදල් කොල්ලකෑම. මෙම සැකකරුවන් රඳවා තබාගෙන ප‍්‍රශ්න කෙරෙන අතර විමර්ශනයේ ප‍්‍රගතිය ඉදිරියේදි වාර්තා කරමි. දිර්ඝ කාලයක් සැකකරුවන් අනාවරණය නොවු දරුණු ඝනයේ අපරාධ සියල්ල විසඳීමට හැකිවු අතර අපරාධකරුවන් මතක තබාගත යුතු කරුණක් වන්නේ ශි‍්‍ර ලංකා පොලීසිය අපරාධකරුවන්ට කිසිදිනෙක සැඟවී සිටිමට ඉඩ නොදෙන බවයි.", "URL": "https://sinhala.adaderana.lk/news.php?nid=38536", "Category": null, "Parent URL": null}