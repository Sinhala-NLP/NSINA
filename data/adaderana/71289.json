{"Source": "Adaderana", "Timestamp": "March 24, 2017 10:08 am", "Headline": "ජනපතිට රුසියානු ජනාධිපතිගෙන් විශේෂ සමරු තිළිණයක්", "News Content": "ජනාධිපති මෛත්‍රිපාල සිරිසේන මහතා වෙත රුසියානු ජනාධිපති ව්ලැද්මීර් පුටින් මහතා විශේෂ සමරු තිළිණයක් පිරිනමා තිබේ. රාජ්‍ය නායකයින් දෙදෙනා අතර නිල හමුව ඊයේ (23) පස්වරුවේ පැවැත් විය. එහිදී රුසියානු ජනාධිපතිරයා විසින් 19 වන සියවසට අයත් මහනුවර යුගයේ රාජකීය කස්තානයක් ජනාධිපතිවරයා වෙත පිළිගැන්වූ බව ජනාධිපති මාධ්‍ය අංශය සඳහන් කරයි. එය 1906 වසරේදී එංගන්තය වෙත රැගෙන ගොස් ඇති එම කස්තානය කෞතුක භාණ්ඩ වෙන්දේසියකදී රුසියාව මිලදී ගෙන තිබේ.. දෙරට අතර ඓතිහාසික සබඳතාව සංකේතවත් කරමින් එම ඓතිහාසික කස්තානය ජනාධිපතිවරයා වෙත පිළිගැන්වූ බව ජනාධිපති මාධ්‍ය අංශය ප්‍රකාශ කළේය. කස්තානය යනු ශ්‍රී ලංකාවට අවේණික වූ කඩු වර්ගයක් බව සඳහන් වේ.", "URL": "https://sinhala.adaderana.lk/news.php?nid=71289", "Category": null, "Parent URL": null}