{"Source": "Adaderana", "Timestamp": "June 10, 2018 01:06 pm", "Headline": "විදුලි බිඳ වැටීම යථා තත්ත්වයට", "News Content": "නව ලක්ෂපාන සිට බලංගොඩ ග්‍රීඩ් උපපොල වෙත විදුලිය බෙදාහරින සම්ප්‍රේෂණ රැහැන් දෙකක සිදුවූ බිඳ වැටීමක් හේතුවෙන් ප්‍රදේශ කිහිපයක ඇණ හිට තිබූ විදුලි සැපයුම යථා තත්ත්වයට පත් කර තිබේ. විදුලිබල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ ඊයේ රාත්‍රී 9.00ට පමණ මෙම බිද වැටීම සිදුවූ බවයි. මේ හේතුවෙන් අම්බන්ගොඩ, ගාල්ල, මාතර, හම්බන්තොට,දෙණියාය, රත්නපුර, බලංගොඩ, ඇඹිලිපිටිය යන ප්‍රදේශවල විදුලි සැපයුමට බාධා එල්ල වී තිබුණි. අද පෙරවරුව වන විට අදාළ ප්‍රදේශවල විදුලි සැපයුම යථා තත්ත්වයට පත් කිරීමට හැකි වූ බව සුලක්ෂණ ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=90660", "Category": null, "Parent URL": null}