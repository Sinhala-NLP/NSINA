{"Source": "Adaderana", "Timestamp": "December 27, 2017 08:29 am", "Headline": "පරණ අමනාපෙට අයියා - මලෝ එකතුවෙලා ඇසිඩ් ගහලා ", "News Content": "සහෝදරයින් දෙදෙනෙකු විසින් එල්ල කරන ලද ඇසිඩ් ප්‍රහාරයකින් තුවාල ලබා ඇති අයෙකු මාරවිල මූලික රෝහලට ඇතුළත් කිරීමෙන් පසුව වැඩිදුර ප්‍රතිකාර සදහා කොළඹ ජාතික රෝහලට මාරු කර යවා ඇති බව කොස්වත්ත පොලීසිය පවසයි. ඇසිඩ් ප්‍රහාරයට ලක්ව තුවාල ලබා ඇත්තේ ලුණුවිල - තුලාවල පදිංචිකරුවෙකු වන අසංක කෞෂල්යිය යන අයෙකි. පසුගිය 26 වැනිදා සවස 4.30 ට පමණ යතුරු පැදියකින් පැමිණි අයියා - මලෝ දෙදෙනෙකු ඇසිඩ් ප්‍රහාරය එල්ල කර පලා ගොස් ඇති බව මූලික විමර්ශණ වලදී හෙලිවී ඇත. පැරණි අමනාපයක් මත මෙම ඇසිඩ් ප්‍රහාරය එල්ල වී ඇති බව පොලීසි පවසයි. සැකකරුවන් මෙතෙක් අත්අඩංගුවට ගෙන නොමැති අතර කොස්වත්ත පොලීසිය වැඩිදුර විමර්ශණ කටයුතු කරයි.", "URL": "https://sinhala.adaderana.lk/news.php?nid=82124", "Category": null, "Parent URL": null}