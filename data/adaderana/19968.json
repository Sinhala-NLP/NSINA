{"Source": "Adaderana", "Timestamp": "November 13, 2011 07:48 am", "Headline": "මෙරට සංවර්ධනයට නෝර්වේ ඇ.ඩො මිලියන 366 ක් දීලා", "News Content": "මෙරට සංවර්ධන කටයුතු වෙනුවෙන් නෝර්වේජියානු රජය අමෙරිකානු ඩොලර් මිලියන 366ක මුදලක් ලබාදී තිබේ. 1997 වසරේ සිට 2009 වසර දක්වා එම මුදල් ලබා දී ඇති බව සංවර්ධන සහයෝගීතාව වෙනුවෙන් වු නෝර්වේජියානු ආයතනය නිකුත් කර ඇති වාර්තාවක දැක්වෙයි. ශ්‍රී ලංකා රජය සහ රාජ්‍ය නොවන සංවිධාන හරහා මෙම මුදල් ලබාදී තිබේ. මෙරට ක්‍රියාත්මක වු සාම ක්‍රියාවලිය සම්බන්ධයෙන් වු වාර්තාවක් ඔස්ලෝ නුවරදී පසුගියදා එළි දැක්වු අතර එම වාර්තාවට අනූව මෙම කරුණු අනාවරණය විය. රජයට සම්බන්ධ දේශපාලනඥයෙකු මෙහෙය වු රාජ්‍ය නොවන සංවිධානයක් වෙත ද නෝර්වේ රජය මුදල් ලබා දී ඇති බව අදාළ වාර්තාවේ දැක්වෙයි. එම දේශපාලනඥයා පසුගියදා පැවති මැතිවරණයකදි ආණ්ඩු පක්ෂයේ අපේක්ෂකයා වශයෙන් ද ඉදිරිපත් වු අයෙකි.", "URL": "https://sinhala.adaderana.lk/news.php?nid=19968", "Category": null, "Parent URL": null}