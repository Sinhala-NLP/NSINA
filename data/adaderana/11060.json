{"Source": "Adaderana", "Timestamp": "September 24, 2010 09:47 am", "Headline": "පෑලියගොඩදී මිලියන 70 ක් කොල්ලකයි", "News Content": "අද අලුයම පෑලියගොඩදී කිසියම් අවිගත් පිරිසක් විසින් පෞද්ගලික ආයතනයක රුපියල් කෝටි 07 ක මුදලක් ප්‍රවාහනය කරමින් තිබූ වෑන් රථයක කොල්ල කා ඇති බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. අද අලුයම පෞද්ගලික බැංකුවක ටෙලර් යන්ත්‍ර සඳහා භාවිත කිරීමට ප්‍රවාහනය කරමින් තිබූ මුදල් මෙසේ පැහැර ගැනීමට ලක්ව ඇත. කොල්ල කෑම සඳහා යතුරු පැදි දෙකකින් කොල්ලකරුවන් පස්දෙනෙකු පමණ පැමිණ ඇති බව පොලිස් පරීක්ෂණවලදී අනාවරණය වී තිබේ. වෑන් රථයේ ආරක්ෂක නිලධාරීන් සතුව තිබූ ගිනි අවි දෙකක් ද ඔවුන් පැහැරගෙන ගොස් ඇති බව පොලිසිය පැවසීය. පෑලියගොඩ පොලිසිය ඇතුළු පොලිස් කණ්ඩායම් කිහිපයක් ‍මේ පිළිබඳ වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11060", "Category": null, "Parent URL": null}