{"Source": "Adaderana", "Timestamp": "November 23, 2017 06:56 am", "Headline": "නාඋල ෂෙඩ් එකක පෙට්‍ර්ල්වල භූමි තෙල්- කළමනාකරු සංස්ථාවට චෝදනා කරයි- පොලිසිය පෙට්‍ර්ල් ‍ගැසීම නවතයි", "News Content": "පෙට්රල් වලට භූමිතෙල් කලවම් කොට නාඋල විවිධ සේවා සමුපකාර සමිතියට අයත් ඉන්ධන පිරවුම් හලකින් වාහන වලට නිකුත් කරන බව වාහන හිමියෝ පවසති.වාහන හිමියන් නගන චෝදනාව සත්‍යක්ද යන්න සොයාබැලීම සඳහා ඊයේ(22) රාත්‍රී අපි එම ඉන්ධන පිරවුම්හල අසල රැඳී සිටියමු .එහිදී තරුණයෙකු බෝතලයකට පෙට්‍ර්ල් ලබාගැනීමේදී රතු පැහැති වර්ණයක් පෙට්‍ර්ල්වල ඇති බවත් එම පෙට්‍ර්ල් වල භූමිතෙල් ගඳ වහනය වන බවද එම තරුණයා කියන්නට විය.එම තරුණයා නගන චෝදනාව පිළිබඳ ඉන්ධන පිරවුම්හලට ඒ වන විට පැමිණ සිටි විවිධ සේවා සමුපකාර සමිතියේ සාමාන්‍යාධිකාරීවරයා යයි කියාගන්නා පුද්ගලයාගෙන් අපි විමසීමක් කළෙමු. ඔහු කියා සිටියේ තමන්ට එවැනි තොරතුරක් ලැබී පරික්ෂා කළ බවත් එහෙත් මෙම පෙට්‍ර්ල් වල භූමිතෙල් ඇතැයි තමන්ට ප්‍රකාශ කිරීමට නොහැකි බවයි. පිරවුම්හලේ කළමනාකරු කළමනාකරු බව පවසන පුද්ගලයා මෙහිදී භූමිතෙල් කලවම් වී වාහන නැවතී ඇත්නම් ඒවා පෙන්වන්නැයි ජනතාවට කියන්නට විය. මෙම ඉන්ධන සංස්ථාවෙන් ලබාදෙන ඒවා බවත් බව්සර් රථයෙන් බාපු ගමන් පෙට්‍ර්ල් වල ලබාගත් සාම්පල් බෝතලය පවා තිබෙන බවත් භූමිතෙල් ගඳ වහනය වන පෙට්‍ර්ල් ලබාදෙන්නේ ඇයිදැයි ජනතාව ඇසිය යුත්තේ ඉන්ධන පිරවුම්හල් වලින් නොව සංස්ථාවෙන් බව කළමනාකාර වරයා වැඩිදුරටත් පැවසිය .කෙසේ වෙතත් ඉන්ධන පිරවුම්හලට පැමිණි බොහෝ දෙනෙකු කියා සිටියේ පෙට්‍ර්ල් වල වර්ණය වෙනස් වී ඇති බවත් විශාල වශයෙන් පෙට්‍ර්ල් වලින් භූමිතෙල් ගඳ වහනය වන බවයි. මෙම සිද්ධියත් සමඟ ඉන්ධන පිරවුම්හලට පැමිණි නාඋල පොලිසියේ නිලධාරීන් පිරවුම් හලේ කළමනාකරුට උපදෙස් ලබා දී සිටියේ තාවකාලිකව පෙට්රල් නිකුත් කිරීම නවතා මේ පිළිබඳව පරීක්ෂණයක් පවත්වන බවයි.", "URL": "https://sinhala.adaderana.lk/news.php?nid=80394", "Category": null, "Parent URL": null}