{"Source": "Adaderana", "Timestamp": "July 10, 2018 05:21 pm", "Headline": "බදුල්ල මහ නගර සභාව රත්වෙයි-එජාපයේ මන්ත්‍රීවරු දෙදෙනෙක් නගරාධිපතිට අසභ්‍ය වචනයෙන් බැන වදීයි", "News Content": "බදුල්ල මහ නගර සභාවේ මාසික රැස්වීම අද (10) පැවත්වෙන අතරතුර එක්සත් ජාතික පක්ෂයේ මන්ත්‍රීවරු දෙදෙනෙක් නගරාධිපති ප්‍රියන්ත අමරසිරි මහතාට අසභ්‍ය වචනයෙන් බැන වදිමින් කළහකාරි ලෙස හැසිරිම නිසා සභාව විනාඩි 10 කට කල්තබා තබා තිබේ. අනතුරුව පොලිස් ආරක්ෂාව මධ්‍යයේ යළි සභාව ආරම්භ කිරිමට සිදුවිය. පසුගිය සභා වාර්තාවේ වැරැදි විශාල ප්‍රමාණයක් ඇතැයි විපක්ෂ නායක අමසිරි හේමචන්ද්‍ර මහතා ආවේගශීලිව කතා කරමින් සිටියදි උණුසුම්කාරී තත්ත්වයක් ඇති විය. මේ අතර නගරාධිපති වරයා තවත් කීපදෙනෙකුගේ චරිත ඝාතනය වන අයුරින් පුවත්වතකට කර ඇතැයි කියන ප්‍රකාශයක් සම්බන්ධයෙන් සභාවට කරුණු පැහැදිලි කළ නගරාධිපතිවරයා තමා කී දේ වැරැදි ආකාරයට පුවත් පතේ පලකර ඇති බව දැක්වු අතර එහි පළවු දේ පිළිබඳව සිත තැවුලක් වේ නම් තමා කණගාටුව පළකරක බව ද පැවසීය. ඒ අවස්ථාවේ එජාප මන්ත්‍රී රවී සුරේෂ් මන්ත්‍රීවරයා නගරාධිපතිවරයාගේ පැහැදිලි කිරිමට බාධා කරමින් සභාවට නොගැළපෙන වචන කියමින් නගරාධිපතිවරයාට බැන වදින්නට විය. ඒ අවස්ථාවේ එජාප මන්ත්‍රී එම් අසාර් මහතා අසභ්‍ය වචන‍යකින් නගරාධිපතිවරයාට බැන වඳින අයුරු දක්නට ලැබිණ. ඉන් පසු සුරේස් මන්ත්‍රීවරයා කලහකාරි ලෙස නගරාධිපතිවරය ළඟට යාම උත්සාහ කළත් මන්ත්‍රීවරු කීපදෙනෙක් ඉදිරිපත්ව එය වළක්වා ගනු ලැබිය.", "URL": "https://sinhala.adaderana.lk/news.php?nid=92311", "Category": null, "Parent URL": null}