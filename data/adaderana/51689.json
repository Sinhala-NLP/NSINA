{"Source": "Adaderana", "Timestamp": "May 31, 2015 12:38 pm", "Headline": "අලුත් රජයත් පරණ රජය  වගේමයි ", "News Content": "නව රජයක් පත්වුව ද ශ්‍රී ලංකාවේ උතුර සහ නැගෙනහිර ප්‍රදේශවල පැවති තත්ත්වයේ වෙනසක් සිදුව නොමැති බව ඉන්දීය ඩි.එම්.කේ.පක්ෂ නායක එම්.කරුණානිධි මහතා පවසයි.අමෙරිකාවේ ඔක්ලන්ඩ් ආයතනය විසින් පසුගියදා නිකුත් කරන ලද වාර්තාවක් පදනම් කරගනිමින් කරුණානිධි මේ බව ප්‍රකාශ කර ඇති බව ඉන්දීය මාධ්‍ය වාර්තා කළේය.පසුගිය ජනාධිපතිවරණයේ දී උතුරේ දෙමළ ජනතාව බහුතරයක් වත්මන් ජනාධිපතිවරයාට සිය ඡන්දය භාවිත කළ බවත්, ඒ හරහා ඔවුන් බලාපොරොත්තු වුයේ බලය බෙදීම සහ උතුරේ හමුදාව ඉවත් කිරීම අරමුණ ඉටුකර ගැනීම බවත් කරුණානිධි ප්‍රකාශ කර තිබේ.කෙසේවෙතත් මේ වනතෙක් එම අපේක්ෂාවන් ඉටුකිරීමට වත්මන් රජය අපොහොසත් වී ඇති බව නිවේදනයක් නිකුත් කරමින් ඩි.එම්.කේ.පක්ෂ නායකයා ප්‍රකාශ කර ඇත.", "URL": "https://sinhala.adaderana.lk/news.php?nid=51689", "Category": null, "Parent URL": null}