{"Source": "Adaderana", "Timestamp": "May 17, 2015 01:39 pm", "Headline": "කසළ තේ සමඟ 2ක් අත්අඩංගුවේ ", "News Content": "කසළ තේ තොගයක් ප්‍රවාහනය කරමින් සිටි පුද්ගලයින් දෙදෙනෙකු හතරලියද්ද, අංකුඹුර ප්‍රදේශයේදී අත්අඩංගුවට ගෙන තිබේ.හතරලියද්ද පොලිසියට ලැබුණු තොරතුරක් මත ලොරි රථයකින් කසළ තේ ප්‍රවාහනය කරමින් සිටි මෙම සැකකරුවන් අත්අඩංගුවට ගෙන ඇති බව සඳහන්ය.එම ලොරි රථයේ තිබි කසළ තේ කිලෝ ග්‍රෑම් 4700ක් සොයා ගෙන තිබේ. අත්අඩංගුවට ගත් සැකකරුවන් දවුලගල ප්‍රදේශයේ පදිංචිකරුවන් වන අතර ඔවුන් මහනුවර මහේස්ත්‍රාත් අධිකරණයට ඉදිරිපත් කිරිමට නියමිත බව පොලිසිය සඳහන් කළේය.", "URL": "https://sinhala.adaderana.lk/news.php?nid=51389", "Category": null, "Parent URL": null}