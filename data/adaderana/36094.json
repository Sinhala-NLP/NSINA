{"Source": "Adaderana", "Timestamp": "July 25, 2013 02:23 pm", "Headline": "හෙද ඩිප්ලෝමාවටත් මුදල් අය කරන්න හදනවා ", "News Content": "මෙතෙක් නොමිලේ ලබාදුන් හෙද ඩිප්ලෝමාව සඳහා මුදල් අය කිරීමට සෞඛ්‍ය බලධාරීන් සූදානම් වන බව රජයේ හෙද නිලධාරීන්ගේ සංගමය පවසයි. මීට අදාළ කැබිනට් පත්‍රිකාවක් සඳහා ද අමාත්‍ය මණ්ඩල අනුමැතිය ලබාගෙන ඇති අතර එය ක්‍රියාත්මක කිරීම සඳහා සෞඛ්‍ය බලධාරීන් සැලසුම් සකස් කරමින් සිටින බව එම සංගමයේ සභාපති සමන් රත්නප්‍රිය මහතා සඳහන් කරයි. එක් අයෙකුගෙන් වසරකට රුපියල් ලක්ෂය බැගින් වසර තුනකදී ලක්ෂ තුනක් අය කරන අතර එවැනි සිසුන් 20ත් 25ත් අතර සංඛ්‍යාවක් රජයේ හෙද විදුහලකට ඇතුළත් කිරීමට සැලසුම් කර ඇති බව ඔහු පවසයි‍. මෙම ක්‍රියාව හෙද අධ්‍යාපනය පෞද්ගලීකරණය කිරීමක් බව සමන් රත්නප්‍රිය මහතා අවධාරණය කරයි.", "URL": "https://sinhala.adaderana.lk/news.php?nid=36094", "Category": null, "Parent URL": null}