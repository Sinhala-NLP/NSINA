{"Source": "Adaderana", "Timestamp": "June 26, 2014 01:17 pm", "Headline": "ගොරකදූවේ අනතුරින් 14ක් රෝහලේ", "News Content": "ඇල්පිටිය - පිටිගල ප්‍රධාන මාර්ගයේ ගොරකදූව ප්‍රදේශයේ සිදුවූ රිය අනතුරකින් පුද්ගලයින් 14 දෙනෙකු තුවාල ලබා තිබේ. ගොරකදූව ප්‍රදේශයේ පිහිටි තේ කර්මාන්ත ශාලාවක සේවකයින් ප්‍රවාහනය කරමින් සිටි කැබ් රථයක් මාර්ගයෙන් ඉවතට පැන වෙලකට පෙරළීම හේතුවෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබූවන් මීගහතැන්න රෝහල වෙත ඇතුළත් කර ඇත. ඔවුන් අතර කාන්තාවන් 10 දෙනෙකු ද වන බව පොලිසිය පැවසුවේය. කැබ් රථයේ රියදුරුට නින්දයාම හේතුවෙන් අනතුර සිදුව ඇති බව පොලීසිය සිදුකළ මූලික පරීක්ෂණ වලදී අනාවරණය වී ඇති අතර මීගහතැන්න පොලීසිය අනතුර සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=44241", "Category": null, "Parent URL": null}