{"Source": "Adaderana", "Timestamp": "September 27, 2010 08:52 am", "Headline": "චැම්පියන්ස් ලීග් ශූරතාව චෙන්නායි සුපර් කිංග්ස්ට", "News Content": "චැම්පියන්ස් ලීග් 20/20 ක්‍රිකට් තරගාවලියේ ශූරතාව දිනා ගැනීමට චෙන්නායි සුපර් කිංග්ස් කණ්ඩායම සමත් විය. දකුණු අප්‍රිකාවේ ජොහැන්නස්බර්ග්හිදි ඊයේ පැවති අවසන් මහ තරගයේදී වොරායස් කණ්ඩායම ඔවුන් අතින් පරාජයට පත්විය. කාසියේ වාසිය දිනාගත් වොරායස් කණ්ඩායම ප්‍රථමයෙන් පන්දුවට පහර දෙමින් නියමිත පන්දුවාර 20 අවසානයේදී කඩුලු 7ක් දැවී ලකුණු 128ක් රැස් කර ගනු ලැබීය. පිළිතුරු ව‍ශයෙන් චෙන්නායි සුපර් කිංග්ස් කණ්ඩායම කඩුලු දෙකක් පමණක් දැවී එම ඉලක්කය පසුකරනු ලැබීය. එම කණ්ඩායම වෙනුවෙන් මුරලි විජේ ලකුණු 58ක් සහ මයිකල් හසී නොදැවී 51ක් රැස්කර ගත්හ. අවසන් තරගයේ වීරයා ලෙස මුරලි විජේ සම්මාන ලැබූ අතර තරගාවලියේ වීරයා වුයේ රවි චන්ද්‍රන් අෂ්වින්ය. චෙන්නායි සුපර් කිංග්ස් කණ්ඩායමට මුත්තයියා මුරලිදරන්ද ක්‍රීඩා කළේය.", "URL": "https://sinhala.adaderana.lk/news.php?nid=11118", "Category": null, "Parent URL": null}