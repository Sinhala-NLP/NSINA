{"Source": "Adaderana", "Timestamp": "October 31, 2015 10:31 am", "Headline": "බස් - යතුරු පැදි ගැටුමෙන් තරුණයෙක් මියයයි", "News Content": "ගම්පහ, බැලුම්මහර ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ.කොළඹ සිට නිට්ටඹුව දෙසට ධාවනය වූ පුද්ගලික බස් රථයක් ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු ගම්පහ රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ ගනේමුල්ල ප්‍රදේශයේ පදිංචිව සිටි 19 හැවිරිදි තරුණයෙකි.අනතුර සම්බන්ධයෙන් බස් රථ රියදුරු අත්අඩංගුවට ගෙන ඇති අතර ඔහු අද (31)දින ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=54785", "Category": null, "Parent URL": null}