{"Source": "Adaderana", "Timestamp": "December 2, 2014 08:29 am", "Headline": "ඉන්දීය ආරක්ෂක උපදේශක විපක්ෂ නායක හමුවෙයි", "News Content": "දිවයිනට පැමිණ සිටින ඉන්දීය ජාතික ආරක්ෂක උපදේශක අජිත් දොවාල් මහතා විපක්ෂ නායක රනිල් වික්‍රමසිංහ මහතා හමුවී තිබේ. කොළඹ පිහිටි හෝටලයකදී ඊයේ(01) පස්වරුවේ අදාළ සාකච්ඡා පවත්වා ඇති බව වාර්තා වෙයි වර්තමානයේ ශ්‍රී ලංකාවේ දේශපාලන තත්ත්වය පිළිබඳව මෙහිදි වැඩි අවධානයක් යොමුවී ඇති බව සඳහන් වෙයි. ඊයේ ආරම්භ වු ගාලු කථිකාවත සංවාදයේ ප්‍රධාන ආරාධිත අමුත්තා ලෙස දිවයිනට පැමිණි අජිත් දොවාල් මහතා දෙමළ ජාතික සන්ධානයේ නියෝජිතයින් ද ඊයේ රාත්‍රී හමුවී තිබේ. උතුරේ වර්තමාන සංවර්ධන ක්‍රියාවලිය පිළිබඳ මෙහිදි සාකච්ඡා වී ඇති බව වාර්තා වෙයි. ඉන්දීය ජාතික ආරක්ෂක උපදේශක අජිත් දොවාල් අද දිනයේ ජනාධිපති මහින්ද රාජපක්ෂ මහතා හමුවීමට ද නියමිතය.", "URL": "https://sinhala.adaderana.lk/news.php?nid=47733", "Category": null, "Parent URL": null}