{"Source": "Adaderana", "Timestamp": "December 26, 2010 08:34 am", "Headline": "අත්අඩංගුවේ සිටින එල්.ටී.ටී.ඊ සාමාජිකයින්ට කඩිනමින් නිදහස දෙනවා", "News Content": "අත්අඩංගුවේ සිටින එල්.ටී.ටී.ඊ සාමාජිකයින් සියලු දෙනා කඩිනමින් නිදහස් කිරීමට කටයුතු කරන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා පවසයි. මානූෂීය මෙහෙයුමේ අවසන් අදියරේ දී එල්.ටී.ටී.ඊ සාමාජිකයින් 12 , 000 ක් පමණ රජයට භාර වූ අතර එයින් 7000ක් මේ වන විට නිදහස් කර ඇති බව චන්ද්‍රසිරි ගජධීර අමාත්‍යවරයා ප්‍රකාශ කළේය. එලෙස රජයට භාර වූ එල්.ටී.ටී.ඊ සාමාජිකයින් පුනරුත්ථාපනය කිරීමෙන් අනතුරුව මව්පියන්ට භාර දීමේ උත්සවයකට එක් වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=13085", "Category": null, "Parent URL": null}