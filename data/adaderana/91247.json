{"Source": "Adaderana", "Timestamp": "June 21, 2018 11:18 am", "Headline": "කටුනායක ගුවන් තොටට දුර්ලභ ගණයේ අමුත්තෙක් ඇවිත්", "News Content": "කටුනායක බණ්ඩාරණායක ජාත්‍යන්තර ගුවන්තොටුපළට පැමිණි දුර්ලභ ගණයේ අටු බකමූණෙකු අල්ලා ගැනීමට තරුණ සත්ව වේදීන්ගේ සංගමය සමත්වී තිබේ. ඊයේ (20) මෙම දුර්ලභ ගණයේ අටු බකමූණා කටුනායක බණ්ඩාරණායක ජාත්‍යන්තර ගුවන්තොටුපලේ භාණ්ඩ අපනයන පර්යන්තයේ ගොඩනැගිල්ලක සිටියදී අල්ලා ගෙන තිබේ. මෙම අල්ලාගත් අටු බකමූණා සුදුසු පරිසරයක් වෙත මුදා හැරීම සඳහා කටයුතු කරන බව වාර්තා වේ. මෙම දුර්ලභ ගණයේ අටු බකමූණා ගම්බධ ප්‍රදේශවල ජීවත් වන බවත් මෙම ස්ථානයට පැමිණියේ කෙසේද යන්න තවමත් අනාවරණය වී නොමැත.", "URL": "https://sinhala.adaderana.lk/news.php?nid=91247", "Category": null, "Parent URL": null}