{"Source": "Adaderana", "Timestamp": "February 9, 2011 12:54 pm", "Headline": "ශ්‍රී ලාංකික කාන්තාවක් ඇමරිකාවේ බලෙන් රඳවා ඉඳලා", "News Content": "ඇමරිකානු පවුලක් විසින් ශ්‍රී ලාංකික කාන්තාවක් බලහත්කාරයෙන් රඳවා තබාගෙන සේවයේ යොදවා ගත් බවට ඇමරිකානු යුවලක් අත්අඩංගුවට ගෙන අධිකරණයට ඉදිරිපත් කළ බව විදෙස් මාධ්‍ය උපුටා දක්වයි. ඇමරිකාවේ ප්ලැනෝහි පදංචි මෙම ඇමරිකානු පවුල විසින් අදාළ ශ්‍රී ලාංකික කාන්තාවගේ ගුවන් ගමන් ප්‍රවේශ පත්‍රය හා ආගමන විගමන ලියවිලිද බලහත්කාරයෙන් පැහැරගෙන ඇතැයි සඳහන් වේ. කෙසේ වුවද නූගාන් හුසෙයින් බූර්ගෝති(30) නමැති ගෙහිමි කාන්තාව හා ඇගේ සැමියා වන ඇඩම් මොහොමඩ් බූර්ගෝති (40)යන මෙම ඇමරිකානු යුවල අධිකරණය හමුවේ තමන්ට එල්ල වූ චෝදනා ප්‍රතික්ෂේප කර තිබේ. ඊයේ පස්වරුවේ මහේස්ත්‍රාත් ඉර්මා රමේෂ් විසින් චූදිත යුවල ඇප පිට නිදහස් කිරීමට තීරණය කළ බව (Dallasnews)උපුටා දක්වා තිබේ. කෙසේ වුවද ඇමරිකානු පවුලක බලහත්කාරයට ලක්වූ මෙම ශ්‍රී ලාංකික කාන්තාව හඳුන්වා ඇත්තේ එස්.එච් යන ඉංග්‍රීසි අක්ෂර දෙකින් පමණක් බවද විදෙස් මාධ්‍ය වාර්තාවේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=14102", "Category": null, "Parent URL": null}