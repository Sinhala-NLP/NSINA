{"Source": "Adaderana", "Timestamp": "June 8, 2012 05:33 pm", "Headline": "මධ්‍යම පළාත් සෞඛ්‍ය සේවා අධ්‍යක්ෂකගේ ක්‍රියා පටිපාටියට විරුද්ධයි", "News Content": "මධ්‍යම පළාත් සෞඛ්‍ය සේවා අධ්‍යක්ෂවරයාගේ අත්තනෝමතික ක්‍රියා පටිපාටියට තමා දැඩි විරෝධය දක්වන බව මධ්‍යම පළාත් සත්ව සංවර්ධන උපදේශක සංගමය පවසයි. පළාත් සෞඛ්‍ය අමාත්‍යවරයාගේ සහ සෞඛ්‍ය අමාත්‍යාංශ ලේකම්වරයාගේ අනුමැතිය මත ඉදිරිපත් කෙරුණු නිර්දේශ පවා ක්‍රියාත්මක කළ‍ නොහැකි තත්ත්වයක් උද්ගතව ඇති බව එම සංගමයේ ලේකම් එස්.බී සෙනෙවිරත්න මහතා ප්‍රකාශ කරයි. පළාතේ සත්ව සංවර්ධනයට අදාළ ක්‍රියාවලියක් පසුගිය 10 දින පළාත් සෞඛ්‍ය අමාත්‍යවරයාගේ ද අනුමැතිය මත අදාළ අමාත්‍යාංශ ලේකම්වරයා විසින් ප්‍රකාශයට පත් කළ බව එස්.බී සෙනෙවිරත්න මහතා සදහන් කරයි. එහෙත් පළාත් සෞඛ්‍ය සේවා අධ්‍යක්ෂවරයා එය ක්‍රියාත්මක කිරීමට එරෙහිව කටයුතු කරමින් සිටින බවට හෙතෙම චෝදනා කරයි.", "URL": "https://sinhala.adaderana.lk/news.php?nid=24870", "Category": null, "Parent URL": null}