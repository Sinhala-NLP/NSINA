{"Source": "Adaderana", "Timestamp": "April 30, 2019 10:27 pm", "Headline": "මදුරන්කුලියේ ගම්මාන කීපයක් සෝදිසියක-පුද්ගලයින් 7ක් අත්අඩංගුවට", "News Content": "මුන්දලම පොලිස් වසමට අයත් මදුරන්කුලිය ප්‍රදේශයේ ගම්මාන කීපයක කල සෝදිසි මෙහෙයුමකින් අනතුරුව සැකපිට හත් දෙනෙකු අත්අඩංගුවට ගෙන ඇත. අද (30 ) අලුයම ආරම්භ කල මේ මෙහෙයුම අද දහවල් තෙක් පැවැතිණි. මේ සඳහා මුන්දලම පොලිසියේ නිලධාරීන් හා ශ්‍රී ලංකා යුද හමුදාව එක්ව සිදු කර තිබේ. මේ සෝදිසි මෙහෙයුමේදී ගිනි අවියක් ,පරිඝනකයක් , තියුණු ආයුධ කීපයක් , වාහන අංක තහඩු කීපයක් හා ලිකියවිලි කීපයක් අත්අඩංගුවට ගෙන ඇත. ගිනි අවිය හා ඊට දමන උණ්ඩ තිබී ඇත්තේ රජයේ කොන්ත්‍රාත් ලබා ගන්නා පුද්ගලයෙකුගේ නිවසේයි. මේ නිවසට නිරන්තරයෙන් දේශපාලකයන් පැමිණෙන බවටද පොලිසියට තොරතුරු ලැබී තිබේ. මේ මෙහෙයුම සදහා 143 වන බලසේනාධිපති බ්‍රිගේඩියර් ධම්මික දිසානායක මෙහෙයවීම හා උපදෙස් පරිදි ශ්‍රී ලංකා යුද හමුදාවේ භට පිරිස් කීපයක්ද , මුන්දලම පොලිස් ස්ථානාධිපති පොලිස් පරීක්ෂක සමන් ඒකනායක මහතාගේ මෙහෙයවීම මත පොලිස් නිලධාරීන් පිරිසක්ද සහභාගී වී තිබේ.", "URL": "https://sinhala.adaderana.lk/news.php?nid=108988", "Category": null, "Parent URL": null}