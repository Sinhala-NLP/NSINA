{"Source": "Adaderana", "Timestamp": "March 23, 2016 08:44 am", "Headline": "සීමා නීර්ණයට යෝජනා දිස්ත්‍රීක් මට්ටමින්", "News Content": "දැනට ගැසට් කර ඇති මැතිවරණ කොට්ඨාස හා සීමා නිර්ණය සම්බන්ධයෙන් ඉදිරිපත් වූ යෝජනා, අදහස් හා විරෝධතා සලකා බැලීම දිස්ත්‍රීක් මට්ටමින් ආරම්භ කර තිබේ.සීමා නිර්ණය නැවත විමර්ශනය කිරීමේ කමිටුවේ සභාපති අශෝක පීරිස් මහතා කියා සිටියේ අද දිනයේ හම්බන්තොට දිස්ත්‍රීක්කයේ එම යෝජනා අදහස් හා විරෝධතා සලකා බලන බවයි.පෙරවරු 10.00 සිට හම්බන්තොට දිස්ත්‍රීක් ලේකම් කාර්යාලයේදී එම සලකා බැලීම් සිදු කෙරෙයි.සීමා නිර්ණය ගැටළුව සම්බන්ධයෙන් යෝජනා හා අදහස් 4888ක් අදාළ කමිටුව වෙත ලැබී ඇති බව සඳහන්ය.දැනට ගැසට් කර ඇති මැතිවරණ කොට්ඨාස සීමා නිර්ණයන් සංශෝධනය කළ යුතු බවට වන යෝජනා 2800ක් ඒ අතර වන බව අශෝක පීරිස් මහතා පැවසුවේය.", "URL": "https://sinhala.adaderana.lk/news.php?nid=58529", "Category": null, "Parent URL": null}