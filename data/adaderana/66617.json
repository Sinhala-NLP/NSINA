{"Source": "Adaderana", "Timestamp": "December 1, 2016 02:49 pm", "Headline": " හොරට මත්පැන් පෙරූ 2ක් මාට්ටු ", "News Content": "නීති විරෝධී මත්පැන් ජාවාරමේ නිරත පුද්ගලයින් දෙදෙනෙකු පුත්තලම, කරුවලගස්වැව ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්ය බලකායට ලද තොරතුරක් මත සිදුකල වැටලීමකදී අදාළ සැකකරුවන් අත්අඩංගුවට ගත් බව පොලිස් මූලස්ථානය සඳහන් කළේය.අත්අඩංගුවට ගන්නා අවස්ථාවේදී ඔවුන් සතුව තිබී මත්පැන් පෙරීම සඳහා යොදාගත් උපකරණ ද පොලීසිය බාරයට ගෙන තිබේ.සැකකරුවන් කරුවලගස්වැව පොලිස් ස්ථානයට බාරදීමෙන් අනතුරුව ලබන 06 වනදා පුත්තලම මහේස්ත්‍රාත් අධිකරණයේ පෙනී සිටින ලෙස දන්වා පොලිස් ඇප මත මුදා හැර තිබේ.", "URL": "https://sinhala.adaderana.lk/news.php?nid=66617", "Category": null, "Parent URL": null}