{"Source": "Adaderana", "Timestamp": "June 1, 2017 03:54 pm", "Headline": "වසර 2020 දී මසුන් ආනයනය සීමා වෙන ලකුණු", "News Content": "වසර 2020 වන විට මසුන් ආනයනය සීමා කිරීමට කටයුතු කරන බව ධීවර හා ජලජ සම්පත් අමාත්‍ය මහින්ද අමරවීර මහතා පවසයි. අද(01) උදෑසන ධීවර අමාත්‍යාංශයේ දී නව පත්වීම් ලබා දීම සඳහා පැවති උත්සවයකට එක් වෙමින් අමාත්‍යවරයා මේ බව කියා සිටියේ ය. රටේ ආර්ථික ශක්තිය වැඩි කර රට දියුණු කිරීමට ධීවර කර්මාන්තය යොදා ගත හැකි බවට තමා තුළ දැඩි විශ්වාසයක් පවතින බව ද අමාත්‍යවරයා මෙහිදී වැඩි දුරටත් පැවසීය. මේ අතර රට අභ්‍යන්තරයේ මත්ස්‍ය සම්පත වගා කිරීම කෙරෙහි වැඩි අවධානයක් යොමු කරන බව ද මහින්ද අමරවීර මහතා කියා සිටියේය.", "URL": "https://sinhala.adaderana.lk/news.php?nid=73814", "Category": null, "Parent URL": null}