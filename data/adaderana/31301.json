{"Source": "Adaderana", "Timestamp": "February 3, 2013 10:10 am", "Headline": "වල්ලපට්ට ළඟ තබාගත් විදේශිකයින් 3ක් රිමාන්ඩ්", "News Content": "ඖෂධ ශාකයක් වු වල්ලපට්ට ශාකයේ කොටස් ළඟ තබාගත් බංග්ලාදේශ ජාතිකයින් තිදෙනෙකු රත්නපුර ප්‍රදේශයේ දී අත්අඩංගුවට ගෙන තිබේ. මෙම ඖෂධය ප්‍රවාහනය සහ ළඟ තබා ගැනීම තහනම් බව රත්නපුර පොලීසිය සඳහන් කළේය. සංචාරක වීසා මත දිවයිනට පැමිණ සිටි එම බංග්ලාදේශ ජාතිකයින් තිදෙනා රත්නපුර තිරිවානකැටිය ප්‍රදේශයේ නිවසක් මාසයක කාලයක් සඳහා කුලියට ගෙන මෙම ජාවාරම සිදුකර ඇත. මොවුන් මෙම වල්ලපට්ට ශාකයේ කොටස් සෞදි අරාබියට යැවීමට කටයුතු යොදා ඇති අතර ඔවුන් ළඟ තිබී එම ශාකයේ කොටස් කිලෝග්‍රෑම් 6යි ග්‍රෑම් 750ක් පොලීසිය විසින් සොයාගෙන ඇත. වයස අවුරුදු 52ක, 41ක හා 26 ක පුද්ගලයින් තිදෙනෙකු මෙලෙස අත්අඩංගුවට ගෙන ති‍බේ. සැකකරුවන් රත්නපුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=31301", "Category": null, "Parent URL": null}