{"Source": "Adaderana", "Timestamp": "December 24, 2011 03:14 pm", "Headline": "බස් වර්ජනය ගැන සාකච්ඡා අසාර්ථකයි", "News Content": "බස්නාහිර පළාතේ ක්‍රියාත්මක වූ පෞද්ගලික බස් වර්ජනය පිළිබඳ පළාත් ප්‍රධාන අමාත්‍යවරයා සමග පැවති සාකච්ඡාව අසාර්ථක වී තිබේ. විසඳුමකින් තොරව මෙම සාකච්ඡා අවසන් වූ බව ලංකා පෞද්ගලික බස්හිමියන්ගේ සංගමය සහ සමස්ත ලංකා ‍පෞද්ගලික බස් සමාගම් සමිති සම්මේලනය සඳහන් කළේය. කෙසේවෙතත් නත්තල් උත්සව සමයේ ජනතාවට සිදුවන අපහසුතා සැලකිල්ලට ගෙන වර්ජනයෙන් ඉවත් වන බව එම සංගම් පවසයි. මේ සම්බන්ධයෙන් ජනාධිපතිවරයා හමුවී සාකච්ඡා කිරිමට අපේක්ෂා කරන බව එම සංගම් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20909", "Category": null, "Parent URL": null}