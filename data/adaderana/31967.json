{"Source": "Adaderana", "Timestamp": "February 27, 2013 02:46 pm", "Headline": "වැලි ගොඩ දැමූ 8ක් මාට්ටු", "News Content": "නීති විරෝධී ලෙස වැලි ගොඩදමමින් සිටි පුද්ගලයින් 08 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. සිලාවතුර, අරිප්පුනොච්චිකුලම් ප්‍රදේශයේ දී සැකකරුවන් අත්අඩංගුවට ගෙන ඇති බව සඳහන්ය. ඔවුන් මල්වතු ඔයේ ඉවුරට හානි වන අයුරින් ට්‍රැක්ටර් රථ යොදාගනිමින් වැලි ගොඩදැමීමේ නිරතව සිටි බව විශේෂ කාර්යය බලකාය පවසයි. සැකකරුවන් වැඩිදුර විමර්ශන සඳහා සිලාවතුර පොලීසියට භාර දුන් බව විශේෂ කාර්ය බලකාය සදහන් කරයි.", "URL": "https://sinhala.adaderana.lk/news.php?nid=31967", "Category": null, "Parent URL": null}