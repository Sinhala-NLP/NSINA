{"Source": "Adaderana", "Timestamp": "March 12, 2017 08:51 am", "Headline": " පාර්ලිමේන්තුවේ අස්ථාවර භාවයක් ඇති කරන්න ඇතැමුන් කටයුතු කරනවා", "News Content": "පාර්ලිමේන්තුව තුළ අස්ථාවර භාවයක් ඇති කිරීම සඳහා ඇතැමුන් කටයුතු කරමින් සිටින බව නියෝජ්‍ය අමාත්‍ය අජිත්.පී.පෙරේරා මහතා පවසයි. හොරණ අගුරුවාතොට ප්‍රදේශයේ පැවති උත්සවයකට එක්වෙමින් නියෝජ්‍ය අමාත්‍යවරයා ප්‍රකාශ කළේ එවැනි පුද්ගලයින්ට එරෙහිව රටේ ජනතාව මතයක් ඇති කරගත යුතු බවයි. මේ අතර මෙරට තුළ ප්‍රජාතන්ත්‍රවාදය ගිලිහෙමින් පවතින බව අම්බලන්ගොඩ පැවති ජනහමුවකට එක්වෙමින් පාර්ලිමේන්තු මන්ත්‍රී රමේෂ් පතිරණ මහතා පවසයි. මේ අතර දූෂණ වංචා සම්බන්ධයෙන් ඕනෑම අයෙකුට තරාතිරම නොබලා කටයුතු කරන බව බැදුම්කර සිද්ධියට ජනාධිපතිවරයාගේ මැදිහත්වීම තුළින් පෙනී යන බව අමාත්‍ය මහින්ද අමරවීර මහතා පවසයි. අඟුණකොළපැලැස්ස ප්‍රදේශයේ පැවති උත්සවයකට එක්වෙමින් මහින්ද අමරවීර අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=70745", "Category": null, "Parent URL": null}