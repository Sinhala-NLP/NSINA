{"Source": "Adaderana", "Timestamp": "June 24, 2016 04:16 pm", "Headline": "නිවාස 492ක වැඩ අවසන්-ළිං 1581කුත් පිරිසිදු කළා", "News Content": "කොස්ගම, සාලාව යුධ හමුදා කඳවුරේ පිපිරීමෙන් හානියට පත් නිවාස 492ක් ප්‍රතිසංස්කරණය කිරීමෙන් අනතුරුව ජනතාවට භාරදී ඇති බව යුධ හමුදාව පවසයි.යුධ හමුදා මාධ්‍ය අධ්‍යක්ෂ බ්‍රිගේඩියර් ජයනාත් ජයවීර මහතා සඳහන් කළේ තවත් නිවාස 57ක ප්‍රතිසංස්කරණ කටයුතු ආරම්භ කර ඇති බවයි.මීට අමතරව නාවික හමුදාවේ සහ වාරි මාර්ග දෙපාර්තමේන්තුවේ සහයෝගය ඇතිව පානීය ජල ළිං 1581ක් පිරිසිදු කර ඇති බව ඔහු ප්‍රකාශ කළේය.තවදුරටත් පානිය ජල ළිං පිරිසිදු කිරීමේ කටයුතු සිදු කරන බව යුධ හමුදා මාධ්‍ය අධ්‍යක්ෂ බ්‍රිගේඩියර් ජයනාත් ජයවීර මහතා සඳහන් කළේය.", "URL": "https://sinhala.adaderana.lk/news.php?nid=61444", "Category": null, "Parent URL": null}