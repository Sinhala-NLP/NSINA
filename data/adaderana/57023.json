{"Source": "Adaderana", "Timestamp": "February 8, 2016 03:19 pm", "Headline": "පුන්කුඩතිව් දැරියගේ ඝාතකයන් තවදුරටත් රක්ෂිත බන්ධනාගාරයට", "News Content": "යාපනය, පුන්කුඩතිව් ප්‍රදේශයේදී දැරියක් ඝාතනය කිරිම සම්බන්ධයෙන් අත්අඩංගුවට ගත් විත්තිකරුවන් 10 දෙනා තවදුරටත් රක්ෂිත බන්ධනාගාර ගත කර තිබේ.විත්තිකරුවන් පෙබරවාරි 19 වනදා දක්වා රක්ෂිත බන්ධනාගාර ගත කරන ලෙස කයිට්ස් අතිරේක මහේස්ත්‍රාත් ඊ.සබේසන් මහතා අද(08) නියෝග කර ඇත.අදාළ විත්තිකරුවන්ගෙන් ලබාගත් රුධිර සාම්පල වැඩිදුර පරික්ෂාවට යොමු කර ඇති අතර අදාළ සිදුවීම පිළිබඳ පරීක්ෂණ කටයුතු තවදුරටත් සිදු කරන බව පොලීසිය අධිකරණය හමුවේ ප්‍රකාශ කර තිබේ.මේ අතර තමා යාපනය බන්ධනාගාරය වෙත යොමු කරන ලෙස සිද්ධියේ 10 වන විත්තිකරු කළ ඉල්ලීම මහේස්ත්‍රාත්වරයා විසින් ප්‍රතික්ෂේප කර ඇත.", "URL": "https://sinhala.adaderana.lk/news.php?nid=57023", "Category": null, "Parent URL": null}