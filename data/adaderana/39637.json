{"Source": "Adaderana", "Timestamp": "December 16, 2013 05:08 pm", "Headline": "දැරියක් අපහරණය කළැයි සන්ධාන මන්ත්‍රී රිමාන්ඩ්", "News Content": "17 හැවිරිදි දැරියක අපහරණය කිරීමේ චෝදනා මත කැලණිය ප්‍රාදේශිය සභාවේ එක්සත් ජනතා නිදහස් සන්ධාන ප්‍රාදේශිය සභා මන්ත්‍රී මිල් රෝයි පෙරේරා මහතා රක්ෂිත බන්ධනාගාර ගත කර තිබේ. කඳාන පොලීසිය විසින් සැකකාර මන්ත්‍රීවරයා මීගමුව මහේස්ත්‍රාත්වරයා වෙත අද ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාරයේ තබන ලෙස නියෝග කෙරුණි. පසුගියදා පැවති මංගල සාදයක් අතරතුරදී 17 හැවිරිදි තරුණියක් අපහරණයට ලක්කිරීමක් සම්බන්ධයෙන් මන්ත්‍රීවරයාට එරෙහිව පැමිණිල්ලක් ඉදිරිපත් කර තිබුණි. ඒ අනුව මන්ත්‍රීවරයා අද උදෑසන කඳාන පොලීසිය වෙත භාරවිය.", "URL": "https://sinhala.adaderana.lk/news.php?nid=39637", "Category": null, "Parent URL": null}