{"Source": "Adaderana", "Timestamp": "July 6, 2010 12:00 pm", "Headline": "ඉන්දියාවේ ලොකු ලූණු වවා ගොවීන් අමාරුවේ", "News Content": "ඉන්දියාවෙන් ගෙන්වන ලද ලොකු ලූණු බීජ වගා කළ ගොවීන් රැසක් මේ වන විට දැඩි දුෂ්කරතාවට පත්ව තිබේ. එම බීජවලින් ප්‍රමාණවත් ඵලදාවක් නොලැබීම මීට හේතු වී ඇත. සීගිරිය, දඹුල්ල සහ ගලේවෙල යන ප්‍රදේශ වල ගොවීන් 400ක් පමණ මෙම දුෂ්කරතාවට මුහුණ දී ඇති බව අද දෙරණ වාර්තාකරු සඳහන් කළේය. විදේශීය ලොකු ලූණු බීජ ගෙන්වීමේ දී නිසි ක්‍රමවේදයන් අනුගමනය නොකිරීම මේ තත්ත්වයට හේතු වී ඇති බව සඳහන්ය. මේ හේතුවෙන් මෙවර ලොකු ලූණූ අස්වැන්න විශාල වශයෙන් අඩු විය හැකි බවට ගොවීන් අනතුරු අඟවයි.", "URL": "https://sinhala.adaderana.lk/news.php?nid=9428", "Category": null, "Parent URL": null}