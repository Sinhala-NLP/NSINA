{"Source": "Adaderana", "Timestamp": "November 17, 2017 11:22 pm", "Headline": "අම්මා අත්දෙකෙන් අල්ලාගෙන ඉද්දී තාත්තා රත්වෙච්ච යකඩ හැන්දකින් පුංචි පුතා පුච්චයි", "News Content": "මව අත්දෙක අල්ලාගෙන ඉඳිද්දී පියා විසින් දරුවාව රත්වූ රොටි හැන්දකින් පිළිස්සීමේ අනුවේදනීය පුවතක් මිනුවන්ගොඩ කෝපිවත්තෙන් වාර්ථා වේ.මිනුවන්ගොඩ කෝපිවත්ත ප්‍රදේශයේ පදිංචි දස හැවරදි දරුවකු මෙම අවාසනාවන්ත ඉරණමට මූණ පා ඇත.දරුවා මේ වන විට රෝහල් ගත කර සිටින අතර සැකකාර පියා වන මිනුවන්ගොඩ කෝපිවත්තේ පදිංචි සිව්දරු පියෙකු වන මොහොමඩ් යදුර්රීන්(66) නමැත්තා බන්ධනාගාර ගත කොට ඇත.රාත්‍රී 10 ට පමණ වතුර පිපාසයක් හැදී වතුර ටිකක බීමට කුස්සියට ගිය අවස්ථාවේ අම්මා අත්දෙක අල්ලාගෙන සිටියදී තාත්තා බටයකින් පහර දී රොටි හදන හැන්දෙන් කකුල සහ අත් පිළිස්සු බව මීගමුව මහ රෝහලේ ප්‍රතිකාර ලබන දරුවා පොලිසියට පවසා ඇත.", "URL": "https://sinhala.adaderana.lk/news.php?nid=80068", "Category": null, "Parent URL": null}