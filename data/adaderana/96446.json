{"Source": "Adaderana", "Timestamp": "September 21, 2018 08:58 am", "Headline": "පුතාගේ පෙම්වතිය අපයෝජනය කරන්න හදපු මාමන්ඩියට වැඩ වරදියි", "News Content": "බුත්තල පොලිස් බල ප්‍රදේශයේ පදිංචි පුද්ගලයකු තම බාල පුතා විවාහ වීමට සිටි තරුණිය අපයෝජනය කර ඇති බවට බුත්තල පොලිසියට ලැබුණු තොරතුරක් අනුව සැකකරු බුත්තල පොලිසිය විසින් අත්අඩංගුවට ගෙන තිබේ. සැකකාර පියාගේ පුත්‍රයා විසින් විවාහ ඔහු විවාහ වීමට සිටින දහ නව හැවිරිදි තරුණිය නිවසට කැඳවාගෙන ඔවුන්ගේ නිවසේ එකට ජීවත් වී තිබේ. ඔවුන් නීත්‍යානුකූලව විවාහ වී සිට නොමැති අතර ඉදිරියේදී විවාහ වීමට බලාපොරොත්තුවෙන් සිට ඇති බවට පොලිසියට පවසා ඇත. මෙම තරුණිය හැටන් ප්‍රදේශයේ පදිංචි තරුණියක් වන අතර ඇයගේ මවුපියන්ගෙ කැමත්ත මත තරුණිය මෙම තරුණයාගේ නිවසේ පදිංචියට පැමිණ තිබේ. පසුව එම තරුණයා තරුණිය නිවසේ තබා කුලී වැඩ සඳහා පිටත්ව ගොස් ඇති අතර එම අවස්ථාවෙදී තරුණිය සහ පියා නිවසේ සිට ඇති අතර කිසිවෙකු නිවසේ නොසිටි අවස්ථාවෙදී බලහත්කාරයෙන් මෙම තරුණිය අපයෝජනය කිරීමට පියා උත්සාහ ගෙන ඇත. පසුව තරුණිය කෑ ගසා ඇති අතර ගම්වාසීන් පැමණ සිද්ධිය පිළිබඳ පොලිස් හදිසි ඇමතුම් අංකයට සහ බුත්තල පොලිසියට මේ පිළිබඳ දැනුම් දී තිබේ. පසුව බුත්තල පොලිසිය පැමිණ සැකකරු අත්අඩංගුවට ගෙන ඇති අතර සැකකරු බුත්තල ප්‍රදේශයේ පදිංචි හතලිස් අට හැවිරිදි පුද්ගලයකු බව බුත්තල පොලිසිය පවසයි. සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර බුත්තල පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=96446", "Category": null, "Parent URL": null}