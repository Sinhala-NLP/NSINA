{"Source": "Adaderana", "Timestamp": "April 16, 2018 08:19 am", "Headline": "අනතුරින් එකම පවුලේ පියා සහ කුඩා දරුවා නොඑන ගමන් යයි", "News Content": "ඇල්ල - වැල්ලවාය මාර්ගයේ ඇල්ල නගරයෙ ආසන්නයේ සිදුවූ රිය අනතුරකින් කුඩා දරුවෙකු ඇතුළු පුද්ගලයින් දෙදෙනෙකු මියගොස් තිබේ. මෝටර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන පෙරලීයාමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් එකම පවුලේ මව, පියා සහ අවුරුදු තුනක් වයසැති කුඩා දරුවෙකු තුවාල ලබා ප්‍රතිකාර සඳහා බදුල්ල රෝහලට ඇතුළත් කර තිබේ. එහිදී පියා සහ කුඩා දරුවා මියගොස් ඇති බව පොලීසිය පවසයි. මළ සිරුරු බදුල්ල රෝහලේ තබා ඇති අතර පශ්චාත් මරණ පරීක්ෂණය අද(16) සිදුකිරීමට නියමිතයි. ඇල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87486", "Category": null, "Parent URL": null}