{"Source": "Adaderana", "Timestamp": "July 25, 2017 05:29 pm", "Headline": "ලලිත් ජයසිංහ යළි රිමාන්ඩ්", "News Content": "හිටපු ජ්‍යේෂ්ඨ නියෝජ්‍ය පොලිස්පති ලලිත් ජයසිංහ මහතා යළි රක්ෂිත බන්ධනාගාරගත කර තිබේ.සැකකාර ජ්‍යේෂ්ඨ නියෝජ්‍ය පොලිස්පතිවරයා අද අධිකරණයට ඉදිරිපත් කළ අවස්ථාවේ ලබන අගෝස්තු මස 08 වනදා දක්වා ඔහු තවදුරටත් රක්ෂිත බන්ධනාගාරගත කිරීමට කයිට්ස් මහේස්ත්‍රාත් ඒ.එම්.එම්.රියාල් මහතා නියෝග කර ඇති බව සඳහන්ය.යාපනය, පුන්කුඩිතිව් ප්‍රදේශයේදී දූෂණය කර මරා දැමුණු ශිවලෝගනාදන් විද්‍යා දැරියගේ ඝාතනය සම්බන්ධයෙන් අත්අඩංගුවට ගත් ප්‍රධාන සැකකරුට පලා යාමට සහය දුන් බවට හිටපු ජ්‍යේෂ්ඨ නියෝජ්‍ය පොලිස්පතිවරයා පසුගියදා අත්අඩංගුවට ගෙන රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=75623", "Category": null, "Parent URL": null}