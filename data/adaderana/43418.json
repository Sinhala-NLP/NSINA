{"Source": "Adaderana", "Timestamp": "May 23, 2014 02:31 pm", "Headline": "මෝටර් රථය ආරක්ෂක වැටේ හැපෙයි", "News Content": "දක්ෂීණ අධිවේගී මාර්ගයේ බද්දේගම ප්‍රදේශයේදී මොටර් රථයක් ආරක්ෂක වැටෙහි ගැටීමෙන් කාන්තාවක් හා තවත් පුද්ගලයෙකු තුවාල ලබා තිබේ. ගොඩගම සිට කොට්ටාව දෙසට ධාවනය වූ මොටර් රථයක් මෙලෙස අනතුරට ලක්ව ඇත. අනතුරෙන් මෝටර් රථයේ ගමන් ගත් කාන්තාවක් සහ අනෙක් පුද්ගලයා සුළු තුවාල ලබා කරාපිටිය රෝහලට ඇතුළත් කර ඇත. තුවාල ලැබුවන් දික්වැල්ල, වලස්ගල ප්‍රදේශයේ පදිංචිකරුවන් වන අතර පින්නදුව පොලිස් මුරපොළ අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43418", "Category": null, "Parent URL": null}