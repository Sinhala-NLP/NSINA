{"Source": "Adaderana", "Timestamp": "August 28, 2011 04:36 pm", "Headline": "දෙහිවල දිනවීමට එකමුතුව වැඩ කරනවා -අපේක්ෂකයින් කියයි", "News Content": "රත්මලාන මැතිවරණ කො‍ට්ඨාශය නියෝජනය කරන හිටපු නාගරික, පළාත් සහ ප්‍රධාන අපේක්ෂකයින් එක්සත් ජාතික පක්ෂ නායක සහ විපක්ෂ නායක රනිල් වික්‍රමසිංහ මහතා හමුවී ඇති බව එම පක්ෂය පවසයි. ශ්‍රීනාත් කුමාරසිංහ, ඔස්කා විජේතුංග, බුද්ධික එදිරිසිංහ, ජානක සමරකෝන්, ජයන්ත පෙරේරා, විපුල ගුණතිලක, නිමල් විමලරත්න සහ ආනන්ද ප්‍රනාන්දු යන මහත්ම මහත්මීන් මෙසේ විපක්ෂනායකවරයා හමුවී ඇත. දෙහිවල ගල්කිස්ස මහ නගර සභා මැතිවරණ වැඩ කටයුතු සම්බන්ධව දීර්ඝ වශයෙන් මෙහිදී සාකච්ඡාවට ලක්ව ඇති බව එක්සත් ජාතික පක්ෂය නිවේදනයක් නිකුත් කරමින් සඳහන් කරයි. දෙහිවල ගල්කිස්ස මහ නගර සභාව ජයග්‍රහණය කරවීම සඳහා එකමුතුවෙන් ඇප කැප වී ක්‍රියාකරන බව මෙම අපේක්ෂකයින් රනිල් වික්‍රමසිංහ මහතා ඉදිරියේ සඳහන් කළ බව ද එම නිවේදනයේ දැක්වේ. එමෙන්ම වැඩිදුර සාකච්ඡා සඳහා ඉදිරියේදී විපක්ෂ නායකවරයා හමුවී සාකච්ඡා කිරීමට තීරණය කර ඇති බව එක්සත් ජාතික පක්ෂය පවසයි.", "URL": "https://sinhala.adaderana.lk/news.php?nid=18366", "Category": null, "Parent URL": null}