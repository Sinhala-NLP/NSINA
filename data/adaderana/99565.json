{"Source": "Adaderana", "Timestamp": "November 21, 2018 05:20 pm", "Headline": "13 දෙනෙකු රෝහලට යැවූ බඹර ප්‍රහාරය ", "News Content": "තේ දලු නෙලමින් සිටි හපුතලේ දඹේතැන්න වතුයායේ වතු කම්කරුවන් පිරිසකට අද(21) දහවල් බඹර ප්‍රහාරයක් එල්ලවී ඇති අතර සිද්ධියෙන් තුවාල ලැබූ 13 දෙනෙකු හපුතලේ දිසා රෝහලට ඇතුළත් කර තිබේ. දඹේතැන්න වතුයායට අයත් තේ කර්මාන්තශාලා කොටසේදී මෙම ප්‍රහාරය එල්ලවී තිබේ. තුවාල ලැබූවන් අතර එක් පුද්ගලයෙකු හා කාන්තාවන් 12 දෙනෙකු සිටින බව රෝහල් ආරංචි මාර්ග සඳහන් කරයි. දඹේතැන්න වතුයායේ තේ කර්මාන්තශාලා කොටසේ ගසක බැඳ තිබූ බඹරයක් ඇවිස්සීමෙන් මෙම ප්‍රහාරය එල්ලවී තිබේ.", "URL": "https://sinhala.adaderana.lk/news.php?nid=99565", "Category": null, "Parent URL": null}