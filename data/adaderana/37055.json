{"Source": "Adaderana", "Timestamp": "September 1, 2013 08:16 am", "Headline": "එජාප අපේක්ෂකගේ ආධාරකරුට තලයි", "News Content": "වයඹ පළාත් සභා මැතිවරණයට එක්සත් ජාතික පක්ෂයෙන් තරගවදින අපේක්ෂකයෙකුගේ ආධාරකරුවෙකුට කිසියම් පිරිසක් විසින් තියුණු ආයුධවලින් පහරදී තුවාල සිදුකර තිබේ. ඊයේ රාත්‍රී මැතිවරණ ප්‍රචාරක දැන්වීම් අලවමින් සිටියදී යතුරුපැදිවලින් පැමිණි පිරිසක් විසින් පහරදීම සිදුකර ඇති අතර තුවාල ලැබු පුද්ගලයා හලාවත රෝහලට ඇතුළත් කළ බව පොලීසිය පැවසුවේය. මේ අතර කොළොන්නාව කුණු කන්දට එරෙහි ව්‍යාපාරයේ කැඳවුම්කරු ලෙස කටයුතු කළ පුද්ගලයෙකුටද ඊයේ රාත්‍රී සිදුකළ පහරදීමක් හේතුවෙන් ජාතික රෝහලට ඇතුළත් කර ඇත.", "URL": "https://sinhala.adaderana.lk/news.php?nid=37055", "Category": null, "Parent URL": null}