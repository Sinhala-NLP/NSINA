{"Source": "Adaderana", "Timestamp": "April 30, 2011 09:44 am", "Headline": "ප්‍රිමියර්ලීග් තරග 2ක් - කොචි හා කොල්කටාහිදී", "News Content": "ඉන්දීය ප්‍රිමියර්ලීග් ක්‍රිකට් තරගාවලියේ තවත් තරග දෙකක් අද(30) පැවැත්වෙයි. කොචි කණ්ඩායම හා දිල්ලි කණ්ඩායම අතර තරගය කොචි හි නේරු ක්‍රීඩාංගණයේ දී පැවැත්වෙන අතර කොල්කටා කණ්ඩායම හා කිංග්ස් ලෙවන් පන්ජාබ් කණ්ඩායම අතර කොල්කටාහි ඊඩ්න් ගාඩ්න් ක්‍රීඩාංගණයේ දීත් පැවැත්වීමට නියමිතය. මේ අතර ඊයේ(29) පැවති තවත් තරග දෙකකින් ජය හිමිකරගැනීමට රාජස්ථාන් රෝයල්ස් සහ රෝයල් චැලෙන්ජර්ස් බැංගලෝර් කණ්ඩායම් සමත්විය. මුම්බායි ඉන්දියන්ස් කණ්ඩායම සමග පැවති තරගයෙන් රාජස්ථාන් රෝයල්ස් කණ්ඩායම කඩුළු 7 ක ජයක් හිමිකරගනු ලැබීය. රෝයල් චැලෙන්ජර්ස් බැංගලෝර් කණ්ඩායම හා පූනේ වොරියර්ස් අතර පැවති තරගයෙන් බැංගලෝර් කණ්ඩායමට ලකුණු 26 ක ජයක් හිමිවිය.", "URL": "https://sinhala.adaderana.lk/news.php?nid=15787", "Category": null, "Parent URL": null}