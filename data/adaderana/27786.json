{"Source": "Adaderana", "Timestamp": "September 27, 2012 11:16 am", "Headline": "වාසනාව සෙවූ 3 ට වැඩ වරදියි", "News Content": "වැල්ලව, කෙලෙඹියාව, කුන්ඩල විහාරස්ථානය අසල ඉඩමක නිධන් හාරමින් සිටි සැකකරුවන් තිදෙනෙකු පොලීසිය විසින් අත්අඩංගුවට ගෙන තිබේ. පොලීසිය ලද තොරතුරක් අනුව සිදුකළ විමර්ශනයක දී අදාළ සැකකරුවන් අත්අඩංගුවට ගෙන ඇති බව සඳහන්ය. මෙහිදී නිධන් හැරීම සඳහා යොදා ගන්නා උපකරණ කිහිපයක් ද පොලිස් භාරයට ගෙන ඇත. සැකකරුවන් අද (27) අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් වැල්ලව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27786", "Category": null, "Parent URL": null}