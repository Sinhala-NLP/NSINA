{"Source": "Adaderana", "Timestamp": "June 14, 2011 01:16 pm", "Headline": "රජය සමග සහයෝගයෙන් වැඩ කරන්න සූදානම්", "News Content": "ආරාධනයක් ලැබුණහොත් රජය සමග සහයෝගයෙන් කටයුතු කිරීමට තමා සූදානම් යැයි දෙමළ එක්සත් විමුක්ති පෙරමුණේ නායක ආනන්ද සංගරී මහතා පවසයි. තමන් රජයට විරුද්ධ නොවන බවත්, නමුත් රජයේ ඇතැම් ප්‍රතිපත්ති සමග තමන් එකඟ නොවන බව \"දෙරණ 360\" වැඩසටහනට එක්වෙමින් ඔහු කියා සිටියේය. රජයට සහයෝගය දී කටයුතු කිරීම සහ රජයේ ස්ථාවරය ගෙන ඒ අනුව කටයුතු කිරීම යනු කරුණු 02 ක් බව ද හෙතෙම එහිදී පෙන්වාදුන්නේය. ද්‍රවිඩ ජනතාවගේ සංවර්ධන කටයුතු වෙනුවෙන් සහයෝගය ලබාදීමට තමන් සූදානම් බව වැඩිදුරටත් අදහස් දැක්වූ සංගරී මහතා කියා සිටියේය.", "URL": "https://sinhala.adaderana.lk/news.php?nid=16756", "Category": null, "Parent URL": null}