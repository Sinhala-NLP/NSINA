{"Source": "Adaderana", "Timestamp": "June 14, 2010 05:18 pm", "Headline": "ඉන්දුනීසියානු මුහුදේදී ලාංකිකයන් දෙදෙනෙක් මියයති", "News Content": "අනවසර ශ්‍රී ලාංකික සංක්‍රමණිකයින් දෙදෙනකු ඉන්දුනීසියානු මුහුදේ දී මියගොස් තිබේ. නීතිවිරෝධී ලෙස ඔස්ට්‍රේලියාවට ඇතුළුවීමේ අරමුණින් තවත් දස දෙනෙකු සමග බෝට්ටුවක නැගී ඔස්ට්‍රේලියාව දෙසට යාත්‍රා කරමින් සිටියදී මොවුන් මියගොස් ඇති බව වාර්තා වේ. මියගිය සෙසු පිරිස ඇෆ්ගනිස්ථාන ජාතිකයින් බව සඳහන්ය. සිද්ධියෙන් මියගිය ශ්‍රී ලාංකිකයින් දෙදෙනාගේ අනන්‍යතාව තහවුරු වී ඇති බව ඉන්දුනීසියානු බලධාරීන් පවසයි. අදාළ ශ්‍රි ලාංකිකයින් දෙදෙනා මීට පෙර අවස්ථා කිහිපයකදී ද ඔස්ට්‍රේලියාවට ඇතුළු වීමට උත්සහ දරා තිබුණ ද ඒ සෑම අවස්ථාවකදීම ඔවුන්ගේ උත්සහය ව්‍යර්ථ වී තිබුණි.", "URL": "https://sinhala.adaderana.lk/news.php?nid=9002", "Category": null, "Parent URL": null}