{"Source": "Adaderana", "Timestamp": "April 28, 2013 08:25 pm", "Headline": "සබරගමුවේ හිටපු ප්‍රධාන ඇමති අභාවප්‍රාප්තවෙයි", "News Content": "සබරගමුව පළාත් සභාවේ හිටපු ප්‍රධාන අමාත්‍යවරයෙකු වූ ජයතිලක පොඩි නිලමේ මහතා අභාවප්‍රාප්ත වී තිබේ. කොළඹ ජාතික රෝහලේ දී අද (28) සවස හෙතෙම අභාවප්‍රාප්ත වී ඇත. එක්සත් ජාතික පක්ෂය නියෝජනය කරමින් 1993 සිට 1999 දක්වා සබරගමුවේ ප්‍රධාන අමාත්‍යවරයා වූ ඒ මහතා 2001 -2004 එජාප රජය සමයේ වයඹ සංවර්ධන කැබිනට් නොවන අමාත්‍යවරයා ද විය. එසේම 2008 පළාත් සභා මැතිවරණයෙන් එජාපය නියෝජනය කරමින් සබරගමු පළාත් සභාවට තරග කර ජයග්‍රහණය කළ හෙතෙම ආණ්ඩු පක්ෂයට එක්ව සබරගමු පළාත් සභාවේ නියෝජ්‍ය සභාපතිවරයා ලෙස ද කටයුතු කළේය.", "URL": "https://sinhala.adaderana.lk/news.php?nid=33658", "Category": null, "Parent URL": null}