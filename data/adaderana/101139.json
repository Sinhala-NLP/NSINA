{"Source": "Adaderana", "Timestamp": "December 22, 2018 12:19 pm", "Headline": "දක්ෂිණ අධිවේගී මාර්ගයේදි ප්‍රවේසම් වන්න", "News Content": "දක්ෂිණ අධිවේගී මාර්ගයේ රථවාහන ධාවනයේදී වඩාත් සැලකිලිමත් වන ලෙස මාර්ග සංවර්ධන අධිකාරිය රියදුරන්ගෙන් ඉල්ලීමක් කරයි. වසර අවසාන නිවාඩු සමය හේතුවෙන් මේ දිනවල අති විශාල රථවාහන ප්‍රමාණයක් දක්ෂිණ අධිවේගී මාර්ගයේ ධාවනය වන බව එම අධිකාරිය සඳහන් කළේය. මෙම තත්ත්වය හමුවේ අධිවේගී මාර්ගය තුළ රථවාහන තදබදයක් ඇති වීමේ වැඩි ඉඩකඩක් පවතින බව සඳහන්. මේ හේතුවෙන් රථවාහන අනතුරු සිදුවීමට ඉඩකඩ පවතින බැවින් රථවාහන ධාවනයේදී වඩාත් සැලකිලිමත් වන ලෙස මාර්ග සංවර්ධන අධිකාරිය රියදුරන්ගෙන් ඉල්ලීමක් කර ඇත. මේ අතර විටින් විට කඩවත, ගාල්ල පින්නදූව සහ මාතර ගොඩගම යන පිටවීමේ දොරටුවල අධික රථවාහන තදබදයක් දකනට ලැබෙන බව එම අධිකාරිය සඳහන් කළේය. ඒ හේතුවෙන් පිටවීමේදී මුදල් ගෙවීම සඳහා නියමිත මං තීරු භාවිතා කරන ලෙසද මාර්ග සංවර්ධන අධිකාරිය රියදුරන්ට දැනුම් දෙයි.", "URL": "https://sinhala.adaderana.lk/news.php?nid=101139", "Category": null, "Parent URL": null}