{"Source": "Adaderana", "Timestamp": "October 19, 2015 06:56 am", "Headline": "චීන සබ්මැරීන සඳහා ශ්‍රී ලංකා මුහුද දෙන්න අගමැති සූදානම්", "News Content": "ඉදිරියේදී චීන සබ්මැරීන සඳහා ශ්‍රී ලංකා මුහුදේ සංචාරය කිරීමට අවසර ලබාදීමේ හැකියාව පවතින බව රජය පවසයි.කෙසේ වෙතත් පෙර දැනුම්දීමකින් පසුව මේ සදහා අවස්ථාව පවතින බව අග්‍රාමාත්‍ය රනිල් වික්‍රමසිංහ මහතා පවසා ඇත.එහෙත් චින සබ්මැරීන සඳහා නිරන්තරයෙන් මෙරට මුහුදු සීමාවට ඇතුළුවිමට අවස්ථාව ලබාදිය නොහැකි බව සිංගප්පූරුවේ නිල සංචාරයක නිරතව සිටින අතරවාරයේ විදෙස් මාධ්‍ය වෙත අදහස් දක්වමින් අග්‍රාමාත්‍යවරයා පෙන්වාදී තිබේ.මීට පෙර අවස්ථාවකදී චීන සබ්මැරින ශ්‍රී ලංකා මුහුදු සීමාවට ඇතුළුවී ඇති බවට ඉන්දියාව චෝදනා එල්ල කර තිබුණි.ශ්‍රී ලංකාව දැනුවත් නොකර ශ්‍රී ලංකා මුහුදු සීමාවට ඇතුළුවීම හේතුවෙන් ඉන්දියාව මෙම චෝදනා එල්ල කළ බවට අග්‍රාමාත්‍යවරයා එහිදී ප්‍රකාශ කර තිබේ.මේ අතර ශ්‍රී ලංකා මුහුදු සීමාවට පැමිණිමේදී වෙනත් රටවල නැව් වලට විවිධ නිර්ණායකයන් පනවා ඇති බව සඳහන් කරන අග්‍රාමාත්‍යයාවරයා අසල්වැසි රටවලට එම නිර්ණායකයන් බරපතළ ලෙස බල නොපාන බව ද සඳහන් කර ඇත.මිත්‍ර සබඳතා වැඩි දියුණු කර ගැනීම සඳහා මෙම පියවර ගෙන ඇති බව ද අග්‍රාමාත්‍ය රනිල් වික්‍රමසිංහ මහතා මෙහිදී සදහන් කර තිබේ.", "URL": "https://sinhala.adaderana.lk/news.php?nid=54523", "Category": null, "Parent URL": null}