{"Source": "Adaderana", "Timestamp": "June 15, 2018 01:20 pm", "Headline": "මිල්ලකැලේ රක්ෂිතයේ විශාල ගින්නක්-ගින්න නිවන්න හමුදාව කැඳවයි", "News Content": "මොණරාගල ප්‍රාදේශීය ලේකම් කොට්ඨාශයේ හොරොම්බුව මිල්ලකැලේ රක්ෂිතයේ අද (15) දහවල් එකොලහට පමණ විශාල ගින්නක් හටගෙන තිබේ. එම ගින්න මේ වන විට රක්ෂිතය පුරා වේගයෙන් ව්‍යාප්ත වෙමින් පවතින අතර ගින්න හේතුවෙන් රක්ෂිතයේ අක්කර විස්සකට වඩා මේ වන විට සම්පූර්ණයෙන්ම විනාශ වී ඇත. ගින්න මැඩපැවැත්වීම සඳහා මොණරාගල දිස්ත්‍රික් ආපදාකලමනාකරන ඒකකයේ දැනුම් දීමකට අනුව මොණරාගල කුඹුක්කන එකසිය විසිඑක් වන බල සේනා මූලස්ථානයේ බට පිරිසක් එක් වී තිබේ. පවතින දැඩි වියලි කාලගුණය සහ සුලං තත්ත්වය නිසා ගින්න වේගයෙන් ව්‍යාප්ත වන අතර එම නිසා ගින්න මැඩපැවැත්වීමට දැඩි බධා එල්ල කර ඇත.", "URL": "https://sinhala.adaderana.lk/news.php?nid=90930", "Category": null, "Parent URL": null}