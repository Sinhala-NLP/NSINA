{"Source": "Adaderana", "Timestamp": "September 14, 2013 08:10 am", "Headline": "මැතිවරණය නිරීක්ෂණයට නිරීක්ෂකයෝ එති", "News Content": "උතුරු පළාත් සභා මැතිවරණය නිරීක්ෂණය කිරීම සඳහා විදේශ නිරික්ෂකයින් පිරිසක් දිවයිනට පැමිණි බව පැෆරල් සංවිධානය පවසයි. එම සංවිධානයේ විධායක අධ්‍යක්ෂ රෝහන හෙට්ටිආරච්චි මහතා පවසන්නේ මූලික අධ්‍යයනයකින් පසුව ඔවුන් සිය නිරීක්ෂණ කටයුතු ආරම්භ කරන බවය. මේ අතර මධ්‍යම සහ වයඹ පළාත්වල ජනතාව මැතිවරණය කෙරෙහි අඩු උනන්දුවක් දක්වන බව මැතිවරණ නිරීක්ෂණ මධ්‍යස්ථානය පැවසීය. උතුරු පළාතේ ජනතාව තුළ මැතිවරණය කෙරෙහි ඉහළ බලාපොරොත්තුවක් පවතින බව සිදුකළ සමීක්ෂණයකින් අනාවරණය වී ඇති බවද එම මධ්‍යස්ථානය කීය.", "URL": "https://sinhala.adaderana.lk/news.php?nid=37389", "Category": null, "Parent URL": null}