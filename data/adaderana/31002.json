{"Source": "Adaderana", "Timestamp": "January 23, 2013 03:34 pm", "Headline": "කුඹුක් දැව තොගයක් සමග අයෙක් කොටු", "News Content": "නීති විරෝධී ආකාරයෙන් කුඹුක් දැව තොගයක් ළඟ තබාගෙන සිටි පුද්ගලයෙකු විශේෂ කාර්යය බලකා බුත්තල කඳවුරේ නිලධාරීන් පිරිසක් විසින් අත්අඩංගුවට ගෙන තිබේ. බඩල්කුඹුර, වෙහෙරගොඩ ප‍්‍රදේශයේ සිදුකළ සෝදිසි මෙහෙයුමක දී සැකකරු අත්අඩංගුවට ගැනීමට හැකිවූ බව විශේෂ කාර්යය බලකාය සඳහන් කළේය. අත්අඩංගුවට ගත් සැකකරු සතුව තිබී රුපියල් ලක්ෂ එකහමාරක් පමණ වටිනා කුඹුක් දැව තොගයක් සොයාගෙන තිබේ. සැකකරු වැඩිදුර විමර්ශන සඳහා බඩල්කුඹුර, බීට්ටු වන නිලධාරී කාර්යාලය වෙත භාර දුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=31002", "Category": null, "Parent URL": null}