{"Source": "Adaderana", "Timestamp": "June 26, 2019 12:02 pm", "Headline": " ශ්‍රි ලංකා නැගී එන පිල තුන්කොන් තරගාවලියකට සුදානමින්", "News Content": "ශ්‍රී ලංකා නැගී එන ක්‍රිකට් කණ්ඩායම, දකුණු අප්‍රිකානු නැගී එන ක්‍රිකට් කණ්ඩායම සහ දකුණු අප්‍රිකානු විශ්වවිද්‍යාලය ක්‍රිකට් කණ්ඩායම් අතර තුන්කොන් එක්දින තරගාවලියක් දකුණු අප්‍රිකාවේදී පැවැත්වීමට නියමිතයි. ඒ සඳහා සභාගීවන ශ්‍රී ලංකා නැගී එන කණ්ඩායම පසුගිය දා දිවයිනෙන් පිටත්ව ගියා. මෙවර ශ්‍රී ලංකා නැගී එන ක්‍රිකට් කණ්ඩායමේ නායකත්වය චරිත් අසලංකට හිමිව තිබෙන අතර චමින්ද වාස් නැගී එන කණ්ඩායමේ පුහුණුකරු ලෙස කටයුතු කරනවා. හේමන්ත වික්‍රමරත්න මහතාගේ කළමනාකරීත්වය යටතේ සහභාගී වන ශ්‍රී ලංකා නැගී එන කණ්ඩායම පසුගිය දා ශ්‍රී ලංකා ක්‍රිකට් ආයතනයේදී ආගමික වතාවත් වල නිරත වීමෙන් පසු දිවයිනෙන් පිටත්ව ගියා. ඒ අනුව ශ්‍රී ලංකා නැගී එන ක්‍රිකට් කණ්ඩායම මෙම තුන්කොන් තරගාවලියේ එක්දින තරග 5ට මුහුණදීමට නියමිතයි. මේ අතර ශ්‍රී ලංකා නැගී එන කණ්ඩායම සහ දකුණු අප්‍රිකානු නැගී එන කණ්ඩායම අතර සිව්දින තරග දෙකක් පැවැත්වීමට කටයුතු සංවිධානය කර තිබේ.", "URL": "https://sinhala.adaderana.lk/news.php?nid=112788", "Category": null, "Parent URL": null}