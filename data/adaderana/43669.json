{"Source": "Adaderana", "Timestamp": "June 2, 2014 01:33 pm", "Headline": "ඉන්දියාව ප්‍රාන්ත 29ක් වෙයි", "News Content": "මෙතෙක් කලක් ප්‍රාන්ත 28ට බෙදී පැවති ඉන්දියාව ඊයේ (01) මධ්‍යම රාත්‍රියේ සිට එය ප්‍රාන්ත 29 දක්වා වැඩි විය. ඉන්දියාවේ ආන්ද්‍රා ප්‍රදේශ් ප්‍රාන්තය කොටස් දෙකකට බෙදීම ඊට හේතුවය. එම නව ප්‍රාන්තය තෙලංගනා නමින් හැඳින්වෙන අතර එහි ප්‍රධාන නගරය වන්නේ, හයිදරාබාද් නගරය වේ. මේ අනුව, ඉන්දියාව බෙදී ඇති ප්‍රාන්ත 28 සංඛ්‍යාව - ඊයේ මධ්‍යම රාත්‍රීයේ සිට 29ක් බවට පත්ව තිබේ. එහි ජනගහණය මිලියන 35ක් වන අතර තෙලංගනා ප්‍රාන්තයට අයත් දිස්ත්‍රික්ක ගණන 10කි. මෙම ප්‍රාන්තය නීත්‍යනුකූලව නිර්මාණය කිරීම සඳහා වසර 14ක් පුරා කැපවුණු තෙලංගනා රාෂ්ට්‍ර සමිති පක්ෂයේ කේ. චන්ද්‍රසේකර් රාඕ එහි පළමු ප්‍රධාන අමාත්‍යවරයා ලෙස දිවුරුම් දීමට නියමිතය.", "URL": "https://sinhala.adaderana.lk/news.php?nid=43669", "Category": null, "Parent URL": null}