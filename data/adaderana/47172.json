{"Source": "Adaderana", "Timestamp": "November 4, 2014 10:48 pm", "Headline": "බෞද්ධ හා පාලි විශ්ව විද්‍යාලයේ අරගලය නිමයි", "News Content": "ශ‍්‍රී ලංකා බෞද්ධ හා පාලි විශ්වවිද්‍යාලයේ සිසුන්ගේ අරගලය ජය ගත් බව එම විශ්ව විද්‍යාලයේ ශිෂ්‍ය ක්‍රියාකාරී කමිටුව පවසයි. විවිධ තර්ජන, මැර ප‍්‍රහාර හමුවේ වුවද දින 49 ක් පුරා බෞද්ධ හා පාලි විශ්වවිද්‍යාලයේ සිසුන් තම අයිතීන් ඉල්ලා අරගලයක නිරතවු බව ඔවුන් පෙන්වාදෙයි. බෞද්ධ හා පාලි විශ්වවිද්‍යාලයේ ශිෂ්‍ය කි‍්‍රයාකාරී කමිටුව හා අන්තර් විශ්වවිද්‍යාලයීය භික්ෂු බලමණ්ඩලය එක්ව නිරත මෙම සටන 2014-11-03 දින ජයග‍්‍රහණය කිරීමට හැකිවූ බව සඳහන්ය. සිසුන්ගේ අවබෝධාත්මක එකමුතුව හා අරගලය මත තැබූ විශ්වාසය නිසා මෙම සටන ජයග‍්‍රහණයෙන් කෙළවර කරගන්නට තමන් සමත්වූ බව ඔවුන් විසින් නිකුත් කළ නිවේදනයක වැඩිදුරටත් දැක්වෙයි.", "URL": "https://sinhala.adaderana.lk/news.php?nid=47172", "Category": null, "Parent URL": null}