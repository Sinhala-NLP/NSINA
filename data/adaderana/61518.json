{"Source": "Adaderana", "Timestamp": "June 26, 2016 10:20 pm", "Headline": " වර්ෂාව නිසා තරගය අත්හැර දැමෙයි", "News Content": "ශ්‍රී ලංකාව සහ එංගලන්තය අතර පැවැති තෙවන එක්දින තරගය වර්ෂාව හේතුවෙන් අත්හැර දමා තිබේ.ඊයේ(27) පැවැති මෙම තරයේ කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා දුනි. ඒඅනුව ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 09ක් බිදවැටී ලකුණු 248ක් ලබා ගැනීමට සමත් වුණි.එහිදී දිනේෂ් චන්දිමාල් ලකුණු 62ක්, ඇන්ජලෝ මැතිව්ස් ලකුණු 56ක් සහ කුසල් මෙන්ඩිස් ලකුණු 53ක් ලබා ගත්තේය.ජයග්‍රාහී ඉලක්කය හඹා යාමට පිටියට පිවිසි එංගන්ත කණ්ඩායම පන්දුවාර 04ක් අවසානයේ එක් කඩුල්ලක් බිදවැටී ලකුණු 16ක් ලබා සිටියේදී වර්ෂාව ඇද හැළීම හේතුවෙන් තරගය තාවකාලිකව නතර කරණු ලැබීය.කෙසේ වෙතත් ඉන් අනතුරුව කාලගුණ තත්ත්වය යහපත් නොවීම හේතුවෙන් තරගය අතහැර දැමීමට තීරකවරුන් තීරණය කර තිබේ.", "URL": "https://sinhala.adaderana.lk/news.php?nid=61518", "Category": null, "Parent URL": null}