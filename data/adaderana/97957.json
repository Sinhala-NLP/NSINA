{"Source": "Adaderana", "Timestamp": "October 20, 2018 11:28 am", "Headline": "වංචනික විදුහල්පතිට උදව් කළ සුළු සේවකයන්-CCTV දර්ශන සහිතයි", "News Content": "කන්තලේ අග්ගබෝදී ජාතික මහා පාසලේ සුළු සේවකයෙකු තවත් පුද්ගලයින් දෙදෙනෙකු සමඟ රාත්‍රී කාලයේ පැමින නීති විරෝධි ලෙස පාසලේ විදුහල්පතිවරයාගේ නිල කාමරය ඇතුළු වි යම් කිසි ලිපි ගොනු කිහිපයක් රැගෙන අයුරු CCTV දර්ශන ඔස්සේ දක්නට ලැබිය. පාසලේ ආදී ශිෂ්‍ය සංගමය සහ පාසල් සංවර්ධන සංගමය එක්ව මුල්‍ය අක්‍රමිකතාවක් සම්බන්ධයෙන් පාසලේ අනුයුක්තව සේවය කළ විදුහල්පතිවරයාට කළ චෝදනා හමුවේ මීට මාස 3කට පමන පෙර එම විදුහල්පතිවරයා ඉල්ලා අස් වී ඇති බව වාර්තාවේ. 2019 වසර සඳහා පළමු වසරට ළමුන් ඇතුලත් කිරිම සඳහා දෙමාපියන්ගෙන් මුදල් අයකර ඇති බවට එම විදුහල්පතිවරයාට චෝදනා එල්ල වී ඇත. මේ සම්බන්ධයෙන් විඝනණ පරික්ෂණයක් සිදු කිරිමට නියමතව තිබු දිනයට පෙර දිනයේ අදාල සුළු සේවකයා විසින් ආදාල ලිපි ලේකන සොරකම් කර ඇති බවට පාසලේ ගුරුවරුන්, ආදී ශිෂ්‍ය සංගමය සහ පාසල් සංවර්ධන සංගමය විසින් චෝදනා එල්ල කර ඇත. ආදාල විදුහල්පතිවරයා විසින් පාසලේ සුළු සේවකයෙකු ලවා ඔහුට විරුද්ධව ඇති ලිපි ගොනු මෙලෙස විනාශ කිරිම සිදු කර ඇති බව ඔවුන් වැඩි දුරටත් පවසු බව අද දෙරණ වාර්තා කරු පැවසීය. මෙම සොරකම සිදු කළ පාසලේ සුළු සේවකයා කිසිවෙකුටත් සැක නොසිතෙන පරිදි තම රාජකාරිවලින් සතියක කාලයක් නිවාඩු ලබා ගෙන ඇති අතර එම කාළය තුළදි මෙලෙස රාත්‍රීයේ පාසලට ඇතුළු වී ඇති බවද වාර්තා වේ. මේ සම්බනධයෙන් මෙතෙක් පාසලේ වගකිව යුතු කිසිදු ගුරුවරයෙක් හො වෙනත් නිලධාරියෙකු පොලීසියට පැමිණිලි කර නොමැති බවද වාර්තා වේ. අද දෙරණ වාර්තාකරු මේ සම්බනධයෙන් මේ වන විට පාසලේ වැඩ බලන විදුහල්පතිවරයාලෙන් විමසු විට ඔහු පවසා ඇත්තේ දුරකථනය ඔස්සේ පොලිසිය දැනුවත් කර ඇති බවයි. කෙසේ වෙතත් පොලිය පවසා ඇත්තේ අදාල සිදුවීම සම්බන්ධයෙන් කිසිදු පැමිනිල්ලක් පොලිසියට වාර්තා කර නොමැති බවයි. මෙලෙස වංචා දුෂණ එල්ල වු අධාපන පරිපාලන නිලධාරියා නැවත් දේශපාලන රැකවරණය ඔස්සේ පාසලේ විදුහල්පතිවරයා ලෙස පත් වි එමට උත්සහ කරන බවද වාර්තා වේ.", "URL": "https://sinhala.adaderana.lk/news.php?nid=97957", "Category": null, "Parent URL": null}