{"Source": "Adaderana", "Timestamp": "September 15, 2010 02:56 pm", "Headline": "සෞඛ්‍ය ක්ෂේත්‍රයට නිල ඇඳුමේ ගැටලුවක්", "News Content": "සෞඛ්‍ය ක්‍ෂේත්‍රයේ අලුත්ම ගැටලුවක් නිර්මාණය වී තිබෙන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. හෙද නිලධාරිනියන්ගේ සහ පවුල් සෞඛ්‍ය සේවා නිලධාරීන්ගේ නිල ඇඳුමේ කර පිළිබඳ යුද්ධයක් මේ වන විට පවතින බව ඔහු පෙන්වා දෙයි. මෙම ගැටලුව සම්බන්ධයෙන් බදෙපාර්ශවයම තමන් සමග සාකච්ඡා කරමින් සිටින බව අමාත්‍යවරයා පවසයි. සාකච්ඡා මාර්ගයෙන් විසඳා ගත හැකි ගැටලු එසේ විසඳා නොගැනීම කනගාටුදායක බව ද අමාත්‍ය මෛත්‍රීපාල සිරිසේන මහතා සඳහන් කරයි. ප්‍රජා සෞඛ්‍ය හෙද පුහුණුව අවසන් කළ හෙද නිලධාරිනියන් පිරිසක් හෙද සොයුරියන් වශයෙන් පත්කිරීම වෙනුවෙන් පැවති උත්සවයකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=10870", "Category": null, "Parent URL": null}