{"Source": "Adaderana", "Timestamp": "December 26, 2016 01:06 pm", "Headline": "8 වියැති දැරිය පිහිණුම් තටාකයේ ගිළී මරුට", "News Content": "කල්පිටිය - පුත්තලම මාර්ගයේ කිලෝමිටර් 39 කණුව ප්‍රදේශයේ පිහිණුම් තටාකයක ගිළී 08 හැවිරිදි දැරියක මියගොස් තිබේ.තවත් පිරිසක් සමග පිහිණුම් තටාකයේ සිටියදී අනතුර සිදුව ඇති බව කල්පිටිය පොලිසිය පැවසුවේය. මියගිය දැරිය කල්පිටිය, කරිඤ්ඤම්පිටිය ප්‍රදේශයේ පදිංචිව සිටි අයෙකු වන අතර පශ්චාත් මරණ පරීක්ෂණය අද සිදු කිරීමට නියමිතය.මේ අතර රත්ගම, දෙවෙනියාගොඩ ප්‍රදේශයේ මුහුදේ දිය නාමින් සිටි පුද්ගලයෙකු දියේ ගිළී අතුරුදන්ව තිබේ. අතුරුදන්ව ඇත්තේ එම ප්‍රදේශයේම පදිංචි 26 හැවිරිදි තරුණයෙකි.අතුරුදන් වූ පුද්ගලයා සෙවීම සඳහා නාවික හමුදාව සහ ප්‍රදේශවසීන් එක්ව රත්ගම පොලිසිය මෙහෙයුමක නිරතව සිටී.", "URL": "https://sinhala.adaderana.lk/news.php?nid=67389", "Category": null, "Parent URL": null}