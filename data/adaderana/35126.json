{"Source": "Adaderana", "Timestamp": "June 21, 2013 03:48 pm", "Headline": "රාජගිරියේදී සර්වඥ ධාතූන් වහන්සේලා ප්‍රදර්ශනයක්", "News Content": "බංගලාදේශයේ චිතගොන් ප්‍රදේශයේ සිට වැඩමවන ලද ශ්‍රී සර්වඥ ධාතූන් වහන්සේලා ප්‍රදර්ශනයක් රාජගිරිය, ශ්‍රී සුදර්මාරාම පුරාණ විහරස්ථානයේදී පැවැත්වීමට කටයුතු යොදා තිබේ. පොසොන් උත්සවය නිමිති කොට ගෙන ධාතූන් වහන්සේලා ප්‍රදර්ශන කටයුතු සිදු කරනු ලබයි. පොසොන් පොහෝ (23) දින උදෑසන සිට රාජගිරිය, ශ්‍රී සුදර්මාරාම පුරාණ විහරස්ථානයේදී ශ්‍රී සර්වඥ ධාතූන් වහන්සේලා ප්‍රදර්ශන කටයුතු සිදු කරයි. රාජගිරිය, ශ්‍රී සුදර්මාරාම පුරාණ විහරස්ථ,රාජකීය පණ්ඩිත,දර්ශනපති,පූජ්‍ය වතුරුවිල සිරිසුජාත හිමිපාණන් වහන්සේගේ අනුශාසකත්වයෙන් යුතුව මෙය සිදු කරයි", "URL": "https://sinhala.adaderana.lk/news.php?nid=35126", "Category": null, "Parent URL": null}