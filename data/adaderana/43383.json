{"Source": "Adaderana", "Timestamp": "May 22, 2014 09:09 am", "Headline": "ශ්‍රී ලංකා  - එංගලන්ත එක්දින තරඟාවලිය අද ඇරඹේ", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන පළමු එක්දින තරගය අද පැවැත්වෙයි. ලන්ඩන් ඕවල් ක්‍රීඩාංගනයේ දී ශ්‍රී ලංකා වේලාවෙන් පස්වරු 05යි 30 ට තරගය ආරම්භ විමට නියමිතය. දෙරට අතර පැවති 20 -20 තරඟය ලකුණු 09කින් ජය ගැනීමට ශ්‍රී ලංකා කණ්ඩායම සමත් විය. ශ්‍රී ලංකාව සහ එංගලන්තය අතර එක්දින තරග 05ක් පැවැත්වීමට නියමිත අතර දෙවැනි එක්දින තරගය ලබන 25 වන දින පැවැත්වීමට නියමිතය. මේ දක්වා දෙරට අතර පවත්වා ඇති එක්දින තරඟ 51න් 26ක් එංගලන්තයත් ඉතිරි 25 ශ්‍රී ලංකාවත් ජයගෙන ඇත.", "URL": "https://sinhala.adaderana.lk/news.php?nid=43383", "Category": null, "Parent URL": null}