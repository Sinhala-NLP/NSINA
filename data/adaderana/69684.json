{"Source": "Adaderana", "Timestamp": "February 16, 2017 08:29 am", "Headline": "පාසල්වල ප්‍රමිතියේ වර්ධනයක් නෑ", "News Content": "පාසල්වල ප්‍රමිතිය වැඩිදියුණු කිරීම සඳහා කුමන ආකාරයේ වැඩපිළිවෙළවල් ක්‍රියාත්මක කළද එහි සැළකිය යුතු වර්ධනයක් පෙන්නුම් නොකරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.ඔහු පෙන්වාදෙන්නේ පාසල්වලට ළමුන් බඳවාගැනීම, යටිතල පහසුකම් ලබාදීම ආදී කරුණුවලදී පවා පෙර පැවති අඩුපාඩු එලෙසම පවතින බවය.අධ්‍යාපන අමාත්‍යංශයේ පැවති මාධ්‍ය හමුවකදී අකිල විරාජ් කාරියවසම් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=69684", "Category": null, "Parent URL": null}