{"Source": "Adaderana", "Timestamp": "November 20, 2018 01:31 pm", "Headline": "ක්‍රිකට් කවුන්සිලයට උත්තර දෙන්න අකිල රට යයි", "News Content": "පන්දු යැවීමේ ඉරියව් සැක සහිත බවට චෝදනා එල්ල වූ ශ්‍රී ලංකා දඟ පන්දු යවන කී‍්‍රඩක අකිල ධනංජය ජාත්‍යන්තර ක්‍රිකට් කවුන්සිලය විසින් සිදුකරන පරීක්ෂණයට පෙනී සිටීමට අද(20) රාත්‍රීයේ ඔස්ටේ‍්‍රලියාවේ බි‍්‍රස්බේන් නුවර බලා පිටත්ව යෑමට නියමිතයි. ශ්‍රී ලංකා දඟ පන්දු යවන ක්‍රීඩක අකිල ධනංජයගේ පන්දු යැවීමේ ඉරියව්ව සැක සහිත බව ජාත්‍යන්තර ක්‍රිකට් කවුන්සිලය පසුගියදා නි‍වේදනය කළේය. ඒ වෙනුවෙන් පරීක්ෂණය එළඹෙන 23 වැනිදා ඔස්ට්‍රේලියාවේ බ්‍රිස්බේන් නුවර ජාතික ක්‍රිකට් ආයතනයේ දී පැවැත්වීමට නියමිතයි. මේ අතර තුන්වන ටෙස්ට් ක්‍රිකට් තරගයට සහභාගී වීමේ අවස්ථාව අකිල ධනංජයට අහිමි වන අතර ඔහු වෙනුවට නවක ක්‍රීඩක නිෂාන් පීරිස් සංචිතයට කැඳවා තිබේ.", "URL": "https://sinhala.adaderana.lk/news.php?nid=99488", "Category": null, "Parent URL": null}