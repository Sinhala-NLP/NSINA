{"Source": "Adaderana", "Timestamp": "April 1, 2019 08:13 am", "Headline": "මාතලේ හදිසි ගින්නක්", "News Content": "මාතලේ පොලිස් වසමේ පන්සල තැන්න කන්දේ හදිසි ගින්නක් හට ගෙන ඇතැයි පොලීසිය පවසයි. ඊයේ(31) දින දහවල් 1ට පමණ මෙය හට ගෙන තිබේ. මාතලේ පොලීසියට ලද තොරතුරක් මත වහා ක්‍රියාත්මක වු පොලීසිය, මාතලේ මහනගර සභාවේ ගිනි නිවීමේ ඒකකය, උකුවෙල යුද හමුදා කඳවුරේ නිලධාරීන්, ගුවන් හමුදා හෙලිකොප්ටර් රථ හා ප්‍රදේශවාසීන්ගේ සහය ඇතිව ගින්න පාලනය කර තිබේ. ගින්න හේතුවෙන් ජීවිත හානි කිසිවක් වාර්තා නොවේ. ගින්නට හේතුව මෙතෙක් අනාවරණය වී නොමැති අතර, මාතලේ පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107113", "Category": null, "Parent URL": null}