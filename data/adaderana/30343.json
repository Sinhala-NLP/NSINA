{"Source": "Adaderana", "Timestamp": "December 29, 2012 04:17 pm", "Headline": "දේපළ විකුණා රට සංවර්ධනය කරන්නේ නෑ", "News Content": "කොළඹ - නුවර අධිවේගී මාර්ගයේ ඉදිකිරීම් ලබන වසරේ මැයි මාසයේ දී අරඹන බව ජනාධිපති මහින්ද රාජපක්ෂ මහතා පවසයි. 2013 වසරේ දී රටේ සංවර්ධනයේ වැදගත් පියවර රැසක් දියත් කිරීමට නියමිත බව ජනාධිපතිවරයා පෙන්වාදෙයි පහත දුම්බර ප‍්‍රාදේශීය සභා ගොඩනැගිල්ල ජනතා අයිතියට පත්කිරීම වෙනුවෙන් අද (29) පැවති උත්සවයක දී ජනාධිපතිවරයා මේ බව ප්‍රකාශ කළේය. දේපළ විකුණා රට සංවර්ධනය කිරීමට තම රජය කිසි විටෙකත් සූදානම් නොවන බව ඔහු එහිදී පැවසුවේය. ක‍්‍රමවත් වැඩපිළිවෙළක් තුළින් ස්වයංපෝෂිත ආර්ථිකයක් කරා රට ගමන් කරමින් සිටින බව ද ජනාධිපති මහින්ද රාජපක්ෂ මහතා එහිදී පෙන්වාදුන්නේය.", "URL": "https://sinhala.adaderana.lk/news.php?nid=30343", "Category": null, "Parent URL": null}