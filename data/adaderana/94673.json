{"Source": "Adaderana", "Timestamp": "August 19, 2018 12:20 pm", "Headline": "වනජිවී දෙපාර්තමේන්තුවට අයත් ගිණුම්වල ලක්ෂ 9000ක් තියෙනවා", "News Content": "ඉදිරි වසර තුල වනජිවි දෙපාර්තමේන්තුව ශක්තිමත් කිරිමට පියවර ගන්නා බව විෂය භාර අමාත්‍ය , ෆීල්ඩ් මාර්ෂල් සරත් ෆොන්සේකා මහතා පවසයි. සේරුවිල ප්‍රදේශයේ පැවැති උත්සවයක් අමතමින් අමාත්‍යවරයා මේ බව ප්‍රකාශ කළේය. වැඩිම පරිසර හනි සිදු වන්නේ රටේ නායකයන් සිටි හම්බන්තොට ප්‍රදේශය බවත් ජාවාරම්කරුවන්ගේ බලපෑම් මත එම ප්‍රදේශවල වන ජීවි නිලධාරින්ට නිවැරදීව රාජකාරිය සිදු කිරිමට නොහැකි බවත් අමාත්‍යවරයා පැවසීය. වන ජිවි දෙපාර්තමේන්තුව දුර්වල බවත් ඉදිරි වසර දෙක තුළදි නිසි පරිදි සකස්කරන බවත් අමාත්‍යවරයා පැවසීය. එම දේපාර්තමේන්තුවේ නිලධාරින්ගේ පුරප්පාඩු පවතින බවත් සම්පත්වල හිඟයක් පවතින බවත් මුදල් තිබුණත් ඒවා නිසි පරිදි ප්‍රයෝජනයට නොගන්නා බවත් අමාත්‍යවරයා පැවසීය. වනජිවී දේපාර්තමේන්තුවට අයත් ගිණුම්වල ලක්ෂ 9000ක මුදලක් පවතින බවත් ඒවා කිසිදු ප්‍රයෝජනයකට නොගෙන තැම්පත් කර ඇති බවත් අමාත්‍යවරයා වැඩිදුරටත් පැවසිය.", "URL": "https://sinhala.adaderana.lk/news.php?nid=94673", "Category": null, "Parent URL": null}