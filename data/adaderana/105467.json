{"Source": "Adaderana", "Timestamp": "March 4, 2019 03:54 pm", "Headline": "කොකේන් සහ මත්පෙති සමඟ අත්අඩංගුවට ගත් කතුන් ඇතුළුව 17ක් රිමාන්ඩ්", "News Content": "මාතර ප්‍රදේශයේදී කොකේන් සහ මත්පෙති සමඟ අත්අඩංගුවට ගත් කාන්තාවන් තිදෙනෙකු ඇතුළු පුද්ගලයින් 17 දෙනා මේ මස 8 වෙනි දින දක්වා රක්ෂිත බන්ධනාගාර ගත කර ඇති බව අද දෙරණ වාර්තාකරු පවසයි. අදාළ සැකකරුවන් අද(04) මාතර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ. මාතර කොට්ඨාශ දුෂණ මර්ධන ඒකකයේ මාතර පොල්හේන ප්‍රදේශයේ හෝටලයක සිදුකළ වැටලීමකදී මෙම සැකකරුවන් අත්අඩංගුවට ගෙන තිබුණි. මෙහිදී කාන්තාවන් තිදෙනෙකු සහ පිරිමි පුද්ගලයින් 17 දෙනෙකු අත්අඩංගුවට ගෙන ඇති බව වාර්තා වන්නේ. අත්අඩංගුවට ගන්නා අවස්ථාවේ දී ඔවුන් සතුව තිබී කොකේන් සහ මත්පෙති සොයාගත් බවද පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරුවන් දිවයිනේ විවිධ ප්‍රදේශවල පදිංචිකරුවන් වන බව සඳහන්ය. සිද්ධිය සම්බන්ධයෙන් මාතර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105467", "Category": null, "Parent URL": null}