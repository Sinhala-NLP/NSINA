{"Source": "Adaderana", "Timestamp": "January 5, 2017 01:09 pm", "Headline": " කැලණිමුල්ලේදී රත්තරන් වෙඩි කයි ", "News Content": "අංගොඩ -කැලණිමුල්ල ප්‍රදේශයේදී පාතාල සාමාජිකයෙකු බවට සැකරෙරෙන පුද්ගලයෙකු වෙඩි තබා ඝාතනය කර තිබේ. පොලීසිය පැවසුවේ සැකකාර පුද්ගලයා කැලණිමුල්ල ප්‍රදේශයේ සිට අංගොඩ ප්‍රදේශයට යතුරුපැදියකින් ගමන් කරමින් සිටියදී මෙම වෙඩිතැබීම සිදුකර ඇති බවයි.අංගොඩ ප්‍රදේශයේ සිට යතුරුපැදියකින් පැමිණි නාදුනන තුවක්කුකරුවන් දෙදෙනෙකු විසින් මෙම වෙඩි තැබීම සිදුකර ඇති බවට පරීක්ෂණවලදී අනාවරණය වී තිබේ.මෙලෙස මියගොස් ඇත්තේ මුදියන්සේලාගේ සුරංග කුමාර නොහොත් රත්තරන් යන නාමයෙන් හදුන්වන 36 හැවිරිදි පුද්ගලයෙකි.සිද්ධිය සම්බන්ධයෙන් පශ්චාත් මරණ පරීක්ෂණය සිදුකිරීමට නියමිත අතර වෙඩි තැබීම සම්බන්ධයෙන් අංගොඩ පොලීසිය මගින් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=67743", "Category": null, "Parent URL": null}