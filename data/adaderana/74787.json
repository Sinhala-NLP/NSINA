{"Source": "Adaderana", "Timestamp": "July 2, 2017 11:42 am", "Headline": "දූවමෝදර ජනයා වීදි බසියි", "News Content": "අනාරක්ෂිත දුම්රිය හරස් මාර්ගයකට විරෝධය පළ කරමින් කොස්ගොඩ - දූවමෝදර ප්‍රදේශයේ ජනතාව අද (02) පෙරවරුවේ විරෝධතාවයක නිරත වුණි. ගාල්ල - කොළඹ ප්‍රධාන මාර්ගය අවහිර කරමින් ප්‍රදේශවාසීන් විරෝධතාවයේ නිරත වු බව අද දෙරණ වාර්තාකරු සඳහන් කළේය. මෙහිදී දුම්රිය මාර්ගය ද අවහිර වන සේ විරෝධතාකරුවන් උද්ඝෝෂණයේ නිරත වු අතර මේ හේතුවෙන් මහනුවර සිට මාතර බලා ධාවනය වු දුම්රිය එම ස්ථානයේ නතර කිරීමට සිදුවු බව සඳහන්ය.", "URL": "https://sinhala.adaderana.lk/news.php?nid=74787", "Category": null, "Parent URL": null}