{"Source": "Adaderana", "Timestamp": "April 9, 2012 10:28 am", "Headline": "යාපනයේ රාජ්‍ය පරිපාලන ආයතන සේවකයින්ට‍ නිල ඇඳුමක්", "News Content": "යාපනය දිස්ත්‍රික් ලේකම් කාර්යාලය සහ ප්‍රාදේශීය ලේකම් කාර්යාලවල සේවය කරන සියලු සේවකයින්ට‍ නිල ඇඳුමක් ලබාදීමට පියවර ගෙන තිබේ. ලබන මස සිට මෙම වැඩපිළිවෙළ ක්‍රියාත්මක වන බව යාපනය දිස්ත්‍රික් ලේකම් එමිල්ඩා සුකුමාර් මහත්මිය ප්‍ර‍කාශ කළාය. යාපනය දිස්ත්‍රික් ලේකම් කාර්යාලය සහ ඊට අනුබද්ධිත ප්‍රාදේශීය ලේකම් කාර්යාලවල සේවක සේවිකාවන් සියලුදෙනාට මෙම නිල ඇඳුම ලබාදී ඇති බව සඳහන්ය. කාර්යාල සේවකයින්ට අතරමග දී සිදුවන විවිධ බාධා හා හිරිහැර අවම කිරීම මෙම වැඩපිළිවෙළේ අරමුණ බව යාපනය දිස්ත්‍රික් ලේකම්වරිය පවසයි. යාපනය දිස්ත්‍රික් ලේකම් කාර්යාලය විසින් ක්‍රියාත්මක කරනු ලබන මෙම වැඩපිළිවෙළ සඳහා දිස්ත්‍රික් කාර්යාලයේ සහ ප්‍රාදේශීය ලේකම් කාර්යාලවල සියලු සේවකයින් කැමැත්ත පළ කර ඇති බව ද වාර්තා වේ.", "URL": "https://sinhala.adaderana.lk/news.php?nid=23383", "Category": null, "Parent URL": null}