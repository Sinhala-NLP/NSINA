{"Source": "Adaderana", "Timestamp": "April 2, 2018 10:58 am", "Headline": "ලොරිය රිවස් කරද්දි ලයිට් කනුවට හිරවෙලා 19 හැවිරිදි තරුණයෙක් මරුට", "News Content": "වැලිපැන්න, කීරණ්තිඩිය ප්‍රදේශයේදී සිදු වූ රිය අනතුරකින් තරුණයෙකු මිය ගොස් තිබේ. බීම ප්‍රවාහනය කරන ලොරි රථයක් වෙළඳසැලකට බීම අලෙවි කීරීම සඳහා පසුපසුට ධාවනය කිරීමේදී එම ලොරි රථයේ රිය සහයක ලොරි රථයට සහ විදුලි රැහැන් කණුවකට සිරවීමෙන් අනතුර සිදුව ඇති බව පොලීසිය පවසයි. අනතුරින් බරපතළ තුවාල ලැබූ රිය සහකයා නාගොඩ රෝහලට ඇතුළත් කිරීමෙන් පසු මිය ගොස් තිබේ. මිය ගොස් ඇත්තේ දර්ගා නගරය ප්‍රදේශයේ පදිංචිව සිටි 19 හැවිරිදි තරුණයෙක්ය. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වැලිපැන්න පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86742", "Category": null, "Parent URL": null}