{"Source": "Adaderana", "Timestamp": "March 30, 2011 11:20 am", "Headline": " සිසුවාගේ මරණය ගැන පරීක්ෂණයක් පවත්වන ලෙස මහ ඇමතිගෙන් නියෝගයක්", "News Content": "දැදිගම , මහපල්ලේගම සේනානායක විද්‍යාලයේ සිසුවාගේ මරණය පිළිබඳ වහාම පරීක්ෂණයක් පවත්වන ලෙස සබරගමු පළාත් ප්‍රධාන අමාත්‍ය මහීපාල හේරත් මහතා අදාළ බලධාරීන්ට උපදෙස් ලබා දී තිබේ. අදාළ විද්‍යාලයේ විදුහල්පතිවරයා ලබා දුන් දඬුවමක් හේතුවෙන් එම සිසුවා සිය දිවි හානි කර ගෙන ඇති බව වාර්තා විය. ඒ අනුව ඒ පිළිබඳ කඩිනම් සහ අපක්ෂපාතී පරීක්ෂණයක් පවත්වන ලෙස පළාත් ප්‍රධාන අමාත්‍යවරයා දැනුම් දී තිබේ. අද දෙරණ කළ විමසීමක දී පළාත් අධ්‍යාපන ලේකම් හේරත් පී. කුලරත්න මහතා සඳහන් කර සිටියේ කෑගල්ල කලාප අධ්‍යාපන අධ්‍යක්ෂවරිය විසින් ඊට අදාළ වාර්තාව අද දි‍නයේ ලබා දීමට නියමිත බවයි. මේ අතර සිද්ධියට සම්බන්ධ බව කියන විදුහල්පතිවරයා දැදිගම පොලිසිය විසින් ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=15168", "Category": null, "Parent URL": null}