{"Source": "Adaderana", "Timestamp": "February 2, 2018 12:40 pm", "Headline": "මැතිවරණ සිද්ධීන්වලට සම්බන්ධ අපේක්ෂකයින් 42 ක් අත්අඩංගුවට", "News Content": "පළාත් පාලන ආයතන ඡන්ද විමසීමට අදාලව වාර්තාවී ඇති සිද්ධීන් සම්බන්ධයෙන් මේ දක්වා අත්අඩංගුවට ගෙන ඇති පිරිස අතර අපේක්ෂයින් 42 දෙනෙකු සිටින බව පොලිසිය පවසයි. පසුගිය 09 වනදා සිට අද පෙරවරු 06.00 දක්වා වූ කාලය තුළ පළාත් පාලන ආයතන ඡන්ද විමසීමට අදාලව දිවයිනේ විවිධ පොලිස් ස්ථානවලට සිද්ධීන් 559ක් වාර්තා වී ඇති බව පොලිස් මූලස්ථානය පවසයි. එම සිද්ධීන් සම්බන්ධයෙන් පුද්ගලයින් 373 දෙනෙකු අත්අඩංගුවට ගෙන ඇති අතර මෙවර ඡන්ද විමසීමට ඉදිරිපත්ව සිටින අපේක්ෂකයින් 42 දෙනෙකු ඒ අතර වේ. බැණ තර්ජනය කිරිම් හා බියගැන්වීම්, තුවාල සිදු කිරිම්, පෝස්ටර් කටවුට් සහ දේපල අලාභහානි සිදු කිරිම්, නීති විරෝධි ලෙස අත්පත්‍රිකා බෙදාහැරීම් වන සිද්ධින් සම්බන්ධයෙන් පැමිණිලි වැඩි සංඛ්‍යාවක් ලැබි ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=83904", "Category": null, "Parent URL": null}