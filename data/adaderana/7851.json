{"Source": "Adaderana", "Timestamp": "April 17, 2010 12:23 pm", "Headline": "රුවන්වැල්ලේ මිනිස් ඝාතනයක්", "News Content": "රුවන්වැල්ල, මහකන්ද ප්‍රදේශයේ දී තියුණු ආයුධකින් පහර දී පුද්ගලයෙකු ඝාතනය කර තිබේ. ඊයේ රාත්‍රී 10 ට පමණ මෙම ඝාතනය සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සදහන් කළේය. මෙසේ මිය ගොස් ඇත්තේ වහරක ප්‍රදේශයේ පදිංචි 45 හැවිරිදි පුද්ගලයෙකි. මෙම අපරාධය පැරණි අමනාපයක් මත සිදු කර ඇති බවට පොලිසිය සිදු කළ පරීක්ෂණ වල දී අනාවරණය වී තිබේ. සැකකරු මෙතෙක් අත්අඩංගුවට ගෙන නොමැති අතර රුවන්වැල්ල පොලිසිය මෙම ඝාතනය සම්බන්ධයෙන් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=7851", "Category": null, "Parent URL": null}