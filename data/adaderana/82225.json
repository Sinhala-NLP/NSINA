{"Source": "Adaderana", "Timestamp": "December 29, 2017 03:11 pm", "Headline": "යාපනයට තිබෙන එකම විමුක්තිය ඉගෙනීම ", "News Content": "භෞතික විද්‍යාව විෂය ධාරාවේ දිවයිනේ ප‍්‍රථම ස්ථානය දිනාගත් යාපනය හාර්ඞ්ලි විද්‍යාලයේ ශ‍්‍රීධරන් දුවාකරන්ට් ශිෂ්‍යාට සුභ පැතීම සඳහා උතුරු පළාත් ආණ්ඩුකාරවර ගරු රෙජිනෝල්ඞ් කුරේ මහතා පේදුරුතුඩුවේ පිහිටි ඔහුගේ නිවසට අද උදෑසන පැමිණි අතර එම ශිෂ්‍යාටත් ඔහුගේ පවුලේ අයටත් සුභ පැතුම් එකතු කළේය. ඔහුගේ ඉදිරි අධ්‍යාපන කටයුතු සඳහා උතුරු පළාත් ආණ්ඩුකාරතුමන් විසින් මූල්‍යාධාර චෙක්පතක් ලබාදුන් අතර ඉදිරි අධ්‍යාපන කටයුතු සඳහා යම් උපකාරයක් අවශ්‍ය වුවහොත් එයද ලබාදෙන බවට ප‍්‍රකාශ කළේය. \"උතුරු පළාත, ලංකාවේ අධ්‍යාපනය ප‍්‍රමුඛස්ථානය දිනාගෙන සිටි බවත් වසර ගණනාවක් මේ රටේ බිහිවෙච්ච බුද්ධිමතුන්, ඉංජිනේරුවරුන්, විශේෂඥයින්, කළමණාකරන ප‍්‍රධානීන් බිහිවුනේ, දකුණට ගෙනිච්චේ උතුරු පළාතෙන් බවත් ආණ්ඩුකාරවරයා ප්‍රකාශ කළේය. යාපනයට තිබෙන එකම විමුක්තිය ඉගෙනීම බවත් එම නිසා එයට අපි බරක් දිය යුතු බවත් අමාත්‍යවරයා වැඩිදුරටත් ප්‍රකාශ කළේය. මෙම අවස්ථාව සඳහා උතුරු පළාත් ආණ්ඩුකාරවර ලේකම් එල්.ඉලංගෝවන් මහතා, ආණ්ඩුකාරවර අතිරේක ලේකම් ඒ. සෙල්වනායගම් මහතා සහ රජයේ නිලධාරීන් කිහිපදෙනෙකු සහභාගි වී තිබේ.", "URL": "https://sinhala.adaderana.lk/news.php?nid=82225", "Category": null, "Parent URL": null}