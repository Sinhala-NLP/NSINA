{"Source": "Adaderana", "Timestamp": "November 20, 2010 08:33 pm", "Headline": "ෆොන්සේකා රෝහලෙන් යළි හිරගෙට ", "News Content": "බන්ධනාගාර රෝහලේ නේවාසිකව ප්‍රතිකාර ලබමින් සිටි ප්‍රජාතන්ත්‍රවාදී ජාතික සන්ධානයේ නායක, හිටපු හමුදාපති සරත් ෆොන්සේකා මහතා නැවත වැලිකඩ බන්ධනාගාරය වෙත රැගෙන ගිය බව එම රෝහල් ආරංචි මාර්ග සඳහන් කරයි. සරත් ෆොන්සේකා මහතා ඔහු රඳවා සිටි සිර මැදිරිය වෙත නැවත රැගෙන ආ බව බන්ධනාගාර කොමසාරිස් ජෙනරාල් වී. ආර්ද සිල්වා මහතා තහවුරු කරනු ලැබීය. ෆොන්සේකා මහතාට පැවති පපුවේ රෝගී තත්ත්වය මේ වනවිට සුව අතට හැරී ඇති බව ද රෝහල් ආරංචි මාර්ග අද දෙරණට පැවසීය. අසනීප තත්ත්වයක් නිසා පසුගිය 16 වන දින රාත්‍රියෙහි සරත් ෆොන්සේකා මහතා වැලිකඩ බන්ධනාගාර රෝහලට ඇතුළත් කරනු ලැබ තිබිණි.", "URL": "https://sinhala.adaderana.lk/news.php?nid=12289", "Category": null, "Parent URL": null}