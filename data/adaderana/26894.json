{"Source": "Adaderana", "Timestamp": "August 26, 2012 11:31 am", "Headline": "විධායක බලතල රනිල්ට ලැබුණත් විපතක්මය වන්නේ", "News Content": "විධායක ජනාධිපති බලතල විපක්ෂනායක රනිල් වික්‍රමසිංහ මහතාට පවා ලැබුණ ද ඉන් සිදුවන්නේ විපත්තියක් යැයි එක්සත් ජාතික භික්ෂු පෙරමුණ පවසයි. මේ හේතුවෙන් විධායක ජනාධිපති ක්‍රමය අ‍හෝසි කළ යුතු බව එම පෙරමුණේ ප්‍රධාන ලේකම් පූජ්‍ය තිනියාවල පාලිත හිමියන් පෙන්වාදෙයි. ඒ අනුව මෙම ඒකාධිපති පාලනය අවසන් කර පළාත් සභා ක්‍රමය ද අවසන් කිරීමට ජනතාව පෙරට ආ යුතු යැයි උන්වහන්සේ අවධාරණය කරයි.‍ කොළඹදී අද (26) පැවැති මාධ්‍ය හමුවකදී උන්වහන්සේ මේ බව සඳහන් කරන ලදී. සෞඛ්‍ය අමාත්‍යවරයාට අනුන්ගේ කුණු ඇවිස්සීමට පෙර තමන්ගේ ප්‍රශ්න ගැන බලාගන්නා ලෙස ඉල්ලීමක් කරන බව ද උන්වහන්සේ එහිදී කියා සිටි‍යේය.", "URL": "https://sinhala.adaderana.lk/news.php?nid=26894", "Category": null, "Parent URL": null}