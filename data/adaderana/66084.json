{"Source": "Adaderana", "Timestamp": "November 16, 2016 01:37 pm", "Headline": " තව්හිද් ජමාත් ලේකම් අත්අඩංගුවේ", "News Content": "තව්හිද් ජමාත් සංවිධානයේ ලේකම් බව කියන අබ්දුල් රාසික් රෆයිඩීන් මාළිගාවත්ත පොලීසිය මගින් අත්අඩංගුවට ගෙන තිබේ.සැකකරු අලූත්කඩේ මහේස්ත‍්‍රාත් අධිකරණයට ඉදිරිපත් කරන බව පොලිස් මාධ්‍ය ප‍්‍රකාශක කාර්යාලය පැවසුවේය.පසුගිය 3 වනදා මාලිගාවත්ත, ප‍්‍රදීපා මාවතේ පැවති උද්ඝෝෂණයක් අතරතුර බුදුදහමට නින්දාවන ආකාරයෙන් හා ජනතාව කුපිත වන ආකාරයෙන් අදහස් පළ කිරීම හේතුවෙන් මොහු අත්අඩංගුවට ගෙන ඇත. මේ අතර අබ්දුල් රාසික්ගේ ප‍්‍රකාශයට විරුද්ධව අදහස් පළ කළ තරුණයෙකු අත්අඩංගුවට ගෙන ඊයේ රක්‍ෂිත බන්ධනාගාරගත කෙරුණි.ඊට විරෝධය පළ කරමින් බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් ඇතුළු පිරිසක් ඊයේ කොළඹ මැගසින් බන්ධනාගාරය ඉදිරිපිට විරෝධයකද නිරත විය.", "URL": "https://sinhala.adaderana.lk/news.php?nid=66084", "Category": null, "Parent URL": null}