{"Source": "Adaderana", "Timestamp": "July 18, 2016 08:44 am", "Headline": " ශ්‍රීලනිප සංවිධායකවරු කොළඹට කැඳවයි", "News Content": "ශ්‍රී ලංකා නිදහස් පක්ෂයේ සියලුම ආසන සංවිධායකවරු කොළඹට කැඳවා තිබේ.ඒ අනුව හෙට(19) දිනයේදී සියලුම නිදහස් පක්ෂ ආසන සංවිධායකවරු කොළඹට කැඳවා ඇති බව වාර්තා වෙයි.ජනාධිපති මෛත්‍රීපාල සිරිසේන මහතා සහ නිදහස් පක්ෂ ආසන සංවිධායකවරුන් අතර විශේෂ සාකච්ඡාවක් හෙට පස්වරු 07.00ට පැවැත්වීමට නියමිතය.ඒ කොළඹ පදනම් ආයතනයේදීයි.කෙසේ වෙතත් මෙම සාකච්ඡාව සඳහා ඒකාබද්ධ විපක්ෂයේ සිටින, දැනට ශ්‍රී ලංකා නිදහස් පක්ෂයේ සංවිධායක ධූර දරන සියලු සාමාජිකයින්ට ආරාධනාකර තිබීම විශේෂත්වයක් වෙයි.ඉදිරියේදී පැවැත්වෙන පළාත් පාලන ආයතන සමුළුව පිළිබඳව සාකච්ඡා කිරීම මෙම සාකච්ඡාවේ ප්‍රධාන අරමුණ බව සඳහන්ය.", "URL": "https://sinhala.adaderana.lk/news.php?nid=62182", "Category": null, "Parent URL": null}