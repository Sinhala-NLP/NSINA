{"Source": "Adaderana", "Timestamp": "April 7, 2013 04:51 pm", "Headline": "දවස් 2ට ඉන්දීය ධීවරයින් 56 ක් දැලේ", "News Content": "අනවසරයෙන් මෙරට මුහුදු සීමාවට ඇතුළු වූ ඉන්දීය ධීවරයින් 30 දෙනෙකු නාවික හමුදාව විසින් අත්අඩංගුවට ගෙන තිබේ. තලෙයිමන්නාරමට උතුරු මුහුදේ දී මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. ඔවුන් ධීවර කටයුතු සදහා පැමිණ තිබූ ටෝලර් යාත්‍රා 05ක් ද නාවික හමුදා භාරයට ගෙන ඇත. අත්අඩංගුවට ගත් ඉන්දීය ධීවර පිරිස තලෙයිමන්නාරම වරායට ගෙනැවිත් වැඩිදුර පරීක්ෂණ කටයුතු සඳහා තලෙයිමන්නාරම පොලිසියට භාර දුන් බව කෝසල වර්ණකුලසූරිය මහතා සඳහන් කළේය. මේ අතර මෙරට මුහුදු සීමාවට ඇතුළු වූ ඉන්දීය ධීවරයින් 26 දෙනෙකු නාවික හමුදාව විසින් පෙරේදා ද අත්අඩංගුවට ගන්නා ලදී. ඒ අනුව දෙදිනක් තුළ ඉන්දීය ධීවරයින් 56 දෙනෙකු අත්අඩංගුවට පත්ව ඇත.", "URL": "https://sinhala.adaderana.lk/news.php?nid=33085", "Category": null, "Parent URL": null}