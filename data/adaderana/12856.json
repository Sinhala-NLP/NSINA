{"Source": "Adaderana", "Timestamp": "December 15, 2010 08:31 am", "Headline": "නීතී විරෝධීව පරිගණක මෘදුකාංග භාවිත කරන්නන්ට එරෙහිව නීතීය තදවෙයි", "News Content": "නීතී විරෝධී ලෙස පරිගණක මෘදුකාංග භාවිත කරන්නන්ට එරෙහිව නීතීය දැඩිව ක්‍රියාත්මක කරන බව පොලිසිය පවසයි. නිසි බලපත්‍ර නොමැතිව පරිගණක මෘදුකාංග භාවිත කරමින් ව්‍යාපාරික කටයුතු සිදු කිරීම නීතී විරෝධී ක්‍රියාවක් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. එය 2003 අංක 36 දරණ බුද්ධිමය දේපළ පනත උල්ලංඝණය කරන්නක් බව ප්‍රිශාන්ත ජ‍යකොඩි මහතා පෙන්වාදෙයි. මෙම නීතී උල්ලංඝණය කරන්නන් සම්බන්ධයෙන් ලැබෙන පැමිණිලි අපරාධ පරීක්ෂණ දෙපාර්තමේන්තුව මඟින් විමර්ශනය කර අදාළ පුද්ගලයන්ට එරෙහිව නීතීමය ක්‍රියාමාර්ග ගන්නා බව පොලිස් මාධ්‍ය ප්‍රකාශකවරයා පවසයි.", "URL": "https://sinhala.adaderana.lk/news.php?nid=12856", "Category": null, "Parent URL": null}