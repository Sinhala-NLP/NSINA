{"Source": "Adaderana", "Timestamp": "November 14, 2012 04:05 pm", "Headline": "වේදනාකාරී තීන්දු තියෙයි", "News Content": "යල් පැන ගිය නීතිරීති හේතුවෙන් වාරිමාර්ග දෙපාර්තමේන්තුව උදාසීන තත්ත්වයට පත්ව ඇති බව වාරිමාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. ඉංජිනේරු සහකාරවරු 400 දෙනෙකු බඳවා ගැනීමට කටයුතු කර ඇතත් මේ දක්වා බඳවා ගෙන ඇත්තේ 160 ක් වැනි ප‍්‍රමාණයක් බව අමාත්‍යවරයා සඳහන් කළේය. මෙම තත්ත්වයෙන් වාරිමාර්ග දෙපාර්තමේන්තුව මුදවා ගෙන වර්තමාන අවශ්‍යතාවයන්ට ගැළපෙන ආකාරයට වාරිමාර්ග දෙපාර්තමේන්තුව ප‍්‍රතිසංවිධානය කිරීමේ වැඩ කටයුතු මේ වන විට ආරම්භ කොට තිබේ. එම වැඩසටහන ඇතැම් අවස්ථාවල දී වේදනාකාරී තීන්දු සහිත එකක් වීමට ඉඩ ඇති බවද අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=29186", "Category": null, "Parent URL": null}