{"Source": "Adaderana", "Timestamp": "July 30, 2014 01:16 pm", "Headline": "ඇන්ටෙනෝ 32 බිම හෙළු ත්‍රස්තයින් යළිත් රිමාන්ඩ් ", "News Content": "ඇන්ටෙනෝ 32 වර්ගයට අයත් ගුවන් යානයකට මිසයිල ප්‍රහාර එල්ල කර ආරක්ෂ අංශ සාමාජිකයින් 32 නෙකු ඝාතනයට ලක් කිරීමේ සිද්ධිය සම්බන්ධයෙන් අත්අඩංගුවට ගත් එල්.ටී.ටී.ඊ සාමාජිකයින් දෙදෙනා තවදුරටත් රක්ෂිත බන්ධනාගාර ගත කර තිබේ. අනුරාධපුර විශේෂ මහාධිකරණ විනිසුරු කේමා ස්වර්ණාධිපති මහත්මිය විසින් විත්තිකරුවන් සැප්තැම්බර් 09 වනදා දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන් වෙයි. මෙලෙස රක්ෂිත බන්ධනාගාර ගත කර ඇත්තේ යාපනය ප්‍ර දේශයේ පදිංචි එල්.ටී.ටී.ඊ සංවිධානයේ මිසයිල බල ගණයේ හිටපු ප්‍රභල සාමාජිකයින් දෙදෙනෙකු බව අද දෙරණ අධිකරණ වාර්තාකරු සඳහන් කළේය. 2000 වසරේ මාර්තු 30 වන දින හෝ ඊට ආසන්න දිනයක දී පලාලි සිට රත්මලාන දක්වා පියාසර කරමින් තිබු ඇන්ටෙනෝ 32 වර්ගයේ ගුවන් යානයකට විල්පත්තු වනයේ සිට මිසයිල ප්‍රහාර එල්ල කළ බවට විත්තිකරුවන්ට චෝදනා එල්ලවී තිබේ.", "URL": "https://sinhala.adaderana.lk/news.php?nid=45004", "Category": null, "Parent URL": null}