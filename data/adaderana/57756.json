{"Source": "Adaderana", "Timestamp": "March 1, 2016 10:53 am", "Headline": " 20/20 තරගාවලියේ ලංකාව-ඉන්දියා තරගය අද", "News Content": "ආසියානු කුසලාන පන්දුවාර 20/20 ක්‍රිකට් තරගාවලියේ ශ්‍රී ලංකාව සහ ඉන්දියාව අතර තරගය අද(01) පැවැත්වෙයි.තරගය ශ්‍රී ලංකා වේලාවෙන් අද රාත්‍රී 7.00ට පමණ ආරම්භ වීමට නියමිතව තිබේ.ඊයේ පැවති තරගයෙන් එක්සත් අරාබි එමිර් රාජ්‍යය පරදවා පාකිස්ථාන කණ්ඩායම කඩුලු 7ක පහසු ජයක් අත්කර ගෙන ඇත.ප්‍රථමයෙන් පන්දුවට පහරදුන් එක්සත් අරාබි එමිර් කණ්ඩායම පන්දුවාර 20 දී කඩුලු 6ක් දැවී ලකුණු 129ක් රැස්කර ගැනීමට සමත් වුණි.ෂෙයිමන් අන්වන් ලකුණු 46යි.පිළිතුරු වශයෙන් පාකිස්ථානු කණ්ඩායම කඩුලු තුනක් පමණක් දැවී ජයග්‍රාහී ඉලක්කය පසු කළා.එම කණ්ඩායම වෙනුවෙන් ෂොයිබ් මලික් නොදැවී ලකුණු 63ක් සහ උමාර් අක්මාල් නොදැවී ලකුණු 50ක් රැස්කර ගැනීමට සමත් වුණි.", "URL": "https://sinhala.adaderana.lk/news.php?nid=57756", "Category": null, "Parent URL": null}