{"Source": "Adaderana", "Timestamp": "August 19, 2018 02:53 pm", "Headline": "හිරේ යන්න නොදී විමල්ව බෙර ගත්තේ අග්‍රාමාත්‍යවරයයි ", "News Content": "හිරේ නොයා බේරී සිටීමට පාරල්මේන්තු මන්ත්‍රී විමල් වීර්වංශ මහතාට අග්‍රාමාත්‍ය රනිල් වික්‍රමසිංහ මහතා උපකාර කර තිබෙන බව වාරිමාර්ග, ජල කළමනාකරණ හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පවසයි. ඔහු පෙන්වා දෙන්නේ නීති විරෝධී විදේශ ගමන් බලපත‍්‍ර භාවිතා කිරීම සිර දඩුවම් ලැබිය හැකි වරදක් බවයි. මීට ඉහතදී මහාචාර්ය ජී.එල්.පිරීස් මහතා විසින් ගෙන එන ලද නීතියට අනුව එම වරදට ඇප ලබා දිය නොහැකි බවත්, වරදට අදාල නඩුව අවසන් වනතුරු සිර දඩුවම් විදින්නට සිදුවන බවත් කී අමාත්‍යවරයා පෙන්වා දුන්නේ විමල් වීරවංශට පමණක් එම නීතිය කි‍්‍රයාත්මක නොවුනු බවය. පුත්තලම, ආණමඩුව සිරම්බිඅඩිය ප‍්‍රදේශයේ ඉදිකිරීමට යෝජිත උදාගම්මානය සඳහා මුල්ගල තබමින් අමාත්‍යවරයා මේ බව පැවැසීය.", "URL": "https://sinhala.adaderana.lk/news.php?nid=94678", "Category": null, "Parent URL": null}