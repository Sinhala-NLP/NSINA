{"Source": "Adaderana", "Timestamp": "August 7, 2019 11:14 am", "Headline": "සංචාරක සංවර්ධන බද්ද ගෙවන්න රජයෙන් නිදහස් කාලයක්", "News Content": "ශ්‍රී ලංකා සංචාරක සංවර්ධන අධිකාරියේ ලියාපදිංචි කර ඇති සංචාරක ආයතන සඳහා සංචාරක සංවර්ධන බද්ද ගෙවීම උදෙසා විලම්භන කාලයක් ලබා දීමට කැබිනට් අනුමැතිය හිමිව තිබේ. පසුගිය අප්‍රේල් 21 වන දා සිදුවු පාස්කු ප්‍රහාරය හේතුවෙන් සංචාරක කර්මාන්තයට දැඩි ලෙස බලපෑමට ලක්ව ඇති බැවින් මෙම තීරණය ගෙන ඇත. එබැවින් සංචාරක සංවර්ධන අධිකාරියෙහි ලියාපදිංචි වී ඇති ආයතන විසින් ගෙවනු ලබන සංචාරක සංවර්ධන බද්ද ගෙවීමට විලම්භන කාලසීමක් ලබාදීම සම්බන්ධයෙන් සංචාරක සංවර්ධ, වනජීවි හා ක්‍රිස්තියානි ආගමික කටයුතු අමාත්‍ය ජෝන් අමරතුංග මහතා විසින් ඉදිරිපත් කළ යෝජනාවට මෙලෙස අනුමැතිය හිමිව තිබේ. ඒ අනුව 2019 ජනවාරි මාසයේ සිට මාස 6ක කාලයක් සඳහා එම බද්ද ගෙවීමට මෙම විලම්භන කාලසීමාවක් ලබා දීමට නියමිතයි. එම බදු මුදල් සමාන වාරික 12 කින් නැවත අය කර ගැනීමට අනුමැතිය හිමිව ඇත.", "URL": "https://sinhala.adaderana.lk/news.php?nid=115949", "Category": null, "Parent URL": null}