{"Source": "Adaderana", "Timestamp": "June 4, 2018 01:31 pm", "Headline": "පලනි දිගම්බරම්ගෙන් ජනපතිට හා අගමැතිට ඉල්ලීමක්", "News Content": "බැඳුම්කර මුදල්වලින් අර්ජුන ඇලොසියස් මහතාගෙන් මුදල් ලබා ගත් පාර්ලිමේන්තු මන්ත්‍රිවරුන් රජයම විවේචනය කරමින් සිටින බව කඳුරට නව ගම්මාන වතු යටිතල පහසුකම් සහ ප්‍රජා සංවර්ධන​ ​අමාත්‍ය පලනි දිගම්බරම් මහතා පැවසීය . අමාත්‍යවරයා ඒ බැව් කියා සිටියේ ඉන්දියානු රජයේ අධාර යටතේ තලවකැලේ වටගොඩ ප්‍රදේශයේ ඉදි කරන නව නිවාස ව්‍යාපාතිය ආරම්භ කිරිමේ උත්සවයට අද (04) සහභාගී වෙමින් පැවැති ජන හමුවේදීය . මෙහිදී වැඩිදුරටත් අදහස් දැක්වු අමාත්‍යය පලනි දිගම්බරම් මහතා කියා සිටියේ අර්ජුන ඇලොසියස් මහතාගෙන් තමන් හෝ දමිල ප්‍රගතිශිලී සන්ධානයේ කිසිඳු මන්ත්‍රිවරයෙකු මුදල් ලබාගෙන නොමැති බවයි. අර්ජුන ඇලොසියස් මහතාගෙන් මුදල් ලබාගෙන ඇමතිකම් දරමින් සිට ආණ්ඩුවෙන් ඉවත්ව ගිය ඇමතිවරුන්ට ඇමති කම නොමැති සිටිමට නොහැකි බවත්, 2020 වසර වෙන තෙක් රජය තවදුරටත් බලයේ සිටින බව අමාත්‍යවරයා කියා සිටියේය. අර්ජුන ඇලොසියස් මහතාගෙන් මුදල් ලබාගෙන ඇති පාර්ලිමේන්තු මන්ත්‍රිවරුනගේ නාම ලේඛණයක් ඇත්නම් එය වහාම රටට හෙළි කරන ලෙස ජනාධිපතිවරයාගෙන් සහ අග්‍රාමාත්‍යවරයාගෙන් තමන් ඉල්ලිමක් කරන බව පලනි දිගම්බරම් මහතා මෙම ජන හමුවේදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=90327", "Category": null, "Parent URL": null}