{"Source": "Adaderana", "Timestamp": "November 3, 2017 02:49 pm", "Headline": "අලුතින් බස් ගන්න ඇමති එක්ක කථා බහක්", "News Content": "ලංකා ගමනා ගමන මණ්ඩලය සඳහා නව බස් රථ මිලදී ගැනිම සම්බන්ධයෙන් වූ සාකච්ඡාවක් ප්‍රවාහන අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් පැවැත්විමට නියමිතව තිබේ. ලබන 06 වනදා එම සාකච්ඡා ප්‍රවාහන අමාත්‍යාංශයේදී පැවැත්විමට කටයුතු යොදා ඇති බව ලංකා ගමනා ගමන මණ්ඩලයේ මෙහෙයුම් අධ්‍යක්ෂ එච්.එම් චන්ද්‍රසිරි මහතා සඳහන් කළේය. ග්‍රාමිය බස් සේවාව පුළුල් කිරිම සඳහා නව බස් රථ 250ක් ලබා ගැනිම සම්බන්ධයෙන් එහිදී සාකච්ඡා කිරිමට නියමිතව තිබේ. ග්‍රාමිය සේවාවන් සඳහා යොදවා ඇති පැරණි බස් රථ 470ක ප්‍රමාණයක් ධාවනයෙන් ඉවත් කිරිමට කටයුතු කිරිම හේතුවෙන් නව බස් රථ මිලදී ගැනිම සම්බන්ධයෙන් අවධානය යොමුව ඇති බව එච්.එම් චන්ද්‍රසිරි මහතා සඳහන් කළේය. නව බස් රථ මිලදී ගැනිම සඳහා රුපියල් ලක්ෂ 38ක මුදලක් ඇස්තමේන්තු කර ඇති බව එච්.එම් චන්ද්‍රසිරි මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79477", "Category": null, "Parent URL": null}