{"Source": "Adaderana", "Timestamp": "July 31, 2013 05:38 pm", "Headline": "පොහොරන් වැව ප්‍රදේශවාසීන් උද්ඝෝෂණයේ ", "News Content": "දඹුල්ල ජාත්‍යන්තර ක්‍රිකට් ක්‍රිඩාංගණය අසළ පොහොරන් වැව ප්‍රදේශයේ පහරදීමකින් මියගිය තරුණයෙකුගේ මළ සිරුරක් සහිතව ප්‍රදේශවාසීන් උද්ඝෝෂණයක නිරත වන බව වාර්තා වෙයි. දඹුල්ල - කුරුණෑගල A6 මාර්ගය හරස් කරමින් මෙලෙස ප්‍රදේශවාසීන් උද්ඝෝෂණයේ නිරත වීම හේතුවෙන් එම මාර්ගයේ වාහන ගමනාගමනයට දැඩි බාධා එල්ල වී ඇති බව අද දෙරණ වාර්තාකරු සඳහන් කරයි. ප්‍රකෝපකාරී ලෙස හැසිරෙන පිරිස් ටයර් පුළුස්සමින් මාර්ගයට බාධා කරමින් එම ස්ථානයේ උද්ඝෝෂණයේ නිරත වෙයි. පසුගිය 27 වන දින කාන්තාවකගේ පොලු පහරින් මියගිය 27 හැවරිදි රුවන් කුමාර නැමැත්තාගේ මළ සිරුර මෙලෙස මාර්ගය හරස් කරමින් පොහොරන් වැව ප්‍රදේශවාසීන් උද්ඝෝෂණයේ නිරත වන බව අද දෙරණ වාර්තාකරු පවසයි. මෙම පුද්ගලයාට පහරදුන් කාන්තාව මේ වන විට පොලිස් අත්අඩංගුවේ පසුවන බව වාර්තා වෙයි. 14 හැවරිදි තමන්ගේ දියණිය‍ට මෙම මියගිය පුද්ගලයා විසින් අතවර කිරීම හේතුවෙන් මෙසේ පහරදීමක් සිදුකළ බව අත්අඩංගුවට පත් කාන්තාව පොලීසියට පවසියට පවසා තිබේ.", "URL": "https://sinhala.adaderana.lk/news.php?nid=36265", "Category": null, "Parent URL": null}