{"Source": "Adaderana", "Timestamp": "May 28, 2017 06:22 pm", "Headline": " පීඩාවට පත් දරුවන් ගැන වහාම වාර්තාවක් ඉල්ලයි ", "News Content": "ආපදාවන් හේතුවෙන් පීඩාවට පත් දරුවන් පිළිබඳ තොරතුරු ඇතුළත් වාර්තාවක් හැකි ඉක්මනින් ලබාදෙන ලෙස අධ්‍යාපන අමාත්‍ය අකිල විරාජ් කාරියවසම් මහතා නිලධාරීන්ට උපදෙස් ලබා දී තිබේ.අධ්‍යාපන අමාත්‍යවරයා පෙන්වා දෙන්නේ ආපදාවට ලක් වු ප්‍රදේශවල පාසල් පිළිබඳව ද තොරතුරු මේ වන විට ලබාගනිමින් සිටින බවයි.එම ප්‍රදේශවල පාසල් දරුවන් සඳහා අවශ්‍ය පෙළපොත් නිල ඇඳුම් සහ අනෙකුත් අත්‍යවශ්‍ය ද්‍රව්‍ය ලබාදීම සඳහාත් සෙසු සහන සැලසීම සඳහාත් මෙලෙස තොරතුරු ලබාගැනීම සිදුකරන බව අකිල විරාජ් කාරියවසම් මහතා පවසයි.මේ අතර පවතින ආපදා තත්ත්වය හේතුවෙන් අධ්‍යයන පොදු සහතික පත්‍ර සාමාන්‍ය පෙළ විභාගය සඳහා අයදුම්පත් ඉදිරිපත් කිරීමේ කාලසීමාව ද දීර්ඝ කිරීමට අධ්‍යාපන අමාත්‍යංශය තීරණය කර තිබේ.එම කාලය මේ මස 31 වන දිනෙන් අවසන් කිරීමට නියමිතව තිබුණ ද එය ජුනි මස 15 වන දින දක්වා දීර්ඝ කළ හැකි බව අධ්‍යාපන අමාත්‍ය අකිල විරාජ් කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=73675", "Category": null, "Parent URL": null}