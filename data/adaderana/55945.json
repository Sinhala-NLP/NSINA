{"Source": "Adaderana", "Timestamp": "December 25, 2015 02:29 pm", "Headline": "ජල සම්පාදන සේවකයින් බෝනස් දෙනතුරු වර්ජනයකට සුදානම්", "News Content": "ප්‍රසාද දිමනාව කප්පාදු කර ගෙවීම සම්බන්ධයෙන් විරෝධය පළකරමින් වෘත්තිය ක්‍රියාමාර්ගයකට එළඹීමට ජල සම්පාදන වෘත්තිය ඒකාබද්ධ සන්ධානය තීරණය කර තිබේ.හෙට සහ අනිද්දා දිනවල මෙම වෘත්තිය සමිති ක්‍රියාමාර්ගය සිදු කරන බව එම සන්ධානයේ කැඳවුම්කරු උපාලි රත්නායක මහතා සඳහන් කළේය.ඒ අනුව අතිකාල සේවා සිදු නොකරන අතර සති අන්ත නඩත්තු සේවා මුර වලින් ඉවත් වන බව ඔහු කියා සිටියේය.එමෙන්ම ලබන 28 වන සදුදා දිනයේ පෙරවරු 09 සිට දහවල් 12 දක්වා කාර්යාල කටයුතුවලින් ඉවත්ව දීපව්‍යාප්ත විරෝධතාවයක නිරත වන බව ද උපාලි රාත්නායක මහතා පැවසුවේය.මෙම කාලසීමාව තුළ බිල්පත් නිකුත් කිරීම්, බිල්පත් ගෙවිම් ඇතුළු සියලූම පාර්භෝගික සේවා සිදු නොකරන බව උපාලි රාත්නායක මහතා කියා සිටියේය.මෙම සංකේත වෘත්ති සමිති ක්‍රියාමාර්ගයෙන් විසඳුමක් නොලැබුණොත් කප්පාදු කළ ප්‍රසාද දීමනාව ලබා දෙන තුරු අඛණ්ඩ වැඩවර්ජනයක නිරත වන බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=55945", "Category": null, "Parent URL": null}