{"Source": "Adaderana", "Timestamp": "January 25, 2019 06:41 am", "Headline": "තවත් වසරක් සඳහා එජාප නායකයා රනිල්", "News Content": "එක්සත් ජාතික පක්ෂ කෘත්‍යාධිකාරී මණ්ඩලය සිරිකොත පක්ෂ මුලස්ථානයේදී රැස්වුණි. එක්සත් ජාතික පක්ෂ කෘත්‍යාධිකාරී මණ්ඩලය ඊයේ(24) රැස් වූ අතර එහි හිටපු නිලධාරී මණ්ඩලයම නව නිලධාරී මඩුල්ල ලෙස නැවතත් තේරී පත්ව තිබේ. එහිදී ඉදිරි වර්ෂය සඳහා ද එක්සත් ජාතික පක්ෂ නායකයා ලෙස යළිත් අග්‍රාමාත්‍ය රනිල් වික්‍රමසිංහ මහතා පත් කර තිබේ. ඊයේ රැස් වු එම පක්ෂ කෘත්‍යාධිකාරී මණ්ඩලය විසින් පත් කිරිම් කිහිපයක් සිදු කල බව පක්ෂ මහ ලේකම් අමාත්‍ය අකිල විරාජ් කාරියවසම් මහතා ප්‍රකාශ කළේය. මේ අතර පක්ෂ සභාපති කබීර් හෂීම් මහතා ප්‍රකාශ කලේ, මැතිවරණය නියමිත පරිදි පැවැත්වීමට පියවර ගන්නා බවයි. එහෙත් පළාත් සභා මැතිවරණය කඩිනමින් නොපැවැත්වෙන බව අමාත්‍ය ජෝන් අමරතුංග මහතා ප්‍රකාශ කළේය.", "URL": "https://sinhala.adaderana.lk/news.php?nid=103016", "Category": null, "Parent URL": null}