{"Source": "Adaderana", "Timestamp": "November 26, 2018 10:07 am", "Headline": "දිගම පාසල් නිවාඩුව අත ළඟ", "News Content": "2018 වර්ෂයේ තෙවන පාසල් වාරයේ අවසන් දිනය නොවැම්බර් මස 30 වන දා බව අධ්‍යාපන අමාත්‍යාංශය පවසයි. ඒ අනුව 2018 වර්ෂයේ රජයේ හා රජයේ අනුමත පෞද්ගලික පාසල්වල තෙවන පාසල් වාරය 2018 නොවැම්බර් මස 30 වන සිකුරාදා අවසන් වීමට නියමිතයි. 2019 වර්ෂය සඳහා පළමු පාසල් වාරය නැවත 2019 ජනවාරී මස 2 වන බදාදා දිනයේ දී ආරම්භ කරන බව ද අධ්‍යාපන අමාත්‍යාංශය නිවේදනය කරයි. ඒ අනුව මෙවර අවසන් වාරයේ පාසල් නිවාඩුව මාසයකට වඩා වැඩි කාලයක් හිමි වීම ද විශේෂත්වයක් වෙයි.", "URL": "https://sinhala.adaderana.lk/news.php?nid=99796", "Category": null, "Parent URL": null}