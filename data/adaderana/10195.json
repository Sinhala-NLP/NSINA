{"Source": "Adaderana", "Timestamp": "August 13, 2010 08:08 am", "Headline": "ශ්‍රී ලාංකිකයින් සිව්දෙනෙකුට ඕමානයේ දී මාංචු", "News Content": "මුදල් සොරකමක් සම්බන්ධයෙන් ශ්‍රී ලාංකිකයින් සිව්දෙනෙකු ඕමානයේ දී අත්අඩංගුවට ගෙන තිබේ. ඕමානයේ මස්කට් හි බවුෂාර් ප්‍රදේශයේ නිවසකින් මොවුන් මෙම මුදල් සොරකම් කර ඇති බව වාර්තා වේ. අත්අඩංගුවට ගත් ශ්‍රී ලාංකිකයින් සිව්දෙනා අතර කාන්තාවන් තිදෙනකු ද වන බව සඳහන්ය. මොවුන් විසින් සොරකම් කර ඇති මුදලේ වටිනාකම ඕමාන් රියාල් 19,000 ක් වන බව එරට පොලිසිය පවසයි. අත්අඩංගුවට ගත් පිරිසෙන් එක් කාන්තාවක් එම සොරකම සිදුවූ නිවසේ සේවය කර ඇති බව ද සඳහන්ය.", "URL": "https://sinhala.adaderana.lk/news.php?nid=10195", "Category": null, "Parent URL": null}