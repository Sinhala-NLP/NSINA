{"Source": "Adaderana", "Timestamp": "January 11, 2010 10:34 am", "Headline": "සහල් තොග අද සිට බෙදාහැරෙයි", "News Content": "ආනයනය කළ සහල් තොග අද සිට දිවයින පුරා බෙදා හැරීමට කටයුතු කරන බව වෙ‍ෙළඳ හා පාරිභෝගික කටයුතු අමාත්‍ය බන්දුල ගුණවර්ධන මහතා පවසයි.. සමුපාකාර සමිති හරහා මෙම සහල් තොග බෙදා හැරීමට කටයුතු කරන බව අමාත්‍යවරයා සඳහන් කරයි. අවශ්‍ය ඕනෑම මොහොතක වෙ‍ෙළඳපළට නිකුත් කිරිමට ප්‍රමාණවත් ආරක්ෂිත සහල් තොග ගබඩා කර ඇති බව අද දෙරණ කළ විමසීමකදී ඔහු කියා සිටියේය. අමාත්‍යවරයා පවසන්නේ ප්‍රමාණවත් සහල් තොග ලැබීම හේතුවෙන් ඉදිරි සති කිහිපය තුළ සහල් මිල පහත යනු ඇති බවයි.", "URL": "https://sinhala.adaderana.lk/news.php?nid=6006", "Category": null, "Parent URL": null}