{"Source": "Adaderana", "Timestamp": "April 28, 2018 07:43 am", "Headline": "පෙරහැරක් නිසා කඩුවෙල කොළඹ ප්‍රධාන මාර්ගයේ හේවාගම කොටස තාවකාලිකව වැසෙයි ", "News Content": "‍කඩුවෙල මහමෙව්නා අසපුව මගින් සංවිධානය කරන පෙරහැරක් හේතුවෙන් කඩුවෙල කොළඹ ප්‍රධාන මාර්ගයේ හේවාගම දක්වා වූ මාර්ගය තාවකාලිකව වසා දැමීමට තීරණය කර ඇති බව පොලීසිය පවසයි. අද (28) පස්වරු 6.00ට ආරම්භ වන අදාළ පෙරහැර රාත්‍රී 8.00 වන තෙක් හේවාගම ප්‍රදේශය දක්වා වීදි සංචාරය කිරීමට නියමිත බව සඳහන්ය. ඒ අනුව කඩුවෙල නගරයේ සිට හේවාගම අධිවේගී ගුවන් පාලම දක්වා වූ කඩුවෙල - කොළඹ ප්‍රධාන මාර්ගය පෙරහැර පැවැත්වෙන කාලසීමාව තුළ වසා තැබෙන බව පොලීසිය පැවසීය. ඒ සඳහා විකල්ප මාර්ග ලෙස කඩුවෙල දෙස සිට කොළඹ දක්වා ගමන් කිරීම සඳහා කඩුවෙල හංදියෙන් දකුණට හැරී, බන්ඩාරවත්ත හංදියෙන් වමට හැරී, කැලණිය දෙසට ගමන් කර, අධිවේගී මාර්ගය අසලින් වමට හැරී, ගුවන් පාලම අසලට ගමන් කල හැකි බව සඳහන්ය. එමෙන්ම කොළඹ දෙස සිට කඩුවෙල දෙසට ගමන් කිරීම සඳහා හේවාගම අධිවේගී ගුවන් පාලම අසලින් වමට හැරී, බියගම ප්‍රධාන මාර්ගයට පිවිස, දකුණට හැරී, නැවත බණ්ඩාරවත්ත හංදියෙන් දකුණට හැරී, නැවත කඩුවෙල - බණ්ඩාරවත්ත හංදියෙන් දකුණට හැරී, කඩුවෙල හංදිය දක්වා ගමන් කළ හැකි බව පොලීසිය පැවසීය.", "URL": "https://sinhala.adaderana.lk/news.php?nid=88177", "Category": null, "Parent URL": null}