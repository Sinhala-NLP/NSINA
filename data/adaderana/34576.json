{"Source": "Adaderana", "Timestamp": "June 2, 2013 04:55 pm", "Headline": "රිමාන්ඩ් රැඳවියෙකු මරුට", "News Content": "ගාල්ල රීමාන්ඩ් බන්ධනගාරයේ සිටි රැඳවියෙකු මියගොස් තිබේ. පසුගිය 31 වන දින මෙම සැකකරු බන්ධනාගාර ගත කර ඇති බව බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා සඳහන් කළේය. රිමාන්ඩ් බන්ධනාගාරයේ සිටි මෙම සැකකරු හදිසියේම රෝගාතුර වී ඇති අතර ප්‍රතිකාර සඳහා රෝහල්ගත කිරීමෙන් අනතුරුව මියගොස් ඇත. මෙම මරණය සම්බන්ධයෙන් පරීක්ෂණ ආරම්භ කර ඇති බව බන්ධනාගාර කොමසාරිස්වරයා සඳහන් කළේය. මේ අතර බූස්ස එළිමහන් සිරකඳවුරේ රැඳවියෙකු බන්ධනාගාර නිලධාරීන්ගෙන් මිදී පලාගොස් තිබේ. එම සැකකරුට නිදහස් වීමට මාස 03ක් ඉතිරිව තිබියදී මෙලෙස පලාගොස් ඇති බව බන්ධනාගාර කොමසාරිස් චන්ද්‍රරත්න පල්ලේගම මහතා සඳහන් කළේය.", "URL": "https://sinhala.adaderana.lk/news.php?nid=34576", "Category": null, "Parent URL": null}