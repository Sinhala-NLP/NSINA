{"Source": "Adaderana", "Timestamp": "March 1, 2018 03:21 pm", "Headline": "එළවළු කොටුවේ ආරක්ෂාව පෙරියසාමිගේ ජීවිත ගමන නිමා කරපු හැටි(ඡායාරූප සහිතයි)", "News Content": "තම එළවළු කොටුවේ ආරක්‍ෂාවට ඇද තිබු අනවසර විදුලි රැහැනක ගැටී අද (01) එම ගොවිපලේ හිමිකරු මියගොස් ඇති බව තලවාකැලේ පොලිසිය පවසයි. මෙසේ මියගොස් ඇත්තේ තලවාකැලේ වටගොඩ මැදකුඹුර පහළ කොටසේ පදිංචි පෙරියසාමි කිටිනන් නැමැති (68) හැවරදි දෙදරු පියෙකි. තම එළවළු කොටුවේ වගාවන් වන සතුන්ගෙන් ආරක්‍ෂා කර ගැනිම සඳහා නිවසේ සිට එළවළු කොටුව දක්වා ඇද තිබු අනවසර විදුලි රැහැනේ ගැටී මොහු ජිවික්‍ෂයට පත්වි ඇති බව පොලිසිය කියා සිටියි. මරණකරු අද (01) උදෑසන 8.00 පමණ තම එළවළු කොටුවට ගිය බවත් ඔහු යලිත් නිවසට ඒම ප‍්‍රමාද වු නිසා ඔහුව සොයා එළවළු කොටුවට දහවල් 12.00 ට පමණ ගිය බවත් ඔහු එවිට ඇද තිබු විදුලි රැහැන අසල වැටි සිටි බවත් මරණකරුගේ පුතා විසින් පොලිසියට ප‍්‍රකාශ කර ඇත. මියගිය අය සම්බන්ධයෙන් මහේස්ත‍්‍රාත් පරික්‍ෂණ පසු සිරුර පශ්චාත් මරණ පරික්‍ෂණය සඳහා නුවරඑළිය මුලික රෝහලේ අධීකරණ වෛද්‍යවරයා වෙත ඉදිරිපත් කරන බව තලවාකැලේ පොලීසිය පැවසීය.", "URL": "https://sinhala.adaderana.lk/news.php?nid=85028", "Category": null, "Parent URL": null}