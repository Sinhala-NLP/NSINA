{"Source": "Adaderana", "Timestamp": "December 2, 2017 12:56 pm", "Headline": "ගංජා අරන් ඉස්කෝලේ ආපු ප්‍රසිද්ධ පාසලේ සිසුවාට වැඩ වැරදුණ හැටි", "News Content": "මුලටියන ප්‍රදේශයේ ප්‍රසිද්ධ පාසලක 11 ශ්‍රේණියේ සිසුවකුගේ පාසල් බෑගයේ තිබී ගංජා මි.ග්‍රෑම් 270 ක්‌ සොයාගෙන තිබේ. දෙයියන්දර පොලීසිය විසින් අදාළ සිසුවා අත්අඩංගුවට ගෙන ඇති බව වාර්තා වෙයි. ඔහු දෙයියන්දර මහෙස්‌ත්‍රාත් අධිකරණය වෙත ඉදිරිපත් කිරීමෙන් අනතුරුව එම සිසුවාට රුපියල් 50,000 ක ශරීර ඇපයක් නියෝග කර තිබේ. එමෙන්ම අදාළ සිසුවාට ජනවාරි 04 දින නැවතත් අධිකරණයේ පෙනී සිටින ලෙස නියෝග කළ බවද සඳහන්ය. පැමිණිල්ල වෙනුවෙන් පෙනී සිටි දෙයියන්දර පොලීසියේ නිලධාරීන් ප්‍රකාශ කර සිටියේ අදාළ පාසලේ සිසුන් පාසල් බෑග් තුළ ගංජා රැගෙන එන බවට තොරතුරක්‌ ලැබුණ බවත්, ඒ අනුව ගුරුවරුන් දැනුවත් කර 11 වසර සිසුන් ගේ පාසල් බෑග් පරීක්‌ෂා කළ බවයි. එහිදී එක්‌ සිසුවකුගේ බෑගය තුළ තිබී ගංජා මි.ග්‍රෑම් 270 ක්‌ අත්අඩංගුවට ගත් බව හෙතෙම අධිකරණයට පැවැසීය.", "URL": "https://sinhala.adaderana.lk/news.php?nid=80911", "Category": null, "Parent URL": null}