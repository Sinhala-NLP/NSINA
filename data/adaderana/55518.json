{"Source": "Adaderana", "Timestamp": "December 4, 2015 03:53 pm", "Headline": "නිධන් සෙවු ස්ථානාධිපතිට අදත් ඇප නෑ  ", "News Content": "නිධන් හැරිමේ සිද්ධිය සම්බන්ධයෙන් රක්ෂිත බන්ධනාගාර ගත කර සිටින වව්නියාව හිටපු නියෝජ්‍ය පොලිස්පති යු.කේ දිසානායක මහතාට සහ ප්‍රධාන පොලිස් පරික්ෂකවරයාට ඇප ලබාදිම වව්නියාව මහේස්ත්‍රාත් අධිකරණය යළිත්වරක් ප්‍රතික්ෂේප කර තිබේ.ඒ අනුව ඔවුන් දෙදෙනා ලබන 18 වන දින දක්වා රක්ෂිත බන්ධනාගාර ගත කිරිමට වව්නියාව මහේස්ත්‍රී වීත රාමකමලන් මහතා නියෝග කර ඇත.වව්නියාව කුඩාකච්චිකුඩිය ප්‍රදේශයේ නිධන් හැරිමේ සිද්ධියක් සම්බන්ධයෙන් හිටපු නියෝජ්‍ය පොලිස්පතිවරයා සහ ප්‍රධාන පොලිස් පරික්ෂකවරයා පසුගිය සැප්තැම්බර් මාසයේ අත්අඩංගුවට ගැනුණි.අදාළ නඩුව අද විභාගයට ගත් අවස්ථාවේ ඔවුන් වෙනුවෙන් පෙනී සිටි නීතිඥවරුන් අධිකරණයෙන් ඇප ඉල්ලා තිබේ.කෙසේ වෙතත් පැමිණිලි පාර්ශවය වෙනුවෙන් පෙනී සිටි රජයේ ජ්‍යෙෂ්ඨ අධිනීතිඥ ජනක බණ්ඩාර මහතා වෙනත් නඩුවකට සහභාගීවිම හේතුවෙන් අද අධිකරණය හමුවේ පෙනි සිට නොමැති අතර මේ හේතුවෙන් ඇප ලබාදිම මහෙය්ස්ත්‍රාත්වරයා ප්‍රතික්ෂේප කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=55518", "Category": null, "Parent URL": null}