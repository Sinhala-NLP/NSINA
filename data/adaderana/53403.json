{"Source": "Adaderana", "Timestamp": "August 23, 2015 12:19 pm", "Headline": "අතුරුදහන් කමිටුව මඩකලපුවේ!  ", "News Content": "අතුරුදන්වූවන් පිළිබඳ ජනාධිපති විමර්ශන කොමිසමේ මඩකලපුව දිස්ත්‍රික්කයේ පැමිණිලි විභාග කිරිමේ කටයුතු දෙවන දිනටත් අද සිදුවෙමින් පවතින බව වාර්තා වෙයි.ඒ කලවන්ච්චිකුඩි ප්‍රාදේශිය ලේකම් කාර්යාලයේදීය.ආරම්භක දිනය වූ ඊයේ දිනයේ පැමිණිලි 178 ක් සම්බන්ධයෙන් වාචික සාක්ෂි සටහන් කර ගෙන තිබේ.අද දිනයේද පැමිණිලි 315 කට අදාළව කැඳවීම් ලිපි යොමු කර ඇති බව අතුරුදන්වූවන් පිළිබඳ ජනාධිපති විමර්ශන කොමිසම සඳහන් කළේය. මේ අතර මඩකලපුව දිස්ත්‍රික්කයේ කලවන්ච්චිකුඩි ප්‍රාදේශිය ලේකම් කොට්ඨාසයට අදාලව ඊයේ(22) දිනයේ නව පැමිණිලි 154 ක් ලැබී තිබේ.අද දිනයේද පෙරවරු 10 පමණ වන විට ද පැමිණිලි 50 ක් අළුතින් ලැබී ඇති බව කොමිසමේ ප්‍රකාශකයෙකු සඳහන් කළේය.‍", "URL": "https://sinhala.adaderana.lk/news.php?nid=53403", "Category": null, "Parent URL": null}