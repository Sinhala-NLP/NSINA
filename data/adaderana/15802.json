{"Source": "Adaderana", "Timestamp": "April 30, 2011 09:16 pm", "Headline": "උප්පැන්න, මරණ සහතික දෙමළ භාෂාවෙන් ද නිකුත් කළ යුතුයි", "News Content": "උප්පැන්න සහ මරණ සහතික නිකුත් කිරීම ඉදිරියේ දී සිංහල හා දෙමළ භාෂා දෙකෙන්ම සිදුකළ යුතු බව ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර මහතා පවසයි. ‍ දැනට සිංහල භාෂාවෙන් පමණක් නිකුත් කරනු ලබන අදාළ සහතික මින් ඉදිරියට භාෂා දෙකෙන්ම නිකුත් කරන ලෙස අදාළ ආයතන වලට උපදෙස් ලබාදී ඇති බව වාසුදේව නානායක්කාර මහතා ප්‍රකාශ කළේය. ‍ අමාත්‍යවරයා මේ අදහස් පළ කළේ හැටන් නගරයේ අද(30) පැවති රැස්වීමකට එක්වෙමිනි. ‍ දැනට ආගමන විගමන දෙපාර්තමේන්තුවෙන් නිකුත් කරනු ලබන විදේශ ගමන් බලපත්‍ර සඳහා වු ආකෘති පත්‍ර සිංහල, දෙමළ සහ ඉංග්‍රිසි යන භාෂා ත්‍රිත්වයන්ගෙන් අනිවාර්යයෙන්ම සම්පූර්ණ කළ යුතු බව එහිදි වැඩිදුරටත් අදහස් දැක්වූ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=15802", "Category": null, "Parent URL": null}