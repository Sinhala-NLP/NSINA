{"Source": "Adaderana", "Timestamp": "October 18, 2010 01:49 pm", "Headline": "සරසවි සිසුන්ගේ මව්පියන්ට ජනපතිගෙන් ඇරයුමක්", "News Content": "අත්අඩංගුවට ගන්නා ලද පේරාදෙණිය විශ්ව විද්‍යාලයේ සිසුන් සිව් දෙනාගේ දෙමාපියන්ට ජනාධිපති මහින්ද රාජපක්ෂ මහතා හමු වී සාකච්ඡා කිරීමට අවස්ථාව ලබා දී තිබේ. අදාළ සිසුන් පිළිබඳව සානුකම්පිතව සලකා බලා ඔවුන් නිදහස් කිරීමට පියවර ගන්නා ලෙස ජනාධිපතිවරයා වෙත ලිපියක් යොමු කරමින් තාරුණ්‍යයට හෙටක් සංවිධානය ඉල්ලීමක් කර තිබුණි. එය සලකා බැලීමෙන් පසු සිසුන්ගේ දෙමාපියන්ට සාකච්ඡා සඳහා ආරාධනා කර ඇති බව ජනාධිපති මාධ්‍ය අංශය සඳහන් කරනු ලැබීය. එම සාකච්ඡාව අද(18) පස්වරු 4ට පැවැත්වීමට නියමිතය. උසස් අධ්‍යාපන අමාත්‍ය එස්.බී දිසානායක මහතාට විරෝධය පළ කිරීමේ සිදුවීමක් සම්බන්ධයෙන් එම සිසුන් පිරිස අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=11578", "Category": null, "Parent URL": null}