{"Source": "Adaderana", "Timestamp": "March 16, 2018 10:19 am", "Headline": "නිධානය ගොඩ ගැනීමේ උත්සහය ප්‍රදේශවාසීන්ගේ මැදිහත්වීමෙන් නතර කරයි", "News Content": "නාවලපිටිය පොලිස් වසමට අයත් වැවේගම ගල්පොත්තලාවේ කිසියම් පිරිසක් ඊයේ (15) පස්වරුවේ නිධානයක් ගොඩ ගැනීමට දැරු උත්සහයක් ගම්වාසින්ගේ මැදිහත්වීමෙන් නතර කිරිමට හැකිවී තිබේ. යුද හමුදාවෙන් පලා ආ සෙබලෙකු හා ඔහුගේ තවත් මිතුරන් සිවිදෙනෙකු විසින් ඊයේ (15) උදෑසන සිට එම ගල්තලාව මත රැඳී සිටිමින් මත්පැන් පානය කරමින් සිටි බව ප‍්‍රදේශවාසින් පවසයි. එම ගල්තලාව මත ඇත්පාද සළකුණු බවට සැක කලහැකි ඇත්පාද කිහිපයක් ඇති අතර එම ඇත්පාද වලින් එකක් විශාල ගල්විදිනයක් යොදා ගනිමින් අගල් අටක් පමණ ගැඹුරට විද එහි ගලින් කොටසක් ගොඩ ගෙන ඇති බව ප‍්‍රදේශවාසින් පවසයි. විදුලියෙන් කි‍්‍රයා කරන එම ගල් විදිනය සඳහා එම ගල්තලාව පිහිටි රක්‍ෂිතයට මදක් දුරින් පිහිටි නිවසක සිට අනවසරෙන් විදුලිය රැහැන් ඇද විදුලිය රැගෙන එම ඇත්පාදයක් විද ඇති බව ප‍්‍රදේශවාසින් පවසයි. එම ගල්තලාව මත එවැනි ඇත්පාද බවට සැකකල හැකි සළකුණු පහක් ඇති බවත් ප‍්‍රදේශවාසින් පවසයි. එම ඇත්පාදය විඳින ශබ්දය පිටිතට නොඇසෙන සේ කැසටි යන්ත‍්‍රයක ආධාරයෙන් අධික ලෙස ශබිදය ඇසෙන සේ ගීත වාදනය කරමින් මෙම ගල විද ඇති බව වාර්තා වේ. මෙම සිද්ධිය පිළිබඳව ප‍්‍රදේශවාසින් විසින් නාවලපිටිය පොලිසියට දැනුම් දිමත් සමඟම ගල්තලාව මත රැඳී සිටි තරුණයන් පලා ගොස් ඇත. අනවසරෙන් විදුලිය ඇද තිබූ විදුලි රැහැන් නාවලපිටිය පොලීසියේ නිලධාරින් විසින් ඔහු බාරයට ගෙන ඇති බව ප‍්‍රදේශවාසින් කියා සිටියි. සිද්ධිය පිළිබඳ නාවලපිටිය පොලිසිය පරික්‍ෂණ පවත්වයි.", "URL": "https://sinhala.adaderana.lk/news.php?nid=85790", "Category": null, "Parent URL": null}