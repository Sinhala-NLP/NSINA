{"Source": "Adaderana", "Timestamp": "March 4, 2012 01:16 pm", "Headline": "හොරෙන් ඉන්න විදේශිකයින් ගැන තොරතුරු ඉල්ලයි", "News Content": "ශ්‍රී ලංකා රජයේ ආගමන හා විගමන නීති උල්ලංඝණය කරමින් මෙරට තුළ රැඳී සිටින විදේශකයන් පිළිබඳ තොරතුරු ලබාදෙන ලෙස ආගමන හා විගමන දෙපාර්තමේන්තුව ජනතා‍වගෙන් ඉල්ලීමක් කරයි. වීසා කාලය ඉක්මවු සහ වීසා කොන්දේසී කඩකරමින් රැඳී සිටින විදේශිකයන් පිළිබඳ තොරතුරු ලබාදෙන ලෙස එම දෙපාර්තමේන්තුව ඉල්ලා සිටියි. එවැනි පුද්ගලයන් පිළිබඳ තොරතුරු වෙතොත් තොරතුරු දැනුම් දෙන ලෙස ආගමන හා විගමන දෙපාර්තමේන්තුව දුරකථන අංක කිහිපයක් ද ලබාදී තිබේ. ඒ අනුව දුරකථන අංක 011 5 329 000 , 011 5 329 490 හෝ 011 5 329 380 යන අංක ඔස්සේ තොරතුරු දැනුම්දිය හැකිය.", "URL": "https://sinhala.adaderana.lk/news.php?nid=22571", "Category": null, "Parent URL": null}