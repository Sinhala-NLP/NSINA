{"Source": "Adaderana", "Timestamp": "April 22, 2011 01:08 pm", "Headline": "ශ්‍රී ලංකාව කිසිදු අවස්ථාවක මානව හිමිකම් ‍උල්ලංඝණය කර නෑ", "News Content": "ශ්‍රී ලංකා රජය හෝ රජයේ ආරක්ෂක අංශ හෝ මෙරට ජනතාව හෝ කිසිදු අවස්ථාවක මානව හිමිකම් ‍උල්ලංඝණය කර නැතැයි සියම් මහනිකායේ අස්ගිරි පාර්ශවයේ මහනායක අතිපූජ්‍ය උඩුගම ශ්‍රී බුද්ධරක්ඛිත නාහිමියන් අවධාරණය කරයි. සාමකාමීව වෙසෙන මෙරට ජනතාවට එරෙහි වූ ත්‍රස්ත කණ්ඩායමක් මැඩ පැවැත්වීම පමණක් රජය විසින් සිදුකර ඇති බව උන්වහන්සේ පෙන්වාදෙයි. එය රාජ්‍ය තන්ත්‍රය සතු වගකීමක් බව ද අස්ගිරි මහනාහිමියන් සඳහන් කරයි. එල්.ටී.ටී.ඊ සංවිධානය මානව හිමිකම් උල්ලංඝණය කළ බව සාධක සහිතව පෙනෙන්නට තිබියදීත් ශ්‍රී ලංකා රජයට සහ ආරක්ෂක අංශ වෙත චෝදනා එල්ල කිරීම සුදුසු නොවන බව උන්වහ‍න්සේ පෙන්වාදෙයි. ඒ අනුව අදාළ චෝදනා පිළිබඳ සෑම පාර්ශවයක් වෙතින්ම විමසා බැලීම එක්සත් ජාතීන් සතු වගකීමක් බව මාධ්‍ය වෙත විශේෂ ප්‍රකාශයක් කරමින් උන්වහ‍න‍්සේ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15634", "Category": null, "Parent URL": null}