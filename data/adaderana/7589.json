{"Source": "Adaderana", "Timestamp": "March 31, 2010 10:18 am", "Headline": "ශ්‍රීලංකාවේත් ප්ලාස්ටික්\"පෙට්‍රල්\"කරයි", "News Content": "ප්ලාස්ටික් අපද්‍රව්‍ය මගින් නිෂ්පාදනය කළ පෙට්‍රල් මහජන භාවිතය වෙනුවෙන් පරීක්ෂා කිරීම සඳහා නිල වශයෙන් නිකුත් කිරිම පරිසර අමාත්‍ය පාඨලී චම්පික රණවක මහතාගේ ප්‍රධානත්වයෙන් යටියන්තොට - කබුළුමුල්ල කම්හල් භූමියේදී සිදුවිය. ඒ අනුව අද පෙ.ව 7.00 ට යෙදුණු සුභ මොහොතින් ත්‍රී රෝද රථ සහ යතුරුපැදි වලට මෙම පෙට්‍රල් නිකුත් කිරීම සිදුකෙරිණ. ඉන්දියාවේ නාග්පූර්හි රයිසෝනි කොලේජ් හි ව්‍යවහාරික රසායන විද්‍යාව පිළිබඳ මහාචාර්ය අයිකා උමේෂ් ෂඩ්ග්වාන්කා ලොවට ප්‍රථමයෙන්ම මෙම ක්‍රමවේදය හඳුන්වා දී තිබේ. 2004 වන විට ප්ලාස්ට්ක් පෙට්‍රල් බවට හැරවීමේ මෙම පරීක්ෂණ කටයුතු ඉතා සාර්ථක වී ඇති අතර මේ වන විට ලෝකයේ බොහෝ රටවල් මේ සම්බන්ධයෙන් උනන්දුවක් දක්වයි.", "URL": "https://sinhala.adaderana.lk/news.php?nid=7589", "Category": null, "Parent URL": null}