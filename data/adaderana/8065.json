{"Source": "Adaderana", "Timestamp": "April 29, 2010 08:15 am", "Headline": "හරිත ජාල සමුළුව අද", "News Content": "ආසියානු පැසිෆික් හරිත ජාල සමුළුව තායිවානයේ තායිපේ අගනුවර දී හෙට රැස්වේ. සමුළුව ලබන මැයි මස දෙවැනිදා දක්වා පැවැත්වීමට නියමිතය. මෙවර සමුළුවේ මෙවර අරමුණ වී ඇත්තේ ආසියා පැසිෆික් කලාපයේ හරිත දේශපාලනික ක්‍රියාදාමයක් සහ දේශගුණික විපර්යාස පිළිබඳ සම්මුතියකට එළඹීමය. එමෙන්ම හරිත ජාල සමුළුවේ සාමාජික රටවල් අතර ඇති සබැඳියාව ‍තවදුරටත් වර්ධනය කරගැනීම ද මෙම සමුළුවේ තවත් අරමුණක් වේ. ආසියානු පැසිෆික් හරිත ජාල සමුළුව සඳහා කලාපයේ රටවල් 20 කට අධික සංඛ්‍යාවක නියෝජිතයින් සහභාගී වීමට නියමිතය. ආසියා පැසිෆික් කලාපයේ ඇති පාරිසරික ගැටලු පිළිබඳව දැනුවත් වීමක් සහ ඒ සඳහා යෙදිය හැකි පිළියම් සම්බන්ධයෙන් ද මෙහිදී සාකච්ඡා කිරීමට නියමිතය. ශ්‍රී ලංකාව නියෝජනය කරමින් මෙවර සමුළුව සඳහා සහභාගී වන්නේ ශ්‍රී ලංකා හරිත සන්ධානයේ කැඳවුම්කරු සංඛ චන්දිම අභයවර්ධන මහතාය.", "URL": "https://sinhala.adaderana.lk/news.php?nid=8065", "Category": null, "Parent URL": null}