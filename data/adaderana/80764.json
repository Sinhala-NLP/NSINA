{"Source": "Adaderana", "Timestamp": "November 29, 2017 05:01 pm", "Headline": "දළ පුට්ටුවා සොයන අතරේ අද තවත් ඇතෙකු වෙඩි තබා මරලා ", "News Content": "වෙඩි වැදීමකින් මිය ගිය බවට සැකකරන ඇතෙකුගේ සිරුරක් තබ්බෝව වැව් තාවුල්ලේ තිබියදී හමුවී ඇති බව වන ජීවී නිලධාරීන් සදහන් කරයි. අද (29) පෙරවරුවේ මෙම ඇත් සිරුර සොයා ගෙන තිබේ. වයස අවුරුදු 25 ක් පමණ වන මිය ගොස් ඇති ඇතාට අඩි 2 ½ ක් පමණ වන ඇත් දළ යුගලක්ද හිමි බව වන ජීවී නිලධාරීන් සදහන් කරයි. ඇතාගේ දකුණු පාදයේ වෙඩි වැදීමක සළකුණු ඇති බැවින් මෙම ඇතාට කිසියම් අයෙකු විසින් වෙඩි තබන්නට ඇති බවට විශ්වාස කරන බව වන ජීවී නිලධාරීන් සදහන් කරයි. කව්රුන් විසින් කුමන හේතුවක් මත වෙඩටි තැබීම සිදු කර ඇද්ද යන්න මෙතෙක් අනාවරණය වී නොමැති අතර කරුවලගස්වැව වන ජීවී කාර්යාලයේ නිලධාරීන් වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=80764", "Category": null, "Parent URL": null}