{"Source": "Adaderana", "Timestamp": "May 25, 2016 11:31 am", "Headline": "නිරිත දිග මෝසම සක්‍රීයයි", "News Content": "නිරිත දිග මෝසම් තත්ත්වය මේ වන විට දිවයින හරහා ස්ථාපිතව පවතින බව කාලගුණ විද්‍යා දෙපාර්තමේන්තුව පවසයි.මේ හේතුවෙන් බස්නාහිර, වයඹ, දකුණ, මධ්‍යම සහ සබරගමුව පළාත් වල වැසි වාර කිහිපයක් ඇතිවිය හැකි බව කාර්යයේ නියුතු කාලගුණ විද්‍යාඥ නිමල් බණ්ඩාර ඒකනායක මහතා සඳහන් කළේය.ඌව සහ නැගෙනහිර පළාත්වල පස්වරු 2.00න් පසු තැනින් තැන වැසි හෝ ගිගුරුම් සහිත වැසි ඇතිවිය හැකි බව සඳහන්ය.පුත්තලම සිට මන්නාරම හා කන්කසන්තුරේ හරහා ත්‍රීකුණාමලය දක්වා සහ මඩකළපුව සිට පොතුවිල් හරහා හම්බන්තොට දක්වා වන මුහුදු ප්‍රදේශවල සුළගේ වේගය පැයට කිලෝ මීටර 70-80ත් අතර අගයක් ගත හැකි බව කාර්යයේ නියුතු කාලගුණ විද්‍යාඥ නිමල් බණ්ඩාර ඒකනායක මහතා පැවසුවේය.මේ හේතුවෙන් එම මුහුදු ප්‍රදේශ රළු වියහැකි බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=60471", "Category": null, "Parent URL": null}