{"Source": "Adaderana", "Timestamp": "August 20, 2016 12:11 pm", "Headline": "  පී.වී.සිඳු-රිදී පදක්කමක් දිනා ගත් ප්‍රථම ඉන්දීය කාන්තාව වෙයි", "News Content": "ඔලිම්පික් තරගාවලියක රිදී පදක්කමක් දිනා ගත් ප්‍රථම ඉන්දීය ජාතික කාන්තාව බවට බැඩ්මින්ටන් ක්‍රීඩිකා පී.වී.සිඳු සමත්ව තිබේ.එමෙන්ම 21 හැවිරිදි පී.වී.සිඳු ඔලිම්පික් පදක්කමක් දිනා ගත් ලාබාලතම කාන්තාව බවටද මෙය සමග ඉතිහාස ගත වෙයි.අවසන් තරගයේදී ස්පාඤ්ඤ ක්‍රීඩිකා කැරොලිනා මාරින් හට 2ට 1ක් ලෙස පරාජය වීමෙන් සිඳු බැඩ්මින්ටන් තරගාවලියේ රිදී පදක්කමට හිමිකම් කියා තිබේ.මේ වන විට මෙවර ඔලිම්පික් තරගාවලියේ පදක්කම් දෙකක් හිමි කරගැනීමට ඉන්දියාව සමත්ව සිටියි.රිදී පදක්කමක් සහ ලෝකඩ පදක්කමක් ඉන්දියාව විසින් හිමිකරගෙන ඇති බව සඳහන්ය.", "URL": "https://sinhala.adaderana.lk/news.php?nid=63260", "Category": null, "Parent URL": null}