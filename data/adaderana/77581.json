{"Source": "Adaderana", "Timestamp": "September 15, 2017 12:28 pm", "Headline": " ප්‍රේම සම්බන්ධයක් නිසා තරුණයෙක් ඝාතනය වෙයි", "News Content": "ගොඩකවෙල, හල්වින්න ප්‍රදේශයේ නිවසකදී ඇති වූ ආරවුලක් හේතුවෙන් 21 හැවිරිදි තරුණයෙකු ඝාතනය කර තිබේ. අදාළ තරුණයා එම නිවසේ 15 හැවිරිදි දැරියක් සමඟ ප්‍රේම සම්බන්ධතාවයක් පවත්වාගෙන ගොස් ඇති අතර ඊට දැරියගේ මව්පියන් අකමැතිවිම හේතුවෙන් දැරිය ප්‍රේම සම්බන්ධය නතර කර ඇති බව සඳහන් වෙයි. ඒ හේතුවෙන් උරණ වූ අදාළ තරණයා දැරියගේ නිවසට පැමිණ පිහියක් පෙන්වා දැරිය ඝාතනය කරන බවට මරණ තර්ජන සිදු කර ඇති අතර එහිදී ඇති වූ ආරවුලකදී දැරියගේ පියා විසින් තරණයා ඝාතනය කර ඇති බව පොලීසිය සඳහන් කළේය. මියගොස් ඇත්තේ ගොඩකවෙල, බලවින්න ප්‍රදේශයේ පදිංචිව සිටි තරුණයෙකු වන අතර ඝාතනයට සම්බන්ධ දැරියගේ පියා ගොඩකවෙල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=77581", "Category": null, "Parent URL": null}