{"Source": "Adaderana", "Timestamp": "July 10, 2010 09:29 am", "Headline": "සොමාලියානුවන් දෙදෙනෙකු බේරාගැනෙයි", "News Content": "අනතුරට පත් යාත්‍රාවක සිටි සෝමාලියානු ජාතිකයින් දෙදෙනකු ශ්‍රී ලංකා නාවික හමුදාව විසින් බේරාගෙන තිබේ. ගාල්ල වරායට නාවික සැතපුම් 80 ක් පමණ දුරින් මෙම යාත්‍රාව අනතුරට පත්ව තිබූ බව සඳහන් වේ. ගාල්ල දක්ෂිණ නාවික හමුදා කඳවුරු නිලධාරීන් විසින් අදාළ යාත්‍රාව සහ අනතුරට පත් සෝමාලියානු ජාතිකයින් ‍දෙදෙනා බේරාගෙන ඇති බවයි ‍පොලිසිය පවසයි. බේරාගත් සෝමාලියානු ජාතිකයින් දෙදෙනා සහ අදාළ යාත්‍රාව ගාල්ල වරාය පොලිසියට භාරදීමට නාවික හමුදාව කටයුතු කර තිබේ. කෙසේවෙතත් අදාළ සෝමාලියානු ජාතිකයින් දෙදෙනා මෙරට මුහුදු තීරයට පැමිණීම සම්බන්ධයෙන් වැඩිදුර පරීක්ෂණ ක්‍රියාත්මක කරමින් සිටින බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=9509", "Category": null, "Parent URL": null}