{"Source": "Adaderana", "Timestamp": "July 15, 2011 08:09 am", "Headline": "කතරගම ඇසළ මංගල්‍යයේ අවසන් මහා පෙරහැර අදයි", "News Content": "ඓතිහාසික රුහුණු කතරගම මහා දේවාලයේ ඇසළ මංගල්‍යයේ අවසන් මහා පෙරහැර අදට(15) යෙදී ඇත. අද රාත්‍රී 7.55 ට දෙවියන් වැඩමවා පෙරහැර වීදි සංචාරය ආරම්භ කරන බව බස්නායක නිලමේ ශෂීන්ද්‍ර රාජපක්ෂ මහතා සඳහන් කළේය. හෙට(16) උදෑසන මැණික් ‍ග‍ඟේ ජීවමාලී තොටුපලේ දී දියකැපීමේ මංගල්‍යය පැවැත්වෙන අතර ඉන් අනතුරුව 2011 වසරේ ඇසළ මංගල්‍යය නිමාවට පත්වෙයි. මේ අතර 14 වැනි දිනයේ පෙරහැර ඊයේ(14) බස්නායක නිලමේ ශෂීන්ද්‍ර රාජපක්ෂ මහතාගේ ප්‍රධානත්වයෙන් පැවැත්වුණි. ආගමික වතාවත්වලින් පසු වාසනා හස්තිරාජයා විසින් දෙවියන් වැඩම කරවීම සිදුකළ අතර උඩරට සහ පහතරට නැටුම් අංගයන් රැසකින් පෙරහැර සමන්විත විය.", "URL": "https://sinhala.adaderana.lk/news.php?nid=17402", "Category": null, "Parent URL": null}