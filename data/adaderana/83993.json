{"Source": "Adaderana", "Timestamp": "February 5, 2018 01:14 pm", "Headline": "පූජ්‍ය බෙල්ලන්විල විමලරතන නාහිමිගේ දේහයට අවසන් ගෞරව දැක්වීමට විශාල පිරිසක් ", "News Content": "අපවත් වී වදාල මහාචාර්ය පූජ්‍ය බෙල්ලන්විල විමලරතන නාහිමිගේ දේහයට අවසන් ගෞරව දැක්වීම සදහා අද දිනයේ ද විශාල පිරිසක් සහභාගී වී තිබේ. අද පෙරවරුවේ හිටපු අග්‍රාමාත්‍ය දි.මූ ජයරත්න මහතා ඇතුළු මැති ඇමතිවරුන් පිරිසක් සහභාගී වූ බව අද දෙරණ වාර්තාකරු සදහන් කළේය. මහචාර්ය බෙල්ලන්විල විමලරතන හිමියන්ගේ අපවත්වීම ශ්‍රී ජයවර්ධනපුර විශ්වවිද්‍යාලයට මහත් පාඩුවක් බව ජ්‍යෙෂ්ඨ මහාචාර්ය රත්නසිරි අරංගල මහතා අද දෙරණට ප්‍රකාශ කළේය. මේ අතර නිවේදනයක් නිකුත් කරමින් ආචාර්ය සරත් අමුණුගම මහතා සදහන් කළේ උන් වහන්සේ රටට විපතක් සිදු විය හැකි සෑම අවස්ථාවකදීම නොබියව අදහස් පල කළ හිමි නමක් බවයි. මහාචාර්ය පූජ්‍ය බෙල්ලන්විල විමලරතන නාහිමිගේ දේහය පිළිබඳ ආදාහන පූජෝත්සවය ලබන බ්‍රහස්පතින්දා ශ්‍රී ජයවර්ධනපුර විශ්වවිද්‍යාලයීය ක්‍රීඩාංගණයේදී සිදු කිරිමට නියමිතය.", "URL": "https://sinhala.adaderana.lk/news.php?nid=83993", "Category": null, "Parent URL": null}