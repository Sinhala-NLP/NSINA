{"Source": "Adaderana", "Timestamp": "November 19, 2012 12:26 pm", "Headline": "ලාංකික සරණාගතයින් 15 ක් අතුරුදන්", "News Content": "ඉන්දියාවේ බෝගනල්ලූර් සරණාගත කඳවුරේ සිටි ශ්‍රී ලාංකික සරණාගතයින් 15 දෙනෙකු අතුරුදන්ව ඇත. කඳවුරේ සරණාගතයින් 139 දෙනෙකු සිට ඇති අතර ඉන් 15 දෙනෙකු මෙලෙස අතුරුදන්ව ඇති බව දින 14 ට වතාවක් සිදුකෙරෙන සොයාබැලීමක දී එම කඳ‍වුරේ නිලධාරීන්ට සැළ වී ඇත‍. ඉන්දියාවේ, තමිනාඩුවේ තිරුණෙල්වෙල් දිස්ත්‍රික්කයේ මෙම සරණාගත කඳවුර පිහිටා තිබේ. මෙම සරණාගතයින් 15 දෙනා ඔස්ට්‍රේලියාවට පැනයාමේ උත්සහයක නිරත වන්නට ඇතැයි ඉන්දියානු පොලීසිය සැක පළ කරයි. ඉන්දියානු ‍පොලීසිය මේ පිළිබඳව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29315", "Category": null, "Parent URL": null}