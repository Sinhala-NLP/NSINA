{"Source": "Adaderana", "Timestamp": "December 1, 2016 12:07 pm", "Headline": " මංගලගේ ප්‍රකාශය ගෝඨා ප්‍රතික්ෂේප කරයි", "News Content": "තම පුතු රජයේ මුදලින් අමරිකාවේ නිවසක ජීවත් වූ බවට විදේශ අමාත්‍ය මංගල සමරවීර මහතා සිදුකළ ප්‍රකාශය තරයේ හෙළා දකින බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි.සිය ෆේස්බුක් ගිණුමේ සටහනක් තබමින් හිටපු ආරක්ෂක ලේකම්වරයා මේ බව ප්‍රකාශ කර තිබේ.ගෝඨාභය රාජපක්ෂ මහතාගේ පුතු රජයේ මුදලින් අමරිකාවේ නිවසක ජීවත් වූ බවට විදේශ අමාත්‍ය මංගල සමරවීර මහතා ඊයේ(30) පාර්ලිමේන්තුවේදී ප්‍රකාශයක් සිදු කළේය.කෙසේවෙතත් ගෝඨාභය රාජපක්ෂ මහතා පවසන්නේ මංගල සමරවීර අමාත්‍යවරයා ද්වේශ සහගතව සහ පදනම් විරහිතව මෙම ප්‍රකාශය සිදුකර ඇති බවයි.මෙය තමන් අපකීර්තියට පත් කිරීමට දරණ තවත් ලාබාල ප්‍රයත්නයක් බව හිටපු ආරක්ෂක ලේකම් ගෝඨාභය රාජපක්ෂ මහතා පෙන්වාදී තිබේ.", "URL": "https://sinhala.adaderana.lk/news.php?nid=66604", "Category": null, "Parent URL": null}