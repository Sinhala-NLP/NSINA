{"Source": "Adaderana", "Timestamp": "June 4, 2019 02:19 pm", "Headline": "කිරිවල සැඟවුණ දඩ මස්", "News Content": "දියර කිරි ප්‍රවාහනය කරන අතර තුර රහසිගත ලෙස කැබ් රථයක මුවමස් ප්‍රවාහන කරමින් සිටි සැකකරුවකු අද (04) නවගත්තේගම අඩවි වන ජීවි කාර්යාලයේ නිළධාරින් විසින් අත් අඩංගුවට ගෙන තිබේ. මෙසේ අත් අඩංගුවට ගෙන තිබුනේ නවගත්තේගම ප්‍රදේශයේ පදිංචි පුද්ගලයකු වන අතර මොහුගෙන් කල ප්‍රශ්න කිරීම් වලදි මුවන් දඩයම් කර මස් ලබා දෙන දඩයම්කරුද නවගත්තේගම මොරගහවැව ප්‍රදේශයේදි බදින කදන් හා අනෙක් දෑ සමග අත් අඩංගුවට ගත් බව වන ජීවි නිළධාරින් පවසයි. මුව මස් ප්‍රවාහනය කළ සැකකරු දියර කිරි රැගෙන එන අතර තුර මුවමස් ජාවාරමද සිදුකර ඇති බව කියයි. අදාල ජාවාරම කලක සිට සිදුකර ඇති බවට වන ජීවි නිළධාරින් සැකකරන අතර ලැබුන තොරතුරක් මත වන ජීවි නිළධාරින් කැබ් රථය පසු පස හඹා ගොස් දැඩි පරිශ්‍රමයකින් පසුව කැබ් රථය හා සැකකරුද මුව මස් කිලෝ 25 කට ආසන්න ප්‍රමානයද අත් අඩංගුවට ගැනිමට සමත්ව තිබුනී. අත් අඩංගුවට ගත් දඩයක්කරු බදින තුවක්කුව සකසා තිබුනේ මීයන් ඇල්ලිමට යොදා ගන්නා උගුලක් උපයෝගි කර ගනිමින් බව වන ජීවි නිළධාරින් පවසයි. අත් අඩංගුවට ගත් සැකකරුවන් දෙදෙනා ආණමඩුව අධිකරණයට ඉදිරිපත් කිරිමට නියමිතව තිබුනී.", "URL": "https://sinhala.adaderana.lk/news.php?nid=111306", "Category": null, "Parent URL": null}