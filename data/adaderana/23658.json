{"Source": "Adaderana", "Timestamp": "April 20, 2012 09:16 am", "Headline": "කොල්ලකරුවන්ගෙන් මිදුණු ධීවරයින් ඥාතීන් අමතයි", "News Content": "සෝමාලියානු මුහුදු කොල්ලකරුවන්ගේ අත්අඩංගුවෙන් මිදුණු ශ්‍රී ලාංකික ධීවරයින් පිරිස සිය ඥාතීන් සමග දුරකථනය ඔස්සේ අදහස් හුවමාරු කරගෙන තිබේ. තමන් නිරුපද්‍රිතව සිටින බව ඊයේ(19) රාත්‍රී ඔවුන් ඥාතීන් අමතා ප්‍රකාශ කර ඇත. කඩිනමින් තමන් මව්බිමට ගෙන්වා ගැනීම සඳහා කටයුතු කරන ලෙස ද එම ධීවරයින් ඥාතීන්ගෙන් ඉල්ලීමක් කර ඇත. අදාළ ධීවරයින් පිරිස ස්පාඤ්ඤ යුද නෞකාවක් මගින් ඊයේ මුදාගෙන තිබුණි. ඔවුන් මීට මාස 6 ට පමණ ‍පෙර \"ඉමේෂා දුව\" නැමැති යාත්‍රාවෙන් මුහුදු ගොස් සිටියදී සෝමාලියානු කොල්ලකරුවන්ගේ ග්‍රහණයට ලක්විය.", "URL": "https://sinhala.adaderana.lk/news.php?nid=23658", "Category": null, "Parent URL": null}