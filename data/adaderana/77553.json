{"Source": "Adaderana", "Timestamp": "September 14, 2017 04:24 pm", "Headline": "ශ්‍රීලනිප ප්‍රතිසංවිධාන කටයුතු සඳහා කමිටු 10ක් ", "News Content": "ශ්‍රී ලංකා නිදහස් පක්ෂයේ හා එක්සත් ජාතික පක්ෂයේ ප්‍රතිපත්තිය එක් කර රටේ රාජ්‍ය දේපළ පිළිබඳ ප්‍රතිපත්තිමය තීරණයකට එළඹීමෙන් අනතුරුව රාජ්‍ය දේපළ සඳහා අලාභ සිදුවන ආයතන පිළිබඳ තීන්දුවක් ගත හැකි බව ජනාධිපතිවරයා පැවසු බව රාජ්‍ය ව්‍යවසාය සංවර්ධන අමාත්‍ය ලක්ෂමන් යාපා අබේවර්ධන මහතා පවසයි. අද(14) ශ්‍රි ලංකා නිදහස් පක්ෂ මුලස්ථානයේ පැවති මාධ්‍ය හමුවට එක්වෙමින් අමාත්‍යවරයා මේ බව පැවසීය. සැප්තැම්බර් මස 12 වන දා ශ්‍රී ලංකා නිදහස් පක්ෂයේ මැති ඇමතිවරුන් සමඟ පැවති රැස්වීමේ දී පක්ෂයේ අනාගතය පිළිබඳ හා පක්ෂයේ ප්‍රතිසංවිධාන කටයුතු සම්බන්ධයෙන් වැදගත් තීන්දු රැසක් ගත් බව ද අමාත්‍යවරයා කියා සිටියේය. ඒ අතර කඩිනමින් ප්‍රතිසංවිධාන කටයුතු සිදු කිරීමට අවශ්‍ය කමිටු 10 ක් ද ජනාධිපතිවරයා විසින් පිහිටුවා තිබේ. ප්‍රධාන පක්ෂ දෙක තුළ පසුගිය කාලයේ දී ගන්නා ලද තීරණ සම්බන්ධයෙන් සමබරතාවය පිළිබඳ ගැටළු රැසක් ඇති වු බවත් මෙම කමිටු තුළින් පෞද්ගලීකරණය පිළිබඳ මතය අනාවරණයට හොඳ අවස්ථාවක් හිමි වන බවත් ජනාධිපතිවරයා පෙන්වා දී ඇත.", "URL": "https://sinhala.adaderana.lk/news.php?nid=77553", "Category": null, "Parent URL": null}