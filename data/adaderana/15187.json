{"Source": "Adaderana", "Timestamp": "March 31, 2011 12:19 pm", "Headline": "මුරලි වෙනුවෙන් ලෝක කුසලානය දිනාගත යුතුයි -ජනපති", "News Content": "ශ්‍රී ලංකාව හා ඉන්දියාව අතර අප්‍රේල් 02 වන දින පැවැත්වෙන 2011 ක්‍රිකට් ලෝක කුසලාන අවසන් තරගය නැරඹීම සඳහා ශ්‍රී ලංකා ජනාධිපති මහින්ද රාජපක්ෂ මහතා ඉන්දියාවේ මුම්බායි නගරය බලා පිටත්ව යාමට නියමිතය. මෙවර ලෝක කුසලාන තරගාවලියෙන් පසු ක්‍රිකට් ක්‍රීඩාවෙන් සමුගන්නා මුත්තයියා මුරලිදරන් වෙනුවෙන් උපහාරයක් ලෙස ශ්‍රී ලංකාව විසින් ලෝක කුසලානය ජයග්‍රහණය කළ යුතුව ඇති බව ජනාධිපතිවරයා විසින් සඳහන් කර ඇතැයි ජනාධිපති මාධ්‍ය අධ්‍යක්ෂ ජනරාල් බන්දුල ජයසේකර ප්‍රකාශ කර තිබේ. එමෙන්ම ශ්‍රී ලංකා ජනාධිපති මහින්ද රාජපක්ෂ මහතාගේ මුම්බායි සංචාරය වෙනුවෙන් අවශ්‍ය සියලුම කටයුතු ඉන්දීය රජය විසින් සලසා ඇති බව ජනාධිපති මාධ්‍ය අධ්‍යක්ෂ ජනරාල්වරයා පවසයි.", "URL": "https://sinhala.adaderana.lk/news.php?nid=15187", "Category": null, "Parent URL": null}