{"Source": "Adaderana", "Timestamp": "January 23, 2018 04:31 pm", "Headline": " විදුහල්පතිනියක් දණගැස්සු අබුද්ධස්ස කාලයක් මේ", "News Content": "පෙබරවාරි 10 වෙනි දායින් පසුව වත්මන් ආණ්ඩුව විසින් රඟ දක්වන නාටකයේ ජවනිකා සියල්ල අවසන් වන බව ජාතික නිදහස් පෙරමුණේ ප්‍රචාරක ලේකම් මොහොමඩ් මුසම්මීල් මහතා පවසයි. අද(23) කොළඹ පැවති මාධ්‍ය හමුවකට එක්වෙමින් ඒ මහතා මේ බව කියා සිටියේය. මේ අතර මහ බැංකුව කඩලා රජකම් කරන්න පුළුවන් කාලේ විදුහල්පතිනියක් දණගස්සලා මහ ඇමතිකම් කරන්න පුළුවන් අබුද්ධස කාලයක් පැමිණ ඇතිබවද ඒ මහතා පැවසීය. මහ බැංකුවේ රාජ්‍ය මූල්‍ය පාඩුව පමණක් රුපියල් පන්දාහේ කොළවලින් පමණක් ලක්ෂ 22 බවත්, මේ සම්බන්ධයෙන් ජනාධිපතිවරයා, අග්‍රාමාත්‍ය වරයාද, රවී කරුණානායක මහතාද, ජාතිය ඇමතු බවත් ඒ මහතා කියා සිටියේය. එමෙන්ම මේ සම්බන්ධයෙන් ජාතිය ඇමතීමට ඉතිරිව ඇත්තේ අර්ජුණ් මහේන්ද්‍රන්ට හා අර්ජුණ් ඇලෝසියර්ස්ට පමණක් බවත්, ඔවුන් දෙපලද ජාතිය ඇමතීමෙන් පසුව ජාතිය මේ සියලුදෙනාගේ දෙමාපින් අමතනු ඇතැයිද මන්ත්‍රීවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=83405", "Category": null, "Parent URL": null}