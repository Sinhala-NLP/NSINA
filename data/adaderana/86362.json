{"Source": "Adaderana", "Timestamp": "March 26, 2018 12:24 pm", "Headline": "තේ දළු කඩපු වතුකම්කරුවන්ට බඹරු විදලා", "News Content": "බගවන්තලාව පොලිස් වසමට අයත් ටින්සින් වතුයායේ තේ දළු නෙලමින් සිටි වතුකම්කරුවන් පිරිසකට එල්ල වු බඹර ප‍්‍රහාරයෙන් තුවාල ලැබු වතුකම්කරුවන් දසදෙනෙකු බගවන්තලාව ප‍්‍රාදේශිය රෝහල වෙත ඇතුළත් කර ඇති බව බගවන්තලාව පොලීසිය පවසයි. අද(26) උදැසන 10.00ට පමණ තේ දළු නෙලමින් සිටියදි තේ වතුයායේ ගසක් මත බැද තිබු බඹර කුඩුවකට උකුස්සෙකු පහරදිමෙන් බඹරුන් ඇවිස්සී තමන්ට පහරදුන් බව තුවාල ලබා නේවාසිකව ප‍්‍රතිකාර ලබන වතුකම්කරුවන් පැවසිය. බඹර ප‍්‍රහාරයෙන් තුවාල ලැබු වතුකම්කරු කාන්තාවන් 16ක ගෙන් දස දෙනෙකු බගවන්තලාව ප‍්‍රදේශිය රෝහලේ ප‍්‍රතිකාර ලබන අතර ඉන් වතුකම්කරුවන් හයදෙනෙකු වතු රෝහලෙන් ප‍්‍රතිකාර ලබන බවත් රෝහල් ගත කළ වතුකමිකරුවන්ගේ තත්ත්වය බරපතළ නොවන බවද රෝහල් ප‍්‍රකාශකයෙකු සඳහන් කර තිබේ.", "URL": "https://sinhala.adaderana.lk/news.php?nid=86362", "Category": null, "Parent URL": null}