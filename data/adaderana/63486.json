{"Source": "Adaderana", "Timestamp": "August 27, 2016 09:58 am", "Headline": "සිරියානු ජනතාව වෙනුවෙන් ඵලදායී තීරණයක් ", "News Content": "අමෙරිකාව සහ රුසියාව, සිරියාවේ යුද විරාමයක් සම්බන්ධයෙන් අවධානය යොමු කර තිබේ.අමෙරිකානු රාජ්‍ය ලේකම් ජෝන් කෙරී සහ රුසියානු විදේශ අමාත්‍ය සර්ජි ලැව්රෝ ජිනීවාහිදී හමුවූ අවස්ථාවේදී මේ සම්බන්ධයෙන් අවධානය යොමු කර ඇති බව සඳහන්ය.කෙසේවෙතත් මීට අදාළ ගිවිසුමකට එළඹ නොමැති බව වාර්තා වෙයි.දෙපාර්ශවය, මීට අදාළව පැය 12ක පමණ කාලයක් සාකච්ඡා කර ඇති බවද සඳහන්ය.සාකච්ඡාවෙන් අනතුරුව අදහස් දක්වමින් ඇමරිකානු රාජ්‍ය ලේකම්වරයා ප්‍රකාශ කර ඇත්තේ සිරියානු ජනතාව වෙනුවෙන් ඵලදායී තීරණයක් ගැනීම තම අරමුණ වී ඇති බවයි.", "URL": "https://sinhala.adaderana.lk/news.php?nid=63486", "Category": null, "Parent URL": null}