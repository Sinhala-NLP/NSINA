{"Source": "Adaderana", "Timestamp": "November 21, 2016 12:54 pm", "Headline": " කාසියේ වාසිය සිම්බාබ්වේ කණ්ඩායමටයි", "News Content": "සිම්බාබ්වේහි පැවැත්වෙන තුන්කොන් එක්දින තරගාවලියේ කාසියේ වාසිය දිනා ගත් සිම්බාබ්වේ කණ්ඩායම ප්‍රථමයෙන් පන්දුවට පහරදීමට තීරණය කර තිබේ. තුන්කොන් එක්දින තරගාවලියේ සිව්වන තරගය අද (21) බුලවායෝ හිදී පැවැත්වෙයි.එම තරගය ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වේ.තරගාවලියේ මේ දක්වා පැවැති තරගවලින් බටහිර ඉන්දීය කොදෙව් කණ්ඩායම පෙරමුණ ගෙන ඇති අතර ඔවුන් ප්‍රසාද ලකුණු 07ක් ලබා ගෙන සිටියි.ශ්‍රී ලංකා කණ්ඩායම දෙවන ස්ථානයේ පසුවන අතර ඔවුන් ලබා ගෙන ඇත්තේ ප්‍රසාද ලකුණු 05ක් පමණි.සිම්බාබ්වේ කණ්ඩායම ප්‍රසාද ලකුණු 02ක් ලබා ගනිමින් තෙවන ස්ථානයේ රැඳී සිටියි.ඒ අනුව අද දිනයේ පැවැත්වෙන තරගය දෙපිලටම ඉතා වැදගත් තරගයක් වේ.", "URL": "https://sinhala.adaderana.lk/news.php?nid=66254", "Category": null, "Parent URL": null}