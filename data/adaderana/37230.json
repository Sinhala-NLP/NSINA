{"Source": "Adaderana", "Timestamp": "September 8, 2013 08:21 am", "Headline": "චීන කොමියුනිස්ට් පක්ෂ නායකයා අද දිවයිනට", "News Content": "චීන කොමියුනිස්ට් පක්ෂයේ නායක ලියු උන්ෂාන් මහතා අද දිනයේ දිවයිනට පැමිණීමට නියමිතව තිබේ. අමාත්‍ය මහාචාර්ය ජී.එල්.පීරිස් මහතාගේ ආරාධනයකට අනුව නිල සංචාරයක් සඳහා ඔහු දිවයිනට පැමිණෙන බව විදේශ කටයුතු අමාත්‍යාංශය සඳහන් කළේය. බෙලරුස් සහ යුක්‍රේන සංචාරයකින් අනතුරුව ලියු උන්ෂාන් මහතා මෙරට සංචාරය කරන බව වාර්තා වේ. ඔහු දෙදිනක් පුරා ශ්‍රී ලංකාවේ රැඳී සිටීමට නියමිත අතර එහිදි ජනාධිපති මහින්ද රාජපක්ෂ මහතා, අග්‍රාමාත්‍ය දිමු ජයරත්න මහතා ඇතුළු රජයේ ඉහළ පෙළේ නියෝජිතයින් රැසක් හමුවී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=37230", "Category": null, "Parent URL": null}