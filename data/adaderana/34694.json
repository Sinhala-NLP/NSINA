{"Source": "Adaderana", "Timestamp": "June 6, 2013 10:54 pm", "Headline": " හකීම් නව ඡන්ද හිමි පනත් කෙටුම්පත පාර්ලිමේන්තුවට දමයි", "News Content": "ඡන්ද හිමියන් ලියාපදිංචි කිරීමේ විශේෂ විධිවිධාන පනත් කෙටුම්පත අධිකරණ අමාත්‍ය රාවුෆ් හකීම් මහතා විසින් අද පාර්ලිමේන්තුවට ඉදිරිපත් කර තිබේ. ඒ අනුව එය විවාදයෙන් අනතුරුව උපදේශක කාරක සභා‍වට යොමු කර ඇති බව සඳහන්ය. මෙම පනත් කෙටුම්පත ආණ්ඩුක්‍රම ව්‍යවස්ථාවට පටහැණි නොවන බව ශ්‍රේෂ්ඨාධිකරණය දැනුම්දී ඇතැයි කථානායකවරයා ඊයේ පාර්ලිමේන්තුවට දැනුම් දෙන ලදී. උතුරේ අභ්‍යන්තර වශයෙන් අවතැන් වූ පුද්ගලයින්ට ඔවුන් අවතැන්වීමට පෙර පදිංචිව සිටි ස්ථාන වල සිට ඡන්දය ප්‍රකාශ කිරීමට හැකිවන පරිදි මෙම කෙටුම්පත ඉදිරිපත් කර තිබේ. එසේම කිසියම් පුද්ගලයෙකු ස්ථාන දෙකක ලැයිස්තු දෙකක් තුළ ලියාපදිංචි වී සිටියහොත් ඊට එරෙහිව නීතිමය ක්‍රියාමාර්ග ගැනීමටද මෙමගින් හැකියාව ලැබෙයි.", "URL": "https://sinhala.adaderana.lk/news.php?nid=34694", "Category": null, "Parent URL": null}