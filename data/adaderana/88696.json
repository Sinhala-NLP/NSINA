{"Source": "Adaderana", "Timestamp": "May 7, 2018 08:30 pm", "Headline": "කෙසෙල්වත්ත වෙඩි තැබීමේ සිද්ධිය-සැකකරුවෙක් දැලේ", "News Content": "කෙසෙල්වත්ත ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධිය සම්බන්ධයෙන් මරදාන, සෙක්කුවත්ත ප්‍රදේශයේදී සැකපිට පුද්ගලයෙකු අත්අඩංගුවට ගෙන තිබේ. කොළඹ මධ්‍යම නීතිය බල ගැන්වීමේ ඒකකයේ නිලධාරීන් විසින් සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු කොළඹ 12 ප්‍රදේශයේ පදිංචි 29 හැවිරිදි පුද්ගලයෙකි. අත්අඩංගුවට ගත් සැකකරු මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව මරදාන පොලීසිය සඳහන් කළේය. පසුගිය පෙබරවාරි මස 02 වනදා කෙසෙල්වත්ත ප්‍රදේශයේදී පුද්ගලයෙකු වෙඩි තබා ඝාතනය කර පලාගිය වෙඩිකරුට පහරදී එම සැකකරුද ඝාතනය කර තිබුණි.", "URL": "https://sinhala.adaderana.lk/news.php?nid=88696", "Category": null, "Parent URL": null}