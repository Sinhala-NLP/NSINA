{"Source": "Adaderana", "Timestamp": "June 14, 2012 07:33 am", "Headline": "18 වන මහලින් වැටී මාලදිවයින් ජාතිකයා මරුට", "News Content": "කොළඹ තරුපහේ හෝටලයක 18 වන මහලින් වැටී මාලදිවයින් ජාතකයෙකු මියයාමේ සිදුවීම පිළිබඳ පුළුල් පරීක්ෂණයක් සිදුකරන බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. අද උදෑසන මෙම සිදුවීම සිදුව ඇති බවත්,එය මාලදිවයින් ජාතිකයා විසින් කරනුලැබූ සියදිවි නසාගැනීමක්ද,හදිසි අනතුරක්ද,එසේත් නැතිනම් කිසිවෙකු විසින් කරන ලද අපරාධයක්ද යන්න පිළිබඳ තාමත් පැහැදිලි යමක් ප්‍රකාශ කළ නොහැකි බව හෙතෙම කියා සිටියේය. මරණයට පත්වූ මාලදිවයින් ජාතිකයා නවාතැන් ගෙන සිටි අදාළ කාමරයේ එරට තවත් වැසියන් කිහිපදෙනකු සිට ඇති බවත්,ඊයේ රාත්‍රීයේ තවත් රුසියානු ජාතික කාන්තාවන් දෙදෙනකු හා ලාංකික කාන්තාවන් දෙදෙනකුද මොවුන් හමුවීම සඳහා පැමිණ සිටි බවත් කියැවෙයි.", "URL": "https://sinhala.adaderana.lk/news.php?nid=25008", "Category": null, "Parent URL": null}