{"Source": "Adaderana", "Timestamp": "October 3, 2010 04:41 pm", "Headline": "පාන් පිටි මිල අඩුකරන්නැයි වතු කම්කරුවෝ ඉල්ලති", "News Content": "වසරක් තුළදී රුපියල් 25න් පමණ පාන් පිටි කිලෝවක මිල ඉහළ යාම හේතුවෙන් වතු කම්කරු ජනතාව දැඩි පීඩාවට පත්ව සිටින බව සමස්ත ලංකා වතුකම්කරු සංගමය පවසයි. ඉතා අඩු වැටුප් ලබන වතුකරයේ ජනතාව පාන් පිටි ආශ්‍රිත කෑම වර්ග ප්‍රධාන ආහාරය ලෙස යොදා ගන්නා බැවින් මෙම තත්ත්වය බරපතල බව එහි සභාපති රාමලිංගම් චන්ද්‍රසේකර් මහතා සඳහන් කරයි. එබැවින් රජය සහ ප්‍රාදේශීය වැවිලි සමාගම් මැදිහත් වී කම්කරු ජනතාවට පාන් පිටි ඇතුළු අත්‍යවශ්‍ය ද්‍රව්‍ය සහනදායි ක්‍රමයකට ලබාදීමේ වැඩපිළිවෙළක් සකස් කළ යුතු බව සමස්ත ලංකා වතුකම්කරුවන්ගේ සංගමය ඉල්ලා සිටියි.", "URL": "https://sinhala.adaderana.lk/news.php?nid=11260", "Category": null, "Parent URL": null}