{"Source": "Adaderana", "Timestamp": "June 3, 2010 10:56 am", "Headline": "ශ්‍රී කාන්තාගේ නායකත්වයෙන් නව පක්ෂයක්", "News Content": "දෙමළ ජාතික සන්ධානය දෙමළ ජනතාවගේ සැබෑ අවශ්‍යතා ඉටුනොකරන බැවින් තමන් නව පක්ෂයක් පිහිටුවන බව හිටපු පාර්ලිමේන්තු මන්ත්‍රි එම්. කේ. ශිවාජිලිංගම් මහතා පවසයි. එමෙන්ම එම සන්ධානය ඉන්දීය රජයේ අවශ්‍යතා මත කටයුතු කරන බවත් ඒ මහතා පෙන්වාදෙයි. දේශපාලන පක්ෂ ලියාපදිංචි කිරීමේ කටයුතු මැතිවරණ කොමසාරිස්වරයා විසින් ආරම්භ කර ඇති බැවින් ලබන සතිය ඇතුළත ඒ සඳහා අයදුම් කරන බව ශිවාජිලිංගම් මහතා අවධාරණය කළේය. නව පක්ෂය\"දෙමළ ජාතික විමුක්ති සන්ධානය\"ලෙස නම් කරන බව ශිවාජිලිංගම් මහතා සඳහන් කළේය. එහි නායකත්වය හිටපු පාර්ලිමේන්තු මන්ත්‍රී එන්. ශ්‍රී කාන්තා මහතාට හිමි වන බව ශිවාජිලිංගම් මහතා පවසයි. තමන් පක්ෂයේ මහලේකම්වරයා ලෙස කටයුතු කරන බව ද ශිවාජිලිංගම් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8777", "Category": null, "Parent URL": null}