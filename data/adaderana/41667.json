{"Source": "Adaderana", "Timestamp": "March 9, 2014 11:10 pm", "Headline": "පාසල් සිසුවා දියේ ගිළී මරුට", "News Content": "පුත්තලම, මනල්ගුණ්ඩුව වැවේ දිය නෑමට ගිය පාසල් සිසුවෙකු දියේ ගිළී ජීවිතක්ෂයට පත්ව තිබේ. මිතුරන් පිරිසක් සමග අද දහවල් දිය නෑමට ගිය අවස්ථාවේ මෙම අනතුර සිදුව ඇති බව පුත්තලම පොලිසිය සඳහන් කළේය. දියේ ගිළීමෙන් සිහිසුන් වු දරුවා පුත්තලම මූලික රෝහලට ඇතුළත් කිරිමෙන් අනතුරුව මියගොස් ඇත. මෙලෙස මියගොස් ඇත්තේ 12 හැවිරිදි මනල්ගුණ්ඩුව ප්‍රදේශයේ පදිංචි පාසල් සිසුවෙකි.", "URL": "https://sinhala.adaderana.lk/news.php?nid=41667", "Category": null, "Parent URL": null}