{"Source": "Adaderana", "Timestamp": "October 23, 2015 03:52 pm", "Headline": "වයස්ගත මව පොලීසියේ - දරුවන් ගැන හෙළි නොකරයි", "News Content": "පිළිසරණක් නොමැතිව බස්නැවතුමක සිටි වයස්ගත කාන්තාවක් ඇල්ල පොලිසිය භාරයට ගෙන තිබේ.ඊයේ රාත්‍රී හල්පේ බස් නැවතුම්පළේ සිටි එම කාන්තාව පිළිබඳව ඇල්ල පොලිසියට තොරතුරක් ලැබී තිබුණි.ඒ අනුව එම ස්ථානයට ගිය ඇල්ල පොලිසියේ නිලධාරින් කණ්ඩායමක් වයස්ගත කාන්තාව පොලිසිය භාරයට ගෙන ඇත.80 හැවිරිදි මෙම කාන්තාව සිය දරුවන් හෝ ඥාතින් පිළිබඳ තොරතුරු අනාවරණය කිරීමට අකමැත්ත පළ කරන බව ඇල්ල පොලිසිය පවසයි.මේ හේතුවෙන් ඇය එම ස්ථානයේ අතහැර දමාගොස් ඇත්තේ කවුරුන්ද යන්න හෙළිකර ගැනීම අසීරුවී ඇති බව සඳහන්ය.", "URL": "https://sinhala.adaderana.lk/news.php?nid=54636", "Category": null, "Parent URL": null}