{"Source": "Adaderana", "Timestamp": "September 3, 2010 01:59 pm", "Headline": "පනතට විරුද්ධව කොන්දේසි විරහිතව අරගල කරනවා", "News Content": "ව්‍යවස්ථා සංශෝධනයට එරෙහිව කොන්දේසි විරහිතව කටයුතු කරන බව ජනතා විමුක්ති පෙරමුණ පවසයි. මෙම සදාචාර විරෝධී ව්‍යවස්ථා සංශෝධනයට එරෙහිව අධිකරණ ක්‍රියා මාර්ගයක් ගනු ලැබූ එකම දේශපාලන පක්ෂයද ජනතා විමුක්ති පෙරමුණ බව ජ.වි.පෙ ප්‍රධාන ලේකම් ටිල්වින් සිල්වා මහතා සඳහන් කරයි. ව්‍යවස්ථා සංශෝධන පනත් කෙටුම්පත සම්මත කර ගැනීම සඳහා ආණ්ඩුවට අවශ්‍ය කරන 2/3 ක බලය ලබා ගැනීමට හැකි වටපිටාව සකස් කර දුන්නේ එක්සත් ජාතික පක්ෂය බවද ටිල්වින් සිල්වා මහතා අවධාරණය කර සිටියේ අද කොළඹ පැවති මාධ්‍ය හමුවකට එක්වෙමිනි. ප්‍රධාන විපක්ෂය ලෙස වහසි බස් දෙඩුවද මෙම පනත් කෙටුම්පතට එරෙහිව එ.ජා.පය කළේ මාධ්‍ය හමුවක් පැවැත්වීම පමණක් බවද හෙතෙම කියා සිටියේය. අලියා ලකුණෙන් මැතිවරණයට තරග කොට පාර්ලිමේන්තුවට තේරිපත් වූ සියලුම මන්ත්‍රීවරුන්ට හැකිනම් මෙම සංශෝධන පනතට එරෙහිව ඡන්දය පාවිච්චි කරන ලෙස අභියෝග කරන බවද ලේකම්වරයා සඳහන් කළේය.", "URL": "https://sinhala.adaderana.lk/news.php?nid=10618", "Category": null, "Parent URL": null}