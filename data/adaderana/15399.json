{"Source": "Adaderana", "Timestamp": "April 11, 2011 08:28 am", "Headline": "ලෝක ජනාවාස දින සමුළුව අදයි", "News Content": "ලෝක ජනවාස දින සමුළුව කෙන්යාවේ නයිරෝබි නුවර දී අද(11)ආරම්භ වේ. එක්සත් ජාතීන්ගේ ජනාවාස කොමිසමේ පාලක සමුළුව විසින් සංවිධානය කරන මෙම සමුළුව ලබන 15 වැනි දින දක්වා පැවැත්වේ. \"තිරසාර නාගරික සංවර්ධනයක්\"යන්න මෙවර සමුළුවේ තේමාවයි. මේ සඳහා රටවල් සියයක් නියෝජනය කරමින් නියෝජිතයින් 1,000ක් පමණ සහභාගී වීමට නියමිතය. ශ්‍රී ලංකාව නියෝජනය කරමින් සමුළුවට සහභාගී වීම සඳහා නිවාස හා පොදු පහසුකම් අමාත්‍ය විමල් වීරවංශ මහතා ඇතුළු පිරිසක් මේ වන විට නයිරෝබි නුවර බලා පිටත්ව ගොස් තිබේ.", "URL": "https://sinhala.adaderana.lk/news.php?nid=15399", "Category": null, "Parent URL": null}