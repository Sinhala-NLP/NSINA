{"Source": "Adaderana", "Timestamp": "March 6, 2012 06:35 pm", "Headline": "ජාතිය ගොඩනඟන්න දකුණු අප්‍රිකාවෙන් අත්දැකීම් ", "News Content": "ජාතිය ගොඩනැගීම පිළිබඳ අභියෝගවල දී දකුණු අප්‍රිකාව සහ ශ්‍රී ලංකාවේ අත්දැකීම් රැසක් පවතින බව විදේශ කටයුතු අමාත්‍ය මහාචාර්ය ජී.එල් පීරීස් මහතා ප්‍රකාශ කර තිබේ. ජී.එල් පීරීස් මහතා මේ බව සඳහන් කර ඇත්තේ දකුණු අප්‍රිකානු විදේශ කටයුතු අමාත්‍යවරිය සමඟ එරට ප්‍රිටෝරියා නුවර පැවති සාකච්ඡාවක දීය. දකුණු අප්‍රිකානු හිටපු නායක නෙල්සන් මැන්ඩෙලා මහතා එරට මූලික අවශ්‍යතා ඉටු කිරීමේ දී රටට ගැලපෙන ක්‍රමවේද අනුගමනය කිරීම සම්බන්ධයෙන් මෙම සාකච්ඡාවේ දී අවධානයට ලක්ව තිබේ. ත්‍රස්තවාදය නිමා කළ ශ්‍රී ලංකාව ද ශ්‍රී ලාංකීය ජන සමා‍ජයේ අවශ්‍යතා ඉටු කිරීම සඳහා රටට අන්‍යන්‍ය ක්‍රමවේදයක් අනුගමනය කරන බව ජී.එල් පීරීස් මහතා එහි දී ප්‍රකාශ කර ඇත. නැඟී සිටින ආර්ථික බලවතෙකු ලෙද දකුණු අප්‍රිකාවේ කාර්යය භාරය ද මෙහි දී ජී.එල් පීරීස් මහතාගේ ප්‍රසාදයට ලක්ව තිබේ.", "URL": "https://sinhala.adaderana.lk/news.php?nid=22632", "Category": null, "Parent URL": null}