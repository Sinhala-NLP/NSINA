{"Source": "Adaderana", "Timestamp": "December 19, 2016 03:13 pm", "Headline": "ශ්‍රී පාද වන්දනා සමය වෙනුවෙන් වෙළෙඳසැල් හිමියන් දැනුම්වත් කෙරෙයි", "News Content": "ශ්‍රී පාද වන්දනා සමය වෙනුවෙන් හැටන් නගරයේ සියලුම ආපනශාලා, බේකරි සහ සිල්ලර වෙළෙඳසැල් හිමියන් දැනුම්වත් කිරීමේ වැඩසටහනක් පවත්වා තිබේ.හැටන්- දික්ඔය නගර සභා ශාලාවේදී එම වැඩසටහන පැවැත් වූ බව අද දෙරණ වාර්තාකරු සඳහන් කළේය.ශ්‍රී පාද වන්දනාව සඳහා හැටන් මාර්ගය ඔස්සේ පැමිණෙන වන්දනාකරුවන්ට ආපනශාලාවලින් ලබා දෙන ආහාර පිරිසිදුව හා අඩු මිලට ලබාදී උපරිම සේවාවක් සැලසීමේ අරමුණීන් මෙම වැඩසටහන පවත්වා තිබේ.එහිදී දැනට වෙළෙඳසැල් හිමියන්ට ඇති ගැටළු සම්බන්ධයෙන් මෙහිදී සාකච්ඡා වී ඇති අතර අදාළ ගැටළු නිරාකරණය කර ගැනීම සඳහා ඔවුන්ට දින 14ක කාලයක් ලබාදීමට කටයුතු කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=67176", "Category": null, "Parent URL": null}