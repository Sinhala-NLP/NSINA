{"Source": "Adaderana", "Timestamp": "June 28, 2018 03:46 pm", "Headline": "වෙළඳසැලක ගින්නකින් පුද්ගලයින් 15 ක් මරුට", "News Content": "කෙන්යාවේ නයිරෝබි නුවර වෙළඳපලක සිදුවූ ගිනි ගැනීමකින් පුද්ගලයින් 15 දෙනෙකු මියගොස් තිබේ. තවත් 50 දෙනෙකු පමණ ගින්නෙන් තුවාල ලබා ඇති අතර දේපළ රැසකට ද හානි සිදුව ඇති බව විදෙස් මාධ්‍ය සඳහන් කළේය. ඇඳුම්, සපත්තු හා එළවළු බහුලව අළෙවි කරන එම වෙලඳපලේ කුඩා වෙලදසැල් රාහියක් හා ඒ ආශ්‍රිතව පැවති වෙනත් ගොඩනැගිලි වලට ද ගින්න පැතිර ගොස් තිබේ. ගිනිගැනීමට හේතුව මෙතෙක් අනාවරණය වී නොමැති අතර කවුරුන් විසින් හෝ ගිනි තබා ඇති බවට එරට ආරක්ෂක අංශ සැක පළ කරයි.", "URL": "https://sinhala.adaderana.lk/news.php?nid=91643", "Category": null, "Parent URL": null}