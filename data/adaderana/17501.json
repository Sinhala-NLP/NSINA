{"Source": "Adaderana", "Timestamp": "July 19, 2011 12:14 pm", "Headline": " කිලිනොච්චියේ ගුවන් ධාවන තීරුව විවෘතයි", "News Content": "එල්.ටී.ටී.ඊ සංවිධානයේ ප්‍රබල බල කඳවුරක්ව පැවති කිලිනොච්චියේ ශ්‍රී ලංකා ගුවන් හමුදාව විසින් ස්ථාපිත කළ ගුවන් ධාවන තීරුව අද ගුවන් හමුදාපති එයාර් මාර්ෂල් හර්ෂ අබේවික්‍රම මහතාගේ ප්‍රධානත්වයෙන් විවෘත කළ බව ගුවන් හමුදා මාධ්‍ය ඒකකය පවසයි. අද(19)පෙ.ව 11.30ට පමණ Y-12 ගුවන් යානයක් ගොඩබැස්වීම තුළින් එකී ධාවන තීරුව භාවිතයට ගැනීම ආරම්භ කළ බව මාධ්‍ය ඒකකය කියා සිටියි. ඒ-09 මාර්ගයට කිලෝ මීටර් 7 ක් නැ‍ගෙනහිරට වෙන්නට හා කිලිනොච්චි ආරක්ෂක සේනා මූලස්ථානයට කිලෝමීටරයක් ඔබ්බෙන් මෙම ගුවන් ධාවන තීරුව ස්ථාපිත කර ඇති බව මාධ්‍ය ඒකකය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=17501", "Category": null, "Parent URL": null}