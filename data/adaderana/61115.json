{"Source": "Adaderana", "Timestamp": "June 15, 2016 10:45 am", "Headline": " මාරියා  ඇපෑලක් ඉදිරිපත් කරයි", "News Content": "ප්‍රකට ටෙනිස් ක්‍රීඩිකා මාරියා ෂැරෆෝවා සිය තරග තහනමට එරෙහිව ඇපෑලක් ඉදිරිපත් කර තිබේ.ක්‍රීඩා බේරුම්කාර අධිකරණයක් හමුවේ ඇය මෙම ඇපෑල ගොනු කිරීමට සූදානම් වන බව සඳහන්ය.තහනම් උත්තේජක ලබාගත් බවට වන චෝදනාව යටතේ ජාත්‍යන්තර ටෙනිස් සම්මේලනය පසුගියදා ඇයට වසර දෙකක තරග තහනමක් පැනවීය.ඇය සිය ඇපෑල මගින් පවසන්නේ තමා සිතා මතා තහනම් උත්තේජක භාවිතා නොකළ බවයි.කාලයක පටන් රෝගී තත්වයන් කිහිපයක් සඳහා ඖෂධ ලබාගන්නා බව සිය ඇපෑල මගින් මාරියා ශරාෆෝවා ප්‍රකාශ කර සිටියි.මාරියා ෂැරෆෝවා වයස අවුරුදු 17දී විම්බල්ඩන් ශූරතාව දිනාගනිමින් එම කුසලානය දිනාගත් ප්‍රථම රුසියානු ක්‍රීඩිකාව බවට ඉතිහාසගත වුණි.ග්‍රෑන්ඩ්ස්ලෑම් ශූරතාව පස් වතාවක් හිමිකරගෙන ඇති ශරාෆෝවා 2014 වසරේදී ප්‍රංශ විවෘත ටෙනිස් ශූරතාවද හිමි කරගත්තේය.තරග තහනමට අනුව මාරියා ෂැරෆෝවා හට යළි ප්‍රධාන පෙළේ තරගයකට සහභාගී විය හැකි වන්නේ 2018 වසරේදී පැරිස් තරගාවලිය සඳහායි.", "URL": "https://sinhala.adaderana.lk/news.php?nid=61115", "Category": null, "Parent URL": null}