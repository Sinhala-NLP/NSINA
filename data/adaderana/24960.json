{"Source": "Adaderana", "Timestamp": "June 12, 2012 09:22 am", "Headline": "වීසා නොමැතිව රැඳී සිටි නයිජීරියානු ජාතිකයින් 4 ක් දැලේ ", "News Content": "වීසා නොමැතිව මෙරට රැඳී සිටි නයිජීරියානු ජාතිකයින් සිව් දෙනෙකු මීගමුව ප්‍රදේශයේ දී අත්අඩංගුවට ගෙන තිබේ. මීගමුව ඒත්තුකාල ප්‍රදේශයේ දී අත්අඩංගුවට ගත් මෙම නයිජීරියානු ජාතිකයින් සිව්දෙනා අතර කාන්තාවක් සහ කුඩා ගැහැනු ළමයෙකු ද සිටින බව සඳහන්ය. ඒත්තුකාල සංචාරක පොලිසියේ නිලධාරීන් කණ්ඩායමක් විසින් සිදුකළ වැටලීමක දී මෙම පිරිස අත්අඩංගුවට ගෙන ඇත. අත්අඩංගුවට ගත් නයිජීරියානු ජාතිකයෙකු සතුව තිබී හෙරොයින් ග්‍රෑම් 300 ක් සහ කොකේන් ග්‍රෑම් 44 ක් ද පොලිසිය විසින් සොයාගෙන ඇති බව සඳහන්ය. අත්අඩංගුවට ගත් මෙම සැකකරුවන් පිරිස අද (12) මීගමුව ප්‍රධාන මහේස්ත්‍රාත් අධිකරණය හමුවට ඉදිරිපත් කර ඇත. එහි දී මෙම සිව් දෙනාගෙන් ගැහැණු කාන්තාව සහ කුඩා ගැහැණු ළමයා රටින් පිටුවහල් කරන ලෙස අධිකරණය නියෝග කර තිබේ.", "URL": "https://sinhala.adaderana.lk/news.php?nid=24960", "Category": null, "Parent URL": null}