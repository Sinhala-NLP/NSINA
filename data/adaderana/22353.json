{"Source": "Adaderana", "Timestamp": "February 24, 2012 07:11 am", "Headline": "යුද්ධය දිනුවත් සාමය දිනා නෑ-ජිනීවා යෝජනාවට නෝර්වේ සහාය", "News Content": "ශ්‍රී ලංකාවේ සිදුවීයයි කියනු ලබන යුද අපරාධ පිළිබඳ පරීක්ෂණයක් සිදුකිරීම සඳහා වෙනත් රටවල් මගින් එක්සත් ජාතීන්ගේ සංවිධානයේ මානව හිමිකම් කවුන්සිලයට ගෙන ඒමට සැලසුම් කර ඇති යෝජනාවට සහය පළකරන බව නෝර්වේ පවසයි. එක්සත් ජාතීන්ගේ අභිප්‍රාය යුදමය වාතාවරණයේ අවසාන අදියර තුළ දහස් ගණනක් සිවිල් වැසියන්ගේ ඝාතන පිළිබඳ ප්‍රශ්නයට පිළිතුරුක් සපයනු ඇති බව නෝර්වේ විදේශ උපකාරක අමාත්‍ය එරික් සොල්හයිම් සඳහන් කරයි. බොහෝ පිරිසකට තමන්ගේ ආදරණීයයන්ට සිදුවූයේ කුමක්ද යන්න දැනගත යුතුව ඇති බව සොල්හයිම් Aftenposten පුවත්පතට ප්‍රකාශයක් කරමින් පෙන්වාදෙයි. ශ්‍රී ලංකා රජය විසින් යුද්ධය දිනාගනු ලැබූවද සාමය දිනාගත යුතුව ඇති බව හෙතෙම අවධාරණය කරයි. එක්සත් ජාතීන්ගේ සංවිධානය විසින් ශ්‍රී ලංකාවේ සිංහල හා ද්‍රවිඩ ජන කොටස් අතර සාමය හා සහජීවනය සඳහා වූ දීර්ඝ කාලින වැඩපිළිවෙළකට යාම අපෙක්ෂා කරන බවත්,යුද්ධය පැවති සමයේ එරික් සොල්හයිම් එක්සත් ජාතීන්ගේ විශේෂ දූතයෙකු ලෙස මැදිහත් වූ බව ද නෝර්වේජියානු මාධ්‍ය සිහිපත් කරවයි.", "URL": "https://sinhala.adaderana.lk/news.php?nid=22353", "Category": null, "Parent URL": null}