{"Source": "Adaderana", "Timestamp": "January 5, 2019 10:56 am", "Headline": "හැටන් සිංගිමලේ රක්ෂිතයේ ගින්නක්", "News Content": "ලංකාවේ දිගම උමං දුම්රිය මාර්ගය පිහිටි හැටන් සිංගිමලේ දුම්රිය උමං මාර්ගය පිහිටි සිංගිමලේ රක්ෂිතයේ ගින්නක් හට ගෙන තිබේ. එම රක්ෂිතයේ නැගෙනහිර මායිමේ මෙම ගින්න හට ගෙන තිබෙන බව වාර්තා වෙයි. පවතින දැඩි වියළි කාලගුණයත් සමඟ ගින්න සිංගිමලේ ප්‍රධාන රක්ෂිතයට පැතිර යමින් පවතියි. සිංගිමලේ රක්ෂිතය ප්‍රධාන ජල පෝෂක ප්‍රදේශයක් වන අතර හැටන් ප්‍රදේශයේ ජනතාවට පානීය ජලය සපයන ප්‍රධාන ජල ටැංකියද මෙම රක්ෂිතය අසල පිහිටා තිබේ. හැටන් පොලීසිය පැවසුවේ මෙම ගින්න මැඩ පැවැත්වීම සඳහා නිලධාරින් පිරිසක් මේ වන විටත් ගින්න හට ගත් ස්ථානය වෙත යොමු කර ඇති බවයි.", "URL": "https://sinhala.adaderana.lk/news.php?nid=101831", "Category": null, "Parent URL": null}