{"Source": "Adaderana", "Timestamp": "April 19, 2012 02:36 pm", "Headline": "කුවේටයෙන් හොර පාර වෙනුවට හරි පාරෙන් බඩු එවන්න සුදානම්", "News Content": "කුවේට්හි පවත්වාගෙන ගිය භාණ්ඩ බෙදාහැරීමේ ව්‍යාජ ආයතන දෙකක රඳවා තිබූ මෙරටට එවීමට නියමිත භාණ්ඩ තොගයක් භාණ්ඩ බෙදා හැරීමේ නීත්‍යනූකූල ආයතනයක් හරහා එවීමට පියවර ගෙන ඇති බව කුවේට් හි ශ්‍රී ලංකා තානාපති කාර්යාලය පවසයි. අදාළ ව්‍යාජ ආයතන දෙක වෙත ශ්‍රී ලාංකිකයින් ‍රැසක් සිය ඥාතීන් වෙත එවීම සඳහා භාණ්ඩ රැසක් ලබා දී තිබූ බව සඳහන්ය. අදාළ ආයතන සම්බන්ධයෙන් කුවේට් හි ශ්‍රී ලංකා තානාපති සී.එච්.එච්.එම් විජයරත්න මහතා‍ වෙත ලැබුණු පැමිණිල්ලකට අනුව එම භාණ්ඩ ලබා ගෙන වෙනත් ආයතනයක් හරහා එවීමට කටයුතු යොදා තිබේ. ඒ අනුව අප්‍රේල් මස අවසන් වන විට අදාළ භාණ්ඩ ශ්‍රී ලංකාවට ලැබෙනු ඇති බවට තානාපති කාර්යාලය විශ්වාසය පළ කරයි.", "URL": "https://sinhala.adaderana.lk/news.php?nid=23641", "Category": null, "Parent URL": null}