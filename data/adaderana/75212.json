{"Source": "Adaderana", "Timestamp": "July 13, 2017 02:51 pm", "Headline": "ප්‍රියත් බන්දු ඇතුළු 3ට පනවා තිබූ තහනම් නියෝගය ඉවතට ", "News Content": "ශ්‍රී ලංකා වරාය අධිකාරියේ හිටපු සභාපති ප්‍රියත් බන්දු වික්‍රම මහතා ඇතුළු සැකකරුවන් තිදෙනෙකුට විදේශගතවීම වලක්වමින් පනවා තිබූ තහනම් නියෝගය ඉවත් කර තිබේ.කොළඹ අතිරේක මහේස්ත්‍රාත් අරුණි ආටිගල මහත්මිය විසින් අදාළ තහනම් නියෝගය ඉවත් කළ බව අද දෙරණ අධිකරණ වාර්තාකරු පැවසුවේය.පසුගිය ජනාධිපතිවරණ සමයේදී ශ්‍රී ලංකා වරාය අධිකාරියේ සේවකයන් 319 දෙනෙකු නිල රාජකාරිවලින් ඉවත් කර දේශපාලන කටයුතු සඳහා යොදවාගැනීමේ චෝදනාව යටතේ සැකකරුවන්ට එරෙහිව අල්ලස් කොමිසම මඟින් අධිකරණයේ නඩු පවරා තිබේ.නඩුවේ වැඩිදුර විභාගය සැප්තැම්බර් මස 28 වනදා දක්වා කල් තැබීමට ද මහේස්ත්‍රාත්වරිය නියෝග කළ බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=75212", "Category": null, "Parent URL": null}