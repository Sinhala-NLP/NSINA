{"Source": "Adaderana", "Timestamp": "May 11, 2019 06:06 pm", "Headline": "මාධ්‍ය ඇත්ත පෙන්වනකොට ආණ්ඩුව නිර්වස්ත්‍ර වෙනවා", "News Content": "ආණ්ඩුවට එල්ලවන චෝදනා වලින් මිඳීම සදහා මාධ්‍ය වාරණය කිරීම අර්ථවිරහිත ක්‍රියාවක් බව ජනතා විමුක්ති පෙරමුණ ඌව පළාත් සභා මන්ත්‍රී සමන්ත විද්‍යාරත්න මහතා පවසයි. බදුල්ල ප්‍රදේශයේ අද (11) පැවති ජන හමුවකට එක්වෙමින් ඔහු වැඩිදුරටත් සඳහන් කළේ මාධ්‍ය වාරණය තුළින් වැරදි තොරතුරු සමාජගත වන බවයි. එම තත්ත්වයත් සමඟ අන්වාදින්ට පිනුම් ගැසමින් තමන්ට අවශ්‍ය පරිදි කටයුතු කැරීමට ආවස්ථාව හිමිවන බවද මන්ථ්‍රීවරයා පවසයි. දිවයින පුරා ආයුධ හමුවීමත් සමඟ ආණ්ඩුවේ තිබු නොහැකියාවද පෙන්නුම් කරන බවත් තමන්ගේ වැරදි වසා ගැනීමට ආණ්ඩුව මේ වන විට උත්සහ දරමින් සිටින බවද මන්ත්‍රීවරයා වැඩිදුරටත් පැවසීය. ආණ්ඩුවේ වගකීම වන්නේ සත්‍ය ජනතාට පෙන්වීම බවද නමුත් එයින් ආණ්ඩුව නිර්වස්ත්‍ර වන්නේ නම් එයට කිරීමට කිසිදු පිලියමක් නොමැති බවද ඔහු ප්‍රකාශ කළේය.", "URL": "https://sinhala.adaderana.lk/news.php?nid=109760", "Category": null, "Parent URL": null}