{"Source": "Adaderana", "Timestamp": "October 7, 2017 11:15 pm", "Headline": "කසිප්පු ප්‍රවාහනය කළ දෙදෙනෙක් අත්තඩංගුවට", "News Content": "කසිප්පු ප්‍රවාහනය කළ දෙදෙනෙක් යතුරු පැදියක් සමඟ අත්අඩංගුවට ගත් බව පිටබැද්දර පොලීසිය පවසයි. පිටබැද්දර පොලීස් විශේෂ විමරශන ඒකකයට ලද තොරතුරක් අනූව අද(7) අළුයම් කාලයේ පොලීසිය සිදු කළ වැටලීමකදී කසිප්පු මිලි ලීටර් 150 බැගින් වූ පැකට් සහිත පාර්සල් 5ක් සහ ඔවුන් පැමිණි යතුරු පැදියද පොලිස් බාරයට ගෙන තිබේ. හුලන්දාව කැකිල්ල ප්‍රෙද්ශයේදී මොවුන් අත්අඩංගුවට ගෙන ඇත. අත්අඩංගුවට ගත් පුද්ගලයින් දෙදෙනා කලක සිට කසිප්පු ජාවාරමේ නියුතු පුද්ගලයින් බව පොලීසිය පැවසුවේය. ඔක්තෝම්බර් 9 වැනි දා ඔවුන් මොරවක මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78447", "Category": null, "Parent URL": null}