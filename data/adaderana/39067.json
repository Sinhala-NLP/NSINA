{"Source": "Adaderana", "Timestamp": "November 23, 2013 09:04 pm", "Headline": "අකුණ දරුවා නිහඬ කරයි", "News Content": "අකුණු සැර වැදීමෙන් කුඩා දරුවෙකු මියගොස් තවත් දරුවෙකු අනතුරට පත්වී ඇති බව පුත්තලම ආපදා කළමණාකරණ මධ්‍යස්ථානය පවසයි. අද රාත්‍රී 7.30 ට පමණ මෙම අනතුර සිදුවී ඇති බව අප වාර්තාකරු කියයි. මියගොස් ඇත්තේ ආණමඩුව - තට්ටෑව පදිංචිව සිටි ඩී.එම්.පී.එම්.දසනායන (13) නම්වු පාසල් සිසුවෙකි. සිද්ධියෙන් තුවාල ලබා ඇති ටී.එල්.දසනායක (07)නම්වු කුඩා දරුවෙක් ආණමඩුව දිසා රෝහලට ඇතුළත් කිරීමෙන් පසුව පුත්තලම මුලික රෝහලට ඇතුළත් කර ඇත. අකුණු සැර වැදී ඇති දරු දෙදෙනා නිවසේ තනිවම සිටින විට රාත්‍රී 7.30 ට පමණ මෙම අනතුරට මුහුණ දී ඇති බව ආපදා කළමනාකරණ මධ්‍යස්ථානය කියයි. සිද්ධිය වන විට වෙනත් කිසිවෙකු ඔවුන්ගේ නිවසේ සිට නැත.", "URL": "https://sinhala.adaderana.lk/news.php?nid=39067", "Category": null, "Parent URL": null}