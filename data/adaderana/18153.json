{"Source": "Adaderana", "Timestamp": "August 18, 2011 04:18 pm", "Headline": "සිමෙන්ති මිල උස්සන ඉල්ලීම ප්‍රතික්ෂේපයි", "News Content": "සිමෙන්ති මිල ඉහළ දැමීම සඳහා සමාගම් තුනක් විසින් කරන ලද ඉල්ලීම ප‍්‍රතික්ෂේප කළ බව සමුපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප‍්‍රනාන්දු මහතා පවසයි. අදාළ සමාගම් පාරිභෝගික අධිකාරියෙන් මෙම ඉල්ලීම කර තිබු බව ඔහු පෙන්වාදෙයි. පාරිභෝගිකයින් අපහසුතාවයට පත්කරමින් රටේ සංවර්ධනයට පහර ගැසීමට සමාගම්වලට ඉඩතැබිය නොහැකි බව අමාත්‍යවරයා සඳහන් කරයි. එමෙන්ම සිමෙන්ති හිඟයක් මවා පා වෙළදපොළ පාලනය කිරීමටද අදාළ සමාගම්වලට ඉඩ දිය නොහැකි බවද ජොන්ස්ටන් ප‍්‍රනාන්දු අමාත්‍යවරයා අවධාරණය කරයි. කෙසේ වෙතත් කිලෝග‍්‍රෑම් 50 ක සිමෙන්ති මිටියක උපරිම සිල්ලර මිල රුපියල් 750 ක් බව හෙතම අවධාරණය කරයි.", "URL": "https://sinhala.adaderana.lk/news.php?nid=18153", "Category": null, "Parent URL": null}