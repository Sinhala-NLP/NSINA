{"Source": "Adaderana", "Timestamp": "September 3, 2019 11:09 pm", "Headline": "ජය නවසීලන්තයට", "News Content": "ශ්‍රී ලංකාව සහ නවසීලන්ත කණ්ඩායම් අතර අද (03) පල්ලෙකැලේ ක්‍රීඩාංගණයේ පැවැති දෙවන තරඟයේ ජය නවසීලන්ත කණ්ඩායමට හිමි විය. කාසියේ වාසිය දිනාගත් ශ්‍රී ලංකා කණ්ඩායම නියමිත පන්දුවාර 20 අවසානයේ කඩුලු 9ක් දැවී ලකුණු 161ක් ලබා ගැනීමට සමත් විය. ශ්‍රී ලංකාව වෙනුවෙන් නිරෝෂන් දික්වැල්ල ලකුණු 39ක් සහ අවිශ්ක ප්‍රන්න්දු ලකුණු 37ක් ලබා ගත් අතර ඔවුන් දෙදෙනා තුන්වන කඩුල්ල වෙනුවෙන් ලකුණු 68 ක සබඳතාවක් රැගෙන ගියේය. නවසීලන්තය වෙනුවෙන් පන්දු යැවීමේදී සෙත් රෙන්ස් කඩුලු 3ක් බිඳ හෙලීමට සමත් විය. ඒ අනුව නවසිලන්ත කණ්ඩායමට පන්දුවට 20ක් තුළ තරඟය ජයගැනීමට නම් ලකුණු 162ක් ලබා ගත යුතු වේ. ඒ අනුව පන්දුවට පහර දීමට පැමිණි නවසීලන්ත කන්ඩායම කඩුළු 6ක් දැවී පන්දුවාර 19ක් සහ පන්දු 4ක් අවසනයේ ලකුණු 165ක් රැස් ක‍ළේය.", "URL": "https://sinhala.adaderana.lk/news.php?nid=118204", "Category": null, "Parent URL": null}