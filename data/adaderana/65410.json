{"Source": "Adaderana", "Timestamp": "October 26, 2016 10:25 am", "Headline": "පොළොන්නරු ගැමියා අලි ප්‍රහාරයකින් මරුට", "News Content": "පොළොන්නරුව, ලබුගහවැටිච්චි ඇළ ප්‍රදේශයේදී වන අලි ප්‍රහාරයකට ලක්වීමෙන් පුද්ගලයෙකු මියගොස් තිබේ.වන අලි ප්‍රහාරයට ලක්ව බරපතළ තුවාල ලැබූ අදාළ පුද්ගලයා පොළොන්නරුව රෝහලට ඇතුළත් කිරීමේදී මියගොස් ඇති බව පොලීසිය පැවසුවේය.මියගොස් ඇත්තේ පොළොන්නරුව, ඕනෑගම ප්‍රදේශයේ පදිංචිව සිටි 35 හැවිරිදි පුද්ගලයෙකි.මළ සිරුර පොළොන්නරුව රෝහලේ මෘත ශරීරාගාරයේ තබා ඇති අතර පොළොන්නරුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65410", "Category": null, "Parent URL": null}