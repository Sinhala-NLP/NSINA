{"Source": "Adaderana", "Timestamp": "July 31, 2018 01:53 pm", "Headline": "ක්‍රීඩකයෙක් නොවුන ක්‍රීඩකයෙකුගේ ජන්ම දින සැමරුම", "News Content": "ශ්‍රී ලංකා ජාතික ක්‍රිකට් කණ්ඩායම මෙරටදී හෝ විදේශීය රටකදී ක්‍රීඩා කරන අවස්ථාවලදී සිය කණ්ඩායම දිරිගන්වමින් ක්‍රීඩකයන් සඳහා සහයෝගය ලබා දුන් පර්සි අබේසේකර මහතාගේ 82වන ජන්ම දිනය ඊයේට(30) යෙදී තිබුණි. 1936 වසරේ ජුලි මස 31 වැනිදා උපත ලැබූ පර්සි අබේසේකර මහතා 1979 වසරේදී සිංහ ධජය රැගෙන ජාතික ක්‍රිකට් කණ්ඩායම දිරි ගැන්වීමේ කටයුත්ත ආරම්භ කළේය. එතැන් පටන් වසර 39ක් සිංහ ධජය අතැතිව සිය ජාතික කණ්ඩායම ක්‍රීඩා කරන සෑම තරගයකදීම ඔවුන්ව දිරිගන්වමින් ක්‍රීඩකයන් සමඟ කටයුතු කල පර්සි අබේසේකර මහතා 82 වන ජන්ම දිනය සැමරීම වෙනුවෙන් ඊයේ මෙම උත්සවයක් සංවිධානය කර තිබුණි. මෙහි ප්‍රධාන ආරාධිතයා ලෙස හිටපු ක්‍රිකට් නායක අමාත්‍ය අර්ජන රණතුංග මහතා සහභාගී වු අතර සිදත් වෙත්තමුණි, හෂාන් තිලකරත්න,බ්‍රෙන්ඩන් කුරුප්පු ,රොෂාන් මහානාම, නුවන් කුලසේකර, ඇතුළු පැරණි සහ වත්මන් ක්‍රීඩකයන් රැසක්ද ඊට සහභාගී වී සිටියේය.", "URL": "https://sinhala.adaderana.lk/news.php?nid=93536", "Category": null, "Parent URL": null}