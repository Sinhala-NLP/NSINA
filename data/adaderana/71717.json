{"Source": "Adaderana", "Timestamp": "April 4, 2017 02:38 pm", "Headline": " ව්‍යාජ මුදල් නෝට්ටු ළඟ තබා ගැනීමට වරදකරු වූ 1ක් රිමාන්ඩ්", "News Content": "හොරණ, පෝරුවදණ්ඩ ප්‍රදේශයේදී ව්‍යාජ මුදල් නෝට්ටු ළඟ තබා ගැනීමේ චෝදනාවක් සම්බන්ධයෙන් අත්අඩංගුවට ගත් පුද්ගලයෙකු රක්ෂිත බන්ධනාගාරගත කර තිබේ. අදාළ පුද්ගලයා හොරණ මහේස්ත්‍රාත් අධිකරණය වෙත ඉදිරිපත් කර ඇති අතර ඔහු දින 14ක් රක්ෂිත බන්ධනාගාරගත කරන ලෙස අධිකරණය නියෝග කර ඇත. හොරණ පොලිස් විශේෂ කාර්ය බලකා නිලධාරීන්ට ලද තොරතුරකට අනුව සැකකරු අත්අඩංගුවට ගෙන පසුව හොරණ පොලීසිය වෙත බාරදී තිබේ. ඔහු සතුව තිබී ව්‍යාජ රුපියල් 500යේ නෝට්ටු 33ක් සහ දහසේ නෝට්ටු 03ක් පොලීසිය විසින් සොයාගෙන ඇති බව පොලීසිය පවසයි. සැකකරු ගුරුගොඩ ප්‍රදේශයේ පදිංචිකරුවෙකු වන අතර හොරණ පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71717", "Category": null, "Parent URL": null}