{"Source": "Adaderana", "Timestamp": "August 2, 2017 08:48 am", "Headline": "සොරකම් රැසකට සම්බන්ධ අයෙක් අත්අඩංගුවට", "News Content": "සොරකම් ගණනාවකට සම්බන්ධ පුද්ගලයෙකු කොහුවල ප්‍රදේශයේදී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිළධාරීන් සිදුකළ මෙහෙයුමකදී මොහු අත්අඩංගුවට ගෙන ඇති අතර සැකකරු විසින් ව්‍යාපාරික ස්ථාන සහ නිවෙස්වලින් රුපියල් ලක්ෂ 15ක පමණ දේපල සොරාගෙන ඇති බව සඳහන් වෙයි. අත්අඩංගුවට ගෙන ඇත්තේ කිරුලපණ ප්‍රදේශයේ පදිංචි 42 හැවිරිදි පුද්ගලයෙකු වන අතර ඔහු අද දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි. මේ වන විට සොරකම් කළ භාණ්ඩවලින් කෙටසක් සොයාගෙන ඇති අතර මිරිහාන විශේෂ අපරාධ මෙහෙයුම් ඒකකය විසින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=75875", "Category": null, "Parent URL": null}