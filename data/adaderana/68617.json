{"Source": "Adaderana", "Timestamp": "January 26, 2017 03:07 pm", "Headline": " ඒකාබද්ධ විපක්ෂය හතුරෝ විදිහට මම දකින්නේ නෑ ", "News Content": "ඒකාබද්ධ විපක්ෂයේ කණ්ඩායම තවමත් හතුරු කණ්ඩායමක් ලෙස තමන් නොදකින බව සමාජ සවිබල ගැන්වීම් හා සුභසාධන අමාත්‍ය එස්.බී.දිසානායක මහතා පවසයි.ඇමැතිවරයා මේ බව කියා සිටියේ හේවාහැට - බැඹිය , උනන්තැන්න පාළමට මුල්ගල් තැබීමේ උත්සවය අවසානයේ මාධ්‍යවේදීන් කළ විමසුමකට පිළිතුරු දෙමිනි.ඒකාබද්ධ විපක්ෂය විසින් වෙනම රැස්වීමක් පැවැත්වීමට යාම පිළිබඳව මාධ්‍යවේදීන් මෙහිදී විමසූ අතර රැස්වීම් පැවැත්වීම ප්‍ර‍ජාතන්ත්‍ර‍වාදී අයිතියක් බවත්, ඔවුන් තමන්ගේ මිත්‍ර‍ සහෝදර කණ්ඩායමක් බවත්, ඔවුන් තවමත් සතුරු කණ්ඩායමක් හැටියට නොදකින බවත් සඳහන් කළ ඇමැතිවරයා එවැනි රුස්වීමක් පවත්වන්නේ නම් එයට ආශිර්වාද කරන බවත් කීවේය.ඉදිරි පළාත් පාලන මැතිවරණයේ කොට්ඨාස ක්‍ර‍මයට තරග කරන බව ප්‍රකාශ කළ ඒ මහතා ශ්‍රී ලංකා නිදහස් පක්ෂය එහිදී එක් කොට්ඨාසයකට එක් අපේක්ෂකයෙක් පමණක් යොදවා තරග කරන නිසා කාට කාටත් එකට එකතු වී එක් අයෙකුට පමණක් අපේක්ෂකත්වය ලබා දීමට සිදුවන බව සඳහන් කළේය.", "URL": "https://sinhala.adaderana.lk/news.php?nid=68617", "Category": null, "Parent URL": null}