{"Source": "Adaderana", "Timestamp": "July 11, 2012 02:28 pm", "Headline": "කොල්ලකරුවෙක් අත්අඩංගුවේ", "News Content": "මීගමුව සහ කොටදෙණියාව යන ප‍්‍රදේශවල සිදුවූ කොල්ලකෑම්වලට සම්බන්ධ සැකකරුවෙකු මීගමුව කොට්ඨාස අපරාධ විමර්ශන අංශය මගින් අත්අඩංගුවට ගෙන තිබේ. මීගමුව හරිස්චන්ද්‍රපුර කෝවිල අසලදී මෙම සැකකරු අත්අඩංගුවට ගෙන ඇති බව සඳහන්ය. මොහුගෙන් සිදුකළ වැඩිදුර ප‍්‍රශ්න කිරීම්වල දී සොරකම් කරන ලද භාණ්ඩ කිහිපයක් ද සොයාගෙන තිබේ. සැකකරු අද(11) දින මීගමුව මහේස්ත‍්‍රාත් අධිකරණය හමුවට ඉදිරිපත් කිරීමට නියමිතය. මීගමුව, කොට්ඨාස අපරාධ විමර්ශන අංශය විසින් සැකකරු සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25690", "Category": null, "Parent URL": null}