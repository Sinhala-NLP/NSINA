{"Source": "Adaderana", "Timestamp": "August 1, 2011 09:29 am", "Headline": "නිධන් වස්තු යැයි කියා ලෝහ කැබලි විකිණූ 6 දෙනෙක් අත්අඩංගුවට", "News Content": "නිධන් වස්තු බව පවසමින් රත්‍රං වැනි ලෝහ කැබලි අලෙවි කරමින් සිටි පුද්ගලයින් 6 දෙනෙකු හම්බන්තොට පොලිසිය විසින් අත්අඩංගුවට ගෙන තිබේ. නිධානයකින් ලබා ගත බව පවසමින් මොවුන් මෙම ලෝහ කැබලි කාලයක සිට දිවයිනේ ප්‍රදේශ කිහිපයක විකුණා ඇති බව පොලිසිය පවසයි. අත්අඩංගුවට ගත් පුද්ගලයින් වරකාපොල ප්‍රදේශයේ පදිංචිකරුවන් බව වාර්තා වේ. මොවුන් සතුව තිබූ ව්‍යාජ නිධන් වස්තු මෙන් සැකසූ රත්‍රං වැනි ලෝහ කැබලි කිහිපයක් ද පොලිසිය විසින් සොයා ගෙන ඇත. අත්අඩංගුවට ගත් සැකකරුවන් සම්බන්ධයෙන් හම්බන්තොට පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17774", "Category": null, "Parent URL": null}