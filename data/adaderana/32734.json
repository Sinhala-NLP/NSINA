{"Source": "Adaderana", "Timestamp": "March 25, 2013 05:07 pm", "Headline": "ජීවිත හැර ඉතිරි සියල්ල දීමට සුදානම්", "News Content": "ත්‍රස්තවාදයෙන් අහිමි වූ ජීවිත හැර අන් සියල්ල එම ජනතාව වෙනුවෙන් ලබාදීමට රජය සූදානම් බව ජනාධිපති මහින්ද රාජපක්ෂ මහතා පවසයි. එම ජනතාවට උපන් බිමේ නීත්‍යානුකූල අයිතිය ලබා දීම පමණක් නොව කිසිදා අත්නොවිඳි සංවර්ධනයක් ලබාදීමට රජයට හැකිවී ඇති බව ජනාධිපතිවරයා පෙන්වාදෙයි. උතුරු නැගෙනහිර ජනතාවට ඉඩම් හිමිකම් ප්‍රදානය කිරීම වෙනුවෙන් අම්පාර හාඩි උසස් තාක්ෂණ ආයතන ශ්‍රවනාගාරයේ අද (25) පෙරවරුවේ පැවති රන්බිම දීමනා පත්‍ර ප්‍රදානෝත්සවයට එක්වෙමින් ජනාධිපතිවරයා මේ අදහස් පළ කළේය. ජාති, ආගම්, කුල භේදයකින් තොරව සියලු ජනතාවට බිම් කැබැල්ලක අයිතිය ලබාදීමට රජය සූදානම් බව එහිදී වැඩිදුරටත් අදහස් දැක්වූ ජනාධිපති මහින්ද රාජපක්ෂ මහතා ප්‍රකාශ කළේය.", "URL": "https://sinhala.adaderana.lk/news.php?nid=32734", "Category": null, "Parent URL": null}