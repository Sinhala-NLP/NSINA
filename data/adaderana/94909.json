{"Source": "Adaderana", "Timestamp": "August 23, 2018 05:57 pm", "Headline": "තරුවන්ගේ සරණයි වචනයේ වැරැද්දක් නෑ", "News Content": "විවිධ රචනා හා විවිධ නාට්‍ය වාරණය කිරීමේ ප්‍රතිපත්තිය සම්බන්ධයෙන් නැවත සලකා බලන ලෙස සංස්කෘතික අමාත්‍යවරයාගෙන් ඉල්ලා සිටින බව මුදල් හා ජනමාධ්‍ය අමාත්‍ය මංගල සමරවීර මහතා පවසයි. අද (23) පාර්ලිමේන්තුවේදී අදහස් දක්වමින් අමාත්‍යවරයා මේ බව සඳහන් කළේය. ගුවන් විදුලි නාට්‍යක් සම්බන්ධයෙන් පසුගියදා විවිධ චෝදනා එල්ල වූ බවත් \"තරුවන්ගේ සරණයි\" යන වචනයට විරුද්ධ වූ බවත් එය බෞද්ධයන් හැටියට කියවිය යුතු දෙයක් එම නාට්‍යයෙන් ප්‍රකාශ කර ඇති බවද අමාත්‍යවරයා සඳහන් කළේය. අද අපේ සමාජය තෙරුවන් පසුපස නොයා නළු නිලියන් පසුපස යන බවට තේරුම් කිරීම සඳහා නාට්‍ය නිර්මාණය කර ඇති බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94909", "Category": null, "Parent URL": null}