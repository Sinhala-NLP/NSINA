{"Source": "Adaderana", "Timestamp": "June 5, 2010 09:27 am", "Headline": "නයිජීරියානු ජාතිකයින් දෙදෙනෙක් අත්අඩංගුවට", "News Content": "මූල්‍ය වංචාවක් සිදුකිරීම සම්බන්ධයෙන් නයිජීරියානු ජාතිකයින් දෙදෙනකු ත්‍රිකුණාමලයේ දී අත්අඩංගුවට ගෙන තිබේ. ශ්‍රී ලංකා‍වේ ව්‍යාපෘතියක් ආරම්භ කිරීමට පැමිණි බවට ව්‍යාජ තො‍රතුරු ඉදිරිපත් කර අමෙරිකානු ඩොලර් 7,000 ක් සහ රුපියල් 250,000ක මුදලක් වංචනික ලෙස ලබාගෙන ඇති බවට මොවුන්ට එරෙහිව චෝදනා එල්ල වී ඇති බව සඳහන්ය. ත්‍රිකුණාමල ප්‍රදේශයේ පෞද්ගලික රෝහලකට පැමිණි මොවුන් දෙදෙනා එහි වෛද්‍යවරයෙකු‍ගෙන් මෙම මුදල ලබාගෙන ඇති බවට මූලික පරීක්ෂණවලින් අනාවරණය වී ඇති බව වාර්තා වේ. සැකකරුවන් ළඟ තිබී ව්‍යාජ මුදල් මුද්‍රණය කිරීමට උපයෝගී කරගන්නා අමුද්‍රව්‍ය තොගයක් ද සොයාගෙන ඇති බව පොලිසිය පවසයි.", "URL": "https://sinhala.adaderana.lk/news.php?nid=8819", "Category": null, "Parent URL": null}