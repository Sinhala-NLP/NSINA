{"Source": "Adaderana", "Timestamp": "July 24, 2013 05:46 pm", "Headline": "අමෙරිකාව නිවේදන පමණයි සිදුකරේ ", "News Content": "ශ්‍රී ලංකාවේ පැවති යුද්ධයේ අවසන් කාලයේ දී අමෙරිකාව ඇතුළු ජාත්‍යන්තරය ශ්‍රී ලංකා රජයට සහ එල්.ටී.ටී.ඊ සංවිධානයට විරුද්ධව නිවේදන නිකුත් කිරීම පමණක් සිදු කළ බව අමෙරිකානු වාර්තාවකින් පෙන්වා දෙයි. ජාත්‍යන්තරය යුද්ධය අවසන් කිරීමට හෝ ඊට අදාළව වගකිවයුතු කාර්ය භාරයක් ඉටුකිරීමට කටයුතු නොකළ බව එම වාර්තාව මගින් සඳහන් වෙයි. අමෙරිකාවේ හිටපු රාජ්‍ය ලේකම්වරියක වන මැඩිලින් ඕල්බ්‍රයිඩ්ගේ ප්‍රධානත්වයෙන් යුතු අමෙරිකානු ආයතන 03ක් විසින් සිදුකළ පරීක්ෂණයක වාර්තාවක් ඉදිරිපත් කරමින් ඔවුන් මෙම අදහස් පළ කොට තිබේ. රැකවරණය ලබාදීම සහ අයිතීන් සුරැකීම පිළිබඳ ජාත්‍යන්තර ප්‍රතිපත්තිය බොහෝ රටවල් පිළිගත්ත ද එය ක්‍රියාත්මක වී නොමැති බව ඔවුන් පෙන්වා දෙයි. විශේෂයෙන්ම ශ්‍රී ලංකාවේ පැවති මානුශීය මෙහෙයුමේ අවසන් කාලයේ දී ජාත්‍යන්තරය ඔවුන්ගේ වගකීම නිසි ආකාරයෙන් ඉෂ්ඨ නොකළ බව ද එම වාර්තාව මගින් පෙන්වා දී තිබේ.", "URL": "https://sinhala.adaderana.lk/news.php?nid=36072", "Category": null, "Parent URL": null}