{"Source": "Adaderana", "Timestamp": "March 7, 2018 11:35 am", "Headline": "  ලක්ෂ 10 ක දුම්වැටි එක්ක චීන කත මාට්ටු ", "News Content": "නීති විරෝධී ලෙස මෙරටට රැගෙන ආ දුම්වැටි තොගයක් සමඟ චීන ජාතික කාන්තාවක කොල්ලුපිටිය ප්‍රදේශයේදී අත්අඩංගුවට ගෙන තිබේ. සුරාබදු මත්ද්‍රව්‍ය කාර්යංශයට ලද තොරතුරක් මත අදාළ කාන්තාව අත්අඩංගුවට ගෙන ඇති බව වාර්තා වෙයි. එහිදී ඇය සතුව තිබී දුම්වැටි 8800 ක් සොයාගෙන ඇති අතර එහි වටිනාකම රුපියල් ලක්ෂ 10 ක් පමණ වන බව සඳහන්ය. අත්අඩංගුවට ගෙන ඇත්තේ 44 හැවිරිදි කාන්තාවක වන අතර සිද්ධිය සම්බන්ධයෙන් ඉදිරි විමර්ශන කටයුතු ක්‍රියාත්මක බව සුරාබදු මත්ද්‍රව්‍ය කාර්යාංශය සඳහන් කළේය.", "URL": "https://sinhala.adaderana.lk/news.php?nid=85295", "Category": null, "Parent URL": null}