{"Source": "Adaderana", "Timestamp": "June 26, 2012 08:37 am", "Headline": "වසරේ ගතවූ කාලය තුළ ෆේස්බුක් ගැන පැමිණිලි 360 ක්", "News Content": "\"ෆේස්බුක්\" වෙබ් අඩවිය සම්බන්ධයෙන් මේ වසරේ ගත වූ කාලය තුළ පැමිණිලි 360 ක් පමණ ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. අදාළ පැමිණිලිවලින් වැඩි ප්‍රමාණයක් ව්‍යාජ ෆේස්බුක් ගිණුම් සම්බන්ධ පැමිණිලි බව එම සංසදයේ තොරතුරු ආරක්ෂක ඉංජිනේරු රොෂාන් චන්ද්‍ර ගුප්ත මහතා සඳහන කළේය. විශේෂයෙන් ෆේස්බුක් ගිණුම්වලට බලහත්කාරයෙන් ඇතුළු වීම් සම්බන්ධ පැමිණිලි ද ලැබී ඇති බව චන්ද්‍ර ගුප්ත මහතා ප්‍රකාශ කළේය. මේ හේතුවෙන් ෆේස්බුක් ගිණුමක් පවත්වාගෙන යන පුද්ගලයෙකු තම ගිණුමේ මුරපදය පිළිබඳ වැඩි අවධානයක් යොමුකළ යුතු බව ඔහු පවසයි.", "URL": "https://sinhala.adaderana.lk/news.php?nid=25321", "Category": null, "Parent URL": null}