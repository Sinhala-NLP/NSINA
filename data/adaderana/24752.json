{"Source": "Adaderana", "Timestamp": "June 4, 2012 11:18 am", "Headline": "එළිසබෙත් මහ රැජිණිගේ 60 න රාජාභිෂේක සංවත්සරය සමරයි ", "News Content": "බ්‍රිතාන්‍යයේ එළිසබෙත් මහ රුජිනගේ රාජාභිෂේකයේ 60 න සංවත්සරය හෙවත් දියමන්ති ජුබිලි උත්සවයට සමගාමීව බකින්හැම් මාළිගය ඉදිරිපිට ප්‍රසංගයක් සංවිධානය කර තිබේ. පෝල් මැකාත්නි, ස්ටීව් වොන්ඩර්, එල්ටන් ‍ජෝන් ඇතුළු තරු රැසක් සහභාගී වන මෙම ප්‍රසංගය සඳහා කුසපත් ඇදීමේ ක්‍රමය අනුව මහජනතාවට ද සහභාගී වීමේ අවස්ථාව උදා කර දී ඇත. ඊයේ (03) තේම්ස් නදියේ දී විශේෂ සදර්ශනයක් ද පැවැත්විණි. යාත්‍රා දහසක පමණ නැඟුණු විසි දහසක පමණ පිරිසක් මෙම සංදර්ශනයට එක් වී සිටි අතර තවත් මිලියනයක් පමණ පිරිසක් එය නැරඹීම සඳහා පැමිණසිටි බව විදෙස් වාර්තා සදහන් කරයි. එම අවස්ථාවේ දී දැඩි වර්ෂාව ඇද හැලුණ ද බ්‍රිතාන්‍ය වැසියන් දෙවන ‍එළිසබෙත් රැජිණට සුභාශිංසන එක් කරමින් විනෝදවන අයුරු දක්නට ලැබිණි.", "URL": "https://sinhala.adaderana.lk/news.php?nid=24752", "Category": null, "Parent URL": null}