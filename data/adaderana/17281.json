{"Source": "Adaderana", "Timestamp": "July 9, 2011 11:27 am", "Headline": "ගතවූ මාස කිහිපයේ ඩෙංගු මරණ 82 ක්", "News Content": "වස‍රේ ගතවූ මාස කිහිපය තුළ ඩෙංගු රෝගයට ගොදුරු වීම හේතුවෙන් පුද්ගලයින් 82 දෙනෙකු ජීවිතක්ෂයට පත්ව තිබේ. ගතවූ මාස කිහිපය තුළ ඩෙංගු රෝගීන් 11,110 දෙනෙකු වාර්තා වී ඇති බව වසංගත රෝග විද්‍යා අංශය පවසයි. ඩෙංගු රෝගයට ගොදුරු වීමේ සංඛ්‍යාව පසුගිය මාස කිහිපය තුළ ක්‍රමික වර්ධනයක් පෙන්නුම් කරන බව වසංගත රෝග විද්‍යා අංශයේ දත්ත සටහන්වලට අනුව අනාවරණය වී ඇත. ජූලි මාසයේ ගතවූ දින කිහිපය තුළ පමණක් පුද්ගලයින් 909 දෙනෙකු ඩෙංගු රෝගයට ගොදුරු වී ඇති අතර පුද්ගල මරණ 5ක් ද එම කාලය තුළ වාර්තා වී ඇති බව වසංගත රෝග විද්‍යා අංශය පෙන්වාදෙයි.", "URL": "https://sinhala.adaderana.lk/news.php?nid=17281", "Category": null, "Parent URL": null}