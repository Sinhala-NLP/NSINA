{"Source": "Adaderana", "Timestamp": "November 16, 2018 01:38 pm", "Headline": "රංජන්-තෙවරප්පෙරුමගේ පිහි සෙල්ලමට විරුද්ධව ආණ්ඩු පක්ෂ මන්ත්‍රීවරු කෑ ගසයි", "News Content": "පාර්ලිමේන්තු සභා ගර්භය තුළ මේ වන විට ආණ්ඩුපක්ෂයේ මන්ත්‍රීවරුන් විරෝධතාවයක නියැලෙන බව අද දෙරණ පාර්ලිමේන්තු වාර්තාකරු පවසයි. පිහියක් රැගෙන පාලිත තෙවරප්පෙරුම මන්ත්‍රීවරයා ඊයේ(15) දිනයේ සභා ගර්භයට පැහමිණීමට විරෝධය පළ කරමින් මෙලෙස විරෝධතාවයේ නියලෙන බව වාර්තා වෙයි. ඒ අනුව පාර්ලිමේන්තු මන්ත්‍රී රංජන් රාමනායක මහතා සහ පාලිත තෙවරප්පෙරුම මහතා වහාම අත්අඩංගුවට ගන්නැයි ආණ්ඩු පක්ෂ මන්ත්‍රීවරු කථානායකවරයාට බල කරමින් සිටින බවද අපට දැක ගත හැකි වෙයි. කථානායකවරයාගේ පුටුව මත හිඳ ගනිමින් මන්ත්‍රීවරු කෑ ගසමින් සිටින ආකාරය ද අද දෙරණ කැමරාවේ සනිටුහන්ව තිබේ. කෙසේ වෙතත් පාර්ලිමේන්තුව මෙතෙක් ආරම්භ වී හෝ කථානායකවරයා පාර්ලිමේන්තු සභාගර්භයට පැමිණ නැති බව ද වාර්තා වෙයි.", "URL": "https://sinhala.adaderana.lk/news.php?nid=99310", "Category": null, "Parent URL": null}