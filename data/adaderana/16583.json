{"Source": "Adaderana", "Timestamp": "June 6, 2011 02:00 pm", "Headline": "හෙරොයින් පැකට් 900ක් සමඟ දෙදෙනෙක් කොටුවෙයි", "News Content": "හෙරොයින් මිලි ග්‍රෑම් 36000ක බරින් යුතු පැකට් 900ක් සමඟ සැකකරුවන් දෙදෙනෙකු කල්දෙමුල්ල ආතර් ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී රුපියල් එක් ලක්ෂ දෙදහස් හාරසීය තිහක මුදලක් ද පොලිස් භාරයට ගත් බව පොලිසිය සඳහන් කරනු ලැබීය. මොරටුව කල්දෙමුල්ල ප්‍රදේශයේ පදිංචි අදාළ සැකකරුවන් දෙදෙනා දීර්ඝ කාලයක සිට හෙරොයින් ජාවාරමේ නිරතව සිටි ඇති බවට තොරතුරු අනාවරණය වී ඇත. ඔවුන් රඳවා තබා ගැනීමේ නියෝග මත ගල්කිස්ස පොලිසිය විසින් වැඩිදුර ප්‍රශ්න කිරීම් සිදුකරන බව සඳහන්ය. ගල්කිස්ස පොලිස් ස්ථානාධිපති ඇතුලු නිලධාරීන් කණ්ඩායමක් ඊයේ(07) පස්වරුවේ කළ මෙහෙයුමකදී අදාළ සැකකරුවන් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=16583", "Category": null, "Parent URL": null}