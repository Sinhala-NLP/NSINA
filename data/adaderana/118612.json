{"Source": "Adaderana", "Timestamp": "September 8, 2019 06:57 pm", "Headline": "පොහොට්ටුව ලකුණට එකඟ නෑ-දයාසිරි", "News Content": "පොහොට්ටුව ලකුණින් හැර වෙනත් ඕනෑම ලකුණකින් ශ්‍රී ලංකා පොදුජන පෙරමුණ ඉදිරි ජනාධිපතිවරණය සදහා ඉදිරිපත් වන්නේ නම් ඊට සහයෝගය ලබාදෙන බව ශ්‍රීලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසයි. ඔහු පෙන්වා දෙන්නේ ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර පවතින සාකච්ඡා සාර්ථක වනු ඇති බවට තමා විශ්වාස කරන බවයි. කුරුණෑගල ප්‍රදේශයේ පැවති උත්සවයකට එක්වෙමින් දයාසිරි ජයසේකර මන්ත්‍රීවරයා මෙම අදහස් පල කළේය. මේ අතර එක්සත් ජාතික පක්ෂයේ ජනාධිපති ධුර අපේක්ෂකයා ඉදිරි දින කිහිපය තුළ ප්‍රකාශයට පත් කෙරෙනු ඇති බව වඩිවෙල් සුරේෂ් රාජ්‍ය අමාත්‍යවරයා සදහන් කළේය. එක්සත් ජාතික පක්ෂය කැඩි බිදී යාමට ඉඩ නොතබන බව එම පක්ෂයේ සභාපති අමාත්‍ය කබීර් හෂිම් මහතා අද පැවති ජන හමුවකදී සදහන් කළේය.", "URL": "https://sinhala.adaderana.lk/news.php?nid=118612", "Category": null, "Parent URL": null}