{"Source": "Adaderana", "Timestamp": "October 25, 2015 09:50 am", "Headline": " දිවයින පුරා ඔසුසැල් පිරීක්ෂා කිරීමේ වැඩපිළිවෙළක්", "News Content": "ජාතික ඖෂධ නියාමන අධිකාරිය විසින් දිවයින පුරා පිහිටි ඔසුසැල් පරීක්ෂා කිරීමේ විශේෂ වැඩපිළිවෙළක් ආරම්භ කර තිබේ.ආහාර හා ඖෂධ නියාමකවරුන් විසින් ජාතික ඖෂධ නියාමන අධිකාරියේ නව පනතින් ලැබී ඇති නීති ප්‍රතිපාදන වලට අනුව මෙම වැටලීම් ආරම්භ කර ඇති බව වාර්තාවෙයි.ඔසුසැල් වල ප්‍රමිතිය පරීක්ෂා කිරීමේ අරමුණින් සිදුකරනු ලබන මෙම වැඩපිළිවෙළේදී නීත්‍යානුකූල නොවන ආකාරයෙන් පවත්වාගෙන යන ඔසු සැල් වලට එරෙහිව නීතිමය පියවර ගැනීමටද තීරණය කර තිබේ.විශේෂයෙන් වලංගු බලපත්‍ර නොමැතිව පවත්වාගෙන යන ඔසුසැල් පිළිබඳව මෙහිදී වැඩි අවධානයක් යොමුකරන බව ජාතික ඖෂධ නියාමන අධිකාරිය සඳහන් කළේය.පසුගිය සති කිහිපය තුළ සිදුකල පරීක්ෂාකිරීම් වලදී එලෙස පවත්වාගෙන ගිය ඔසුසැල් කිහිපයකට මුද්‍රා තැබීමට පියවර ගෙන තිබේ.ඊට අමතරව නීති විරෝධී ලෙස ඖෂධ නිකුත් කරන සහ නීති විරෝධී ඖෂධ අළෙවිකරන ඔසු සැල් පිළිබඳවද වැඩි අවධානයක් යොමු කර ඇති බව ජාතික ඖෂධ නියාමන අධිකාරිය සඳහන් කර සිටියේය..", "URL": "https://sinhala.adaderana.lk/news.php?nid=54657", "Category": null, "Parent URL": null}