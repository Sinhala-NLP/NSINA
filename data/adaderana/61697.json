{"Source": "Adaderana", "Timestamp": "July 3, 2016 10:00 am", "Headline": "  දිය රකුසාට 2ක් බිලි", "News Content": "ප්‍රදේශ දෙකකදී දියේ ගිළී පුද්ගලයින් දෙදෙනෙකු මියගොස් තිබේ.පොලීසිය පැවසුවේ වාකරෙයි, මදුරන්කේනිකුලම් වැවේ ගිළීමෙන් තරුණයෙකු මියගොස් ඇති බවයි.මසුන් ඇල්ලීම සඳහා වැවට ගිය අවස්ථාවේ දියේ ගිළී මියගොස් ඇත්තේ වාකරෙයි ප්‍රදේශයේ පදිංචිව සිටි 29 හැවිරිදි තරුණයෙකි.මේ අතර වාකරෙයි, කායන්කේනි මුහුදු තීරයේ දියනෑමට ගිය පුද්ගලයෙකු ද දියේ ගිළීමෙන් මියගොස් තිබේ.තවත් පිරිසක් සමග මුහුදේ දිය නාමින් සිටියදී ඔහු දියේ ගිළී ඇති බව පොලීසිය පැවසුවේය.මියගොස් ඇත්තේ කොළඹ 05 ප්‍රදේශයේ පදිංචිව සිටි 45 හැවිරිදි පුද්ගලයෙකු වන අතර පශ්චාත් මරණ පරීක්ෂණය අද(03) සිදු කිරීමට නියමිතය.", "URL": "https://sinhala.adaderana.lk/news.php?nid=61697", "Category": null, "Parent URL": null}