{"Source": "Adaderana", "Timestamp": "February 18, 2015 02:46 pm", "Headline": "කතක් මැරුවාට ඝාතකයා පෝරකයට", "News Content": "කාන්තාවක් ඝාතනය කිරීමේ සිද්ධියකට වරදකරු වු පුද්ගලයෙකුට මොණරාගල පළාත්බද මහාධිකරණය මරණ දඬුවම නියම කර තිබේ.2007 වසරේ මොණරාගල හුලංදාව ප්‍රදේශයේ දී තියුණු ආයුධයකින් පහර දී කාන්තාවක් ඝාතනය කළ බවට අදාළ පුද්ගලයාට චෝදනා එල්ල වී තිබුණි. සිද්ධියට අදාළ නඩුව අද කැඳවු අවස්ථාවේ දී විත්තිකරුට එරෙහි චෝදනා සාධාරණ සැකයකින් තොරව ඔප්පුවීම හේතුවෙන් මහාධිකරණ විනිසුරු ගිහාන් එච්.කුලතුංග මහතා ඔහුට මරණ දඬුවම නියම කර තිබේ.මෙලෙස මරණ දඬුවම නියම වී ඇත්තේ 42 හැවිරිදි පුද්ගලයෙකුට බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=49430", "Category": null, "Parent URL": null}