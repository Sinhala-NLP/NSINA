{"Source": "Adaderana", "Timestamp": "December 9, 2010 09:12 am", "Headline": "කොදෙව් - ශ්‍රී ලංකා එක්දින තරගය නියමිත පරිදි පැවැත්වෙයි", "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේ පැවැත්වෙන මංගල තරගය නියමිත පරිදි පැවැත්වීමට තීරණය කර තිබේ. කෙසේ හෝ මෙම තරගය පැවැත්වීමට තීරණය කර ඇති බව ශ්‍රි ලංකා ක්‍රිකට් අතුරු කමිටුවේ ලේකම් නිශාන්ත රණතුංග මහතා පැවසුවේය. එහෙත් වර්ෂාව හේතුවෙන් අදාළ තරගාවලිය කල් දැමීමට දෙරටේ බලධාරීන් තීරණය කළ බව ශ්‍රි ලංකා ක්‍රිකට් ආයතනය ඊයේ(09) පස්වරුවේ නිවේදනය කර තිබුණි. බටහිර ඉන්දීය කොදෙව් කණ්ඩායම සහ ශ්‍රි ලංකාව අතර පැවති තරග තුනකින් සමන්විත ටෙස්ට් තරගාවලියේ සියලු තරග වර්ෂාව හේතුවන් විසඳුමක් නොමැතිව නිමා කිරීමට සිදුවිය.", "URL": "https://sinhala.adaderana.lk/news.php?nid=12717", "Category": null, "Parent URL": null}