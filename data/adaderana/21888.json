{"Source": "Adaderana", "Timestamp": "February 5, 2012 11:24 am", "Headline": " හොර ලියැවිලිවලින් ඉඩම් විකිණූ දෙදෙනෙක් මාට්ටු", "News Content": "ව්‍යාජ ලේඛන සකස්කොට ඉඩම් විකිණීම හා උකස් කිරීම ඇතුළු අපරාධ රැසකට චෝදනා ලැබ සිටි පුද්ගලයන් දෙදෙනකු පොලීසිය විසින් අත්අඩංගුවට ගෙන තිබේ. අතුරුගිරිය පොලිස් ස්ථානයේ බස්නාහිර පළාත් බුද්ධි කොට්ඨාශයේ නිලධාරීන් කණ්ඩායමක් විසින් මෙසේ ව්‍යාජ ලේඛණ සකස් කර ඉඩම් විකිණිම,උකස් කිරිම, ව්‍යාජ වාහන බලපත‍්‍ර සකස් කර වාහන උකස් කිරිම ඇතුළු විවිධ අපරාධ සම්බන්ධයෙන් අවශ්‍යව සිටි රාගම හා පස්යාල ප‍්‍රදේශයේ පදිංචි සැකරුවන් දෙදෙනෙකු අත්අඩංගුවට ගෙන ඇත. පුවක්වත්ත,මීගොඩ ලිපිනයේදි මෙම සැකකරුවන් අත්අඩංගුවට පත්වූ බව පොලීසිය පවසයි. මොවුන් අද දින හෝමාගම මහේස්ත‍්‍රාත් අධිකරණයට ඉදිරිපත් කිරිමට නියමිත බවත්,අතුරුගිරිය පොලිස් ස්ථානය මගින් වැඩිදුර විමර්ශන සිදුකරනු ලබන බවත් පොලීසිය නිවේදනය කරයි.", "URL": "https://sinhala.adaderana.lk/news.php?nid=21888", "Category": null, "Parent URL": null}