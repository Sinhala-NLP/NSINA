{"Source": "Adaderana", "Timestamp": "August 11, 2012 09:59 am", "Headline": "දුම්වැටි තොගයක් සමග අත්අඩංගුවට ගත් සැකකරුවෙකු  රිමාන්ඩ්", "News Content": "නීතිවිරෝධීව මෙරටට ගෙන්වන ලද දුම්වැටි තොගයක් සමග අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ. පොලිස් විශේෂ කාර්යය බලකා‍යේ නිලධාරීන් කණ්ඩායමක් විසින් කොල්ලුපිටිය, පොදු වෙළඳ පරිශ්‍රයේ දී සැකකරු අත්අඩංගුවට ගෙන තිබුණි. අත්අඩංගුවට ගත් සැකකරු සතුව තිබී දුම්වැටි 95,400 ක ප්‍රමාණයක් සොයාගෙන ඇති අතර එහි වටිනාකම රුපියල් විසි එක් ලක්ෂ 94,200ක් පමණ වූ බව පොලිසිය පැවසුවේය. සැකකරු කොටුව මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 23 වැනිදා දක්වා රක්ෂිත බන්ධනාගාර ගත කිරීමට නියෝග කර ඇත.", "URL": "https://sinhala.adaderana.lk/news.php?nid=26488", "Category": null, "Parent URL": null}