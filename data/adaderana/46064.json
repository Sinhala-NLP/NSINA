{"Source": "Adaderana", "Timestamp": "September 15, 2014 07:50 am", "Headline": "ජයලලිතා යළිත් චෝදනා කරයි ", "News Content": "ඉන්දු ශ්‍රි ලංකා ධිවර ගැටලුව විසඳීමට භාරතීය ජනතා පක්ෂය මේ වන තෙක් කටයුතු කර නොමැති බව තමිල්නාඩු මහ ඇමතිනි ජයලලිතා ජයරාම් මහත්මිය යළිත් වරක් චෝදනා කරයි. එම නිසා ටුටිකොරීන් ප්‍ර දේශයට නගරාධිපතිවරයෙකු පත් කරගැනිමේ ඡන්ද විමසිමේ දි භාරතීය ජනතා පක්ෂයට ඡන්දය භාවිත කිරිමෙන් කිසිදු ප්‍රයෝජනයක් නොමැති බව ඇය පෙන්වා දෙයි. ටුටිකොරීන් යනු ඉන්දියාවේ පිහිටි විශාලතම ධිවර ජනගහණයක් වාසය කරන ප්‍ර දේශය වන අතර එම ප්‍ර දේශයට නගරාධිපතිවරයෙකු පත් කරගැනිමේ ඡන්ද විමසීම මෙම මස 18 වැනිදා පැවැත්වෙයි. අදාළ ඡන්ද විමසීම පිළිබඳව ප්‍රචාරක රැස්වීමකට එක්වෙමින් තමිල්නාඩු මහ ඇමතිනි ජයලලිතා ජයරාම් මෙම අදහස් පළ කර තිබේ. ටුටිකොරීන් ධිවරයින්ට ශ්‍රි ලංකා හමුදාවන්ගෙන් විවිධ බලපෑම් එල්ල වන බව ඇය එහිදි පවසා ඇත. කෙසේ වෙතත් අදාළ බලපෑම් අවම කරගැනිම සඳහා තමන් අග්‍රාමාත්‍ය නරේන්ද්‍ර මෝඩි මහතා වෙත දැනුම් දි ඇති බව ද ප්‍රධාන අමාත්‍යවරිය පවසා තිබේ. ඉන්දු ශ්‍රි ලංකා ධිවර ගැටලුව විසඳීමට භාරතිය ජනතා පක්ෂයේ ඇතැම් පුද්ගලයින් කැමැත්තක් දක්වන අතර ඇතැම් පිරිස් ශ්‍රි ලංකාවට පක්ෂපාතීව අදහස් පළ කරන බව ද ජයලලිතා ජයරාම් මහත්මිය අදාළ රැස්වීමේ දි ප්‍රකාශ කර ඇති බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=46064", "Category": null, "Parent URL": null}