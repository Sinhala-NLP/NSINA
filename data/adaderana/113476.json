{"Source": "Adaderana", "Timestamp": "July 6, 2019 09:08 am", "Headline": "අමෙරිකානු නිදහස සමරපු හැටි", "News Content": "අමෙරිකානු නිදහස සමරමින් එරට ප්‍රධාන නගරවල පැවැති ගිනිකෙළි සංදර්ශන පිළිබඳ පුවතක් විදෙස් මාධ්‍ය වාර්තා කර තිබුණි. අමෙරිකාවේ 243වැනි නිදහස් උත්සවය පසුගිය 04වැනිදා පැවැත්වුණි. ඊට සමගාමීව අමෙරිකාවේ ප්‍රධාන නගරයවල ගිනිකෙලි සංදර්ශන කිහිපයක් සංවිධාන වී තිබු බව වාර්තා වෙයි. එහි ප්‍රධාන උත්සවය වොෂින්ටන් අගනුවරදී පැවැති අතර, ලාස්වේගාස් හි ගිනිකෙලි සංදර්ශන පැවැත්වුණි. සෑම වසරකම ජූලි මස 04වැනිදා අමෙරිකාවේ නිදහස් දිනය ලෙසින් සැලකෙයි. 1776දී අමෙරිකාව මහා බ්‍රිතාන්‍යයෙන් නිදහස ලැබීම වෙනුවෙන් පැවැත්වෙන නිදහස් දින සමරුව එහි ප්‍රධාන නගරය සියල්ලේම පාහේ මහා ඉහළින් සමරයි.", "URL": "https://sinhala.adaderana.lk/news.php?nid=113476", "Category": null, "Parent URL": null}