{"Source": "Adaderana", "Timestamp": "May 5, 2016 09:06 am", "Headline": "බූවල්ලන් චීනයට", "News Content": "මුහුදු ජීවියෙකු ලෙස සැලකෙන බූවල්ලන් අපනයනය කිරීම සඳහා විශේෂ වැඩපිළිවෙළක් සකස් කිරීමට ධීවර හා ජලජ සම්පත් සංවර්ධන අමාත්‍යංශය සැලසුම් කර තිබේ. චීන රජයේ අනුග්‍රහය යටතේ ක්‍රියාත්මක සමාගමක් සමඟ ඒකාබද්ධව මෙම වැඩපිළිවෙළ ක්‍රියාත්මක කිරීමට නියමිතයි. මෙරට මුහුදු සීමාව අවට විශාල වශයෙන් බූවල්ලන් සිටින අතර ඔවුන් ඇල්ලීම මෙතෙක් සිදුවන්නේ නැත. එහෙත් චීනය වැනි රටවල බූවල්ලන් ආහාරයට ගන්නා බැවින් එම සතුන් අපනයනය කිරීමට හැකියාව පවතින බව ධීවර අමාත්‍යංශය පෙන්වාදෙයි.අදාළ සමාගම සමඟ මේ පිළිබඳව සාකච්ඡා වට කිහිපයක්ම පවත්වා ඇත. ඒ අනුව මේ වසර අවසන්වීමට පෙර එම සමාගම සමඟ ගිවිසුමක් අත්සන් කොට බූවල්ලන් අපනයනය කිරීමට බලාපොරෙත්තු වන බව ධීවර හා ජලජ සම්පත් සංවර්ධන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=59814", "Category": null, "Parent URL": null}