{"Source": "Adaderana", "Timestamp": "July 22, 2019 01:20 pm", "Headline": "ශ්‍රි ලංකාව-බ්‍රිතාන්‍ය පළමු වරට ඒකාබද්ධ යුද අභ්‍යාසයක", "News Content": "ශ්‍රි ලංකාව සහ බ්‍රිතාන්‍ය අතර පළමු වරට ඒකාබද්ධ යුද අභ්‍යාසයක් පැවැත්වීමට සැලසුම් කර තිබේ. එළඹෙන ඔක්තෝබර් මාසයේදී පැවැත්වෙන මෙම යුද අභ්‍යාසය සඳහා මෙරට ත්‍රිවිධ හමුදා නිළධාරීන් එක්විමට නියමිතයි. මේ සම්බන්ධයෙන් අද දෙරණ සමඟ අදහස් දැක්වු නාවික හමුදා මාධ්‍ය ප්‍රකාශක ලුතිනන් කමාණ්ඩර් ඉසුර සූරියබණ්ඩාර මහතා පැවසුවේ පුහුණුවීම් අතින් රටවල් දෙක අතර ඉතා හොඳ සම්බන්ධතාවයක් පසු ගිය කාලය පුරාම පවත්වාගෙන පැමිණි බවයි. එමෙන්ම ඉතාම වැදගත් වන පුහුණුවීම් සම්බන්ධයෙන් බ්‍රිතාන්‍ය හමුදාව ශ්‍රි ලංකා හමුදාව පසුගිය කාලයේ පුහුණුවීම් සහ දැනුම ලබා දුන් බවද ඒ මහතා පැවසීය. එළඹෙන ඔක්තෝබර් මාසයේදී පැවැත්වෙන මෙම යුද අභ්‍යාසය වලදා හදිසි අපදා වලදි සෙබලන් කටයුතු කරන්නේ කෙසෙද යන්න සම්බන්ධයෙන් පුහුණුවීම් සිදු කිරීමට නියමිත බවද කමාණ්ඩර් ඉසුර සූරියබණ්ඩාර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=114724", "Category": null, "Parent URL": null}