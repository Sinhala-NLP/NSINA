{"Source": "Adaderana", "Timestamp": "January 20, 2014 10:42 am", "Headline": "වල්ලපට්ටෙන් ඉන්දියානුවා අමාරුවේ වැටෙයි", "News Content": "මාළිගාවත්ත ප්‍රදේශයේදී වල්ලපට්ටා ශාක කොටස් ළඟ තබාගෙන සිටි විදේශීය ජාතිකයෙකු අත්අඩංගුවට ගෙන තිබේ. සැකකරු සතුව තිබී වල්ලපට්ටා ශාක කොටස් කිලෝග්‍රෑම් 03යි ග්‍රෑම් 900ක් සොයාගත් බව පොලිසිය පැවසුවේය. සැකකරු ඉන්දියානු ජාතිකයෙක් වන අතර ඔහු වැල්ලම්පිටිය සහ කොලොන්නාව ප්‍රදේශ වල තාවකාලිකව පදිංචිව සිට ඇති බව සඳහන්ය. සැකකරු අද දින මාළිගාකන්ද මහේස්ත්‍රාත් අධිකරණය වෙත ඉදිරිපත් කිරිමට නියමිතය. මේ සම්බන්ධයෙන් මාළිගාවත්ත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40481", "Category": null, "Parent URL": null}