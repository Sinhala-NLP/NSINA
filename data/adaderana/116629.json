{"Source": "Adaderana", "Timestamp": "August 15, 2019 04:21 pm", "Headline": "හැමදේම කියන දවස සෙනසුරාදා", "News Content": "එක්සත් ජාතිත පක්ෂය සහ තවත් පක්ෂ කිහිපයක් එක්ව ගොඩනගන සන්ධානයේ ගිවිසුම අත්සන් කරන දිනයේදීම එක්සත් ජාතික පක්ෂයේ ජනාධිපති අපේක්ෂකයා නම් බව එම පක්ෂයේ සභාපති අමාත්‍ය කබීර් හෂීම මහතා පවසයි. මහාමාර්ග මාර්ග සංවර්ධන හා ඛනිජ තෙල් සම්පත් සංවර්ධන අමාත්‍යංශයේ අද(15) පැවති මාධ්‍ය හමුවකට එක් වෙමින් අමාත්‍යවරයා මේ බව සඳහන් කළේය. එක්සත් ජාතික පෙරමුණේ පක්ෂ නායකයින් හා එක්සක් ජාතික පක්ෂයේ නායකයින් කිහිපදෙනෙකු එක්ව ලබන සෙනසුරාදා පැවැත් වෙන රැස්වීමෙන් අනතුරුව අපේක්ෂකයා නම් කිරීම හා සන්ධාන ගතවීමේ දිනය නම් කරන බව අමාත්‍යවරයා පැවසීය. ‍එක්සත් ජාතික පක්ෂයේ සම්මේලනය සැප්තැම්බර් මස පැවැත්වීමට නියමිත ඇත එම සම්මේලනයට පෙර ජනාධිපති අපේක්ෂයා නම් කරන බව අමාත්‍ය කබීර් හෂීම මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116629", "Category": null, "Parent URL": null}