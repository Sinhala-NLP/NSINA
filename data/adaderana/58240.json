{"Source": "Adaderana", "Timestamp": "March 15, 2016 09:24 am", "Headline": "රක්ෂිතයට ගිනි තැබූ 1ක් කොටු", "News Content": "පේරාදෙණිය, නෙල්ලිගල රක්ෂිතයට ගිනි තැබීම සම්බන්ධයෙන් පුද්ගලයෙකු අත්අඩංගුවට ගෙන තිබේ.රක්ෂිතය අසළ ප්‍රදේශයේ නිවසක පදිංචිව සිටි පුද්ගලයෙකු මෙලෙස අත්අඩංගුවට ගෙන ඇති බව පොලීසිය සඳහන් කළේය.සැකකරු විසින් සිය ඉඩමේ සිදුකරන ලද ගින්නක් ව්‍යාප්ත වීම හේතුවෙන් රක්ෂිතයේ ගින්න හටගෙන තිබේ.මේ හේතුවෙන් රක්ෂිතයේ අක්කර 06ක පමණ භූමි ප්‍රදේශයක් විනාශ වී ඇති අතර පොලීසිය සහ ප්‍රදේශවාසීන්ගේ සහය ඇතිව ගින්න මැඩපවත්වා ඇති බව සඳහන්ය.සිද්ධිය සම්බන්ධයෙන් පේරාදෙණිය පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=58240", "Category": null, "Parent URL": null}