{"Source": "Adaderana", "Timestamp": "August 4, 2018 02:10 pm", "Headline": "ගුවන් යානයේ නියමු කුටියට අනවසරයෙන් ඇතුළුවීමට උත්සහ කළ අයෙක් අත්අඩංගුවට", "News Content": "එයාර් ඉන්දියා ගුවන් යානයක නියමු කුටියට අනවසරයෙන් ඇතුළුවීමට උත්සහ කළ පුද්ගලයෙකු අත්අඩංගුවට ගෙන තිබේ. මගීන් 250 දෙනෙකු රැගත් අදාළ ගුවන් යානය ඉතාලියේ මිලාන් නුවර සිට ඉන්දියාවේ නවදිල්ලි නුවර බලා පියාසර කරමින් තිබියදී එහි සිටි මගියෙකු මෙලෙස නියමු කුටියට ඇතුළුවිමට උත්සහ දරා ඇති බව වාර්තා වේ. ගමන් ආරම්භ කර සුළු වේලාවක් තුළ සිදු වූ මෙම සිදුවීම හේතුවෙන් යානය යලි මිලාන් ගුවන්තොටුපලට ගොඩබැස්සවිමට නියමුවා කටයුතු කර තිබේ. ගොඩබැස්සවිමෙන් අනතුරුව අදාළ පුද්ගලයා ඉතාලි ආරක්ෂක අංශ විසින් අත්අඩංගුවට ගෙන ඇති බව විදෙස් වාර්තා සදහන් කළේය. පැය දෙක හමාරක පමණ කාලයක් ප්‍රමාදයකින් අනතුරුව යානය යළි නවදිල්ලි නුවර බලා ගමන් ආරම්භ කර තිබේ.", "URL": "https://sinhala.adaderana.lk/news.php?nid=93811", "Category": null, "Parent URL": null}