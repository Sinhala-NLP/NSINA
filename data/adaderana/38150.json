{"Source": "Adaderana", "Timestamp": "October 15, 2013 08:41 am", "Headline": "තවත් ඉන්දීය ධීවරයින් 37ක් දැලේ ", "News Content": "නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් 37 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේ ඊයේ(14) රාත්‍රී ඩෙල්ෆ් සහ තලෙයිමන්නාරම මුහුදු සීමාවේ දී මොවුන් අත්අඩංගුවට ගත් බවයි. ඩෙල්ෆ් මුහුදේ දී යාත්‍රා 4කින් පැමිණි ඉන්දීය ධීවරයින් 15 දෙනෙකු අත්අඩංගුවට ගෙන ඇති අතර තලෙයිමන්නාරම මුහුදේ දී යාත්‍රා 5කින් පැමිණ සිටි ඉන්දීය ධීවරයින් විසි දෙදෙනෙකු අත්අඩංගුවට ගෙන තිබේ. අත්අඩංගුවට ගත් ඉන්දීය ධීවරයින් කරෙයිනගර් සහ තලෙයිමන්නාරම පොලිස් ස්ථාන වෙත භාරදුන් බව ක්මාන්ඩර් කෝසල වර්ණකුලසූරිය මහතා සඳහන් කරයි.", "URL": "https://sinhala.adaderana.lk/news.php?nid=38150", "Category": null, "Parent URL": null}