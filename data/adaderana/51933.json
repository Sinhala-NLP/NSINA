{"Source": "Adaderana", "Timestamp": "June 11, 2015 03:27 pm", "Headline": "ජනපති ඒ ඒ බනිස්වලට ඒ ඒ කෙසෙල් ගෙඩිදානවා", "News Content": "මහනායක හාමුදුරුවොත් සමහර වෙලාවට ඇබිත්තයෙක් වුණොත් හොඳ යයි සිතන බව සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා පවසයි.හිටපු ජනාධිපතිවරයා 'අග්‍රාමාත්‍ය ධූරය'වෙනුවෙන් ප්‍රචාරණ කටයුතු සිදුකිරීම සම්බන්ධයෙන් මාධ්‍යවේදියෙකු විසින් විමසන ලද ප්‍රශ්නයකට ප්‍රතිචාර දක්වමින් අමාත්‍යවරයා මේ බව සඳහන් කළේය.හිටපු ජනාධිපතිවරයාට ආරක්ෂාව සම්බන්ධයෙන් ප්‍රශ්න මතුවී ඇති බවට පළවන වාර්තා සම්බන්ධයෙන් අදහස් දක්වමින් අමාත්‍යවරයා කියා සිටියේ හංදියක් හංදියක් ගානේ පකිස් පෙට්ටි තියාගෙන රැස්වීම් නොතියා නිවසට වී සිටියේ නම් එහෙව් ගැටළුවක් උද්ගත නොවන බවයි.හිටපු ජනාධිපතිවරුන්ට ආරක්ෂාව ලබාදෙන්නේ දේශපාලනය කිරීමට නොවන බවත්,ගෙදර‍ට වී විශ්‍රාම සුවෙන් සිටීමට,නෑගම් යාමට ,පන්සල් ගොස් පිනක් දහමක් කරගැනීමට යයි සේනාරත්න මහතා පැහැදිලි කළේය.අද(11) කැබිනට් තීරණ දැනුම්දීමේ මාධ්‍ය හමුවේදී මාධ්‍යවේදීන් විසින් විමසන ලද ප්‍රශ්නවලට ප්‍රතිචාර දක්වමින් ඔහු මේ බව සදහන් කළේය.ඔවුන් පන්සල් යා යුත්තේ කතා පැවැත්වීමට නොවන බවත්, එසේ වන විට තවත් ජනාධිපතිවරයෙකු නඩත්තු කිරීමට විශාල පිරිවැයක් දැරීමට සිදුවන බවත් අමාත්‍යවරයා අවධාරණය කළේය.දූෂණ වංචා හා අක්‍රමිකතා චෝදනා තියෙන අයද මේවන විට රජය තුළ නියෝජනය වනවා නොවේදැයි යන ප්‍රශ්නයට ප්‍රතිචාර දක්වමින් අමාත්‍යවරයා කියා සිටියේ ආණ්ඩුව තුළ සිටින එවැන්නන් සම්බන්ධයෙන්ද ජනාධිපතිවරයා විසින් ක්‍රියා මාර්ග ගන්නා බවයි.මේ වන විට එවැනි කිහිපදෙනෙකුටම එරෙහිව ක්‍රියාමාර්ග ගෙන ඇති බවත්, ජනාධිපතිවරයා ඒ ඒ බනිසි ගෙඩිවලට ඒ ඒ කෙසෙල් ගෙඩි දාන බවත් අමාත්‍යවරයා කියා සිටියේය.ඒ සම්බන්ධයෙන් පොලිස් මූල්‍ය අපරාධ විමර්ශන කොට්ඨාසය දිගින් දිගටම කටයුතු කරමින් සිටින බවත්, ඉදිරියේදී තවත් අයටත් එරෙහිව නිසි ක්‍රියාමාර්ග ගනු ඇති බවත්, මේවා කරනු ලබන්නේ දේශපාලනය හොඳින් දැනගෙන බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=51933", "Category": null, "Parent URL": null}