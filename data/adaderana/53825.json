{"Source": "Adaderana", "Timestamp": "September 14, 2015 07:19 am", "Headline": "දියේ ගිළී ගිය තරුණයින් තාමත් නෑ", "News Content": "ගාල්ල පොලිස් වසමේ දැඩැල්ල මුහුදු තීරයේදී දියේ ගිලි අතුරුදන්වූ තරුණයින් දෙදෙනා සොයා තවදුරටත් පරික්ෂණ ක්‍රියාත්මක වේ.ඊයේ පස්වරුවේ තරුණයින් තිදෙනෙකු අදාළ මුහුදු ප්‍රදේශයේ දිය නෑමට ගොස් ඇති අතර එහිදී තරුණයින් දෙදෙනෙකු දියේ ගිලී අතුරුදන්ව තිබේ.මෙලෙස අතුරුදන්ව ඇත්තේ වයස අවුරුදු 20 ක් සහ 25 ක් වන තරුණයින් දෙදෙනෙකු බව පොලිසිය සඳහන් කරයි.මොවුන් මුහුදු තීරය ආසන්නයේ තිබූ ගලක් උඩට නැඟ සිටි අවස්ථාවේදී එක් අයෙකු එම ගලෙන් මුහුඳට වැටී ගසාගෙන ගොස් ඇති අතර පසුව ඔහු බේරාගැනීම සඳහා අනෙක් දෙදෙනා ද මුහුදට පැන ඇති බව වාර්තා වේ.මෙහිදී තරුණයින් දෙදෙනෙකු මුහුදේ ගසාගෙන ගොස් ඇති අතර එක් අයෙකු බේරාගෙන ප්‍රතිකාර සඳහා කරාපිටිය රෝහලට ඇතුළත් කර තිබේ.කෙසේ වෙතත් මේ වන විටත් පොලිසිය සහ නාවික හමුදා කිමිදුන්කරුවන් විසින් අතුරුදන්වූවන් සෙවීමේ කටයුතු සිදු කරන බව පොලිස් මාධ්‍ය ප්‍රකාශක කාර්යාලය සඳහන් කරයි.ගාල්ල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53825", "Category": null, "Parent URL": null}