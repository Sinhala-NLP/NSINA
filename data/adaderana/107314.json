{"Source": "Adaderana", "Timestamp": "April 3, 2019 05:22 pm", "Headline": "බීජිං නුවර පාසලක පහරදීමකින් 2ක් මිය යයි-සිසුන් 2ක් රෝහලේ", "News Content": "චීනයේ බීජිං නුවර ප්‍රාථමික පාසලකදී තියුණු ආයුධයකින් පහරදී පුද්ගලයින් දෙදෙනෙකු ඝාතනය කර ඇත. එහිදී එම පාසලේ සිටි සිසුන් දෙදෙනෙකු ද බරපතල තුවාල ලබා රෝහල්ගත කර ඇති බව විදෙස් මාධ්‍ය වාර්තා සඳහන් කළේය. සිද්ධියට සම්බන්ධ සැකකරු අත්අඩංගුවට ගෙන ඇති අතර ඔහු 31 හැවිරිදි අයෙකු බව වාර්තා වෙයි. කෙසේවෙතත් අදාල පුද්ගලයා විසින් කුමන හේතුවක් මත මෙම ඝාතන සිදු ක‍ළේද යන්න පිළිබඳ මෙතෙක් අනාවරණය වී නැත. පසුගිය ඔක්තෝම්බර් මාසයේදී චීනයේ, සිචුආන් ප්‍රදේශයේ ද කාන්තාවක් විසින් තියුණු ආයුධයකින් සිදුකළ පහරදීමකින් ළමුන් 14 දෙනෙකු තුවාල ලැබුවේය.", "URL": "https://sinhala.adaderana.lk/news.php?nid=107314", "Category": null, "Parent URL": null}