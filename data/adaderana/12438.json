{"Source": "Adaderana", "Timestamp": "November 27, 2010 03:24 pm", "Headline": "වර්ෂාව නිසා මාර්ග කිහිපයක් ජලයෙන් යටවෙයි", "News Content": "ඊයේ(26) ඇදහැලුණු අධික වර්ෂාවත් සමග දිවයිනේ ප්‍රදේශ කිහිපයක මාර්ග ජලයෙන් යටවී ඇතැයි ආපදා කළමනාකරණ මධ්‍යස්ථානය පවසයි. ගම්පහ - ජාඇල ප්‍රධාන මාර්ගය ද ස්ථාන කිහිපයකින් ජලයෙන් යටවී ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මේ හේතුවෙන් එම මාර්ගයේ රථවාහන ධාවන කටයුතු සීමා වී ඇතැයි ද ඔහු කියා සිටියේය. මේ අතර මුලතිවු දිස්ත්‍රික්කයේ මාර්ග රැසක් මේ වන විට ජලයෙන් යටවී ඇති බවත් අවතැන් වූ පවුල් 60 ක් පමණ ඔඩ්ඩුසුඩාන් පාසලේ තාවකාලිකව රඳවා ඇති බවත් ප්‍රදීප් කොඩිප්පිලි මහතා පැවසුවේය.", "URL": "https://sinhala.adaderana.lk/news.php?nid=12438", "Category": null, "Parent URL": null}