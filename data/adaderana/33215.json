{"Source": "Adaderana", "Timestamp": "April 12, 2013 11:30 am", "Headline": "හොරා පොලිස් ඇවිත් මුදල් ඉල්ලුවොත් වහාම අමතන්න ", "News Content": "පොලිස් නිලධාරීන් බව හඟවා බිය ගන්වා මුදල් ලබාගන්නා අපරාධකරුවන් පිළිබඳව පැමිණිලි ලැබෙමින් පවතින බව පොලිස් මාධ්‍ය ප්‍රකාශක කාර්යාලය පවසයි. සංවිධානාත්මක කණ්ඩායමක් විසින් දුරකථන භාවිතා කරමින් වංචනිකව විවිධ පුද්ගලයින් බියගන්වා මුදල් ලබා ගැනිමට කටයුතු කළ අවස්ථා රැසක් පිළිබඳව පොලිසියට වාර්තා වී ඇති බව පොලිස් මාධ්‍ය ප්‍රකාශක කාර්යාලය විසින් නිකුත් කළ නිවේදනයක දැක්වෙයි. එහි මෙසේද සඳහන්ය. \"විමර්ෂන වලදි අනාවරණය වි ඇත්තේ පොලිස් නිලධාරින් බවට හඟවමින් දුරකථන මගින් පුද්ගලයින් බියගන්වා එම පුද්ගලයින් එල්.ටි.ටි.ඊ සංවිධානයේ කි‍්‍රයාකාරකම් වලට සම්බන්ධ බවට තොරතුරු ඇති බවත්\" ඒ සම්බන්ධයෙන් ඔවුන්ව අත්අඩංගුවට ගෙන නඩු පැවරිමට කටයුතු කරන බවත්ය. එසේ නොකිරිමට නම් මුදල් ලබා දෙන ලෙසට දන්වා ඇති බවයි.\" සමහර අවස්ථා වලදි මෙම ඇමතුම් වලින් බියට හා කැළඹිමට පත්වන පුද්ගලයින් මේ සම්බන්ධයෙන් පොලිසියට පැමිණිලි කිරිමට මැලිවන අතර එම හේතුව මත මෙවැනි අපරාධකරුවන්ට එරෙහිව නීතිය කි‍්‍රයාත්මක කිරිමට පොලිසියට අපහසු වි ඇත. එබැවින් ඉහත සඳහන් ආකාරයට පොලිස් නිලධාරින් බවට හඟවා දුරකථන මාර්ගයෙන් හෝ වෙනත් ආකාරයකින් බිය ගන්වා මුදල් ලබාගැනිමට උත්සහ කළහොත් ඒ පිළිබඳව බිය නොවි වහාම පහත සඳහන් දුරකථන අංකයන්ට තොරතුරු ලබා දෙන ලෙස පොලිසිය මහජනතාවගෙන් ඉල්ලා සිටියි. 0112 444480/0112 444481/0112 444482", "URL": "https://sinhala.adaderana.lk/news.php?nid=33215", "Category": null, "Parent URL": null}