{"Source": "Adaderana", "Timestamp": "October 3, 2012 09:59 am", "Headline": "කතුන්ගේ මුදල් හා රන් හොරකම් කළ 2 ක් දැලේ", "News Content": "කාන්තාවන්ගේ මුදල් හා රන් භාණ්ඩ කොල්ලකෑමේ නිරතව සිටි පුද්ගලයින් දෙදෙනෙකු ජා-ඇල පොලීසිය විසින් අත්අඩංගුවට ගෙන තිබේ. ජා-ඇල, කණුවන ප‍්‍රදේශයේ දී අදාළ සැකකරුවන් අත්අඩංගුවට ගෙන ඇති බව සඳහන්ය. කටුනායක, සීදුව, වැලිකඩ, තලංගම සහ ජා-ඇල ප‍්‍රදේශවල සිදුවූ මුදල් හා රන් භාණ්ඩ කොල්ලකෑම්වලට මොවුන් සම්බන්ධ බව පොලීසිය සඳහන් කළේය. අත්අඩංගුවට ගත් සැකකරුවන් කැලණිය, මාබිම ප‍්‍රදේශයේ පදිංචිකරුවන් බව සඳහන්ය. සැකකරුවන් හෙට (04) දිනයේ දී මීගමුව මහේස්ත‍්‍රාත් වෙත ඉදිරිපත් කිරීමට නියමිත අතර ජා-ඇල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27967", "Category": null, "Parent URL": null}