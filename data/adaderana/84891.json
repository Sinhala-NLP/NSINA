{"Source": "Adaderana", "Timestamp": "February 27, 2018 07:58 am", "Headline": "මුලතිව් ප‍්‍රදේශයේ ගැටුමකින් පුද්ගලයින් 9කට තුවාලයි", "News Content": "මුලතිව්-හිජ්රාපුර ප‍්‍රදේශයේ ඊයේ රාත‍්‍රියේ සිදුවු ගැටුමකින් පුද්ගලයින් 9 දෙනෙකු තුවාල ලබා ඇති බව මුලතිව් මුල්ලියාවේලි පොලිසිය පවසයි. මුල්ලියාවේලි පොලිසිය පැවසූවේ හිජ්රාපුර ප‍්‍රදේශයේ මුස්ලිම් දේශපාලන පක්ෂ දෙකක සාමාජිකයින් අතර අදාළ ගැටුම සිදුවි ඇති අතර, එහිදි තුවාල ලැබු පුද්ගලයින් නම දෙනෙකු මුලතිව්ල මාංචෝලෙයි රෝහලට ඇතුළත් කොට ඇති බවයි. සිද්ධියට සම්බන්ධ පුද්ගලයින් 16 දෙනෙකු සැක පිට අත්අඩංගුවට ගෙන ඇති බවද පොලිසිය සඳහන් කළේය. පොලිසිය පැවසූවේ දේශපාලන පක්ෂ සාමාජිකයින් අතර හටගත් බහින් බස් වීමක් ගැටුමට හේතුවි ඇති බව මූලික පරීක්ෂණයන්ගෙන් අනාවරණය වන බවයි. සිද්ධිය සම්බන්ධයෙන් මුල්ලියාවේලි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84891", "Category": null, "Parent URL": null}