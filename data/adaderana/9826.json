{"Source": "Adaderana", "Timestamp": "July 25, 2010 11:49 am", "Headline": "තායිලන්ත යාත්‍රාව ගැන කිසිදු ප්‍රකාශයක් නෑ", "News Content": "සංක්‍රමණිකයින් පිරිසක් රැගත් තායිලන්ත යාත්‍රාව පිළිබඳව කැනේඩියානු සහ ඇමෙරිකානු රජයන් මෙතෙක් කිසිදු ප්‍රකාශයක් සිදු ක‍ර නොමැති බව විදෙස් මාධ්‍ය වාර්තා කරයි. \"සන්සි\"ලෙස හැඳි‍න්වෙන සංක්‍රමණිකයින් 200 දෙනෙකුට අධික පිරිසක් රැගත් මෙම යාත්‍රාව ‍පිළිබඳව පසුගිය දා තොරතුරු අනාවරණය වූ අතර එය කැනඩාව බලා ගමන් කරමින් සිටින බව වාර්තා විය. එම යාත්‍ර‍ාවේ එල්.ටී.ටී.ඊ සැකකරුවන් ද සිටින බවට තොරතුරු වාර්තා විය. පසුගිය සිකුරාදා දිනයේ අමෙරිකානු වෙරළාරක්ෂක නිලධාරීන් කණ්ඩායමක් මෙම නැව දැක ඇති බවට පවසා තිබේ. මෙම සංක්‍රමණිකයින් පිරිස රැගත් නෞකාව තායිලන්ත ධජය සහිතව \"බ්‍රිටිෂ් කොළොම්බියා\" දෙසට ගමන් කරමින් සිටින බව ඔවුන් පවස‍ා ඇත.", "URL": "https://sinhala.adaderana.lk/news.php?nid=9826", "Category": null, "Parent URL": null}