{"Source": "Adaderana", "Timestamp": "August 26, 2015 08:44 am", "Headline": "30 වැනිදා රාගමට විශේෂ දුම්රිය සේවාවක්", "News Content": "රාගම, තේවත්ත බැසිලිකා දේවස්ථානයේ වාර්ෂික මංගල්‍යය හේතුවෙන් විශේෂ දුම්රිය සේවාවක් ක්‍රියාත්මක කිරීමට දුම්රිය දෙපාර්තමේන්තුව පියවර ගෙන තිබේ.එම දෙපාර්තමේන්තුව පවසන්නේ අගෝස්තු 30 වනදා පැවැත්වෙන තේවත්ත බැසිලිකා දේවස්ථානයේ වාර්ෂික මංගල්‍යය සඳහා එදින උදෑසන සිට පස්වරුව දක්වා විශේෂ දුම්රිය වාර කිහිපයක් ධාවනයට එක්කරන බවයි.එදින උදෑසන 7.41ට සහ පස්වරු 5.00ට මරදාන දුම්රිය ස්ථානයෙන්ද, උදෑසන 10.45ට සහ පස්වරු 2.25ට පානදුර දුම්රිය ස්ථානයෙන්ද විශේෂ දුම්රිය, ධාවනයට එක්කර ඇති බව සඳහන්ය.එදින පස්වරුවේද රාගම දුම්රිය ස්ථානයේ සිට විශේෂ දුම්රිය, ධාවනයට එක්කරන බව දුම්රිය දෙපාර්තමේන්තුව පවසයි.", "URL": "https://sinhala.adaderana.lk/news.php?nid=53460", "Category": null, "Parent URL": null}