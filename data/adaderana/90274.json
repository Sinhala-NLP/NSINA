{"Source": "Adaderana", "Timestamp": "June 3, 2018 04:19 pm", "Headline": "ඇලෝසියස්ගෙන් මුදල් ලබාගත් පුද්ගලයින්ද හෙළි කිරීමට ජනපති කටයුතු කළ යුතුයි ", "News Content": "ජනාධිපතිවරයා විසින් බැඳුම්කර වංචාව සෙවීම සඳහා ජනාධිපති කොමිසමක් පත්කළ ආකාරයෙන් ඇලෝසියස්ගෙන් මුදල් ලබාගත් පුද්ගලයින්ද හෙළි කිරීමට කටයුතු කළ යුතු බව දූෂණ විරෝධී හඟ සංවිධානයේ කැඳවුම්කරු වසන්ත සමරසිංහ මහතා පවසයි. අද (03) පැවති මාධ්‍ය හමුවකට එක්වෙමින් ඒ මහතා මේ බව ප්‍රකාශ කළේය. බැඳුම්කර කොමිසමේදී පර්පචුවල් ට්‍රේෂරිස් සමාගම අවස්ථා ගණනාවකදී ඩබ්ලිව්.එම් මෙන්ඩිස් සමාගමට මුදල් බැර කර එම ගිණුම හරහා ඇලෝසියස් සහ ඔහුගේ පියාගේ අත්සනින් යුතු චෙක්පත් 166 ක් තුළින් මුදල් පිටතට ගෙන ඇති බව වසන්ත සමරසිංහ මහතා මෙහිදී අනාවරණය කළේය. රුපියල් මිලියන 1190 ක් චෙක් 166 කින් දේශපාලඥයින්ට සහ හිතවතුන්ට බෙදාදී ඇති බවත් දැනට නීතිපතිවරයා විසින් පැවසූ තොරතුරු අනුව අතුරුදහන් වූ පිටු 106 තුළ මෙම චෙක්පත් හුවමාරු කළ පුද්ගලයින්ගේ නම් තිබිය හැකි බවට වසන්ත සමරසිංහ මහතා මෙහිදී දැකපළ කළේය.", "URL": "https://sinhala.adaderana.lk/news.php?nid=90274", "Category": null, "Parent URL": null}