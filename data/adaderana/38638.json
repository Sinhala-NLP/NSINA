{"Source": "Adaderana", "Timestamp": "November 6, 2013 08:01 am", "Headline": "කිරිපිට හිඟයක් තිබේදැයි සොයා බලයි ", "News Content": "වෙළඳපොළ තුළ කිරිපිටි හිඟයක් පවතින බවට ලැබුණු තොරතුරු මත විමර්ශනයක් ආරම්භ කිරීමට පියවර ගෙන ඇති බව සමුපකාර හා පාරිභෝගික කටයුතු අමාත්‍යංශය පවසයි. එම අමාත්‍යංශයේ ප්‍රකාශකයෙකු පැවසුවේ කිරිපිටි ගබඩා පරීක්ෂාවට ලක්කර අවශ්‍ය පියවර ගන්නා ලෙස නිලධාරීන්ට උපදෙස් ලබා දී ඇති බවයි. මේ අතර මිල්කෝ සමාගමේ කිරිපිටි නිෂ්පාදනය සම්බන්ධයෙන් අද දෙරණ එහි සභාපති සුනිල් වික්‍රමසිංහ මහතා ගෙන් විමසා සිටියා. එවිට තම සමාගම සුපුරුදු පරිදි කිරිපිටි නිෂ්පාදනය කළ ද වෙළඳපොළ තුළ ප්‍රමාණවත් කිරිපිටි නොමැති බවට වාර්තා වන බව සුනිල් වික්‍රමසිංහ මහතා සඳහන් කරයි.", "URL": "https://sinhala.adaderana.lk/news.php?nid=38638", "Category": null, "Parent URL": null}