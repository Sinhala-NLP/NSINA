{"Source": "Adaderana", "Timestamp": "November 10, 2018 11:54 am", "Headline": "බෙන්තර ගඟෙන් මළ සිරුරක්", "News Content": "අතුරුදන්ව සිටි කාන්තාවකගේ මළ සිරුරක් ඇල්පිටිය, අවිත්තාව ප්‍රදේශයේදී හමුවී තිබේ. පොලීසිය පැවසුවේ අවිත්තාව, බෙන්තර ගඟේ පාවෙමින් තිබියදී අදාළ කාන්තාවගේ මළ සිරුර සොයාගෙන ඇති බවයි. එම කාන්තාව පසුගිය 06 වනදා සිට අතුරුදන්ව සිට තිබෙන අතර මියගොස් ඇත්තේ පිටිගල, සුබගම ප්‍රදේශයේ පදිංචිව සිටි 75 හැවිරිදි කාන්තාවක් බව සඳහන් වෙයි. මෘත ශරීරිය ඇල්පිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද(10) සිදුකිරීමට නියමිතයි. ඇල්පිටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99000", "Category": null, "Parent URL": null}