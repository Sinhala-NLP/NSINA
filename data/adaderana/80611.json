{"Source": "Adaderana", "Timestamp": "November 27, 2017 11:36 am", "Headline": " කොළඹට ඕනි පොම්ප ආනයනය කරන්න යයි ", "News Content": "කොළඹ නගරයේ ගංවතුර පාලනය සඳහා ආරම්භ කර ඇති පොම්පාගාර ඉදිකිරීමේ ව්‍යාපෘතිය සඳහා අවශ්‍ය පොම්ප ආනයනය කිරීමේ කටයුතු ආරම්භ කර තිබේ. ඒවා කොලොම්බියානු රජය මඟින් ලබාගැනීමට නියමිත බව ඉඩම් ගොඩකිරීමේ හා සංවර්ධනය කිරීමේ සංස්ථාව සඳහන් කළේය. එමෙන්ම පොම්පාගාර ඉදිකිරීමේ ව්‍යාපෘතිය සම්බන්ධයෙන් අවශ්‍ය විදේශීය පුහුණුව එම සංස්ථාවේ සේවකයින්ට ලබාදීමට නියමිතව තිබේ. ගංවතුර පාලනය කිරීම සඳහා පොම්පාගාර ඉදිකිරීමේ කටයුතුවල පළමු අදියර ඔලියමුල්ල පොම්පාගාරය ඉදිකිරීමෙන් ආරම්භ කිරීමට කටයුතු යොදා ඇති බව ඉඩම් ගොඩකිරීමේ හා සංවර්ධනය කිරීමේ සංස්ථාව සඳහන් කළේය.", "URL": "https://sinhala.adaderana.lk/news.php?nid=80611", "Category": null, "Parent URL": null}