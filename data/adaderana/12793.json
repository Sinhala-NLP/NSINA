{"Source": "Adaderana", "Timestamp": "December 12, 2010 04:13 pm", "Headline": "අවතැන් ජනයාගේ මූලික අයිතිවාසිකම් කඩවෙලා", "News Content": "අවතැන් ජනතාවගේ ගැටලුව නිසියාකාරව විසඳීම සඳහා රජය සමත් වී නොමැති බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී විජිත හේරත් මහතා පවසයි. යුද්ධය අවසන් වී වසර එකහමාරක පමණ කාලයක් ගත වුව ද අවතැන් ජනතාව ගැටලු රැසකට මුහුණ දී සිටින බව ඔහු පවසයි. මේ හේතුවෙන් ඔවුන්ගේ මුලික මානව අයිතිවාසිකම් කඩවී ඇති බව ද හෙතෙම පෙන්වාදෙයි. ඇතැම් ජාත්‍යන්තර සංවිධාන සහ විදේශීය බලවේග මෙමගින් අයුතු ප්‍රයෝජන ලබාගෙන ලංකාවේ අභ්‍යන්තර කටයුතු වලට අතපෙවීමට උත්සාහ දරමින් සිටින බව විජිත හේරත් මන්ත්‍රීවරයා කියා සිටියි. අද පෙරවරුවේ පැවති මාධ්‍ය හමුවකදී ඔහු මේ අදහස් පළ කළේය.", "URL": "https://sinhala.adaderana.lk/news.php?nid=12793", "Category": null, "Parent URL": null}