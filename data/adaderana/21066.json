{"Source": "Adaderana", "Timestamp": "December 31, 2011 01:03 pm", "Headline": "බාල පෙට්‍රල් සඳහා වන්දි ගෙවීම ජනවාරි 6 න් අවසන්", "News Content": "ප්‍රමිතියෙන් තොර ඉන්ධන භාවිතය හේතුවෙන් හානියට පත් රථවාහන සඳහා වන්දි මුදල් ගෙවීම ලබන ජනවාරි 6 වැනිදායින් අවසන් කරන බව ඛණිජ තෙල් සංස්ථාව පවසයි. මේ වන විටත් රථවාහන 1006 ක් සඳහා අදාළ වන්දි මුදල් ගෙවා අවසන් කර ඇති බව එම සංස්ථාවේ අධ්‍යක්ෂිකා චම්පිකා අමරසේකර මහත්මිය සඳහන් කළාය. වන්දි මුදල් ලබාගැනීම සඳහා පැමිණිලි 3,364 ක් ලැබී තිබූ බව අමරසේකර මහත්මිය කියා සිටියාය. හානි සිදුවූ රථවාහන සඳහා වන්දි මුදල් ගෙවීමට රජය විසින් රුපියල් මිලියන 40 ක මුදලක් වෙන් කර තිබේ.", "URL": "https://sinhala.adaderana.lk/news.php?nid=21066", "Category": null, "Parent URL": null}