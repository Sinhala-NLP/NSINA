{"Source": "Adaderana", "Timestamp": "November 8, 2017 10:26 am", "Headline": "මහවිරු දිනය මහ ඉහළින් සමරන්න මන්නාරම සූදානම් වෙයි- හිටපු කොටි සොහොන් පිරිසිදු කරයි ", "News Content": "මන්නාරම, පෙරියපණ්ඩිවිරිච්චාන් ප්‍රදේශයේ පවතින මහවිරු සුසාන භූමිය පිරිසිදු කිරීම ඊයේ (07) මන්නාරම ප්‍රදේශවාසීන් විසින් සිදුකරනු ලැබීය.පෙරියපණ්ඩිවිරිච්චාන් ප්‍රදේශයේ ජනතාව හා පුනරුත්තාපනය ලැබු හිටපු එල්. ටි. ටි. ඊ. සාමාජිකයින් විසින් අදාළ මහවිරු සොහොන පැවති ප්‍රදේශයේ ශ්‍රමදානයක් පැවැත්වු බව මන්නාරම ප්‍රදේශවාසීහූ පැවසූහ.මන්නාරම ආරක්ෂක අංශ පැවසූවේ මහවිරු සැමරුම් පවත්වන නොවැම්බර් 27 වැනිදා මහා ඉහළින් මහවිරු සැමරුම් පැවැත්වීමට මන්නාරම ජනතාව සුදානම් වන බවයි.එල්. ටි. ටි.ඊ. සංවිධානයේ පාලනය පැවති අවධියේ මන්නාරම දිස්ත්‍රික්කයේ ස්ථාන කිහිපයක මහවිරු සොහොන් පවත්වාගෙන ගොස් තිබිණ.මන්නාරම මඩු හා වෙඩිතලතිව් ප්‍රදේශයන්හි එල්. ටි. ටි.ඊ. යුද ගැටුම් බහුලව පැවතිණ.", "URL": "https://sinhala.adaderana.lk/news.php?nid=79635", "Category": null, "Parent URL": null}