{"Source": "Adaderana", "Timestamp": "June 18, 2014 12:16 pm", "Headline": "පොලිස් ඇඳිරිය ඉවත් කළද ආරක්ෂාව තවදුරටත් ", "News Content": "අලුත්ගම සහ බේරුවල යන ප්‍රදේශ වලට පනවා තිබු පොලිස් ඇඳිරි නීතිය ඉවත් කෙරුණ ද ප්‍රදේශයේ ආරක්ෂාව තර කිරිමට පියවර ගෙන ඇති බව පොලිසිය පවසයි. ඒ අනුව පොලිසියට අමතරව පොලිස් විශේෂ කාර්යය බලකායේ බල ඇණි අදාළ ප්‍රදේශ වල ස්ථාපිත කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසුවේය. අලුත්ගම ප්‍ර දේශයේ ඇතිවු නොසන්සුන්කාරි තත්ත්වයෙන් අනතුරුව අලුත්ගම සහ බේරුවල ප්‍රදේශ වලට පොලිස් ඇඳීරි නීතිය පැනවිමට පියවර ගැණූනි. ඒ අනුව දින 03ක් ක්‍රියාත්මක වූ පොලිස් ඇදිරි නීතිය අද(18) පෙරවරු 08.00 ට ඉවත් කෙරුණු බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=44050", "Category": null, "Parent URL": null}