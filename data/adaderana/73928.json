{"Source": "Adaderana", "Timestamp": "June 5, 2017 03:17 pm", "Headline": "පාහියන් ලෙන ගැන වාර්තාවක් කැඳවන්න අකිලගෙන් උපදෙස්", "News Content": "නායයාමේ අවදානමට ලක්ව ඇති ඓතිහාසික පාහියන් ලෙන පිළිබඳව බහු විෂයික වාර්තාවක් කැඳවීමට අධ්‍යාපන අමාත්‍ය අකිල විරාජ් කාරියවසම් මහතා අදාළ බලධාරින්ට උපදෙස් ලබාදී තිබේ. පාහියන් ලෙනේ වර්තමාන තත්ත්වය සොයා බැලීම සඳහා අදාළ පරිශ්‍රය වෙත ගොස් විෂයභාර නිළධාරින් සමඟ සිදු කළ තොරතුරු විමසා බැලිමෙන් අනතුරුව අමාත්‍යරවරයා විසින් එම උපදෙස් ලබාදුන් බව අධ්‍යාපන අමාත්‍යාංශය සඳහන් කරයි. ඒ අනුව පුරාවිද්‍යා, ඉංජිනේරු, වාස්තුවිද්‍යා, භූ ගර්භ විද්‍යා ඇතුලු ක්ෂේත්‍ර රැසක විද්වතුන් සම්බන්ධ කර ගනිමින් එම වාර්තාව ලබා ගැනිමට නියමිතව ඇත.", "URL": "https://sinhala.adaderana.lk/news.php?nid=73928", "Category": null, "Parent URL": null}