{"Source": "Adaderana", "Timestamp": "September 25, 2012 09:17 am", "Headline": "SLIIT RoboFest පාසල් හා සරසවි සිසුන්ගේ දක්‍ෂතා ඔප්නංවයි", "News Content": "අඛණ්ඩව තුන්වැනි වරත් SLIIT ආයතනය සංවිධානය කළ, RoboFest 2012, තරගාවලිය පසුගියදා සාර්ථකව අවසන් විය. SLIIT ආයතනයේ ඉලෙක්ට්‍රෝනික් හා පරිගණක ඉංජිනේරු අංශය විසින් මෙම තරගාවලිය සංවිධානය කරන්නේ රොබෝ තාක්‍ෂණය පිළිබඳ කුසලතා ඇති දිවයිනපුරා සිටින පාසල් හා විශ්ව විද්‍යාල සිසුන්ට සිය දක්‍ෂතා එළිදැක්වීමට හා ඔවුන් උනන්දු කරවීම සඳහායි. පාසල් හා විශ්ව විද්‍යාල දේඅංශයේ තනි පුද්ගල හා කණ්ඩායම් වශයෙන් තරගාවලිය පැවැත්විණ. පාසල් අංශයේ ප‍්‍රථම ස්ථානය කොළඹ මහානාම විදුහලට හිම වු අතර දෙවන හා තෙවන ස්ථාන කුරුණෑගල මලියදේව විදුහල ඉදිරිපත් කර තිබු කණ්ඩායම් දෙකට හිමිවිය. එම අංශයේ ප‍්‍රථම ස්ථානයට රුපියල් 50,000/ක්, දෙවන ස්ථානයට රුපියල් 25,000/ක් හා තෙවන ස්ථානයට රුපියල් 10,000/ක් හිමිවිය. විශ්ව විද්‍යාල අංශයේ ප‍්‍රථම ස්ථානය SLIIT ආයතනය ඉදිරිපත් කර තිබු කණ්ඩායමට හිමි වු අතර දෙවන හා තෙවන ස්ථානය පිළිවලින් මහනුවර ICBT හා රුහුණු විශ්ව විද්‍යාලය හිමිකර ගත්තේය. එම අංශයේ ප‍්‍රථම ස්ථානයට රුපියල් 65,000 ක්, දෙවන ස්ථානයට රුපියල් 40,000 ක් හා තෙවන ස්ථානයට රුපියල් 20,000 ක් පිරිනමන ලදි. තරගාවලියේ ප‍්‍රධාන අනුග‍්‍රහකයන් වුයේ Dialog හා MAS Holdings යන සමාගම් වු අතර සෙසු අනුග‍්‍රහකයන් ලෙස Dimo, Terraqua Kokawitta (Pvt) Ltd, KBSL, Vallibel Power Erathna PLC, Krab Protectors, D. B. Gangoda Associates International (Pvt) Ltd., Semini Motors (Pvt) Ltd, Sampath Bank, Energynet, DMS, Orel Solutions (Pvt) Ltd, Sri Lanka Telecom, Metropolitan සහ Siddhalepa සමුහ ව්‍යාපාරය යන සමාගම්ය ක‍්‍රියා කළේය.", "URL": "https://sinhala.adaderana.lk/news.php?nid=27724", "Category": null, "Parent URL": null}