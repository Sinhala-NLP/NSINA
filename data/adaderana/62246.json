{"Source": "Adaderana", "Timestamp": "July 20, 2016 09:04 am", "Headline": "මිහිරිමෝදර ඔයට කුණු දැමූ 6ට පොලිස් ඇප", "News Content": "වැලිගම, මිහිරිමෝදර ඔයට අපද්‍රව්‍ය බැහැරකරමින් සිටියදී අත්අඩංගුවට ගත් පුද්ගලයින් 06 දෙනෙකු පොලිස් ඇප මත මුදාහැර තිබේ.පොලිස් නාවික කොට්ඨාසය භාර මිරිස්ස පොලිස් නාවික ඒකකයේ නිළධාරීන් කණ්ඩායමක් විසින් ඔවුන් අත්අඩංගුවට ගෙන තිබුණි.සැකකරුවන් වැඩිදුර විමර්ශන සඳහා වැලිගම පොලීසියට භාරදීමට පියවර ගත් බව මිරිස්ස පොලිස් නාවික ඒකකය සඳහන් කළේය.ඒ අනුව හෙට දිනයේ මාතර මහේස්ත්‍රාත් අධිකරණය හමුවේ පෙනී සිටින ලෙස දන්වා අදාළ පුද්ගලයන් පොලිස් ඇප මත මුදාහැරීමට වැලිගම පොලීසිය කටයුතු කර තිබේ.මෙලෙස මුදාහැර ඇති සැකකරුවන් 06දෙනා මිරිස්ස, උඩුපිට හංදිය ප්‍රදේශයේ පදිංචිකරුවන් බව පොලීසිය පැවසුවේය.", "URL": "https://sinhala.adaderana.lk/news.php?nid=62246", "Category": null, "Parent URL": null}