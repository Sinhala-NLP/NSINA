{"Source": "Adaderana", "Timestamp": "July 1, 2016 03:45 pm", "Headline": "  මහින්දට ආයේ එන්න බෑ!", "News Content": "මහින්ද රාජපක්ෂ හිටපු ජනපතිට යළි ආණ්ඩුවක් පිහිටුවීමට ඉඩ නොලැබෙන බවත්, ඔහුට අවශ්‍ය මෛත්‍රිපාල සිරිසේන ජනපතිගෙන් පළි ගැනීම බවත්, එජාප පා.ම නලීන් බණ්ඩාර මහතා පවසයි.සිරිකොතදී අද පැවැති මාධ්‍ය හමුවකදී මන්ත්‍රීවරයා මේ බව අනාවරණය කළේය.සරත් ෆොන්සේකා මහතා එජාපය සමග එක්වීම පක්ෂයට හයියක් බවද පැවසූ ඒ මහතා‍ මහින්දගේ බලවේගයට යළි මෙරට තුළ ඉඩක් නොලැබෙන බවද එය ඉදිරි මැතිවරණයකදී බලා ගත හැකි බවද කියා සිටියේය.මේ අතර මහින්ද රාජපක්ෂ ආණ්ඩුව පාරවල් හදන බව කියා ජාතික ඉතිරිකිරීමේ බැංකුවෙන් රුපියල් බිලියන 28ක් ණයට ගෙන එම සල්ලි වෙනත් වැඩවලට යොදා ඇති බවද හෙතෙම එහිදී පැවසුවේය.එම මුදල් ලබාදුන්නේ කුමන ක්‍රමයකට ද? කවර ව්‍යාපෘති සඳහා ද, යන්න ආර්ථික කමිටුවෙන් හා අග්‍රමාත්‍යවරයාගේ මූලිකත්වයෙන් පරීක්ෂණයක් සිදුවන බවද ඒ මහතා වැඩිදුරටත් කීවේය.", "URL": "https://sinhala.adaderana.lk/news.php?nid=61663", "Category": null, "Parent URL": null}