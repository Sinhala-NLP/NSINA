{"Source": "Adaderana", "Timestamp": "January 28, 2013 02:19 pm", "Headline": "ගං වතුරෙන් කුඹුරු හෙක්ටයාර් 4109 ට හානි", "News Content": "පසුගිය දින කිහිපය තුළ ඇති වූ ගං වතුර තත්ත්වය හේතුවෙන් පුත්තලම දිස්ත‍්‍රික්කයේ කුඹුරු හෙක්ටයාර් 4109 ට වැඩි ප‍්‍රමාණයක් හානි සිදු වී තිබේ. මාදම්පේ පුත්තලම, ආනමඩුව ආදී ප‍්‍රදේශවල මෙලෙස හානි සිදුව ඇති බව පුත්තලම දිස්ත‍්‍රික් කලාප කෘෂිකර්ම කාර්යාලය පැවසුවේය. ඒ අනුව මාදම්පේ කලාපයේ හෙක්ටයාර් 2077 ක් පුත්තලම හෙක්ටයාර් 631 ක්, ආනමඩුව හෙක්ටයාර් 1421 ක් වශයෙන් විනාශ වී තිබේ. මේ හේතුවෙන් දළ වශයෙන් වී මෙටි‍්‍රක්ටොන් 16438 ක් මෙම කන්නය් දී පුත්තලම දිස්ත‍්‍රික්කයෙන් අහිමි විමට ඉඩ ඇති බව අද දෙරණ වාර්තාකරු සඳහන් කළේය. මීට අමතරව දිස්ත‍්‍රිකයේ එළවළු, පළතුරු, මිරිස්, විවිධ කොළ වර්ග සහ අල වර්ග වගා කළ ගොවි බිම්ද විනාශ වී තිබේ.", "URL": "https://sinhala.adaderana.lk/news.php?nid=31154", "Category": null, "Parent URL": null}