{"Source": "Adaderana", "Timestamp": "October 31, 2010 10:57 am", "Headline": "තවත් මෙරට සංක්‍රමණිකයන් 61ක් තායිලන්තයේදී අත්අඩංගුවට", "News Content": "නීතී විරෝධී ලෙස තායිලන්තයේ රැඳී සිටි ශ්‍රී ලාංකික ජාතික දෙමළ සංක්‍රමණිකයන් 61 දෙනෙකු එරට පොලිසිය විසින් විසින් අත්අඩංගුවට ගෙන තිබේ. ඊයේ(30) දිනයේ දී මෙම අත්අඩංගුවට ගැනීම සිදු කර ඇති බව විදෙස් මාධ්‍ය වාර්තා කරයි. මේ අතර පෙරේදා දිනයේ දී ද කැනඩාවට ඇතුළු වීම සඳහා සූදානම්ව සිටි ශ්‍රී ලාංකික සංක්‍රමණිකයින් 114 දෙනෙකු තායිලන්තයේ දී අත්අඩංගුවට ගනු ලැබීය. අනවසරයෙන් තායිලන්තයේ රැඳී සිටින සංක්‍රමණිකයින් අත්අඩංගුවට ගැනීම සඳහා පසුගිය සතිය තුළ තායිලන්ත පොලිසිය විසින් විශේෂ මෙහෙයුමක් ද දියත් කර තිබේ. පසුගිය දා නෞකාවකින් කැනඩාවට ශ්‍රී ලාංකික ජාතිකයින් රැගත් අනවසර සංක්‍රමණිකයින් පිරිසක් ඇතුළුවීමෙන් අනතුරුව කැනඩාව ද දැඩි සංක්‍රමණික නීතී පැනවීමට කටයුතු කර ඇත.", "URL": "https://sinhala.adaderana.lk/news.php?nid=11848", "Category": null, "Parent URL": null}