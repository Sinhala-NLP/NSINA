{"Source": "Adaderana", "Timestamp": "November 3, 2012 11:35 am", "Headline": "හොර පාරෙන් රට පනින්න හැදූ 41 රිමාන්ඩ්", "News Content": "නීති විරෝධී ලෙස මුහුදු මාර්ගයෙන් ඔස්ටේ‍්‍රලියාව බලා යාමට තැත්කළ පුද්ගලයින් 41 දෙනෙකු මෙම මස 12 වන දින දක්වා රක්ෂිත බන්ධනාගාර ගත කොට තිබේ. අදාළ පුද්ගලයින් ඊයේ (02) කළුතර මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව මෙම නියෝගය ලබා දී ඇති බව සඳහන්ය. පසුගිය මස 22 වන දින පුත්තලම සිලාවතුර ප‍්‍රදේශයෙන් බහුදින ධීවර යාත‍්‍රාවකින් ඔස්ටේ‍්‍රලියාව බලා යමින් සිටිය දී අදාළ සැකකරුවන් අත්අඩංගුවට ගෙන තිබිණි. මෙම පිරිස යාපනය, මඩකළපුව, ත‍්‍රිකුණාමලය සහ කිලිනොච්චිය යන ප‍්‍රදේශවල පදිංචිකරුවන් බව පොලීසිය සඳහන් කළේය. පිරිස අතර පිරිමි පුද්ගලයින් 33 දෙනෙක්, කාන්තාවන් 8 දෙනෙක් සහ කුඩා දරුවන් දෙදෙනෙක් ද වේ. අදාළ කුඩා දරුවන් දෙදෙනා පානදුර ප‍්‍රදේශයේ ළමා නිවාසයක රැඳවීමට මහේස්ත‍්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=28856", "Category": null, "Parent URL": null}