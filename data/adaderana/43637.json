{"Source": "Adaderana", "Timestamp": "June 1, 2014 10:04 am", "Headline": "රිය අනතුරකින් 7ක් රෝහලේ - රියදුරුට නින්ද ගිහින් ", "News Content": "යටියන්තොට, අලිවත්ත ප්‍රදේශයේ සිදුවූ රිය අනතුරකින් පුද්ගලයින් හත් දෙනෙකු තුවාල ලබා තිබේ. වෑන් රථයක් මාර්ගයෙන් ඉවතට පැන මෙම අනතුර සිදුව ඇති බව පොලීසිය සඳහන් කළේය. අනතුරින් තුවාල ලැබූ පුද්ගලයින් පස් දෙනෙක් කරවනැල්ල රෝහලේ ප්‍රතිකාර ලබන අතර දෙදෙනෙක් කොළඹ ජාතික රෝහලේ ප්‍රතිකාර ලබන බව වාර්තා වෙයි. වැන් රථයේ රියදුරුට නින්දයාම හේතුවෙන් අනතුර සිදුවන්නට ඇති බව පොලීසිය සැක පළ කරයි. අනතුර සම්බන්ධයෙන් යටියන්තොට පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43637", "Category": null, "Parent URL": null}