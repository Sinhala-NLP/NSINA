{"Source": "Adaderana", "Timestamp": "November 19, 2017 05:34 pm", "Headline": "බ්ලූම් බර්ග් වලින් ලංකාව පහළට වැටුන හැටි බන්දුල හෙළි කරයි", "News Content": "ලෝකයේ ආයෝජන සදහා වැඩිම අවදානම් සහිත රටක් බවට ශ්‍රී ලංකාව මේ වන විට පත්ව ඇති බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. රටක මුල්‍ය තත්ත්වය, ආර්ථික තත්ත්වය සහ දේශපාලන තත්ත්වය සැලකිල්ලට ගනිමින් සකස් කෙරෙන “ බ්ලූම් බර්ග් “ දර්ශකයෙන් මේ පිළිබඳ හෙළිදරව් වී ඇති බව මන්ත්‍රීවරයා ප්‍රකාශ කළේය. අද කොළඹ පැවති ඒකාබද්ධ විපක්ෂයේ මාධ්‍ය හමුවට එක්වෙමින් බන්දුල ගුණවර්ධන මන්ත්‍රීවරයා මේ බව පැවසීය. බ්ලූම් බර්ග් දර්ශකයේ ශ්‍රී ලංකාව මෙතරම් පහතට වැටුණු අවස්ථාවක් ඉතිහාසයේ නොතිබු බව සඳහන් කළ බන්දුල ගුණවර්ධන මහතා මහ බැංකු බැදුම්කර වංචාව මෙම තත්ත්වයට ප්‍රධාන හේතුවක් වී ඇති බව අවධාරණය කළේය.", "URL": "https://sinhala.adaderana.lk/news.php?nid=80194", "Category": null, "Parent URL": null}