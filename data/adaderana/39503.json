{"Source": "Adaderana", "Timestamp": "December 11, 2013 03:23 pm", "Headline": "උරුගුවේ මරිජුවානා පරිභෝජනය කෙටුම්පත සම්මතයි ", "News Content": "උරුගුවේ සෙනට් සභාවට ඉදිරිපත් කර තිබු මරිජුවානා පරිභෝජනය සම්බන්ධ පනත් කෙටුම්පත එරට සෙනට් සභාවේ දී සම්මත වී තිබේ. ඒ අනුව නීත්‍යානුකුළව මරිජුවානා වගාකිරීම, විකිණීම සහ පරිභෝජනය සිදුකළ හැකි ලොව ප්‍රථම රට බවට උරුගුවේ පත්වන බව විදෙස් මාධ්‍ය වාර්තා කරයි. පැය 12 කට ආසන්න කාලයක් උරුගුවේ සෙනට් සභාවේ පැවති විවාදයකින් අනතුරුව අදාළ පනත් කෙටුම්පත සම්මත වී තිබේ. කෙසේ වෙතත් විචාරකයින් පෙන්වා දෙන්නේ මරිජුවානා පරිභෝජනය සම්බන්ධ පනත නීතිගත වීම තුළින් බොහෝ පිරිස් මත් ද්‍රව්‍ය භාවිතයට ඇබ්බැහිවීමට ඉඩ ඇති බවයි.", "URL": "https://sinhala.adaderana.lk/news.php?nid=39503", "Category": null, "Parent URL": null}