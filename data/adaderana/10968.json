{"Source": "Adaderana", "Timestamp": "September 20, 2010 08:01 am", "Headline": "බසයක් පෙරළී 2 ක් මරුට -12 ට තුවාලයි", "News Content": "බදුල්ල කුරුවිගොල්ලේ සිට මැටිගහතැන්න දක්වා ධාවනය වු පෞද්ගලික බස් රථයක් මැටිගහතැන්න පාසල අසලදී ප්‍රපාතයකට පෙරළීමෙන් පුද්ගලයන් දෙදෙනෙකු මියගොස් තිබේ. අනතුරින් තවත් 12 දෙනෙකු තුවාල ලබා ඇති බව අද දෙරණ වාර්තාකරු සඳහන් කළේය. ඔවුන්ගෙන් නව දෙනෙකුගේ තත්ත්වය බරපතල බව පොලිසිය පවසයි. එම පිරිස බදුල්ල මහ රෝහලට ඇතුළත් කර ඇති අතර සෙසු තුවාලකරුවන් ලුණුගල රෝහලට ඇතුළත් කර තිබේ. අනතුර සම්බන්ධයෙන් බස් රථයේ රියදුරු අත් අඩංගුවට ගෙන ඇති අතර ‍මඩොල්සිම පොලිසිය පරීක්ෂණ මෙහෙයවයි.", "URL": "https://sinhala.adaderana.lk/news.php?nid=10968", "Category": null, "Parent URL": null}