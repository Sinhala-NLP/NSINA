{"Source": "Adaderana", "Timestamp": "July 4, 2018 11:28 am", "Headline": "යාපනේ කොට්ඨාසයේ සියලු පොලිස් නිලධාරීන්ගේ නිවාඩු සති දෙකකට අවලංගුයි", "News Content": "යාපනයේ කොට්ඨාසයේ සියලූම පොලිස් ස්ථානයන්ට අනුයුක්තව රාජකාරී සිදු කරන පොලිස් නිලධාරීන්ගේ නිවාඩු අද(04) සිට සති දෙකක කාලයක් දක්වා අවලංගු කර තිබේ. යාපනය ප්‍රදේශයේ “ආවා කල්ලිය“විසින් සිදු කරනු ලැබූ බොහෝ අපරාධයන් හා සම්බන්ධ අපරාධකරුවන් සොයා ගැනීමේ අරමුණින් මෙලෙස පොලිස් නිලධාරීන්ගේ නිවාඩු අවලංගු කළ බව පොලීසිය පවසයි. උතුරු පළාත බාර ජ්‍යෙෂ්ඨ නියෝජ්‍ය පොලිස්පතිවරයාගේ නියෝගයක් මත මෙලෙස නිවාඩු අවලංගු කිරීම සිදු කර තිබේ.", "URL": "https://sinhala.adaderana.lk/news.php?nid=91960", "Category": null, "Parent URL": null}