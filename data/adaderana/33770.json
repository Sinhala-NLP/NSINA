{"Source": "Adaderana", "Timestamp": "May 3, 2013 11:15 am", "Headline": "කැලණි ‍ගඟේ  ඔරුවක් පෙරළෙයි", "News Content": "කැලණි ගඟ හරහා ඔරුවකින් එගොඩවීමට ගිය පුද්ගලයෙකු ඔරුව පෙරළී දියට වැටී අතුරුදහන්ව තිබේ. යටියන්තොට, කබුලුමුල්ල ප්‍රදේශයේදී ඊයේ අනතුර සිදුවී ඇති බව පොලීසිය පැවසුවේය. අතුරුදහන් වූ පුද්ගලයා නව යටියන්තොට, ලැවන්හන්දිය ප්‍රදේශයේ පදිංචිව සිටි 56 හැවිරිදි අයෙකි. ඔහුගේ සිරුර සෙවීමේ කටයුතු සඳහා නාවික හමුදාව අද (03) පෙරවරුවේ පැමිණ සිටි බව යටියන්තොට පොලීසිය සඳහන් කළේය. මේ අතර මුල්ලයාවේලි, වට්ටාපොළ ප්‍රදේශයේ සීනිවට්ටකුලම් වැවේ දිය නෑමට ගිය 59 හැවිරිදි පුද්ගලයෙකු ද දියේ ගිළී මියගොස් ඇත.", "URL": "https://sinhala.adaderana.lk/news.php?nid=33770", "Category": null, "Parent URL": null}