{"Source": "Adaderana", "Timestamp": "March 15, 2015 07:30 pm", "Headline": "19 වන ව්‍යවස්ථා සංශෝධනයට කැබිනට් අනුමැතිය හිමිවෙයි ", "News Content": "19 වන ව්‍යවස්ථා සංශෝධනයට කැබිනට් මණ්ඩලයේ අනුමැතිය හිමි වී තිබේ. අද(15) පස්වරුවේ රැස් වු කැබිනට් මණ්ඩලයේදී අදාළ අනුමැතිය හිමි වූ බව කැබිනට් ප්‍රකාශක ඇමති රාජිත සේනාරත්න මහතා පැවසුවේය.ඒ අනුව විධායක ජනාධිපති ධුරයේ බලතල කිහිපයක් සංශෝධනය කෙරෙන අති විශේෂ ගැසට් නිවේදනය අද(15) රාති‍්‍රයේදී නිකුත් කිරීමට නියමිතය. අදාළ ගැසට් නිවේදනය සාමාන්‍ය පරිදි පාර්ලිමේන්තුවට ඉදිරිපත් කර විවාදයට ගෙන සම්මත කර ගැනීමටද කටයුතු කරන බවද වාර්තා වෙයි.පිටු 62 කින් සමන්විත 19 වන ආණ්ඩු ක‍්‍රම ව්‍යවස්ථා සංශෝධනය පසුගිය දින අග‍්‍රාමාත්‍ය රනිල් වික‍්‍රමසිංහ මහතා විසින් කැබිනට් මණ්ඩලයට ඉදිරිපත් කරන ලදී.එහිදී ඉදිරිපත් වූ යෝජනාවලට ඉඩ ලබාදීම සඳහා අද දිනයේදී විශේෂ කැබිනට් මණ්ඩල රැස්වීමක්ද කැඳවා තිබුණි.", "URL": "https://sinhala.adaderana.lk/news.php?nid=49986", "Category": null, "Parent URL": null}