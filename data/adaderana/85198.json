{"Source": "Adaderana", "Timestamp": "March 5, 2018 03:53 pm", "Headline": " සාර්ක් කලාපීය ක්ෂුද්‍ර මූල්‍ය සමුළුව හෙට කොළඹ දී", "News Content": "සාර්ක් කලාපීය ක්ෂුද්‍ර මූල්‍ය සමුළුව හෙට(06) කොළඹදී ආරම්භවීමට නියමිතව තිබේ. දකුණු ආසියාවේ මූල්‍ය අන්තර්ග්‍රහණය ශක්තිමත් කිරීම යන්න මෙවර සමුළුවේ අරමුණ වෙයි. මෙම සමුළුව සඳහා සාර්ක් කලාපීය රටවල වෘත්තිකයින් සහ විශේෂඥයින් 300ක් පමණ සහභාගීවීමට නියමිතය. හෙට පැවැත්වෙන සමුළුවේ සමාරම්භක ප්‍රධාන දේශනය විශේෂ කාර්යය භාර අමාත්‍ය ආචාර්ය සරත් අමුණුගම මහතා විසින් සිදු කිරීමට නියමිතව තිබේ. දකුණු ආසියානු ක්ෂුද්‍ර ව්‍යවසායකයින්ගේ ජාලය සහ ලංකා ක්ෂුද්‍ර මූල්‍ය නියුක්තිකයින්ගේ සංගමය මඟින් සංවිධානය කරනු ලබයි.", "URL": "https://sinhala.adaderana.lk/news.php?nid=85198", "Category": null, "Parent URL": null}