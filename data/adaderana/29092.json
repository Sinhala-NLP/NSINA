{"Source": "Adaderana", "Timestamp": "November 11, 2012 09:03 am", "Headline": "  ලක්ෂ ගාණක මුදල් සමග කටුනායකින් සිංගප්පූරු යන්න ආ ඉන්දීය ජාතිකයා මාට්ටු", "News Content": "ඉන්දීය රුපියල් පන්ලක්ෂ 38,000ක මුදලක් රැගෙන සිංගප්පූරුව බලායාමට පැමිණී ඉන්දීය ජාතිකයෙකු කටුනායක රේගුව විසින් අද (11) අලුයම අත්අඩංගුවට ගෙන තිබේ. 38 හැවිරිදි වියේ පසුවන ඉන්දීය ජාතික ව්‍යාපාරිකයෙකු මෙලෙස අත්අඩංගුවට ගත් බව රේගු අධිකාරී ජී.ජී ප්‍රේමසිරි මහතා පවසයි. සැකකරු ළඟ තිබී සොයාගත් මුදලේ වටිනාකම ශ්‍රී ලංකා මුදලින් රුපියල් ලක්ෂ 12ට වඩා වැඩි බව ගණනය කර ඇත. මේ සම්බන්ධයෙන් කටුනායක රේගුව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29092", "Category": null, "Parent URL": null}