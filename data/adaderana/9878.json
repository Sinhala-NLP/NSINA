{"Source": "Adaderana", "Timestamp": "July 28, 2010 08:51 am", "Headline": "පාතාල කල්ලි සාමාජිකයන් තිදෙනෙක් මාට්ටු", "News Content": "කොළොන්නාව සහ කොටහේන ප්‍රදේශ වල දී පාතාල කල්ලි සාමාජිකයින් බවට සැකකෙරෙන පුද්ගලයින් තිදෙනකු පොලිසිය විසින් අත්අඩංගුවට ගෙන තිබේ.. මොවුන් අපරාධ ගණනාවකට සම්බන්ධ බවට තොරතුරු අනාවරණය වී ඇති බව ද පොලීසිය කියා සිටියි. කොළොන්නාව ප්‍රදේශයේ පදිංචිව සිටි එක් සැකකරුවකුගෙන් ප්‍රශ්න කිරීමේ දී අපරාධ රැසකට සමබන්ධ තොරතුරු අනාවරණය කර ගැනීමට හැකි වූ බව පොලිසිය සඳහන් කරයි. එම සැකකරගේ නිවසේ තිබී අමෙරිකාවේ නිෂ්පාදිත රිවෝල්වර 2 ක් මිලි මීටර් 9 වර්ගයේ ජීව උණ්ඩ 7 ක් සහ මිලි මීටර් 38 වර්ගයේ ජීව උණ්ඩ 17 ක් සොයා ගෙන ඇති බව සඳහන් වේ. තවත් ගිනි අවි දෙකක් අළෙවි කර ඇති බවට ද තොරතුරු හෙළි වී ඇති බව පොලිසිය පවසයි.", "URL": "https://sinhala.adaderana.lk/news.php?nid=9878", "Category": null, "Parent URL": null}