{"Source": "Adaderana", "Timestamp": "April 29, 2016 08:45 am", "Headline": "ප්‍රියංකරගෙන් - නිශාන්තගෙන් අද ප්‍රශ්න කෙරෙයි", "News Content": "චෝදනා කිහිපයක් සම්බන්ධයෙන් සිදු කරන විමර්ශනවලට අදාළව නීතිය, සාමය හා බන්ධනාගාර ප්‍රතිසංස්කරණ රාජ්‍ය අමාත්‍ය ප්‍රියංකර ජයරත්න මහතා සහ ශ්‍රී ලංකන් ගුවන් සේවයේ හිටපු සභාපති නිශාන්ත වික්‍රමසිංහ මහතා අද බරපතළ වංචා විමර්ශන ජනාධිපති කොමිසම වෙත කැඳවා තිබේ.2014 වසරේ එක්සත් ජනතා නිදහස් සන්ධාන මැයි දිනය සඳහා සහභාගී වූ පුද්ගලයින් පිරිසකට දිවා ආහාරය ලබාදීම සඳහා රුපියල් 330,000 ක මුදලක් ද, සිය නිවසේ සහ නිල නිවසේ පැවැති උත්සව අවස්ථාවන් දෙකකදී වැය වූ රුපියල් 234,800ක පමණ මුලක් ද, සිය අමාත්‍යාංශය යටතේ පැවැති ආයතනයක් හරහා ගෙවීම සම්බන්ධයෙන් ප්‍රියංකර ජයරත්න මහතාට එරෙහිව අදාළ විමර්ශන පැවැත්වෙයි.ඊට අමතරව රජය සතු බී.එම්.ඩබ්ලිව් වර්ගයේ මෝටර් රථයෙන් සාපරාධි සාවද්‍ය පරිහණය සම්බන්ධයෙන් ද, ඉන්ධන දීමනාවක් වශයෙන් රුපියල් 28 ලක්ෂ පනස් තුන් දහසක් පමණ ද අවභාවිතය සහ වංචා කිරීම සම්බන්ධයෙන් ජනාධිපති පරික්ෂණ කොමිෂන් සභාව අමාත්‍යවරයාට එරෙහිව විමර්ශන සිදු කරයි.මේ අතර තම බලය සහ අධිකාරිය භාවිතා කරමින් මැලේසියාවේ සිට කටුනායක බලා පියාසර කරමින් තිබූ මගී ගුවන් යානයක් සිංගප්පුරුව හරහා පියාසර කරවීමට සැලැස්වීම ඇතුළු කාරණා කිහිපයක් සම්බන්ධයෙන් නිශාන්ත වික්‍රමසිංහ මහතාට එරෙහිව චෝදනා එල්ල වේ.ඊට අමතරව රග්බි තරඟ සඳහා ආහාර පාන වශයෙන් රුපියල් 275,000ක මුදලක් සිය පාලනනය යටතේ පැවැති ආයනයක් හරහා ගෙවීම ඇතුළු තවත් චෝදනා කිහිපයක් සම්බන්ධයෙන් ඔහුට එරෙහිව විමර්ශන සිදු කරන බව ජනාධිපති පරික්ෂණ කොමිෂන් සභාව ප්‍රකාශ කළේය.", "URL": "https://sinhala.adaderana.lk/news.php?nid=59616", "Category": null, "Parent URL": null}