{"Source": "Adaderana", "Timestamp": "October 27, 2014 12:09 pm", "Headline": "කන්දකැ‍ටියේ ට්‍රැක්ටර් අනතුරක්", "News Content": "කන්දකැටිය ගලඋඩ මාර්ගයේ 21 කණුව ආසන්නයේ දි සිදුවු අනතුරකින් පුද්ගලයෙකු මියගොස් තවත් 06 දෙනෙකු තුවාල ලබා තිබේ. කන්දකැටිය දෙසට ධාවනය වූ ට්‍රැක්ටර් රථයක පිටුපස කොටස ගැලවීයාම හේතුවෙන් අද උදෑසන 06.30ට පමණ අනතුර සිදුව ඇත. ට්‍රැක්ටර් රථයේ පිටුපස කොටසෙහි පුද්ගලයින් 07 දෙනෙකු ගමන්කර තිබේ. අනතුරෙන් තුවාල ලැබුවන් කන්දකැටිය රෝහලට ඇතුළත් කිරීමෙන් අනතුරුව බරපතළ තත්ත්වයේ පසුවූ තිදෙනෙකු බදුල්ල මහ රෝහලට මාරු කර යවා ඇත.", "URL": "https://sinhala.adaderana.lk/news.php?nid=46991", "Category": null, "Parent URL": null}