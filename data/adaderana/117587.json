{"Source": "Adaderana", "Timestamp": "August 27, 2019 11:46 am", "Headline": "සර්බියාවේ නොවැක් අමෙරිකා විවෘත ටෙනිස් තරගාවලියේ ඉදිරියට", "News Content": "ලොව අංක එකේ ටෙනිස් ක්‍රීඩක සර්බියාවේ නොවැක් ජොකොවිච් අමෙරිකා විවෘත ටෙනිස් තරගාවලියේ දෙවන වටයේ තම ස්ථානය තහවුරු කර ගැනීමට සමත් විය. ඒ ස්පාඤ්ඤයේ රොබෙතෝ කබෙලෙස් පරාජය කරමින්. තුන්වතාවක් ග්‍රෑන්ඩ් ස්ලෑම් ටෙනිස් ශූරතා දිනු සර්බියාවේ නොවැක් ජොකොවිච් තරගයේ පළමු වටය ලකුණු 6 ට 4 ක් ලෙස ජයගත්තේය. දෙවන වටයේ දී ද තම ප්‍රතිවාදියට කිසිදු අවස්ථාවක් ලබා නොදුන් ජොකොවිච් එම වටය ද ලකුණු 6 ට 1 ක් ලෙස ජය ගැනීමට සමත් විය. තරගයේ අවසන් වටයේ දී ද ජොකොවිච්ට අභියෝගයක් එල්ල කිරිමට රොබෙතෝ කබෙලෙස්ට හැකි වුණේ නැහැ. ඒ අනුව වට 3 ට0 ක් ලෙස තරගය ජය ගත් ජොකොවිච් දෙවන වටයේ තම ස්ථානය තහවුරු කර ගත්තේය.", "URL": "https://sinhala.adaderana.lk/news.php?nid=117587", "Category": null, "Parent URL": null}