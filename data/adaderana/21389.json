{"Source": "Adaderana", "Timestamp": "January 15, 2012 08:28 am", "Headline": " රත්‍රන් තඹ බවට හැරවූ පොලීසියේ තිදෙනකුට වැඩවරදියි", "News Content": "අත්අඩංගුවට ගත් සැකකරුවෙකු ළඟ තිබූ නිධානයකින් ගත් බවට සැලකෙන රන් භාණ්ඩයක් වෙනුවට ඊට සමාන ලෙස තැනූ තඹ වලින් නිම වූ භාණ්ඩයක් අධිකරණයට ඉදිරිපත් කිරීම සම්බන්ධයෙන් පොලිස් නිලධාරීන් තිදෙනෙකු වැඩ තහනමට ලක් කර තිබේ. කැකිරාව පොලිසියට අනුයුක්තව රණජයපුර පොලිස් මුරපොළේ ස්ථානාධිපතිවරයා ලෙස සේවය කළ උපපොලිස් පරීක්ෂකවරයෙකු සහ කොස්තාපල්වරුන් දෙදෙනෙකු මෙසේ වැඩ තහනමට ලක් කර ඇති බව වාර්තා වේ. උතුරු මැද ජ්‍යෙෂ්ඨ ‍නියෝජ්‍ය පොලිස්පති චන්දන වික්‍රමරත්න මහතාගේ උපදෙස් මත සිදු කළ පරීක්ෂණයකින් පසු මෙම තීරණය ගෙන තිබේ. කැකිරාව මහේස්ත්‍රාත් අධිකරණය වෙත සැකකරුවන් එම වංචාව සිදු කර තිබූ අතර මේ වන විට ඔවුන් රක්ෂිත බන්ධනාගාර ගත කර ඇති බව පොලිසිය කියා සිටියි. අදාළ රන් භාණ්ඩය එප්පාවල ප්‍රදේශයේ ව්‍යාපාරිකයෙකුට රුපියල් කෝටි 2 ට අලෙවි කිරීම සඳහා කළුතර දොඩංගොඩ ප්‍රදේශයේ දේවාලයක කපුවෙකු ලෙස හඳුන්වන ‍පුද්ගලයෙකු විසින් රැගෙනවිත් තිබේ. එහි දී අදාළ පුද්ගලයා සමඟ රන් භාණ්ඩය වෙනුවට වෙනත් භාණ්ඩයක් අධිකරණයට ඉදිරිපත් කිරීමෙන් අධිකරණය නොමඟ යැවීමට කටයුතු කර ඇති බවට මෙම පොලිස් නිලධාරීන්ට එරෙහිව චෝදනා එල්ල වී ඇත.", "URL": "https://sinhala.adaderana.lk/news.php?nid=21389", "Category": null, "Parent URL": null}