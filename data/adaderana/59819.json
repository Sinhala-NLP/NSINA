{"Source": "Adaderana", "Timestamp": "May 5, 2016 10:04 am", "Headline": "කැලණියේ ගින්නක්", "News Content": "කැලණිය, බියගම මාර්ගයේ පට්ටිවිල ප්‍රදේශයේ කර්මාන්ත ශාලාවක හදිසි ගින්නක් හටගෙන තිබේ. අද අළුයම මෙම ගින්න හටගෙන ඇති බව කැලණිය පොලීසිය සඳහන් කළේය. ගින්න මැඩපැවැත්වීම සඳහා මේ වන විටත් පොලීසිය හා කොළඹ ගිනි නිවීමේ ඒකකය කටයුතු කරමින් සිටින බව වාර්තා වේ. ගිනි නිවීමේ රථ 04ක් ගින්න මැඩ පැවැත්වීම සඳහා යොදවා ඇති බව කොළඹ ගිනි නිවීමේ ඒකකය සඳහන් කළේය. ගින්නට හේතුව මෙතෙක් අනාවරණය වී නොමැති අතර කැලණිය පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=59819", "Category": null, "Parent URL": null}