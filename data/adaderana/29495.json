{"Source": "Adaderana", "Timestamp": "November 26, 2012 12:06 pm", "Headline": "භික්ෂූන්ටත් ආහාර වට්ටෝරුවක්!", "News Content": "භික්ෂුන් වහන්සේට පිරිනමන දානය පිළිබඳ වට්ටෝරුවක් සකස් කරන ‍ලෙස සෞඛ්‍ය අමාත්‍ය මෛත්‍රීපාල සි‍රිසේන මහතා වෛද්‍ය පර්යේෂණ ආයතනයේ පෝෂණ අංශයට උපදෙස් ලබා දී තිබේ. භික්ෂුන් වහන්සේගේ සෞඛ්‍ය ආරක්ෂණය පිළිබඳව අවධානය යොමු කරමින් මෙම පියවර ගෙන ඇති බව සෞඛ්‍ය අමාත්‍යංශය පවසයි. දානය සඳහා ලැබෙන විවිධ ආහාර වර්ග හේතුවෙන් භික්ෂූන් වහන්සේ දියවැඩියාව, අධිරුධිර පීඩනය වැනි රෝග තත්ත්වයන්ට ගොදුරුවීමේ අවදානමක් පවතින බව සඳහන්ය. භික්ෂූන් වහන්සේට දිනපතා පිරිනමන දානමානවල දී අන්තර්ගත විය යුතු ආහාරපාන මෙම දාන සීට්ටුවට ඇතුළත් කිරීමට නියමිතය. එළඹෙන ජාතික සෞඛ්‍ය සතියේ හත්වන දිනය වන ලබන දෙසැම්බර් 16 වැනිදා මෙම දාන සීට්ටුව ප්‍රකාශයට පත් කරන බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=29495", "Category": null, "Parent URL": null}