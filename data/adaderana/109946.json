{"Source": "Adaderana", "Timestamp": "May 14, 2019 09:50 pm", "Headline": "බදියුදින්ට එරෙහි විශ්වාසභංගයට බැසිල් විරුද්ධ උණා ද?", "News Content": "රිෂාඩ් බදියුදින් අමාත්‍යවරයාට එරෙහිව විශ්වාසභංග යෝජනාවක් ඉදිරිපත් කිරීම සම්බන්ධයෙන් බැසිල් රාජපක්ෂ මහතා විරුද්ධත්වය පල කළ බවට ප්‍රචාරයවන අදහසෙහි කිසිදු සත්‍යතාවක් නොමැතිබව ඉතා වගකීමෙන් ප්‍රකාශ කරන බව ශ්‍රී ලංකා පොදුජන පෙරමුණ නිවේදනයක් නිකුත් කරමින් මේ බව නිවේදනය කළේය. අද (14) උදෑසන පැවැති ඒකාබද්ධ විපක්ෂයේ පක්ෂ නායක රැස්වීමේ දී ඉහත කාරණාව සම්බන්ධයෙන් කරුණු සාකච්ඡාවට ගෙන ඇති නමුත් එහි දී රිෂාඩ් බදියුදින් අමාත්‍යවරයාට එරෙහිව විශ්වාසභංග යෝජනාවක් ඉදිරිපත් කිරීම සම්බන්ධයෙන් බැසිල් රාජපක්ෂ මහතා වාචිකව හෝ ඉගියකින් හෝ කිසිදු ආකාරයක විරුද්ධත්වයක් ප්‍රකාශ කර නොමැති බව එම නිවේදනයේ සඳහන් වේ. එබැවින් බැසිල් රාජපක්ෂ මහතා විසින් විශ්වාසභංග යෝජනාවට විරුද්ධත්වය පල කළ බවට පැතිරයන අසත්‍ය ප්‍රකාශය ශ්‍රී ලංකා පොදුජන පෙරමුණ තරයේ ප්‍රතික්ෂේප කරන බවද එහි සඳහන් විය.", "URL": "https://sinhala.adaderana.lk/news.php?nid=109946", "Category": null, "Parent URL": null}