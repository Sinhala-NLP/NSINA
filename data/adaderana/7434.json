{"Source": "Adaderana", "Timestamp": "March 22, 2010 08:01 am", "Headline": "ප්‍රංශ ප්‍රාදේශීය මැතිවරණයෙන් ජනපති පිල පරදී", "News Content": "ප්‍රංශයේ පැවති ප්‍රාදේශීය මැතිවරණයකින් එරට ජනාධිපති නිකොලොස් සර්කෝසිගේ දේශපාලන පක්ෂය පරාජයට පත්ව තිබේ. දැනට ගණන් කර ඇති 97% ක ඡන්ද ප්‍රමාණයෙන් එරට විපක්ෂ සන්ධානය 52%ක ඡන්ද ප්‍රතිශතයක් ලබාගෙන ඇති බව විදෙස් වාර්තා සඳහන් කළේය. සර්කෝසිගේ මධ්‍යම දක්ෂිණාංශික යු. එම්. පී. පක්ෂයට ලැබී ඇත්තේ 35%ක ඡන්ද ප්‍රතිශතයක් පමණි. අග්‍රාමාත්‍ය ෆ්‍රරන්කොයිස් ෆිලන් මෙම පරාජය හේතුවෙන් ඉල්ලා අස්වීමට අපේක්ෂා කරන බව ද සඳහන්ය. ඒ අනුව අද දිනයේදී සිය ඉල්ලා අස්වීමේ ලිපිය ප්‍රංශ ජනාධිපතිවරයා වෙත භාරදීමට නියමිතය. මැතිවරණයේදී ලැබු පරාජය සම්බන්ධයෙන් තමා වගකීම භාර ගන්නා බව ප්‍රංශ අග්‍රාමාත්‍යවරයා ප්‍රකාශ කර ඇත. 2012 වසරේදී පැවැත්වීමට නියමිත ජනාධිපතිවරණයට පෙර එරට පැවති අවසන් ප්‍රාදේශීය මැතිවරණය‍ මෙය වේ.", "URL": "https://sinhala.adaderana.lk/news.php?nid=7434", "Category": null, "Parent URL": null}