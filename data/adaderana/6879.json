{"Source": "Adaderana", "Timestamp": "February 22, 2010 01:27 pm", "Headline": "අමෙරිකාව තවදුරටත් පෙරමුණේ", "News Content": "2010 ශීත ඍතු ඔලිම්පික් තරගාවලියේ තවදුරටත් පෙරමුණ ගැනීමට අමෙරිකාව සමත් වී සිටියි. ඒ ඔලිම්පික් තරගාවලි පදක්කම් සටහනේ රන් පදක්කම් 7ක්, රිදී පදක්කම් 7 ක් සහ ලෝකඩ පදක්කම් 10ක් ද සමගිනි. පදක්කම් සටහනේ දෙවන ස්ථානය ජර්මනියට හිමිවී ඇති අතර ඔවුන් හිමිකරගෙන ඇති රන් පදක්කම් සංඛ්‍යාව 6කි. රන් පදක්කම් 5 ක් සමගින් සමස්ත පදක්කම් 12 ක් දිනාගත් නොර්වේ රාජ්‍යය මේ වන විට පදක්කම් සටහනේ තුන්වන ස්ථානයේ පසුවෙයි. සත්කාරක කැනඩාව තවමත් සිව්වන ස්ථානයේ පසුවන අතර ඔවුන් හිමිකරගත් රන් පදක්කම් සංඛ්‍යාව 4කි. ශීත ඍතු ඔලිම්පික් තරගාවලියේ 11 වන දිනය අදය.", "URL": "https://sinhala.adaderana.lk/news.php?nid=6879", "Category": null, "Parent URL": null}