{"Source": "Adaderana", "Timestamp": "June 1, 2012 11:22 am", "Headline": "පොසොන් උත්සවය නිමිත්තෙන් විශේෂ දුම්රිය සේවාවක්", "News Content": "පොසොන් උත්සවය නිමිත්තෙන් අද(01) සිට ලබන 7 වැනි දින දක්වා විශේෂ දුම්රිය සේවාවක් ක්‍රියාත්මක කරන බව ශ්‍රී ලංකා දුම්රිය සේවය පවසයි. ඒ අනුව කොළඹ, මාතර, ඕමන්තේ යන ප්‍රදේශවල සිට අනුරාධපුරය දක්වා විශේෂ දුම්රිය කිහිපයක් යොදවා ඇති අතර ඇතැම් දුම්රිය සඳහා අමතර දුම්රිය මැදිරි එක්කර තිබේ. ජුනි මස 3, 4 සහ 5 යන තෙදින තුළ අනුරාධපුරය සහ මිහින්තලේ අතර පැය 24 පුරා නොමිලේ දුම්රිය සේවයක් ක්‍රියාත්මක කිරීමට ද තීරණය කර ඇති බව වාර්තා වේ. මහව සිට අනුරාධපුරය අතර පටු පාලම් පවතින බැවින් මගීන් පාපුවරුවේ ගමන් කිරීමෙන් වළකින ලෙසත් නාඳුනන පුද්ගලයින් දෙ‍න ආහාර පාන ගැනීමෙන් වළකින ලෙසත් දුම්රිය සේවය මගීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=24676", "Category": null, "Parent URL": null}