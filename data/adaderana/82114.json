{"Source": "Adaderana", "Timestamp": "December 26, 2017 06:20 pm", "Headline": "නීතිවිරෝධි වැලි ඡාවාරමක් උකුසු ඇසට ", "News Content": "තිස්සමහාරාම කිරිදිඔය ආශ්‍රීතව සිදුකෙරෙන නීතිවිරෝධී වැලි ගොඩදැමීමේ ජාවාරමක් පිළිබඳව අද දෙරණ උකුස්සාට තොරතුරු වාර්තා විය. අද උකුස්සාගේ හෙළිදරව්ව ඒ පිළිබඳවයි. හම්බන්තොට තිස්සමහාරාම ප්‍රදේශය හරහා ගලායන ඉතා මනරම් පරිසර පද්ධතියකට හිමිකම් කීමට කිරිදිඔයට හැකියාව ලැබි තිබේ. මෙම පරිසර පද්ධතිය ආශ්‍රීතව බලපත්‍ර නොමැතිව නිතීවිරෝධිව සිදුකරගෙන යන වැලි ජාවාරමක් පිළිබඳව අද දෙරණ උකුස්සාට රහසිගත තොරතුරක් ලැබීය. ඒ අනුව ක්‍රියාත්මක වු උකුස්සා අදාල ස්ථානයට හොර රහසේම ළඟා වුනේ ජාවාරම්කරුවන්ට අංශූ මාත්‍රයක සැකයක්වත් ඇති නොවන අයුරින්. තිස්සමහාරාම ප්‍රාදේශීය ලේකම්වරයා මෙම ප්‍රදේශය ආශ්‍රීතව වැලි කැණිම් සිදුකිරිම තහනම් කර තිබුණත් නිතියේ ඇසට වැලි ගසමින් ජාවාරම්කරුවන් වැලි ගොඩ දැමිමේ කටයුතු ජයටම කරගෙන යන ආකාරය අපට දක්නට ලැබිණි. වැලි ජාවාරම්කරුවන්ගේ මේ ක්‍රියාකලාපය හේතුවෙන් අවට ජිවත් වන ජනතාව දැඩි පාරිසරික අර්බුද රැසකට මුහුණ දි තිබේ. නීතිය තුට්ටුවකටවත් මායිම් නොකර සිදුකෙරෙන මෙම ජාවාරමට වැට බැඳීමට බලධාරීන් කටයුතු කරන්නේ කවදාද? මේ ජාවාරම දකින පරිසර සංවිධාන මෙන්ම පරිසර බලධාරීන් අදින් පසුව ගනු ලබන පියවර පිළිබදව උකුස්සා අවදියෙන්.", "URL": "https://sinhala.adaderana.lk/news.php?nid=82114", "Category": null, "Parent URL": null}