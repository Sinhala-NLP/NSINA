{"Source": "Adaderana", "Timestamp": "February 17, 2017 08:24 am", "Headline": "යතුරුපැදි අනතුරක් දෙදෙනෙකුට මරු කැඳවයි", "News Content": "කන්දකැටිය, ගොඩිගමුව ප්‍රදේශයේදී සිදුවූ යතුරුපැදි අනතුරකින් තරුණයින් දෙදෙනෙකු මියගොස් තිබේ.යතුරුපැදියක් මාර්ගයෙන් ඉවතට පැන ගසක ගැටීමෙන් අද අළුයම අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබූ අදාළ තරුණයින් දෙදෙනා එම ස්ථානයේදීම මියගොස් තිබේ.මියගොස් ඇත්තේ බදුල්ල, හාළිඇල සහ මයිලගස්තැන්න ප්‍රදේශවල පදිංචිව සිටි 21 හැවිරිදි සහ 22 හැවිරිදි තරුණයින් දෙදෙනෙකු බව කන්දකැටිය පොලිසිය සඳහන් කළේය.", "URL": "https://sinhala.adaderana.lk/news.php?nid=69730", "Category": null, "Parent URL": null}