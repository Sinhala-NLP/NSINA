{"Source": "Adaderana", "Timestamp": "November 22, 2017 08:26 am", "Headline": "  සුජීවට වසන්තගෙන් ආරාධනයක්", "News Content": "බැඳුම්කර වංචාව සම්බන්ධයෙන් සාකච්ඡාවකට එන ලෙස දූෂණ විරෝධී හඬ සංවිධානයේ සභාපති වසන්ත සමරසිංහ මහතා පාර්ලිමේන්තු මන්ත්‍රී සුජීව සේනසිංහ මහතාගෙන් ඉල්ලීමක් කර තිබේ. මේ අතර උතුරු පළාත් සභා මන්ත්‍රී එම්.කේ ෂිවාජිලිංගම් මහතා ඊයේ(21) පැවති මාධ්‍ය හමුවකදී ප්‍රකාශ කළේ කොමිසම හමුවේ පෙනී සිටීම නොව, වැරදිකරුවන්ට දඬුවම් දීම පිළිබඳ රටේ ජනතාව අපේක්ෂාවෙන් සිටින බවයි. මේ අතර දකුණු පළාත් ආණ්ඩුකාර හේමකුමාර නානායක්කාර මහතා ද ප්‍රකාශ කළේ සොරකම්වලට සම්බන්ධ සියලු පුද්ගලයන්ට එරෙහිව නීතිය ක්‍රියාත්මක කළ යුතු බවයි. එමෙන්ම වැරදි සිදුකළ සියලු පුද්ගලයන්ට එරෙහිව නීතිය ක්‍රියාත්මක කළ යුතු බව අමාත්‍ය මහින්ද අමරවීර මහතා ද ප්‍රකාශ කළේය.", "URL": "https://sinhala.adaderana.lk/news.php?nid=80344", "Category": null, "Parent URL": null}