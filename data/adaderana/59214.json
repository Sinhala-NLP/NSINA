{"Source": "Adaderana", "Timestamp": "April 16, 2016 02:52 pm", "Headline": "වන අලි සමගිපුර කළඹති", "News Content": "අනුරාධපුර, මහබුලංකුලම, සමගිපුර ප්‍රදේශවාසීන් මේ වන විට වන අලි තර්ජන හේතුවෙන් පීඩාවට පත්ව සිටියි.වන අලි පහළොස්දෙනෙකු පමණ මේ වන විට ගම්වැද ඇති බව ප්‍රදේශවාසීන් පෙන්වාදෙයි.අද අලුයම ද වන අලි පහරදීමක් හේතුවෙන් ප්‍රදේශයේ නිවසකට දැඩි හානි සිදුව ඇති බව සඳහන්ය.අලින් ගම්වැදීම වැළැක්වීම සඳහා අලි වැටක් ඉදිකර තිබුණ ද එම වැට බිඳ දමා වන අලි ගම්වදින බව ප්‍රදේශවාසීන් පවසයි.වන ජීවී නිලධාරීන් පැමිණ අලි වැට යළි සකස් කළ ද ගම්වැදුණු අලින් පළවා හැරීමක් සිදු නොකරන බවට මහබුලංකුලම, සමගිපුර ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=59214", "Category": null, "Parent URL": null}