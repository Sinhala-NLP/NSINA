{"Source": "Adaderana", "Timestamp": "September 16, 2018 08:59 pm", "Headline": "පුත්තලම ප්‍රාදේශීය සභාව උණුසුම් වෙයි ", "News Content": "පුත්තලම ප්‍රාදේශීය සභාවේ හිටපු ලේකම් වරයාට එල්ල වි ඇති දුෂණා චෝදනා සම්බන්ධව අද ( 16 ) කැදවා තිබු විශේෂ මහා සභා රැස්විමේදි මන්ත්‍රිවරුන් අතර වචන හුවමාරුවක් සිදු වු බව අද දෙරණ වාර්තාකරු පවසයි. අවසානයේ එම පිරිස අතර උණුසුම් තත්ත්වයක් ඇති වු බවත් පොදු ජන පෙරමුණේ මන්ත්‍රි නිමල් එකනායක මහතා මේස මත නැගිමත් සමඟ උණුසුම් වු සභාව යථා තත්ත්වයකට පත්කර ගැනිමට දැඩි වෙහෙසක් දැරිමට සභාපතිවරයාට සිදු වී ඇත. පුත්තලම ප්‍රාදේශීය සභාවේ හිටපු ලේකම් සෝමසිරි ජයසිංහ මහතා විසින් සිදු කරන ලදැයි කියන වංචා සහ දුෂණ සම්බන්ධව සාකච්ඡා කිරිම සඳහා මෙම විශේෂ මහ සභාව වයඹ පළාත් පාලන කොමසාරිස් ඉන්දික ඉලංගකොන් මහතාගේ උපදෙස් මත කැදවිමට පුත්තලම ප්‍රාදේශීය සභාවේ සභාපති අංජන සදරුවන් මහතා අද කටයුතු කර තිබුනේය. පුත්තලම ප්‍රාදේශීය සභාවේ පසුගිය අගෝස්තු 28 දින පැවති සභා වාරයේදි එවකට සභාවේ ලේකම් ලෙස කටයුතු කරමින් සිටි සෝමසිරි ජයසිංහ මහතා ට එල්ලවි ඇති චෝදනා සම්බන්ධව ප්‍රශ්න කිරිමට සියලුම මන්ත්‍රිවරුන්ගේ එකගත්වයෙන් විශේෂ කාරක සභාවක් පත් කරගෙන ඇත. (ඡායා රූප- හිරාන් ප්‍රියංකර ජයසිංහ)", "URL": "https://sinhala.adaderana.lk/news.php?nid=96190", "Category": null, "Parent URL": null}