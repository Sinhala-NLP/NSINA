{"Source": "Adaderana", "Timestamp": "May 1, 2018 07:48 am", "Headline": "‍සර්බියානු නියෝජ්‍ය අගමැතිවරයා මෙරට සංචාරයකට එක්වෙයි", "News Content": "සර්බියානු නියෝජ්‍ය අග්‍රාමාත්‍යවරයා මෙරට සංචාරයක නිරත වීමට නියමිතව තිබේ. මෙම සතිය තුළ ඔහු මෙරටට පැමිණෙනු ඇති බව සර්බියානු විදේශ කටයුතු අමාත්‍යාංශය නිවේදනයක් නිකුත් කරමින් සඳහන් කළේ. සර්බියාවේ පළමු නියෝජ්‍ය අග්‍රාමාත්‍යවරයා සහ විදේශ කටයුතු අමාත්‍යවරයා වන ඊවිසි ඩාසෙක් මහතා හෙට(02) දිනයේ සිට ලබන 08 වන දින දක්වා කාලය තුළ ඉන්දියාව, නේපාලය සහ ශ්රීට ලංකාව යන රටවල සංචාරය කිරීමට නියමිතව තිබේ. මෙම සංචාරය තුළ දී සර්බියානු නියෝජ්‍ය අග්‍රාමාත්‍යවරයා එම රටවල් වල නායකයින් සමඟ සාකච්ඡා පැවැත්වීමට නියමිත බව එරට විදේශ කටයුතු අමාත්‍යාංශය පෙන්වා දෙයි. රටවල් අතර පවත්නා සහයෝගීතාව වර්ධනය කරගැනීම සඳහා ගිවිසුම් කිහිපයකට එළඹීම ද සර්බියානු අග්‍රාමාත්‍යවරයාගේ සංචාරය තුළ දී සිදුකිරිමට නියමිත බව සඳහන් වෙයි.", "URL": "https://sinhala.adaderana.lk/news.php?nid=88318", "Category": null, "Parent URL": null}