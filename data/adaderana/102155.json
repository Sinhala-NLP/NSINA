{"Source": "Adaderana", "Timestamp": "January 10, 2019 10:06 pm", "Headline": "IOC ඉන්ධන මිලත් පහලට", "News Content": "රජය විසින් හඳුන්වා දී ඇති ඉන්ධන මිළ සූත්‍රයට අනුව අද(10) මධ්‍යම රාත්‍රී සිට යළි ඉන්ධන මිල පහල දැමීමට ලංකා ඉන්දියන් ඔයිල් සමාගම තීරණය කර තිබේ. පෙට්‍රල් සහ ඔටෝ ඩීසල් ලීටරයක මිල රුපියල් 2.00 බැගින් අඩු කිරීමට තීරණය කර ඇති අතර සුපිරි ඩීසල් ලීටරයක මිල රුපියල් 3.00 කින් අඩු කිරීමට එම සමාගම තීරණය කර ඇති බව ඉන්දියන් ඔයිල් සමාගම සඳහන් කළේය. ඒ අනුව ඔක්ටේන් 92 වර්ගයේ පෙට්‍රල් ලීටරයක මිල රුපියල් 131ක් වන අතර ඔක්ටේන් 95 වර්ගයේ පෙට්‍රෙල් ලීටරයක මිල රුපියල් 150ක් වන බව ඉන්දියන් ඔයිල් සමාගම සඳහන් කළේය. නව මිල සංශෝධනයට අනුව ඔටෝ ඩීසල් ලීටරයක මිල රුපියල් 99ක් වන අතර සුපර් ඩීසල් ලීටරයක මිල රුපියල් 118ක් වන බව ඉන්දියන් ඔයිල් සමාගම සඳහන් කළේය", "URL": "https://sinhala.adaderana.lk/news.php?nid=102155", "Category": null, "Parent URL": null}