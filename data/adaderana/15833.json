{"Source": "Adaderana", "Timestamp": "May 2, 2011 11:11 am", "Headline": "කිරිපිටි මිල වෙනස ගැන අද විශේෂ සාකච්ඡාවක්", "News Content": "කිරිපිටි මිල සංශෝධනය සම්බන්ධ‍යෙන් විශේෂ සාකච්ඡාවක් අද(02) පස්වරුවේ පැවැත්වීමට නියමිත බව පාරිභෝගික සේවා අධිකාරිය පවසයි. බොහෝ විට අද පස්වරුවේ සංශෝධිත කිරිපිටි මිල ගණන් සම්බන්ධයෙන් ප්‍රකාශ කිරීමට හැකිවනු ඇති බව එම අධිකාරියේ සභාපති රූමි මර්ෂුක් මහතා සඳහන් කළේය. ග්‍රෑම් 400 කිරිපිටි පැකැට්ටුවක් රුපියල් 36 න් ද කිලෝග්‍රෑම් එකක කිරිපිටි පැකැට්ටුවක් රුපියල් 90ක ප්‍රමාණයකින් ඉහළ නංවන ලෙස කිරිපිටි නිෂ්පාදන සමාගම් පාරිභෝගික සේවා අධිකාරියෙන් ඉල්ලීම් කර තිබේ. කෙසේ වුවත් කිරිපිටි මිල ගණන් වැඩිවීම සම්බන්ධයෙන් අවසන් තීරණය ගනු ලබනුයේ පාරිභෝගික සේවා අධිකාරියේ මිල පාලන කමිටුව විසිනි. ඒ අනුව කිරිපිටි සමාගම්වල යෝජනා ද සැලකිල්ලට ගෙන පාරිභෝගිකයාට සිදුවන පාඩුව අවම වන අයුරින් මිල පාලන කමිටුව විසින් සංශෝධිත මිල ගණන් තීරණය කරනු ඇත.", "URL": "https://sinhala.adaderana.lk/news.php?nid=15833", "Category": null, "Parent URL": null}