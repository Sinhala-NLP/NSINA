{"Source": "Adaderana", "Timestamp": "May 4, 2017 11:18 am", "Headline": " විරෝධතාවයේ නිරත තරුණයා ඉවත් කරන්න ගුවන් හමුදා සහය ඉල්ලයි", "News Content": "පොලොන්නරුව, හිඟුරක්ගොඩ, බුබුල ප්‍රදේශයේ අධි බලැති විදුලි රැහැන් කණුවක් මත නැගී විරෝධතාවයේ නිරත තරුණයා එම ස්ථානයෙන් ඉවත් කිරීම සඳහා ගුවන් හමුදාවේ සහය ඉල්ලා ඇති බව පොලීසිය පවසයි.ඊයේ (03) පස්වරුවේ සිට අදාළ තරුණයා අධි බලැති විදුලි රැහැන් කණුව මත නැගී විරෝධතාවයේ නිරතව සිටියි.22 හැවිරිදි මෙම තරුණයා බණ්ඩාරවෙල ප්‍රදේශයේ පදිංචිකරුවෙකු බව පොලිස් මාධ්‍ය ප්‍රකාශක කාර්යාලය පැවසුවේය.කෙසේවෙතත් ඔහු මෙලෙස විරෝධතාවයේ නිරතවීමට හේතුව නිශ්චිතව අනාවරණය වී නොමැති අතර ප්‍රේම සබඳතාවක් ඊට හේතු වී ඇති බවට සැක මතුවී තිබේ.තරුණයා අධි බලැති විදුලි රැහැන් කණුව මත නැගීම හේතුවෙන් ඊයේ රාත්‍රියේ සිට විදුලිය විසන්දි කිරීමට ද විදුලි බල මණ්ඩලය පියවර ගනු ලැබීය.මේ හේතුවෙන් ප්‍රදේශ කිහිපයකට විදුලිය ඇණ හිට ඇති බවද වාර්තා වෙයි.", "URL": "https://sinhala.adaderana.lk/news.php?nid=72803", "Category": null, "Parent URL": null}