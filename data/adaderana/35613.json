{"Source": "Adaderana", "Timestamp": "July 9, 2013 08:32 am", "Headline": "පැරණි වාහන ගැන සමීක්ෂණයක් ආරම්භ කරයි ", "News Content": "මෙරට තුළ භාවිත කළ පැරණි රථ වාහන පිළිබඳ සමීක්ෂණයක් මේ මස සිට ආරම්භ කිරීමට කැලණිය විශ්ව විද්‍යාලයීය පුරාවිද්‍යා අධ්‍යයන අංශය පියවර ගෙන තිබේ. ශ්‍රි ලංකාවේ කාර්මික උරුමය වාර්තාගත කිරීම මෙන්ම රැක ගැනීම මෙහි ප්‍රධාන අරමුණ බව එම විශ්ව විද්‍යාලයීය පුරාවිද්‍යා අධ්‍යයන අංශය පවසයි. යටත් විජිත යුගයෙන් පසු මෙරට තුළ භාවිත කළ සහ දැනට ඉතිරිව පවතින විවිධ මාදිලියේ රථ වාහන පිළිබඳ සමීක්ෂණය සිදුකිරීමට නියමිතය. මෙවැනි ආකාරයේ රථ වාහනයක් හෝ ඒවා පිළිබඳ තොරතුරු පවතින්නේ නම් ඒ පිළිබඳ දන්වන ලෙස කැලණිය විශ්ව විද්‍යාලයේ පුරාවිද්‍යා අධ්‍යයන අංශය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=35613", "Category": null, "Parent URL": null}