{"Source": "Adaderana", "Timestamp": "July 23, 2010 03:35 pm", "Headline": "ඩෙංගු වගකීම දිස්ත්‍රික් ලේකම්වරුන්ටයි", "News Content": "ඩෙංගු මර්දන කටයුතු විධිමත් කිරීම සඳහා දිස්ත්‍රික් ලේකම්වරුන්ට බලය පවරා ඇති බව සෞඛ්‍ය අමාත්‍යාංශය පවසයි. මේ යටතේ දිස්ත්‍රික්ක තුළ ඩෙංගු මර්දනය සඳහා ගෙන යන වැඩපිළිවෙල සම්බන්ධයෙන් මසකට වරක් පුළුල් සමාලෝචනයක් සිදුකෙරෙන බව එම අමාත්‍යාංශය පවසයි. ඒ අනුව දිස්ත්‍රික් ලේකම්වරුන්ට ඩෙංගු මර්දනය පිළිබඳ වගකීම් පැවරීමේ විශේෂ සමුළුවක් අද කොළඹ දී පැවැත්වුණි. ඩෙංගු රෝගය මේ වන විට දිස්ත්‍රික් 15ක ව්‍යාප්ත වී ඇති බව පෙන්වා දෙන සෞඛ්‍ය අමාත්‍යාංශය සඳහන් කළේ එසේ වුව ද ඩෙංගු රෝගීන් සමස්තයක් වශයෙන් රටපුරාම වාර්තා වන බවය.", "URL": "https://sinhala.adaderana.lk/news.php?nid=9796", "Category": null, "Parent URL": null}