{"Source": "Adaderana", "Timestamp": "August 14, 2012 10:03 am", "Headline": "කොල්ල කෑ මුදල් සමඟ හිමිකරුටම මාට්ටු වෙයි", "News Content": "මුදල් කොල්ලකෑමට තැත්කිරීමක් සම්බන්ධයෙන් වැලිවේරිය, ඉහළ ඉඹුල්ගොඩ ප්‍රදේශයේ දී පුද්ගලයෙකු අත්අඩංගුවට ගෙන තිබේ.‍ කොල්ලකරු විසින් මුදල් රැගෙන පළා යමින් සිටිය දී මුදල් හිමිකරු විසින් ඔහු අල්ලා වැලිවේරිය පොලීසියට භාර දී ඇති බව වාර්තා වෙයි. රුපියල් පන්ලක්ෂ අසූදහස් අටසිය හැත්තෑ පහක මුදලක් අදාළ පුද්ගලයා විසින් කොල්ලකෑමට තැත්කර තිබේ. සැකකරු අද (14) දින ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත අතර වැලිවේරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26573", "Category": null, "Parent URL": null}