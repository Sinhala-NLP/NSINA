{"Source": "Adaderana", "Timestamp": "April 8, 2011 08:09 am", "Headline": "සිව්වන වටයේ සාකච්ඡා සාර්ථකයි", "News Content": "තම සන්ධානය හා රජය අතර සිව්වන වටයේ සාකච්ඡා සාර්ථකව පැවති බව දෙමළ ජාතික සන්ධානය පවසයි. ඊයේ(07) පාර්ලිමේන්තු සංකීරණයේ දී දෙපාර්ශවය අතර මෙම සාකච්ඡාව පැවැත්වුණි. වව්නියාව සහ ඕමන්තේ අවතැන් කඳවුරු නිරීක්ෂණය කිරීම සඳහා ලබන 16 වැනිදා එම කඳවුරු වෙත යාමට මෙහිදී දෙපාර්ශවය එකඟතාව පළ කර ඇත. ජනවාර්ගික ගැටලුවට ස්ථීර දේශපාලන විසඳුමක් ලබාදීම සම්බන්ධයෙන් රජය සහ දෙමළ ජාතික සන්ධානය අතර ජනවාරි මස 10 වැනිදා සිට මෙම සාකච්ඡා ආරම්භ කෙරුණි. මෙම සාකච්ඡා සඳහා දෙමළ ජාතික සන්ධානය නියෝජනය කරමින් එහි පාර්ලිමේන්තු කණ්ඩායම් නායක ආර්.සම්බන්ධන් සහ එම්.ඒ. සුමන්දිරම් යන මහත්වරුන් සහභාගී විය. රජය නියෝජනය කරමින් අමාත්‍ය නිමල් සිරිපාල ද සිල්වා මහතා සහ පාර්ලිමේන්තු මන්ත්‍රී සජින් වාස්ගුණවර්ධන මහතා සහභාගී වූ බව වාර්තා විය.", "URL": "https://sinhala.adaderana.lk/news.php?nid=15343", "Category": null, "Parent URL": null}