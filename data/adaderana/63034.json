{"Source": "Adaderana", "Timestamp": "August 13, 2016 08:12 pm", "Headline": "කසළ තේ පොවන්න හැදූ 7ක් අත්අඩංගුවට", "News Content": "කිරිබත්ගොඩ - බියගම මාර්ගයේ සියඹලාපේ හංදිය ප්‍රදේශයේදී කසළ තේ ප්‍රවාහනය කළ පුද්ගලයින් 07 දෙනෙකු අත්අඩංගුවට ගෙන තිබේ.කැලණිය විශේෂ කාර්යය බලකා කඳවුරේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිසිය පැවසුවේය.එහිදී ලොරි රථ තුනකින් ප්‍රවාහනය කරන ලද කසළ තේ කිලෝග්‍රෑම් 19,000ක් පොලිසිය විසින් සොයා ගෙන තිබේ.සැකකරුවන් කිරිබත්ගොඩ, වැල්ලම්පිටිය, ගම්පොළ සහ වැලිමඩ යන ප්‍රදේශවල පදිංචිකරුවන් බව සඳහන්ය.අත්අඩංගුවට ගත් සැකකරුවන් මහර මහේස්ත්‍රාත් අධිකරණයට ඉදිරිපත් කිරීමට නියමිත අතර සපුගස්කන්ද පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63034", "Category": null, "Parent URL": null}