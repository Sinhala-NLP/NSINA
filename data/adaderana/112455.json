{"Source": "Adaderana", "Timestamp": "June 21, 2019 09:35 am", "Headline": "ජාතික මත්ද්‍රව්‍ය නිවාරණ සතියක්", "News Content": "මත්ද්‍රව්‍ය භාවිතය හා ප්‍රවාහනයට එරෙහි ජාත්‍යන්තර දිනය නිමිත්තෙන් ජාතික මත්ද්‍රව්‍ය නිවාරණ සතියක් ප්‍රකාශයට පත් කර ඇත. අනිද්දා සිට ලබන මස 01 වන දින දක්වා එය ක්‍රියාත්මක කිරීමට ජනාධිපති කාර්ය සාධක බලකාය තීරණය කර ඇත. මත්ද්‍රව්‍ය භාවිතය හා ප්‍රවාහනයට එරෙහි ජාත්‍යන්තර දිනය ලබන 26 දිනට යෙදී ඇත. මත්ද්‍රව්‍ය නිවාරණ සතියේදී පුනරුත්තාපනය ඉලක්ක කර ගත් ප්‍රධාන වැඩසටහන් 09ක් පළාත් කේන්ද්‍ර කර ගනිමින් පැවැත්වීමට නියමිතයි. අදාළ කාලය තුල පාසල් තුළ මත්ද්‍රව්‍ය නිවාරණ වැඩසටහන් සංවිධානය කරන ලෙස අධ්‍යපන අමාත්‍යාංශය දැනුම් දී ඇත. මත්ද්‍රව්‍ය නිවාරණ සතියේ ප්‍රධාන වැඩසටහන ලබන මස 01 වනදා සුගතදාස ක්‍රීඩාංගනයේදී පැවැත්වෙයි.", "URL": "https://sinhala.adaderana.lk/news.php?nid=112455", "Category": null, "Parent URL": null}