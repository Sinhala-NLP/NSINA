{"Source": "Adaderana", "Timestamp": "April 27, 2017 07:30 am", "Headline": " උතුරු නැගෙනහිර හර්තාලයක්", "News Content": "උතුරු සහ නැගෙනහිර පළාත්වල අද(27) දිනයේ හර්තාල් ව්‍යාපාරයක් පැවැත්වීමට සැලසුම් කර තිබේ.උතුරු නැගෙනහිර අතුරුදන්වූ පුද්ගලයින් සොයා දෙන ලෙස බලකිරීම හා ඔවුන්ගේ ඉඩම් යළි ලබා දෙන ලෙස රජයට බලකීරිම මෙම හර්තාල් ව්‍යාපාරයේ අරමුණ වී ඇති බව වාර්තා වෙයි.අද පෙරවරු 06.00 සිට පස්වරු 06.00 දක්වා මෙම හර්තාල් ව්‍යාපාරය ක්‍රියාත්මක කිරීමට නියමිතය‍ෙමෙම හර්තාල් ව්‍යාපාරය සඳහා දෙමළ ජාතික සන්ධානය ශ්‍රී ලංකා මුස්ලිම් කොංග්‍රසය ඇතුළු දේශපාලන පක්ෂ රැසක් සහයෝගය දක්වන බව උතුරු පළාත් සභා මන්ත්‍රී එම්.කේ සිවාජලිංගම් මහතා සඳහන් කළේය.", "URL": "https://sinhala.adaderana.lk/news.php?nid=72526", "Category": null, "Parent URL": null}