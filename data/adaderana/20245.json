{"Source": "Adaderana", "Timestamp": "November 25, 2011 08:07 am", "Headline": "ශ්‍රීපාද විහාරාධිපති තේරීමේ නිලවරණය අදයි", "News Content": "ශ්‍රීපාදස්ථාන විහාරාධිපති හිමියන් තෝරාගැනීමේ නිලවරණය අද(25) පැවැත්වෙයි. රත්නපුර නව නගරයේ සබරගමුව පළාත් සභා ශ්‍රවණාගාරයේ දී පස්වරු 2 ට නිලවරණය පැවැත්වීමට නියමිතය. හඳපාන්ගොඩ විමල නාහිමියන් අපවත් විමෙන් පසු හිස්වූ විහාරාධිපති ධුරය සඳහා ඡන්ද විමසීමට භික්ෂූන් වහන්සේ පස්නමක් නාමයෝජනා බාර දී තිබේ. සියම් මහා නිකායේ මල්වතු පාර්ශවයේ උපසම්පදාව ලත් රත්නපුර දිස්ත්‍රික්කයේ නිත්‍ය නේවාසික භික්ෂූන් වහන්සේ 307 නමක් ඡන්දය ප්‍රකාශ කිරීම සඳහා සුදුසුකම් ලබා ඇති බව වාර්තා වේ.", "URL": "https://sinhala.adaderana.lk/news.php?nid=20245", "Category": null, "Parent URL": null}