{"Source": "Adaderana", "Timestamp": "August 26, 2010 06:49 pm", "Headline": "වෛද්‍යවරයා නිල නිවසේ අබිරහස් ලෙස මියයයි", "News Content": "ඇල්පිටිය මූලික රෝහලේ වෛද්‍යවරයෙකු සිය නිල නිවාසයේ දී අභිරහස් ලෙස මියගොස් තිබේ. මෙම වෛද්‍යවරයා ගෙල වැලලාගෙන සිය දිවි හානිකර ගන්නට ඇතැයි සැක කෙරෙන බව අද දෙරණ වාර්තාකරු සඳහන් කරයි. අදාළ වෛද්‍යවරයා ඇල්පිටිය මූලික රෝහලේ බාහිර රෝගී අංශයේ සේවයේ නියුතුව සිටි අයෙකු බව ඇල්පිටිය පොලිසිය කියා සිටියි. ඇල්පිටිය මූලික රෝහල ආසන්නයේ පිහිටි සිය නිල නිවාසයේ මුළුතැන්ගෙ‍ය තුළ ඔහු මියගොස් සිටි බව සඳහන් වේ. අදාළ වෛද්‍යවරයාගේ මරණය සම්බන්ධයෙන් ඇල්පිටිය පොලිසිය වැඩිදුර පරීක්ෂණ පවත්වයි..", "URL": "https://sinhala.adaderana.lk/news.php?nid=10461", "Category": null, "Parent URL": null}