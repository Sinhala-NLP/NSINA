{"Source": "Adaderana", "Timestamp": "November 19, 2010 03:16 pm", "Headline": "ඉහළ කොත්මලේ උමග නැරඹීමට අවසර පත්‍රයක් ", "News Content": "ඉහළ කොත්මලේ ජල විදුලි ව්‍යාපෘතිය යටතේ ඉදිකෙරුණු දීර්ඝතම උමග නැරඹීම සඳහා විශේෂ අවසර පත්‍රයක් නිකුත් කිරීමට විදුලිබල හා බලශක්ති අමාත්‍යාංශය තීරණය කර තිබේ. සතිඅන්තයේ උමග නැරඹීම සඳහා එම අවසර පත්‍රය අනිවාර්යයෙන් අවශ්‍ය බව එම අමාත්‍යාංශය පවසයි. අදාළ අවසර පත වෙන්කරවා ගැනීම සඳහා විශේෂ දුරකථන අංක දෙකක් ද එම අමාත්‍යාංශය මඟින් ප්‍රකාශයට පත් කර ඇත. ඒ අනුව දුරකථන අංක 0772 49 28 54 සහ 0773 17 96 30 ඇමතීමෙන් අදාළ අවසර පත් වෙන්කරවා ගත හැකිය. එළඹෙන සතිඅන්තයේ උමග නැරඹීම සඳහා වැඩි පිරිසක් පැමිණෙනු ඇති බවට අපේක්ෂා කරන බැවින් මෙවැනි අවසර පතක් නිකුත් කිරීමට පියවර ගත් බව අමාත්‍යාංශය පවසයි. ඉහළ කොත්මලේ උමග ලබන 21 වැනිදා තෙක් මහජනතාවට නැරඹිය හැකිය.", "URL": "https://sinhala.adaderana.lk/news.php?nid=12265", "Category": null, "Parent URL": null}