{"Source": "Adaderana", "Timestamp": "October 5, 2018 02:47 pm", "Headline": "පශු සම්පත් සංවර්ධන මණ්ඩලයේ සභාපති අල්ලස් ගනිද්දී මාට්ටු", "News Content": "අල්ලස් ලබා ගැනිමේ චෝදනාවකට ජාතික පශු සම්පත් සංවර්ධන මණ්ඩලයේ සභාපතිවරයා සහ තවත් පුද්ගලයෙකු අල්ලස් කොමිසම මඟින් අත්අඩංගුවට ගෙන තිබේ. රුපියල් ලක්ෂ 06ක අල්ලසක් ලබා ගැනිමේ චෝදනාව මත අදාල සැකකරුවන් අත්අඩංගුවට ගත් බව අල්ලස් කොමිසමේ විමර්ශන අධ්‍යක්ෂ ජ්‍යෙෂ්ඨ පොලිස් අධිකාරි ප්‍රයන්ත චන්ද්‍රසිරි මහතා පැවසුවේය. ජාතික පශු සම්පත් සංවර්ධන මණ්ඩලයට අයත් මැල්සිරිපුර ගොවිපලේ පිහිටි අවන්හල වසර දෙකක කූලි පදනම මත ලබාදීමට අවශ්‍ය කටයුතු සිදු කරදීම සඳහා සභාපතිවරයා විසින් රුපියල් ලක්ෂ 12ක අල්ලස් මුදලක් ඉල්ලා ඇති බව සඳහන් වෙයි. පසුව එය ලක්ෂ 06ක් දක්වා අඩු කර ඇති අතර වෙනත් පුද්ගලයෙකු මාර්ගයෙන් එම අල්ලස් මුදල ලබා ගැනිමේදී සැකකාර සභාපතිවරයා අත්අඩංගුවට ගත් බව ප්‍රියන්ත චන්ද්‍රසිරි මහතා සඳහන් කළේය. සැකකරුවන් කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=97230", "Category": null, "Parent URL": null}