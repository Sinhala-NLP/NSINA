{"Source": "Adaderana", "Timestamp": "August 31, 2011 11:02 am", "Headline": "අද මහ රෑ සිට වෙරළබඩ දුම්රිය අත්හිටුවෙයි", "News Content": "දුම්රිය මාර්ගයේ සිදුකරන අලුත්වැඩියා කටයුතු හේතුවෙන් අද මධ්‍යම රාත්‍රියේ සිට වෙරළබඩ දුම්රිය මාර්ගයේ ගාල්ල සිට අලුත්ගම දක්වා දුම්රිය ධාවනය අත්හිටුවීමට තීරණය කර තිබේ. ගාල්ල සිට ඉඳුරුව දක්වා දුම්රිය මාර්ගයේ අලුත්වැඩියා කටයුතු සිදුකරන බව දුම්රිය දෙපාර්තමේන්තුව සඳහන් කරයි. ඒ අනුව මාතර සහ ගාල්ල අතර දුම්රිය ධාවනය සාමාන්‍ය පරිදි සිදුවන අතර අලුත්ගම සිට මරදාන දක්වා ද දුම්රිය ධාවනය සිදුවනු ඇත. අද මධ්‍යම රාත්‍රියේ සිට මාස 6 ක කාලයක් මෙය ක්‍රියාත්මක වන බව දුම්රිය සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. දුම්රියෙන් ගමන් ගන්නා මගීන් වෙනුවෙන් ගාල්ල සිට අලුත්ගම දක්වා බස්රථ යොදවන බව ද විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=18425", "Category": null, "Parent URL": null}