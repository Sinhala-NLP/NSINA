{"Source": "Adaderana", "Timestamp": "June 25, 2019 05:43 pm", "Headline": "කැලණියේ වෙඩිතැබීමකින් රන් ආභරණ වෙළෙඳසැල් හිමිකරුවකු මරුට", "News Content": "කැලණිය, නුන්ගමුගොඩ ප්‍රදේශයේදී ස්වර්ණාභරණ වෙළඳසැල් හිමිකරුවෙකු වෙඩි තබා ඝාතනය කර තිබේ. යතුරුපැදියකින් පැමිණි නාදුනන පුද්ගලයින් දෙදෙනෙකු විසින් අද(25) පස්වරු 02.30 ට පමණ අදාළ වෙළඳසැල තුළ සිටි හිමිකරුට වෙඩි තබා පලාගොස් ඇති බව පොලීසිය පැවසුවේය. මියගොස් ඇත්තේ 45 හැවිරිදි පුද්ගලයෙක්ය. වෙඩි තැබීමට හේතුව හෝ වෙඩි තැබීම සිදුකළ සැකකරුවන් පිළිබඳ මෙතෙක් තොරතුරු අනාවරණය වී නොමැති අතර සැකකරුවන් අත්අඩංගුවට ගැනීම සඳහා කැලණිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112736", "Category": null, "Parent URL": null}