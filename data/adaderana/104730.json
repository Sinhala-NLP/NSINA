{"Source": "Adaderana", "Timestamp": "February 21, 2019 08:52 am", "Headline": "ශ්‍රී ලංකා-දකුණු අප්‍රිකා දෙවන ටෙස්ට් තරගය අද-කුසල්ට අද තරගය අහිමිවෙයි?", "News Content": "‍සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර දෙවන ටෙස්ට් ක්‍රිකට් තරගය අද(21) ආරම්භ වීමට නියමිතයි. තරගය දකුණු අප්‍රිකාවේ පෝට්එලිසෙබෙත් ක්‍රිඩාංගණයේදී පැවැත්විමට නියමිතයි. අද තරගය සඳහා පුහුණුවිම් අතරතුර ආබාධයකට ලක්වූ ශ්‍රී ලංකා කණ්ඩායමේ කුසල් මෙන්ඩිස් සහභාගීවිම අවිනිශ්චිත බව වාර්තා වෙයි. ඔහු අද තරගය සඳහා සහභාගී නොවුනහොත් මිලින්ද සිරිවර්ධන හෝ ඇන්ජලෝ පෙරේරා ශ්‍රි ලංකා කණ්ඩායමට ඇතුළත් වනු ඇති බව සඳහන්ය. මේ අතර දකුණු අප්‍රිකානු කණ්ඩායමේ වර්නන් පිලෙන්ඩර් ද ආබාධයක් හේතුවෙන් අද තරගයෙන් ඉවත්ව තිබේ. ඔහු වෙනුවට වියාන් මල්ඩර් කණ්ඩායමට ඇතුළත්විමට නියමිතයි.", "URL": "https://sinhala.adaderana.lk/news.php?nid=104730", "Category": null, "Parent URL": null}