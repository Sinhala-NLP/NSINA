{"Source": "Adaderana", "Timestamp": "May 21, 2011 08:09 am", "Headline": "මාතරට විශේෂ රථ වාහන සැලැස්මක්", "News Content": "2600 වැනි සම්බුද්ධත්ව ජයන්තිය නිමිත්තෙන් සංවිධානය කෙරෙන පෙරහැර හේතුවෙන් අද රාත්‍රී මාතර නගරය ආශ්‍රිත ප්‍රදේශයේ විශේෂ රථ වාහන සැලැස්මක් ක්‍රියාත්මක කෙරේ. අද රාත්‍රී 7.00 සිට පෙරහැර ගමන් ගන්නා මහානාම පාලම, එස්කෝ හන්දිය, අලුත් තංගල්ල පාර, පල්ලිමුල්ල සම්බෝධි මාවත හන්දිය, තානායම හන්දිය ආශ්‍රිත මාර්ග වසා දැමෙන බව පොලිස් මූලස්ථානය පවසයි. එහෙයින් අදාළ කාල සීමාව තුළ විකල්ප මාර්ග භාවිත කරන ලෙස පොලිසිය ජනතාවගෙන් ඉල්ලා සිටියි. එම කාලය තුළ හදිසි අවශ්‍යතා සඳහා කටුනායක ගුවන්තොටුපළට යන මගීන් , අසාධ්‍ය තත්ත්වයේ පසුවන රෝගීන් හා වි‍ශේෂ ප්‍රභූන් රැගෙන කතරගම සිට ගමන් ගන්නා වාහන මැදවත්ත හන්දිය, වෙලේවත්ත හන්දිය, පල්ලිමුල්ල ලංගම ඩිපෝව දක්වා ගමන් කර එම ස්ථානයෙන් පරණ තංගල්ල පාර, මහානාම පාලම, රෝහල හන්දිය, බෝධිය හන්දිය , කුමාරතුංග මාවත ඔස්සේ පඹුරන හන්දියට පැමිණ මාතර කොළඹ ප්‍රධාන මාර්ගයට පිවිසිය හැකි බව පොලිසිය පවසයි.", "URL": "https://sinhala.adaderana.lk/news.php?nid=16229", "Category": null, "Parent URL": null}