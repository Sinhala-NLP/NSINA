{"Source": "Adaderana", "Timestamp": "June 8, 2018 08:26 am", "Headline": "ධීවර කටයුතුවලට මුහුදු ගිය පුද්ගලයෙක් මුහුදට වැටී අතුරුදහන් වෙයි ", "News Content": "ධීවර කටයුතු සඳහා මුහුදු ගිය පුද්ගලයෙකු බේරුවල වරාය ආසන්නයේදී මුහුදුට වැටී අතුරුදන්ව තිබේ. පොලීසිය පැවසුවේ බහුදින ධිවර යාත්‍රාවක් නැවත ගොඩබිමට පැමිණෙමින් සිටියදී රල පහරට හසුව එහි ගමන් ගත් අයෙකු මුහුදට වැටී ඇති බවයි. අතුරුදන්ව ඇත්තේ බණ්ඩාරවත්ත, බේරුවල ප්‍රදේශයේ පදිංචි 38 හැවිරිදි පුද්ගලයෙකි. අතුරුදන්වූ පුද්ගලයා සෙවීම සඳහා බේරුවල පොලීසිය නාවික හමුදා නිලධාරින්ගේ සහ ප්‍රදේශවාසීන්ගේ සහය ඇතිව මෙහෙයුම් ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=90553", "Category": null, "Parent URL": null}