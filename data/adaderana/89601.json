{"Source": "Adaderana", "Timestamp": "May 22, 2018 12:33 pm", "Headline": " ගංවතුර ගැටළුවලට විසඳුම් ලෙස කළු ගඟ ව්‍යාපෘතිය කඩිනමින් ආරම්භ කරනවා", "News Content": "ගංවතුර ගැටළුවට විසඳුම් ලෙස කළු ගඟ ව්‍යාපෘතිය කඩිනමින් ක්‍රියාත්මක කරන බව සබරගමුව ආණුඩුකාර නිලූකා ඒකනායක මහත්මිය සඳහන් කරයි. මේ සම්බන්ධයෙන් වැඩිදුර අදහස් දැක්වූ සබරගමුව ආණ්ඩුකාරවරිය පැවසූවේ රත්නපුර,කිරිඇල්ල ,කළුතර ප්‍රදේශවලට කළු ගඟේ වර්ෂාව හේතුවෙන් ජල මට්ටම වැඩිවන නිසා වාර්ෂිකව ගංවතුර තත්ත්වයක් ඇතිවන බවය. එම ගංවතුර තත්ත්වය හේතුවෙන් වසර පුරා වටිනා ජීවිත හා දේපොල රැසක් ජාතියට අහිමි වන බව ඇය පැවසුවාය. ඊට පිළියම් ලෙස 1970 දශකයේ සිරිමාවෝ බණ්ඩාරනායක මැතිනියගේ රජය සමයේ යෝජනා කර ඇති කළු ගඟ ව්‍යාපෘතිය කඩිනමින් ක්‍රියාවට නැන්වීමට කටයුතු කරන බවද ආණ්ඩුකාර වරිය පැවසුවාය. මෙම ව්‍යාපෘතිය ක්‍රියාත්මක කිරීම තුළින් ජලය නොමැතිව වසර පුරා පීඩාවට පත්ව සිටින ඇඹිලිපිටිය,හම්බන්තොට,ඇතුළු සබරගමුව, සහ දකුණු පළාතට විශාල සේවාවක්ද ඉටුවෙන බව නිලූකා ඒකනායක මහත්මිය මෙහිදී පැවසුවාය. වැඩිදුරටත් අදහස් දැක්වූ සබරගමුව පළාත් ආණ්ඩුකාර වරිය පැවසූවේ අතිගරු ජනාධිපති මෛත්‍රීපාල සිරිසේන මහතා රටට දායාද කළ මොරගහකන්ද ජලාශය ,මෙන්ම කළු ගඟ ව්‍යාපෘතිය තුළින්ද ජනතාවට සෙත සැලසෙන බව ය.", "URL": "https://sinhala.adaderana.lk/news.php?nid=89601", "Category": null, "Parent URL": null}