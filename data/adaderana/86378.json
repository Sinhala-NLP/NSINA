{"Source": "Adaderana", "Timestamp": "March 26, 2018 03:09 pm", "Headline": " යාපනයේ නගරාධිපති පුටුවට ආනෝල්ඩ්ට යයි", "News Content": "යාපනය - මහනගර සභාවේ නගරාධිපති පුටුවට දෙමළ ජාතික සන්ධානය නියෝජනය කළ එමානුවෙන් ආනෝල්ඩ් මහතා අද(26) තේරි පත්විණ. යාපනය මහනගර සභාවේ නගරාධිපති තෝරා ගැනීම වෙනුවෙන් මහනගර සභාවට තේරී පත්වු නියෝජිතයින් අතර රහස් ජන්දයක් අද පැවැත්වු අතර, ජන්දයේදී ආනෝල්ඩ් මහතා වෙත ජන්ද 18 ක් හිමිවිණ. අනෝල්ඩ් මහතා සමඟ තරඟ කළ සමස්ත ලංකා දෙමළ කොංග්‍රස් පක්ෂය නියෝජනය කළ වි.මනිවනන් මහතා වෙත ජන්ද 13 ක්ද, නගරාධිපති තනතුර වෙනුවෙන් ඊ.පි.ඩි.පි. පක්ෂයෙන් තරඟ කළ එස්.රෙමිඩියස් වෙනුවෙන් ජන්ද 13 ක්ද හිමිව තිබිණ. ජන්දයේදී වැඩි ජන්ද ලබාගත් එමානුවේල් අනෝල්ඩ් මහතා උතුරු පළාත් , පළාත් පාලන කොමසාරිස් ප්‍රැටික් ඩිරන්ජන් මහතා ඉදිරියේ අද(26) දිවුරුම්දීමද සිදුකෙරිණි. අනෝල්ඩ් මහතා මීට පෙර උතුරු පළාත් සභා මන්ත්‍රීවරයෙකු ලෙස කටයුතු කළ අතර, පළාත් සභා මන්ත්‍රීධූරයෙන් ඉවත්වී යාපනය නගරාධිපති තනතුර වෙනුවෙන් ඉදිරිපත් විණ.", "URL": "https://sinhala.adaderana.lk/news.php?nid=86378", "Category": null, "Parent URL": null}