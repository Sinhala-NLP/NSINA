{"Source": "Adaderana", "Timestamp": "February 17, 2015 10:12 am", "Headline": "වැටුප් වැඩිවීම් නොදුනහොත් අපි වර්ජනයේ - වෛද්‍යවරුන් රතු එළිදල්වයි", "News Content": "තම ඉල්ලීම් සඳහා රජය නිසි ප්‍රතිචාර ලබානොදුනහොත් හෙට දිනයෙන් පසු වැඩ වර්ජනයක නිරතවීම සඳහා තීරණය කරන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ සහකාර ලේකම් වෛද්‍ය නලීන් ද හේරත් මහතා සඳහන් කළේ තම ඉල්ලීම් සම්බන්ධයෙන් හෙට දිනයේ මුදල් අමාත්‍යාංශ ලේකම්වරයා සමග සාකච්ඡා පැවැත්වීමට නියමිත බවයි. වැටුප් වැඩිවීම් ඇතුළු ඉල්ලීම් කිහිපයක් මුල්කරගනිමින් මෙම වැඩ වර්ජනය ක්‍රියාත්මක කරන බව වෛද්‍ය නලීන් ද හේරත් මහතා සඳහන් කළේය.කෙසේ වෙතත් වෛද්‍යවරුන්ගේ මෙම ඉල්ලීම්වලට විරෝධය පළ කරන බව අතුරු වෛද්‍ය සේවා ඒකාබද්ධ බල මණ්ඩලය පවසයි.එහි මාධ්‍ය ප්‍රකාශක නජිත් සුමනසේන මහතා සඳහන් කළේ අදාළ ඉල්ලීම් ලබාදීමට රජය පියවර ගතහොත් සෞඛ්‍ය සේවාවේ වෘත්තීය සමිති 17ක් වැඩ වර්ජනයක නිරත වන බවයි.", "URL": "https://sinhala.adaderana.lk/news.php?nid=49402", "Category": null, "Parent URL": null}