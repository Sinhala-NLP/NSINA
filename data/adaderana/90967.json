{"Source": "Adaderana", "Timestamp": "June 16, 2018 11:00 am", "Headline": "පූජාපිටියේ දී හෙරොයින් සමඟ පුද්ගලයෙක් අත්අඩංගුවට", "News Content": "පූජාපිටිය, දොළපිහිල්ල ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. පූජාපිටිය පොලිස් ස්ථානයේ නිළධාරීන්ට ලද තොරතුරක් මත මහනුවර දෙසට ධාවනය වූ ත්‍රීරෝද රථයක් පරික්ෂා කිරීමේදී එහි තිබී හෙරොයින් ග්‍රෑම් 12යි මිලිග්‍රෑම් 350ක් සොයාගෙන ඇති බව පොලීසිය පවසයි. සැකකරු මහනුවර, බටගොල්ලදෙනිය ප්‍රදේශයේ පදිංචි පුද්ගලයෙක්ය. අත්අඩංගුවට ගත් සැකකරු ගලගෙදර මහේස්ත්‍රාත් අධිකරණයට ඉදිරිපත් කිරීමට නියමිත අතර පූජාපිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90967", "Category": null, "Parent URL": null}