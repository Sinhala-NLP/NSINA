{"Source": "Adaderana", "Timestamp": "March 11, 2012 08:14 am", "Headline": "ලක්ෂ 30 ක කප්පම වරදියි", "News Content": "ව්‍යාපාරිකයෙකු පැහැරගෙන ගොස් රුපියල් ලක්ෂ 30ක කප්පම් මුදලක් ලබාගැනීමට උත්සාහ කළ සැකකරුවන් සිව් දෙනෙකු අත්අඩංගුවට ගෙන තිබේ. තංගල්ල කොට්ඨාස අපරාධ විමර්ශන අංශයේ නිලධාරීන් විසින් ඊයේ සිදුකළ වැටලීමකදී කප්පම් ලබාගැනීමට උත්සාහ කළ සැකකරුවන් දෙදෙනෙකු ප්‍රථමයෙන් අත්අඩංගුවට ගෙන තිබේ. ඔවුන්ගෙන් සිදුකළ ප්‍රශ්න කිරීම් වලදී ව්‍යාපාරිකයා පැහැරගෙන ගොස් සඟවා තිබු ස්ථානයේ සිටි තවත් සැකකරුවන් දෙදෙනෙකු අත්අඩංගුවට ගන්නට හැකිවී ඇත. පැහැරගැනීමට ලක්වු ව්‍යාපාරිකයා හම්බන්තොට රෝහලේ ප්‍රතිකාර ලබන බව පොලිසිය සඳහන් කරයි. සැකකරුවන්ට අමතරව පැහැරගැනීම සඳහා යොදාගත් ත්‍රිරෝද රථයක් සහ යතුරුපැදියක් පොලිස් භාරයට ගෙන තිබේ. පැහැරගැනීමට ලක්වු ව්‍යාපාරිකයා තිස්සමහාරාම, ‍ගෝනගමුව සාලියපුර ප්‍රදේශයේ ප්‍රසිද්ධ ව්‍යාපාරිකයෙකි.", "URL": "https://sinhala.adaderana.lk/news.php?nid=22717", "Category": null, "Parent URL": null}