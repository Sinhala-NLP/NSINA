{"Source": "Adaderana", "Timestamp": "April 23, 2013 12:25 pm", "Headline": "ජාත්‍යන්තර මට්ටමේ පදිකමාරු හා රථ වාහන සැලැස්මක් ", "News Content": "මෙරට තුළ ප්‍රථම වරට ජාත්‍යන්තර මට්ටමේ පදිකමාරු හා රථ වාහන සැලැස්මක් ක්‍රියාත්මක කිරීමට මහනුවර පොලීසිය සහ මහනුවර මහ නගර සභාව පියවර ගෙන තිබේ. අද (23) දිනයේ සිට මෙම නව රථ වාහන සැලැස්ම ක්‍රියාත්මක කරන බව මධ්‍යම පළාත් භාර ජ්‍යේෂ්ඨ නියෝජ්‍ය පොලිස්පති එච්.එන්.බි.අඹන්වල මහතා සඳහන් කළේය. පසුගිය දින කිහිපයේ දී මෙම නව රථ වාහන සැලැස්මේ පෙරහුරු කිහිපයක් පවත්වා තිබේ. නව රථ වාහන සැලැස්ම අනුව මහනුවර නගරය ආශ්‍රිත ප්‍රධාන මාර්ග රැසක රථ වාහන ධාවනය එක් දිශාවකට පමණක් සීමා කිරීමට පියවර ගෙන තිබේ.", "URL": "https://sinhala.adaderana.lk/news.php?nid=33502", "Category": null, "Parent URL": null}