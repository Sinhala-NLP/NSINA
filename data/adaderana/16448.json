{"Source": "Adaderana", "Timestamp": "May 31, 2011 04:29 pm", "Headline": "පාසල් ගේට්ටුව දරුවාට මරු කැඳවයි", "News Content": "නිකවැරටිය, පොල්පිතිගම ප්‍රදේශයේ පාසලක ගේට්ටුවක් කඩා වැටීමෙන් සිසුවෙකු ජීවිතක්ෂයට පත්ව තිබේ. සිසුවා ගේට්ටුවේ එල්ලී විනෝද වෙමින් සිටියදී මෙම අනතුර සිදුව ඇති බව පොලිසිය සඳහන් කරනු ලැබීය. අද(31) දහවල් සිදුවූ මෙම අනතුරෙන් බරපතල තුවාල ලැබූ සිසුවා නිකවැව රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. මො‍රගොල්ලාගම, තරගොල්ලාගම කණිෂ්ඨ විද්‍යාලයේ ඉගෙනුම ලැබූ හත් හැවිරිදි සිසුවෙක් මෙසේ ‍ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=16448", "Category": null, "Parent URL": null}