{"Source": "Adaderana", "Timestamp": "June 12, 2016 05:01 pm", "Headline": "  ගුරුවරිය පහර දී සිසුවා රෝහලේ", "News Content": "කාන්තන්කුඩි ප්‍රදේශයේ පාසලක ගුරුවරියකගේ පහරකෑමට ලක්වූ බව කියන සිසුවෙකු රෝහල්ගත කර තිබේ.පාසලේ පැවැති බාහිර පන්තියකට සහභාගී වූ 10 හැවිරිදි සිසුවෙකු මෙම පහරකෑමට ලක්ව ඇති බව වාර්තා වෙයි.තුවාල ලැබූ ඔහු ප්‍රතිකාර සඳහා කාත්තන්කුඩි මූලික රෝහලට ඇතුළත් කර තිබේ.අද දෙරණ සිදු කළ විමසීමකදී කාත්තන්කුඩි පොලීසිය සඳහන් කළේ අදාළ ගුරුවරියට එරෙහිව සිසුවාගේ ඥාතීන් විසින් මේ සම්බන්ධයෙන් කාත්තන්කුඩි පොලීසියට පැමිණිල්ලක් සිදු කර ඇති බවයි.කෙසේ වෙතත් සිසුවාගේ ඥාතීන් තමන්ට පහරදීමට උත්සය කළ බවට එම ගුරුවරියගෙන් ද පැමිණිල්ලක් ලැබී ඇති බව පොලීසිය සඳහන් කරයි.ඒ අනුව පාර්ශව දෙකම කැඳවා එම පැමිණිල්ල විභාග කිරිමේදී සිද්ධිය සමතයකට පත් කර ගැනීමට ඔවුන් කැමැත්ත පල කළ බව කාත්තන්කුඩි පොලීසිය පැවසුවේය.", "URL": "https://sinhala.adaderana.lk/news.php?nid=61024", "Category": null, "Parent URL": null}