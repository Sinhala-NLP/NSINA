{"Source": "Adaderana", "Timestamp": "March 7, 2019 04:16 pm", "Headline": "අපූරු සැණකෙලියක්", "News Content": "ස්පාඤ්ඤයේ පේගන් ජනතාව පැවැත්වූ අපූරු සැණකෙලියක් පිළිබඳව විදෙස් මාධ්‍ය තොරතුරු වාර්තා කර තිබේ. එය පැවැත්වුණේ නවාර් ස්වයංපාලන කලාපයේ පිහිටි ඇල්සෝසුවා නගරයේදීයි. ගව හිසක් සහ මනුශ්‍ය ශරීරයක් සහිත මොමොට්සෝරක් නම් මිත්‍යා චරිතය කේන්ද්‍ර කරගනිමින් මෙම සැණකෙළිය පවත්වයි. එහිදී මොමොට්සෝරක් ආකාරයට හැඳපැළදගත් පුද්ගලයන් ත්‍රිශූලයක් අතැතිව නගරය පුරා වීථිසංචාරය කරන්නේ නගරයේ දැඩි කලබලයක්ද නිර්මාණය කරමින්. අනතුරුව සංගීත නාදය මධ්‍යයේ මණ්ඩපයක් වටා ඔවුන් නර්තනයේ යෙදෙන ආකාරයත් මෙම සැණකෙලියේදී දැකගත හැකියි. කෙසේ නමුත් මෙම සැණකෙළිය ෆ්‍රැන්සිස්කෝ ෆ්‍රැන්කෝගේ පාලනය සමයේදී නොපවත්වා ඇති අතර එය යළි ආරම්භ කර ඇත්තේ 1990 දශකයේ බවයි විදෙස් වාර්තාවල දැක්වෙයි.", "URL": "https://sinhala.adaderana.lk/news.php?nid=105662", "Category": null, "Parent URL": null}