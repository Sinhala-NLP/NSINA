{"Source": "Adaderana", "Timestamp": "July 29, 2017 02:10 pm", "Headline": "ව්‍යාජ ඔප්පු සකසා මුදල් වංචා කළ කත මාට්ටු", "News Content": "රත්මලාන ප්‍රදේශයේ පිහිටි ඉඩමකට ව්‍යාජ ඔප්පු සකසා මුදල් වංචා කිරීමේ සිද්ධියක් සම්බන්ධයෙන් කාන්තාවක අත්අඩංගුවට ගෙන තිබේ. කොළඹ අපරාධ කොට්ඨාශයට ලද පැමිණිල්ලක් මත සිදුකළ විමර්ශනයකදී ඇය අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඇය අදාළ ඉඩම පුද්ගලයෙකුට අලෙවි කිරීමෙන් රුපියල් ලක්ෂ 90ක මුදලක් වංචා කර ඇති බව සඳහන්ය. සැකකාරිය පිළියන්දල ප්‍රදේශයේ පදිංචි 34 හැවිරිදි කාන්තාවකි. ඇය මොරටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොළඹ අපරාධ කොට්ඨාශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75743", "Category": null, "Parent URL": null}