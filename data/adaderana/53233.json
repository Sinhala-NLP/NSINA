{"Source": "Adaderana", "Timestamp": "August 14, 2015 09:16 am", "Headline": "මහින්ද අගමැති කරන්න අපි අත්සන් කරලා ඉවරයි ", "News Content": "තමා ඇතුළුව සන්ධානයේ සිටින නායකයින් පිරිස හිටපු ජනාධිපති මහින්ද රාජපක්ෂ මහතා අගමැතිවරයා ලෙස පත්කරන බවට අත්සන් කර අවසන් බව සන්ධානයේ මහ ලේකම් සුසිල් ප්‍රේමජයන්ත මහතා පවසයි. ඔහු මේ බව සඳහන් කර සිටියේ ඊයේ(13) හෝමාගම ප්‍රදේශයේ පැවති ජන රැළියකට එක්වෙමින්ය. එසේම පාර්ලිමේන්තුව තුළ බහුතරය ඇති පුද්ගලයා අගමැතිවරයා ලෙස පත්වෙන බවත්, වර්තමාන ජනාධිපතිවරයාද සන්ධානය ජයග්‍රහණය කරන බවට මේ වන විට පිළිගෙන ඇති බවත් ඒ මහතා එහිදී පෙන්වා‍ දුන්නේය. එමෙන්ම සන්ධානය ජයග්‍රහණය කිරීමෙන් අනතුරුව අගමැතිවරයා ලෙස මහින්ද රාජපක්ෂ මහතා පත්වෙන බවද ඒ මහතා එහිදී අවධාරණය කර සිටියේය.", "URL": "https://sinhala.adaderana.lk/news.php?nid=53233", "Category": null, "Parent URL": null}