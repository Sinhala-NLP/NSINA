{"Source": "Adaderana", "Timestamp": "March 22, 2014 01:41 pm", "Headline": "වඩුක්කොඩෙයි උණුසුම්වෙයි", "News Content": "යාපනය, වඩුක්කොඩෙයි ප්‍රදේශයේ එල්.ටී.ටී.ඊ. සැකකරුවෙකු වන කජීපන් පොන්නයියා සෙල්වනායගම් හෙවත් ගෝපි හෙවත් කාසියන් නැමැති පුද්ගලයා සැඟව සිටින බවට ලද තොරතුරක් මත ආරක්ෂක අංශ එම ප්‍රදේශයේ අද (22) සෝදිසි මෙහෙයුමක් සිදුකර තිබේ. හමුදා සෙබළුන් පිරිසක් එම ප්‍රදේශයේ සෝදිසි මෙහෙයුමක් කර ඇති අතර මේ සමග එහි උණුසුම් තත්ත්වයක් හට‍ගත් බව අප වාර්තාකරු පැවසීය. මේ අතර අදාළ සැකකරු පිළිබඳ තොරතුරක් ලබාදෙන පුද්ගලයෙකුට රුපියල් ලක්ෂ 10ක ත්‍යාගයක් ලබාදීමට ද පොලීසිය තීරණය කර ඇත‍.", "URL": "https://sinhala.adaderana.lk/news.php?nid=41986", "Category": null, "Parent URL": null}