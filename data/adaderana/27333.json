{"Source": "Adaderana", "Timestamp": "September 12, 2012 08:40 am", "Headline": "මාස 3 ට කෝටි 443 ක් ඉතුරුයි", "News Content": "හෙට වෙනුවෙන් අද විදුලිය සංරක්ෂණය කිරීමේ ජාතික සත්කාරයට විදුලි පාරිභෝගිකයින් ලක්ෂ 19 ක පිරිසක් දායකත්වය ලබා දී ඇති බව විදුලි බල හා බල ශක්ති අමාත්‍යංශය පවසයි. මෙම වැඩසටහන මඟින් පසුගිය මාස 3 ක කාලය තුල ගිගාවොට් පැය 84 ක විදුලිය ප‍්‍රමාණයක් ඉතිරිකර ගැනීමට හැකි වූ බව එම අමාත්‍යංශය පෙන්වාදෙයි. එමඟින් රුපියල් කෝටි 443 ක මුදලක් ඉතිරි කර ගැනීමට හැකි වූ බව ඔවුන් පවසයි. ඉදිරියේ දී මෙවැනි වැඩසටහන් මඟින් විදුලිය අරපරෙස්සම පිළිබඳ ජනතාව දැනුවත් කිරීමට පියවර ගන්නා බව විදුලි බල හා බල ශක්ති අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=27333", "Category": null, "Parent URL": null}