{"Source": "Adaderana", "Timestamp": "September 19, 2012 03:47 pm", "Headline": "සෝමාවතිය දැව ජාවාරම මාට්ටු", "News Content": "සෝමාවතිය ජාතික වනෝද්‍යානයේ සිදුකරගෙන ගිය දැව ජාවාරමක තොරතුරු හෙළිව තිබේ. පොළොන්නරුව සහ සුංගාවිල වන ජීවී කාර්යාලවල නිලධාරීන් සිදුකළ වැටලීම්වල දී දැව ජාවාරමේ නිරතව සිටි පුද්ගලයින් 5 දෙනෙක් අත්අඩංගුවට ගෙන ඇති බව සඳහන්ය. මෙහිදී ලක්ෂ 10 ක් පමණ වටිනා දැව තොගයක් ද වන ජීවි නිලධාරීන් භාරයට ගෙන තිබේ. අත්අඩංගුව ගත් සැකකරුවන් හෙට (20) හිඟුරක්ගොඩ අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27559", "Category": null, "Parent URL": null}