{"Source": "Adaderana", "Timestamp": "April 18, 2017 04:31 pm", "Headline": "GMOA චෝදනා අසත්‍යයි-ටැමිෆ්ලූ ඖෂධයේ හිඟයක් නෑ", "News Content": "ඉන්ෆ්ලුවෙන්සා රෝගීන් සඳහා ලබාදෙන ටැමිෆ්ලූ ඖෂධයේ කිසිඳු හිඟයක් නොමැති බව සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා පවසයි.රජයේ වෛද්‍ය නිලධාරීන්ගේ සංගමය මාධ්‍ය නිවේදනයක් නිකුත් කරමින් ඩෙංගු, වෛරස් උණ සහ ඉන්ෆ්ලුවෙන්සා රෝගීන් සඳහා භාවිත කරන එම ඖෂධයේ හිඟයක් ඇති බවත්, ගබඩා කර තබා නොගෙන රෝහල් වෙත බෙදාහරින බවට කළ චෝදනාව සම්පූර්ණයෙන්ම අසත්‍ය බවත් ඔහු වැඩිදුරටත් සඳහන් කළේය.ටැමිෆ්ලූ ඖෂධය භාවිත කරන්නේ ඉන්ෆ්ලුවෙන්සා රෝගීන් සඳහා පමණක් බවත්, එය ඩෙංගු සහ වෛරස් උණ රොගීන් සඳහා භාවිතා නොකරන බවත් සෞඛ්‍ය සේවා අධ්‍යක්ෂ ජනරාල්වරයා පෙන්වා දෙයි.අදාළ ඖෂධය අත්‍යවශ්‍යම රෝගියෙකුට විශේෂඥ වෛද්‍යවරයෙකුගේ නිර්දේශ මත පමණක් ලබාදෙන බව සෞඛ්‍ය සේවා අධ්‍යක්ෂ ජනරාල්වරයා පවසයි.එමෙන්ම එම ඖෂධය බෙදාහරිනු ලබන්නේ වසංගත රෝග ඒකකයේ සෘජු අධීක්ෂණය යටතේ වන අතර රෝහල් වලට ලබාදී ඇති ඖෂධ භාවිත කරන ප්‍රමාණයට අනුරූපව නැවත කඩිනමින් ප්‍රතිපූර්ණය කරන බව ඔහු පෙන්වා දෙයි.", "URL": "https://sinhala.adaderana.lk/news.php?nid=72201", "Category": null, "Parent URL": null}