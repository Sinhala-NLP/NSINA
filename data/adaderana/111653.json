{"Source": "Adaderana", "Timestamp": "June 10, 2019 06:59 am", "Headline": "ප්‍රහාරය ගැන හොයන විශේෂ කාරක සභාව හෙට යළි රැස්වෙයි", "News Content": "පාස්කු ඉරුදින ප්‍රහාරය සම්බන්ධයෙන් සොයා බලා පාර්ලිමේන්තුවට කරුණු වාර්තා කිරීම සඳහා පත් කළ කමිටුව හෙට(11) දිනයේදී යළි රැස්වීමට නියමිතයි. ඒ අනුව පස්වරු 2.00ට මෙම රැස්වීම ආරම්භ වීමට නියමිතව තිබේ. ඒ අනුව හෙට දිනයේදී මුස්ලිම් ආගමික නායකයින්ට කාරක සභාව ඉදිරියේ පෙනි සිටින ලෙස දැනුම් දී ඇති බව වාර්තා වෙයි. මෙම කාරක සභාව රැස්වන තෙවන අවස්ථාව මෙය වෙයි. මෙම පාර්ලිමේන්තු විශේෂ කාරක සභාව පසුගිය 29 වනදා රැස් වු අතර එහිදී ආරක්ෂක ලේකම්වරයා සහ රාජ්‍ය බුද්ධි අංශ ප්‍රධානියාට කැඳවීම් සිදුකර තිබුණි. ඉන් අනතුරුව දැනට අනිවාර්ය නිවාඩු යවා ඇති පොලිස්පති පුජිත් ජයසුන්දර මහතාද මෙම තේරීම් කාරක සභාව හමුවේ සාක්ෂි ලබා දුන්නේය.", "URL": "https://sinhala.adaderana.lk/news.php?nid=111653", "Category": null, "Parent URL": null}