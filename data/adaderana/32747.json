{"Source": "Adaderana", "Timestamp": "March 26, 2013 08:51 am", "Headline": " කුඩු පැකට් කළ කතක් ඇතුළු 5 ක් මාට්ටු", "News Content": "පාදුක්ක, මීගොඩ ප්‍රදේශයේ නිවසක හෙරොයින් පැකට් කරමින් සිටි කාන්තාවක් ඇතුළු පුද්ගලයින් පස් දෙනෙකු අත්අඩංගුවට ගෙන තිබේ. බස්නාහිර පළාත් බුද්ධි ඒකකයේ නිලධාරීන් කණ්ඩායමක් සිදුකළ වැටලීමකදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සැකකරුවන් සතුව තිබී හෙරොයින් ග්‍රෑම් 727 පොලිසිය භාරයට ගෙන තිබේ. අදාළ සැකකරුවන් වැඩිදුර විමර්ශන කටයුතු සදහා අතුරුගිරිය පොලිස් ස්ථානය වෙත භාරදී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. මේ අතර හෙරොයින් ග්‍රෑම් 03යි මිලිග්‍රෑම් 100ක් ළඟ තබාගෙන සිටි කාන්තාවක් වැලිකඩ, ඔබේසේකරපුර ප්‍රදේශයේ දී පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකාරිය අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32747", "Category": null, "Parent URL": null}