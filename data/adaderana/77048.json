{"Source": "Adaderana", "Timestamp": "September 3, 2017 11:33 am", "Headline": " මත් ගුලි විකිණූ  වෙළෙඳසැල් හිමියාට වැඩ වරදී", "News Content": "හම්බන්තොට - කුඩා ඉඳිවැව ප්‍රදේශයේ වෙළෙඳ සැලක් තුළ විවිධ පුද්ගලයින්ට මත් ගුලි විශේෂයක් විකුණන බවට ලැබුණු තොරතුරකට අනුව තංගල්ල දිසා විෂ මත්ද්‍රව්‍ය වැටලීම් ඒකකයේ නිලධාරීන් විසින් වැටලීමක් සිදු කර තිබේ.කාලයක් තිස්සේ වෙළෙඳසැල් හිමියා විසින් ප්‍රදේශයේ තරුණයින් ඉලක්ක කොට මෙම මත්ගුලි විකුණන බවට පොලීසියට තොරතුරු ලැබී තිබුණු අතර පොලිස් උපාය දූතයෙකු මාර්ගයෙන් මත්ගුලි ලබා ගැනීමට සලස්වා වැටලීම සිදු කරන ලදී.මෙම වැටලීමේ දී මත්ගුලි 18ක් පොලීසිය විසින් සොයාගත් අතර වෙළෙඳසැල තුළ බලපත්‍ර නොමැතිව විකුණමින් තිබූ ඩීසල් ලීටර 121ක් ද පොලිස් බාරයට ගැනීමට හැකි වී තිබේ. අත්තඩංගුවට ගත් සැකකරු අධිකරණ කටයුතු සඳහා හම්බන්තොට පොලීසියට බාර දී ඇති අතර හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිත වේ.", "URL": "https://sinhala.adaderana.lk/news.php?nid=77048", "Category": null, "Parent URL": null}