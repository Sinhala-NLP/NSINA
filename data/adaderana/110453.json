{"Source": "Adaderana", "Timestamp": "May 22, 2019 03:43 pm", "Headline": "අරුම පුදුම උඩුයටිකුරු නිවෙස", "News Content": "බ්‍රිතාන්‍යයේ ඉදිකර ඇති අපූරු නිවෙසක් සඳහා දැඩි සංචාරක ආකර්ෂණයක් හිමිව ඇත. සියලු ගෘහ භාණ්ඩ නිවසේ සිවිලිමට සවිකර ඇති මේ නිවෙස නම් කර ඇත්තේ උඩුයටිකුරු නිවෙස ලෙසයි. එංගලන්තයේ බ්‍රයිටන් නගරයේ ඉදිකර තිබෙන මේ අපූරු නිවෙස එහි පැමිණෙන කාගේත් වැඩි අවධානයට ලක්ව ඇත. උඩියටිකුරු නිවෙස නමින් හැඳින්වෙන මේ නිවෙස අසල සිටිමින් සේයාරුවක් ලබා ගැනීමට ඔවුන් දක්වන්නේ විශාල කැමැත්තකි. මේ නිවෙසේ සියලු ගෘහ භාණ්ඩ එහි සිවිලිමේ එල්ලී ඇත. ඉන් නිවෙසට උඩුයටිකුරු පෙනුමක් ලබාදෙන අතර එය සංචාරකයන්ට විශේෂ අත්දැකීමක් ගෙනන බව විදෙස් වාර්තා සඳහන් කරයි. මෙම නිවෙස අයත් සමාගම සතුව මේ මාදිලියේ නිවාස හතරක් ඇති බවට සඳහන්ය. ඉන් පළමු නිර්මාණය පසුගිය වසරේ අවසානයේදී දකුණුදිග එංගලන්තයේ වෙරළබඩ නගරයක් වූ බෝන්මවුත්හිදී ඉදිකෙරුණි. අනෙක් උඩුයටිකුරු නිවාස දෙක එසෙක්ස්හි ලේක්සයිඩ්හි සහ ඩොර්සෙට්හි අපූරුලන්තයේ ඉදිකර ඇත. ඉදිරියේදී මේ නිර්මාණ සඳහා වැඩි ඉල්ලුමක් මතුවෙතැයි තමන් විශ්වාස කරන බව අදාළ සමාගම පවසා සිටියි.", "URL": "https://sinhala.adaderana.lk/news.php?nid=110453", "Category": null, "Parent URL": null}