{"Source": "Adaderana", "Timestamp": "July 7, 2013 08:25 am", "Headline": "මසුන් මැරීම අවදානම්", "News Content": "පුත්තලම සිට ගාල්ල හරහා හම්බන්තොට දක්වා මුහුදු තීරය ආශ්‍රිතව පැයට කිලෝමීටර් 70ක පමණ වේගයෙන් සුළං තත්ත්වයක් ඇති විය හැකි බැවින් එම ප්‍රදේශයේ ධීවර කටයුතුවල නිරත වීම අනතුරුදායක බව ආපදා කළමනාකරණ මධ්‍යස්ථානය පවසයි. එබැවින් ධීවරයින් සැලකිලිමත් විය යුතු බව එම මධ්‍යස්ථානය දැනුම් දෙයි. මේ අතර මධ්‍යම, සබරගමුව, බස්නාහිර, දකුණ සහ වයඹ පළාත්වලට අද දිනයේ වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි. රත්නපුර සහ කෑගල්ල දිස්ත්‍රික්කවලට තද වැසි ඇති විය හැකි අතර සවස් කාලයේ දී නැගෙනහිර සහ ඌව පළාත්වලට වැසි ඇති විය හැකි බව එම දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=35550", "Category": null, "Parent URL": null}