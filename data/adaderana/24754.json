{"Source": "Adaderana", "Timestamp": "June 4, 2012 12:04 pm", "Headline": "ඕස්ට්‍රේලියාවට ගෙනියන බව පවසා ඉන්දියාවේ දමා ගිහින්-150 ක් අනාථයි", "News Content": "කාන්තාවන් 19 දෙනකු හා ළමුන් 22 දෙනකු ඇතුළු ශ්‍රී ලාංකික සරණාගතයින් 150 දෙනකු කේරළ ප්‍රාන්තයේ කෝලාම් වෙරළ තීරයේ රඳවා තබා ඇති බව ඉන්දීය මාධ්‍ය උපුටා දක්වයි. මෙම පිරිස ඕස්ට්‍රේලියාවට කැඳවාගෙන යන බව පවසා එක් අයෙකුගෙන් රු.ලක්ෂ 1 සිට 5 දක්වා මුදලක් අයකරගෙන ඇති බවත්,කෙසේ වෙතත් මොවුන් ඉන්දියාවේ අතරමංකර දමා ඇති බවත් එරට පොලීසිය පවසයි. මෙම සරණාගත පිරිසේ නියෝජිතයා සහ සහායකයා ඔවුන්ගේ බෝට්ටු රියදුරාද සමග රහසින් ‍මගහැර ගොස් ඇති බව පැවසෙයි. දැනට මෙම පිරිස තමිල්නාඩුවේ කඳවුරක රඳවා තබා ඇති බවත්,මොවුන්ගෙන් ටික දෙනකු යාපනය හා ඒ අවට ප්‍රදේශවල වැසියන් බවත් IBN පුවත් සේවය වැඩිදුරටත් කියා සිටියි.", "URL": "https://sinhala.adaderana.lk/news.php?nid=24754", "Category": null, "Parent URL": null}