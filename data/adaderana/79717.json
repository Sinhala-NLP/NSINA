{"Source": "Adaderana", "Timestamp": "November 10, 2017 01:40 pm", "Headline": "වල්ලපට්ට සමඟ තරුණයෙකු පොලිස් දැලේ ", "News Content": "ඊයේ (09) මොරවක නගරයේ රාජකාරියේ නිරත වු පොලිස් නිලධාරීන්ට සැකකටයුතු ත්‍රීරෝද රථයක් පරීක්ෂා කිරීමේදී ඉහළ ප්‍රමිතියෙන් යුතු වල්ලාපට්ටා ග්‍රෑම් 480 සමඟ පුද්ගලයින් දෙදෙනෙකු අත්අඩංගුවට ගැනීමට සමත් වූ බව මොරවක පොලිසිය පවසයි. මෙසේ අත්අඩංගුවට පත් වුයේ දාපනය,ඕමල්පේ ප්‍රදේශයේ පදිංචි 21 හැවිරිදි පුද්ගලයකු සහ අකුරැස්ස ගොඩපිටිය ප්‍රදේශයේ පදිංචි 26 පුද්ගලයෙක් බව සඳහන්ය. අත්අඩංගුවට ගත් සැකකරුවන් හෙට දින මොරවක මහෙස්ත්‍රාත් අධිකරණයට ඉදිරිපත් කිරීමට නියමිතය. මොරවක පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=79717", "Category": null, "Parent URL": null}