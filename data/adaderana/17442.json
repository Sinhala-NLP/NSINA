{"Source": "Adaderana", "Timestamp": "July 16, 2011 09:11 pm", "Headline": "ග්‍රීස් යකා බවට සැක පිට එක් අයෙක් අත්අඩංගුවට ", "News Content": "ග්‍රීස් යකා යනුවෙන් මහියංගණ ප්‍රදේශයේ ප්‍රසිද්ධියට පත්ව සිටි සිරුර පුරා ග්‍රීස් තවරාගෙන කාන්තාවන්ට අතවර කිරීමට උත්සාහ දරන බවට වූ සිද්ධීන් සම්බන්ධව සැක පිට පුද්ගලයෙකු අත්අඩංගුවට ගෙන තිබේ. ‍ මහියංගණය, ගුරුමඩ ප්‍රදේශයේදී මෙම පුද්ගලයා අත්අඩංගුවට ගත් බව මහියංගණය පොලිසිය පවසයි. ‍ ග්‍රීස් යකා ලෙස හැඳින්වුණු පුද්ගලයෙකු කාන්තාවන්ට අතවර කිරීමට හා පහරදීමට උත්සාහ දරන බවට පැමිණිලි ඉදිරිපත්ව තිබූ බව පොලිසිය සඳහන් කරයි. ‍ සැකපිට අත්අඩංගුවට ගත් පුද්ගලයා හෙට(17) දින හඳුනාගැනීමේ පෙරට්ටුවක් සඳහා ඉදිරිපත් කිරීමට නියමිත බව ද සඳහන්ය.", "URL": "https://sinhala.adaderana.lk/news.php?nid=17442", "Category": null, "Parent URL": null}