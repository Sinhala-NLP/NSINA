{"Source": "Adaderana", "Timestamp": "September 16, 2019 04:59 pm", "Headline": "වැටුප් නැතුව ජනතාවට සේවය කරන මහජන නියෝජිතයා බිහි කළේ ජවිපෙ-හඳුන්නෙත්ති", "News Content": "මෙරට දේශපාලනයේ වැටුප් නොමැතිව ජනතාවට සේවය කරන මහජන නියෝජිතයා බිහිකළ පක්ෂය ජනතා විමුක්ති පෙරමුණ බව පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි. ජනතා විමුක්ති පෙරමුණේ පළාත් පාලන මන්ත්‍රී වැටුප් අරමුදලෙන් ප්‍රජාසමිති වලට භාණ්ඩ බෙදා දීමේ උත්සවයකට අද කොළඹදී එක්වෙමින් මන්ත්‍රීවරයා මේ බව සඳහන් කළේය. එම වාර්තාව අදටත් ලංකාවේ කිසිදු පක්ෂයකට බිඳ දැමිය නොහැකි බවත් ඒ පිළිබඳව තමන් අනෙක් පක්ෂවලට අභියෝග කරන බවත් ඒ මහතා ප්‍රකාශ කලේය.", "URL": "https://sinhala.adaderana.lk/news.php?nid=119248", "Category": null, "Parent URL": null}