{"Source": "Adaderana", "Timestamp": "May 12, 2010 12:38 pm", "Headline": "පොලිස් බලතලත් බෙදන්න-ඉන්දියාවෙන් සිහිකැඳවීමක්", "News Content": "පොලිස් බලතල පළාත් මට්ටමින් ක්‍රියාත්මක කිරීම පිළිබඳ ශ්‍රි ලංකා රජයේ අවධානය යොමු විය යුතු බව ඉන්දීය විදේශ කටයුතු ලේකම් නිරුපමා ‍රාඕ මහත්මිය පවසයි. ඇය සඳහන් කරන පරිදි ශ්‍රී ලංකාවේ 13 වන ව්‍යවස්ථා සංශෝධනය මඟින් පළාත් සඳහා ලබා දිය යුතු බලය පිළිබඳ පැහැදිලි කර ඇත. ඉන්දියාවේ නවදිල්ලි නුවර පැවති ජාත්‍යන්තර සමුළුවකට එක්වෙමින් නිරුපමා රාඕ මහත්මිය මේ අදහස් පළ කළාය. \"ශ්‍රි ලංකාවේ සාම ක්‍රියාදාමය ඉදිරියට ගෙන යාම\"යන මැයෙන් මෙම සමුළුව පැවැත්විණි. එම සමුළුව අමතමින් රාඕ මහත්මිය වැඩිදුරටත් සඳහන් කළේ 13 වන ව්‍යවස්ථා සංශෝධනයේ සඳහන් ඇතැම් කරුණු දැනටමත් ක්‍රියාත්මක කර තිබුණද පොලිස් කටයුතු සහ ඉඩම් පිළිබඳ බලතල මෙතෙක් නිසි පරිදි ක්‍රියාත්මක වී නොමැති බවයි. කෙසේ වෙතත් ශ්‍රී ලංකාවේ උතුරු පළාතේ ප්‍රතිසංස්කරණ කටයුතු වෙනුවෙන් තවදුරටත් ආධාර ලබාදීමට ඉන්දීයාව සුදානම් බව ද නිරුපමා රාඕ මහත්මිය සඳහන් කළාය.", "URL": "https://sinhala.adaderana.lk/news.php?nid=8353", "Category": null, "Parent URL": null}