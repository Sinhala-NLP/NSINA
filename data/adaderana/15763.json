{"Source": "Adaderana", "Timestamp": "April 28, 2011 04:13 pm", "Headline": "මිල වැඩිකිරීමට ඉඩක් නැත්නම් ආනයනය සීමා කරන්න වෙනවා", "News Content": "මිල වැඩිකිරීමට අවසර ලබා නොදුනහොත් කිරිපිටි ආනයනය සීමා කිරීමට සිදුවන බව කිරිපිටි සමාගම් පවසයි. ලෝක වෙළඳපොළේ කිරිපිටි මිල ඉහළ යාම හේතුවෙන් මෙරට කිරිපිටි කර්මාන්තය බරපතල ගැටලුවකට මුහුණ පා ඇති බව ඔවුන් සඳහන් කරයි. කිරිපිටි සමාගම්වල බලධාරීන්‍ අද(28) කොළඹ දී පැවති මාධ්‍ය හමුවකට එක්වෙමින් මෙම අදහස් පළ කළේය. මේ සම්බන්ධයෙන් අද දෙරණ පාරිභෝගික අධිකාරියේ සභාපති රූමි මර්ෂුක් මහතාගෙන් විමසීමක් කරනු ලැබීය. කිරිපිටි සමාගම්වලින් සිදුකර ඇති ඉල්ලීම් සම්බන්ධයෙන් මිල කමිටුව දැනුවත් කර ඇති බව එහිදී ඔහු සඳහන් කළේය. ඉදිරි සතිය ඇතුළත මිල කමිටුව විසින් ලබාදෙන තීරණය ප්‍රකාශයට පත්කරන බව රූමි මර්ෂුක් මහතා ප්‍රකාශ කළේය.", "URL": "https://sinhala.adaderana.lk/news.php?nid=15763", "Category": null, "Parent URL": null}