{"Source": "Adaderana", "Timestamp": "September 27, 2013 11:13 am", "Headline": "මේස පන්දු තරගාවලිය අද ඇරඹෙයි", "News Content": "සමස්ත ලංකා කණිෂ්ඨ මේස පන්දු තරගාවලිය අද ආරම්භ වේ. රත්නපුර නව නගරයේ පිහිටි සබරගමුව පළාත් සභා ක්‍රීඩාංගණයේ දී අද උදෑසන තරගාවලිය ආරම්භ වී ඇත. වයස අවුරුදු 10,12, 15 සහ 18 යන කාණ්ඩ යටතේ පැවැත්වෙන මෙම තරගාවලියට දිවයිනේ පාසල් 80ක් නියෝජනය කරමින් ක්‍රීඩකයින් 400කට අධික පිරිසක් සහභාගී වන බව සඳහන්ය. තරගාවලිය ලබන 29 වැනිදා දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=37731", "Category": null, "Parent URL": null}