{"Source": "Adaderana", "Timestamp": "July 14, 2019 12:04 pm", "Headline": "හමුදා කැබ් රථයක් මුලතිව්හිදි අනතුරකට ලක් වී සෙබලෙක් මරුට-අටදෙනෙක් රෝහලට", "News Content": "මුලතිව් වට්ටප්පලේ හංදිය ප්‍රදේශයේ හමුදා සෙබලුන් රැගත් කැබ් රථයක් අනතුරකට ලක්වීමෙන් එක් අයෙකු මියගොස් තවත් අට දෙනෙකු තුවාල ලබා තිබේ. අද (14 ) උදෑසන 6.00ට පමණ හමුද සෙබලුන් රැගත් කැබ් රථය මාර්ගයේ පෙරළීයාමෙන් අනතුර සිදුව ඇති බව පොලීසිය පැවසුවේය. අනතුරෙන් තුවාල ලැබු කැබ්රථයේ ගමන් කළ හමුදා සෙබලුන් නව දෙනා මුලතිව් රෝහලට ඇතුලත් කිරීමෙන් අනතුරුව එක් අයෙකු මියගොස් ඇත. නිවාඩු ලබා සිය නිවෙස් වෙත පැමිණෙමින් සිටියදී ඔවුන් මෙම අනතුරට ලක්ව ඇති බව වාර්තා වේ.", "URL": "https://sinhala.adaderana.lk/news.php?nid=114102", "Category": null, "Parent URL": null}