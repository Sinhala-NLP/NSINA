{"Source": "Adaderana", "Timestamp": "August 29, 2019 05:42 pm", "Headline": "සජිත් වෙනුවෙන් තුන්වන රැළිය සැප්තැම්බර් 05", "News Content": "එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා ඉදිරි ජනාධිපතිවරණ අපේක්ෂකයා බවට පත් කිරීම සඳහා බල කෙරෙන ජන රැළි මාලාවේ තුන්වන රැළිය සැප්තැම්බර් 05 වනදා කුරුණෑගලදී පැවැත්වීමට තීරණය කර ඇත. ඊයේ පස්වරුවේ මුදල් අමාත්‍ය මංගල සමරවීර මහතාගේ නිවසේ පැවති සාකච්ඡාවකින් අනතුරුව අශෝක අබේසිංහ අමාත්‍යවරයා මේ පිළිබඳව කරුණු පැහැදිලි කළේය. එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතාට සහය දක්වන මැති ඇමතිවරුන් පිරිසක් ඊයේ පස්වරුවේ මුදල් අමාත්‍ය මංගල සමරවීර මහතාගේ කොළඹ පිහිටි නිල නිවසට රැස් වුණි. මෙහිදී ඊයේ පස්වරු 7 සිට අලුයම 1.30 දක්වා ඉදිරි ජනාධිපතිවරණය සම්බන්ධයෙන් සාකච්ඡාවක් පැවති අතර පැමිණි මැතිඇමතිවරුට රාත්‍රි භෝජන සංග්‍රහයක් ද ලබා දී ඇත.", "URL": "https://sinhala.adaderana.lk/news.php?nid=117794", "Category": null, "Parent URL": null}