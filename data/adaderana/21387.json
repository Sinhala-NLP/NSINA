{"Source": "Adaderana", "Timestamp": "January 15, 2012 07:50 am", "Headline": "නවකවදය දුන්නාට සිසුවියන් 5 ට ශිෂ්‍යභාවය නෑ", "News Content": "පළමු වසරේ ශිෂ්‍යාවකට නවකවදය දීමේ සිදුවීමක් සම්බන්ධයෙන් රුහුණු විශ්ව විද්‍යාලයේ සිසුවියන් 5 දෙනෙකුගේ ශිෂ්‍යභාවය තාවකාලිකව අත්හිටුවා තිබේ. ඔවුන් සම්බන්ධයෙන් විනය පරීක්ෂණ පවත්වන බව විශ්ව විද්‍යාලයේ ප්‍රකාශකයෙක් සඳහන් කළේය. මේ අතර රජරට වෛද්‍ය පීඨයේ සිසුහු ඊයේ අනුරාධපුර ‍ඓතිහාසික රුවන්වැලිසෑය ඉදිරිපිට දී අධිෂ්ඨාන ‍පූජාවක නිරතවූහ. සිසු අයිතිය රැකීමේ චේතනාව සරසවි බලධාරීන්ට පහලවේවායි ප්‍රාර්ථනා කරමින් සිදු කළ මෙම අධිෂ්ඨාන පූජාවට සිසුන් දහසකට වැඩි පිරිසක් සහභාගී වී සිටි බව කියැවෙයි.", "URL": "https://sinhala.adaderana.lk/news.php?nid=21387", "Category": null, "Parent URL": null}