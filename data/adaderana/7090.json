{"Source": "Adaderana", "Timestamp": "March 5, 2010 12:34 pm", "Headline": "කොළඹ විශ්ව විද්‍යාලයේ සිසුන් අතර ගැටුමක්", "News Content": "කොළඹ විශ්ව විද්‍යාලයේ සිසුන් දෙපිරිසක් අතර ගැටුමක් හටගෙන තිබේ. ගැටුම හටගෙන ඇත්තේ කොළඹ විශ්ව විද්‍යාලයේ කළමනාකරණ හා මූල්‍ය පීඨයේ පළමු වසරේ හා අවසන් වසරේ සිසුන් පිරිසක් අතරය. කොළඹ විශ්ව විද්‍යාලයේ ශිෂ්‍ය උපදේශක ආචාර්ය ප්‍රේමකුමාර ද සිල්වා මහතා පැවසුවේ සමුගැනීමේ සාදයක් අතරතුර මෙම ගැටුම හටගෙන ඇති බවය. ගැටුමින් එක් සිසුවෙකු තුවාල ලබා ඇති බව ද ආචාර්ය ප්‍රේමකුමාර ද සිල්වා මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7090", "Category": null, "Parent URL": null}