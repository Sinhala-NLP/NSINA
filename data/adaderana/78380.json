{"Source": "Adaderana", "Timestamp": "October 5, 2017 04:20 pm", "Headline": "කෝටි ගණනක් වටිනා ගජමුතු සමඟ 2ක් කොටුවෙයි", "News Content": "රුපියල් කෝටි තුනහමාරකට අලෙවි කිරීමට සූදානම් වූ ගජමුතු තොගයක් සමඟ සැකකරුවන් දෙදෙනෙකු ගම්පහ මිරිස්වත්ත ප්‍රදේශයේදී අත්අඩංගුවට ගෙන තිබේ. බස්නාහිර කලාපයේ වනජීවි නිළධාරීන් පිරිසක් විසින් උපාය දූතයෙකු යොදවා සිදුකළ වැටලීමකදී එම සැකකරුවන් දෙදෙනා අත්අඩංගුවට ගෙන ඇති බව ගම්පහ දිස්ත්‍රික් වනජීවී කලාප කාර්යාලය සඳහන් කළේය. ගජමුතු 08ක් රුපියල් කෝටි 09කට අළෙවි කිරීමට සැකකරුවන් පළමු අවස්ථාවේ උත්සාහ කර ඇති අතර පසුව එය රුපියල් කෝටි තුනහමාරක් දක්වා අඩු කිරීමට උපාය දූතයාට ඔවුන් එකඟ වී තිබේ. අදාළ ගජමුතු පුරාවිද්‍යා වටිනාකමක් සහිත ගල් සෙම්බුවක් තුළ තිබී සෙයාගත් බව සැකකරුවන් වනජීවී නිළධාරීන්ට අනාවරණය කර ඇති බව ගම්පහ දිස්ත්‍රික් වනජීවී කලාප කාර්යාලය සඳහන් කළේය.", "URL": "https://sinhala.adaderana.lk/news.php?nid=78380", "Category": null, "Parent URL": null}