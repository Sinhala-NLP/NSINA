{"Source": "Adaderana", "Timestamp": "April 4, 2018 08:03 pm", "Headline": "සිරියාව ගැන රුසියානු, ඉරාන සහ තුර්කි නායකයින් අතර සාකච්ඡාවක්", "News Content": "සිරියාවේ පවතින යුධමය වාතාවරණය සම්බන්ධයෙන් රුසියානු, ඉරාන සහ තුර්කි නායකයින් අතර සාකච්ඡාවක් පැවැත්වීමට නියමිතව තිබේ. තුර්කියේ අන්කාරා නුවරදී අද(04) එම සාකච්ඡාව පැවැත්වෙන බව විදෙස් මාධ්‍ය වාර්තා කළේය. සිරියාවේ වසර 07 ක පමණ කාලයක් පුරා ගැටුම්කාරී තත්ත්වය පවතින අතර රුසියාව, ඉරානය සහ තුර්කිය එම තත්ත්වය පාලනය කිරීම සඳහා මැදිහත්ව කටයුතු කරයි. මීට පෙරද සිරියානු අර්බුදය සම්බන්ධයෙන් ඔවුන් අතර සාකච්ඡා පැවැත්වුණි.", "URL": "https://sinhala.adaderana.lk/news.php?nid=86935", "Category": null, "Parent URL": null}