{"Source": "Adaderana", "Timestamp": "July 31, 2019 10:52 am", "Headline": "ඉන්දියාවෙන් ලංකාවට කුඩම්මාගේ සැලකිලි", "News Content": "මෙවර ඉන්දීය අයවැයෙන් අසල්වැසි රටවල් සඳහා වෙන්කරන මුදලින්වලින් අවම මුදල් ප්‍රමාණයක් ලංකාව වෙනුවෙන් වෙන් කළ ඇති බව ඉන්දියා ටුඩේ වෙබ් අඩවිය වාර්තා කරයි. මේ හේතුවෙන් ශ්‍රී ලංකාව දැඩි කලකිරීමකට පත්ව ඇති බව එම වෙබ් අඩවිය වැඩිදුරටත් සඳහන් කරයි. ඉන්දීයාවට වඩාත් සමිපතම සහ අතීතයේ සිට දිගු කාලීන සම්බන්ධතාවක් ඇති රටක් වන ශ්‍රී ලංකාවට වඩා මෙරව ඉන්දීය අයවැයෙන් අසල්වැසි රටවල් සඳහා වෙන්කරන මුදලින් වැඩි කොටසක් වෙන්කර ඇත්තේ මොරිසියසයට සහ මාලදිවයිනට බව වාර්තා වෙයි. පසුගිය වසරේ ඉන්දීය අයවැයෙන් ඉන්දීය රුපියල් කෝටි 150ක් ලංකාව වෙනුවෙන් වෙන් කළ ඇති අතර මෙවර අයවැයෙන් ඉන්දීය රුපියල් කෝටි 250ක් දක්වා වැඩිකර ඇති බව ඉන්දියා ටුඩේ වෙබ් පෙන්වා දෙයි. මේ අතර මොරිසියසයට පසුගිය වසරේ ඉන්දීය අයවැයෙන් ඉන්දීය රුපියල් කෝටි 350ක් වෙන් කර ඇති අතර මෙවර අයවැයෙන් ඉන්දීය රුපියල් කෝටි 1100ක් දක්වා වැඩිකර ඇති බව වාර්තා වෙයි. මාලදිවයින සඳහා පසුගිය වසරේ ඉන්දීය අයවැයෙන් ඉන්දීය රුපියල් කෝටි 125ක් වෙන් කර තිබූ අතර එය මෙවර අයැවයෙන් ඉන්දීය රුපියල් කෝටි 576ක් දක්වා වැඩි කර තිබේ. මෙවර අයවැයෙන් ඉන්දියාවෙන් උදව් ලබන රටවල් අතුරින් භුතානය පළමු ස්ථානය ගන්නා අතර පසුව පිලිවෙළින් මොරිසීය, නේපාලය සහ මාලදිවයින වෙයි. මෙම මුදල් වෙන් කිරීම අවශ්‍යතා අනුකූලව වෙන් කර නැති බවත් ඉන්දීයාව විසින් එය නැවත පරිශීලනය කරන බවත් ඉන්දියා ටුඩේ වෙබ් අඩවිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=115403", "Category": null, "Parent URL": null}