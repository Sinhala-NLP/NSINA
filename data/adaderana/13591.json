{"Source": "Adaderana", "Timestamp": "January 19, 2011 09:35 am", "Headline": "ලුණුගම්වෙහෙර ගංජා හේනක් වටලයි", "News Content": "ලුණුගම්වෙහෙර ප්‍රදේශයේ පවත්වාගෙන ගිය ගංජා හේනක් ආරක්ෂක අංශ විසින් වටලා තිබේ. ලුණුගම්වෙහෙර, බළල්මල හන්දිය නැමැති රක්ෂිත වනයේ අක්කරයක පමණ භූමි භාගයක මෙම ගංජා ‍හේන පවත්වාගෙන ගොස් ඇති බව සඳහන් වේ. හම්බන්තොට පොලිස් වි‍ශේෂ කාර්ය බලකා නිලධාරී කණ්ඩායමක් විසින් මෙම වැටලීම සිදුකර තිබේ. වැටලීම සිදුකරන අවස්ථාවේ එම ස්ථානයේ තිබී වියළි ගංජා කිලෝග්‍රෑම් 9යි ග්‍රෑම් 660 ක ප්‍රමාණයක් සොයාගත් බව පොලිසිය පවසයි. එම ස්ථානයේ සිටි පුද්ගලයෙකු ද සැකපිට අත්අඩංගුවට ගෙන ඇති අතර ඔහු අද වැල්ලවාය මහේස්ත‍්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13591", "Category": null, "Parent URL": null}