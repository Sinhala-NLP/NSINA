{"Source": "Adaderana", "Timestamp": "February 24, 2014 10:04 am", "Headline": "ත්‍රිවීල් රියදුරුට තැලූ පොලිස් ලොක්කෙක් ඇතුළු 5ක් කොටු", "News Content": "ත්‍රිරෝද රථ රියදුරෙකුට පහර දී ඔහු වෑන් රථයකින් රැගෙන යාමට උත්සහ කළ උප පොලිස් පරීක්ෂකවරයෙකු ඇතුළු 5දෙනෙකු අත්අඩංගුවට ගෙන තිබේ. අලවතුගොඩ නගරයේදී ඊයේ රාත්‍රි 10ට පමණ සිදුවු එකී පහරදීමට සම්බන්ධ උප පොලිස් පරීක්ෂකවරයා මාතලේ කන්ද නුවර පොලිස් මුරපළේ ස්ථානාධිපතිවරයා ලෙස කටයුතු කරන අයෙකු බව අනාවරණය වී ඇත. උප පොලිස් පරීක්ෂකවරයා ඇතුළු තවත් පුද්ගලයින් 5දෙනෙකු වෑන් රථයකින් ගමන් කරමින් සිටියදී ත්‍රි රෝද රථ රියදුරෙකු සමග බහින් බස්වීමක් සිදුව තිබේ. අනතුරුව උප පොලිස් පරීක්ෂකවරයා ඇතුළු පිරිස ත්‍රිරෝද රථ රියදුරුට පහර දී ඔහු වෑන් රථයෙන් රැගෙන යාමට උත්සහ කර ඇති අතර එම අවස්ථාවේ දී ප්‍රදේශවාසින් විසින් සැකකරුවන් අල්ලා අලවතුගොඩ පොලිසියට භාර දී ඇත. සැකකරුවන් සියලු දෙනා සිද්ධිය වන අවස්ථාවේ දි අධික ලෙස බීමත්ව සිටි බවට ද අනාවරණය වී තිබේ.", "URL": "https://sinhala.adaderana.lk/news.php?nid=41342", "Category": null, "Parent URL": null}