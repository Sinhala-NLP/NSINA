{"Source": "Adaderana", "Timestamp": "June 21, 2019 11:21 am", "Headline": "වැලිගම දී බුදු පිළිමයකට ගල් ප්‍රහාරයක්", "News Content": "මාතර වැලිගම ප්‍රදේශයේ පිහිටි බුදු මැඳුරකට එල්ල කළ ගල් ප්‍රහාරයකින් එහි තිබු බුදු පිළිමයට හානි සිදුවී ඇති බව වාර්තා වෙයි. අද (21) අලුයම 4ට පමණ මෙම ප්‍රහාරය එල්ල කර ඇති බව අද දෙරණ වාර්තාකරු ප්‍රකාශ කරයි. බුදු පිළිමයට ගල් ප්‍රහාර 2ක් එල්ල කර ඇති බව අනාවරණය වී තිබේ. ප්‍රහාරය එල්ල කර ඇත්තේ කවුරුන්ද හෝ කිනම් හේතුවක් මතද යන්න පිළිබඳ මෙතෙක් සොයාගෙන නොමැති අතර මෙම ස්ථානයේ භූමිය පිළිබඳව දෙපිරිසක් අතර කලක පටන් ගැටුමක් පැවති බවත් දෙරණ වාර්තාකරු පැවසීය. සිද්ධිය පිළිබඳව වැඩිදුර විමර්ශන කටයුතු වැලිගම පොලීසිය විසින් මේ වන විටත් සිදුකරමින් පවතියි.", "URL": "https://sinhala.adaderana.lk/news.php?nid=112461", "Category": null, "Parent URL": null}