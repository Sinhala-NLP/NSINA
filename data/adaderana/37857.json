{"Source": "Adaderana", "Timestamp": "October 2, 2013 11:09 am", "Headline": "මහරගම නාගරික මන්ත්‍රී නිශාන්ත විමලචන්ද්‍ර අත්අඩංගුවට ", "News Content": "මහරගම ප්‍රාදේශිය ලේකම් කාර්යාලයයේ සැලසුම් අධ්‍යක්ෂ අමල් රණවීර මහතාට පහර දුන්නැයි කියන සිද්ධීයක් සම්බන්ධයෙන් සැකපිට මගරගම නගර සභා මන්ත්‍රී නිශාන්ත විමලචන්ද්‍ර මහතා මහරගම පොලීසිය විසින් අද(02) අත්අඩංගුවට ගෙන තිබේ. ඔහු අද ගංගොඩවිල අධිකරණයට ඉදිරිපත් කිරීමට නියමිතයි. මහරගම ප්‍රාදේශීය සංවර්ධන කමිටු රැස්වීම් අවසානයේ දී ප්‍රාදේශීය ලේකම් කාර්යාලයයේ සහකාර අධ්‍යක්ෂ අමල් රණවීර හා මහරගම නාගරික මන්ත්‍රී නිශාන්ත විමලචන්ද්‍ර මහතා අතර ගුටිබැට හුවමාරුවක් ඇති විය. මාර්ගයක් සම්බන්ධයෙන් මන්ත්‍රී ඇසූ ප්‍රශ්නයකින් පසු මේ තත්ත්වය ඇති වී තිබේ. සම්බන්ධීකරණ කමිටු රැස්වීම පැවැතියේ දිනේශ් ගුණවර්ධන ඇමැතිවරයාගේ ප්‍රධානත්වයෙන් බවද වාර්තා වෙයි.", "URL": "https://sinhala.adaderana.lk/news.php?nid=37857", "Category": null, "Parent URL": null}