{"Source": "Adaderana", "Timestamp": "October 10, 2018 08:33 pm", "Headline": "අනතුරකින් ජීවිතයක් මහ මඟ නවතී", "News Content": "මහනුවර - කොළඹ ප්‍රධාන මාර්ගයේ නිට්ටඹුව හොරගොල්ල ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. ත්‍රීරෝද රථයක් රියදුරුට පාලනය කරගත නොහැකි වීමෙන් මාර්ගයෙන් ඉවතට පැන ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ ත්‍රීරෝද රථයේ රියදුරු සහ පිටුපස ගමන් ගත් පුද්ගලයා වතුපිටිවල රෝහලට ඇතුළත් කර තිබේ. එහිදී 49 හැවිරිදි ත්‍රීරෝද රථයේ රියදුරු මියගොස් ඇති බව පොලීසිය පැවසයි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර නිට්ටඹුව පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97498", "Category": null, "Parent URL": null}