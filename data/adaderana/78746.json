{"Source": "Adaderana", "Timestamp": "October 15, 2017 03:51 pm", "Headline": " වෑන් රිය අඩි 100ක ප්‍රපාතයට පෙරළිලා-3ක් රෝහලේ", "News Content": "කොළඹ සිට හැටන් දක්වා මඟීන් පිරිසක් රැගෙන ධාවනය වූ වෑන් රථයක් හැටන් - මල්ලිඅප්පු ප‍්‍රදේශයේදී අඩි සියයක් පමණ ප‍්‍රපාතයකට පෙරළී තිබේ.අනතුරුව එය හැටන් ඔයට පෙරළීමෙන් එහි ගමන් ගත් තිදෙනෙකු බරපතළ ලෙස තුවාල ලබා දික්ඔය මුලික රෝහල වෙත ඇතුළත් කර ඇති බව හැටන් පොලීසිය පවසයි. අද (15) උදෑසන 6.00 ට පමණ මෙම අනතුර සිදුවී ඇති අතර එළඹෙන දීපාවලී උත්සවය වෙනුවෙන් කොළඹ ප‍්‍රදේශයේ රැකියාවල නිරත වතුකරයේ පිරිසක් දීපාවලී උත්සවය සඳහා පැමිණෙමින් සිටියදී මෙම අනතුර සිදුවී ඇති බව පොලීසිය පවසයි.වෑන් රථය අනතුරට පත්වන අවස්ථාවේ වෑන් රථය තුළ හයදෙනෙකු ගමන් කර ඇති බවත්, වෑන් රථයේ සිරවී සිටි තුවාලකරුවන් තිදෙනෙකු හැටන් පොලීසිය මඟින් වෑන් රථයෙන් ඉවතට ගෙන රෝහල් ගත කර තිබේ. රියදුරුට නින්ද යෑමෙන් මෙම අනතුර සිදුවී ඇති බව අනතුර පිළිබඳ පරික්‍ෂණ පවත්වන හැටන් පොලීසිය පවසයි.", "URL": "https://sinhala.adaderana.lk/news.php?nid=78746", "Category": null, "Parent URL": null}