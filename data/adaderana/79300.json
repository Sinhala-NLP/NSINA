{"Source": "Adaderana", "Timestamp": "October 30, 2017 12:10 pm", "Headline": " දේවානන්ද මරන්න ගිය 6ක් ඇතුළට ", "News Content": "පාර්ලිමේන්තු මන්ත්‍රී ඩග්ලස් දේවානන්දා මහතා තියුණු ආයුධවලින් පහරදී ඝාතනය කිරීමට උත්සහ කිරීමේ චෝදනා සම්බන්ධයෙන් වරදකරුවන් වූ පුද්ගලයින් 06 දෙනෙකුට කොළඹ මහාධිකරණය විසින් සිරදඬුවම් නියම කර තිබේ. කොළඹ මහාධිකරණ විනිසුරු පියසේන රණසිංහ මහතා විසින් එක් අයෙකුට වසර දහයක් සහ මාස 06ක් බැඟින් සිරඬුවම් නියම කළ බව අද දෙරණ අධිකරණ වාර්තාකරු සඳහන් කළේය. සිද්ධිය සම්බන්ධයෙන් පුද්ගලයින් 16 දෙනෙකුට චෝදනා එල්ල වී තිබූ අතර ඉන් එක් විත්තිකරුවෙකු වරද පිළිගැනීම නිසා මීට පෙර ඔහුට එරෙහිව දඬුවම් නියම කෙරිණි. සෙසු විත්තිකරුවන් 15 දෙනාගෙන් 09 දෙනෙකු නිදොස් කොට නිදහස් කිරීමට මහාධිකරණ විනිසුරුවරයා නියෝග කර ඇත. විත්තිකරුවන් නොමැතිව අදාළ නඩුව විභාගයට ගෙන තිබූ අතර වරදකරුවන් අත්අඩංගුවට ගන්නා ලෙස අධිකරණය පොලීසියට නියෝග කළ බව අද දෙරණ අධිකරණ වාර්තාකරු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79300", "Category": null, "Parent URL": null}