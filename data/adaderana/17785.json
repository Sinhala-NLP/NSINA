{"Source": "Adaderana", "Timestamp": "August 1, 2011 03:08 pm", "Headline": "අනුරාධපුර රෝහලේ වෛද්‍ය වර්ජනය අත්හිටුවයි", "News Content": "අනුරාධපුර රෝහලේ වෛද්‍යවරුන් පිරිසක් ආරම්භ ‍කර තිබූ සංකේත වැඩ වර්ජනය මේ වන විට අත්හිටුවා තිබේ. ඒ සෞඛ්‍ය අමාත්‍යාංශ ලේකම්වරයා සමඟ අදාළ ගැටලුව සම්බන්ධයෙන් අද(01) දහවල් පැවති සාකච්ඡාවකින් අනතුරුව මෙසේ වර්ජනය අත්හිටුවා ඇත. අනුරාධපුර රෝහලේ බාහිර රෝගී අංශය සහ සායන කටයුතු සිදු කරන ගොඩනැගිල්ලේ පවත්නා අඩු පහසුකම් හේතුවෙන් වෛද්‍යවරුන් මෙසේ අද සංකේත වැඩවර්ජනයක නිරත විය. කෙසේ වුවත් දහවල් පැවති සාකච්ඡාවේ දී අදාළ ගැටලුවට කඩිනමින් විසඳුමක් ලබා දීමට සෞඛ්‍ය අමාත්‍යාංශ ලේකම්වරයා එකඟ වීම හේතුවෙන් ‍වර්ජනය අත්හැරීමට තීරණය කළ බව රජයේ වෛද්‍ය නිලධාරීන්ගේ සංගමයේ උපලේකම් වෛද්‍ය සංකල්ප මාරසිංහ මහතා සඳහන් කළේය.", "URL": "https://sinhala.adaderana.lk/news.php?nid=17785", "Category": null, "Parent URL": null}