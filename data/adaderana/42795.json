{"Source": "Adaderana", "Timestamp": "April 26, 2014 09:41 am", "Headline": "සුපිරි හෝටල් වල සහනය කිහිප දෙනෙකුට පමණයි", "News Content": "ක්‍රමෝපාය සංවර්ධන ව්‍යාපෘති පනතට අදාළ නියමයන් මගින් ඉදිරිපත් කර ඇති හෝටල් ව්‍යාපෘති වලට අසීමිත බදු සහන ලබාදී ඇති බව ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. මෙලෙස බදු සහන ලබාදී ආයෝජකයින් ගෙන්වා ගැනීම ඵලදායක නොවන කාර්යයක් බව හෙතෙම කියයි. ක්‍රමෝපාය සංවර්ධන ව්‍යාපෘති පනත යටතේ ඉදිරිපත් වු නියමයන් දෙකක් සම්බන්ධ පාර්ලිමේන්තු විවාදයට සහභාගී වෙමින් අනුර කුමාර දිසානායක මන්ත්‍රීවරයා මේ බව කියා සිටියේය. එම හෝටල් ව්‍යාපෘති තුන මගින් සහන සැලසෙන්නේ ව්‍යාපාරිකයින් කිහිපදෙනෙකුට පමණක් බව අනුර කුමාර දිසානායක මන්ත්‍රීවරයා පෙන්වාදුන්නේය. එහිදී එස්.බී.දිසානායක අමාත්‍යවරයා පැවසුවේ ප්‍රබල ආයෝජකයින් මෙරටට ගෙන්වා ගැනීමට නම් විවිධ බදු සහන ලබාදීමට කටයුතු කළ යුතු බවයි.", "URL": "https://sinhala.adaderana.lk/news.php?nid=42795", "Category": null, "Parent URL": null}