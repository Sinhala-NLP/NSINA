{"Source": "Adaderana", "Timestamp": "August 9, 2018 11:09 am", "Headline": "රුසියාව හා අමෙරිකාව අතර සීතල යුද්ධය උණුසුම් වෙයි", "News Content": "රුසියාවට එරෙහිව නව සම්බාධක පනවන බව අමෙරිකාව නිවේදනය කළේය. ඒ බ්‍රිතාන්‍යයේ වෙසෙන රුසියානු ඔත්තුකරුවෙකු වූ සර්ගෙයි ස්ක්‍රිපාල්ට විෂ ශරීරගත කිරීමේ සිදුවීමට රුසියාව සම්බන්ධ බවට තීන්දු කරමින්. රුසියානු ඔත්තුකරුවෙකු වූ සර්ගෙයි ස්ක්‍රිපාල් සහ ඔහුගේ දියණියට බ්‍රිතාන්‍යයේදී විෂ ශරීරගත කිරීමේ සිදුවීමට රුසියාව සම්බන්ධ බව තීන්දු කරමින් ඔවුන්ට එරෙහිව නව සම්බාධක පැනවීමට අමෙරිකාව සූදානම් වේ. අමෙරිකානු රාජ්‍ය දෙපාර්තමේන්තුව විසින් නිකුත් කල නිවේදනයක මේ බව සඳහන්ව තිබිණි. ස්ක්‍රිපාල් හා ඔහුගේ දියණියට ප්‍රහාරය එල්ල කිරීම සඳහා ජාත්‍යන්තර නීති උල්ලංඝනය කරමින් රසායනික හෝ ජීව අවි යොදාගෙන ඇති බවත් එම නිවේදනයේ දැක්වේ. මෙම සිදුවීම සම්බන්ධයෙන් බ්‍රිතාන්‍යයද චෝදනා කර සිටියේ රුසියාවට නමුත් ක්‍රෙම්ලිනය එම චෝදනා දැඩිව ප්‍රතික්ෂේප කර තිබිණි.", "URL": "https://sinhala.adaderana.lk/news.php?nid=94101", "Category": null, "Parent URL": null}