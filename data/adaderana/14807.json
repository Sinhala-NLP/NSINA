{"Source": "Adaderana", "Timestamp": "March 13, 2011 09:54 am", "Headline": "බලයේ රැඳෙන්න තීරණ ගත්තේ නෑ", "News Content": "බලයේ රැඳී සිටීමේ අරමුණින් කිසිවිටෙකත් වත්මන් රජය තීරණ නොගත් බව ජනාධිපති මහින්ද රාජපක්ෂ මහතා පවසයි. පටු දේශපාලන හැඟීම් පසෙකලා ජනතාව වෙනුවෙන් මාතෘ භූමිය වෙනුවෙන් ඉටු කළ යුතු යුතුකම් නිසි කලට වේලාවට ඉටු කළ බව ජනාධිපතිවරයා පවසයි. මීරීගම ප්‍රදේශයේ පැවති ගම්පහ දිස්ත්‍රික් එක්සත් ජනතා නිදහස් සන්ධාන ක්‍රියාකාරීන් පිරිසක් අමතමින් ඊයේ පස්වරුවේ ජනාධිපති මහින්ද රාජපක්ෂ මහතා මෙම අදහස් පළ කළේය. ජනතාවගේ නිදහස හා සමෘද්ධිය වෙනුවෙන් කළ යුතු ඕනෑම කැපවීමක් සිදු කරන බව ජනාධිපතිවරයා එහිදී අවධාරණය කළේය. බිහිසුණු ත්‍රස්තවාදය මුලිනුපුටුටා දමමින් රටේ ජනතාවට නිදහස ලබා දෙන්නට කැප වූ තමාට අද නිදහස අහිමි වී ඇති බව ජනාධිපති මහින්ද රාජපක්ෂ මහතා මෙහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=14807", "Category": null, "Parent URL": null}