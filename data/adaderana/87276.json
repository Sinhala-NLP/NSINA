{"Source": "Adaderana", "Timestamp": "April 11, 2018 09:02 am", "Headline": "   ඝාතන සැකකරුවෙක් පොලිස් දැලේ", "News Content": "මනුෂ්‍ය ඝාතන හා දේපළ කොල්ලකෑම්වලට සම්බන්ධ පුද්ගලයෙකු තංගල්ල, වීරකැටිය ප්‍රදේශයේදී අත්අඩංගුවට ගෙන තිබේ. තංගල්ල කොට්ඨාස විමර්ශන අංශයේ නිලධාරීන් විසින් සිදුකළ සෝදිසි මෙහෙයුමකදී ත්‍රීරෝද රථයකින් ගමන් කරමින් සිටි පුද්ගලයෙකු නවතා පරීක්ෂා කිරීමේදී ඔහු සතුව තිබී ජීව අත්බෝම්බයක් සොයාගත් බව පොලීසිය පැවසුවේය. සැකකරුගෙන් සිදුකළ වැඩිදුර ප්‍රශ්න කිරීම් වලදී ඔහු මනුෂ්‍ය ඝාතන දෙකකට හා ගිනි අවි පෙන්වා අන් මාල හා දේපළ කොල්ලකෑම් කිහිපයකටද සම්බන්ධ පුද්ගලයෙකු බව අනාවරණය වී ඇත. අත්අඩංගුවට ගෙන ඇත්තේ රන්න ප්‍රදේශයේ පදිංචි 24 හැවිරිදි පුද්ගලයෙකු බව සඳහන්ය. ඔහු අද වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=87276", "Category": null, "Parent URL": null}