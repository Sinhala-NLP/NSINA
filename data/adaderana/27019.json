{"Source": "Adaderana", "Timestamp": "August 31, 2012 09:33 am", "Headline": "අද සහ ඉරිදා විදුලිය කපන්නේ නෑ", "News Content": "අද (31) සහ ලබන ඉරිදා (02) යන දෙදින කිසිදු විදුලි කප්පාදුවක් සිදු නොකරන බව විදුලිබල හා බලශක්ති අමාත්‍යාංශය පවසයි. පොහොය දිනය ඇතුළු දිගු සති අන්තයක් එළඹීම හේතුවෙන් මහජනයාට සිදුවන දුෂ්කරතා මඟහැරවීම සඳහා මෙම තීරණය ගෙන ඇතැයි වාර්තා වේ. එහෙත් සෙනසුරාදා දිනයේ සහ සඳුදා දිනයේ සිට පෙර දැනුම් දී ඇති පරිදි විදුලි කප්පාදුව සිදුකරන බව අමාත්‍යාංශය සඳහන් කළේය. නොරොච්චෝලේ තාප විදුලි බලාගාරය යථා තත්ත්වයට පත්කිරීම මෙතෙක් සාර්ථක වී නොමැති බැවින් විදුලි කප්පාදුව අත්හිටුවීම පිළිබඳ තීරණයක් ගෙන නොමැති බව විදුලිබල අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=27019", "Category": null, "Parent URL": null}