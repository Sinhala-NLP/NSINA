{"Source": "Adaderana", "Timestamp": "July 24, 2018 10:01 pm", "Headline": "ලබන 26 වැනිදා දීප ව්‍යප්ත වර්ජනය අනිවාර්යයි", "News Content": "මීට පෙර ප්‍රකාශයට පත්කළ පරිදි ලබන 26 වැනිදා තම වෘත්තීය සංගම් දීප ව්‍යප්ත වර්ජනය අනිවාර්යෙන්ම සිදුකරන බව අධ්‍යාපනය සුරැකීමේ වෘත්තීය එකමුතුව පවසයි. කෙසේ වෙතත් අධ්‍යාපන අමාත්‍ය අකිල විරාජ් කාරියවසම් මහතා අද (24) මාධ්‍ය හමුවක් කැඳවමින් සඳහන් කළේ, පාසල් විභාග කාල සීමාවකදී එලෙස වර්ජනයක නිරත වීමට කිසිසෙත් තමන් ඉඩ නොදෙන බවය. දේශපාලන උවමනා මත අධ්‍යාපන ක්ෂේත්‍රයේ රැකියා අවස්තා ලබා දී ඇති බවත් මෙම පත් වීම් නිසි පරිදි ලබා දීමට කටයුතු නොකලහොත් ජාතික විභාග ද වර්ජනය කිරිමට සුදානම් වන බව ලංකා ගුරු සේවා සංගමයේ ලේකම් ජෝසෆ් ස්ටාර්ලින් මහතා පැවසීය. කෙසේ වෙතත් මේ සම්බන්ධයෙන් අදහස් දැක්වු අමාත්‍ය අකිල විරාජ් කාරියවසම් මහතා පැවසුවේ නීති විරෝධි පත්වීම් ලබා දි ඇත්නම් එ සම්බන්ධයෙන් අධිකරනයට පැමිනිලි කළ හැකි බවය.", "URL": "https://sinhala.adaderana.lk/news.php?nid=93148", "Category": null, "Parent URL": null}