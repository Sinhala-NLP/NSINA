{"Source": "Adaderana", "Timestamp": "November 14, 2015 01:02 pm", "Headline": " හලාවත රෝහලට ගංවතුරෙන් බලපෑම් - රෝහලේ රෝගීන් ‍වෙනත් රෝහල්වලට ", "News Content": "වැසි ජලය බැස නොයාම හේතුවෙන් හලාවත රෝහලේ ප්‍රතිකාර ලබමින් සිටි රෝගීන් පිරිසක් වෙනත් රෝහල වෙත මාරුකර යැවිමට රෝහල් බලධාරීන් පියවරගෙන තිබේ.හලාවත රෝහලේ වාට්ටු 04 සහ දැඩිසත්කාර නිරික්ෂණ ඒකකයේ ප්‍රතිකාර ලබමින් සිටි රෝගීන් මෙලෙස මාරුකර යවා ඇති බව අද දෙරණ වාර්තාකරු සඳහන් කළේය.ඒ අනුව දැඩි සක්තාර නිරික්ෂණ ඒකකයේ ප්‍රතිකාර ලබමින් සිටි රෝගින් ජාතික රෝහලට සහ සෙසු වාට්ටුවල ප්‍රතිකාර ලබමින් සිටි රෝගීන් මාරවිල සහ කුලියාපිටිය මූලික රෝහල් වෙත මාරුකර යවා තිබේ.මේ අතර වැසි ජලය බැස නොයාම හේතුවෙන් හලාවත, මාදම්පේ සහ මුන්දල ප්‍රාදේශිය ලේකම් කොට්ඨාසයට අයත් පවුල් 500 ක් පමණ පිඩාවට පත්ව ඇති බව පුත්තලම ආපදා කළමණාකරණ ඒකකය සඳහන් කළේය.හලාවත ප්‍රාදේශිය ලේකම් කොට්ඨාසයට අයත් මයිකුලම, අසරප්පාවත්ත, ඊබට් සිල්වා වත්ත, සිරප්පන්කුලිය, මල්වත්තයන ප්‍රදේශද මාදම්පේ ප්‍රාදේශිය ලේකම් කොට්ඨාසයට අයත් පම්බල, ඉරට්ටකුලම්, වාලහේන, සුදුවැල්ල යන ගම්මාන ද මුන්දලම ප්‍රාදේශිය ලේකම් කොට්ඨාසයට අයත් සින්නපාඩුව සහ මදුරන්කුලිය යන ප්‍රදේශවලට දැඩි බලපෑම් එල්ලවී තිබේ.මේ අතර හලාවත මුන්නේෂ්වරම් පිහිටි නල්ලනායගම් වැව් බැම්ම අවධානම් තත්ත්වයට පත්ව ඇති බැවින් ඊට වැලි කොට්ට දැමීමට පියවර ගන්නා බව ආපදා කළමණාකරණ ඒකකය සඳහන් කළේය.", "URL": "https://sinhala.adaderana.lk/news.php?nid=55093", "Category": null, "Parent URL": null}