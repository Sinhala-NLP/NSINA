{"Source": "Adaderana", "Timestamp": "April 18, 2019 08:12 am", "Headline": "යතුරුපැදි අනතුරකින් ජීවිතයක් මහ මඟ නවතී", "News Content": "පානදුර-රත්නපුර මාර්ගයේ මානාන ප්‍රදේශයේදී සිදුවු අනතුරකින් පුද්ගලයෙකු මියගොස් තිබේ. යතුරුපැදියක් පැදිකරුට පාලනය කර ගත නොහැකිව මාර්ගයේ නවතා තිබු ත්‍රිරෝද රථයක ගැටී මාර්ගයෙන් ඉවතට පැන බෝක්කුවක ද ගැටී මෙම අනතුර සිදුව ඇති බව පොලීසිය පැවසීය. අනතුරින් බරපතළ තුවාල ලැබු යතුරුපැදි කරු සහ පසුපැදිකරු ඉංගිරිය රෝහලට ඇතුළත් කිරීමෙන් අනතුරුව පසුපැදිකරු මියගොස් තිබේ. මෙලෙස මියගොස් ඇත්තේ 24 හැවිරිදි පානදුර ප්‍රදේශයේ පදිංචිව සිටි පුද්ගලයෙකු බව සඳහන්ය. බරපතළ තත්ත්වයේ පසුවන පැදිකරු වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=108137", "Category": null, "Parent URL": null}