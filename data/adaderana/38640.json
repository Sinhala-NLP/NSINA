{"Source": "Adaderana", "Timestamp": "November 6, 2013 09:50 am", "Headline": "ගිනි අවි 2ක් සමඟ පුද්ගලයින් 2ක් අත්අඩංගුවට ", "News Content": "නීති විරෝධී ලෙස මෙරට නිෂ්පාදිත ගිනි අවි 02ක් සමඟ පුද්ගලයින් දෙදෙනෙකු උඩුගම, අක්කර 80 ප්‍රදේශයේ දී අත්අඩංගුවට ගෙන තිබේ. උඩුගම පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන් උඩුගම සහ අකුරැස්ස ප්‍රදේශවල පදිංචිකරුවන් බව පොලීසිය සඳහන් කරයි. ඔවුන් අද(06) උඩුගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38640", "Category": null, "Parent URL": null}