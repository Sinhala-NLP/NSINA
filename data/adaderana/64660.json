{"Source": "Adaderana", "Timestamp": "October 2, 2016 10:27 pm", "Headline": "ජනපති යාපනය සරසවියේ නිරීක්ෂණ චාරිකාවක ", "News Content": "ජනාධිපති මෛත්‍රීපාල සිරිසේන මහතා යාපනය විශ්වවිද්‍යාලයේ නිරීක්ෂණ චාරිකාවක නිරත වී තිබේ.යාපනය දොරේඅප්පා ක්‍රීඩාංගණයේ පැවැති ජාතික මහා ක්‍රීඩා උළෙළේ සමාප්ති උත්සවය සඳහා සහභාගීවීමට ගිය අතරතුර ජනාධිපතිවරයා මෙම නිරීක්ෂණ චාරිකාවේ නිරත වූ බව ජනාධිපති මාධ්‍ය අංශය සඳහන් කළේය.එහිදී විශ්වවිද්‍යාලයේ ස්ථාපිත කරන ලද ජල පිරිපහදු යන්ත්‍ර දෙකක් විවෘත කිරීම ද ජනාධිපතිවරයා විසින් සිදු කර තිබේ.ඉන් අනතුරුව ජනාධිපති මෛත්‍රීපාල සිරිසේන මහතා විශ්වවිද්‍යාලයේ සිසු සිසුවියන්ගේ සමග සුහඳ කතාබහක නිරත වූ බවද ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=64660", "Category": null, "Parent URL": null}