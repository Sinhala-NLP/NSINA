{"Source": "Adaderana", "Timestamp": "June 18, 2014 09:38 am", "Headline": "ආයුධ සන්නද්ධව සිටි 3ක් කොටු ", "News Content": "ආයුධ සහිතව කාර් රථයකින් ගමන් කරමින් සිටි පුද්ගලයින් තිදෙනෙකු මාදම්පේ, තනිවැල්ල ප්‍රදේශයේ දි අත්අඩංගුවට ගෙන තිබේ. නොවිසඳුන අපරාධ විමර්ශන ඒකකයේ නිලධාරින් කණ්ඩායමකට ලැබුණු තොරතුරකට අනුව සිදුකළ වැටලීමකදී සැකකරු අත්අඩංගුවට ගෙන ඇති බව සඳහන් වෙයි. සැකකරුවන් සතුව තිබි ටී 56 ගිනි අවියක්, චීනයේ නිෂ්පාදිත පිස්තෝලයක්, ජීව අත්බෝම්බයක් සහ උණ්ඩ 22ක් පොලිස් බාරයට ගෙන තිබේ. අත්අඩංගුවට ගත් සැකකරුවන් අංගොඩ, නිට්ටඹුව සහ රත්නපුර ප්‍රදේශ වල පදිංචිකරුවන් බව පොලිසිය සඳහන් කළේය. සිද්ධිය සම්බන්ධයෙන් මාදම්පේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44038", "Category": null, "Parent URL": null}