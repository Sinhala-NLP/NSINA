{"Source": "Adaderana", "Timestamp": "August 15, 2015 03:48 pm", "Headline": "අපනයන වෙළඳපොළට අවාසියක් වන විදියට තීන්දු ගන්නේ නෑ ", "News Content": "රජයක් ලෙස දේශිය වෙළඳපොළට සහ අපනයන වෙළඳපොළට අවාසියක් සිදු වන ආකාරායේ කිසිදු තීන්දුවක් නොගන්නා බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා අවධාරණය කළේ දේශිය නිෂ්පාදන මෙන්ම දේශිය කර්මාන්ත සඳහා වැඩි අනුග්‍රහයක් ලබාදීම තම රාජ්‍ය ප්‍රතිපත්තිය වුවද, රජයකට වඩා පුද්ගලික අංශය අපනයන නිෂ්පාදනය සම්බන්ධයෙන් ශක්තිමත් විය යුතු බවයි.එමෙන්ම පුද්ගලික අංශය ශක්තිමත් කිරිම රජයේ මූලික ප්‍රතිපත්තියක් විය යුතු බව ද ජනාධිපති මෛත්‍රිපාල සිරිසේන මහතා පවසයි.බණ්ඩාරගම රයිගම ප්‍රදේශයේ අද පෙරවරුවේ පැවැති උත්සවයකට එක්වෙමින් ජනාධිපතිවරයා මෙම අදහස් පළ කර තිබේ.එසේම සැම විටම රාජ්‍ය භාණ්ඩාගාරය සහ ජාතික ආර්ථිකය ශක්තිමත් වන්නේ දේශිය නිෂ්පාදනය ශක්තිමත් වීම තුළින් බව ජනාධිපතිවරයා එහිදී ප්‍රකාශ කර ඇත.කෙසේ වෙතත් පසුගිය කාලසීමාව තුළ දේශිය කර්මාන්ත වැඩිදියුණු කිරිම සඳහා ප්‍රමුඛත්වයක් ලබා දුන් බව පෙනෙන්නට නොතිබූ බව ද ජනාධිපතිවරයා මෙහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=53259", "Category": null, "Parent URL": null}