{"Source": "Adaderana", "Timestamp": "February 25, 2014 07:57 am", "Headline": "තවත් සාකච්ඡාවක් මාර්තු පළමු සතියේ ", "News Content": "ඉන්දු ලංකා ධීවර ගැටලුව සම්බන්ධයෙන් මීළඟ සාකච්ඡා ලබන මාර්තු මස පළමු සතිය තුළ සිදුකිරීමට නියමිත බව ධීවර හා ජලජ සම්පත් සංවර්ධන අමාත්‍යාංශය පවසයි. ඔවුන් පෙන්වා දෙන්නේ අදාළ සාකච්ඡා පිළිබඳව ඉන්දීය බලධාරීන් මේ වන විටත් දැනුවත් කර ඇති බවයි. ඉන්දු ලංකා ධීවර ගැටලුව සම්බන්ධයෙන් ශ්‍රී ලංකාවේ ධීවර නියෝජිතයින් සහ ඉන්දීය ධීවර නියෝජිතයින් අතර පසුගිය මාසයේ ඉන්දියාවේ දී සාකච්ඡා පැවැත්වුණි. අදාළ සාකච්ඡාවල ඊළග අදියර මෙරට දී පැවැත්වීමට එහිදි යෝජනා වු අතර එම සාකච්ඡා ලබන මාර්තු මස පළමු සතියේ කොළඹ දි පැවැත්වීමට සැලසුම් කර ඇති බව ධීවර හා ජලජ සම්පත් සංවර්ධන අමාත්‍යාංශය සඳහන් කරයි. මෙහිදි ඉන්දු ලංකා ඒකාබද්ධ ධීවර ව්‍යාපාරයක් ආරම්භ කිරීම සම්බන්ධයෙන් වු යෝජනාවක් ඉදිරිපත් කිරීමට බලාපොරොත්තුවක් පවතින බව ද වාර්තා වෙයි.", "URL": "https://sinhala.adaderana.lk/news.php?nid=41361", "Category": null, "Parent URL": null}