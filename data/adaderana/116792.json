{"Source": "Adaderana", "Timestamp": "August 17, 2019 07:29 pm", "Headline": "සජිත් ජනපති වීම ඉර හඳ මෙන් විශ්වාසයි-නලීන්", "News Content": "ජනාධිපතිවරණය සම්බන්ධයෙන් දේශපාලන වේදිකාවේ විවිධ අදහස් පල විය. ශ්‍රි ලංකා නිදහස් පක්ෂ හිටපු අමාත්‍ය ආතාවුද සෙනෙවිරත්න මහතා ප්‍රකාශ කළේ තම පක්ෂයේ පණිවිඩය සැප්තැම්බර් 3 රටට ලබා දෙන බවයි. එක්සත් ජනතා නිදහස් සන්ධාන පා.ම.රෝහිත අබේගුණවර්ධන මහතා කියා සිටියේ ගෝඨාභය මහතා නියත ලෙසම ජය ලබන බවයි. එක්සත් ජනතා නිදහස් සන්ධානය පා.ම. වාසුදේව නානායක්කාර මහතා ප්‍රකාශ කළේ එක්සත් ජනතා නිදහස් සන්ධානයෙන් අපේක්ෂකයෙකු ඉදිරිපත් නොකරන බව ස්ථිර බවයි. එක්සත් ජාතික පක්ෂයේ හිටපු මහලේකම් තිස්ස අත්තනායක මහතා ප්‍රකාශ කළේ බිම් මට්ටමේ ජනතාව සජිත් ඉල්ලුවද ඒ හඬට එජාපය කන් නොදෙන බවයි. නලීන් බණ්ඩාර මහතා ප්‍රකාශ කළේ නියත ලෙසම සජිත් ප්‍රේමදාස මහතා ජනපති වීම ඉර හඳ මෙන් ස්ථිර බවයි.", "URL": "https://sinhala.adaderana.lk/news.php?nid=116792", "Category": null, "Parent URL": null}