{"Source": "Adaderana", "Timestamp": "October 31, 2016 02:59 pm", "Headline": " වැඩි සද්දයක් නෑ - වැඩ ගොඩක් ක්‍රියාත්මකයි", "News Content": "වැඩිපුර ප‍්‍රචාරයකින් තොරව 2020 වන විට දුගී දුප්පත් ජනතාව වෙනුවෙන් නිවාස 40000 ක් හැදීමට කටයුතු කරමින් යන බව මහනගර හා බස්නාහිර පළාත් සංවර්ධන අමාත්‍ය පාඨලී චම්පික රණවක මහතා පවසයි.එයින් පළවෙනි නිවාස 20000 ක වැඩ දැන් ආරම්භ වී ඇති බව අමාත්‍යවරයා කියා සිටියේ අද (31)සුහුරුපාය පරිශ‍්‍රයේ 19 වන මහලේ පිහිටි අමාත්‍යංශ ශ‍්‍රවණාගාරයේ පැවති ලෝක නගර දින ජාතික සැමරුම් උත්සවයට එක් වෙමිනි. එහිදී අමාත්‍යවරයා මෙසේද සඳහන් කළේය. අපි කිසිම තැනක විශාල ප‍්‍රචාරයක් ඒ සඳහා කරලා නැහැ. නමුත් එහි බර අපි දරාගෙන කරගෙන යනවා. අපි රජයෙන් ඉතාම කාරුණික ඉල්ලීමක් කරනවා. අපේ අමාත්‍යාංශයට, අපේ නාගරික සංවර්ධන අධිකාරියට මේ රටේ පැල්පත්වාසීන්ගේ ප‍්‍රශ්න විසඳන්න අපිට ඒ තරම් විශාල මූල්‍යමය ශක්තියක් නැහැ. ඒක නිසා හැමෝම කියන්නේ කොළඹට කිරි කියලා. නමුත් අනෙක් ප‍්‍රදේශවලට දෙන නිවාස සහණාධාරය අපටත් ලබාදෙන්න කියලා අපි ඉල්ලූවහම මොකද නිවාස ක්‍ෂෙත‍්‍රයේ නම් කොළඹට කැකිරි. ඒක නිසා අපට ඒ මූල්‍ය ශක්තිය ලබාදෙන ලෙස අපි ඉල්ලා තිබුණා. එහෙම උනොත් අපි මේ ප‍්‍රශ්නය නැවත නොඑන්නට සදහටම මේ පැලපත්වාසීන්ගේ ප‍්‍රශ්නය කොළඹ නගරයේ නොඑන්නට කටයුතු කරනවා.ඒ වගේම ප‍්‍රවාහන ක්ෂේත්‍රයේ අපි වැඩිපුර සද්දයකින් තොරව විශාල ව්‍යාපෘති ගණනාවක් කි‍්‍රයාත්මක කරලා තියෙනවා. ඩොලර් මිලියන් 1200 ක් වැයවන ඒ සැහැල්ලූ දුම්රිය මංපෙත් හතෙන් දෙකක වැඩකටයුතු ආරම්භ කරලා තියෙනවා. ආසන්න වශයෙන් තවත් ඩොලර් මිලියන දෙදහසක් පමණ ආයෝජනය වන ඉතිරි වැඩකොටස් ලබන වසරේ ආරම්භ කිරීමට අව්‍යශ්‍ය කරන ඒ ටෙන්ඩර් කැඳවීම කරලා තියෙනවා. ඒ වගේම දුම්රිය පද්ධති නවීකරණය සඳහා ඩොලර් මිලියන 600 කට ආයෝජන කටයුතු කරලා තියෙනවා. එ වගේම මහමාර්ග පද්ධතිය පුළුල්කිරීමත් අධිවේගී මාර්ග පද්ධතිය හා නගර කි‍්‍රයාකාරීත්වය සම්බන්ධ කිරීමට ඒ වගේම මේ බත්තරමුල්ල, කොටුව, කොට්ටාව, පානදුර ආදී ප‍්‍රදේශවල විශාල බහු මාදිලි මධ්‍යස්ථාන ඉදිකිරීමට අපි දැන් පියවර තබමින් ඉන්නවා. අපේ සුඛිත පුරවරය යටතේ අපි ව්‍යාපෘති 74 ක් මේ වසරේ කි‍්‍රයාත්මක කළා. අපි ලබන වසරේ ව්‍යාපෘති 100කට අධික ප‍්‍රමාණයක් කි‍්‍රයාත්මක කරන්න බලාපොරොත්තු වෙනවා. මේ හැම එහෙකින්ම අපි බලාපොරොත්තු වෙන්නේ විධිමත් නාගරික සැලසුමකින් ඉදිරියට යන්න.ඒ වගේම අපි කියන්න ඕනේ අනාගතයේ හෝමාගම කඩුවෙල ප‍්‍රදේශයේ ඉදිකරන ඒ තාක්ෂණික නගරය වේවා, බේරේ වැව වටේට ඉදිකරන වාණිජ නගරය වේවා, ඒ වගේම මුහුදේ අද ගොඩකරල ඉදිකරන්න බලාපොරොත්තුවන මූල්‍ය නගරය වේවා, ඒ වගේම හොරණ, මීරිගම ඉදිවන කර්මාන්ත නගර වේවා, ඒ වගේම ගුවන් නගරය වේවා මේ කිසි නගරයක බලශක්ති අවශ්‍යතාවය සඳහා, ඒ වගේම ජල අවශ්‍යතාවය සඳහා, ඒ වගේම කසල අවශ්‍යතාවය සඳහා අපි මේ රාජ්‍ය ආයතන හෙම්බත් කරන්න බලාපොරොත්තු වෙන්නේ නැහැ. උදාහරණයක් හැටියට මූල්‍ය නගරයේ කසළ අපි කොළඹ නගර සභාවට භාර දෙන්න අදහසක් නැහැ. ඒ වගේම තාක්ෂණ නගරයේ කසළ හෝමාගම ප‍්‍රාදේශීය සභාවට භාරදෙන්න අපේ අදහසක් නැහැ. මේ පරිපාලන නගරයේ කසළ කඩුවෙල නගර සභාවට භාරදෙන්න අපේ අදහසක් නැහැ. අපි ඒවා ඒ නගර තුළම කසළ කළමනාකරණය කිරීමේ නව වැඩපිළිවෙලක් දියත් කරන්න බලාපොරොත්තු වෙනවා. බලශක්තිය දියත් කරන වැඩපිළිවෙලක් නිර්මාණ්‍ය කරන්න බලාපොරොත්තු වෙනවා. ජලය ප‍්‍රතිචක‍්‍රීයකරණය සහ ජල නිර්මාණය කිරීමේ වැඩසටහනක් දියත් කරන්න අපි බලාපොරොත්තු වෙනවා. කලින් නගර නිර්මාණය කරලා ලංකා විදුලි බල මණඩලයට, ජල මණ්ඩලයට ඒවගේම ප‍්‍රාදේශීය සභාවලට දාපු බර අපි දාන්නේ නැහැ මේ මහනගර නිර්මාණයෙන් නිර්මාණය වන නව නගර එම නගර විසින්ම නඩත්තු කරන නව කි‍්‍රයාවලියක් ආරම්භ කොට තිබෙන බව අපි ප‍්‍රකාශ කරන්න කැමතියි\" යැයි ද වැඩිදුරටත් පැවසීය.", "URL": "https://sinhala.adaderana.lk/news.php?nid=65592", "Category": null, "Parent URL": null}