{"Source": "Adaderana", "Timestamp": "April 8, 2011 11:45 am", "Headline": "බිම්බෝම්බ වලට හසුවූ අලි ඇතුන්ට ප්‍රතිකාර කිරීමේ විශේෂ වැඩපිළිවෙළක් ", "News Content": "විල්පත්තුව වනාන්තරයේ සිලාවතුර ප්‍රදේශයේ බිම්බෝම්බවලට හසුවීමෙන් තුවාල ලබා සිටින අලි ඇතුන්ට ප්‍රතිකාර කිරීමේ ‍විශේෂ වැඩපිළිවෙළක් වන ජීවී දෙපාර්තමේන්තුව ආරම්භ කර තිබේ. එල්.ටී.ටී.ඊ ය විසින් පසුගිය සමයේ සීතා බේස් නම් කොටි කඳවුර පවත්වාගෙන ගිය ප්‍රදේශයේ වලදමා තිබූ බිම් බෝම්බවලට හසුවීමෙන් ‍අලි ඇතුන් සැලකිය යුතු ප්‍රමාණයක් තුවාල ලබා ඇති බව සඳහන්ය. එලෙස හදුනාගත් අලි ඇතුන් දස දෙනෙකුට ප්‍රතිකාර කිරීම ආරම්භ කළ බව වන ජීවී දෙපාර්තමේන්තුව පවසයි. ඉකුත් පස් වැනි දා ද බිම් බෝම්බ දෙකක් පුපුරා ගොස් ඇති අතර එයින් ද අලි ඇතුන්ට තුවාල සිදුවන්නට‍ ඇති බවට සැක කෙරෙයි.", "URL": "https://sinhala.adaderana.lk/news.php?nid=15352", "Category": null, "Parent URL": null}