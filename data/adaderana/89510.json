{"Source": "Adaderana", "Timestamp": "May 21, 2018 03:16 pm", "Headline": "මාර්ග රැසක් ජලයෙන් යටවෙයි-විකල්ප මාර්ග භාවිතා කරන්න", "News Content": "ආපදා තත්ත්වය හේතුවෙන් අද උදෑසන වන විට ප්‍රදේශ රැසක මාර්ග ජලයෙන් යටවීමෙන් ගමනාගමනයට බාධා එල්ල වී තිබේ. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා ප්‍රකාශ කළේ දිස්ත්‍රික් කිහිපයක ප්‍රධාන සහ අතුරුමාර්ග රැසක් ජලයෙන් යටවී ඇති බවයි. ජල ගැලීම් නැරඹීම සඳහා පැමිණීමෙන් වළකින් ලෙස ද පොලිස් මාධ්‍ය ප්‍රකාශකවරයා ජනතාවගෙන් ඉල්ලීමක් කරයි. මේ අතර පුත්තලම - හලාවත සහ ආනමඩුව - හලාවත මාර්ගය ද ජලයෙන් යටවී තිබේ. මේ අතර උඩරට දුම්රිය මාර්ගයේ ඉදල්ගස්හින්න හා ඔහිය දුම්රිය ස්ථාන අතර ප්‍රදේශයට පස් කන්දක් කඩා වැටීම හේතුවෙන් අඩාල වූ දුම්රිය ධාවනය යථා තත්ත්වයට පත් කර තිබේ.", "URL": "https://sinhala.adaderana.lk/news.php?nid=89510", "Category": null, "Parent URL": null}