{"Source": "Adaderana", "Timestamp": "July 28, 2012 10:13 am", "Headline": "ගල් කැබැල්ලක් වැදී දැරියක් මියයයි", "News Content": "ගල් කැබැල්ලක් වැදීමෙන් දැරියක් මියගොස් තිබේ. අදාළ දැරිය හබවැව, හල්මිල්ලවැව ප්‍රදේශයේ ගල්කොරියක් අසල සිටියදී මෙම අනතුර සිදුව ඇති බව සඳහන්ය. අනාරක්ෂිතව ගල් බෝර දැමීම හේතුවෙන් අනතුර සිදුව ඇති බව පොලිසිය පවසයි. මියගොස් ඇත්තේ වයස අවුරුදු 5 ක් පමණ වන එම ප්‍රදේශයේම පදිංචි දැරියකි. සිද්ධිය සම්බන්ධයෙන් ගල්මෝලේ හිමිකරු සහ එහි සේවකයෙකු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ලබන 31 වැනිදා දක්වා රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=26127", "Category": null, "Parent URL": null}