{"Source": "Adaderana", "Timestamp": "November 7, 2012 10:22 am", "Headline": "අධිකරණයේ ස්වාධීනත්වයට හානි එපා", "News Content": "අගවිනිසුරුට එරෙහිව දෝෂාභියෝගයක් ගෙන ඒමට ඇයගේ මූලිකත්වයෙන් රජයට එරෙහිව ලබාදුන් නඩු තීන්දු හේතු නොවන්නට ඇති බව අගරදගුරු පදවි කාලීන සිදුවීම් විමර්ශන කමිටුව විශ්වාසය පළ කරයි. අධිකරණයේ ස්වාධීනත්වය කඩ වන ආකාරයේ කිසිදු ක‍්‍රියාමාර්ගයකට ඉඩ නොතැබිය යුතු බව එම කමිටුවේ සභාපති සිරිල් ගාමිණී ප‍්‍රනාන්දු පියතුමා පවසයි. අගරදගුරු පදවි කාලීන සිදුවීම් විමර්ශන කමිටුව වෙනුවෙන් නිවේදනයක් නිකුත් කරමින් සිරිල් ගාමිණී ප‍්‍රනාන්දු පියතුමා මේ බව කියා සිටියේය. වර්තමානයේ රටේ කාලීන අවශ්‍යතාව වී ඇත්තේ ජාතික ගැටලුවට ස්ථිරසාර විසඳුමක් ගෙන ඒම බව සිරිල් ගාමිණී ප‍්‍රනාන්දු පියතුමා තවදුරටත් පෙන්වාදෙයි.", "URL": "https://sinhala.adaderana.lk/news.php?nid=28982", "Category": null, "Parent URL": null}