{"Source": "Adaderana", "Timestamp": "September 22, 2016 12:10 pm", "Headline": " යෝෂිතගේ ඉල්ලීම 28ට කල්යයි", "News Content": "විදෙස්ගතවීමට අවසර ලබාදෙන ලෙස යෝෂිත රාජපක්ෂ මහතා සිදුකර ඇති ඉල්ලීම ලබන 28 වෙනිදා සළකා බැලීමට කොළඹ මහාධිකරණය තීරණය කර තිබේ.අදාළ ඉල්ලීම සම්බන්ධයෙන් කරුණු දැක්වීම සඳහා කල් ලබාදෙන ලෙසට නීතිපතිවරයා සිදුකළ ඉල්ලීම සැළකිල්ලට ගත් මහාධිකරණ විනිසුරු ඒ.ඒ.ආර් හෙයියන්තුඩුව මහතා මෙම තීරණය ලබාදුන් බව අද දෙරණ වාර්තාකරු පැවසුවේය.ඔහු වෙනුවෙන් පෙනී සිටි නීතිඥ ගාමිණී මාරපන මහතා පැවසුවේ රගර් ක්‍රීඩාවේ දී ඇතිවූ ආබාධයකට සැත්කමක් සඳහා යෝෂිතට ඕස්ට්‍රේලියාවේ මෙල්බර්න් නුවරට යාමට අවසර දෙන ලෙසයි.ඒ වෙනුවෙන් මාසයක් ලබාදෙන ලෙසද නීතිඥවරයා ඉල්ලා ඇත.එම ඉල්ලීමට කරුණු දැක්වීමට කල්අවශ්‍ය බව එහිදී රජය වෙනුවෙන් පෙනී සිටි නීතිඥවරිය පවසා ඇත.මුදල් විශුද්ධිකරණ පනත යටතේ අධිකරණයෙන් ඇප නියමවී සිටින හිටපු ජනපති පුත් යෝෂිත රාජපක්ෂට විදේශගතවීම සඳහා අවසර ලබාදෙන්නේද නැද්ද යන අද (22) තීන්දු කරන බව කොළඹ මහාධිකරණය පසුගිය 20 වැනිදා ප්‍රකාශ කර තිබිණ.", "URL": "https://sinhala.adaderana.lk/news.php?nid=64317", "Category": null, "Parent URL": null}