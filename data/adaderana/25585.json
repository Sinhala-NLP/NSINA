{"Source": "Adaderana", "Timestamp": "July 7, 2012 04:46 pm", "Headline": "තීරුබදු රහිතව ගෙනා ලක්ෂ ගණනක දුම්වැටි තොගයක් අල්ලයි ", "News Content": "තීරුබදු රහිතව ආනයනය කරන ලද දුම්වැටි තොගයක් සමග පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. රාජගිරිය කඳවුරේ බුද්ධි අංශ නිලධාරීන්ට ලැබුණු තොරතුරකට අනුව කෙසෙල්වත්ත අලුත්කඩේ ප්‍රදේශයේ ‍දී මෙම සැකකරු අත්අඩංගුවට ගෙන ඇති බව සඳහන්ය. මෙහිදී මෙම සැකකරු ළඟ තිබී ගෝල්ඩ්සීල් වර්ගයේ දුම්වැටි 86,600 ක් විශේෂ කාර්යය බලකාය භාරයට ගෙන ඇති අතර එහි වටිනාකම රුපියල් 1,981,800 ක් වන බව එම බලකාය සඳහන් කරයි. අත්අඩංගුවට ගත් සැකකරු සහ දුම්වැටි තොගය වැඩිදුර විමර්ශන සඳහා කෙසෙල්වත්ත පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=25585", "Category": null, "Parent URL": null}