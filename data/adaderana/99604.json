{"Source": "Adaderana", "Timestamp": "November 22, 2018 04:25 pm", "Headline": " එජාපයේ වැඩි කැමැත්ත රනිල්ට නෙමෙයි සජිත්ට", "News Content": "ශ්‍රේෂ්ඨාධිකරණට අපහාස කීරීමට අදාළව පාර්ලිමේන්තු මන්ත්‍රී රංජන් රාමනායක මහතාට එරෙහිව අපහාස නඩුවක් ගොනු කිරීමට ඉදිරියේදී කටයුතු කරන බව අමාත‍්‍ය උදය ගම්මන්පිල මහතා පවසයි. අද(22) කොළඹ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. පාර්ලිමේන්තු විසුරුවා හැරීම පිළිබඳ පෙත්සම් විභාගය ශ්‍රේෂ්ඨාධිකරණය සිදුකරනු ලබන්නේ පංච පුද්ගල විනිසුරු මඩුල්ලකින් බවත් එම විනිසුරු මඩුල්ලේ විනිසුරුවන් තිදෙනෙකු එක්සත් ජාතික පක්ෂයට පක්ෂව තීන්දුව දෙන බවත් දෙදෙනෙකු ආණ්ඩුවට පක්ෂව තීන්දුව දෙන බවටත් රංජන් රාමනායක මහතා විසින් කලින් සඳහන් කරන්නේ කේසේද යන්න අමාත්‍යවරයා විසින් ප්‍රශ්න කරනු ලබයි. දෙරණ වාද පිටිය සංවාදයට එක්වෙමින් රංජන් රාමනායක මන්ත්‍රීවරයා මෙවැනි ප්‍රකාශයක් සිදු කර ඇති අතර එය ශ්‍රේෂ්ඨාධිකරණයට කළ අපහාසයක් බව ඒ මහතා පෙන්වා දෙයි. මේ අතර එක්සත් ජාතික පක්ෂයට සිටින බහුතර මන්ත්‍රීවරුන්ගෙන් අපෙක්ෂාව වන්නේ හිටපු අග්‍රාමාත්‍ය රනිල් වික්‍රමසිංහ මහතා අගමැති කිරීමට නොව සජිත් ප්‍රේමදාස මහතා අගමැති කිරීමට බව මාත‍්‍ය උදය ගම්මන්පිල මහතා සඳහන් කරයි.", "URL": "https://sinhala.adaderana.lk/news.php?nid=99604", "Category": null, "Parent URL": null}