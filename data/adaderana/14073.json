{"Source": "Adaderana", "Timestamp": "February 8, 2011 10:13 am", "Headline": "පාසල් සිසුවෙක් බයිසිකල් හොරකමේ-පාපැදි 7 ක් උස්සලා", "News Content": "පාපැදි සොරා ගෙන ගොස් අලෙවි කිරීමේ නිතර වූ 14 හැවිරිදි පාසල් ශිෂ්‍යයෙකු හලාවත පොලිසිය විසින් අත්අඩංගුවට ගෙන තිබේ. අත්අඩංගුවට ගත් මෙම පාසල් ශිෂ්‍යයා පා පැදි 7ක් පමණ සොරකම් කර ඇති බවට තොරතුරු අනාවරණය වී ඇති බව වාර්තා වේ. සොරා ගන්නා ලද පා පැදි දෙකක් ද පොලිසිය විසින් සොයා ගෙන තිබේ. මෙම පාසල් ශිෂ්‍යයා කාලයක සිට මෙලෙස හලාවත නගරයේ පා පැදි ගාල් ‍කොට ඇති ස්ථාන වලින් පා පැදි සොරකම් කර අලෙවි කර ඇති බව සඳහන් වේ.", "URL": "https://sinhala.adaderana.lk/news.php?nid=14073", "Category": null, "Parent URL": null}