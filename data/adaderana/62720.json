{"Source": "Adaderana", "Timestamp": "August 3, 2016 12:36 pm", "Headline": "ඉන්දියාවේ පාළමක් කඩා වැටී 22ක් අතුරුදන්", "News Content": "ඉන්දියාවේ අධිවේගී මාර්ගයක පාළමක් කඩා වැටීමෙන් සිදුවු අනතුරකින් පුද්ගලයින් විසි දෙදෙනෙකු දියේ ගිළී අතුරුදන්ව තිබේ.බටහිර ඉන්දීයාවේ ගෝආ සහ මුම්බායි යා කෙරෙමින් දිවෙන අධිවේගී මාර්ගයේ මෙම අනතුර සිදුව ඇත.ගංගාවක් හරහා ඉදිකර තිබු පාළම හදිසියේ කඩා වැටීම හේතුවෙන් එම පාළම මතින් ගමන් කරමින් සිටි මගී ප්‍රවාහන බස් රථ දෙකක් ගඟට වැටී ඇති බව සඳහන්ය. එහිදී එම බස් රථවල සිටි මගීන් විසි දෙදෙනෙකු මෙලෙස අතුරුදන්ව ඇත.ප්‍රදේශයේ පැවති අධික වර්ෂාව හමුවේ මෙම අනතුර සිදුව ඇති අතර සෝදිසි මෙහෙයුම්වලට ද වර්ෂාවෙන් දැඩි බාධා එල්ල වී ඇති බව ඉන්දීය පොලීසිය පවසයි.පසුගිය මාර්තු මාසයේදී ද කොල්කටාහි ඉදිකෙරෙමින් පැවති ගුවන් පාළමක් කඩා වැටීම හේතුවෙන් පුද්ගලයින් විසි දෙනෙකු ජීවිතක්ෂයට පත්වු අතර 2011 වසරේ බටහිර බෙංගාලයේ පාළමක් කඩා වැටීමෙන් පුද්ගලයින් තිස් දෙදෙනෙකු ජීවිතක්ෂයට පත්වුණි.", "URL": "https://sinhala.adaderana.lk/news.php?nid=62720", "Category": null, "Parent URL": null}