{"Source": "Adaderana", "Timestamp": "November 20, 2018 06:15 pm", "Headline": "වැඩිය මඟ වෙනස් වන තෙක් අහසට නැඟුණු මිනිසුන්", "News Content": "හලාවත ජයබිම විහාරස්ථානයේ වැඩ වාසය කළ ස්වාමීන් වහන්සේ විහාරස්ථානය හැර යාමට විරෝධය පල කරමින් විහාරස්ථානයේ දායක සභාවේ හා ජයබිම ග්‍රාමයේ හත්දෙනෙකු එක්ව විහාරස්ථාන භුමියේ ජල ටැංකිය මතට නැග උපවාසයක නිරත වී තිබේ. අද(20) පස්වරු තුනට පමණ මේ උපවාසය ආරම්භ කර ඇත. වසර තුනක කාලයක් මේ ස්වාමීන් වහන්සේ විහාරස්ථානයේ වැඩ වාසය කර ති අතර ඒ කාලය විහාරස්ථානයේ දියුණුවට විශාල වැඩ කොටසක් කර ඇති අතර නව ඉදිකිරීම් කීපයක්ද සිදු කර ඇත. මේ ඉදිකිරීම් විවෘත කිරීමට පෙර එනම් පසුගිය 18 වැනි දින දහවල් මේ ස්වාමීන් වහන්සේ විහාරස්ථානය හැර ගොස් තිබේ. නැවත මේ ස්වාමින් වහන්සේ ජයබිම විහාරස්ථානයට වඩින තෙක් උපවාසය අත නොහරින බව ජයබිම විහාරස්ථානයේ දායක සභාවේ සභාපති හේමරත්න දිසානායක මහතා පැවසිය.", "URL": "https://sinhala.adaderana.lk/news.php?nid=99497", "Category": null, "Parent URL": null}