{"Source": "Adaderana", "Timestamp": "July 24, 2019 01:18 pm", "Headline": "තරුණයින්ගේ හැඟීම් පාරට ඇවිල්ලා කියන්න පුළුවන් වෙලා-කාවින්ද", "News Content": "එක්සත් ජාතික පක්ෂයේ සාමුහික තීරණයක් මත ඉදිරි ජනාධිපතිවරණ අපේක්ෂකයා නම් කරන බව එම පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. අද(24) පෙරවරුවේ සිරිකොත පක්ෂ මූලස්ථානයේ පැවැති මාධ්‍ය හමුවකදී මන්ත්‍රීවරයා මේ බව සඳහන් කළේය. මෙහිදී මාධ්‍යවේදීන් ප්‍රශ්න කර සිටියේ සජිත් ප්‍රේමදාම මහතා 2020 ජනාධිපති අපේක්ෂකයා බවට විශාල කතිකාවතක් නිර්මාණය වී ඇති බවයි. එයට පිළිතුරු දුන් මන්ත්‍රීවරයා කියා සිටියේ, පක්ෂයේ එක් එක් මතයන් ඇති වුවත් පක්ෂයක් ලෙස ගනු ලබන්නේ සාමුහික තීරණයක් බවයි. එය එක්සත් ජාතික පෙරමුණේ ජාතික යොවුන් පෙරමුණ වශයෙන් මාධ්‍යයට පවසා සිටිම අපහසු බවද මන්ත්‍රීවරයා කියා සිටියේය. නමුත් පක්ෂයේ කෘතියාධිකාරී මණ්ඩලය හා පාර්ලිමේන්තු කණ්ඩායම ගන්නා වු තීන්දුව ජයග්‍රහණය කිරීම සඳහා යොවුන් පෙරමුණට කටයුතු කළ හැකි බවද කාවින්ද ජයවර්ධන මහතා පැවසීය. ජාතික යොවුන් පෙරමුණේ විධායක කමිටු රැස්වීමේ දී මීළඟ ජනාධිපතිවරණයේ ජයග්‍රහණය ගැන ඉතා උනන්දුවෙන් කටයුතු කරන බව ද කියා සිටි මන්ත්‍රීවරයා, තරුණයින්ගේ ජවය හා හැඟීම් පාරට ඇවිත් කියන්න පුළුවන් තත්ත්වයට අද වන විට ආණ්ඩුව වාතාවරණය සකස් කර ඇතැයි ද කියා සිටියේය.", "URL": "https://sinhala.adaderana.lk/news.php?nid=114889", "Category": null, "Parent URL": null}