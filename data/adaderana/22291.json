{"Source": "Adaderana", "Timestamp": "February 21, 2012 05:00 pm", "Headline": "තේ වත්තකින් අත්පා බැඳ දමා සිටි දැරියක් හමුවෙයි", "News Content": "අත්පා බැඳ දමා සිටි දැරියක බගවන්තලාව තේ වත්තක දී හමු වී තිබේ. විදුහල්පතිවරයෙකු විසින් කරන ලද පැමිණිල්ලකට අනුව ඒ පිළිබඳ පරීක්ෂණ ආරම්භ කළ බව බගවන්තලාව පොලිසිය පැවසීය. වයස අවුරුදු 14 ක් වන අදාළ දැරිය පාසල් නිල ඇඳුමින්ම සිටිය දී අත්පා බැඳ මුඛය වසා දමා තිබිය දී හමු වූ බව විදුහල්පතිවරයා ප්‍රකාශ කර ඇත. දැරිය බගවන්තලාව රෝහලට ඇතුළත් කර ඇති අතර ඇය කම්පනයට ලක්ව සිටීම හේතුවෙන් ප්‍රකාශයක් සටහන් කර ගැනිමට මෙතෙක් නොහැකි වී ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=22291", "Category": null, "Parent URL": null}