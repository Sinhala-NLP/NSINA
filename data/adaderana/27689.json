{"Source": "Adaderana", "Timestamp": "September 24, 2012 09:45 am", "Headline": "කන්න බොන්න නැතුව එන අලි එලවන්න බෑ", "News Content": "හබරණ, හොරිවිල වැව ප්‍රදේශයට වන අලි රංචුවක් කඩා වැදී තිබේ. 200ගෙන් ‍පමණ සමන්විත වන අලි රංචුවක් මෙලෙස කඩා වැදී ඇති බව සඳහන්ය. කලා වැව සහ මින්නේරිය රක්ෂිතවල රැඳී සිටින වන අලි මෙලෙස හොරිවිල ගම්මානය‍ට කඩා වැදී ඇත. පසුගිය දින කිහිපය තුළ දී වන අලි සිදුකළ පහරදීම්වලින් නිවාස සහ භවභෝග විනාශ වී ඇති බව ප්‍රදේශවාසීන් සඳහන් කළේය. පවතින දැඩි නියං සහිත කාලගුණ තත්ත්වය හේතුවෙන් මින්නේරිය ජාතික වනෝද්‍යානයට අයත් ප්‍රදේශයේ පිහි‍ටි වැව් සහ දියකඩිති සියල්ල සිඳීගොස් ඇති බව මේ සම්බන්ධයෙන් අද දෙරණ වනජීවී අංශවලින් සිදුකළ විමසීමක දී ඔවුන් පැවසීය. එම නිසා වන අලි ජලය සහ කෑම සොයා ගම්වදින බව ද වනජීවී අංශ සඳහන් කළේය. මෙම තත්ත්වය තුළ වන අලි පළවා හැරීම අපහසු වී ඇති බව වනජීවී නිලධාරීන් අප කළ විමසීමක දී කියා සිටියේය.", "URL": "https://sinhala.adaderana.lk/news.php?nid=27689", "Category": null, "Parent URL": null}