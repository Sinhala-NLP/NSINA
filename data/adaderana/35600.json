{"Source": "Adaderana", "Timestamp": "July 8, 2013 04:13 pm", "Headline": "මෙනන් එයි", "News Content": "ඉන්දීය ආරක්ෂක උපදේශක ශිවශංකර් මෙනන් මහතා දිවයිනට පැමිණ තිබේ. කටුනායක ගුවන්තොටුපළ විශේෂ ගුවන් යානයකින් ඔහු ඇතුළු පිරිස පැමිණි බව ගුවන් තොටුපළ කාර්යභාර නිලධාරීවරයා ප්‍රකාශ කළේය. දිවයිනට පැමිණි ඉන්දීය ආරක්ෂක උපදේශකවරයා මෙරට ඉහළ පෙලේ නිලධාරීන් රැසක් මුණගැසීමට නියමිතය. ඉන්දියාව, ශ්‍රී ලංකාව සහ මාලදිවයින අතර සමුද්‍ර ආරක්ෂාව පිළිබඳ සාකච්ජා කිරීම ශිවශංකර් මෙනන් මහතාගේ අරමුණ වී ඇත.", "URL": "https://sinhala.adaderana.lk/news.php?nid=35600", "Category": null, "Parent URL": null}