{"Source": "Adaderana", "Timestamp": "March 26, 2014 02:21 pm", "Headline": "මැතිවරණ නීති කැඩූ 126ක් අත්අඩංගුවේ ", "News Content": "බස්නාහිර සහ දකුණු පළාත් සභා මැතිවරණයේ මැතිවරණ නීතිරීති උල්ලංඝණය කිරීම සම්බන්ධයෙන් පුද්ගලයින් 126 දෙනෙකු අත්අඩංගුවට ගෙන ඇති බව පොලිස් මුලස්ථානය පවසයි. මෙහිදී වාහන 41 ක් ද පොලිස් බාරයට ගෙන ඇති අතර ඉන් වාහන 03ක් රජයේ අමාත්‍යංශ වලට අයත් වාහන බව එම මුලස්ථානය සඳහන් කළේය. අත්අඩංගුවට ගත් පුද්ගලයින් අධිකරණයට ඉදිරිපත් කිරීමෙන් අනතුරුව ඇප මත මුදාහැරීමට කටයුතු කර තිබේ. කෙසේ වෙතත් මේ වනවිට මැතිවරණ නීති රීති උල්ලංඝණය කිරීම සම්බන්ධයෙන් පැමිණිලි138 ක් ලැබී ඇති බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=42078", "Category": null, "Parent URL": null}