{"Source": "Adaderana", "Timestamp": "January 21, 2019 03:12 pm", "Headline": "තහනම් දැල් දැමූ පුද්ගලයින් 5ක් කොටු වෙයි", "News Content": "නැගෙනහිර නාවික විධානයට අනුයුක්ත නාවිකයින් පිරිසක් ත්‍රිකුණාමලය, බැක්බේ ප්‍රදේශයේ සිදු කළ සෝදිසි කිරීමකදි නීති විරෝධී දැල් භාවිතා කරමින් මසුන් ඇල්ලූ පුද්ගලයින් 05 දෙනෙකු අත්අඩංගුවට ගෙන තිබේ. එහිදී ඔවුන් සතුව තිබූ තහනම් දැලක්, ඩිංගි යාත්‍රාවක් සහ අල්ලන ලද මසුන් කිලෝග්‍රෑම් 43 ක් නාවික හමුදා භාරයට ගෙන ඇත. ඊයේ (20) අත්අඩංගුවට ගත් පුද්ගලයින්, තහනම් දැල, යාත්‍රාව, මසුන් සහ අනෙකුත් ධීවර ආම්පන්න, ඉදිරි නීතිමය කටයුතු සඳහා ත්‍රිකුණාමලය, සහකාර ධීවර අධ්‍යක්‍ෂ වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=102770", "Category": null, "Parent URL": null}