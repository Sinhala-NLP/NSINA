{"Source": "Adaderana", "Timestamp": "January 1, 2014 12:24 pm", "Headline": "හොර ඔප්පු සකසා ඉඩම් විකුණූ 2ක් දැලේ ", "News Content": "ව්‍යාජ ඔප්පු සකස් කර ඉඩම් විකිණීමේ ජාවාරමක නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. ව්‍යාජ ඔප්පු සැකසු ඉඩම් විකුණා රුපියල් ලක්ෂ 22ක් වංචා කිරීමක් සම්බන්ධයෙන් කොල්ලුපිටිය ප්‍රදේශයේ පදිංචි පුද්ගලයෙකු විසින් පසුගියදා පොලීසියට පැමිණිලි කර තිබුණි. ඒ අනුව කොළඹ අපරාධ කොට්ඨාශ විමර්ශන අංශයේ නිලධාරීන් සිදුකළ විමර්ශනයකදී මොවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් පුද්ගලයින් රාගම හා පොල්ගස්ඕවිට ප්‍රදේශයේ පදිංචිකරුවන් බව සඳහන් වෙයි. සැකකරුවන් ඊයේ(31) දිනයේ කැස්බෑව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ජනවාරි මස 08 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=40009", "Category": null, "Parent URL": null}