{"Source": "Adaderana", "Timestamp": "January 9, 2018 11:13 am", "Headline": " කොස්තාපල්ගේ ටී.56ටත් විදලා", "News Content": "කල්පිටිය පොලීසියේ සේවය කරන පොලිස් කොස්තාපල්වරයෙකු සතුව තිබූ ටී.56 වර්ගයේ ගිනි අවියක් සොරකම් කළ බව කියන පුද්ගලයෙකුව අත්අඩංගුවට ගෙන ඇති බව කල්පිටිය පොලීසිය කියයි. පසුගිය 07 වැනිදා කල්පිටිය - තුඩාව ප්‍රදේශයේදී මෙම සොරකම සිදුවී ඇත. පොලීසිය විසින් අත්අඩංගුවට ගෙන ඇත්තේ හලාවත - මාදම්පේ ප්‍රදේශයේ පදිංචිකරුවෙකුවය. කල්පිටිය පොලීසියට අනියුක්තව සේවය කරන පොලිස් කොස්තාපල්වරුන් දෙදෙනෙකු 07 වැනිදා කල්පිටිය - තුඩාව ප්‍රදේශයේ ආරක්ෂක රාජකාරි කටයුතු සඳහා ගොස් ඇත. (පොලිස් කොස්තාපල් 65882 අතපත්තු සහ පොලිස් කොස්තාපල් 58572 හුලංගමුව)එම අවස්ථාවේදී එක් පොලිස් කොස්තාපල්වරයෙකු සතුව තිබූ රාජකාරිය ගිනි අවිය සහ එම ගිනි අවියට යොදන උණ්ඩ 30 ක් සහිත ගිනි අවිය සැකකරු විසින් සොරකම් කරගෙන ඔවුන් පැමිණ ඇති ලොරියකින් රැගෙන ගොස් ඇත. පසුව කල්පිටිය පොලීසියේ නිලධාරීන් විසින් සැකකරුව අත්අඩංගුවට ගැනීමට කටයුතු කර ඇත. සැකකරුව පුත්තලම දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=82713", "Category": null, "Parent URL": null}