{"Source": "Adaderana", "Timestamp": "February 21, 2019 06:27 pm", "Headline": "රංජන්ගේ කොකේන් කථාවෙන් හරියටම රිදුනේ කාට ද ? ", "News Content": "පාර්ලිමේන්තුවේ උත්තරීතරභාවය රකිමින් මන්ත්‍රීවරුන්ගේ ගෞරවය සුරැකීමට කථානායකවරයා කටයුතු කරනු ඇතැයි විශ්වාස කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ජානක වක්කුඹුර මහතා පවසයි. අද(21) පෙරවරුවේ නෙළුම් මාවත පක්ෂ කාර්යාලයේ පැවති ප්‍රවෘත්ති සාකච්ඡාවකට එක්වෙමින් මන්ත්‍රීවරයා මේ බව සඳහන් කළේය. ලංකා ඉතිහාසයේ පළමු වරට කොකේන් මත්ද්‍රව්‍ය පිළිබඳව පාර්ලිමේන්තුවේ කමිටුවක් පත්ව ඇති බව ද කියා සිටි මන්ත්‍රීවරයා, ඊයේ දිනයේ දී රංජන් රාමනාමයක මහතාට පහරක් ගැසිය යුතුයැයි හරීන් ප්‍රනාන්දු මහතා පැවසු බැවින් පත් කළ කමිටුවට හරීන් ප්‍රනාන්දු මහතා පත් කළ යුතු යැයි ජානක වක්කුඹුර මහතා වැඩිදුරටත් පැවසීය. හරීන් ප්‍රනාන්දු මහතාට බොහෝ වේදනාවක් මේ තුළින් ලැබී ඇති බව පෙනී යන බව ද පැවසු මන්ත්‍රීවරයා අද වන විට ආණ්ඩුව, පිරිසිදු විය යුතු බවත්, එයට කථානායකවරයා මැදිහත් විය යුතු බවත් පැවසීය. විපක්ෂයේ සිටින සියලු දෙනාම මේ සඳහා සහයෝගය ලබා දෙන බව ද පැවසු මන්ත්‍රීවරයා, මන්ත්‍රීවරුන්ගේ ගෞරවය රැකීමට කටයුතු කරන ලෙස ද කියා සිටියේය.", "URL": "https://sinhala.adaderana.lk/news.php?nid=104781", "Category": null, "Parent URL": null}