{"Source": "Adaderana", "Timestamp": "November 29, 2011 10:05 am", "Headline": "සරණ ගුණවර්ධනට සතියක් පාර්ලිමේන්තුව තහනම්", "News Content": "පාර්ලිමේන්තු මන්ත්‍රී සරණ ගුණවර්ධන මහතාට සතියක කාලයක් පාර්ලිමේන්තු සභා කාලය අත්හිටුවා තිබේ. කතානායක චමල් රාජපක්ෂ මහතා විසින් මේ පිළිබඳව අද(29) පෙරවරුවේ පාර්ලිමේන්තුවට දැනුම් දුන්නේය. අයවැය දිනයේ පාර්ලිමේන්තුවේ ඇති වූ සිද්ධිය සම්බන්ධයෙන් මෙම තහනම ලබාදී ඇති බව කතානායකවරයා ප්‍රකාශ කළේය. අදාළ සිද්ධියේ දී සරණ ගුණවර්ධන මහතා විනය විරෝධී ලෙස කටයුතු කර ඇති බවට සිදුකළ විමර්ශනවලදී අනාවරණය වූ බව කතානායක චමල් රාජපක්ෂ මහතා පවසයි.", "URL": "https://sinhala.adaderana.lk/news.php?nid=20332", "Category": null, "Parent URL": null}