{"Source": "Adaderana", "Timestamp": "July 31, 2018 04:04 pm", "Headline": "ආණ්ඩුවේ ප්‍රධානතම ආදායම්කරු ගැන ඒකාබද්ධයෙන් හෙළිදරව්වක්", "News Content": "වර්තමානයේ ආණ්ඩුවේ ප්‍රධානතම ආදායම් සපයන්නා වී ඇත්තේ පොලිස්පති තුමා බව ඒකාබද්ධ විපක්ෂය පවසයි. අද(31) කොළඹ පැවති මාධ්‍ය හමුවක් අමතමින් පාර්ලිමේන්තු මන්ත්‍රී සිසිර ජයකොඩි මහතා මෙම බව පැවසීය. දිනකට එක් පොලිස් නිලධාරියෙකුට මාර්ග නීති කඩ කළ සිදුවීම් 15ක් වාර්තා කරන ලෙසට පොලිස්පති තුමා විසින් නියෝග කර ඇති බවද එහිදි මන්ත්‍රීවරයා ප්‍රකාශ කළේය. වැඩිදුරටත් අදහස් දක්වමින් මන්ත්‍රීවරයා පැවසුවේ උතුරේ යුද්ධයෙන් පිඩා විඳ ඇති බවට පවසමින් එල්.ටී.ටී.ඊ සමාජිකයන්ට වන්දි ගෙවිමට ආණ්ඩු අන පනත් සකස් කරන අතර මාර්ග සංවර්ධනයෙදි දෙපළ අහිමි වු ජනතාව තම වන්දි ඉල්ලිමෙදි එම ජනතාවට පොලිස් ප්‍රහාර එල්ල කරන බවය. එහිද පාර්ලිමේන්තු මන්ත්‍රී බන්දුල ගුණවර්ධනද මහතාද අදහස් දැක්වීය.", "URL": "https://sinhala.adaderana.lk/news.php?nid=93549", "Category": null, "Parent URL": null}