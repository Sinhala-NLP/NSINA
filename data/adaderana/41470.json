{"Source": "Adaderana", "Timestamp": "March 1, 2014 03:07 pm", "Headline": "දරුවා පාරේ දමා ගිය මව්පියන් පොලීසියට කොටු", "News Content": "මහනුවර, සුදුහුම්පොල ප්‍රදේශයේ කුඩා දරුවෙකු මහ මඟ දමායාමේ සිද්ධිය සම්බන්ධයෙන් එම දරුවාගේ මව්පියන් පොලීසිය විසින් අත්අඩංගුවට ගෙන තිබේ. අද උදෑසන සුදුහුම්පොල දුම්රිය මාර්ගය අසළ නිවසක් ඉදිරිපිටදී දමාගොස් තිබියදී මෙම කුඩා දරුවා සොයාගැනිණ. පසුව මේ සම්බන්ධයෙන් පරීක්ෂණ සිදුකළ මහනුවර පොලිසිය මහනුවර නගරයේ සැරිසැරු යුවළක් අත්අඩංගුවට ගෙන තිබේ. සැකකටයුතු හැසිරීම හේතුවෙන් ඔවුන් අත්අඩංගුවට ගත් බව පොලිසිය සදහන් කළේය. අත්අඩංගුවට ගත් යුවළගෙන් වැඩිදුර ප්‍රශ්න කිරීම් වලදී සොයාගත් දරුවා ඔවුන්ගේ බවත් එම දරුවා මහමඟ දමා පලා යන බවට තොරතුරු ආනාවරණය වී ඇත. සැකකරුවන් 23 වන හා 24 වියේ පසුවන හැටන් ප්‍රදේශයේ පදිංචි යුවලක් බව පොලිසිය සඳහන් කළේය. සිද්ධිය සම්බන්ධයෙන් මහනුවර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41470", "Category": null, "Parent URL": null}