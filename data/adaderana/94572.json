{"Source": "Adaderana", "Timestamp": "August 17, 2018 06:04 pm", "Headline": "අඹ අත්තක් නිසා ජීවිතයට සමුදුන් දෙදරු පියෙක්", "News Content": "මීගොඩ-ඔවිටිගම, දොම්පේ පාර ප්‍රදේශයේ වසා තිබු මාර්ගයක් සම්බන්ධයෙන් ඇතිවු ආරවුලක් හේතුවෙන් බහින්බස් වීමක් දුර දිග ගොස් පුද්ගලයෙකුට තියුණු ආයුධයකින් පහර දී ඝාතනය කළ ඇති බව අද දෙරණ වාර්තාකරු පවසයි. අද(17) පෙරවරුවේ මෙම ඝාතනය සිදු ඇති බව අප වාර්තාකරු සඳහන් කළේය. තුවාල ලැබු පුද්ගලයා හොමාගම මූලික රෝහලට ඇතුළත් කිරීමෙන් පසු මිය ගොස් ඇත. අළුතින් කොන්ක්‍රීට් දැමු මාර්ගයක වානන ගමනා ගමනය නැවැත් වීමට අඹ අත්තක් දමා තිබු අතර එම අඹ අත්ත සැකකාර පුද්ගලයා විසින් ඉවත කිරීමට යාමේදී මිය ගිය පුද්ගලයා විසින් එම අත්ත ඉවත් නොකරන ලෙස ඉල්ලා තිබේ. ඒ හේතුවෙන් උරණවූ සැකකාර පුද්ගලයා විසින් නිවසට ගොස් තියුණු ආයුධයක් ගෙන මිය ගිය පුද්ගලයාට පහර දී ඇති බව වාර්තා වෙයි. මෙලෙස මිය ගොස් ඇත්තේ 52 හැවිරිදි එම ප්‍රදේශයේද පදිංචි දෙදරු පියෙක් වන අතර ඔහු පී.ලයනල් නැමති කුළි අත් ට්‍රැක්ටර් රථ රියදුරෙකි. ඝතනය සිදුකළ සැකකරු හඳුනාගෙන ඇති අතර ඔහු ප්‍රදේශයෙන් පලාගොස් ඇති බව පොලීසිය පවසයි. සිද්ධිය සම්බන්ධයෙන් මීගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94572", "Category": null, "Parent URL": null}