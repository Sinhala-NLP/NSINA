{"Source": "Adaderana", "Timestamp": "June 10, 2011 04:13 pm", "Headline": "ජ්‍යෙෂ්ඨ පොලිස් අධිකාරීවරුන් 10 දෙනෙක් නියෝජ්‍ය පොලිස්පති තනතුරට", "News Content": "ජ්‍යෙෂ්ඨ පොලිස් අධිකාරීවරුන් දස දෙනෙකු නියෝජ්‍ය පොලිස්පතිවරුන් ලෙස පත්කිරීමට තීරණය කර තිබේ. ලබන 13 වැනිදා සිට ක්‍රියාත්මක වන පරිදි මොවුන් අදාළ තනතුරු සඳහා පත් කෙරෙන බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසීය. දැනට වැඩබලන පොලිස්පති ධූරය සඳහා ස්ථීර පොලිස්පතිවරයෙකු මෙතෙක් නම් කර නොමැති බව ද ප්‍රිශාන්ත ජයකොඩි මහතා අද දෙරණ කළ විමසීමකදී කියා සිටියේය. ජූනි මස 18 වැනිදා නව පොලිස්පතිවරයා නම් කෙරෙනු ඇති බව ඔහු පැවසුවේය.", "URL": "https://sinhala.adaderana.lk/news.php?nid=16677", "Category": null, "Parent URL": null}