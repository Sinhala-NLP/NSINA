{"Source": "Adaderana", "Timestamp": "May 12, 2011 01:07 pm", "Headline": "භාරතී එක්සත් ජාතීන්ගේ චෝදනා ඉවතලයි", "News Content": "සිය පාර්ශවය විසින් තවදුරටත් ළමා සොල්දාදුවන් ලෙස බඳවාගැනීම් සිදුකරන බවට එක්සත් ජාතීන්ගේ සංවිධානය විසින් සිදුකර ඇති චෝදනා සම්පූර්ණයෙන්ම ප්‍රතික්ෂේප කරන බව ඉනිය භාරතී මහතා පවසයි. තමිල් මක්කල් විඩුදලයි පුලිඝල් පක්ෂයේ(ටී. එම්. වී. පී) ඉනිය භාරතීගේ පාර්ශවය තවදුරටත් ළමා සොල්දාදුවන් බඳවාගැනීම් සිදුකරන බව හා ළමුන්ට හිරිහැර සිදුකරන පක්ෂයන් අතර වන බවට එක්සත් ජාතීන්ගේ සංවිධානය මගින් අද(12) ලැයිස්තු ගත කර තිබිණි. දරුවන් සහ යුධ ගැටුම් සම්බන්ධ එක්සත් ජාතීන්ගේ විශේෂ නියෝජිත රාධිකා කුමරස්වාමි මහත්මිය විසින් නිතරම සිය වැරදි දැකීමට උත්සාහ දරන බව ද අද දෙරණ වෙත අදහස් දක්වමින් භාරතී මහතා සඳහන් කළේය. ඉනිය භාරතී මහතා මේ වනවිට අම්පාර දිස්ත්‍රික්කයේ ශ්‍රී ලංකා නිදහස් පක්ෂ සම්බන්ධීකාරකවරයා ලෙස කටයුතු කරයි.", "URL": "https://sinhala.adaderana.lk/news.php?nid=16052", "Category": null, "Parent URL": null}