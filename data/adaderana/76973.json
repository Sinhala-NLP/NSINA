{"Source": "Adaderana", "Timestamp": "September 1, 2017 08:10 am", "Headline": "බටුගෙදර රිය අනතුරින් 3ක් එතැනම", "News Content": "රත්නපුර, බටුගෙදර හන්දිය ආසලදී සිදු වූ රිය අනතුරකින් කාන්තාවක් ඇතුලු පුද්ගලයින් තිදෙනෙකු මියගොස් තවත් පුද්ගලයින් 06 දෙනකු තුවාල ලැබීය.මෝටර් රථයක් සහ කැබ් රථයක් මුහුණට මුහුණ ගැටීමෙන් අනතුර සිදුව ඇති බව පොලිසිය පැවසුවේය.අනතුරින් බරපතල තුවාල ලැබූ මෝටර් රථයේ ගමන් ගත් එකම පවුලේ දෙදෙනෙකු සහ තවත් කාන්තාවක් එම ස්ථානයේදීම මියගොස් ඇත.මියගොස් ඇත්තේ අම්පාර ප්‍රදේශයේ පදිංචිව සිටි 45හැවිරිදි සහ 80 හැවිරිදි පුද්ගලයින් දෙදෙනෙකු සහ 60 හැවිරිදි කාන්තාවකි. මෝටර් රථයේ ගමන් කළ අනතුරින් තුවාල ලැබූ තවත් කාන්තාවක් සහ කැබ් රථයේ ගමන් කළ පුද්ගලයින් 05 දෙනෙකු ප්‍රතිකාර සදහා රත්නපුර රෝහලට ඇතුළත් කර ඇත.මෘත ශරිර රත්නපුර රෝහලේ තැන්පත් කර ඇති අතර රත්නපුර පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76973", "Category": null, "Parent URL": null}