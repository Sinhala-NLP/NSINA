{"Source": "Adaderana", "Timestamp": "August 14, 2018 09:32 am", "Headline": "අවුරුදු 9ක දැරියක් දූෂණය කළ මාමා පොලිස් අත්අඩංගුවට", "News Content": "බාලවයස්කාර පාසල් සිසුවියකට බරපතළ ලිංගික අපයෝජනය සිදු කළ බවට සැක පිට දැරියගේ මාමාව මාතලේ විල්ගමුව පොලිසිය මඟින් අත්අඩංගුවට ගෙන තිබේ. ඊයේ(13) රාත්‍රියේ මේ පුද්ගලයා අත්අඩංගුවට ගත් බව පොලීසිය සඳහන් කළේය. මෙලෙස අත්අඩංගුවට ගෙන ඇත්තේ හතළිස් හැවිරිදි එප්පාවල ප්‍රදේශයේ පදිංචි ‍ග්‍රාමීය ප්‍රදේශවලට ගොස් පොල් අලෙවි කරන්න පුද්ගලයෙකු බව වාර්තා වෙයි මෙසේ බරපතළ ලෙස ලිංගික අපයෝජනයට ලක්ව ඇත්තේ වයස අවුරුදු 9 ක කුඩා දියණියක් බවත් ඇය විල්ගමුව හෙට්ටිපොළ රෝහලේ ප්‍රතිකාර ලබම්න් සිටියි. මෙම පුද්ගලවා අපයෝජනයට ලක්වූ දීයණියගේ නිවසේ රැඳී සිටිමින් එම ප්‍රදේශයේ ව්‍යාපාරික කටයුතුවල නිරත වන බව පොලීසිය සඳහන් කරයි. සැකකරු බාල වයස්කාර දැරියගේ පියාගේ නැගණියගේ සැමියා බවද පොලිස් පරීක්ෂණවලදී හෙළිවී තිබේ. දැරිය විසින් මෙම සිද්ධිය පිළිබඳව දෙමාපියන්ට දැනුවත් කිරීමෙන් පසු විල්ගමුව පොලීසියට කරන ලද පැමිණිල්ලක් අනුව සැකකරු අත්අඩංගුවට ගත් බව පොලීසිය පවසයි. අදාළ සැකකරු නාඋල මහේස්ත්‍රාත් අධිකරණයට ඉදිරිපත් කිරීමට නියමිත ඇති අතර සිද්ධිය පිළිබඳව විල්ගමුව පොලිසියේ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94366", "Category": null, "Parent URL": null}