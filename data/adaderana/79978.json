{"Source": "Adaderana", "Timestamp": "November 15, 2017 09:34 pm", "Headline": "දූෂණ-වංචා නඩු කඩිනම් කරන්න එජාපය යෝජනා 3ක් සම්මත කරගනී", "News Content": "දූෂණ, වංචා නඩු කඩිනම් කළ යුතු බවට වන යෝජනා 03 ක් එක්සත් ජාතික පක්ෂ කෘත්‍යාධිකාරී මණ්ඩලයේදී සම්මත කරගෙන තිබේ. විශේෂයෙන් දූෂණ සහ වංචා පිළිබඳ නඩු විමර්ශනය සඳහා නව මහාධිකරණ 03 ක් පිහිටුවීමට අයවැය මඟින් සිදුකළ යෝජනාව පිළිබඳ කෘත්‍යාධිකාරී මණ්ඩලය මුදල් අමාත්‍යවරයා වෙත ස්තූතිය පුද කර ඇති බව සඳහන්ය. ඒ අනුව මෙවැනි නඩු විභාග කිරීම සඳහා යන කාලය අවම කිරීම යුගයේ අවශ්‍යතාවක් බව අවධාරණය කර ඇති එක්සත් ජාතික පක්ෂ කෘත්‍යාධිකාරී මණ්ඩලය ඒ සඳහා කඩිනම් පියවර 03 ක් ගත යුතු බවද යෝජනා කර තිබේ. සෑම දූෂණ විරෝධී මහාධිකරණයක් සඳහාම විනිශ්චයකරුවන් තිදෙනෙකු පත් කිරීම මින් පළමු යෝජනාවයි. මහාධිකරණයේ තීන්දු සඳහා සෘජුවම ශ්‍රේෂ්ඨාධිකරණය වෙත අභියාචනා ඉදිරිපත් කිරීමට අවකාශ සැළසීම මින් දෙවන යෝජනාව වන අතර නීතිපතිවරයාට වග කියන නඩු පැවරීමේ ඒකකයක් වෙනමම ඇති කිරීම මෙහි තෙවන යෝජනාව වෙයි.", "URL": "https://sinhala.adaderana.lk/news.php?nid=79978", "Category": null, "Parent URL": null}