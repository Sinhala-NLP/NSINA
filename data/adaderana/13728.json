{"Source": "Adaderana", "Timestamp": "January 25, 2011 08:50 am", "Headline": "පසුගිය වසරේ වැටලීම් වලින් කෝටි 03 ඉක්මවූ දඩ මුදලක් උපයයි", "News Content": "පාරිභෝගික අධිකාරිය පසුගිය වසරේ සිදු කළ වැටලීම් වලින් තුන්කෝටි හතළිස් ලක්ෂයකට අධික දඩ මුදලක් උපයා ගෙන තිබේ. පාරිභෝගික අධිකාරියේ වැටලීම් අංශය සහ කිරුම් මිනුම් දෙපාර්තමේන්තුව එක්ව මෙම වැටලීම් ක්‍රියාත්මක කර ඇති බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. පසුගිය වසර තුළ වැටලීම් එකොළොස් දහසක් සිදු කර ඇති අතර එහි දී වෙළඳුන් 8000 ට එරෙහිව නඩු පවරා තිබේ. ඉදිරියේ දී ද මෙම වැටලීම් තවදුරටත් විධිමත්ව ක්‍රියාත්මක කරන බව පාරිභෝගික අධිකාරිය පවසයි. ඒ සඳහා ප්‍රමාණවත් පරිදි නව නිලධාරීන් බඳවා ගැනීමට ද කටයුතු කරන බව පාරිභෝගික අධිකාරිය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13728", "Category": null, "Parent URL": null}