{"Source": "Adaderana", "Timestamp": "July 27, 2019 10:32 am", "Headline": "මුගුරකින් පහරදී පුද්ගලයෙකු ඝාතනය කරයි", "News Content": "මොනරාගල, ගඩොල්බැද්ද ප්‍රදේශයේදී මුගුරකින් පහර දී පුද්ගලයෙකු ඝාතනය කර තිබේ. මංගල උත්සවයක දී බීමත්ව සිටි දෙදෙනෙකු අතර ඇතිවු ආරවුලක් දුර දිග යාමෙන් එක් අයෙකු විසින් අනෙක් පුද්ගලයාට මුගුරකින් පහර දී ඇති බවයි වාර්තා වෙයි. මියගොස් ඇත්තේ මොණරාගල, ගඩොල්බැද්ද ප්‍රදේශයේ පදිංචිව සිටි 42 හැවිරිදි පුද්ගලයෙකි. ඝාතනයට සම්බන්ධ සැකකරු සැඟව සිටියදී පොලීසිය මඟින් අත්අඩංගුවට ගෙන ති‍බේ. සිද්ධිය සම්බන්ධයෙන් මොණරාගල පොලීසිය වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=115121", "Category": null, "Parent URL": null}