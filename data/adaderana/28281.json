{"Source": "Adaderana", "Timestamp": "October 14, 2012 05:15 pm", "Headline": "පරිගණක හා ජංගම දුරකතන කොල්ල කෑ කාන්තාවන් 4ක් මාට්ටු", "News Content": "පරිගණක සහ ජංගම දුරකතන සොරකම් කිරීමේ සිද්ධියක් සම්බන්ධයෙන් කාන්තාවන් සිව් දෙනෙකු කුරුදුවත්ත ප්‍රදේශයේදී අත්අඩංගුවට ගෙන තිබේ. පසුගියදා කුරුදුවත්ත ප්‍රදේශයේදී ලැප්ටොප් පරිගණකයක් සහ ජංගම දුරකථන දෙකක් සොරකම් කිරීමේ සිද්ධියක් සම්බන්ධයෙන් සැකපිට මෝදර ප්‍රදේශයේදී කාන්තාවක් අත්අඩංගුවට ගත් බව කරුදුවත්ත පොලිසිය සඳහන් කළේය. අදාළ සැකකාරියගෙන් හෙළිවූ තොරතුරුමත සොරකම් කරන ලද භාණ්ඩ කිහිපයක් පොලීසිය විසින් සොයාගෙන තිබේ. එම භාණ්ඩ ළඟ තබාගත් කාන්තාවන් තිදෙනෙකු ද සොරකම් කරන ලද බඩු ළඟ තබා ගැනීමේ චෝදනාව මත අත්අඩංගුවට ගත් බව කුරුදුවත්ත පොලීසිය සඳහන් කළේය. සැකකාරියන් අධිකරණයට ඉදිරිපත් කිරීමට නියමිත අතර කුරුදුවත්ත පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28281", "Category": null, "Parent URL": null}