{"Source": "Adaderana", "Timestamp": "July 13, 2017 08:54 am", "Headline": "මිනින්දෝරු සංගමය අද සිට අඛණ්ඩ වැඩවර්ජනයක ", "News Content": "ප්‍රධාන ඉල්ලීම් 06ක් මුල්කරගනිමින් රජයේ මිනින්දෝරු සංගමය අද (13) දිනයේ සිට අඛණ්ඩ වැඩවර්ජනයක නිරතවීමට තීරණය කර තිබේ.රජයේ මිනින්දෝරු සංගමයේ සභාපති දුමින්ද උඩුගොඩ මහතා සඳහන් කළේ සිය සංඛේත වර්ජනයට ආණ්ඩුව යහපත් ප්‍රතිචාර නොදැක්වීම හේතුවෙන් මෙලෙස අඛණ්ඩ වර්ජනයක නිරතවීමට තීරණය කළ බවයි.ඊයේ පස්වරුවේ ඉඩම් අමාත්‍ය ගහන්ත කරුණාතිලක මහතා සමඟ සිය ගැටළු සම්බන්ධයෙන් සාකච්ඡා කළද එහිදී නිසි විසඳුම් නොලැබුණු බව දුමින්ද උඩුගොඩ මහතා සඳහන් කළේය.මේ සම්බන්ධයෙන් අද දෙරණ, ඉඩම් අමාත්‍ය ගයන්ත කරුණාතිලක මහතාගෙන් විමසීමක් කළ අතර ඔහු සඳහන් කළේ මිනින්දෝරු සංගමයේ ඉල්ලීම් සම්බන්ධයෙන් ඊයේ පස්වරුවේ දීර්ඝ වශයෙන් සාකච්ඡා කළ බවයි.එහිදී අදාළ ගැටළු විසදීම සඳහා කඩිනම් ක්‍රියාමාර්ග ගැනීමට එකඟතාව පළ කළ බවද ගයන්ත කරුණාතිලක අමාත්‍යවරයා සඳහන් කළේය.එවන් වාතාවරණයක් තුළ මෙලෙස අඛණ්ඩ වැඩවර්ජනයක නිරත වීම අසාධාරණ බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=75196", "Category": null, "Parent URL": null}