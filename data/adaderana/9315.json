{"Source": "Adaderana", "Timestamp": "July 1, 2010 10:20 am", "Headline": "ජී. එස්. පී ගැන පෙත්සම ඇමෙරිකාවේ අවධානයට ", "News Content": "ජී. එස්. පී සහනය ශ්‍රී ලංකාවට ලබාදීම සම්බන්ධයෙන් සලකා බලන ලෙස ඉල්ලා ඇමරිකානු වෘත්තීය සමිතියක් ඇමරිකානු රජයෙන් කරන ලද ඉල්ලීම සලකා බැලීමට එරට බලධාරීන් තීරණය කර තිබේ. අමෙරිකානු කම්කරු ෆෙඩරේෂනය, කර්මාන්ත සංවිධාන පිළිබඳ කොංග්‍රසය හා අමෙරිකානු සේවක සංගමය විසින් 2008 වර්ෂයේදී මෙම අමෙරිකානු රජය වෙත මෙම පෙත්සම ගොනු කර තිබේ. මෙම අමෙරිකානු ජී. එස්. පී සහනය නිර්මාණය කර ඇත්තේ සංවර්ධනය වෙමින් පවතින රටවල ආර්ථික සංවර්ධන කටයුතු වෙනුවෙනි. මෙම ජී.එස්.පී බදු සහනය යටතේ 2009 වසරේ දී අමෙරිකාවට ශ්‍රී ලංකාව විසින් අපනයනය කෙරුණු භාණ්ඩවල වටිනාකම අමෙරිකානු ඩොලර් මිලියන 116 කි. යන්ත්‍ර සූත්‍ර, ඉලෙක්ට්‍රොනික භාණ්ඩ, රසායනික ද්‍රව්‍ය, කෘෂිකාර්මික භාණ්ඩ, ස්වර්ණාභරණ ආදී භාණ්ඩ ‍බොහොමයක් අමෙරිකාව විසින් ලබාදී තිබූ බදු සහනයට යටත් වේ. ජී.‍එස්.පී බදු සහනය ලබාදීම සලකා බලන ලෙස ඉල්ලා ඉදිරිපත් වූ පෙත්සම ලබන අගෝස්තු මාසයේදී විභාග කිරීමට නියමිත බව අමෙරිකානු රජය නිවේදනය කරයි.", "URL": "https://sinhala.adaderana.lk/news.php?nid=9315", "Category": null, "Parent URL": null}