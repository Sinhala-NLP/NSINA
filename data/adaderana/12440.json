{"Source": "Adaderana", "Timestamp": "November 27, 2010 05:03 pm", "Headline": "පකිස්ථාන ජනපති දිවයිනට පැමිණෙයි", "News Content": "පකිස්ථාන ජනාධිපති අසීෆ් අල්සර්දාරි මහතා සුළු මොහොතකට පෙර දිවයිනට පැමිණ ති‍බේ. ශ්‍රී ලංකා ජනාධිපති මහින්ද රාජපක්ෂ මහතා විසින් ඒ මහතා කටුනායක ජාත්‍යන්තර ගුවන්තොටුපළේදී පිළිගනු ලැබූ බව ද ජනාධිපති මාධ්‍ය අංශය සඳහන් කරයි. සිව්දින නිල සංචාරයක් සඳහා පාකිස්ථානු ජනාධිපතිවරයා මෙරටට පැමිණ සිටියි. දිව‍යිනේ රැදී සිටින කාලය අතරතුර ඔහු, ජනාධිපති මහින්ද රාජපක්ෂ මහතා ඇතුළු තවත් රාජ්‍ය තාන්ත්‍රිකයින් හමුවීමට නියමිත බව විදේශ කටයුතු අමාත්‍යාංශය පවසයි.", "URL": "https://sinhala.adaderana.lk/news.php?nid=12440", "Category": null, "Parent URL": null}