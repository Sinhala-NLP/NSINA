{"Source": "Adaderana", "Timestamp": "November 4, 2018 10:46 am", "Headline": "රාජිතට සුදුසු සිර දඬුවම", "News Content": "ලංකාවේ උත්තරීතරම අධිකරණය වන ශ්‍රේෂ්ඨාධිකරණයෙන් පවා වරදකරුවෙකු වී ස්වකීය මන්ත්‍රීධූරය පවා අහිමි වූ හිටපු සෞඛ්‍ය අමාත්‍ය රාජිත සේනාරත්න මහතාව නව රජයේ පාර්ශවකරුවෙකු හෝ ඇමතිවරයෙකු ලෙස එක්කර ගැනීමට ක්‍රියා නොකල යුතු බවට තම සංගමය දැඩිව අවධාරණය කරන බව නීතීඥ සංවිධාන ජාතික එකමුතුව පවසයි. පසුගිය කාලය පුරා නීතියේ ආධිපත්‍ය සියතට ගෙන නීතිපතිවරයාට මෙන්ම සමස්ත නීතී පද්ධතියටම අභියෝග කරමින් වෛරී දේශපාලන ව්‍යාපාරයක නියැලී සිටි මොහු මේ වසර අවසාන වීමට පෙර රාජපක්ෂ පවුලට හා ඔවුනට හිතවත් රාජ්‍ය නිළධාරීන්ට ජම්පර් අන්දවන බවට වහසිබස් දොඩමින් සිට නැවත රාජපක්ෂ පාලනය යටතේම නව රජයට එක්වීමට උත්සාහ දැරීම ලැජ්ජා සහගත කරුණක් බවද එම සංවිධානයේ කැදවුම්කරු රවිද්‍ර මනෝජ් ගමගේ ප්‍රකාශ කළේය. එමෙන්ම මෙරටට විශාල විදේශ විනිමය ප්‍රමාණයක් ලබා දෙමින් රණ විරුවන් විශාල ප්‍රමාණයකට රැකියා ලබාදුන් ඇවන්ගාඩ් ව්‍යාපාරය පවා පෞද්ගලික ද්වේශයකින් විනාශ කල මොහුට එරෙහිව දූෂණ හා වංචා චෝදනා විශාල ප්‍රමාණයක් පවතින බව මුළු රටම දන්නා කරුණකි. එවැනි තත්ත්වයක් හමුවේ මෙවැනි නිර්ලැජ්ජිත දේශපාලඥයෙකුට සුදුසු ඇමති ධූරයකට වඩා සිර දඩුවම් බවට අතිගරු ජනාධිපතිතුමාට මෙන්ම ගරු අග්‍රාමාත්‍යතුමාට අප සංගම් දැඩිව අවධාරණය කර බව ඒ මහතා පවසයි.", "URL": "https://sinhala.adaderana.lk/news.php?nid=98672", "Category": null, "Parent URL": null}