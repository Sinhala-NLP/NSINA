{"Source": "Adaderana", "Timestamp": "April 25, 2011 09:49 am", "Headline": "මහනුවර පෞද්ගලික බස් වර්ජනය තවදුරටත් ", "News Content": "මහනුවර ප්‍රදේශයේ මාර්ග කිහිපයක පෞද්ගලික බස් සේවකයන් ආරම්භ කළ වර්ජනය අද(25) දිනයේ ද ක්‍රියාත්මක වේ. ඒ අනුව මහනුවර - වත්තේගම, මහනුවර - මාතලේ සහ වත්තේගම - ඇල්කඩුව යන මාර්ග වල පෞද්ගලික බස් රථ අද දිනයේ ධාවනය නොවන බව වාර්තා වේ. මහනුවර වත්තේගම මාර්ගයේ ධාවනය වූ පෞද්ගලික බස් රථයක රියදුරුට සහ ‍සහයකයාට කිසියම් පිරිසක් විසින් පහර දීමට විරෝධය පළ කරමින් ඊයේ(24) සිට මෙම වර්ජනය ක්‍රියාත්මක වේ. පහර කෑමට ලක් වූ රියදුරු මහනුවර ම‍හරෝහලට ඇතුළත් කර ඇති අතර කටුගස්තොට පොලිසිය සිද්ධිය සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=15688", "Category": null, "Parent URL": null}