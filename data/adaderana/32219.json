{"Source": "Adaderana", "Timestamp": "March 8, 2013 01:11 pm", "Headline": "  ශ‍්‍රී ලංකා ඔටෝ මොබයිල් ස්පෝට්ස් සමග ඇති ඒකාබද්ධතාවය සියැට් අලුත්කරයි", "News Content": "සියැට් කැලණි සමාගමේ කළමනාකාර අධ්‍යක්ෂ, ටන්මේ අගර්වාල් මහතා (වමේ) අනුග‍්‍රාහකත්ව චෙක් පත ශ‍්‍රී ලංකා ඔටෝ මොබයිල් ස්පොර්ට් සභාපති, ගාමිණී කවිකාර මහතාට පිළිගන්වමින්. මෙම අවස්ථාවට “වන් මේක්” තරග සඳහා තරග වදින තරගකරුවෝද සහභාගී වූහ. ශ්‍රී ලංකාවේ ධාවන ක‍්‍රීඩා ක්ෂේත‍්‍රයේ පාලක මණ්ඩලය වන ශ‍්‍රී ලංකා ඔටෝ මොබයිල් ස්පෝට්ස් (SLAS) සමග තිබෙන ඒකාබද්ධතාවය දෙවන වසර සඳහාත් දීර්ඝ කරමින් ශ‍්‍රී ලංකාවේ මෝටර් රථ ධාවන තරග අංශයේ ඇතිවී තිබෙන පුනර්ජීවනය සඳහා සහයෝගය ලබාදීමට මෙරට ප‍්‍රමුඛතම ටයර් සන්නාමය වන සියැට් නැවතත් ඉදිරිපත් වී ඇත. සමාගමේ සහයෝගය ලබාදීමේ කොටසක් ලෙස, ශ‍්‍රී ලංකා ඔටෝ මොබයිල් ස්පෝට්ස් වාර්ෂික ශුරතා සම්මාන සඳහා ප‍්‍රධාන අනුග‍්‍රාහකත්වය ලබාදෙන්නේ සියැට් කැලණි හෝල්ඩින්ග්ස් සමාගමයි. මීට අමතරව, ෆෝර්ඩ් ලේසර්/මැස්ඩා 1300 cc සහ 1500 cc කාණ්ඩ සඳහා පවත්වන “වන් මේක්” ධාවන තරගවල ප‍්‍රධාන අනුග‍්‍රාහකයා ලෙසත් එම සමාගම කි‍්‍රයා කරනු ඇත. මෙම “වන් මේක්” තරග තාර ධාවන පථ තරඟ හතරකින් කඳු නැගීමේ ධාවන තරග තුනකින් සහ මාර්ග ධාවන තරග තුනකින් සමන්විත වේ. මෙම සියලුම තරග සඳහා සහභාගීවන ධාවකයින් භාවිතා කරන්නේ සියැට් රේඩියල් ටයර පමණක්ය. සියැට් කැලණි සමාගම සහ ශ‍්‍රී ලංකා ඔටෝ මොබයිල් ස්පෝට්ස් අතර ඇති කර ගත් ගිවිසුමට ආවරණය වන ධාවන තරග 10 ට රදැල්ල හිල් ක්ලයිම්බ්, මහගස්තොට හිල් ක්ලයිම්බ්, එළියකන්ද හිල් ක්ලයිම්බ්, මහනුවර රාත‍්‍රී තරගය, කොළඹ රාත‍්‍රී තරගය, නුවරඑළිය ධාවන පථ තරගය, කටුකුරුන්ද රොතර්හැම් තරගාවලිය සහ පන්නල තාර ධාවන පථයේ තරග 03 ක් අයත් වේ. සියැට් කැලණි හෝල්ඩින්ග්ස් සහ ශ‍්‍රී ලංකා ඔටෝ මොබයිල් ස්පෝට්ස් අතර මෙම ගිවිසුමට නිල වශයෙන් අත්සන් කරන අවස්ථාවට සහභාගී වෙමින් සියැට් කැලණි හෝල්ඩින්ග්ස් සමාගමේ කළමනාකාර අධ්‍යක්ෂ, ටන්මේ අගර්වාල් මහතා පැවසුවේ නියාමන ආයතනය සමගත්, නැවත පිබිදෙමින් තිබෙන ශ‍්‍රී ලංකාවේ මෝටර් රථ ධාවන තරග සඳහා සවි බලය සැපයීමේ ප‍්‍රධාන පුද්ගලික අංශයේ ආයතනය බවටත් පත්වීම පිළිබඳව අතිශය ආඩම්බරයටත් සතුටටත් පත්වන බවයි. සියැට් කැලණි සමාගමේ විකුණුම් සහ අලෙවි අංශයේ උප සභාපති රවී ඩඩ්ලානි මහතා මෙහිදී මෙසේ අදහස් දැක්වීය. සියැට් ටයර් භාවිතා කරමින් ධාවන තරගවලදී හොඳ ප‍්‍රතිඵල ලබාගැනීම අපගේ ටයර් පිළිබඳව තිබෙන විශ්වාසය සහතික කිරීමක්. “අපගේ මෝටර් රථ රේඩියල් ටයර්වල දියුණුකළ කාර්ය සාධනය පිළිබඳව මෝටර් රථ තරග ධාවකයින් මෙන්ම සාමාන්‍ය මාර්ගවල මෝටර් රථ පදවන්නන්ගෙන් හොඳ ඇගයීම් ලැබී තිබෙනවා.” ශ‍්‍රී ලංකා ඔටෝ මොබයිල් ස්පෝට්ස් ධාවන තරග කිහිපක් සඳහා අනුග‍්‍රාහකත්වය ලබාදීමට අමතරව, සියැට් කැලණි හෝල්ඩින්ග්ස් සමාගම් “වන් මේක්” තරග සඳහා සහභාගීවන ධාවකයින්ට වට්ටම් කළ මිලකට ටයර් මිලදී ගැනීමට සමාගම සමඟ ලියාපදිංචි වීමේ අවස්ථාවද ලබාදී තිබේ. මෙම වසරේ තරග උද්දාමය තවත් වැඩි කරමින් මෙරට මෝටර් රථ තරග ක්ෂේත‍්‍රයේ සුපිරිතම ක‍්‍රීඩකයින් ඇතුළත් කරමින් සමාගම විසින් එක් කණ්ඩායමක් නිර්මාණය කළ අතර එම කණ්ඩායම සියැට් නාමය යටතේ තරග බිමට පිවිසේ. මෙම කණ්ඩායමට පළමු පෙළ ධාවකයින් වන උපුල්වන් සේරසිංහ, ජනක ඩයස්, ලලින් කිරින්ද, ශෂික ලක්මාල් විජේරත්න, චතුර ප‍්‍රියකර විජේරත්න, ලෙෆ්ටිනන්ට් කර්නල් දුමින්ද ජයසිංහ, ලෙෆ්ටිනන්ට් කර්නල් ඉන්දු සමරකෝන්, ප‍්‍රසන්න ද අල්විස් සහ ජනිත් කුමාරගේ අයත් වෙති. කාර්යසාධනය මත සිය නාමය ගොඩනගා ගත් ගෝලීය ටයර් සන්නාමයක් වන සියැට් ශ‍්‍රී ලංකාවේ රේඩියල් ටයර් වෙළෙඳපොළ තුළ වැඩියෙන්ම අලෙවි වන ටයර් සන්නාමය වේ. ශ‍්‍රී ලංකා ඔටෝ මොබයිල් ස්පෝට්ස්හි වාර්ෂික ශුරතාවයට අමතරව සියැට් කැළණි හොල්ඩින්ග්ස් සමාගම විසින් ශ‍්‍රී ලංකා යුධ හමුදාව සහ ශ‍්‍රී ලංකා ගුවන් හමුදාව විසින් සංවිධානය කරන වාර්ෂික ධාවන තරග රැසක් සඳහාද අනුග‍්‍රාහකත්වය ලබාදෙයි.", "URL": "https://sinhala.adaderana.lk/news.php?nid=32219", "Category": null, "Parent URL": null}