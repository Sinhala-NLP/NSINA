{"Source": "Adaderana", "Timestamp": "May 12, 2017 05:32 am", "Headline": " අනාගත ශ්‍රී ලංකාවට සංවර්ධන සහකරුවෙක් වෙන්න අපි සූදානම්!", "News Content": "අනාගතයේ දී ශ්‍රී ලංකාව සඳහා ශක්තිමත් ආර්ථිකයක් උරුමකර දීමට සහ ශ්‍රී ලංකාවේ සංවර්ධනයට, සංවර්ධන සහකරුවෙකු වෙමින් නිරතුරුවම සහය ලබාදීමට ඉන්දීය අග්‍රමාත්‍ය නරේන්ද්‍ර මෝඩි මහතා කටයුතු කරනු ඇති බව ඉන්දියානු සාගර කලාපයේ ඒකාබද්ධ ලේකම්වරයා පවසයි.ඒ මහතා මේ බව කියා සිටියේ ජාත්‍යන්තර වෙසක් දිනය නිමිත්තෙන් ශ්‍රී ලංකාවට පැමිණි ඉන්දීය අග්‍රමාත්‍යවරයාගේ මූලිකත්වයෙන් පැවති මාධ්‍ය හමුවකට එක්වෙමිනි.එමෙන්ම ශ්‍රී ලංකාවට ඉන්දියාවේ සහය දිගින් දිගටම ලබාදීමට සහතික වන බවත් ඒ මහතා ප්‍රකාශ කර තිබේ.එහිදී වැඩිදුරටත් අදහස් දක්වමින් ඒ මහතා කියා සිටියේ,“ අවබෝධතා ගිවිසුම් වගේම ගිවිසුම් කියලා දේවල් තියෙනවා. නමුත් අපි අතර අද අත්සන් කිරීමට කියලා කිසිම ලිපි ලේඛනයක් නෑ. අද ශ්‍රී ලංකාවේ නායකත්වය සමග ශ්‍රී ලංකාවේ හෙට දවස එක්ක අපි ඉන්නවා. ශ්‍රී ලංකාවේ හෙට දවස වෙනුවෙන් අපි අතහිත දෙනවා. එමෙන්ම මෙම සංචාරය අතරතුරදී ඔවුන් දිවයිනේ ප්‍රදේශ කිහිපයක සංචාරය කිරීමට අපේක්ෂා කරන බවත් ඒ අතරතුර පවතින සාකච්ඡා තුළ දී බුදු දහම, සංචාරක, බෞද්ධ සංස්කෘතික හා දෙරට අතර පවතින සම්බන්ධතා ප්‍රවර්ධනය කිරීම කෙරෙහි අවධානය යොමු කරන බවද ඒකාබද්ධ ලේකම්වරයා ප්‍රකාශ කර තිබේ.“ඉදිරියේදී දිගින් දිගටම ශ්‍රී ලංකාව සඳහා සහය ලබා දීමට අපි අපෙක්ෂා කරනවා. අපි ඉදිරි දින කිහිපය තුළ ශ්‍රී ලංකාව සඳහා ශක්තිමත් සංවර්ධන සහකරු වනු ඇති බවට සහතික වෙනවා.“ යනුවෙන්ද ඒ මහතා කියා සිටියේය.එමෙන්ම \"අපි ශ්‍රී ලංකාවේ වර්ධනය වන සෞභාග්‍යයට, සංවර්ධනයට දායක වෙන්න වගේම දෙරට අතර සහයෝගයෙන් කටයුතු කිරීමට සූදානම් \" බවද ඒ මහතා කියා සිටියේය.ඔහු අගමැති අද ඔහුගේ සාකච්ඡාවලදී ශ්‍රී ලංකාවේ ව්‍යාපෘති සම්බන්ධයෙන් හා ඒවාට සහභාගීවීම පිළිබඳව ඉතා ගෞරවයෙන් කතා කරන බවත්, එහි ගෞරවනීය හා වගකිව යුතු කොටස්කරුවන් ලෙස සතුටුවන බවත්, ශ්‍රී ලංකාවේ සංවර්ධන දැක්ම පිළිබඳව ඔවුන් දැනුවත් බවත් ඔහු සඳහන් කර තිබේ.එමෙන්ම ඉන්දියාව සාර්ක් චන්ද්‍රිකා ප්‍රයෝජන ගැනීමට හා එයට අවකාශය ඇති බවත් ඒ හා සම්බන්ධ ඕනෑම ක්‍රියාකාරකමක් සඳහා සහයෝගය ලබාදීම සහතික වන බවත් සඳහන් කළේය.“ අපි අපේ රටවල් දෙක අතර වැඩි දියුණු අවකාශය සහයෝගය බලාපොරොත්තු වෙනවා “ යනුවෙන් වැඩිදුරටත් ඒ මහතා කියා සිටියේය.එමෙන්ම ශ්‍රී ලංකාවේ සංචාරයක යෙදී සිටින ඉන්දීය අගමැති නරේන්ද්‍ර මෝදි හිටපු ජනාධිපති මහින්ද රාජපක්ෂ මහතාගේ ඉල්ලීම මත ඔහු මුණ ගැසී සාකච්ඡා කළ බව ඉන්දීය මහ කොමසාරිස් තරන්ජිත් සිං සන්ධු මහතා කියා සිටියේය.මහින්ද රාජපක්ෂ මහතා විසින් කළ ඉල්ලීම සම්බන්ධයෙන් අදහස් පළ කළ ලේකම්වරයා වැඩිදුරටත් කියා සිටියේ \"එය ඉතා සුහද සාකච්ඡාවක් වූ අතර එය ඉන්දියාව හා ශ්‍රී ලංකාව අතර පැවති සම්බන්ධතා පුළුල් කිරීමට මෙන්ම සංවර්ධන සහයෝගීතාව පිළිබඳවද ඉතා සතුටු විය හැකි සාකච්ඡාවක් වූ බවයි\"", "URL": "https://sinhala.adaderana.lk/news.php?nid=73075", "Category": null, "Parent URL": null}