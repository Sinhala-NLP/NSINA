{"Source": "Adaderana", "Timestamp": "June 9, 2015 09:41 am", "Headline": "මිණිපුර යුවළ කටුනායකදී මාට්ටු", "News Content": "නීති විරෝධී ලෙස මැණික් හා ස්වර්ණාභරණ තොගයක් මෙරටින් රැගෙන යාමට උත්සාහ කළ ව්‍යාපාරික යුවළක් කටුනායක ගුවන් තොටුපළේ දී අත්අඩංගුවට ගෙන තිබේ.චීනය බලා පිටත්ව යාමට පැමිණි රත්නපුර ප්‍රදේශයේ පදිංචි යුවළක් මෙලෙස අත්අඩංගුවට ගෙන ඇති බව අද දෙරණ ගුවන්තොටුපළ වාර්තාකරු සඳහන් කළේය.ඔවුන් චීනයේ පැවැත්වෙන වෙළෙඳ ප්‍රදර්ශනයකට සහභාගී වීම සඳහා දිවයිනෙන් පිටත්ව යාමට පැමිණ ඇත.අත්බෑගයක තිබු මුදල් පසුම්බියක අදාළ මැණික් හා ස්වර්ණාභරණ තොගය සූක්ෂම ලෙස සඟවා තිබියදී ගුවන්තොටුපළ රේගු නිලධාරීන් විසින් සොයාගෙන ඇති බව සඳහන්ය.රේගු භාරයට ගත් ස්වර්ණාභරණ හා මැණික් තොගයේ වටිනාකම රුපියල් දස ලක්ෂ විසි දහසකට අධික බව වාර්තා වේ.", "URL": "https://sinhala.adaderana.lk/news.php?nid=51868", "Category": null, "Parent URL": null}