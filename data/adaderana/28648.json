{"Source": "Adaderana", "Timestamp": "October 26, 2012 07:33 pm", "Headline": " පිටි මිල 4-6 අගයකින් නඟියි ", "News Content": "අද මධ්‍යම රාත්‍රීයේ සිට ක්‍රියාත්මක වන පරිදි තිරිඟු පිටි මිල රුපියල් 4.00ත් 6.00ත් අතර අගයකින් ඉහළ දමා තිබේ. ඒ අනුව අද මධ්‍යම රාත්‍රීයේ සිට සෙරන්ඩිබ් සමාගම පිටි මිල රු. 4.00කින් ඉහළ නැංවීමට පියවර ගෙන ඇති අතර ප්‍රීමා සමාගම ද පිටි කිලෝවක මිල රුපියල් 6.00 කින් ඉහළ නැංවීමට කටයුතු කර ඇතැයි සඳහන්ය. ඒ අනුව සෙරන්ඩිබ් සමාගම මගින් බෙදාහරින රුපියල් 94ක්වු තිරිඟු පිටි කිලෝවක නව මිල රුපියල් 98 ක් වනු ඇත.", "URL": "https://sinhala.adaderana.lk/news.php?nid=28648", "Category": null, "Parent URL": null}