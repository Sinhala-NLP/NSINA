{"Source": "Adaderana", "Timestamp": "March 19, 2018 09:34 pm", "Headline": "දොඩන්දූව ආසන්නයේ ටොනාඩෝවක්", "News Content": "ගාල්ල දොඩන්දුව ආසන්න මුහුදේ අද (19) සවස විශාල ටොනාඩෝවක් ඇති වී තිබේ. සවස 5.45 ට පමණ ඇතිවූ මෙම ටොනාඩෝව විනාඩි 15ක් පමණ පැවැති බව ප‍්‍රදේශවාසීහු පවසති. මෙම ටොනාඩෝව සමඟ විශාල ජල කඳක් ඉහළට යන ආකාරය ඔවුන් සිය ජංගම දුරකතනවලින් වීඩියෝ ගත කරගෙන තිබුණි. මෙම අවස්ථාවේදී මද සුළං තත්වයක්ද ප‍්‍රදේශය පුරා පැවත ඇත. මෙවන් විශාල ටොනාඩෝවක් මින් පෙර දැක නැති බව ප‍්‍රදේශවාසීහු පැවසුහ.", "URL": "https://sinhala.adaderana.lk/news.php?nid=85954", "Category": null, "Parent URL": null}