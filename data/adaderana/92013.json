{"Source": "Adaderana", "Timestamp": "July 5, 2018 08:20 am", "Headline": "රැකියා දෙන බවට ලක්ෂ ගණනෙන් මුදල් ගත් 2ක් මාට්ටු", "News Content": "රැකියා ලබාදෙන බව පවසා රුපියල් ලක්ෂ 40කට ආසන්න මුදලක් වංචා කළ පුද්ගලයින් දෙදෙනෙකු කඩවත ප්‍රදේශයේදී අත්අඩංගුවට ගෙන තිබේ. කඩවත ප්‍රදේශයේ ආයතනයක් පවත්වාගෙන ගිය පුද්ගලයින් දෙදෙනෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. කිරිබත්ගොඩ පොලීසියට ලැබුණු පැමිණිලි වලට අනුව මොවුන් අත්අඩංගුවට ගෙන තිබේ. නැව් වල රැකියා ලබාදෙන බව පවසා දිවයිනේ විවිධ ප්‍රදේශෙවල පුද්ගලයින් 19 දෙනෙකුගෙන් රුපියල් තිස්නවලක්ෂ 97,000කට අධික මුදලක් මොවුන් විසින් වංචා කර ඇති බව සඳහන්ය. අත්අඩංගුවට ගත් සැකකරුවන් රඹුක්කන සහ මාවනැල්ල යන ප්‍රදේශ වල පදිංචිකරුවන් වන අතර ඔවුන් අද(05) දින මහර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=92013", "Category": null, "Parent URL": null}