{"Source": "Adaderana", "Timestamp": "November 30, 2017 08:39 pm", "Headline": "ගුවන්යානා දෙකක් ගැටෙයි", "News Content": "ගුවන් යානා දෙකක් ගැටී ඇති බව වාර්තා වෙයි. මඟීන් රැඟත් ඊජිප්තු ගුවන්යානයක් හා ඇට්ලන්ටා ගුවන් සමාගමේ ගුවන්යානයක් මෙලෙස ගැටී ඇති බව විදෙස් වාර්තා පවසයි. එක්සත් ජනපදයේ නිව්යෝක් නුවර පිහිටා ඇති ජෝන් එෆ් කෙනඩි අන්තර්ජාතික ගුවන්තොටුපලේදී අදාළ යානය ගැටී ඇති බව විදෙස් වාර්තා සඳහන් කළේය. ඊජිප්තුවේ කයිරෝ අන්තර්ජාතික ගුවන්තොටුපල බලා පියාසර කිරීමට උත්සහ කිරීමේදී ගුවන්යානා දෙක ගැටී තිබේ. අනතුරින් ඊජිප්තු ගුවන්යානයේ වම් පියපතට සහ ඇට්ලන්ටා ගුවන් සමාගමේ ගුවන්යානයේ දකුණු පියාපතට හානි සිදු වී ඇති බවද සඳහන්ය. අදාළ ගුවන් යානාවල ගුවන් මඟීන් ආරක්ෂිතව ගුවන්යානයෙන් බස්සවා ඇති බවත්, ඔවුන්ට අවශ්‍ය පහසුකම් ලබා දී වෙනත් ගුවන්යානයකින් කයිරෝ නුවර බලා පිටත්ව යෑමට අවස්ථාව සලසා දීමටත් ජෝන් එෆ් කෙනඩි අන්තර් ජාතික ගුවන්තොටුපල බලධාරීන් කටයුතු කර ඇති බව විදෙස් වාර්තා වැඩිදුරටත් පවසයි.", "URL": "https://sinhala.adaderana.lk/news.php?nid=80825", "Category": null, "Parent URL": null}