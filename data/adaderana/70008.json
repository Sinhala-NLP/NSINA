{"Source": "Adaderana", "Timestamp": "February 23, 2017 02:45 pm", "Headline": "මීරාකේණි රෝහලට වෛද්‍යවරයෙක් ඉල්ලා විරෝධයක්", "News Content": "මඩකළපුව, එරාවූර්- මීරාකේණි රෝහලට ස්ථීර වෛද්‍යවරයෙකු ලබාදෙන ලෙස ඉල්ලා ප්‍රදේශවාසීන් විරෝධතාවක නිරතවී තිබේ. එරාවූර් මූලික රෝහලේ සිට මීරාකේණි රෝහලට වෛද්‍යවරයෙකු සතියට දින දෙකක් පමණක් පැමිණ ඇති අතර අදාළ වෛද්‍යවරයා ද සති තුනක පමණකාලයක සිට නොපැමිණෙන බව විරෝධතාවයේ නිරත ප්‍රදේශවාසීන් පවසයි.මේ හේතුවෙන් ගම්මාන දහයක පුද්ලගයින් පන්දහසක් පමණ පිරිසක් දුෂ්කරතාවට පත්ව සිටින බව සඳහන්ය. මීරාකේනි රෝහල මේ වන විට වසා දමා ඇති අතර රෝගීන්ට ප්‍රතිකාර ලබාගැනීමට දුරබැහැර පිහිටි එරාවූර් සහ මඩකළපුව රෝහල් වෙත යාමට සිදුව ඇති බව විරෝධතාවයේ නිරත ප්‍රදේශවාසීන් පෙන්වා දෙයි.කඩිනමින් තමන්ට වෛද්‍යවරයෙකු ලබාදෙන ලෙස ඔවුන් ඉල්ලා සිටියි.", "URL": "https://sinhala.adaderana.lk/news.php?nid=70008", "Category": null, "Parent URL": null}