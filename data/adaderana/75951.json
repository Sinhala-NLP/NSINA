{"Source": "Adaderana", "Timestamp": "August 4, 2017 08:59 am", "Headline": "සයිටම් විරෝධී පාගමන අද කොළඹට එයි", "News Content": "මාලබේ සයිටම් පෞද්ගලික වෛද්‍ය විද්‍යාලය අහෝසි කිරීම සහ ශිෂ්‍ය මර්දනයට එරෙහිව අන්තර් විශ්වවිද්‍යාලීය ශිෂ්‍ය බල මණ්ඩලය සංවිධානය කර ඇති විරෝධතා පාගමන අද(04) දිනයේ කොළඹට ළඟාවිමට නියමිතයි. ඊයේ(03) උදෑසන නිට්ටඹුවෙන් ආරම්භ කෙරුණු විරෝධතා පා ගමන පස්වරුව වන විට කඩවත නගරයට ළඟා වී තිබුණී. ඒ අනුව අද උදෑසන කඩවත නගරයෙන් ආරම්භ කෙරෙන විරෝධතා පා ගමන අද පස්වරුව වන විට කොළඹට ළඟාවිමට නියමිතයි. මේ සම්බන්ධයෙන් අද දෙරණ සමඟ අදහස් දැක්වමින් අන්තර් විශ්වවිද්‍යාල ශිෂ්‍ය බල මණ්ඩලයේ වැඩබලන කැඳවුම්කරු සනත් බණ්ඩාර මෙම අදහස් පළ කළේය.", "URL": "https://sinhala.adaderana.lk/news.php?nid=75951", "Category": null, "Parent URL": null}