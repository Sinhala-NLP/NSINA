{"Source": "Adaderana", "Timestamp": "April 5, 2018 11:49 am", "Headline": "රථවාහන කිහිපයක් එකිනෙක ගැටී 1ක් මරුට 54 කට තුවාල", "News Content": "චිලී රාජ්‍යයේ මධ්‍යම ප්‍රදේශයේ මහා මාර්ගයකදී රථවාහන කිහිපයක් එකිනෙක ගැටීමෙන් අනතුරක් සිදුව තිබේ. ඉන් එක් පුද්ගලයෙකු මියගොස් 54දෙනෙකු තුවාල ලබා ඇති බව සඳහන් වෙයි. මධ්‍යම චිලී රාජ්‍යයේ මහාමාර්ගයක ධාවනය වෙමින් තිබූ බස් රථයක් හා ට්‍රක් රථයක් එකිනෙක ගැටී පළමුව අනතුරක් සිදුව තිබේ. අනතුරුව පසුපසින් පැමිණි රථවාහන 21ක්ද එකිනෙක ගැටී ඇති බවයි වාර්තා වන්නේ. බස් රථ තුනක් සහ ලොරි රථ නවයක් එම රථවාහන අතරට ඇතුලත්. අධික මීදුම හේතුවෙන් අනතුර සිදුව ඇති බව එරට බලධාරීන් පවසනවා. අනතුරින් තුවාල ලැබුවන් ප්‍රතිකාර සඳහා රෝහල් ගත කර ඇති අතර වැඩිදුර පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=86972", "Category": null, "Parent URL": null}