{"Source": "Adaderana", "Timestamp": "July 16, 2010 12:51 pm", "Headline": "CDB ග‍්‍රාමීය තොරතුරු තාක්‍ෂණ සාක්ෂරතාව ගමට ගෙනයයි", "News Content": "(ඡායාරූපය - තිස්සමහාරාමයේ නැදිගම්විල කනිෂ්ඨ විද්‍යාලයේ සිසුන් තම තොරතුරු තාක්‍ෂණ දැනුම දියුණු කිරීමේ සතුට අත්විඳිමින්.) සීමාසහිත සිටිසන්ස් ඩිවලොප්මන්ට් බිස්නස් ෆිනෑන්ස් ලිමිටඞ්(CDB) නොබෝදා හම්බන්තොට දිස්ත‍්‍රික්කයේ තිස්සමහාරාමයේ හම්/නැදිගම්විල කනිෂ්ඨ විද්‍යාලයට කලක සිට පැවති අවශ්‍යතාවක් සපුරාලමින් අන්තර් ජාල පහසුකම්වලින් ආදී සියල්ලෙන් සමන්විත තොරතුරු තාක්‍ෂණ මධ්‍යස්ථානයක් පරිත්‍යාග කරන ලදී. මෙම අති නවීන තොරතුරු තාක්‍ෂණ මධ්‍යස්ථානය විවෘත කරන ලද්දේ (CDB) හි ප‍්‍රධාන විධායක නිලධාරි මහේෂ් නානායක්කාර මහතා විසිනි. මෙම අවස්ථාවට (CDB)ජ්‍යෙෂ්ඨ නිලධාරීන්, විදුහල්පති පී. එන්. එම්. කුමාරසිංහ මහතා, හම්බන්තොට කලාප අධ්‍යාපන කාර්යාලයේ නිලධාරීන්, සිසුන් සහ නැදිගම්විල ගම්වාසීහුද සහභාගි වූහ. මෙම උත්සවයේදී කථා කළ නානායක්කාර මහතා පැවසුවේ\"මෙවැනි ව්‍යාපෘතිවල ප‍්‍රධාන අරමුණවන්නේ ග‍්‍රාමීය ප‍්‍රදේශවල අඩු වරප‍්‍රසාදලාභී පාසල්වලට තොරතුරු තාක්‍ෂණය පහසුකම් ලබා දෙමින් තාක්‍ෂණික නවෝද්පාදනයෙන් හැඩගැසෙන අනාගතයට පිවිසීමට එම පාසල් දරුවන්ට හැකියාව ලබාදීමයි. මෙම නැදිගම්විල කනිෂ්ඨ විද්‍යාලයේ ශිෂ්‍ය ශිෂ්‍යාවන් වැනි ශිෂ්‍ය ශිෂ්‍යාවන්ට ප‍්‍රචලිත වෙමින් පවතින තොරතුරු තාක්‍ෂණ අංශයේ බිහිවන අනාගත අවස්ථාවලින් ඵලප‍්‍රයෝජන ලැබීමට(CDB) පරිගණක පියස\" මග සලසනු ඇතිඅතර කෙනෙකුගේ අධ්‍යාපන සහ රැකියා ක්ෂේත්‍රයේ පෞද්ගලික අභිවෘද්ධියේ ප‍්‍රධාන පදනමක් වන පරිගණක දැනුම සහ තාක්‍ෂණ නිපුනතාව ශ‍්‍රී ලංකාවේ සැම පළාතකම සිසුන්ට විවෘතව පැවතිය යුතු බව ඔහු තවදුරටත් පවසන ලදී. මෙහිදී කථා කළ නැදිගම්විල කනිෂ්ඨ විද්‍යාලයේ විදුහල්පති පී. එන්. එම්. කුමාරසිංහ මහතා,\"අද අධ්‍යාපනය ඉදිරියට ගෙනයන්නේ තාක්‍ෂණය විසින්.දිගු කලක සිට අපේ සිසුන්ට මෙම පහසුකම් අහිමිවී තිබුණා. අපේ ප‍්‍රදේශයේ පරිගණක මධ්‍යස්ථානයක් නැහැ. ඒ නිසා අන්තර් ජාලය වැනි මූලික පහසුකම් පරිහරණය සඳහා අපට කිලෝ මීටර් ගණනාවක් දුර ගමන් කරන්න වුණා. තොරතුරු තාක්‍ෂණ සාක්ෂරතාව දියුණු කිරීමට ඉවහල්වන (CDB)විසින් ලබා දුන් මෙම ව්‍යාපෘතිය අපගේ පාසලට පමණක් නොවෙයි අපේ මුඵ ප‍්‍රජාවටම ආශිර්වාදයක්. ඔවුන් ඇරඹූ මෙම ව්‍යාපෘතියට මුළු හදින්ම අප කෘතඥතාව පළ කරනවා. මෙය දිනෙන් දින දියුණුවේවා ශක්තිමත් වේවා කියල අපි ප‍්‍රාර්ථනා කරනවා. මෙමගින් අපේ රෙටි තවත් බොහෝ ප‍්‍රජාවන්ට තොරතුරු තාක්‍ෂණ අංශයේ ලබා ඇති දැවැන්ත දියුණුවේ ඵල ප‍්‍රයෝජන ලබා ගැනීමට හැකිවෙයි\"‍‍යයි කියා සිටියේය. මෙම පාසලේ ශිෂ්‍යාවක වන නිමේෂා විදුක්‍ෂි කථා කරමින්\"මම පරිගණක ගැන අහල තියෙනවා. ඒත් අපට පරිගණකය පරිහරණය කරන්න ටවුන් එකට යන්න වුණා. ඒත් දැන් අපට (CDB) ආයතනයෙන් තොරතුරු තාක්‍ෂණ මධ්‍යස්ථානයක් ලබාදීල තියෙනවා. මටයි අපේ පංතියෙ හැමෝටමයි දැන් අලුත් ලෝකයක් විවෘත වෙලා. දැන් පුළුල් ලෙස අපට තොරතුරු ලබා ගන්න හැකි නිසා අපට වෙනත් විෂයන් ගැනත් අපේ අවබෝධය දියුණු කර ගන්න හැකියි. එතකොට අපේ අධ්‍යාපනයේ මහත් වෙනසක් ඇතිවේවි කියල මම සිතනවා\"යයි කියා සිටියාය. තොරතුරු තාක්‍ෂණ සාක්ෂරතාවය වැඩි කිරීම සිය සමාජ සත්කාර වැඩසටහනේ කොටසක් ලෙස සලකන (CDB) ආයතනය රටේ වෙනත් ප‍්‍රදේශවලත් තවත් මෙවැනි ව්‍යාපෘති ක‍්‍රියාත්මක කිරීමට සැලසුම් කොට ඇත. මෙම ව්‍යාපෘතිය පිළිබද අදහස් දැක්වු නානායක්කාර මහතා වැඩිදුරටත් පැවසුවේ\"අප ව්‍යාපාරික මෙහෙයුම්වල නිරතව සිටින ප‍්‍රජාවට අපේක්‍ෂාවේ හසරැල්ලක් ගෙන ඒම අපගේ පාර්ශවකරුවන් කෙරෙහි අප තුළ ඇති වගකීම හා සමානව අපට වැදගත්. ව්‍යාපාරයේ වඩාත් පුළුල් අදහසක් පළ කරමින් අපි අපේ ප‍්‍රජාවන් ගේ සුභසිද්ධියට අනර්ඝ වටිනාකමක් පිරිනමන අතර ආයතනික සමාජීය වගකීම් ((CDB) උපාය මාර්ගික රාමුවක් සකසා තියෙනවා. එම රාමුව තුළ අපගේ සියලු ආයතනික සමාජීය වගකීම් ව්‍යාපෘති ක‍්‍රියාත්මක කරනවා. ශ‍්‍රී ලංකාවේ සියලු පුරවැසියන් ගේ ජීවන තත්වය නගා සිටුවීමේ අපගේ ඉදිරි දැක්ම මෙම රාමුවට අනුබලයක් වෙයි. අපගේ් ඉදිරි දැක්ම අනුව ක‍්‍රියා කිරීමේදී අපගේ එක් ප‍්‍රධාන ව්‍යාපෘතියක් වන්නේ ග‍්‍රාමීය පාසල්වල අධ්‍යාපනය ලබන දරුවන් ගේ තොරතුරු තාක්‍ෂණ සාක්‍ෂරතාව ඉහල නැංවීමයි.\"මෙම ව්‍යාපෘතිය ක‍්‍රියාත්මක කරනු ලබන්නේ ආයතනික සමාජීය වගකීම් ව්‍යාපෘති යේ (CDB) පරිගණක පියස\"තේමාව යටතේය.", "URL": "https://sinhala.adaderana.lk/news.php?nid=9644", "Category": null, "Parent URL": null}