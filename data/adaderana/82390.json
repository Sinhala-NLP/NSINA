{"Source": "Adaderana", "Timestamp": "January 2, 2018 01:39 pm", "Headline": "අභිරහස් ලෙස මියගිය විදේශිකයෙකුගේ මළ සිරුරක්  ක්‍රීඩාංගනයකින් හමුවෙයි", "News Content": "මාලිගාවත්ත අරලිය උයන ප්‍රදේශයේ විශ්‍රාම වැටුප් දෙපාර්තමේන්තුව ඉදිරිපිට ක්‍රීඩාංගනයේ තිබී මළ සිරුරක් පොලීසිය විසින් සොයාගෙන තිබේ එලෙස සොයාගෙන ඇති මළ සිරුරේ මුහුණේ තුවාලක් තිබී ඇති අතර ඔහුගේ විදේශ ගමන් බලපත්‍රයද ඒ ආසන්නයේ තිබී සොයාගෙන තිබේ. මෙලෙස මියගොස් ඇත්තේ බ්‍රිතාන්‍ය ජාතිකයෙන් බව අනාවරණය වී ඇත. මොහු නොවැම්බර් 25 දින ශ්‍රී ලංකාවට පැමිණ ඇති අතර ඊයේ දින ඔහු ලංකාවෙන් පිටත් වීමට නියමිත වූ අතර පසුව ඔහු විසින් ජනවාරි 25 වන දින දක්වා වීසා බලපත්‍රය දිගු කරගෙන තිබේ. අලුත්කඩේ අංක 4 අධිකරණයේ වෛද්‍ය නිලධාරීවරයා හා පොලිස් නිලධාරීන් පැමිණ පරීක්ෂණ කටයුතු සිදු කරයි", "URL": "https://sinhala.adaderana.lk/news.php?nid=82390", "Category": null, "Parent URL": null}