{"Source": "Adaderana", "Timestamp": "March 31, 2017 12:08 pm", "Headline": " නාමල් වංචා සෙවීමේ කොමිසමට එයි", "News Content": "පාර්ලිමේන්තු මන්ත්‍රී නාමල් රාජපක්ෂ මහතා බරපතළ වංචා දුෂණ විමර්ශන ජනාධිපති කොමිසම හමුවට පැමිණ තිබේ. ජාතික තරුණ සේවා සභාවේ වංචා දුෂණ සම්බන්ධයෙන් සිදු කරන විමර්ශනයකට අදාළව ප්‍රකාශයක් ලබා ගැනීම සඳහා නාමල් රාජපක්ෂ මහතා කොමිසම හමුවට කැඳවා ඇති බව වාර්තා වෙයි. බණ්ඩාරනායක සම්මන්ත්‍රණ ශාලා පරිශ්‍රයේ පිහිටි කොමිසමේ කාර්යාලය වෙත අද(31) පෙරවරු 11.00ට පමණ මන්ත්‍රීවරයා පැමිණි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=71566", "Category": null, "Parent URL": null}