{"Source": "Adaderana", "Timestamp": "July 28, 2011 03:21 pm", "Headline": "නගරාධිපති ධුරය නොදීමට එරෙහිව ඥානප්‍රභ හිමි උපවාසයේ", "News Content": "ඇඹිලිපිටිය නගර සභාවට අදාළ ඡන්ද විමසීම සඳහා තරග වැදී ජයග්‍රහණය කළ වේවැල්දූවේ ඥානප්‍රභ හිමි උපවාසයක් ආරම්භ කර තිබේ. උන්වහන්සේ ඇඹිලිපිටිය නගර සභාව ඉදිරිපිට මෙම උපවාසය ආරම්භ කර ඇති බව අද දෙරණ ඇඹිලිපිටිය ප්‍රාදේශීය වාර්තාකරු පැවසුවේය. තමන් වහන්සේට නගරාධිපති ධුරය ලබා නොදීමට එක්සත් ජනතා නිදහස් සන්ධානය පියවර ගෙන නොමැති බව පවසමින් වේවැල්දූ‍වේ ඥානප්‍රභ හිමි මෙම උපවාසය ආරම්භ කර ඇති බව සඳහන්ය. අදාළ මැතිවරණයෙන් තමන් වහන්සේ ඉහළම මනාප ලබාගත් අතර සන්ධානයේ මහලේකම්වරයා ප්‍රකාශ කළ පරිදි තමන් වහන්සේට නගරාධිපති ධුරය හිමිවිය යුතු බව උන්වහන්සේ ප්‍රකාශ කරයි.", "URL": "https://sinhala.adaderana.lk/news.php?nid=17697", "Category": null, "Parent URL": null}