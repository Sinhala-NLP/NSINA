{"Source": "Adaderana", "Timestamp": "July 10, 2012 11:09 am", "Headline": "බදුල්ල මහරෝහලේ රෝගියෙකු සියදිවිනසාගනියි", "News Content": "බදුල්ල මහරෝහලේ 4 වෙනි වාට්ටුවේ ප්‍රතිකාර ලබමින් සිටි පුද්ගලයෙකු එම තට්ටුවෙන් පැනීම හේතුවෙන් ජීවිතක්ෂයට පත්ව තිබේ. මෙම පුද්ගලයා එම වාට්ටුවේ වැසිකිළියේ හුළං කවුළුවෙන් එළියට පැන සියදිවි හානිකර ගැනීමට උත්සහ කොට ඇති බව සඳහන්ය. මෙහිදී බරපතළ තුවාල ලැබූ මෙම රෝගියා රෝහලේ ප්‍රතිකාර ලබමින් සිටියදී ජීවිතක්ෂයට පත්ව ඇත. 40 හැවිරිදි නෙළුව ප්‍රදේශයේ පදිංචිකරුවෙකු මෙලෙස ජීවිතක්ෂයට පත්ව ඇති බව සඳහන්ය. මළ සිරුර බදුල්ල මහ රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණ කටයුතු අද(10) දිනයේදී සිදුකිරීමට නියමිතය.", "URL": "https://sinhala.adaderana.lk/news.php?nid=25652", "Category": null, "Parent URL": null}