{"Source": "Adaderana", "Timestamp": "May 26, 2016 08:47 am", "Headline": "පොලිස් ස්ථානාධිපතිගේ දියණිය ඝාතනය කරලා-බිරිඳට තුවාලයි", "News Content": "හොරොව්පතාන පොලිස් ස්ථානාධිපතිවරයාගේ දියණිය තියුණු ආයුධයකින් පහරදී ඝාතනය කර තබේ.ගලෙන්බිඳුනුවැව, අක්කරවිස්ස ප්‍රදේශයේ සිය නිවසේ සිටියදී අද(26)අලුයම මෙම පහරදීම සිදුව ඇති බව පොලීසිය කියා සිටියි.හොරොව්පතාන පොලිස් ස්ථානාධිපතිවරයාගේ බිරිඳට සහ දියණියට මෙලෙස පහරදී ඇති අතර තුවාල ලැබූ ඔවුන් අනුරාධපුර රෝහලට ඇතුළත් කිරීමේදී දියණිය මියගොස් තිබේ.මියගිය තරුණියගේ ස්වාමිපුරුෂයා විසින් මෙම පහරදීම සිදුකර ඇති බව පොලීසිය සිදුකළ විමර්ශන වලදී අනාවරණය වී ඇත. පවුල් ආරවුලක් මෙයට හේතු වී ඇති අතර සැකකරු ප්‍රදේශයෙන් පළාගොස් තිබේ. සැකකරු අත්අඩංගුවට ගැනීම සඳහා පරීක්ෂණ පවත්වන බව ගලෙන්බිඳුනු වැව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=60494", "Category": null, "Parent URL": null}