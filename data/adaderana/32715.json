{"Source": "Adaderana", "Timestamp": "March 25, 2013 09:54 am", "Headline": " 600 ට හෙලෝ ඇත්ත වැසිකිලි පහසුකම් 450 යි", "News Content": "කෝටි 700 ක් වන ලෝක ජනගහනයෙන් කෝටි 600 ට ජංගම දුරකථන පහසුකම තිබුන ද වැසිකිලි ඇතුළු සනීපාරක්ෂක පහසුකම් සපයා ගැනීමට හැකියාව පවතින්නේ කෝටි 450 කට පමණක් බව එක්සත් ජාතීන්ගේ සංවිධානය පවසයි. එම සංවිධානය නිකුත් කළ නවතම වාර්තාවක මේ පිළිබඳ සඳහන් වේ. 2015 වන විට ලෝකයේ සියලු ජනතාවට සනීපාරක්ෂක පහසුකම් ඇති කිරීම සඳහා රටවල් දැනුවත් කිරීමේ පියවරේ එක් අංගයක් ලෙස මෙම සමීක්ෂණය සිදුකොට තිබේ. කෙසේ වෙතත් මෙම තත්ත්වය සපුරා ගැනීම සඳහා 2075 වසර පමණ වනතෙක් බලා සිටීමට සිදුවනු ඇති බව එක්සත් ජාතීන්ගේ සංවිධානය සඳහන් කළේය.", "URL": "https://sinhala.adaderana.lk/news.php?nid=32715", "Category": null, "Parent URL": null}