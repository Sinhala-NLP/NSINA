{"Source": "Adaderana", "Timestamp": "April 19, 2016 05:09 pm", "Headline": "කඳුකරයට මහ වැසි -  වාහන ධාවනයට බාධා", "News Content": "අධික වර්ෂාපතනය හේතුවෙන් හැටන් නගරයේ රථ වාහන ගමනාගමනයට බාධා එල්ල වී තිබේ. අද පස්වරුවේ සිට මධ්‍යම කඳුකරය ආශ්‍රිත ජලපෝෂක ප්‍රදේශවලට දැඩි වර්ෂාපතනයක් ඇද හැළෙන බව අද දෙරණ වාර්තාකරු සඳහන් කළේය.හැටන් නගරයේ ජලය බැස යන කාණු පද්ධතිය නිසි පරිදි නඩත්තු නොකිරීම හේතුවෙන් ප්‍රධාන මාර්ගය හරහා ජලය ගලා බැසීම නිසා මගී ජනතාව දැඩි දුෂ්කරතාවට පත්ව ඇති බව සඳහන්ය. මේ අතර මධ්‍යම කදුකරයේ ජල පෝෂක ප්‍රදේශවලට අධික වර්ෂාපතනයක් ලැබීම හේතුවෙන් පැවති උග්‍ර පානීය ජල ගැටලුවට විසඳුමක් ලැබෙන බව ජල සම්පාදන මණ්ඩලය ප්‍රකාශ කර ඇත.", "URL": "https://sinhala.adaderana.lk/news.php?nid=59322", "Category": null, "Parent URL": null}