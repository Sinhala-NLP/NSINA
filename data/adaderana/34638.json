{"Source": "Adaderana", "Timestamp": "June 4, 2013 11:04 pm", "Headline": "පළාත් සභා වෙනුවෙන් හදිසි පනත් කෙටුම්පතක්!", "News Content": "පළාත් සභා ඒකාබද්ධවීමට ඇති ඉඩ ප්‍රස්ථාව වැළැක්වීමට අදාළ විධිවිධාන ගෙන ඒමට ආණ්ඩු පක්ෂ නායක රැස්වීමේදී තීරණය වී තිබේ. අද පස්වරුවේ ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවති ආණ්ඩු පක්ෂ නායක රැස්වීමේදී මෙම තීරණය ‍‍ගෙන ඇති බව ආරංචි මාර්ග සඳහන් කරයි. මීට අමතරව පළාත් සභාවලට අදාළ නව රෙගුලාසි ගෙන ඒමේදී එකී පනත් කෙටුම්පත් සියලුම පළාත් සභාවල අනුමැතිය ලබාගැනීමේ අවශ්‍යතාව අවධාරණය කරනු ලබන විධිවිධාන ඉවත් කිරීමටද තීරණය කර ඇත. ඒ අනුව එවැනි අවස්ථාවක බහුතර පළාත් සභා සංඛ්‍යාවක අනුමැතිය ලැබීම පමණක් ප්‍රමාණවත් වන බවට විධිවිධාන ගෙන ඒමට කටයුතු කරන බවද එහිදී සාකච්ඡාවට බඳුන්වී තිබේ. ඒ අනුව මෙම විධිවිධාන හදිසි පනත් කෙටුම්පතක් ලෙස ගෙන ඒමට රජයේ අවධානය යොමුවී ඇති බවත්, එය 06 වන දින කැබිනට් මණ්ඩලයට ඉදිරිපත් කිරීමට බලාපොරොත්තු වන බවත් එම ආරංචි මාර්ග වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=34638", "Category": null, "Parent URL": null}