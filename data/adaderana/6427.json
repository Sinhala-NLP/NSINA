{"Source": "Adaderana", "Timestamp": "February 2, 2010 02:55 pm", "Headline": "ජාත්‍යන්තර ක්ෂමා සංවිධානයෙන් රතු එළියක්", "News Content": "ජනාධිපතිවරණයෙන් පසු විපක්ෂ ක්‍රියාකාරීන් ඇතුලු විවිධ සංවිධාන වලට මතුව ඇති පීඩනය නතර කිරිම සදහා වහාම ක්‍රියා කරන ලෙස ජාත්‍යන්තර ක්ෂමා සංවිධානය රජයට දැනුම් දී තිබේ. එම සංවිධානය පෙන්වා දෙන්නේ මාධ්‍ය , මානව හිමිකම් ක්‍රියාකාරීන් සහ විපක්ෂ මත ධාරීන් කෙරෙහි මේ වන විට පීඩනයක් මතු වී ඇති තත්ත්වයක් පෙන්නුම් කරන බවයි. ත්‍රස්තවාදය පරාජය කිරීමෙන් පසුව පැවති ජනාධිපතිවරණය ඓතිහාසික එකක් විය යුතු වුවත්, අදහස් ප්‍රකාශ කිරීමේ නිදහසට මේ වන විට බාධා මතු වී ඇති තත්ත්වයක් පෙන්නුම් කරන බව එම සංවිධානයේ ආසියා පැසිෆික් කලාපය බාර නියෝජ්‍ය අධ්‍යක්ෂ මධු මල්හෝත්‍රා මහත්මිය ප්‍රකාශ කරයි.. විපක්ෂ මතධාරීන් හා ජනමාධ්‍යවේදීන් අත්අඩංගුවට ගැනීම , මරණ තර්ජන එල්ල වීම ඇතුළු පීඩන රැසක් ගෙවී ගිය කාලය තුළ නීරික්ෂණය කිරීමට හැකි වී ඇති බවද ක්ෂමා සංවිධානය වැඩිදුරටත් පවසයි.", "URL": "https://sinhala.adaderana.lk/news.php?nid=6427", "Category": null, "Parent URL": null}