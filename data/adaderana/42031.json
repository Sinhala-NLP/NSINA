{"Source": "Adaderana", "Timestamp": "March 24, 2014 03:46 pm", "Headline": "ලොරි රථයේ ගැටී යතුරුපැදිකරු මරුදකියි", "News Content": "බියගම පොලිස් බලප්‍රදේශයට අයත් වසමේ සියඹළාපේ හංදියේදී සිදුවූ රිය අනතුරකින් එක් පුද්ගලයෙකු ජීවිතක්ෂයට පත්ව තිබේ. අද(24) අලුයම 6.15 ට පමණ මෙම අනතුර සිදුව ඇති බව පොලීසිය පවසයි. ගම්පහ දෙස සිට කඩුවෙල දෙසට ධාවනයවු ලොරි රථයක් එම දෙසටම ධාවනයවු යතුරුපැදියක් ඉස්සර කිරිමට යාමේදී ලොරි රථයේ ගැටී මෙම අනතුර සිදුවී තිබේ. අනතුරින් යතුරුපැදියේ පැදිකරු බරපතළ තුවාල ලබා බියගම රෝහලට ඇතුළත් කිරීමේදී මියගොස් ඇති බව පොලීසිය සඳහන් කරයි. මෙසේ මරණයට පත්ව ඇත්තේ වයස අවුරුදු 47 ක් වන අංක 162/198, ‘සපුමල්උයන, නැදැන්ගමුව - ගම්පහ, ලිපිනයේ පදිංචි මද්දුම ආරච්චිගේ අජිත් ප‍්‍රිතිකුමාර නම් අයෙකි. ලොරි රථයේ රියදුරු අත්අඩංගුවට ගෙන ඇති අතර හෙතෙම අද (24) මහර මහේස්ත‍්‍රාත් අධිකරණය වෙත ඉදිරිපත් කිරීමට නියමිත බව පොලීසිය කියා සිටියි. මෘත ශරීරය බියගම රෝහලේ මෘත ශරීරාගාරයේ තැන්පත් කර ඇති බවත්, බියගම පොලිසිය වැඩිදුර විමර්ශන පවත්වා ගෙන යනු ලබන බවත් පොලිස් මාධ්‍ය ප්‍රකාශක කාර්යාලය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=42031", "Category": null, "Parent URL": null}