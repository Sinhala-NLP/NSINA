{"Source": "Adaderana", "Timestamp": "November 29, 2011 12:35 pm", "Headline": "තිරගත වන චිත්‍රපට තැටිගත කර විකිණූ දෙදෙනෙක් අත්අඩංගුවට ", "News Content": "දැනට තිරගත වන චිත්‍රපට කිහිපයක පිටපත් අනවසරෙන් සංයුක්ත තැටිවලට පිටපත් කර විකිණූ පුද්ගලයින් දෙදෙනෙකු අලවතුගොඩ පොලිසිය විසින් අත්අඩංගුවට ගෙන තිබේ. ඔවුන් අදාළ සංයුක්ත තැටි වෙළෙඳසැලක අලෙවි කරමින් සිටියදී ඊයේ(28) පස්වරුවේ අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මහයියාව සහ මහනුවර ප්‍රදේශවල පදිංචිකරුවන් බව පොලිසිය ප්‍රකාශ කරයි. සැකකරුවන් දෙදෙනා අද(29) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20337", "Category": null, "Parent URL": null}