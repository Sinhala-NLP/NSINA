{"Source": "Adaderana", "Timestamp": "October 18, 2010 10:48 am", "Headline": "කිරිබත්ගොඩ ගින්නක් -ගොඩනැගිල්ලක් විනාශයි", "News Content": "කිරිබත්ගොඩ මාකොළ පාර ප්‍රදේශයේ පිහිටි පෞද්ගලික බැංකු ගොඩනැගිල්ලක ඇතිවු හදිසි ගින්නක් හේතුවෙන් එම ගොඩනැගිල්ල සම්පූර්ණයෙන්ම විනාශ වී තිබේ. අද(18) අලුයම 4.20ට පමණ මෙම ගින්න හටගෙන ඇති බව කිරිබත්ගොඩ පොලිසිය පැවසීය. සිද්ධියෙන් කිසිවෙකුටත් හානී සිදුවී නොමැති අතර සිදුවී ඇති දේපළ හානිය පිළිබඳව ද මෙතෙක් අනාවරණය වී නැත. මෙම ගින්න ඇති වීමට හේතුව කුමක් ද යන්න පිළිබඳව කිරිබත්ගොඩ පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11570", "Category": null, "Parent URL": null}