{"Source": "Adaderana", "Timestamp": "December 21, 2018 01:34 pm", "Headline": "බස් ගාස්තු පහලට?", "News Content": "බස් ගාස්තු සංශෝධනයක් සිදු කිරීමට ජාතික ගමනාගමන කොමිෂන් සභාව මැදිහත් විය යුතු බවට ඉල්ලීමක් කරමින් සංදේශයක් බාර දීමට නිමිත බව සමස්ත ලංකා බස් මගීන්ගේ සංගමය පවසයි. අදාළ සංදේශය අද(21) පස්වරු 2.30 පමණ ජාතික ගමනාගමන කොමිෂන් සභාව වෙත බාර දීමට නියමිතයි. මෙම සංදේශය මඟින් අවම ගාස්තුව රුපියල් 10ය දක්වා පහත දැමිය යුතු බවත් බස් ගාස්තු සංශෝධනයක් සිදු කළ යුතු බවත් සමස්ත ලංකා බස් මගීන්ගේ සංගමය මඟින් ඉල්ලීම කර ඇත. අද දින සිදුකළ ඉන්ධන මිල සංශෝධනයට අනුව ඩීසල් ලීටරයක මිල රුපියල් 05කින් අඩු වූ අතර ඊට පෙර ඩීසල් ලීටරයක මිල දෙවතාවක දී රුපියල් හත බැගින් සහ එක්වතාවක දී රුපියල් 05කින් අඩුවු බව එම සංගමය පෙන්වා දෙයි.", "URL": "https://sinhala.adaderana.lk/news.php?nid=101099", "Category": null, "Parent URL": null}