{"Source": "Adaderana", "Timestamp": "September 26, 2010 01:09 pm", "Headline": "ජනපති අමෙරිකාවේ ඉහළපෙළේ ව්‍යාපාරිකයින් හමුවෙයි ", "News Content": "එක්සත් ජාතීන්ගේ 65 වන මහ සමුළුව වෙනුවෙන් නිඩ්යෝර්ක් නුවර බලා පිටත්ව ගොස් සිටින ජනාධිපති මහින්ද රාජපක්ෂ මහතා එහිදී ප්‍රධාන පෙළේ අමෙරිකානු ව්‍යාපාරික නායකයින් හමුව ඇති බව වාර්තා වේ. ශ්‍රී ලංකාවේ ආයෝජන අවස්ථා පිළිබඳව මෙහිදී සාකච්ඡාවට බඳුන්ව තිබේ. මෙම විශේෂ හමුවට කොකා කෝලා, බෝයිං, ගූග්ල්, හිල්ටන් හෝටල් සහ නිවාඩු නිකේතන සහ ස්ටාර් වුඩ් හෝටල් සහ නිවාඩු නිකේතන යන ආයතන වල විධායක නිලධාරීන් ඇතුළු ව්‍යාපාරික නායකයින් 100 දෙනෙකු සහභාගි වී ඇත. එමෙන්ම මෙම අවස්ථාවට සහභාගි වන අමුත්තන් අතරට විශ්ලේෂකයින් හා කර්මාන්ත නියෝජිතයින්ද ඇතුළත්ව තිබේ. ජනාධිපති මහින්ද රාජපක්ෂ මෙම සංචාරයේදී තුර්කි, ජැමෙයිකානු හා මැලේසියානු ජනාධිපතිවරුනද හමුවිය. ජනාධිපතිවරයා 23 වනදා පස්වරුවේ එක්සත් ජාතීන්ගේ සංවිධානයේ රාජ්‍ය සමුළුව අමතනු ලැබීය.", "URL": "https://sinhala.adaderana.lk/news.php?nid=11102", "Category": null, "Parent URL": null}