{"Source": "Adaderana", "Timestamp": "June 20, 2016 09:26 am", "Headline": "දුම්රිය සේවකයින් රතු එළි දල්වයි", "News Content": "අතිකාල ගැටළුවට නිසි විසඳුම් ලබා නොදුනහොත් ඉදිරියේදී වෘත්තිය සමිති ක්‍රියාමාර්ගයකට එළඹෙන බව සමස්ත ලංකා දුම්රිය සේවකයින්ගේ පොදු සේවක සංගමය පවසයි.අග්‍රමාත්‍යවරයා වෙත ලිපියක් යොමු කරමින් එම සේවක සංගමය පවසා ඇත්තේ දැනට පැයකට පැය එක හමාරක කාලයක් සඳහා ගෙවනු ලබන අතිකාල දීමනාව කප්පාදුවකින් තොරව ලබා දෙන ලෙසයි.දුම්රිය දෙපාර්තමේන්තුවේ පවතින සේවක පුරප්පාඩුව හේතුවෙන් අඛණ්ඩව සේවා පවත්වාගෙන යෑමේ අවශ්‍යතාවය නිසා දැනට දීර්ඝ කාලයක සිට අතිකාල දීමනා ගෙවනු ලබන බව ඔවුන් පෙන්වාදෙන්නේය.කෙසේ වෙතත් රාජ්‍ය පරිපාලන අමාත්‍යාංශයේ චක්‍රලේඛයට අනුව වර්තමානය වන විට දුම්රිය දෙපාර්තමේන්තුවේ අතිකාල ගෙවීම් කප්පාදු කර ඇති බව ද සමස්ත ලංකා දුම්රිය සේවකයින්ගේ පොදු සේවක සංගමය පවසයි.", "URL": "https://sinhala.adaderana.lk/news.php?nid=61259", "Category": null, "Parent URL": null}