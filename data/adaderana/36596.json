{"Source": "Adaderana", "Timestamp": "August 13, 2013 12:05 pm", "Headline": "මොබිල් වෙතින් යුද හමුදා යතුරුපැදි කණ්ඩායමට අනුග‍්‍රහය", "News Content": "ලෝක ප‍්‍රකට ExxonMobil සමාගමේ ශී‍්‍ර ලංකාවේ බලයලත් බෙදාහැරීමේ නියෝජිත සමාගමවන මැක්ලරන්ස් ලූබ්රිකන්ට්ස් සමාගම පසුගියදා මින්නේරියේ පැවැති “ගනර්ස් සුපර්ක්‍රෙ‍්‍ර‍්‍ර‍්‍රාස්” මෝටර් රථ හා යතුරුපැදි තරගාවලියේ “යමහා” YZ 125 යතුරුපැදි තරග ඉසව්වට සහභාගී වූ යුදහමුදා කණ්ඩායමට මොබිල් ඔයිල් අනුග‍්‍රාහකත්වය ලබාදුණි. තරගකරුවන් 10කින් සමන්විත යුදහමුදා යතුරුපැදි කණ්ඩායම මෙම තරගාවලිය සඳහාම ආනයනය කළ අලූත්ම “යමහා” යතුරුපැදි යොදාගත් අතර එම යතුරුපැදි සඳහා ඔවුන් භාවිතා කරනු ලැබුවේ Mobil Racing 2T 40 ඔයිල් ය. ශී‍්‍ර ලංකා යුදහමුදා කාලතුවක්කු රෙජිමේන්තුව හා ශ‍්‍රී ලංකා මෝටර්රථ රියදුරන්ගේ සංගමය එක්ව සංවිධානය කරන “ගනර්ස් සුපර්ක්‍රොස් තරගාවලිය” මෙවර පැවත්වුණේ 8වන වරටය. “ගනර්ස් සුපර්ක්‍රොස්” තරගාවලියට සහභාගී වූ යුදහමුදා යතුරුපැදි ධාවක කණ්ඩායමට Mobil ඔයිල් අනුග‍්‍රාහකත්වය දැක්වීම සම්බන්ධයෙන් මැල්කරන්ස් හෝල්ඩින්ස් සමාගමේ අධ්‍යක්ෂ දිනේෂ් ජයවර්ධන මහතා පැවසුවේ “ලොවේ අංක එකේ ලිහිසි ඔයිල් වෙළඳනාමය ලෙසින් Mobil ශී‍්‍ර ලංකාව තුළ පැවැත්වෙන ප‍්‍රබල හා දැවැන්ත මෝටර්රථ හා යතුරුපැදි තරගාවලිවල ට සහභාගීවන තරගකරුවන් රැසකට අනුග‍්‍රාහකත්වය දක්වනවා. එයින් ඔවුන්ගේ මොටර්රථ හා යතුරුපැදිවලට වැඩි කාර්යක්ෂමතාවක් හිමිවීමෙන් ජයග‍්‍රහණ අත්පත් කරගැනීමේ පහසුවක් ලැබීම අපේ සතුටට හේතුවක්.” යන්නය.", "URL": "https://sinhala.adaderana.lk/news.php?nid=36596", "Category": null, "Parent URL": null}