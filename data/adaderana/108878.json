{"Source": "Adaderana", "Timestamp": "April 29, 2019 09:38 am", "Headline": "නීති විරෝධීව මෙරට රැදී සිටි 13ක් අත්අඩංගුවට", "News Content": "ආගමන විගමන නීති උල්ලංඝණය කරමින් මෙරට රැඳි සිටි විදේශිකයින් දහතුන් දෙනෙකු පොලිසිය විසින් අත්අඩංගුවට ගෙන තිබේ. නවගමුව, ගල්කිස්ස, වැලිකඩ සහ දෙහිවල යන ප්‍රදේශවලදී මෙම විදේශිකයින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ගල්කිස්ස ප්‍රදේශයේදී විදේශිකයන් 07 දෙනෙක්, වැලිකඩ ප්‍රදේශයේදි විදේශිකයන් සිව්දෙනෙක් සහ නවගමුව සහ දෙහිවල යන ප්‍රදේශවලදී විදේශිකයින් දෙදෙනෙකු අත්අඩංගුවට ගෙන ඇත. අත්අඩංගුවට ගත් මෙම සැකකරුවන් අද (29) ගල්කිස්ස, නවගමුව සහ අළුත්කඩේ යන මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=108878", "Category": null, "Parent URL": null}