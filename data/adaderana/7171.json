{"Source": "Adaderana", "Timestamp": "March 10, 2010 01:09 pm", "Headline": "ජී.එස්.පී ප්ලස් වෙනුවෙන් දූත පිරිසක් බ්‍රසල්ස් යයි", "News Content": "ජී.එස්.පී ප්ලස් සහනය ලබා ගැනීම සම්බන්ධයෙන් යුරෝපා කොමිසම හා සාකච්ඡා කිරීමට විශේෂ දූත පිරිසක් විදෙස්ගත වන බව අමාත්‍ය ජී.එල් පීරිස් මහතා පවසයි. ඒ අනුව මෙම දූත පිරිස මේ මස 15 වන දින බෙල්ජියමේ\"බ්‍රසල්ස්\"අගනුවර බලා පිටත්ව යාමට නියමිත බව අමාත්‍යවරයා සඳහන් කරනු ලැබුවේ අද පැවති මාධ්‍ය හමුවකට සහභාගී වෙමිනි. මහා භාණ්ඩාගාර ලේකම් පී.බී ජයසුන්දර,විදෙස් කටයුතු අමාත්‍යංශයේ ලේකම් රොමේෂ් ජයසිංහ,අධිකරණ අමාත්‍යංශයේ ලේකම් සුහද ගම්ලත්,නීතිපති මොහාන් පීරිස් යන හතරදෙනා බ්‍රසල්ස් බලා පිටත්ව යන විශේෂ දූත පිරිසට අයත් බවද හෙතෙම කියා සිටියේය. ජී.එස්.පී ප්ලස් සහනය ලබා ගැනීම මෙන්ම මෙරට සංවර්ධන කටයුතු වලට සහය ලබා ගැනීමේ හැකියාව පිළිබඳ මෙහදී අවදානය යොමු කරනු ඇති වග ඇමතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7171", "Category": null, "Parent URL": null}