{"Source": "Adaderana", "Timestamp": "May 5, 2013 08:38 am", "Headline": "අදත් තදට වහියි!", "News Content": "අද (05) දිනයේ උදෑසන කාලයේ දී බස්නාහිර, සබරගමුව සහ දකුණු පළාත්වල වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ සන්ධ්‍යා කාලයේ දී සෙසු පළාත්වල ද තැනින් තැන වැසි හෝ ගිගුරුම් සහිත වැසි ඇති විය හැකිය. ඇතැම් ස්ථානවල තද වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි. හම්බන්තොට, ගාල්ල හරහා පුත්තලම දක්වා මුහුදු ප්‍රදේශවල විටින් විට වැසි ඇති විය හැකිය.", "URL": "https://sinhala.adaderana.lk/news.php?nid=33816", "Category": null, "Parent URL": null}