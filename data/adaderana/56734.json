{"Source": "Adaderana", "Timestamp": "January 28, 2016 05:04 pm", "Headline": "බඩුත් එක්ක හොරු මාට්ටු", "News Content": "මාන්කුලම්, පාලප්පානෙයි, පෙරියකුලම් ප්‍රදේශයේදී බලපත්‍ර නොමැතිව දැව ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ.විශේෂ කාර්ය බලකා නිළධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය.ඉරන ලද බුරුත දැව ලෑලි 117ක් එහිදී විශේෂ කාර්ය බලකාය භාරයට ගෙන ඇත.අත්අඩංගුවට ගත් සැකකරු වැඩිදුර විමර්ශන සඳහා මාන්කුලම් පොලීසිය වෙත භාරදුන් බව විශේෂ කාර්ය බලකාය සඳහන් කරයි.මේ අතර කිලිනොච්චිය, කනගපුරම් පාසල අසලදීද නීති විරෝධී දැව තොගයක් සමඟ පුද්ගලයෙකු අත්අඩංගුවට ගෙන තිබේ.ත්‍රිරෝද රථයකින් පලු දැව කඳන් 04ක් ප්‍රවාහනය කරමින් සිටියදී කිළිනොච්චිය විශේෂ කාර්ය බලකා කඳවුරේ නිලධාරීන් විසින් ඔහු අත්අඩංගුවට ගෙන ඇති බව සඳහන්ය .සැකකරු වැඩිදුර විමර්ශන සඳහා කිලිනොච්චිය පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=56734", "Category": null, "Parent URL": null}