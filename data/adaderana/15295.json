{"Source": "Adaderana", "Timestamp": "April 5, 2011 04:22 pm", "Headline": "සිය භාෂාවෙන් වැඩ කරගැනීමට ඉඩ සැලසීම අත්‍යවශ්‍යයි", "News Content": "පොදු ස්ථානවලදී ඕනෑම පුද්ගලයෙකුට තමන්ගේ භාෂාවෙන් කටයුතු ඉටු කරගැනීමට සැලසීම අත්‍යවශ්‍ය බව ජාතික භාෂා සහ සමාජ ඒකාබද්ධතා අමාත්‍ය වාසුදේව නානායක්කාර මහතා පවසයි. ශ්‍රී ලංකාව වැනි රටක අවම වශයෙන් ප්‍රධාන භාෂා තුනෙන්ම හෝ සිය කටයුතු කරගැනීමට අවශ්‍ය පහසුකම් ලබාදිය යුතු බව ඔහු සඳහන් ක‍ළේය. රාජ්‍ය භාෂා ප්‍රතිපත්තිය ක්‍රියාත්මක කිරීමට අදාළව පැවති සංවාදාත්මක වැඩමුළුවකට අද(05) සහභාගී වෙමින් වාසුදේව නානායක්කාර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=15295", "Category": null, "Parent URL": null}