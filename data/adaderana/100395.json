{"Source": "Adaderana", "Timestamp": "December 7, 2018 10:52 am", "Headline": "සිංහයන් තවත් තරගයකට  සූදානම්", "News Content": "ආසියානු කුසලාන නැගී එන කණ්ඩායම් අතර ක්‍රිකට් තරගාවලියේ තරග දෙකක් අද(07) පැවැත්වෙයි. ශ්‍රී ලංකාව සහ ඕමානය අතර තරඟය කොළඹ ආර්. ප්‍රේමදාස ක්‍රීඩාංගණයේදීත් ඉන්දියාව සහ ඇෆ්ගනිස්ථානය අතර තරගය කොළඹ සී.සී.සී ක්‍රීඩාංගණයේදීත් පැවැත්වෙයි. ඒ සහ බී වශයෙන් කාණ්ඩ දෙකක් යටතේ තරගාවලිය පැවැත්වෙන්නේ පාකිස්ථානයේදී සහ ශ්‍රී ලංකාවේදීයී. බී කාණ්ඩය යටතේ ඊයේ පැවැති තරග වලින් හොංකොං කණ්ඩායම පරදවා පාකිස්ථාන කණ්ඩායමත් එක්සත් අරාබි ඒමීර් රාජ්‍ය පරදවා බංගලාදේශ කණ්ඩායමත් ජය අත්කර ගත්තේය. බී කාණ්ඩය යටතේ පාකිස්ථානය සහ එක්සත් අරාබි ඒමීර් රාජ්‍ය අතර තරගයත් බංගලාදේශය සහ හොංකොං කණ්ඩායම අතර තරගයත් අද පැවැත්වීමට නියමිතයි.", "URL": "https://sinhala.adaderana.lk/news.php?nid=100395", "Category": null, "Parent URL": null}