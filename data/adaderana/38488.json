{"Source": "Adaderana", "Timestamp": "October 30, 2013 04:08 pm", "Headline": "පියාගේ සහ දියණියගේ මළ සිරුරු ළිඳක තිබී හමුවෙයි", "News Content": "මහනුවර - පන්විල ප්‍රදේශයේ ළිඳක තිබී පියෙකුගේ සහ දියණියකගේ මළ සිරුරු සොයාගෙන තිබේ. අද(30) උදෑසන මෙම මළ සිරුරු සොයාගත් බව පොලිසිය පවසයි. 55 හැවිරිදි පියෙකුගේ සහ වයස අවුරුදු දෙකහමාරක් පමණ වන දියණියකගේ මළ සිරුරු මෙලෙස සොයාගෙන ඇති බව පොලිසිය සඳහන් කරයි. ප්‍රදේශවාසීන්ගේ දැනුම් දීමකට අනුව මෙම මළ සිරුරු සොයා ගෙන ඇති බව සඳහන් වෙයි. මෙම මරණවලට හේතුව මෙතෙක් අනාවරණය වී නොමැති අතර පන්විල පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=38488", "Category": null, "Parent URL": null}