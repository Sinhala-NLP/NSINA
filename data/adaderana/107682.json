{"Source": "Adaderana", "Timestamp": "April 9, 2019 11:57 am", "Headline": "බ්‍රෙක්සිට් යෝජනාව ගැන අවසන් සාකච්ඡා තියන්න හමුවක්", "News Content": "බ්‍රිතාන්‍යය යුරෝපා සංගමයෙන් ඉවත් වීමට අදාල බ්‍රෙක්සිට් යෝජනාව පිළිබඳ අවසන් සාකච්ඡා පැවැත්වීමේ අරමුණින් අග්‍රාමාත්‍ය තෙරේසා මේ ජර්මන චාන්සලර්වරිය හා ප්‍රංශ ජනාධිපතිවරයා හමුවීමට සැලසුම් කර තිබේ. බ්‍රිතාන්‍යය යුරෝපා සංගමයෙන් ඉවත් වීමට නියමිත දිනට දින 04 ක කාලයක් ඉතිරිව තිබියදී අග්‍රාමාත්‍යවරිය මෙම සාකච්ඡා සැලසුම් කර තිබීම විශේෂත්වයක්. යුරෝපා සංගමයෙන් ඉවත්වීමේ බ්‍රෙක්සිට් යෝජනාව ලබන ජුනි මස 30 වනදා දක්වා ප්‍රමාද කර ගැනීම සදහා ජර්මනියේ සහ ප්‍රංශයේ සහය ලබා ගැනීම අග්‍රාමාත්‍යවරියගේ අරමුණ වී ඇත. ඒ අනුව බ්‍රිතාන්‍ය අග්‍රාමාත්‍ය තෙරේසා මේ ජර්මානු චාන්සලර් ඇන්ජලා මර්කල්, බර්ලින් හිදී හමුවීමට සැලසුම් කර ඇති අතර ප්‍රංශ ජනාධිපති එමානුවල් මැක්‍රෝන් පැරිස් නුවර දී හමුවීමට සැලසුම් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=107682", "Category": null, "Parent URL": null}