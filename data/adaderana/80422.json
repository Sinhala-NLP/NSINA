{"Source": "Adaderana", "Timestamp": "November 23, 2017 02:49 pm", "Headline": "අයිස් කොකේන් හෑෂ් සමඟ දෙමටගොඩදී අයෙක් මාට්ටු", "News Content": "විවිධ වර්ගයේ මත්ද්‍රව්‍ය තොගයක් සමඟ පුද්ගලයෙකු දෙමටගොඩ ප්‍රදේශයේදී කොළඹ මධ්‍ය නීතිය බලගැන්වීමේ ඒකකය මගින් අත්අඩංගුවට ගෙන තිබේ. සැකකරු සතුව තිබී කෘත්‍රීම මත් ද්‍රව්‍යයක් වන අයිස් මත්ද්‍රව්‍ය ග්‍රෑම් 45යි මිලි ග්‍රෑම් 700ක්, කොකේන් මත්ද්‍රව්‍ය ග්‍රෑම් 05යි මිලි ග්‍රෑම් 560ක් සහ හෑෂ් මත්ද්‍රව්‍ය ග්‍රෑම් 47යි මිලි ග්‍රෑම් 890ක් සොයාගත් බව පොලීසිය සඳහන් කළේය. සැකකරු දෙමටගොඩ ප්‍රදේශයේ පදිංචි 41 හැවිරිදි පුද්ගලයෙකු බව සඳහන්ය. ඔහු මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80422", "Category": null, "Parent URL": null}