{"Source": "Adaderana", "Timestamp": "February 28, 2018 10:58 am", "Headline": "කැලණියට පැය 12ක් වතුර කපයි", "News Content": "අත්‍යවශ්‍ය නඩත්තු කටයුත්තක් හේතුවෙන් ප්‍රදේශ කිහිපයකට අද(28) පැය 12ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩල පවසයි. ඒ අනුව පෙරවරු 09.00 සිට පස්වරු 09.00 දක්වා කාලසීමාව තුළ ජල සැපයුම අත්හිටුවන බව එම මණ්ඩලය සඳහන් කළේය. අදාළ කාලසීමාව තුළ කැළණිය, වත්තල, බියගම, මහර, සහ ජා ඇළ යන ප්‍රදේශිය සභා බල ප්‍රදේශවලටත්, පෑලියගොඩ, වත්තල,ජා ඇල සහ කටුනායක - සීදූව යන නගර සභා බල ප්‍රදේශ සඳහාත් ජල සැපයුම අත්හිටුවනු ඇති. මීට අමතර දොම්පේ ප්‍රාදේශිය සභා බල ප්‍රදේශයට අයත් දෙකටන,නාමළුව,මල්වාන, කළුකොදයාව,දොම්පේ යන ප්‍රදේශවලටත්, ගම්පහ ප්‍රාදේශිය සභාවට අයත් ඉහල යාගොඩ, පහල යාගොඩ, පියරත්න මාවත, වැලිවේරිය, රතුපස්වල සහ බියගම ආයෝජන කාලාපය යන ප්‍රදේශ සඳහාත් අදාළ කාලසීමාව තුළ ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=84958", "Category": null, "Parent URL": null}