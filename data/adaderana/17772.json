{"Source": "Adaderana", "Timestamp": "August 1, 2011 09:06 am", "Headline": "නායයාම් ගැන දැනුවත් කිරී‍මේ විශේෂ වැඩසටහනක්", "News Content": "නායයාම් පිළිබඳව ජනතාව දැනුවත් කිරී‍මේ විශේෂ වැඩසටහනක් අද(01) පස්වරුවේ ක්‍රියාත්මක කිරීමට නියමිතව තිබේ. රත්නපුර, කෑගල්ල, බදුල්ල සහ නුවරඑළිය යන දිස්ත්‍රික් 04 තුළ මෙම වැඩසටහන ක්‍රියාත්මක කරන බව ආපදා කළමනාකරණ මධ්‍යස්ථානය ප්‍රකාශ කරයි. අද පස්වරු 2ට මෙම විශේෂ වැඩසටහන ආරම්භ කරන බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය. ජාතික ගොඩනැගිලි පර්යේෂණ ආයතනයේ අනුග්‍රහය සහිතව ආපදා කළමනාකරණ මධ්‍යස්ථානයේ පූර්ණ සම්බන්ධීකරණය මත ක්‍රියාවලිය සිදුවන ඒ පිළිබඳව වැඩිදුරටත් පැහැදිලි කළ ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=17772", "Category": null, "Parent URL": null}