{"Source": "Adaderana", "Timestamp": "October 28, 2017 01:32 pm", "Headline": " පොලීසියේ 25කට තැන් මාරු ", "News Content": "වහාම ක්‍රියාත්මක වන පරිදි පොලිස් නිලධාරින් 25 දෙනෙකු ස්ථාන මාරුකර තිබේ. පොලිස්පති පුජිත ජයසුන්දර මහතාගේ නිර්දේශ මත ජාතික පොලිස් කොමිෂන් සභාවේ අනුමැතිය යටතේ අදාළ ස්ථාන මාරුවීම් සිදුකර ඇති බව පොලිස් මූලස්ථානය සඳහන් කළේය. එමෙන්ම අදාළ ස්ථාන මාරුකිරීම් සේවයේ අවශ්‍යතාව මත සිදුකර ඇති බව ද පොලිස් මූලස්ථානය සඳහන් කරයි. ඒ අනුව ප්‍රධාන පොලිස් පරීක්ෂකවරුන් 16 දෙනෙකු සහ පොලිස් පරීක්ෂකවරුන් 9 දෙනෙකු මෙලෙස ස්ථාන මාරුකිරීම් සිදුකර ඇති බව පොලිස් මූලස්ථානය සඳහන් කළේය. ප්‍රධාන පොලිස් පරීක්ෂකවරුන් වන එම්.එම්.යූ.ගොඩමුන්න, ඒ.ඒ.පී.ලක්මින,ආර්.පී.කේ.ඒ.ජයසම්පත්, එච්.එම්.යු.ප්‍රියලාල්, එම්.කේ.ඉග්නු අසාර්, එස්.ඒ.එස්.සී.සතරසිංහ, ජී.වී.ඒ.ඒ.ටී.ආරියවංශ, ආර්.බී.යු.රත්නමලල, එස්.ඩී.අංගම්මන, කේ.ජී.කේ.කිරිඇල්ල, කේ.පී.එල්.විතානගේ, එම්.එම්.ජයපද්ම, ඒ.ජේ.ජයරත්න, එස්.ප්‍රදීප් කුමාර, කේ.වී.එල්.වික්‍රමරත්න,පී.එස්.බණ්ඩාර මෙලෙස ස්ථාන මාරුකිරීම් සිදුකර තිබේ. මීට අමතරව පොලිස් පරීක්ෂකවරුන් වන ඩ්බ්ලිව්.බී.විජේකෝන්, ඒ.ජී.ප්‍රනාන්දු, එන්.ජී.එස්.බණ්ඩාර, ඒ.පී.ජයසිංහ, පී.ඒ. ප්‍රනාන්දු, අයි.එම්. ද සිල්වා,ජී.එස්.අයි. ගිනිගේ, යු.පී,ජී.බි.නෙළුම්දෙණිය, පියසිරි කුමාර යන මහත්වරුන් ද ස්ථාන මාරුකිරීම් සිදුකර ඇති බව සඳහන්ය.", "URL": "https://sinhala.adaderana.lk/news.php?nid=79227", "Category": null, "Parent URL": null}