{"Source": "Adaderana", "Timestamp": "January 1, 2017 10:45 am", "Headline": "දෙතැනක මරණ 2ක්", "News Content": "අවිස්සාවේල්ල, ගුරුගල්ල පල්ලිය අසලදී සිදුවු රිය අනතුරකින් පාපැදිකරුවෙකු මියගොස් තිබේ.අම්තිරිගල දෙස සිට තල්දූව දෙසට ධාවනය වු ලොරි රථයක අදාළ පාපැදිය ගැටී ඇති බව පොලීසිය පැවසුවේය. අනතුරෙන් තුවාල ලැබු පාපැදිකරු අවිස්සාවේල්ල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හේවාහින්න, දුම්කොළහේන, ප්‍රදේශයේ පදිංචිව සිටි 50 හැවිරිදි අයෙක් බව සඳහන්ය.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර අවිස්සාවේල්ල පොලීසිය වැඩිදුර විමර්ශන සිදුකරයි. මේ අතර අම්බලන්ගොඩ - අලුත්වල මාර්ගයේ, මීටියාගොඩ, රන්දොලවත්ත ප්‍රදේශයේ දී සිදුවු රිය අනතුරකින් යතුරුපැදිකරුවෙකු මියගොස් තිබේ.පැදිකරුට පාලනය කරගත නොහැකිව යතුරුපැදිය මාර්ගයෙන් ඉවතට පෙරළීමෙන් අනතුර සිදුව ඇති බව පොලීසිය පැවසුවේය.අනතුරෙන් මියගොස් ඇත්තේ කහව, බටපොල පාර ප්‍රදේශයේ පදිංචිව සිටි 53 හැවිරිදි පුද්ගලයෙකි. අනතුර සම්බන්ධයෙන් මීටියාගොඩ පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=67570", "Category": null, "Parent URL": null}