{"Source": "Adaderana", "Timestamp": "March 11, 2018 07:45 pm", "Headline": "මහනුවර දී වෙච්ච සාපරාධී වැඩ ගැන කියලා නැත්නම් දැන්ම පොලීසියට කියන්න", "News Content": "මහනුවර පොලිස් කොට්ඨාසය තුළ සිදුවු සාපරාධී ක‍්‍රියා සම්බන්ධයෙන් පැමිණිලි ඉදිරිපත් කරන ලෙසට පොලීසිය දන්වා සිටියි. පසුගිය දින කිහිපය තුළදී මහනුවර පොලිස් කොට්ඨාශය තුළ සාපරාධී ක‍්‍රියාවලින් හානියට පත් වු දේපල පිළිබඳ මෙතෙක් පොලිස් ස්ථානවලට පැමිණිලි කර නොමැති පුද්ගලයින් සිටි නම් නොපමාව පොලීසියට ඒ පිළිබඳ වාර්තා කරන ලෙසට පොලිස් මාධ්‍ය ප‍්‍රකාශක, පොලිස් අධිකාරී රුවන් ගුණසේකර මහතා නිවේදනයක් නිකුත් කරමින් ජනතාවගෙන් ඉල්ලයි. මේ අතර හානියට පත් වු දේපල පිහිටි ස්ථානයට අයත් පොලිස් ස්ථානය වෙත මෙම පැමිණිලි ඉදිරිපත් කරන ලෙසට ද එම නිවේදනයේ තව දුරටත් සඳහන් කර තිබේ.", "URL": "https://sinhala.adaderana.lk/news.php?nid=85507", "Category": null, "Parent URL": null}