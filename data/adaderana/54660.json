{"Source": "Adaderana", "Timestamp": "October 25, 2015 12:12 pm", "Headline": "මහඔය ප්‍රා.ලේකම් රිය අනතුරකින් රෝහ‍ලේ! ", "News Content": "මහඔය ප්‍රාදේශීය ලේකම් විජිත් කණුගල මහතා රිය අනතුරකින් බරපතළ තුවාල ලබා තිබේ.ඊයේ පස්වරුවේ ඔහු ගමන්ගත් කැබ් රථය මහියංගණය - පදියතලාව මාර්ගයේ 51 වෙනි සැතපුම් කණුව ආසන්නයේදී මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ විජිත් කණුගල මහතා මහියංගණය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මහනුවර රෝහල වෙත මාරුකර යවා තිබේ.රියදුරුට රථය පාලනය කරගත නොහැකි වීමෙන් අනතුර සිදුව ඇති බව සඳහන්ය.විජිත් කණුගල මහතා මීට පෙර සංස්කෘතික කටයුතු දෙපාර්තමේන්තුවේ අධ්‍යක්ෂකවරයා ලෙසද කටයුතු කළේය. අනතුර සම්බන්ධයෙන් කැබ් රථයේ රියදුරු මහියංගණය පොලීසිය විසින් අත්අඩංගුවට ගෙන ඇති බව සඳහන්ය.මේ අතර ත්‍රිකුණාමලය - මඩකලපුව මාර්ගයේ මුට්ටවිචේන ප්‍රදේශයේ සිදු වූ රිය අනතුරකින් කාන්තාවක ඇතුලු පුද්ගලයින් දෙදෙනෙකු මියගොස් තිබේ.පුද්ගලික බස් රථයක යතුරුපැදියක් ගැටිමෙන් මෙම අනතුර සිදුව ඇති බව පොලිසිය සඳහන් කළේය.අනතුරින් තුවාල ලැබූ යතුරුපැදිකරු සහ පසුපැදිකාරිය ඉච්චලන්පත්තුව රෝහලට ඇතුළත් කිරිමේදී මියගොස් තිබේ.", "URL": "https://sinhala.adaderana.lk/news.php?nid=54660", "Category": null, "Parent URL": null}