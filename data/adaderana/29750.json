{"Source": "Adaderana", "Timestamp": "December 6, 2012 10:30 am", "Headline": "කෑන්දගොල්ලෙන් හමුවූ මළ සිරුර ගැන පරීක්ෂණ ඇරඹෙයි", "News Content": "බදුල්ල, කෑන්දගොල්ල ප්‍රදේශයේ දී හමුවූ පුද්ගල මළ සිරුර සම්බන්ධයෙන් බදුල්ල පොලීසිය විමර්ශන ආරම්භ කර තිබේ. සැකකටයුතු ලෙස මියගිය 32 හැවිරිදි පුද්ගලයෙකුගේ මළ සිරුරක් බදුල්ල පොලීසිය විසින් ඊයේ (05) සොයාගැණිනි. අදාළ පුද්ගලයා රුපියල් ලක්ෂ විස්සක මුදල් වංචාවක් සම්බන්ධයෙන් කොළඹ වංචා‍ විමර්ශන අංශයට අවශ්‍යව සිටි අයෙකු බව පොලීසිය සඳහන් ‍ක‍ළේය. මෙම මරණය සැකසහිත බවට මරණකරුගේ බිරිඳ විසින් ද පොලීසියට ප්‍රකාශ කර ඇත.", "URL": "https://sinhala.adaderana.lk/news.php?nid=29750", "Category": null, "Parent URL": null}