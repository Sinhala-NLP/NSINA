{"Source": "Adaderana", "Timestamp": "July 10, 2011 08:52 am", "Headline": "උපන්දින සාදය මළගෙයකින් කෙළවර වෙයි", "News Content": "මහනුවර , බලගොල්ල පොලිස් වසමේ වික්ටෝරියා ජලාශයේ දිය නෑමට ගිය පාසල් සිසුවෙකු දියේ ගිලී ජීවිතක්ෂයට පත් වී තිබේ. ඊයේ පස්වරු 5.00 ට පමණ සිසුන් පිරිසක් මෙසේ දිය නෑමට ‍ගොස් ඇති අතර එහි දී මෙම අනතුර සිදු වී ඇති බව බලගොල්ල පොලිසිය ප්‍රකාශ කරයි. මහනුවර දිස්ත්‍රික්කයේ ප්‍රධාන පෙළේ පාසල් දෙකක සිසුන් පිරිසක් මෙලෙස දිය නෑමට ගොස් ඇති බව වාර්තා වේ. අනතුරින් මිය ගොස් ඇත්තේ 17 හැවිරිදි පාසල් සිසුවෙකු වන අතර මළ සිරුර මේ වන විට මැණික්හින්න රෝහලේ මෘත ශරීරාගාරයේ තබා තිබේ. සිසුවෙකුගේ උපන්දින සාදයකින් අනතුරුව ‍මෙම පිරිස එම ස්ථානයට ගොස් ඇති බව පොලිසිය පවසයි.", "URL": "https://sinhala.adaderana.lk/news.php?nid=17299", "Category": null, "Parent URL": null}