{"Source": "Adaderana", "Timestamp": "September 8, 2015 05:06 pm", "Headline": "ප්‍රදීප් නිලංග දෑල යළි දියවඩ‍න නිලමේ වෙයි", "News Content": "මහනුවර දළදා මාළිගාවේ දියවඩන නිලමේ ලෙස නැවත වරක් ප්‍රදීප් නිලංග දෑල මහතා තේරී පත්ව තිබේ.ඒ මහතා මනාප 205ක් ලබා ගනිමින් එම තනතුරට තේරීපත්ව ඇත.අවසන් අවස්ථාවේදී ඔහු සමග තවත් දෙදෙනෙකු දියවඩන නිලමේ තනතුරට තරඟ වැදිණ.ඒ හිටපු දියවඩන නිලමේ නෙරංජන් විජේරත්න හා ගයාන් හීන්කෙන්ද දෙදෙනායි.නාමයෝජනා ස්ථීර කිරීමට කිසිවෙකු නොසිටි නිසා චමිල කෝනාර සහ සුදන්ත සේනානායක යන අපේක්ෂකයින් දෙදෙනා මීට පෙර ඉවත්ව ගොස් තිබුණි.", "URL": "https://sinhala.adaderana.lk/news.php?nid=53749", "Category": null, "Parent URL": null}