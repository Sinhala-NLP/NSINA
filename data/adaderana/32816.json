{"Source": "Adaderana", "Timestamp": "March 28, 2013 06:34 pm", "Headline": " බංග්ලාදේශයට ලකුණු 303 ක ඉලක්කයක්", "News Content": "ශ්‍රී ලංකාව හා බංග්ලාදේශය අතර පැවැත‍්වෙන 3 වන එක්දින තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම කඩුලු 9 ට ලකුණු 302 ක් ලබා ගන්නා ලදී. එහිදී ටී.එම් ඩිල්ෂාන් ස්වකීය එක්දින ක්‍රිකට් දිනයේ 16 වන ශතකය ලබාගනිමින් ලකුණු 125 ක් රැස්කිරිම විශේෂත්වයකි. අද තරගයේ කාසිය වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදෙන්නට තීරණය කරන ලදි. පන්දු යැවීමේදී බංග්ලාදේශ කණ්ඩායම වෙනුවෙන් අබ්දුල් රසාක් පන්දු ඕවර 10 දී කඩුලු 5 ක් දවාගැනීමට සමත්විය.", "URL": "https://sinhala.adaderana.lk/news.php?nid=32816", "Category": null, "Parent URL": null}