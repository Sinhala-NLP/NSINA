{"Source": "Adaderana", "Timestamp": "July 7, 2016 03:29 pm", "Headline": " ආයුර්වේද උපාධිධාරීන් 700ට වෛද්‍ය පත්වීම්", "News Content": "ආයුර්වේද ඖෂධ නිෂ්පාදනයට විදේශීය රටවලින් අමුද්‍රව්‍ය ගෙන්වීම නතර කරන බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. වර්තමානයේ විදේශ රටවලින් ආයුර්වේද වෛද්‍ය ක්‍රමය සඳහා අවශ්‍ය අමුද්‍රව්‍ය ආනයනය කරන බව පෙන්වාදෙන අමාත්‍යවරයා එම අමුද්‍රව්‍ය සපයා ගැනීමට දේශීය ඔසු උයන් ඇති කිරීමේ වැඩපිළිවෙළක් ආරම්භ කරන බව සඳහන් කළේය.යාපනය, කන්කසන්තුරෙයි ප්‍රදේශයේ අලුතින් ඉදි කරන ලද ශ්‍රී ලංකා ආයුර්වේද සංස්ථාවේ නව අලෙවි ශාඛාව විවෘත කිරීමේ අවස්ථාවට එක්වෙමින් අමාත්‍යවරයා මෙම අදහස් පළ කළේය. ඉදිරියේදී ආයුර්වේද උපාධිධාරීන් 700කට වෛද්‍ය පත්වීම් ලබාදීමට කටයුතු කරන බව එහිදී සෞඛ්‍ය අමාත්‍ය රාජිත සේනාරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61876", "Category": null, "Parent URL": null}