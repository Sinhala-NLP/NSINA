{"Source": "Adaderana", "Timestamp": "March 18, 2010 01:34 pm", "Headline": "ඩයලොග් අනුග්‍රහයෙන් නිල් මහ සටන ඇරඹෙයි ", "News Content": "පාසල් බිග් මැච් ක්‍රිකට් තරගයන් වෙත නව ඉනිමක් හඳුන්වාදෙමින් ශ්‍රී ලංකාවේ ප්‍රමුඛතම විද්‍යුත් සන්නිවේදන සමාගම වන ඩයලොග් ටෙලිකොම් පූර්ණ අනුග්‍රහය යටතේ ප්‍රථම රාජකීය -තෝමස් පන්දුවාර 20 -20 වාර්ෂික ක්‍රිකට් තරගය පැවැත්වීමට කටයුතු සූදානම්ව පවතී. ඒ අනුව රාජකීය විද්‍යාලයීය කණ්ඩායම සහ ශාන්ත තෝමස් කණ්ඩායම අතිගරු ‍ජේ. ආර් ජයවර්ධන කුසලානය සඳහා තරගවදින මහා ක්‍රිකට් ගැටුම මාර්තු මස 27වන සෙනසුරාදා කොළඹ පී. සරා ක්‍රීඩාංගනයේදී පැවැත්වීමට නියමිතය. ශ්‍රී ලංකාවේ ක්‍රීඩා ක්ෂේත්‍රයට අනුග්‍රහය දක්වන ප්‍රමුඛතම සමාගමක් වන ඩයලොග් ටෙලිකොම් මෙරට හැකියාවන් ජාත්‍යන්තරය දක්වා රැගෙන යාම සදහා කැපවී ක්‍රියාකරන සමාගමකි. ඩයලොග් ටෙලිකොම් සමාගම පාසල් ක්‍රිකට් තරග, මලල ක්‍රීඩා, පාපන්දු, රග්බි, වොලිබෝල්, ඔරු පැදීම සහ ආබාධිත ක්‍රීඩා සඳහා අනුග්‍රහය දැක්වීමට නිරන්තරයෙන් ඉදිරිපත් වේ. ශ්‍රී ලංකා ක්‍රිකට් කණ්ඩායම සඳහා අනුග්‍රහය දැක්වූ පළමු විද‍්‍යුත් සන්නිවේදන සේවා සැපයුම්කරු ඩයලොග් ටෙලිකොම් සමාගම වන අතර ඔලිම්පික්, පැරාඔලිම්පික්, පොදු රාජ්‍ය මණ්ඩලීය තරග, ආසියාන් සාෆ් සහ ෆෙසිපික් තරග වැනි ජාත්‍යන්තර මට්ටමේ තරග සඳහා සහභාගි වූ ක්‍රීඩක ක්‍රීඩිකාවන් සඳහා ද අනුග්‍රාහකත්වය දක්වා තිබේ.", "URL": "https://sinhala.adaderana.lk/news.php?nid=7351", "Category": null, "Parent URL": null}