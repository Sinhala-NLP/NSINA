{"Source": "Adaderana", "Timestamp": "September 8, 2012 06:21 pm", "Headline": "ඡන්දය ප්‍රකාශ කිරීම  50% - 60% ත් අතර ", "News Content": "පළාත් සභා මැතිවරණයේ පළමු තැපැල් ඡන්ද ප්‍රතිඵලය අද රාත්‍රී 10.00 වන විටත් කොට්ඨාස මට්ටමින් ප්‍රතිඵලය මධ්‍යම රාත්‍රීය වන විටත් ලබාදීමට බලාපොරොත්තු වන බව මැතිවරණ කොමසාරිස් මහින්ද දේශප්‍රිය මහතා පවසයි. සමස්තයක් ලෙස මැතිවරණය නිදහස්ව හා සාමකාමිව පැවැති බව ද ඔහු සඳහන් කරයි. මේ අතර මෙවර පළාත් සභා මැතිවරණයේදී ඡන්දය ප‍්‍රකාශ කිරීමේ ප‍්‍රතිශතය අවම මට්ටමක පැවැති බව බව මැතිවරණ නිරීක්ෂණ සංවිධාන පවසති. උතුරුමැද, සබරගමුව සහ නැගෙනහිර පළාත් සභාවට අදාළ ජන්ද විමසීම අද පස්වරු 4 ට අවසන් විය. සමස්තයක් ලෙස ඡන්දය ප‍්‍රකාශ කිරීමේ ප‍්‍රතිශතය සියයට 50 - 60 ත් අතර පැවති බව නිරීක්ෂණ සංවිධාන පැවසුහ.", "URL": "https://sinhala.adaderana.lk/news.php?nid=27236", "Category": null, "Parent URL": null}