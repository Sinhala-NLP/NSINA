{"Source": "Adaderana", "Timestamp": "December 15, 2010 08:24 am", "Headline": "යාපනය -කොළඹ බලපත්‍ර දීමේදී කොමිෂන් සභාව මුදල් වංචාවක් කරනවා", "News Content": "යාපනය , කොළඹ බස් රථ සඳහා බලපත්‍ර ලබාදීමේදී ජාතික ගමනාගමන කොමිෂන් සභාව නිසි පරිදි ක්‍රියා නොකරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. බලපත්‍ර ලබාදීමේදී ජාතික ගමනාගමන කොමිෂන් සභාව විශාල මුදල් වංචාවක් සිදුකරන බව ඔහු‍ පෙන්වා දෙයි. බලපත්‍ර ලබාදීමේ දී කිසිදු මුදල් වංචාවක් සිදුවී නොමැති බව මේ සම්බන්ධයෙන් ජාතික ගමනාගමන කොමිෂන් සභාවේ සභාපති ශෂීවෙල්ගම මහතාගෙන් අද දෙරණ කළ විමසීමකදී ඔහු කියා සිටියේය.", "URL": "https://sinhala.adaderana.lk/news.php?nid=12855", "Category": null, "Parent URL": null}