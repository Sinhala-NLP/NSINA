{"Source": "Adaderana", "Timestamp": "June 27, 2014 04:47 pm", "Headline": "කොටියාගල කැලයක පුළුස්සා දැමූ මළ සිරුරක්", "News Content": "කොටියාගල, හතරඇළ ප්‍රදේශයේ වෙල්යායට යාබද වනරොදක තිබී පුළුස්සා දමන ලද පිරිමි මළ සිරුරක් පොලීසිය විසින් සොයාගෙන තිබේ. පොලීසිය පැවසුවේ මීට දින 4කට පමණ පෙර මියගොස් ඇති බවට සැලකෙන අදාළ පුද්ගලයාගේ අනන්‍යතාව පිළිබඳ මෙතෙක් අනාවරණය නොමැති බවයි. මළ සිරුර පශ්චාත් මරණ පරීක්ෂණය සඳහා මොණරාගල දිස්ත්‍රික් මහ රෝහලට යොමු කර ඇත. සිද්ධිය සම්බන්ධයෙන් ඇතිමලේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44267", "Category": null, "Parent URL": null}