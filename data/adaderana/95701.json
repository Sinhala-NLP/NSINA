{"Source": "Adaderana", "Timestamp": "September 7, 2018 10:50 am", "Headline": "සිඳීගිය විල්පත්තුවේ විල්ලු", "News Content": "පවතින වියළි කාලගුණ තත්ත්වය හේතුවෙන් විල්පත්තුව ජාතික වනෝද්‍යානයේ විල්ලු විශාල ප්‍රමාණයක ජලය සිදි යාමත් සමඟ මේ වන විට ඉදිකර ඇති කෘත්‍රිම පොකුණු සදහා බවුසර් යොදා ගනිමින් ජලය දැමිමට කටයුතු කර ඇති බව උද්‍යාන පාලක චමත් ලක්ෂමන් පෙරේරා මහතා පවසයි. විල්පත්තුව ජාතික වනෝද්‍යානයේ විල්ලු 42 ක ප්‍රමාණයෙන් මේ වන විට 20 කට වැඩි ප්‍රමාණය ජල මට්ටම බරපතළ ලෙස අඩුවි ඇති බවත් එසේම විල්ලු 14 කට ආසන්න ප්‍රමාණයක ජලය සම්පුර්ණයෙන් සිදි ඇති බව විල්පත්තුව ජාතික වනෝද්‍යානයේ උද්‍යාන පාලක චමත් ලක්ෂමන් පෙරේරා මහතා පවසයි. එසේම උද්‍යාන පාලක වරයා වැඩිදුරටත් පවසා සිටියේ මෙම විල්ලු අතරින් විල්ලු 8 ක ඉහළ ජල මට්ටමක් ඇති බවයි. නමුත් ඔහු පැවසුවේ මේ වන විට මෝදගන් ආරු ආශ්‍රීත විල්පත්තුව උතුරු අභය භුමියේ ගැවසේන වන සතුන් උග්‍ර ජල ගැටළුවකට මුහුණ දි ඇති බවයි . කල සංචාරයේදි දැක ගත හැකි වුයේ විල්පත්තුව වනෝද්‍යානයේ සිඳී ගිය විල්ලු ආශ්‍රීත වන සතුන් ජලය සොයා සැරිසරන ආකාරයි. එයට අමතරව උද්‍යානයේ බොහෝ ප්‍රදේශ තුළ තෘණ වියළි ගොස් තිබේන ආකාරයත් මේ හේතුවෙන් වන ශාඛ ආහාරයට ගන්නා වන සතුන් දැවැන්ත අර්බුදයකට ලක්ව ඇති ආකාරයත් දැක ගත හැකි විනි. කෙසේ නමුත් සිදි ගිය විල්ලු ආශ්‍රීතව ඉදිකර ඇති කෘත්‍රිම පොකුණු සදහා ජල බවුසර් ආධාරයෙන් ජලය ලබා දිමට විල්පත්තුව වන උද්‍යානයේ එළුවන්කුලම පිවිසුමේ වනජීවි නිළධාරින් කටයුතු කරමින් ඇති ආකාරය දැක ගත හැකි විනි .", "URL": "https://sinhala.adaderana.lk/news.php?nid=95701", "Category": null, "Parent URL": null}