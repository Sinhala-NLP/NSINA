{"Source": "Adaderana", "Timestamp": "September 10, 2015 04:33 pm", "Headline": "හංවැල්ලේ රජයේ බැංකුවක් කොල්ලකයි ", "News Content": "හංවැල්ල, වගකහහේන ප්‍රදේශයේ රජයේ බැංකුවක කොල්ලකෑමක් සිදුව තිබේ. පොලීසිය පැවසුවේ අද දහවල් යතුරු පැදි දෙකකින් පැමිණි පුද්ගලයින් සිව්දෙනෙකු මෙම කොල්ලකෑම සිදුකර ඇති බවයි. කොල්ලකෑම සඳහා පැමිණි අවස්ථාවේ කොල්ලකරුවන් අදාළ බැංකුවේ ආරක්ෂක නිලධාරියාගෙන් ඔහු සතුව තිබු ගිනි අවිය ලබාගැනීමට උත්සාහ කර ඇති අතර එහිදී සිදුවු පහරදීමකින් ආරක්ෂක නිලධාරියා තුවාල ලබා තිබේ. ඔහු මේ වන විට කොස්ගම සාලාව රෝහලේ ප්‍රතිකාර ලබන බව වාර්තාවෙයි. කොල්ලකරුවන් රුපියල් ලක්ෂ 15කට ආසන්න මුදලක් කොල්ලකා ඇති බවට තොරතුරු ලැබී ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=53786", "Category": null, "Parent URL": null}