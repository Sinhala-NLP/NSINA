{"Source": "Adaderana", "Timestamp": "March 29, 2016 01:24 pm", "Headline": "ඊජිප්තු ගුවන් යානයක් පැහැරගනියි", "News Content": "ඊජිප්තුවට අයත් ගුවන් යානයක් හදිසියේ පැහැර ගැනීමට ලක්ව තිබේ.විදෙස් මාධ්‍ය වාර්තා කරන්නේ පැහැර ගැනීමට ලක්වූ එම ගුවන් යානය ඊජිප්තුවේ ඇලෙසැන්ඩ්‍රියා ගුවන් තොටුපළින් ගුවන් ගත වූ පසු මෙම පැහැර ගැනීම සිදුව ඇති බවයි.අනතුරුව එය සයිප්‍රසයේ ලර්නකා ගුවන් තොටුපළට ගොඩබස්වා ඇතැයිද එම වාර්තාවල දැක්වෙයි.අදාළ ගුවන් යානය ඇලෙස්‍රැන්ඩියා සිට කයිරෝ බලා යමින් තිබියදී මෙලෙස පැහැර ගැනීමට ලක්ව ඇති අතර ආයුධ සන්නද්ධව සිටි පුද්ගලයෙකු ඊට සම්බන්ධ බව විදෙස් මාධ්‍ය වාර්තා කරයි.පැහැරගැනීමට සම්බන්ධ පුද්ගලයා එය සයිප්‍රස් වෙත ගොඩබස්වන ලෙසට දැනුම්දී ඇති බවත්, ඒ වන විට එහි මගීන් 81 දෙනෙකු සිට ඇති බවත්, එම වාර්තාවල දැක්වෙයි.මේ අතර පැහැරගත් ගුවන් යානයේ සිටි බව කියන පිරිසගෙන් විදේශිකයින් සිව්දෙනෙකු හා කාර්ය මණ්ඩලයේ 7 දෙනෙකු හැර සෙසු සියලුදෙනා අදාළ පුද්ගලයා විසින් නිදහස් කර ඇති බවද නවතම විදෙස් තොරතුරුවල සඳහන්ය.", "URL": "https://sinhala.adaderana.lk/news.php?nid=58713", "Category": null, "Parent URL": null}