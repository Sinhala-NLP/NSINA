{"Source": "Adaderana", "Timestamp": "April 27, 2018 02:30 pm", "Headline": "ආණමඩුව ප්‍රදේශීය සභාවේ මංගල සැසි වාරය උණුසුම් වෙයි", "News Content": "ආණමඩුව ප්‍රදේශීය සභාවේ මංගල සැසි වාරය ආරම්භ කර සුළු වේලාවකින් ශබ්දවිකාශන යන්ත්‍ර නොමැති බව පවසමින් පක්ෂ විපක්ෂ මන්ත්‍රීවරුන් අතර උණුසුම් තත්වයක් ඇතිවිම නිසා (27 ) පෙරවරුවේ සභාව කල් තැබිමට සභාපතිවරයාට සිදුවී තිබේ. මංගල සැසි වාරය සදහා සියලුම පක්ෂ නියෝජනය කරමින් මන්ත්‍රීවරුන් සියලු දෙනා 27 දින පැමිණ සිටි අතර සභාපති ප්‍රියන්ත රාජකරුණා මහතා විසින් සියලු දෙනා පිළිගෙන සභාවේ කටයුතු ආරම්භ කර නමුත් මද වේලාවකින් තමන්ට සභාවේ කිසිඳු දෙයක් ඇසෙන්නේ නැති බව පවසමින් පක්ෂ විපක්ෂ මන්ත්‍රීවරුන් විසින් චෝදනා කරන්නට විය. එහිදි පක්ෂ විපක්ෂ මන්ත්‍රීවරුන් අතර ඇතිවු වචන හුවමාරුව නිසා සභාවේ එකම කාලගොට්ටියක් බවට පත්විමත් සමඟ එක්සත් ජාතික පක්ෂය නියෝජනය කළ එල් .අනුෂ්ක ප්‍රිශාන්ත මහතා ශබ්ද විකාශණ යන්ත්‍රයක් සභාවට රුගෙන එමත් සමඟ සභාව තවත් උණූසුම් තත්වයක් මතුව තිබිණි. එම ශබ්ද විකාශණ සභාවට අවශ්‍ය නොමැති බවට ශ්‍රී ලංකා පොදුජන පෙරමුණේ මන්ත්‍රීවරුන් හා ශ්‍රී ලංකා නිදහස් පක්ෂයේ මන්ත්‍රීවරුන් විසින් කෑගසන්නට විය . එහිදි ද මන්ත්‍රීවරුන් අතර සභාවේ යම් උණුසුම් තත්වයක් මතු වී තිබේ . එහිදි එජාපයේ අනුෂ්ක ප්‍රිශාන්ත මහතා හා පොදුජන පෙරමුණේ චන්දන කුමාර ජයසිංහ මහතා සමඟ උණුසුම් තත්වයක්ද ඇතිවී තිබේ. එහිදි සභාපතිවරයා විසින් සභාව් කටයුතු සදහා සහාය ලබා දෙන ලෙස සියලු මන්ත්‍රීවරුන්ගෙන් ඉල්ලා සිටියද ඒ සදහා සහාය ලබා දිමක් සිදු නොවුනි . එහිදි හිටපු සභාපතිවරුන් වන ආර් .එම් .දයාරත්න මහතා හා උදාර මධුශංක මහතා සභාව කල් තැබිමට යෝජනා කෙරුණී. ඒ අතර තුරදි ප්‍රදේශීය සභා ලේකම් එල්.එම්.සි. එන් . කේ . ගලබඩගම මහත්මිය විසින් පවසා සිටියේ මේ වන මහ රුස්විම් ශාලාවට ශබ්ද විකාශ සදහා මිළ ගනන් කැඳවා ටෙන්ඩර් ලබා ගෙන ඇති සුදුසුකම් ලැබු ටෙන්ඩර් කරු මේ වන විට කටයුතු ආරම්භ නොකිරිම නිසා මෙම තත්වය මතුව ඇති බවයි . කෙසේ නමුත් එය කඩිනම් කිරිමට සභාවේ යෝජනාවක් අවශ්‍ය බවත් ඒ අනුමැතිය ලබා දෙන ලෙසද ඉල්ලා සිටිනු ලැබිණි . ඒ යෝජනාව සදහා පමනක් අනුමැතිය ලබාදිමක් සිදුවු අතර අනිකුත් කිසිඳු යෝජනා සම්මත කිරිමක් සිදු නොවුනි. කෙසේ නමුත් ශබ්දවාහිනි ගැටළුව නිසා ප්‍රථම මංගල සැසිවාරය කල් තැබිමට ආණමඩුව ප්‍රදේශීය සභාවේ සභාපතිවරයාට සිදුවිනි. සභාව කල් තැබිමත් ප්‍රදේශීය සභාවේ ප්‍රධාන දොරටුව ආසන්නයේ රැදි සිටි පිරිසක් නව සභාපති වරයාට හු කියමින් රතිඤඤා පත්තුකරමින් විරෝධය දක්වා තිබේ.", "URL": "https://sinhala.adaderana.lk/news.php?nid=88152", "Category": null, "Parent URL": null}