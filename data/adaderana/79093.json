{"Source": "Adaderana", "Timestamp": "October 24, 2017 04:13 pm", "Headline": "රන්දීර් රොද්‍රිගුගේ බිරිඳ  රිමාන්ඩ්", "News Content": "අත්අඩංගුවට ගත් බස්නාහිර පළාත් සභා මන්ත්‍රී රන්දීර් රොද්‍රිගුගේ බිරිඳ රක්ෂිත බන්ධනාගාරගත කර තිබේ. වත්තල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව සැකකාරිය ලබන 31 වනදා දක්වා රක්ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. දිවුලපිටිය ප්‍රදේශයේදී පොලිස් විශේෂ කාර්යය බලකාය විසින් ඊයේ අත්අඩංගුවට ගත් එක්සත් ජාතික පක්ෂ බස්නාහිර පළාත් සභා මන්ත්‍රී රන්දීර් රොද්‍රිගුගේ නිවසේ තිබී විවිධ වර්ගයේ ජීව උණ්ඩ 115ක්, වෙඩි නොවදින කබායක් සහ පිස්තෝල රඳවනයක් සොයාගෙන තිබුණි. ඒ සම්බන්ධයෙන් රන්දීර් රොද්‍රිගු මහතාගේ බිරිද වන ඉන්දීය ජාතික හර්ජෝට් කෝර් වත්තල පොලීසිය මඟින් ඊයේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=79093", "Category": null, "Parent URL": null}