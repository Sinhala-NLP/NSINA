{"Source": "Adaderana", "Timestamp": "June 30, 2011 08:55 am", "Headline": "මදුරුවන් බෝවිය හැකි තැන් නැවත පරික්ෂාවක්", "News Content": "ඩෙංගු මර්දන සතිය තුළ මදුරුවන් බෝවිය හැකි බවට හඳුනා‍ගත් ස්ථාන යළි පරීක්ෂා කිරීම සඳහා සෞඛ්‍ය අමාත්‍යවරයා විසින් නිලධාරීන්ට උපදෙස් ලබාදී තිබේ. පසුගිය 20 වැනිදා සිට 26 වැනිදා දක්වා ක්‍රියාත්මක වු ඩෙංගු මර්දන සතිය තුළ මදුරුවන් බෝවිය හැකි බවට අවදානම් ස්ථාන 379,908ක් හඳුනාගත් බව සෞඛ්‍ය අමාත්‍යාංශය සඳහන් කරනු ලැබීය. ඉන් හඳුනාගත් පරිශ්‍ර 258,268ක් සති දෙකක් තුළ පිරිසිදු කරන ලෙසට එම ස්ථාන හිමිකරුවන්ට සෞඛ්‍ය නිලධාරීන් විසින් උපදෙස් ලබා දී තිබුණි. ඒ අනුව සෞඛ්‍ය වෛද්‍ය නිලධාරී කොට්ඨාස 305 ක් ආවරණය වන පරිදි නැවත පරික්ෂාවට ලක්කිරීමේ කටයුතු ආරම්භ කිරීමට කටයුතු යොදා ඇති බව සෞඛ්‍ය අමාත්‍යාංශය සඳහන් කරනු ලැබීය. මේ අතර පසුගිය මදුරු මර්දන සතිය තුළ නොතීසි නිකුත් කළ සියලුදෙනාට එරෙහිව නඩු පැවරීමේ කටයුතු මේ වන විට සිදුකෙරෙමින් පවතින බව එම අමාත්‍යාංශය වැඩිදුරටත් පැවසීය.", "URL": "https://sinhala.adaderana.lk/news.php?nid=17089", "Category": null, "Parent URL": null}