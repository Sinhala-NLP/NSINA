{"Source": "Adaderana", "Timestamp": "April 15, 2012 10:44 am", "Headline": "බෝතල් ප්‍රහාරයකින් පොලිස් කොස්තාපල් රෝහලේ", "News Content": "දංකොටුව, ඇටියාවල ප්‍රදේශයේ සිදුවු පහරදීමකින් පොලිස් කොස්තාපල්වරයෙකු තුවාල ලබා තිබේ. කිසියම් පිරිසක් බීමත්ව කලහකාරී ලෙස හැසිරෙන බවට ලැබුණු තොරතුරක් මත ඒ පිළිබඳ සොයාබැලීමට පොලිස් කණ්ඩායමක් පිටත්ව ගොස් ඇති බව වාර්තා වේ. එම අවස්ථාවේ දී කලහකාරීන් අතර සිටි පුද්ගලයෙකු විසින් පොලිස් කොස්තාපල්වරයාට බෝතලයකින් පහරදී ඇති අතර ඉන් තුවාල ලැබූ කොස්තාපල්වරයා සෙසු නිලධාරීන් විසින් වහාම රෝහල්ගත කර තිබේ. සිද්ධියට සම්බන්ධ පිරිස් පලාගොස් ඇති අතර මෙතෙක් කිසිවෙකුත් අත්අඩංගුවට ගෙන නොමැති බව දංකොටුව පොලිසිය පැවසීය.", "URL": "https://sinhala.adaderana.lk/news.php?nid=23519", "Category": null, "Parent URL": null}