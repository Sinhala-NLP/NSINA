{"Source": "Adaderana", "Timestamp": "May 13, 2014 09:21 pm", "Headline": "අනියම් සැමියා සමග එක්වී සය හැවිරිදි දැරියට වධ හිංසා කරලා", "News Content": "සිය සය හැවිරිදි දැරිය කෘෘර ලෙස වධ හිංසනයට ලක්කිරීමේ චෝදනා මත අත්අඩංගුවට ගෙන අධිකරණය වෙත ඉදිරිපත් කළ කාන්තාවක රක්ෂිත බන්ධනාගාර ගත කර තිබේ. අනියම් සැමියා සමග එකතු වී අදාළ දැරිය හිංසනයට ලක් කිරීම සම්බන්ධයෙන් සැකකාර කාන්තාව පදවිය පොලීසිය විසින් අත්අඩංගුවට ගනු ලැබිණි. ඒ අනුව අද (13) දින නඩුව විභාගයට ගත් අවස්ථාවේදී කැබිතිගොල්ලෑව මහේස්ත්‍රාත් සහ දිසාවිනිසුරු රාජා ශ්‍රී මෙවන් මහේන්ද්‍ර මහතා කියා සිටියේ සැකකාර කාන්තාව ලබන 21 වන දින දක්වා රක්ෂිත බන්ධනාගාර ගත කරන ලෙසයි. එමෙන්ම අදාළ දැරිය හිංසා ලක් කිරීමට ආධාර අනුබල දුන් සැකකාර අනියම් සැමියාද අත්අඩංගුවට ගෙන අධිකරණයට ඉදිරිපත් කරන ලෙස විනිසුරු මහේන්ද්‍ර රාජා මහතා පදවිය පොලීසියට නියෝග කළේය.", "URL": "https://sinhala.adaderana.lk/news.php?nid=43186", "Category": null, "Parent URL": null}