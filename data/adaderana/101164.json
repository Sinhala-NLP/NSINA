{"Source": "Adaderana", "Timestamp": "December 22, 2018 07:53 pm", "Headline": "ඉරණමඩුව ජලාශයේ වාන් දොරටු 14ක් විවෘත කරයි", "News Content": "පවතින අධික වැසි හේතුවෙන් කිලිනොච්චිය ඉරණමඩුව ජලාශය මේ වන විට වාන් දමමින් පවතින බව කිලිනොච්චිය වාරිමාර්ග දෙපාර්තමේන්තු නිලධාරීන් පැවසීය. කිලිනොච්චිය වාරිමාර්ග දෙපාර්තමේන්තු නිලධාරීන් පැවසූවේ වැවේ වාන් මට්ටම අඩි 36 ක් වන අතර මේ වන විට වැවේ ජල ධාරිතාව අඩි 38 ක් දක්වා ඉහළ ගොස් ඇති බවයි. වැවේ වාන් දොරටු 14 විවෘත කොට ඇති අතර, අතිරික්ත ජලය ගලායන පිටවාන් දොරටු හරහාද ජලය ගලායමින් සිටින බවද වාරිමාර්ග ඉංජිනේරුවන් පැවසූහ. කිලිනොච්චිය වැව ප්‍රතිසංස්කරණය කිරීම යටතේ වැවේ ජල ධාරිතාව අඩි 38 ක් දක්වා ඉහළ දැමිණ. ඉරණමඩුව වැව වාන් දැමීම හේතුවෙන් පහත්බිම් රැසක් මේ වන විට යටවී ඇති අතර, ඊයේ(21) දින සිට කිලිනොච්චිය දිස්ත්‍රික්කයට දැඩි වර්ෂාවක් ඇද හැලෙමින් පවති.", "URL": "https://sinhala.adaderana.lk/news.php?nid=101164", "Category": null, "Parent URL": null}