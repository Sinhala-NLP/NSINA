{"Source": "Adaderana", "Timestamp": "October 30, 2014 10:51 am", "Headline": "දෙමටගොඩ පුද්ගල ඝාතනයක් ", "News Content": "දෙමටගොඩ 65 වත්ත ප්‍රදේශයේ දී පුද්ගලයෙකුට තියුණු ආයුධයකින් පහර දී ඝාතනය කර තිබේ. මෝටර් රථයකින් පැමිණි නාඳුනන පිරිසක් අද(30) පෙරවරුවේ අදාළ පුද්ගලයාට තියුණු ආයුධයකින් පහරදී පළාගොස් ඇති බව පොලිසිය පැවසුවේය. බරපතළ තුවාල ලැබු පුද්ගලයා ජාතික රෝහලට ඇතුළත් කිරීමෙන් අනතුරුව මියගොස් තිබේ. මෙලෙස මියගොස් ඇත්තේ දෙමටගොඩ 65 වත්ත ප්‍රදේශයේම පදිංචිව සිටි 39 හැවිරිදි පුද්ගලයෙකි. සිද්ධිය සම්බන්ධ සැකකරුවන් හඳුනාගෙන නොමැති අතර දෙමටගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47061", "Category": null, "Parent URL": null}