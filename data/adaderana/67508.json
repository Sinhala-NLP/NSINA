{"Source": "Adaderana", "Timestamp": "December 30, 2016 12:13 pm", "Headline": "ජනපතිට අගමැතිට තර්ජනය කළ තරුණයාට ඇප", "News Content": "ෆේස්බුක් සමාජජාල වෙබ් අඩවිය ඔස්සේ ජනාධිපතිවරයාට, අගමැතිවරයාට සහ විපක්ෂනායකවරයාට මරණීය තර්ජන සිදු කිරීමේ චෝදනාව මත රක්ෂිත බන්ධනාගාර ගත කර සිටි සැකකරු ඇප මත මුදාහැර තිබේ.රුපියල් ලක්ෂය බැගින් වූ ශරිර ඇප දෙකක් මත සැකකාර තරුණයා මුදාහැරීමට කොළඹ අතිරේක මහේස්ත්‍රාත් අරුණි ආටිගල මහත්මිය නියෝග කළ බව අද දෙරණ අධිකරණ වාර්තාකරු පැවසුවේය.සැකකරු සම්බන්ධයෙන් තවදුරටත් පරීක්ෂණ සිදුකරන බැවින් ඇප ලබාදීමට විරෝධය පළ කරන බව ‍රහස් පොලීසිය අධිකරණය හමුවේ ‍ප්‍රකාශ කර තිබේ.එහෙත් විත්තිය වෙනුවෙන් පෙනී සිටි නීතිඥයින් සිද්ධියට අදාළ මූලික පරීක්ෂණ කටයුතු අවසන් බැවින් සැකකරුට ඇප ලබාදෙන ලෙස ඉල්ලා සිටි අතර ඒ අනූව ඔහුට ඇප ලබාදීමටත් මීළඟ නඩු විභාගය ලබන මස 13 වැනිදා කැඳවීමටත් නියෝග කර ඇත.", "URL": "https://sinhala.adaderana.lk/news.php?nid=67508", "Category": null, "Parent URL": null}