{"Source": "Adaderana", "Timestamp": "September 6, 2019 07:19 am", "Headline": "සත්වෝද්‍යාන සේවකයින් අද සංඛේත වර්ජනයක", "News Content": "සත්වෝද්‍යාන වෘත්තීය සමිති කිහිපයක් අද සංකේත වැඩවර්ජනයක් සිදුකිරීමට තීරණය කර ඇත. සත්වෝද්‍යාන වෘත්තිය සමිති ප්‍රකාශ කළේ තම සේවකයින්ගේ අතුරු දීමනාව සහ පැමිණිමේ දීමනාව ඉහළ නංවන ලෙස වසරකට ආසන්න කාලයක් තිස්සේ සිදුකරන ඉල්ලීම ඉටු කර නොමැති බවයි. සංකේත වර්ජනය සම්බන්ධයෙන් අවධානය යොමු නොකරන්නේ නම් ඉදිරියේදි අඛණ්ඩ වර්ජනයක නිරත වන බව සත්වෝද්‍යාන වෘත්තීය සමිති එකමුතුව අමාත්‍යාංශ ලේකම්වරයා වෙත දැනුම් දී තිබේ.", "URL": "https://sinhala.adaderana.lk/news.php?nid=118403", "Category": null, "Parent URL": null}