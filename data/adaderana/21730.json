{"Source": "Adaderana", "Timestamp": "January 29, 2012 10:32 pm", "Headline": "මාධ්‍ය හරඹයෙන් ආණ්ඩු පෙරළන්න බෑ", "News Content": "තමන්ට හොඳ හමුදාවක අවශ්‍යතාවක් පවතින බව විපක්ෂ නායක රනිල් වික්‍රමසිංහ මහතා පවසයි. එසේ නොමැතිව පවත්නා ආණ්ඩුවට එරෙහිව සටන් කළ නොහැකි බව වික්‍රමසිංහ මහතා අවධාරණය කරයි. ජන බලය නමැති හමුදා ශක්තිය නිසි ලෙස ලැබෙන්නේනම් මෙම දූෂිත ආණ්ඩුවට එරෙහිව සටන්කිරීම ඉතා පහසු බව ඔහු කියා සිටියේ අද මීගමුව ප්‍රදේශයේ පැවති ජන හමුවකට සහභාගීවෙමිනි. තම පක්ෂයේ ඇතැමුන් මාධ්‍ය මගින් හරඹ දක්වමින් ආණ්ඩු බලය ලබාගැනීම පහසු යයි සිතාගෙන කටයුතු කරන බවත්,එය එසේ නොවන බවත් වික්‍රමසිංහ මහතා පෙන්වා දුන්නේය. කළ යුත්තේ ජනතාව අතරට ගොස් ජනතාව අවදිකරවීම බවත්,ඒ සඳහා හොඳ වැඩපිළිවෙළක් තමන් සතුව ඇති බවත් වික්‍රමසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21730", "Category": null, "Parent URL": null}