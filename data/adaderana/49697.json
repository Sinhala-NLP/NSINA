{"Source": "Adaderana", "Timestamp": "March 3, 2015 08:31 am", "Headline": "අම්පාරේ ගිනි තබා ගත් පුද්ගලයා රෝහලේදී මරුට", "News Content": "අම්පාර නගරයේ පිහිටි පෞද්ගලික මුල්‍යායතනයකදී සිරුරට ගිනි තබා ගත් පුද්ගලයා මියගොස් තිබේ.ඊයේ පස්වරුවේ අදාළ පුද්ගලයා විසින් මූල්‍ය ආයතනයට ද ගිනි තබා සිය සිරුරට ද ගිනි තබාගෙන තිබුණි.එහිදී බරපතළ පිළිස්සුම් තුවාල ලැබු පුද්ගලයා අම්පාර රෝහලට ඇතුළත් කිරීමෙන් අනතුරුව අද අලුයම මියගොස් ඇති බව පොලීසිය සඳහන් කළේය.මියගොස් ඇත්තේ 40 හැවිරිදි අම්පාර ප්‍රදේශයේ පදිංචිව සිටි අයෙකි.අදාළ මූල්‍යායතනයෙන් මොහු විසින් කල්බදු පදනම මත ලබාගත් ටිපර් රථයක් නැවත එම සමාගම විසින් අත්පත් කරගැනීම හේතුවෙන් ඇති වු සිත්තැවුලක් මත මෙම ගිනි තබා ගැනීම සිදුකරගෙන ඇති බව සඳහන්ය. සිද්ධිය සම්බන්ධයෙන් අම්පාර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49697", "Category": null, "Parent URL": null}