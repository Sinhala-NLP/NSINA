{"Source": "Adaderana", "Timestamp": "June 17, 2010 08:30 am", "Headline": "අසැබි පුවරු ඉවත් කිරීම ගැන සාකච්ඡාවක්  ", "News Content": "කොළඹ නගරය අවට ප්‍රදර්ශනය කර ඇති අසභ්‍ය බවට හැගෙන දැන්වීම් පුවරු ඉවත් කිරීම සම්බන්ධයෙන් විශේෂ සාකච්ඡාවක් අද දිනයේ පැවැත්වීමට නියමිතව තිබේ. ඒ සඳහා ළමා හා කාන්තා කාර්යාංශය විසින් එවැනි දැන්වීම් පුවරු සවිකර ඇති ආයතන 08 ක නිලධාරීන් අද දිනයේ කැඳවා ඇති බව වාර්තා වේ. මෙහිදී එම දැන්වීම් පුවරු මසක් ඇතුළත ගලවා ඉවත් කිරීමට ආයතන වලට උපදෙස් ලබාදෙනු ඇත. ඒ අනුව එම දැන්වීම් පුවරු ඉවත් නොකරන ආයතන වලට එරෙහිව නීතිමය ක්‍රියා මාර්ග බව පොලිස් ළමා කාන්තා කාර්යාංශයේ උසස් කිලධාරියකු සඳහන් කළේය. මේ අතර එවැනි අසභ්‍ය බව හැ‍‍ඟෙන දැන්වීම් පුවරු ප්‍රදර්ශනය කර ඇත්නම් ඒ පිළබඳව දැනුම් දෙන ලෙස පොලිස් ළමා කාන්තා කාර්යාංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=9045", "Category": null, "Parent URL": null}