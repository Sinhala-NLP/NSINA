{"Source": "Adaderana", "Timestamp": "October 19, 2018 07:08 am", "Headline": "ශක්තිමත් රාජ්‍ය සේවයක් නුදුරේදීම", "News Content": "ශක්තිමත් රාජ්‍ය සේවයක් ඇති කරමින් රට සංවර්ධනය කිරීමට වත්මන් ආණ්ඩුව කටයුතු කරමින් සිටින බව අමාත්‍ය රංජිත් මද්දුමබණ්ඩාර මහතා පවසයි. අමාත්‍යවරයා පවසන්නේ මේ වන විට රාජ්‍ය සේවයේ ස්වාධීනත්වය ආරක්ෂා කිරීමට කටයුතු කර ඇති බවයි. කොළඹ පැවැති උත්සවයකට එක්වෙමින් අමාත්‍ය රංජිත් මද්දුම බණ්ඩාර මහතා මෙම අදහස් පළ කළේය. එම අවස්ථාවට එක්වෙමින් අදහස් දැක්වූ කතානායක කරූ ජයසූරිය මහතා සඳහන් කළේ සියලු රාජ්‍ය සේවකයින්ගේ ගෞරවය සහ අභිමානය ආරක්ෂා කිරීමට අවශ්‍ය වටපිටාව සකස් කර ඇති බවයි. මේ අතර ඊයේ(18) පැවැති මාධ්‍ය හමුවකදී අමාත්‍ය මහින්ද අමරවීර මහතා ප්‍රකාශ කළේ එක්සත් ජාතික පක්ෂයේ ප්‍රතිපත්තීන් රාශියක් වෙනස් කිරිමට ශ්‍රී ලංකා නිදහස් පක්ෂයට හැකි වූ බවයි. කෙසේ වුවද කණ්ඩායම් දෙකක් වශයෙන් ක්‍රියාකිරීම හේතුවෙන් රටේ ආර්ථිකය සහ නීතිය හා සාමය පවත්වාගෙන යාමට බාධා එල්ල වී ඇති බව පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=97900", "Category": null, "Parent URL": null}