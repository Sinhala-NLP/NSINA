{"Source": "Adaderana", "Timestamp": "August 7, 2019 08:01 pm", "Headline": "එජාප ප්‍රබල ඇමතිවරු දෙන්නෙක් ගෝඨාභය හමුවෙලා-නිරෝෂන්", "News Content": "එක්සත් ජාතික පක්ෂ සභාපති අමාත්‍ය කබීර් හෂීම් හා අග්‍රාමාත්‍ය කාර්ය මණ්ඩල ප්‍රධානී අමාත්‍ය සාගල රත්නායක යන මහත්වරු රහසිගතව ගෝඨාභය රාජපක්ෂ මහතා හමුවි ඇති බව ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය නිරෝෂන් පෙරේරා මහතා පවසයි. අද(07) කොළඹදී මාධ්‍ය හමුවක් පවත්වමින් ඔහු මේබව අනාවරණ කළේය. එහිදී වැඩිදුරටත් අදහස් දක්වමින් ජාතික ප්‍රතිපත්ති හා ආර්ථික කටයුතු රාජ්‍ය අමාත්‍ය නිරෝෂන් පෙරේරා මේ බව පැවසීය “මේ අමාත්‍යවරු බලයේ ඉද්දි රාජපක්ෂවරු රකිනවා. රාජපක්ෂවරු බලයට ආවහම තමන් රැකෙනවා. මේ නිසා අපේ පාක්ෂිකයා බිඳ වැටෙනවා. එක්කෙනෙක් අපේ පක්ෂයේ සභාපති අනිත් කෙනා හිටපු නීතිය හා සාමය ඇමති. රෑ ඩැනියෙල් දවල් මිගෙල් ඩීල් තියා ගන්න එපා. ඒ අය අපේ පාක්ෂිකයින්ගෙන් සමාව අරගෙන. හරියට ජනාධිපතිවරණයට අවතීර්ණ වෙන්න ඕන“", "URL": "https://sinhala.adaderana.lk/news.php?nid=116011", "Category": null, "Parent URL": null}