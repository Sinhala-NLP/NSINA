{"Source": "Adaderana", "Timestamp": "November 25, 2017 10:20 am", "Headline": " 11ක් එක්ක  මුහුදට කඩා වැටුණු යානයේ පිරිස් බේරා ගනී", "News Content": "11 දෙනෙකු සමඟින් නාවික හමුදාවට අයත් ගුවන් යානයක් මුහුදට කඩා පසුගිය දා මුහුදට කඩා වැටුණි. අනතුරට පත්වීමෙන් පසුව එහි ගමන්ගත් පුද්ගලයන් 11 දෙනා බේරාගෙන ඇති බව විදෙස් වාර්තා පවසයි. අමෙරිකානු නාවික හමුදාවට අයත් මෙම යානය 11 දෙනෙකු රැගෙන යමින් සිටියදී මෙම අනතුරට පත්වී තිබුණි. ජපානයේ ගිනිකොණ දිග ඔකිනාවා ආශ්‍රිත මුහුදු ප්‍රදේශයට මෙය කඩා වැටී ඇති බව විදෙස් මාධ්‍ය වාර්තා කළේය. ගුවන් යානයේ එන්ජිමේ දෝෂයක් මෙම අනතුරට හේතු වී ඇති බව අමෙරිකානු ආරක්ෂක අංශ අනාවරණය කර ඇති බව විදෙස් වාර්තා කියා සිටියේය. මෙම අනතුරට මුහුණදුන් ගුවන් යානය කවර වර්ගයේ ගුවන් යානයක්ද යන්න අමෙරිකානු නාවික හමුදාව පවසා නොමැති අතර කෙසේ වෙතත්,ජපාන ආරක්ෂක අංශ සිදුකරන ආනාවරණයන්ට අනුව එය සී-2 වර්ගයේ යානයකි. පිලිපීන මුහුදේ වූ ඇමෙරිකානු ගුවන් යානා හාරක නෞකාවක් වෙත ගමන් කරමින් තිබියදී මෙම ගුවන් යානය අනතුරට පත්ව තිබේ. ගුවන් යානය අනතුරට පත්වීමත් සමග ඇමෙරිකානු හා ජපාන මුදාගැනීමේ කණ්ඩායම් ක්ෂණිකව ඒ වෙත ගමන් කරමින් මෙම මෙහෙයුම සිදුකර ඇති බව විදෙස් වර්තා පවසයි.", "URL": "https://sinhala.adaderana.lk/news.php?nid=80499", "Category": null, "Parent URL": null}