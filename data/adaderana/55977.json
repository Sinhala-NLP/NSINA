{"Source": "Adaderana", "Timestamp": "December 27, 2015 04:05 pm", "Headline": "සුර්  රියදුරන් 420ට නඩු!  ", "News Content": "දිවයින පුරා බීමත් රියදුරන් 420 දෙනෙකුට එරෙහිව නඩු පැවරීමට පියවර ගෙන ඇති බව පොලීසිය පවසයි.පසුගිය 23 වැනිදා සිට අද පෙරවරු 6.00 දක්වා කාලය තුළ මෙම නඩු පැවරීම් සිදුකර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. දිවයින පුරා බීමත් රියදුරන් වැටලීමේ විශේෂ මෙහෙයුමක් පසුගිය 23 වනදා සිට ආරම්භ කළ අතර රිය අනතුරු අවම කිරීම එහි අරමුණ වෙයි. ඊයේ පෙරවරු 6.00 සිට අද පෙරවරු 6.00 දක්වා කාලය තුළ දිවයින පුරා සිදුකරන ලද වැටලීම්වලදී බීමත් රියදුරන් 114 දෙනෙකුට එරෙහිව නඩු පැවරීමට අවශ්‍ය පියවර ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=55977", "Category": null, "Parent URL": null}