{"Source": "Adaderana", "Timestamp": "September 28, 2010 02:17 pm", "Headline": "සෙලාන් ටිකිරි ප්ලස් වෙතින්\"ළමා බැංකු දිනයක්\"", "News Content": "දිගුකාලීන ලෙස ඉතිරි කිරීමේ පුරුද්ද තවදුරටත් සිත් තුළ ධාරණය කිරීමේ අරමුණින් සෙලාන් බැංකුව අරඹා ඇති වැඩසටහන යටතේ සෑම මාසයකම අවසන් සෙනසුරාදා\"ටිකිරි ළමා බැංකු දිනය\"ලෙස ප‍්‍රකාශයට පත් කරයි. ශ‍්‍රීලංකාවේ මෙවැනි \"ළමා බැංකු දිනයක්\"ඇතිකරන්නේ ප‍්‍රථම වතාවටයි . සෑම මාසයකම මෙදින ශ‍්‍රී ලංකාව පුරා පිහිටි සෙලාන් බැංකුවේ ශාඛා 94 හි පෙරවරු 9.00 ත් 12.00 ත් අතර වැඩ කරන කාලය උත්සවශ‍්‍රීයෙන් ඇළලී යයි. සෙලාන් ටිකිරි ළමා බැංකු දිනයේ කොටස්කරුවන්වීම සඳහා එම කාලය තුළ දී ස්වකීය මාපියන්, භාරකරුවන් හෝ වෙනත් වැඩිහිටියන් සමග සිය ශාඛා කරා පැමිණෙන වයස අවුරුදු 3 ත් 15 ත් අතර දරුවන් බැංකුව සාදරයෙන් පිළිගනියි. සෙලාන් ටිකිරි බැංකු දිනයේ අභිමතාර්ථය අනුව යමින් එම දිනයේ දී අදාළ ශාඛාවල කාර්ය මණ්ඩලයේ මග පෙන්වීම යටතේ ළමයින් ඔවුන් ගේ තැන්පතු ඔවුන් විසින්ම සිදුකරමින් ඔවුන්ගේ ගිණුම් ක‍්‍රියාත්මක වන ආකාරය පිළිබඳ ඉගෙනුම ලබයි. සෙනසුරාදා බැංකු සේවාව වෙනුවට ඉරිදා බැංකු සේවාව පවත්වන සියලූම ශාඛාවල දී සෙලාන් ටිකිරි ළමා බැංකු දිනය පවත්වනු ලබන්නේ සෑම මාසයකම අවසන් ඉරිදාය. සෙලාන් බැංකුවේ අලෙවි අංශයේ සහකාර සාමාන්‍යාධිකාරී කමල් දේශප‍්‍රිය මහතා අදහස් දක්වමින්\"සෙලාන් ටිකිරි ළමා බැංකු දිනය\"දියත් කරමින් වගකිව යුතු ආයතනික පුරවැසියෙකු වශයෙන් ළමා බැංකු ක‍්‍රමයේ සීමාවන් නැවත හඳුන්වාදීමට හැකි වීම ගැන අපි සතුටු වෙමු. රට පුරා විසිරී සිටින අපගේ සියලූම කනිෂ්ඨ ගනුදෙනුකරුවන් අතර ඉතිරි කිරීමේ පුරුද්ද ප‍්‍රවර්ධනය කිරීමේ හා ඔවුන් ඉතිරි කිරීම් සඳහා උනන්දු කිරීමේ කාර්යයන් හි අපි නිරත වී සිටිමු. මේ සම්බන්ධයෙන් දිරි ගන්වනසුළු ප‍්‍රතිචාරයක් අප වෙත ලැබෙමින් පවතී.\" සිය තැන්පතු රුපියල් 1000 හි ගුණාකාර වශයෙන් තැන්පත්කරන ලෙසත්\"බැංකොක් ඞී‍්‍රම් වර්ල්ඞ්\"වෙත යාමට සියලූ වියපැහැදම් දරන චාරිකාවක් සඳහා වන තරගයේ රැඳී සිටින ලෙසත් ළමයින්ට උපදෙස් දෙනු ලැබේ. මෙම කල්පිත චාරිකාවේ යෙදීම සඳහා වාසනාව හිමිවන ළමයි 25 දෙනෙකු සහ එම සෑම ළමයෙකුගේම මව්පියෝද තෝරා ගැනෙති. ආසියානු කලාපයේ විශාල පිරිසක් නරඹන මෙම මනස්කාන්ත උද්‍යානයට දහස් ගණන් ළමයින් සහ වැඩිහිටියෝ පැමිණෙති. එහි දී ඔව්හු මෙම උද්‍යානයේ නමට සරිලන පරිදිම සිහින ලොවක් කරා ගෙන යනු ලබති. \"ළමයින්ගේ නිත්‍ය ඉතිරි කිරීමේ ගිණුම්වලට සහ සෙලාන් ටිකිරි ප්ලස් ඉතුරුම් ගිණුමට අමතරව අපි රට පුරා පාසල් අසූ තුනක ශිෂ්‍ය ඉතුරුම් මධ්‍යස්ථාන පවත්වා ගෙන යන්නෙමු. මෙමගින් ශ‍්‍රී ලංකාව පුරා ළමා ඉතුරුම්කරුවන්ට ප‍්‍රතිලාභ අත්වන්නාසේම ඉතාමත් මුල් අවදියේ සිට ළමයින් තුළ ඉතිරි කිරීමේ පුරුද්ද ඇති කිරීමටත් ඉතිරිකිරීම සඳහා ඔවුන් දිරි ගැන්වීමටත් පිටිවහලක් ලැබෙයි\" ළමයින්ට ඉතිරි කිරීමේ පුරුද්ද හඳුන්වාදී එය ප‍්‍රවර්ධනය කිරීමෙන් හෙට වගකීමෙන් යුත් පුරවැසියන්ගෙන් සමන්විත නව පරපුරක් නිර්මාණය කිරීමට පදනම දැමීමක් හා මඟ හෙළිකිරීමක් ඇතිවෙයි.", "URL": "https://sinhala.adaderana.lk/news.php?nid=11156", "Category": null, "Parent URL": null}