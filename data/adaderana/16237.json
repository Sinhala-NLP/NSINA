{"Source": "Adaderana", "Timestamp": "May 21, 2011 10:59 am", "Headline": "බස් රිය පසු කරන්න උත්සාහ කළ ගුරුවරිය මරුට", "News Content": "හැටන් - නුවරඑළිය ප්‍රධාන මාර්ගයේ දිඹුල ප්‍රදේශයේ සිදුවූ රිය අනතුරකින් කාන්තාවක ජීවිතක්ෂයට පත්ව තිබේ. යතුරුපැදියක් ලංගම බස් රථයක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් ජීවිතක්ෂයට පත්ව ඇත්තේ තලවාකැලේ , ෆාම් වෙස්ටර්න් වතු පාස‍ලේ සේවය කළ 28 හැවිරිදි ගුරුවරියකි. අධ්‍යාපනික කටයුත්තක් සඳහා ඇය සිය යතුරු පැදියෙන් ගමන් කරමින් සිටියදී මෙම අනතුර සිදුව ඇත්තේ බස්රථය පසුකර යාමට උත්සහ දැරීමේදී යයි පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16237", "Category": null, "Parent URL": null}