{"Source": "Adaderana", "Timestamp": "June 2, 2019 07:59 am", "Headline": "ක්‍රිඩාංගණයක් ද? අදාහනාගාරයක් ද?", "News Content": "හැටන් ඩන්බාර් ක්‍රිඩාංගණය අදාහානාගාරයක් කර නොගන්නා ලෙස හැටන් ප්‍රදේශයේ ක්‍රිඩාකයන් සහ ප්‍රදේශවාසින් බලධාරින්ගෙන් ඉල්ලා සිටියි. හැටන් දික්ඔය නගර සභාව යටතේ පාලනය වන හැටන් ඩන්බාර් ක්‍රිඩාංගණය තවදුරටත් අදාහනාගාර කටයුතු සදහා භාවිතා නොකරන ලෙස හැටන් ප්‍රදේශයේ පාසල් වල සිසු සිසුවියන් සහ හැටන් ප්‍රදේශයේ ක්‍රිඩකයන් ඇතුළු ප්‍රදේශවාසින් ඉල්ලා සිටියි. හැටන් ප්‍රදේශයේ පාසල්වල ක්‍රිඩා උත්සව , ක්‍රිඩා සංගම් වල පුහුණු විම් කටයුතු සහ කලාප ක්‍රිඩා උත්සව ඇතුළු අඹගමුව ප්‍රාදේශිය ලේකම් කොට්ඨාශයේ උත්සව ගණනාවක් මෙම ක්‍රිඩාංගණය කෙන්ද්‍ර කරගනිමින් පවත්වන බව අද දෙරණ වාර්තාකරු සඳහන් කළේය. පසුගිය කාලය තුල ප්‍රදේශයේ ප්‍රබල දේශපාලඥයින්ගේ මැදිහත්විමක් මත මිය ගිය දේශපාලනඥයන් සහ ප්‍රදේශයේ ප්‍රසිද්ධ ව්‍යාපාරිකයන්ගේ අදහන කටයුතු මෙම ක්‍රිඩාංගණයේදි සිදු කර තිබුණි. හැටන් ඩන්බාර් ක්‍රිඩාංගණයේ මෙසේ අදහන කටයුතු සිදු කිරිම නිසා එම ක්‍රිඩාංගණයේ ක්‍රිඩා කරන ක්‍රිඩකයන්ගේ මානුෂිකත්වයට දැඩි බලපැමක් එල්ල වන බවත්, එ තුලින් ක්‍රිඩාංගණය අවට පදිංචි විශාල පිරිසකට විශාල බලපැමක් සිදු වන බවත් හැටන් ඩන්බාර් ක්‍රිඩාංගණයේ ක්‍රිඩා කටයුතු නියැලි සිටින ක්‍රිඩික ක්‍රිඩිකාවන් චෝදනා කරයි. හැටන් ඩන්බාර් ක්‍රිඩාංගණය අංග සම්පුර්ණ ක්‍රිඩාංගණයක් ලෙස ප්‍රතිසංස්කරණ කිරිම සඳහා පැවති රජයන් විසින් විශාල වශයෙන් ප්‍රතිපාදන වැය කර ඇති බවද වාර්තා වේ.", "URL": "https://sinhala.adaderana.lk/news.php?nid=111167", "Category": null, "Parent URL": null}