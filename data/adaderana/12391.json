{"Source": "Adaderana", "Timestamp": "November 25, 2010 01:17 pm", "Headline": "දිනකට විසි එක් ලක්ෂ හැත්තෑ එක්දහස් තුන්සිය තුනක් කොළඹ කුණු වලට යටයි", "News Content": "කොළඹ නගරයේ කැලි කසළ ඉවත් කිරීම සඳහා කොළඹ මහ නගර සභාව විසින් දිනකට රුපියල් 21,71,303 ක් වැය කරන බව පළාත් සභා හා පළාත් පාලන නියෝජ්‍ය අමාත්‍ය ඉන්දික බණ්ඩාරනායක මහතා පවසයි.‍ අද පාර්ලිමේන්තුවේදී එ.ජා.ප පාර්ලිමේන්තු මන්ත්‍රී රවී කරුණානායක මහතා ඇසූ ප්‍රශ්නයකට පිළිතුරු ලබාදෙමින් නියෝජ්‍ය අමාත්‍යවරයා මෙම අදහස් පළ කළේය. දිනකට තුන් වතාවක් කැලි කසළ ඉවත් කරන බවත්,ඒ සඳහා සමාගම් තුනකට එකී කටයුතු පවරා ඇතැයිද ඉන්දික බණ්ඩාරනායක මහතා කියා සිටියේය. ‍එහිදී විවාදයට එක්වෙමින් රවී කරුණානායක මන්ත්‍රීවරයා කියා සිටියේ රජය විසින් ඉදිරිපත් කරන ලද සංඛ්‍යාලේඛන අසත්‍ය බව හා කුණුඉවත් කිරීම සඳහා රජයට නිසි වැඩපිළිවෙළක් නොමැති බවයි. එය ප්‍රතික්ෂේප කරමින් නියෝජ්‍ය අමාත්‍යවරයා කියා සිටියේ කොළඹ නගරයේ කැල කසළ ඉවත් කිරීම සඳහා රජයට ජාතික වැඩ පිළිවෙළක් ඇති බවයි.", "URL": "https://sinhala.adaderana.lk/news.php?nid=12391", "Category": null, "Parent URL": null}