{"Source": "Adaderana", "Timestamp": "June 30, 2012 08:41 am", "Headline": "බස් රථ අනතුරකින් 35 දෙනෙකුට තුවාලයි", "News Content": "වව්නියාව, කොක්එළිය ප්‍රදේශයේ දී බස්රථයක් අනතුරට ලක්වීමෙන් පුද්ගලයින් 35 දෙනෙකු තුවාල ලබා තිබේ. වව්නියාව සිට මුලතිව් බලා ධාවනය වූ පෞද්ගලික බස්රථයක් අ‍නතුරට පත්ව ඇති බව පොලිසිය‍ පවසයි. අධික වේගයෙන් ධාවනය වූ බස්රථය වේගය පාලනය කරගත නොහැකිව මාර්ගයේ විරුද්ධ පස බෝක්කුවක ගැටී අනතුර සිදුව ඇත. අනතුරින් තුවාල ලැබූවන්ගෙන් 31 දෙනෙකු වව්නියාව රෝහලේ ප්‍රතිකාර ලබන අතර බරපතල තත්ත්වයේ පසුවූ තවත් සිව්දෙනෙකු අනුරාධපුර රෝ‍හලට මාරු කර යැවුණි. තුවාල ලැබූවන් අතර හමුදා සාමාජිකයින් දස දෙනෙකු හා ‍එක් පොලිස් නිලධාරියෙක් සිටින බව සඳහන්ය.", "URL": "https://sinhala.adaderana.lk/news.php?nid=25421", "Category": null, "Parent URL": null}