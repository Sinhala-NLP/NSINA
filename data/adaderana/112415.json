{"Source": "Adaderana", "Timestamp": "June 20, 2019 04:05 pm", "Headline": "මුස්ලිම් කාන්තාව දරුවන් බිහිකරන යන්ත්‍ර කරන්න එපා", "News Content": "සාරිය සහ ඔසරිය මුස්ලිම්වරුන්ගේ ඇඳුමක් බවත් එය මැදපෙරදිගින් ඉන්දියාවට ආපු ඇඳුමක් බවත් එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.බි.දිසානායක මහතා පවසයි. අද(20) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. මුස්ලිම් සමාජයේ කාන්තාව දරුවන් බිහිකරන අක්‍රීය යන්ත්‍රයක් බවට පත්කර ඇති බවත් එවැනි තත්ත්වයක් ඇති නොකරන ලෙස පාර්ලිමේන්තු මන්ත්‍රී එස්.බි.දිසානායක මහතා සඳහන් කළේය. එමෙන්ම පාර්ලිමේන්තු මන්ත්‍රී එස්.බි.දිසානායක මහතා ඉල්ලා සිටින්නේ මුස්ලිම් කාන්තාවට අනෙක් ජන සමාජය සමඟ ආදරයෙන් ජීවත් වීමට අවස්ථාව ලබා දිය හැකි පරිසරයක් නිර්මාණය කර දෙන ලෙසයි. මුස්ලිම් ජනතාව මහ ජාතියෙන් වෙන් කරීමට උත්සහ නොකරන මෙන් මුස්ලිම් මවුලවිවරුන්ගෙන් හා උගත් මුස්ලිම් ජනතාවගෙන් ඉල්ලා සිටින බව පාර්ලිමේන්තු මන්ත්‍රී එස්.බි.දිසානායක මහතා පවසයි.", "URL": "https://sinhala.adaderana.lk/news.php?nid=112415", "Category": null, "Parent URL": null}