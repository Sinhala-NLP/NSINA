{"Source": "Adaderana", "Timestamp": "May 22, 2012 09:14 am", "Headline": "පීලි පැනීමකින් බාධා එල්ල වූ දුම්රිය ගමන් යථා තත්ත්වයට", "News Content": "කුරුණෑගල දුම්රිය ස්ථානයේ සිදුවු දුම්රිය පීලි පැනීමක් හේතුවෙන් බාධා එල්ල වී තිබූ දුම්රිය ගමනාගමන කටයුතු යථා තත්ත්වයට පත්කර ඇති බව දුම්රිය දෙපාර්තමේන්තුව පවසයි. අද (22) අලුයම කොළඹ සිට කුරුණෑගල දක්වා ඉන්ධන ප්‍රවාහනය කළ දුම්රියක් මෙලෙස පීලිපැනීමට ලක්ව ඇති බව දුම්රිය ගමනාගමන අධිකාරී එල්.ඒ.ආර්.රත්නායක මහතා සඳහන් කරයි. එහිදි දුම්රියේ එන්ජිම පීලිපැනීමට ලක්ව ඇත. මේ වන විට පීලිපැනීමට ලක්වු දුම්රිය පීලිගත කර ඇති අතර දුම්රිය ධාවනය යථා පරිදි සිදුවන බව දුම්රිය ගමනාගමන අධිකාරී එල්.ඒ.ආර්.රත්නායක මහතා ප්‍රකාශ කරයි.", "URL": "https://sinhala.adaderana.lk/news.php?nid=24427", "Category": null, "Parent URL": null}