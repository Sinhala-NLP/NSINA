{"Source": "Adaderana", "Timestamp": "October 14, 2012 07:50 pm", "Headline": " ගැරඩිඇල්ලේ ජලය පාරට ගලයි - වාහන ධාවනයට බාධා", "News Content": "කොත්මලේ - ගැරඩිඇල්ලේ ජල මට්ටම අසාමාන්‍ය ලෙස ඉහළයාම හේතුවෙන් නුවරඑළිය - මහනුවර මාර්ගයේ රථවාහන තදබදයක් හටගෙන තිබේ. ගැරඩිඇල්ලේ ජලය මාර්ගයට ගලාඒම ඊට හේතුවය. මේ හේතුවෙන් එම ඇල්ල දෙපස නායයාමේ අවදානමක් ද මතුව ඇතැයි ආපදා කළමනාකරණ මධ්‍යස්ථානය පවසයි. ඒ අනුව එම මාර්ගය භාවිතා කරන පුද්ගලයින් වඩාත් අවධානයෙන් සිටිය යුතු බවද ආපදා කළමනාකරණ මධ්‍යස්ථානය සඳහන් කරයි. මේ අතර, හැටන්, පතන ප‍්‍රදේශයට අද පස්වරුවේ ඇති වු දැඩි සුළඟකින් නිවාස 2ට හානි සිදුව ඇතැයි ද එම මධ්‍යස්ථානය පැවසුවේය.", "URL": "https://sinhala.adaderana.lk/news.php?nid=28284", "Category": null, "Parent URL": null}