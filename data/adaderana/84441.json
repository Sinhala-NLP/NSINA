{"Source": "Adaderana", "Timestamp": "February 17, 2018 09:28 am", "Headline": "අනතුරින් ජීවිතයක් මහ මඟ නවතී", "News Content": "කොළඹ - නුවර මාර්ගයේ යක්කල, ප්‍රදේශයේ හේන්පිටමුල්ල ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. පදිකයෙකු මෝටර් රථයක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ පුද්ගලයා ගම්පහ රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ යක්කල, හේන්පිටමුල්ල ප්‍රදේශයේ පදිංචිව සිටි 70 හැවිරිදි පුද්ගලයෙකු වන අතර මෘත ශරීරය ගම්පහ රෝහලේ තැන්පත් කර ඇති බව පොලීසිය පැවසුවේය. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=84441", "Category": null, "Parent URL": null}