{"Source": "Adaderana", "Timestamp": "October 11, 2016 08:16 am", "Headline": " 2ක් අතුරුදන් වූවාට හමුදාවේ 11ක් ඇතුළට යයි", "News Content": "යාපනය, අච්චුවේලී ප්‍රදේශයේදී පුද්ගලයින් දෙදෙනෙකු අතුරුදහන්වීමේ සිදුවීමක් සම්බන්ධයෙන් චෝදනා එල්ල වී තිබෙන යුද හමුදා සාමාජිකයින් 11 දෙනෙකු රක්ෂිත බන්ධනාගාර ගත කර තිබේ.යාපනය මහේස්ත්‍රාත් අධිකරණය විසින් සැකකාර යුද හමුදා සාමාජිකයින් 11 දෙනා ලබන 24 වන දින දක්වා රක්ෂිත බන්ධනාගාර ගත කරන ලෙස නියෝග කර ඇති බව වාර්තා වෙයි. 1998 වසරේ අච්චුවේලී යුද හමුදා කඳවුරට අනුයුක්තව සේවයේ නිරතව සිටි හමුදා සාමාජිකයින් 16 දෙනෙකුට එරෙහිව අතුරුදහන්වූ පුද්ගලයින්ගේ ඥාතීන් විසින් අදාළ නඩුව ගොනුකර තිබේ.මෙම සිද්ධිය සම්බන්ධයෙන් පසුගිය 26 වැනිදා ද යුධ හමුදා සාමාජිකයින් පස් දෙනෙකු රක්ෂිත බන්ධනාගාර ගත කරන ලෙස යාපනය මහේස්ත්‍රාත් අධිකරණය නියෝග කරනු ලැබීය.", "URL": "https://sinhala.adaderana.lk/news.php?nid=64921", "Category": null, "Parent URL": null}