{"Source": "Adaderana", "Timestamp": "August 15, 2017 05:59 pm", "Headline": "කැස්බෑ මස් තොගයක් සමඟ 1ක් අත්අඩංගුවට", "News Content": "කටුනේරිය, උල්හිටියාව ප්‍රදේශයේදී කැස්බෑ මස් තොගයක් සමඟ පුද්ගලයෙකු අත්අඩංගුවට ගෙන තිබේ.නාවික හමුදාවට ලද බුද්ධි තොරතුරක් මත වෙරළාරක්ෂක නිලධාරීන් සහ වෙන්නප්පුව පොලීසිය එක්ව සිදුකළ වැටලීමකදී මෙම සැකකරු අත්අඩංගුවට ගෙන ඇති බව සඳහන්ය.සැකකරු සතුව අලෙවි කිරීමට සූදානම් කර තිබූ කැස්බෑ මස් කිලෝග්‍රෑම් 10 ක් එහිදී සොයාගෙන තිබේ.අත්අඩංගුවට ගත් සැකකරු සහ කැස්බෑ මස් තොගය ඉදිරි නීතිමය කටයුතු සඳහා වෙන්නප්පුව පොලීසිය වෙත බාර දුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=76330", "Category": null, "Parent URL": null}