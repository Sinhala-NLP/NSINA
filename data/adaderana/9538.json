{"Source": "Adaderana", "Timestamp": "July 11, 2010 03:27 pm", "Headline": "විවාහ බස් දී රන් බඩුත් ගෙන පැන ගිහිල්ලා ", "News Content": "විවාහ වන බවට පොරොන්දු වී ප්‍රේම සබඳතාවක් ගොඩනගා ‍ගත් තරුණියකගෙන් මුදල් සහ රන් භාණ්ඩ වංචා කළ සැකකරුවෙකු අත්අඩංගුවට ගෙන තිබේ. පොලිසියට ලැබුණු තොරතුරක් මත කොළඹ අපරාධ කොට්ඨාසය සිදු කළ විමර්ශනයක දී ගනේමුල්ල ප්‍රදේශ‍යේ පදිංචිකරුවෙකු වූ අදාළ සැකකරු අත්අඩංගුවට ගෙන ඇති බව සඳහන්ය. සැකකරු අදාළ තරුණියගෙන් රුපියල් ලක්ෂයක මුදලක් සහ රන් මාලයක් වංචා කර ඇති බව පරීක්ෂණ වල දී අනාවරණය වී ඇත. වංචාවට ලක් වූ තරුණිය නාකියාදෙණිය, උඩුගම ප්‍රදේශයේ පදිංචිකාරියක වන අතර කටුනායක ප්‍රදේශයේ ඇගලුම් කම්හලක සේවය කරමින් සිටිය දී මෙම සිද්ධියට මුහුණ පා තිබේ.", "URL": "https://sinhala.adaderana.lk/news.php?nid=9538", "Category": null, "Parent URL": null}