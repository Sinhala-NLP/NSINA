{"Source": "Adaderana", "Timestamp": "April 4, 2011 02:16 pm", "Headline": "බාලවයස් පිරිමි දරුවාට ලිංගික අතවර -සැකකරු පැන ගිහින්   ", "News Content": "බායවයස්කාර පිරිමි ළමයෙකුට බරපතල ලිංගික අතවර සිදු කරන ලද පුද්ගලයෙකු අත්අඩංගුවට ගැනීමට මාතලේ පොලිස් ළමා හා කාන්තා කාර්යාංශය පරීක්ෂණ ආරම්භ කර තිබේ. අදාළ සැකකරු මාතලේ නගරයට ආසන්න පාසලක 4 වැනි ශ්‍රේණියේ ඉගෙනුම ලබන පිරිමි ළමයෙකුට පසුගියදා ලිංගික අපචාර සිදු කළ බවට පැමිණිලි ලැබී ඇති බව ‍මාතලේ පොලිසිය සඳහන් කරනු ලැබීය. අතවරයට පත් මෙම දරුවා මාතලේ දිස්ත්‍රික් මහරෝහලට ඇතුළත් කළ බව පොලිසිය වැඩිදුරටත් පැවසීය. සැකකරු මේ වන විට ප්‍රදේශයෙන් පළා ගොස් ඇති අතර ඔහු සෞඛ්‍ය කණිෂ්ඨ සේවකයෙකු බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=15267", "Category": null, "Parent URL": null}