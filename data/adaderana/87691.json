{"Source": "Adaderana", "Timestamp": "April 19, 2018 02:14 pm", "Headline": "ඇමෝනියා ටැංකියකට වැටී පුද්ගලයෙක් මරුට - 14 කට තුවාලයි", "News Content": "හොරණ, බැල්ලපිටිය ප්‍රදේශයේ රබර් කර්මාන්ත ශාලාවක ඇමෝනියා අඩංගු ටැංකියකට වැටීමෙන් පුද්ගලයෙකු මිය ගොස් තවත් 14 දෙනෙකු රෝහල් ගත කර තිබේ. අද(19) දහවල් 1.20ට පමණ මෙය සිදුවු අතර එහිදී අදාළ රබර් කර්මාන්ත ශාලාවේ සේවකයෙකු ඇමෝනියා සහිත ටැංකිය පිරිසිදු කිරීමට යෑමේ දී ඒ තුළට වැටී ඇත. එම පුද්ගලයා බේරා ගැනීම සඳහා ගම්වාසීන් පිරිසක් පැමිණ තිබේ. එයින් පුද්ගලයින් 14 දෙනෙකු සිහිසුන් වීමෙන් හොරණ රෝහල වෙත ඇතුළත් කර බව ද පොලීසිය පවසයි.", "URL": "https://sinhala.adaderana.lk/news.php?nid=87691", "Category": null, "Parent URL": null}