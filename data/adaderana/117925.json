{"Source": "Adaderana", "Timestamp": "August 31, 2019 11:32 am", "Headline": "බංගලාදේශය කණ්ඩායමේ වෙනස්කම් කිහිපයක්", "News Content": "ඇෆ්ගනිස්ථාන සමඟ පැවැත්වෙන ටෙස්ට් ක්‍රිකට් තරඟය සඳහා සහභාගී වන බංග්ලාදේශය කණ්ඩායමේ වෙනස්කම් කිහිපයක් සිදුකර ඇත. ඒ අනුව මුෂ්ෆිකර් රහීම්, තමිම් ඉක්බාල් සහ කලීඩ් අහමඩ් යන ක්‍රිඩකයින් සංචිතයේ ඇතුළත් නොවන බව වාර්තා වෙයි. මුෂ්ෆිකර් රහීම් බංග්ලාදේශ සංචිතයට ඇතුළත් නොකිරීමට එරට ක්‍රිකට් ආයතනය තීරණය කර ඇත. ආබාධ තත්වයක් හේතුවෙන් තමිම් ඉක්බාල් සහ කලීඩ් අහමඩ් මෙලෙස ඇෆ්ගනිස්ථානය සමඟ තරඟය සඳහා සහභාගී නොවන බව සඳහන්. නවසීලන්තයට එරෙහිව පසුගිය මාර්තු මාසයේ පැවති ටෙස්ට් තරඟාවලිය සඳහා සහභාගී නොවු ශකීබ් අල් හසන්, ටස්කින් අහමඩ් හා මොසැඩ්ඩෙක් හුසේන් මෙවර ඇෆ්ගනිස්ථාන සංචාරය සඳහා ඇතුළත් කර ඇත. බංග්ලාදේශ සහ ඇෆ්ගනිස්ථානය අතර ක්‍රිකට් තරඟාවලිය ලබන මස 05 වනදා ආරම්භ වන අතර එය ටෙස්ට් තරඟයකින් සහ 20/20 තරඟ දෙකකින් සමන්විත වෙයි.", "URL": "https://sinhala.adaderana.lk/news.php?nid=117925", "Category": null, "Parent URL": null}