{"Source": "Adaderana", "Timestamp": "December 12, 2017 01:57 pm", "Headline": " කෝටි 2කක රත්‍රං රේගුවේ හිර වෙයි", "News Content": "රුපියල් කෝටි 02 කට ආසන්න වටිනාකමෙන් යුත් රත්‍රං ආභරණ තොගයක් නීති විරෝධී ලෙස මෙරටට රැගෙන ඒමට උත්සාහ කළ පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන තිබේ. අද(12) උදෑසන ඩුබායි සිට පැමිණි එම පුද්ගලයාගේ ගමන් මල්ල පරීක්ෂා කිරීමේදී එහි තිබී රත්‍රං ආභරණ තොගය සොයාගත් බව නියෝජ්‍ය රේගු අධ්‍යක්ෂ ජගත් ඔබේසේකර මහතා සඳහන් කළේය. කිලෝග්‍රෑම් 05.8 ක බරින් යුත් අදාළ රත්‍රං තොගයේ වටිනාකම රුපියල් දෙකෝටි 96 ලක්ෂ 86,696 ක් පමණ වන බව සඳහන්ය. අත්අඩංගුවට ගත් පුද්ගලයා 34 හැවිරිදි හලාවත ප්‍රදේශයේ පදිංචිකරුවෙකු වන අතර සිද්ධිය සම්බන්ධයෙන් ශ්‍රී ලංකා රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81398", "Category": null, "Parent URL": null}