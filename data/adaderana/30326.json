{"Source": "Adaderana", "Timestamp": "December 28, 2012 07:05 pm", "Headline": "මත්කුඩු හා ගංජා සමග 2ක් මාට්ටු       ", "News Content": "ජා ඇල මුතුරාජවෙල, කුඩැල්ල ප‍්‍රදේශයේ දී හෙරෝයින් සහ ගංජා ළඟ තබා ගත් පුද්ගලයෙකු පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබේ. සැකකරු ළඟ තිබී හෙරොයින් ග‍්‍රෑම් 04 ක පමණ ප‍්‍රමාණයක් සොයාගෙන ඇති අතර එහි වටිනාකම රුපියල් 35,000 ක් පමණ වන බව විශේෂ කාර්යය බලකාය සඳහන් කළේය. සැකකරු ජා ඇල ප‍්‍රදේශයේ පදිංචිකරුවෙකු වන අතර වැඩිදුර විමර්ශන කටයුතු සඳහා ඔහු මත් ද්‍රව්‍ය නාශක කාර්යංශයට භාර දී තිබේ. මේ අතර තෙල්දෙණිය දියබුබුල ප‍්‍රදේශයේ දී මත් කුඩු තොගයක් ළඟ තබාගත් පුද්ගලයෙකු අඹකොටේ විශේෂ කාර්ය බලකායේ සෙබළුන් විසින් අත්අඩංගුවට ගෙන තිබේ. ඔහු සතුව තිබී හෙරොයින් මිලි ග‍්‍රෑම් 280 ක් සිය භාරයට ගත් බව විශේෂ කර්ය බලකාය සඳහන් කළේය.", "URL": "https://sinhala.adaderana.lk/news.php?nid=30326", "Category": null, "Parent URL": null}