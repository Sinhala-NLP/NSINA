{"Source": "Adaderana", "Timestamp": "March 16, 2010 11:21 am", "Headline": "මරාගෙන මැරෙන ඇඳුම් කට්ටලයක් හමුවේ", "News Content": "මුලතිව්, වෙල්ලමුල්ලිවයිකාල් ප්‍රදේශයේ සඟවා තිබූ එල්.ටී.ටී.ඊය සතුව පැවති මරාගෙන මැරෙන ඇඳුම් කට්ටලයක් සොයා ගෙන තිබේ. ත්‍රිකුණාමලය ‍විශේෂ‍ පොලිස් කාර්යංශය විසින් සිදු කළ සෝදිසි මෙහෙයුමක දී මෙය සොයා ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. සොයා ගත් මෙම මරාගෙන මැරෙන ඇඳුම් කට්ටලය කිලෝග්‍රෑම් දෙකහමාරක් පමණ බරකින් යුක්ත බව ද වාර්තා වේ. මේ අතර විදේශ රටක නිෂ්පාදිත ස්වයංක්‍රීය පිස්තෝලයක් සමඟ පුද්ගලයෙකු ගලේවෙල, මාදිපොල ප්‍රදේශයේ දී අත්අඩංගුවට ගෙන ඇත. ගලේවෙල පොලිසිය විසින් එම පිස්තෝලය සඳහා භාවිතා කරන උණ්ඩ කිහිපයක් ද සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=7304", "Category": null, "Parent URL": null}