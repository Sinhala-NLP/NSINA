{"Source": "Adaderana", "Timestamp": "January 30, 2015 09:13 am", "Headline": "බස් ගැටුමෙන් 31ට තුවාලයි", "News Content": "ඇල්පිටිය - පිටිගල ප්‍රධාන මාර්ගයේ කැටන්දොල ප්‍රදේශයේ දී සිදුවු බස් රථ අනතුරකින් පුද්ගලයින් 31 දෙනෙකු තුවාල ලබා තිබේ. ඇල්පිටිය දෙස සිට පිටිගල දෙසට ධාවනය වු ලංකා ගමනාගමන මණ්ඩලයට අයත් බස් රථයක් ඊට ප්‍රතිවිරුද්ධ දෙසින් පැමිණි පුද්ගලික බස් රථයක ගැටීමෙන් අනතුර සිදුව ඇති බව පොලීසිය සඳහන් කළේය. තුවාලකරුවන් අතර කාන්තාවන් 17 දෙනෙකු වන බව සඳහන්ය. සිද්ධිය සම්බන්ධයෙන් පිටිගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49048", "Category": null, "Parent URL": null}