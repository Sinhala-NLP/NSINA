{"Source": "Adaderana", "Timestamp": "February 8, 2017 06:36 pm", "Headline": " පේරාදෙණියේ වෛද්‍ය පීඨ ඇදුරන් පාරට බසී", "News Content": "පේරාදෙණිය විශ්වවිද්‍යාලයේ වෛද්‍ය පීඨ ආචාර්යවරුන් ගලහ මංසන්දියේ දී විරෝධතාවයක නිරත වී තිබේ.විශ්වවිද්‍යාල සිසුන්ට පහරදීම ඇතුළු ශිෂ්‍ය මර්දනයට සහ ප්‍රමිතියෙන් තොර පෞද්ගලික වෛද්‍ය විද්‍යාල ඇති කිරීමට එරෙහිව මෙම විරෝධතාව පවත්වා ඇති බව සඳහන් වේ.ඔවුන් පේරාදෙණිය විශ්වවිද්‍යාලයේ සිට පාගමනින් ගලහ මංසන්දිය දක්වා පැමිණ නිහඞ විරෝධතාවයක නිරතව තිබේ.විරෝධතාව අතරතුර මාධ්‍ය වෙත අදහස් දක්වමින් පේරාදෙණිය විශ්වවිද්‍යාලයේ ජ්‍යෙෂ්ඨ කථිකාචාර්ය උදය රණපනාව මහතා සඳහන් කළේ පෞද්ගලික විශ්වවිද්‍යාල පිළිබඳ තමන් තුළ විරෝධයක් නොමැති බවයි.එහෙත් වඩා හොඳ ප්‍රමිතියක් සහිතව අඛණ්ඩ අධීක්ෂණයක් යටතේ අදාළ පෞද්ගලික විශ්වවිද්‍යාල පවත්වාගෙන යා යුතු බව ඔහු පෙන්වා දෙයි.එමෙන්ම වෛද්‍ය සභාවේ ස්වාධීනත්වයට බාධා නොකර ලෙස ද ජ්‍යෙෂ්ඨ කථිකාචාර්ය උදය රණපනාව මහතා බලධාරීන්ගෙන් ඉල්ලීමක් ද කළේය.", "URL": "https://sinhala.adaderana.lk/news.php?nid=69343", "Category": null, "Parent URL": null}