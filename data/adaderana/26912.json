{"Source": "Adaderana", "Timestamp": "August 27, 2012 08:01 am", "Headline": "රේල් පීල්ලේ ගමන ජීවිතයට තිත තියයි", "News Content": "බේරුවල, මාගල්කන්ද ප්‍රදේශයේ දී පුද්ගලයෙකු දුම්රියක ගැටීමෙන් මියගොස් ති‍බේ. අදාළ පුද්ගලයා දුම්රිය මාර්ගයේ පා ගමනින් යමින් සිටිය දී මෙම අනතුර සිදුව ඇති බව පොලීසිය පැවසීය. ගල්කිස්සේ සිට අලුත්ගම බලා ධාවනය වූ දුම්රියේ ගැටීමෙන් මොහු ජීවිතක්ෂයට පත්ව ඇත. මෙලෙස ජීවිතක්ෂයට පත්ව ඇත්තේ බේරුවල මාගල්කන්ද ප්‍රදේශයේ පදිංචි 73 හැවිරිදි පුද්ගලයෙකි. මිය ගිය පුද්ගලයාගේ මෘත ශරීරය නාගොඩ රෝහලේ තැන්පත් කර ඇති බව පොලීසිය පවසයි.", "URL": "https://sinhala.adaderana.lk/news.php?nid=26912", "Category": null, "Parent URL": null}