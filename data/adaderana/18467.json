{"Source": "Adaderana", "Timestamp": "September 2, 2011 11:17 am", "Headline": "ශ්‍රී ලංකාවේ වන අලි 5879 ක්", "News Content": "වන අලි සංගණනයට අනුව මෙරට අලි ඇතුන් 5879 දෙනෙකු සිටින බව අනාවරණය වී තිබේ. සංගණනයට අනුව දළ ඇතුන් එකසිය විසි දෙදෙනෙකු හඳුනාගෙන ඇති බව පසුගියදා සිදුකළ වන අලි සංගණනය පිළිබඳ වාර්තාව අද එළිදක්වමින් වන ජීවි දෙපාර්තමේන්තුවේ අධ්‍යක්ෂ ජනරාල් එච්.ඩි.රත්නායක මහතා පැවසුවේය. අලි පැටවුන් 1107 දෙනෙකු ගණනය කිරීමට ද සංගණනයේ දී හැකි වී තිබේ. වන ජීවි කලාප 07 ක් යටතේ සිදුකෙරුණු මෙම සංගණනයේදී අලි ඇතුන් වැඩි ගණනක් සිටින කලාපය ලෙස මහවැලි වන ජීවි කලාපය හඳුනාගෙන ඇත. එම කලාපයෙන් වන අලින් 1751 දෙනෙකු ද අඩුම වන අලින් ප්‍රමාණයක් වාර්තා වූ මධ්‍යම පළාතෙන් අලින් 47 දෙනෙකු ද වාර්තා වී ඇත. එමෙන්ම මෙම සංගණනයට අනුව නැගෙනහිරින් අලි 1573, වයඹින් අලි 1189, දකුණු වන ජීවි කලාපයෙන් අලි 1086, උතුරෙන් අලි 233 දෙනෙකු ද වාර්තා වී තිබේ.", "URL": "https://sinhala.adaderana.lk/news.php?nid=18467", "Category": null, "Parent URL": null}