{"Source": "Adaderana", "Timestamp": "November 9, 2013 12:57 pm", "Headline": "බොන වතුරට ගහගෙන - 7ක් රෝහලේ", "News Content": "හැටන් දික් ඔය ප්‍රදේශයේ දෙපිරිසක් අතර ඇති වු ගැටුමකින් පසු තුවාල ලැබූ පුද්ගලයින් 7 දෙනෙකු ක්ලැන්ටන් රෝහලට ඇතුළත් කර තිබේ. දික් ඔය කුලියාවත්ත ප්ලින්කෝනි ප්‍රදේශයේ දෙපිරිසක් අතර අද පෙරවරුවේ බහින් බස්වීමක් ඇරඹි ඇත. පානීය ජලයට අපද්‍රව්‍ය දැමී යැයි කියන සිද්ධියක් සම්බන්ධයෙන් මෙම බහින් බස්වීම ඇරඹී ඇති අතර අනතුරුව එය ගැටුමක් දක්වා වර්ධනය වී තිබේ. ඒ අනූව ඇති වූ ගැටුමෙන් තුවාල ලැබූ පුද්ගලයින් 7 දෙනෙකු අද පෙරවරු 11.40ට පමණ රෝහල් ගත කළ බව ක්ලැන්ටන් රෝහලේ නිලධාරියෙකු පැවසීය.", "URL": "https://sinhala.adaderana.lk/news.php?nid=38709", "Category": null, "Parent URL": null}