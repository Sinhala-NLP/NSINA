{"Source": "Adaderana", "Timestamp": "September 25, 2016 11:18 am", "Headline": "ජය පකිස්ථානයට", "News Content": "බටහිර ඉන්දීය කොදෙව් කණ්ඩායම සමග පැවැත්වෙන 20/20 තරගාවලියේ ජය පකිස්ථාන කණ්ඩායම හිමිකරගෙන තිබේ. ඒ ඊයේ(24) පැවති දෙවන 20/20 තරගය ලකුණු 16කින් ජයගනිමිනි.තරගයේ කාසියේ වාසිය දිනූ බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදීමේ අවස්ථාව පකිස්ථාන කණ්ඩායමට ලබාදුනි.ඒ අනුව ඔවුන් නියමිත පන්දුවාර 20 අවසානයේ කඩුලු 4ක් දැවී ලකුණු 160ක් ලබාගත්තේය.පිළිතුරු ඉනිම සඳහා පන්දුවට පහරදුන් බටහිර ඉන්දීය කොදෙව් කණ්ඩායමට පන්දුවාර 20 අවසානයේ කඩුලු 9ක් දැවී ලබාගත හැකි වුයේ ලකුණු 144ක් පමණි.පන්දුයැවීමේ දී සොහයිල් තන්වීර් සහ හසන් අලී කඩුලු තුන බැගින් බිඳ හෙළීමට සමත් වුණි. දෙරට අතර පැවති පළමු 20/20 තරගය ද පකිස්ථාන කණ්ඩායම ජය හිමිකර ගත්තේය", "URL": "https://sinhala.adaderana.lk/news.php?nid=64419", "Category": null, "Parent URL": null}