{"Source": "Adaderana", "Timestamp": "October 27, 2015 05:39 pm", "Headline": "ඇෆ්ගන් භූ කම්පාව ගැන ලක් රජය ශෝකවෙයි", "News Content": "ඇෆ්ගනිස්ථානයේ සිදුවු භූකම්පනයෙන් මියගිය සහ විපතට පත් ජනතාව වෙනුවෙන් ශ්‍රී ලංකා රජය ශෝක පණිවිඩයක් නිකුත් කර තිබේ. විදේශ කටයුතු අමාත්‍යාංශය නිවේදනයක් නිකුත් කරමින් පවසන්නේ අදාළ සිද්ධිය පිළිබඳ ශ්‍රී ලංකා රජය සහ ජනතාව දැඩි කනගාටුව පළ කරන බවයි. භූ කම්පනයෙන් සිදුවු අනතුරුවලට ලක්ව මියගිය පුද්ගලයින්ගේ පවුල්වලට ශෝකය පළ කරන බවත්, තුවාල ලැබූ පුද්ගලයින්ට ඉක්මන් සුවය ප්‍රාර්ථනා කරන බවත් එම නිවේදනයේ සඳහන්ය.ඇෆ්ගනිස්ථානයේ හින්දුකුෂ් ප්‍රදේශයේ ඊයේ සිදුවු භූකම්පනයෙන් ඉන්දියාවට සහ පාකිස්ථානයට ද බලපැම් එල්ල වු අතර ඉන් පුද්ගලයින් 300 දෙනෙකුට ආසන්න පිරිසක් මියගොස් තවත් 2000කට අධික පිරිසක් තුවාල ලැබුහ.", "URL": "https://sinhala.adaderana.lk/news.php?nid=54711", "Category": null, "Parent URL": null}