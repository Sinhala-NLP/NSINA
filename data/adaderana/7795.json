{"Source": "Adaderana", "Timestamp": "April 13, 2010 09:36 pm", "Headline": "ලාංකිකයෙකුට ජාවාරම් චෝදනා ", "News Content": "ඕස්ට්‍රේලියාවේ හොර බඩු ජාවාරමෙහි යෙදී සිටි ශ්‍රී ලාංකිකයෙකුට ඕස්ට්‍රේලියානු ෆෙඩරල් පොලීසිය මගින් නඩු පවරා තිබේ. 2008 සැප්තැම්බර් මාසයේ සිට මෙම පුද්ගලයා සිදුකළ අපරාධ රැසක් සම්බන්ධයෙන් චෝදනා එල්ල වී ඇති බව ඕස්ට්‍රේලියානු ස්වදේශ කටයුතු අමාත්‍ය බර්න්ඩන් ඕ කෝනර් මහතා පවසයි. මෙම සිදුවීම ඕස්ට්‍රේලියානු ෆෙඩරල් පොලීසිය සහ රජය ලද සුවිශේෂී ජයග්‍රණයක් බව නිවේදනයක් නිකුත්කරමින් අමාත්‍යවරයා පෙන්වාදෙයි. චෝදනා ලබා ඇති ශ්‍රී ලාංකිකයාට පසුගිය සැප්තැම්බර් මා‍සයේදී පුද්ගලයන් 54 දෙනෙකුට නීති විරෝධී ලෙස බෝට්ටුවකින් ඕස්ට්‍රේලියාව වෙත සංක්‍රමණය වීම සඳහා උපකාර කිරීමට උත්සාහ කිරීම සම්බන්ධ චෝදනාවක් ද එල්ල වී තිබේ. ඔහු පර්ත්හි මධ්‍යම අධිකරණය වෙත ඉදිරිපත් කර ඇති අතර එහිදී ඔහුට වසර 20ක සිර දඬුවමක් හා මුදලින් ඩොලර් 220, 000ක දඩයක් ද ගෙවීමට නියම කර තිබේ.", "URL": "https://sinhala.adaderana.lk/news.php?nid=7795", "Category": null, "Parent URL": null}