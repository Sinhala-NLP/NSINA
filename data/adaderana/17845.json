{"Source": "Adaderana", "Timestamp": "August 4, 2011 01:38 pm", "Headline": "ඉන්දුනීසියාවේ ගුවන් අනතුරක් -9 දෙනෙක් මරුට ", "News Content": "ඉන්දුනීසියාවේ සිදුවූ ගුවන් අනතුරකින් පුද්ගලයින් 9 දෙනෙකු ජීවිතක්ෂයට පත්ව තිබේ. ඉන්දුනීසියාවේ මැනඩෝ නගරය ආසන්නයේ දූපතකට මෙම ගුවන් ‍යානය කඩා වැටී ඇති අතර එහිදී තවත් පුද්ගලයෙකු තුවාල ලබා ඇති බව විදෙස් මාධ්‍ය වාර්තා කරයි. මියගිය පුද්ගලයින් අතර මගීන් 8 දෙනෙකු සිටින අතර ඕස්ට්‍රේලියානු ජාතිකයින් දෙදෙනෙකු, දකුණු අප්‍රිකානු ජාතිකයින් දෙ‍දෙනෙකු සහ ඉන්දුනීසියානු ජාතිකයින් සිව් දෙනෙකු ඊට අයත්ය. අනතුරින් තුවාල ලබා ඇත්තේ ගුවන් යානයේ කාර්යය මණ්ඩලයට අයත් ඉන්දුනිසීයානු ජාතිකයෙකි. අනතුරට හේතුව අනාවරණය කරගෙන නොමැති අතර එරට වේලාවෙන් අලුයම 2.30 ට පමණ මෙම අනතුර සිදුව ඇති බව වාර්තා වේ.", "URL": "https://sinhala.adaderana.lk/news.php?nid=17845", "Category": null, "Parent URL": null}