{"Source": "Adaderana", "Timestamp": "July 11, 2018 09:56 am", "Headline": "ලොරිය අඩි 250ක ප්‍රපාතයට යද්දී රියදුරු බිමට පැන දිවි බේරා ගනියි", "News Content": "ඇල්ල - වැල්ලවාය මාර්ගයේ රාවණාඇල්ල, ප්‍රදේශයේ 18 වන සහ 19 වන කිලෝමීටර් කණුව අසල දී අද (11) අලුයම 4 ට පමණ ලොරි රථයක් අඩි 250 ක පමණ ප්‍රපාතයකට පෙරළී ඇතැයි ඇල්ල පොලීසිය පවසයි. අනතුර සිදුවන අවස්ථාවේ රියදුරා ලොරියෙන් එළියට පැනි දිවි බේරාගෙන ඇති බවද පොලීසිය සඳහන් කරයි. මහා ප්‍රපාතයට පෙරළුන ලොරියට විශාල හානියක් සිදුව තිබේ. වැල්ලවායේ ව්‍යාපාරිකයෙකුට අයත් මෙම ලොරිය බණ්ඩාරවෙලට ගඩොල් ප්‍රවාහනය කර යළි ගඩොල් තොගයක් කොළඹට ප්‍රවාහනය කිරීම සඳහා බණ්ඩාරවෙල සිට වැල්ලවායට යමින් සිටියදී මෙම අනතුර සිදුව ඇතැයි විමර්ශනවලදී අනාවරණය වු බව පොලීසිය සඳහන් කරයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත ඇල්ල පොලිස් ස්ථානාධිපති පොලිස් පරීක්සක ඒ.එම්.එම්.කේ. අලගියවන්න මහතාගේ මෙහෙයෙවීම යටතේ ඇල්ල පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=92347", "Category": null, "Parent URL": null}