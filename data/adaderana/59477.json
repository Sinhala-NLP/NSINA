{"Source": "Adaderana", "Timestamp": "April 25, 2016 01:42 pm", "Headline": "අනතුරින් 1ක් මරුට", "News Content": "දිවුලපිටිය, නාවාන ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.නාවාන දෙසට ධාවන වූ මෝටර් රථයක් ඊට ප්‍රතිවිරුද්ධ දෙසින් පැමිණි යතුරුපැදියක ගැටීමෙන් අනතුර සිදුව ඇති බව පොලීසිය පවසයි.අනතුරින් බරපතළ තුවාල ලැබු යතුරුපැදිකරු ගම්පහ රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කන්තලේ, සෝමපුර, පුබුදුගම ප්‍රදේශයේ පදිංචිව සිටි 22 හැවිරිදි තරුණයෙකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර දිවුලපිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59477", "Category": null, "Parent URL": null}