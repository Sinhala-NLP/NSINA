{"Source": "Adaderana", "Timestamp": "August 1, 2016 01:32 pm", "Headline": " දෙතැනක මරණ 2ක් 7ක් රෝහලට", "News Content": "අවිස්සාවේල්ල, ගැටහැත්ත ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයින් 07 දෙනෙකු තුවාල ලබා තිබේ.වෑන් රථයක් තාප්පයක ගැටීමෙන් අනතුර සිදුව ඇති බව අවිස්සාවේල්ල පොලීසිය සඳහන් කළේය.අනතුරෙන් වෑන් රථයේ රියදුරු එම ස්ථානයේම මියගොස් ඇති අතර පුද්ගලයින් 07 දෙනෙකු තුවාල ලබා තිබේ.මියගොස් ඇත්තේ දැරිණියගල ප්‍රදේශයේ පදිංචිව සිටි ගුරුවරයෙකු බව පොලීසිය සඳහන් කළේය.රියදුරුට නින්දයාම හේතුවෙන් අනතුර සිදුව ඇති බවට මූලික විමර්ශනවලදී අනාවරණය වී තිබේ.මේ අතර මහරගම ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.මෝටර් රථයක් සහ යතුරුපැදියක් එකිනෙක ගැටීමෙන් යතුරුපැදිකරු විසිවී ගොස් තවත් ජිප් රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරුපැදිකරු හෝමාගම රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ හෝමාගම ප්‍රදේශයේ පදිංචිව සිටි 52 හැවිරිදි පුද්ගලයෙකි.අනතුර සම්බන්ධයෙන් මෝටර් රථයේ රියදුරු සහ ජිප් රථයේ රියදුරු අත්අඩංගුවට ගෙන ඇති අතර මහරගම පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62649", "Category": null, "Parent URL": null}