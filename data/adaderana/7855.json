{"Source": "Adaderana", "Timestamp": "April 17, 2010 03:22 pm", "Headline": "යුද්ධයේ වියදම බිලියන 600කට වැඩියි", "News Content": "යුද්ධය සඳහා පසුගිය වසර 4 ක කාලය තුළ රජය රුපියල් බිලියන 600 කට අධික මුදලක් වැය කොට ඇති බව ශ්‍රී ලංකා මහ බැංකුව පවසයි. 2006 සිට 2009 දක්වා කාලය තුළ පමණක් යුද වියදම රුපියල් බිලියන 605 ක් බව මහ බැංකු වාර්ෂික වාර්තාව පෙන්වා දෙයි. ගුවනායානා, නැව්, යුද ටැංකි ඇතුළු යුද උපකරණ මෙන්ම ආරක්ෂක සෙබළුන්ගේ නිල ඇඳුම්, ආහාර සහ වැටුප් ගෙවීම සඳහා මෙම මුදල් වැය කොට තිබේ. මේ අතර අමෙරිකාව විසින් ඉරාකයේ හා ඇෆ්ගනිස්ථානයේ ත්‍රස්තවාදය මර්දනය සඳහා පසුගිය වසර 4 ක කාලය තුළ අමෙරිකානු ඩොලර් මිලියන 910 ක් වැය කොට ඇති බව වාර්තා වේ. ඒ අනුව අමෙරිකාව වියදම් කළ මුදලින් 0.5% ක් වැනි ඉතා සුළු මුදලක් ශ්‍රී ලංකාව යුද්ධය සඳහා වැය කර ඇති බව විචාරකයින් අවධාරණය කරයි.", "URL": "https://sinhala.adaderana.lk/news.php?nid=7855", "Category": null, "Parent URL": null}