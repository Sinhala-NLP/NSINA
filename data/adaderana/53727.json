{"Source": "Adaderana", "Timestamp": "September 8, 2015 09:28 am", "Headline": "ඌවේ මහපුටුව අලියාට?", "News Content": "පුරප්පාඩු වී ඇති ඌව පළාත් සභා ප්‍රධාන අමාත්‍ය ධුරය ද කඩිනමින් පිරවීමට නියමිතව තිබේ.එක්සත් ජාතික පක්ෂය නියෝජනය කරන පළාත් සභා මන්ත්‍රීවරයෙකුට එහි අවස්ථාව හිමි වන බව එක්සත් ජාතික පක්ෂයේ ජ්‍යෙෂ්ඨ සාමාජිකයෙකු සඳහන් කළේය.හරීන් ප්‍රනාන්දු මහතා පාර්ලිමේන්තුවට තේරී පත්වීමත් සමග ඌව පළාත් සභා ප්‍රධාන අමාත්‍ය ධුරය ද පුරප්පාඩු වී ඇති අතර ඒ සඳහා එක්සත් ජනතා නිදහස් සන්ධානයේ මන්ත්‍රීවරයෙකු පත්කර ගැනීම කෙරෙහි ද මේ වන විට අවධානය යොමුවී ඇත.මේ අතර පාර්ලිමේන්තුවට තේරී පත්වීම හේතුවෙන් පුරප්පාඩු වු පළාත් සභා මන්ත්‍රී ධුර සඳහා එක්සත් ජාතික පක්ෂය සහ ජනතා විමුක්ති පෙරමුණ නවක මන්ත්‍රීවරුන් නම් කර ඇති බව වාර්තා වේ. මධ්‍යම, බස්නාහිර, සබරගමුව සහ නැගෙනහිර යන පළාත් සභා සඳහා අදාළ නම් කිරීම මේ වන විටත් සිදුකර ඇත.ඊයේ දිනයේදී එම නවක මන්ත්‍රීවරුන්ගේ නම් ගැසට් කිරීමට පියවර ගත් බව මුද්‍රණාලාධිපති ගාමිණි ෆොන්සේකා මහතා සඳහන් කළේය.", "URL": "https://sinhala.adaderana.lk/news.php?nid=53727", "Category": null, "Parent URL": null}