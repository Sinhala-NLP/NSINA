{"Source": "Adaderana", "Timestamp": "December 26, 2014 11:42 am", "Headline": "බදුල්ල රිල්පොලත් නායයයි -  මළ සිරුරු 3ක් හමුවෙයි - කිහිපදෙනෙක් අතුරුදන්", "News Content": "බදුල්ල - රිල්පොල ප්‍රදේශයේ උණගොල්ලවත්ත, මොරගොල්ලේ සිදුව ඇති නායයාමකින් නිවාස 5ක් යටවී‍ ඇති බවත්, මේවන විට පුද්ගලයින් තිදෙනෙකුගේ මළ සිරුරු සො‍යාගෙන ඇති බවත්, වාර්තා වේ. අනතුර සිදුවන අවස්ථාවේ එම නිවාසවල පුද්ගලයින් 10 දෙනෙකු වැඩි පිරිසක් සිටින්නට ඇති බව පොලීසිය පවසයි. අතුරුදන් වූවන් සේවීමේ කටයුතු මේවන විට ආරම්භ කර තිබේ. එම ප්‍රදේශය නායයාමේ තත්ත්වයකට මේවන විටත් මුහුණ පා ඇති බැවින් ආපදාවට ලක්ව ඇති ස්ථානවලට ළඟාවීම දුෂ්කර වී ඇති බවද පොලීසිය කියයි. මේ අතර බදුල්ල, ගල්කන්ද හා හෑගොඩ ප්‍රදේශවල නිවාස මතට පස් කණ්ඩි කඩා වැටීමෙන් මවක, පුතෙකු හා තවත් පුද්ගලයෙකු මියගොස් තිබේ. ඒ අනූව බදුල්ලෙන් මේවන විට මරණ 6ක් වාර්තා වේ.", "URL": "https://sinhala.adaderana.lk/news.php?nid=48269", "Category": null, "Parent URL": null}