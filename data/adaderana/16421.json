{"Source": "Adaderana", "Timestamp": "May 30, 2011 09:12 pm", "Headline": "පුද්ගලික අංශයේ විශ්‍රාම වැටුපට තාවකාලිකව තිත", "News Content": "යෝජිත පුද්ගලික අංශයේ සේවක විශ්‍රාම වැටුප තාවකාලිකව අත්හිටුවීමට ශ්‍රී ලංකා නිදහස් පක්ෂයේ මධ්‍යම කාරක සභාව විසින් තීරණය කළ බව ජනාධිපති මාධ්‍ය ඒකකය පවසයි. ශ්‍රී ලංකා නිදහස් පක්ෂයේ මධ්‍යම කාරක සභාව හා ජනාධිපති මහින්ද රාජපක්ෂ මහතා අතර පැවති සාකච්ඡාවකින් අනතුරුව ඒකමතිකව මෙම තීරණය ගත් බව ජනාධිපති මාධ්‍ය ඒකකය කියා සිටියි. සියලුම දේශපාලන පක්ෂ හා වෘත්තීය සමිති සමග මේ සම්බන්ධයෙන් ඉදිරියේදී දීර්ඝ වශයෙන් කරුණු සාකච්ඡා කිරීමටත්,එමගින් වඩා ඵලදායි විශ්‍රාම වැටුප් යෝජනාවක් පනත් කෙටුම්පතක් ලෙස ගෙන ඒමටත් අපේක්ෂා කරන බවත් මාධ්‍ය ඒකකය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16421", "Category": null, "Parent URL": null}