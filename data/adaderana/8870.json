{"Source": "Adaderana", "Timestamp": "June 7, 2010 04:37 pm", "Headline": "10 වනදා කැලණිය සරසවිය යළි විවෘත වෙයි", "News Content": "කැලණිය විශ්ව විද්‍යාලයේ වසා දමන ලද සියලුම පීඨ ජූනි 10 බ්‍රහස්පතින්දා දින නැවත විවෘත කරන බව එම විශ්ව විද්‍යාලයේ ජන මාධ්‍ය ඒකකයේ අධ්‍යක්ෂ ආචාර්ය මාපා තිලකරත්න මහතා පවසයි. 09 වන බදාදා දින පස්වරු 6 ට පෙර නේවාසිකාගාර වෙත වාර්තා කරන ලෙස ද තිලකරත්න මහතා සියලුම ශිෂ්‍ය ශිෂ්‍යාවන් වෙත දැනුම් දෙයි. දෙපිරිසක් අතර ඇතිවූ ගැටුමක් දුරදිග යාම හේතුවෙන් පසුගිය මැයි මස 19 වන දින මෙසේ කැලණිය විශ්ව විද්‍යාලය තාවකාලිකව වසා දැමීමට පාලනාධිකාරිය තීරණය කළේය. විශ්ව විද්‍යාලයීය කලා පීඨයේ සහ විද්‍යාපීඨයේ සිසුන් පිරිසක් අතර ගැටුමක් ඇතිවීමත්,නේවාසිකාගාර වල උණ සන්නිපාත රෝගී තත්ත්වයක් වර්ධනය වීමත් හේතු කොටගෙන මෙසේ විශ්ව විද්‍යාලය වසා දැමීමට තීරණය කළ බව ආචාර්ය මාපා තිලකරත්න මහතා සඳහන් කළේය.", "URL": "https://sinhala.adaderana.lk/news.php?nid=8870", "Category": null, "Parent URL": null}