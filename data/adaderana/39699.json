{"Source": "Adaderana", "Timestamp": "December 19, 2013 10:30 am", "Headline": "බෝම්බ 2ක් සමඟ අයෙක් අල්ලයි ", "News Content": "මෙරට නිෂ්පාදිත බෝම්බ දෙකක් සමඟ පුද්ගලයෙකු පුත්තලම කල්අඩි ප්‍රදේශ‍යේ දී අත්අඩංගුවට ගෙන තිබේ. පුත්තලම පොලීසියට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන් වෙයි. සැකකරු 24 හැවිරිදි කල්අඩිය ප්‍රදේශයේ පදංචිකරුවකු වන අතර අද(19) දින පුත්තලම මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර ජර්මනියේ නිෂ්පාදිත රිවෝල්වරයක් සමඟ මීගෝඩ ආර්ථික මධ්‍යස්ථානය අසළදී පුද්ගලයින් දෙදෙනෙකු අත්අඩංගුවට ගෙන තිබේ. පාදුක්ක පොලීසියට ලැබුණු තොරතුරකට අනුව මොවුන් අත්අඩංගුවට ගෙන ඇති අතර කිසියම් අපරාධයක් සිදුකිරීමේ අරමුණින් ඔවුන් එම ස්ථානයේ රැදී සිට ඇති බවයි පොලිසිය පවසයි.", "URL": "https://sinhala.adaderana.lk/news.php?nid=39699", "Category": null, "Parent URL": null}