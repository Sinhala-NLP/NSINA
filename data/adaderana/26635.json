{"Source": "Adaderana", "Timestamp": "August 16, 2012 03:18 pm", "Headline": "යල කන්නයේ වී මිලදී ගැනීම ඇරඹෙයි", "News Content": "මෙවර යල කන්නයේ වී මිලදී ගැනීම ආරම්භ කර ඇති බව සමූපකාර හා ‍අභ්‍යන්තර වෙළෙද කටයුතු අමාත්‍යංශය පවසයි. වී මිලදී ගැනීමේ මුලික අදියර සඳහා මේ වන විටත් රුපියල් මිලියන 2000 ක මුදලක් වෙන්කර ඇති බව සමූපකාර හා ‍අභ්‍යන්තර වෙළෙද කටයුතු අමාත්‍ය ජොන්ස්ටන් ප්‍රණාන්දු මහතා සඳහන් කරයි. මඩකලපුව, අම්පාර සහ ත්‍රිකුණාමලය දිස්ත්‍රික්කවල අස්වනු නෙලීමේ කටයුතු මේ වන විටත් ආරම්භ කර ඇත. දැනටමත් වී මෙක්ට්‍රික් ටොන් 1,300 ක් වී අළෙවි මණ්ඩලය මඟින් මීලදී ගෙන ඇති බව අමාත්‍යවරයා සඳහන් කළේය. ගොවීන්ට අපහසුතාවයක් ඇති නොවන පරිදි වී මිලදී ගන්නා ප්‍රදේශවල අවශ්‍ය තරම් ගබඩා පහසුකම් ද පවතින බව හෙතෙම කියා සිටියි.", "URL": "https://sinhala.adaderana.lk/news.php?nid=26635", "Category": null, "Parent URL": null}