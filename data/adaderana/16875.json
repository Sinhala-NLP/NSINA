{"Source": "Adaderana", "Timestamp": "June 20, 2011 09:39 am", "Headline": "එංගලන්ත -ශ්‍රී ලංකා අවසන් ටෙස්ට් තරගය අවසන් දිනට", "News Content": "එංගලන්තය සහ ශ්‍රී ලංකා කණ්ඩායම අතර පැවැත්වෙන අවසන් ටෙස්ට් ක්‍රිකට් තරගයේ අවසන් දිනය අද(20)ය. සිය දෙවන ඉනිම සඳහා පන්දුවට පහරදෙමින් සිටින ශ්‍රී ලංකා කණ්ඩායම ඊයේ(19) දිනය නිමා වන විට කඩුලු තුනක් දැවී ලකුණු 112ක් ලබා සිටියේය. කුමාර සංගක්කාර නොදැවී ලකුණු 44ක් ද ලහිරු තිරිමාන්න ලකුණු 38ක් ද ලබාගත්තේය. එංගලන්ත කණ්ඩායම පළමු ඉනිම සඳහා කඩුලු 8ක් දැවී ලකුණු 377ක් රැස්කරගෙන සිටියදී පන්දුවට පහරදීමේ වාරය ශ්‍රී ලංකා කණ්ඩායමට ලබාදෙනු ලැබීය. ඒ අනූව ශ්‍රී ලංකාව එංගලන්ත පළමු ඉනිමට වඩා තවත් ලකුණු 81ක් පිටුපසින් සිටියි.", "URL": "https://sinhala.adaderana.lk/news.php?nid=16875", "Category": null, "Parent URL": null}