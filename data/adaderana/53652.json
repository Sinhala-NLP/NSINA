{"Source": "Adaderana", "Timestamp": "September 4, 2015 10:30 am", "Headline": "පස් කන්දට යටවී කත අවසන් ගමන් යයි", "News Content": "පිළියන්දල, පැලැන්වත්ත, ඉදිගහවත්ත ප්‍රදේශයේ නිවසක් මතට පස් කන්දක් කඩා වැටීමෙන් කාන්තාවක මියගොස් තිබේ.අනතුරෙන් බරපතළ තුවාල ලැබු කාන්තාව හෝමාගම රෝහලට ඇතුළත් කිරීමේ දී මියගොස් ඇති බව පොලීසිය සඳහන් කළේය. මියගොස් ඇත්තේ 67 හැවිරිදි කාන්තාවකි.මෘත ශරීරය හෝමාගම රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.පිළියන්දල පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53652", "Category": null, "Parent URL": null}