{"Source": "Adaderana", "Timestamp": "May 3, 2010 08:39 am", "Headline": "ඩෙංගු මර්දන සතිය අද සිට", "News Content": "අද සිට ජාතික ඩෙංගු මර්දන සතියක් ප්‍රකාශයට පත් කර තිබේ. ලබන 9 වැනිදා දක්වා මෙය ක්‍රියාත්මක වන බව සෞඛ්‍ය අමාත්‍යාංශයේ ජාතික ඩෙංගු මර්දන ඒකකය පවසයි. දිවයිනට බලපා ඇති වැසි සහිත කාලගුණය වර්ධනය වීමත් සමඟම ඩෙංගු මදුරුවන් බෝවීමේ අවධානම ඉහළ යාම මෙම තීරණය ගැනීමට හේතුවී ඇත. අදාළ කාලය තුළ තම ගෙවතු සහ ආයතන වල ඩෙංගු මදුරුවන් බෝවන ස්ථාන මර්දනය සඳහා දායක වන ලෙස සෞඛ්‍ය අමාත්‍යාංශය සියලු ජනතාවගෙන් ඉල්ලා සිටියි. මේ අතර මෙම වර්ෂය තුළ වාර්තා වී ඇති ඩෙංගු රෝගීන්ගේ සංඛ්‍යාව පහත ගොස් ඇති බව සෞඛ්‍ය අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=8152", "Category": null, "Parent URL": null}