{"Source": "Adaderana", "Timestamp": "January 21, 2012 12:55 pm", "Headline": "ගුද මාර්ගයේ රන් බිස්කට් සැඟවූ දෙදෙනෙකු රේගු අත්අඩංගුවට", "News Content": "රත්‍රං තොගයක් සමග විදේශීය ජාතිකයින් දෙදෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ චෙන්නායි බලා යාමට සිටි ඉන්දීය ජාතිකයින් දෙදෙනෙකි. එම සැකකරුවන් ගුද මාර්ගයේ සඟවා ගෙන සිටි රන් බිස්කට් 5 ක් සොයාගැනීමට හැකිවී ඇති බව සඳහන්ය. ඒවායේ වටිනාකකම රුපියල් 3, 375,000ක් පමණ වන බව රේගු බලධාරීන් පවසයි. තවද සැකකරුවන් සතුව තිබී ‍යූරෝ 10,250 ක මුදලක් ද සොයාගෙන තිබේ.", "URL": "https://sinhala.adaderana.lk/news.php?nid=21542", "Category": null, "Parent URL": null}