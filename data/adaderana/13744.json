{"Source": "Adaderana", "Timestamp": "January 25, 2011 03:17 pm", "Headline": "ගල්ගමුව පාසලක සිසුන්ගේ මව්පියන් විරෝධතාවක් අරඹයි", "News Content": "මහව අධ්‍යාපන කලාපයට අයත් ගල්ගමුව, පාළුකඩවල සුමන විද්‍යාලයේ සිසුන්ගේ මව්පියන් පිරිසක් අද(25) දහවල් විරෝධතාවක නිරත විය. මේ වන විට පාළුකඩවල සුමන විද්‍යාලයට විදුහල්පතිවරයෙකු හෝ නොමැති බව විරෝධතාවට එක්ව සිටි මව්පියන් චෝදනා කළේය. විෂයයන් ගණනාවක් සඳහා ද ගුරු හිඟයක් පවතින බවට ද ඔවුන් චෝදනා කරයි. පාසලේ ඉගෙනුම ලබන කිසිදු දරුවෙකු අද දින අධ්‍යාපන කටයුතු සඳහා පැමිණ නොසිටි බව අද දෙරණ වාර්තාකරු සඳහන් කළේය. මේ අතර ගුරු හිඟය සපුරා ලීම සඳහා කටයුතු කරන බව විරෝධතාව පැවති අවස්ථාවේ එම ස්ථානය වෙත පැමිණි මහව කලාප අධ්‍යාපන අධ්‍යක්ෂවරයා මව්පියන් සමග සාකච්ඡා කර ප්‍රකාශ කර ඇත.", "URL": "https://sinhala.adaderana.lk/news.php?nid=13744", "Category": null, "Parent URL": null}