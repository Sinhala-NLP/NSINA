{"Source": "Adaderana", "Timestamp": "February 25, 2014 11:35 am", "Headline": "ඉන්දීය සාගර පතුලෙන් පෞරාණික මහද්වීපයක සුන්බුන් මතුවෙයි", "News Content": "ඉන්දියානු සාගර පතුලේ වැළලී තිබු පෞරාණික මහද්වීපයක සුන්බුන් කිහිපයක් සොයාගෙන තිබේ. සොයාගත් සුන්බුන් මීට වසර මිලියන 750කට පමණ පෙර රොඩීනියා නමින් හැඳින්වු මහද්වීපයක කොටස් බවට විශ්වාස කෙරෙන බව විද්‍යාඥයින් පවසයි. ලෝක ගෝලයෙහි හැඩය වෙනස් වීම ආරම්භ වන්නට පෙර මොරිෂියා නමින් හැඳින්වු භූමි ප්‍රදේශයක් ක්‍රමක්‍රමයෙන් කොටස්වලට කැඩී මුහුදුපතුලේ සැඟව ගොස් තිබේ. ඉන් එක් භූමියක් රොඩීනියාව ලෙස හඳුන්වා ඇති බවට විද්‍යාඥයින් සිදුකළ පරීක්ෂණවලදී තොරතුරු අනාවරණය වී ඇති බව විදෙස් මාධ්‍ය වාර්තා කරයි. රොඩීනියාව, ඉන්දියාව සහ මැඩගස්කරය වෙන්ව යන අවස්ථාවේ ඉතිරි වු භූමි ප්‍රදේශයක් ලෙසට ද තොරතුරු අනාවරණය වී ඇති බව සඳහන්ය.", "URL": "https://sinhala.adaderana.lk/news.php?nid=41368", "Category": null, "Parent URL": null}