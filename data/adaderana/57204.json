{"Source": "Adaderana", "Timestamp": "February 14, 2016 10:14 am", "Headline": "ආණ්ඩුව පෙරළන එක අපහසු නෑ", "News Content": "වත්මන් ආණ්ඩුව පෙරළා දැමීම අපහසු කාර්යයක් නොවන බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි.ඒකාබද්ධ විපක්ෂය රත්නපුර ගොඩකවෙල ප්‍රදේශයේ ඊයේ සංවිධානය කර තිබු ජන හමුවකට එක්වෙමින් මන්ත්‍රීවරයා මේ බව කියා සිටියේය.මේ අතර කිසිදු රණවිරුවෙකු යුධ අධිකරණයට ඉදිරිපත් නොකරන බවට රජය ස්ථිර වශයෙන්ම සහතික වී ඇති බව ධීවර කටයුතු අමාත්‍ය මහින්ද අමරවීර මහතා පවසයි.රණවිරුවන් යුධ අධිකරණයකට ගෙන යාමට සූදානම් වුවහොත් තමන් තවදුරටත් ආණ්ඩුවේ අමාත්‍ය ධුර නොදරන බවද ඒ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=57204", "Category": null, "Parent URL": null}