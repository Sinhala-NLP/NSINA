{"Source": "Adaderana", "Timestamp": "May 16, 2016 03:48 pm", "Headline": "  පොලිස් ස්ථාන සුදානමින් තබන්න", "News Content": "ආපදා තත්ත්වයන්ට මුහුණදීම සඳහා සියළු පොලිස් ස්ථාන සුදානමින් තබන ලෙස නීතිය, හා සාමය සහ දක්ෂිණ සංවර්ධන අමාත්‍ය සාගල රත්නායක මහතා පොලිස්පතිවරයාට උපදෙස් ලබා දී තිබේ.ඒ අනුව පොලිස් ස්ථානාධිපතිවරුන් හරහා විපතට පත් ජනතාවට අවශ්‍ය සහන සැළසීමේ කටයුතු සම්බන්ධීකරණය කළ යුතු බවට අමාත්‍යවරයා පොලිස්පතිවරයාට උපදෙස් ලබාදී ඇති බව අග්‍රමාත්‍ය කාර්යාලය සඳහන් කළේය.119 හදිසි දුරකතන අංකය ඔස්සේ ආපදා තත්ත්වය පිළිබඳ මහජනතාවගෙන් තොරතුරු ලබා ගැනීමට පියවර ගන්නා ලෙස ද සාගල රත්නායක අමාත්‍යවරයා උපදෙස් ලබාදී තිබේ. මීට අමතරව අධික වර්ෂාව සමග ඇතිවිය හැකි රථ වාහන තදබදය අවම කිරීමට අවශ්‍ය පියවර ගන්නා ලෙස ද සාගල රත්නායක අමාත්‍යවරයා පොලිස්පතිවරයාට උපදෙස් ලබාදී ඇති බව වාර්තා වෙයි.", "URL": "https://sinhala.adaderana.lk/news.php?nid=60200", "Category": null, "Parent URL": null}