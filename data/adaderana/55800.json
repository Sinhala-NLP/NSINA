{"Source": "Adaderana", "Timestamp": "December 18, 2015 01:33 pm", "Headline": "උපන් විගස බිළිඳා මරාදමලා", "News Content": "උපන් විගස සිය බිළිදා මරණයට පත් කළ බව කියන තරුණියක කිළිනොච්චිය ප්‍රදේශයේදී අත්අඩංගුවට ගෙන තිබේ.23 හැවිරිදි අවිවාහක කාන්තාවක් වන එම තරුණිය සිය නිවසේදී බිළිදා ප්‍රසූත කර ඇති බව සඳහන්ය.ප්‍රසූතියෙන් පසුව ඇති වූ රෝග තත්ත්වයක් හේතුවෙන් ප්‍රතිකාර සඳහා ඇය කිළිනොච්චිය රෝහලට ඇතුළත් කර ඇත.එහිදී ඇය විසින් දරුවෙකු ප්‍රසූත කර ඇති බවට අනාවරණය වී ඇති අතර රෝහල් පොලිසිය ඒ පිලිබඳ කිලිනොච්චිය පොලිසියට දැනුම්දී තිබේ.ඒ අනුව සිදු කළ විමර්ශනවලදි අනාවරණ වී ඇති ඇත්තේ අදාළ තරුණිය නිවසේදී ප්‍රසූත කළ බිරිදා මරණයට පත් කර ඇති බවයි.තරුණිය පොලිස් අත්අඩංගුව යටතේ කිලිනොච්චි රෝහලේ තවදුරටත් ප්‍රතිකාර ලබන බව පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=55800", "Category": null, "Parent URL": null}