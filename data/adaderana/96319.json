{"Source": "Adaderana", "Timestamp": "September 19, 2018 10:23 am", "Headline": "ආසියානු කුසලානයේ ඉන්දියා පාකිස්ථාන ක්‍රිකට් සටන අද", "News Content": "ආසියානු කුසලාන ක්‍රිකට් තරගාවලියේ ඉන්දීය සහ පාකිස්ථාන කණ්ඩායම් අතර තරඟය අද (19) පැවැත්වේ. ඩුබායි ජාත්‍යන්තර ක්‍රිකට් ක්‍රීඩාංගණයේදී පැවැත්වෙන තරඟය එරට වේලාවෙන් පස්වරු 03.30 ට ආරම්භ වීමට නියමිතය. ඉන්දියාව සහ පාකිස්ථානය තරඟාවලියේ ඒ කාණ්ඩය යටතේ තරඟ වදින අතර එම කණ්ඩායම් දෙකම සහභාගී වූ පළමු තරඟ ජයගෙන තිබේ.", "URL": "https://sinhala.adaderana.lk/news.php?nid=96319", "Category": null, "Parent URL": null}