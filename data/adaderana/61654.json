{"Source": "Adaderana", "Timestamp": "July 1, 2016 10:23 am", "Headline": "රවී එනතුරු මහබැංකු පුටුව හිස්?", "News Content": "මහබැංකුව සඳහා නව අධිපතිවරයෙකු පත්කිරීම මුදල් අමාත්‍ය රවී කරුණානායක මහතා ශ්‍රී ලංකාවට පැමිණි පසු සිදුකිරීමට නියමිත බව වාර්තා වේ.මුදල් අමාත්‍යවරයා මේ දිනවල ජපානයේ නිල සංචාරයක නිරතව අතර ඔහු ඉදිරි දින කිහිපයේදී ශ්‍රී ලංකාවට පැමිණීමට නියමිත බව සඳහන්ය.මහබැංකු අධිපතිවරයෙකු පත්කිරීමේදී මුදල් මණ්ඩල පනතට අනූව මුදල් ඇමතිවරයාගේ ද නිර්දේශ සැලකිල්ලට ගැනීමට නියමිත බැවින් මුදල් අමාත්‍යවරයා පැමිණෙන තුරු නව නිලධාරියකු එම තනතුරට පත් කිරීම පමා වී තිබේ.මහබැංකු අධිපතිව සිටි අර්ජුන මහේන්ද්‍රන් මහතාගේ නිල කාලය ඊයේ අවසන් වීමත් සමග මේ දක්වා නව නිලධාරියෙකු එම තනතුරට පත් කර නැති අතර ප්‍රාග්ධන වෙළඳපොළ විශේෂඥයෙකු වන මහාචාර්ය ලලිත් සමරකෝන්, හිටපු මුදල් අමාත්‍යංශ ලේකම්වරයෙකු වන චරිත රත්වත්තේ හා මහබැංකුවේ දැනට නියෝජ්‍ය අධිපතිවරයෙකු වන ආචාර්ය නන්දලාල් වීරසිංහ යන අයගෙන් කෙනෙකු එම තනතුරට පත්කිරීමට බොහෝ දුරට ඉඩ ඇතැයිද දේශපාලන ආරංචි මාර්ග අනාවරණය කළේය.", "URL": "https://sinhala.adaderana.lk/news.php?nid=61654", "Category": null, "Parent URL": null}