{"Source": "Adaderana", "Timestamp": "July 7, 2019 01:41 pm", "Headline": "ජනතාවගේ ආරක්ෂාව හා රටේ වගකීම දැරීමට වත්මන් පාලනයට කිසිදු අයිතියක් නෑ-අනුර", "News Content": "පසුගිය පාස්කු ඉරුදින එල්ලවූ ප්‍රහාර මාලාවෙන් පසු ජනතාවගේ ආරක්ෂාව හා රටේ වගකීම දැරීමට වත්මන් පාලනයට කිසිදු අයිතියක් නොමැති බව ඔප්පු වී ඇතැයි ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. අද (07 එම පක්ෂය කලුතරින් ආරම්භ කළ පාගමනට එක්වෙමන් මන්ත්‍රීවරයා මේ බව සදහන් කළේය. ''විශ්වාසය භංගකළ ආණ්ඩුව පරදන වීදි පිරෙන පාද සටන '' මැයෙන් ජනතා විමුක්ති පෙරමුණ සංවිධාන කළ පාගමන කලුතර නගර ශාලාව ඉදිරිපිටින් අද ආරම්භ කෙරැණි. මෙම පාගමන අද මොරටුව දක්වා පැමිණීමට නියමිත අතර හෙට (08) නැවතත් මොරටුවේ සිට නුගේගොඩ දක්වා ගමන් ආරම්භ කිරීමට නියමිතයි. රටේ ආරක්ෂාවට මෙන්ම ආර්ථිකයටද බලපෑම් එල්ල කරන අයහපත් ගිවිසුම් විදෙස් රටවල් සමඟ අත්සන් කරන බවත් අහිත කර අණපනත් පනවන බවත් මන්ත්‍රීවරයා එහිදි පැවසීය. පාස්කු ප්‍රහාරයෙන් සනාත වුයේ රටේ මහජනයාගේ ආරක්ෂාව හා රටේ වගකීම උසුලන්න වත්මන් පාලනයට කිසිදු අයිතියක් නොමැතිකම බවද මන්ත්‍රීවරයා එහිද වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=113568", "Category": null, "Parent URL": null}