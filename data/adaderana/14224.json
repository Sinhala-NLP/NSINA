{"Source": "Adaderana", "Timestamp": "February 15, 2011 11:42 am", "Headline": "ඛනිජ තෙල් සංස්ථාව අලෙවි කිරීමේ සූදානමක් නෑ  ", "News Content": "රජය විසින් ලංකා ඛනිජ තෙල් නීතිගත සංස්ථාව අලෙවි කිරීමට සූදානම් වන බවට එක්සත් ජාතික පක්ෂය සිදුකරන චෝදනා ඛනිජ තෙල් කර්මාන්ත අමාත්‍ය සුසිල් ප්‍රේමජයන්ත මහතා විසින් ප්‍රතික්ෂේප කරයි. ඛනිජ තෙල් නීතිගත සංස්ථාවෙන් තුනෙන් එකක කොටසක් ඉන්දීය තෙල් සමාගමකට අලෙවි කිරීමේ වගකීම එක්සත් ජාතික පක්ෂ රජය බාරගත යුතු බවද අමාත්‍යවරයා අවධාරණය කරයි. තම ආණ්ඩු සමයේ ඛනිජ තෙල් සංස්ථාව ප්‍රතිව්‍යුහගත කිරීමේදී ඊට එරෙහි වූ වත්මන් ආණ්ඩු පක්ෂයට ඛනිජ තෙල් සංස්ථාව කුණු කොල්ලයට විකුණා දමන්නට කිසිදු සදාචාරාත්මක අයිතියක් නොමැති බව එ.ජා.ප මාධ්‍ය ප්‍රකාශක,පාර්ලිමේන්තු මන්ත්‍රී ගයන්ත කරුණාතිලක මහතා ඊයේ(14) පැවති මාධ්‍ය හමුවකදී අදහස් දක්වමින් ප්‍රකාශ කළේය. තම ආණ්ඩු කාලයේ ඛනිජ තෙල් සංස්ථාව ප්‍රතිව්‍යුහ ගත කරනු ලැබුවේ එහි සම්පූර්ණ අයිතිය සංස්ථාව යටතේ තබාගෙන බවද එහිදී හෙතෙම සඳහන් කළේය.", "URL": "https://sinhala.adaderana.lk/news.php?nid=14224", "Category": null, "Parent URL": null}