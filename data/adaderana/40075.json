{"Source": "Adaderana", "Timestamp": "January 4, 2014 08:33 am", "Headline": "අනතුරින් 1ක් මරුට - 6ට තුවාලයි", "News Content": "අනුරාධපුර, යාපනය හන්දිය ප්‍රදේශයේ සිදුවු අනතුරකින් එක් පුද්ගලයෙකු මියගොස් තවත් 06 දෙනෙකු තුවාල ලබා රෝහල් ගත කර තිබේ. නාවික හමුදා කැබ් රථයක් දුම්රිය හරස්මාර්ගයේ දී දුම්රියක ගැටීමෙන් අනතුර සිදුව ඇති බව පොලිසිය පැවසුවේය. අනතුරෙන් තුවාල ලැබුවන් අතර කාන්තාවක ද සිටින බව අනුරාධපුර ශික්ෂණ රෝහලේ අධ්‍යක්ෂකවරයා පැවසීය. අද අලුයම 04.00ට පමණ වව්නියාවේ සිට කොළඹ බලා ධාවනය වු දුම්රියක මෙම කැබි රථය ගැටී ඇති බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=40075", "Category": null, "Parent URL": null}