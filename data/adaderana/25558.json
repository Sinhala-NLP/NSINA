{"Source": "Adaderana", "Timestamp": "July 6, 2012 10:30 am", "Headline": "05 වසර ශිෂ්‍යත්ව විභාගය අගෝස්තු 26 දා", "News Content": "5 ශ්‍රේණිය ශිෂ්‍යත්ව විභාගය අගෝස්තු මස 26 වැනිදා පැවැත්වෙන බව විභාග දෙපාර්තමේන්තුව සඳහන් කරයි. මේ අතර 2012 අධ්‍යයන පොදු සහතික පත්‍ර උසස් පෙළ විභාගය සඳහා නව සහ පැරණි විෂය නිර්දේශ යටතේ සිසුන් දෙලක්ෂ 77,097 දෙනෙකු ලියාපදිංචි වී ඇති බව විභාග දෙපා‍ර්තමේන්තුව පවසයි. නව නිර්දේශය යටතේ පාසල් සිසුන් 220,535 දෙනෙකු විභාගය සඳහා ඉදිරිපත් වන බව විභාග කොමාරිස් ජනරාල් ඩබ්ලිව්.එම්.එන්.‍ජේ. පුෂ්පකුමාර මහතා සඳහන් කළේය. නව නිර්දේශය යටතේ උසස් පෙළ විභාගය සඳහා පෙනී සිටීමට අපේක්ෂිත සිසුන්ගේ සංඛ්‍යාව 15,239 කි. මීට අමතරව පැරණි නි‍ර්දේශය යටතේ සිසුන් 41,323 දෙනෙකු ලියාපදිංචි වී ඇති බව ද විභාග කොමසාරිස්වරයා අද දෙරණ කළ විමසීමක දී ප්‍රකාශ කළේය. උසස් පෙළ විභාගය අගෝස්තු මස 6 වැනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=25558", "Category": null, "Parent URL": null}