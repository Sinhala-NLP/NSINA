{"Source": "Adaderana", "Timestamp": "March 20, 2012 08:18 am", "Headline": "ගාල්ලේ තැපැල් සේවකයින් අතිකාල සේවාවලින් ඉවත්වෙයි", "News Content": "ගාල්ල ප්‍රධාන තැපැල් කාර්යාලයේ සියලු සේවකයින් අතිකාල සේවාවලින් ඉවත් වී තිබේ. තැපැල් ස්ථානාධිපතිවරයා‍ගේ අත්තනෝමතික ක්‍රියා කලාපයට එරෙහිව තැපැල් සේවකයින් මෙම ක්‍රියාමාර්ගය ආරම්භ කර ඇති බව ලංකා තැපැල් සේවක සංගමය ප්‍රකාශ කරයි. ඊයේ(19) දිනයේ ආරම්භ කළ මෙම අතිකාල වර්ජනය සාර්ථකව මේ වන විටත් ක්‍රියාත්මක වන බව ලංකා තැපැල් සේවා සංගමයේ සභාපති ජයන්ත විජේසිංහ මහතා සඳහන් කළේය. ගාල්ල තැපැල් කාර්යාලයේ සේවකයින්ගේ ඉල්ලීම් ලබාදීමට බලධාරීන් කටයුතු නොකළහොත් අනෙක් තැපැල් කාර්යාලවල ද මෙම වෘත්තීය සමිති ක්‍රියාමාර්ගය ආරම්භ කිරීමට කටයුතු කරන බව විජේසිංහ මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=22908", "Category": null, "Parent URL": null}