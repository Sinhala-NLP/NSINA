{"Source": "Adaderana", "Timestamp": "August 25, 2017 03:48 pm", "Headline": "විජේදාස ඉවත් කරන්න හේතුව රෝහිත කියයි", "News Content": "නීතිපති දෙපාර්තමේන්තුවට බලපෑම් නොකීරීම සහ එක්සත් ජාතික පක්ෂයේ අවශ්‍යතා ඉටු නොකිරීම හේතුවෙන් විජේදාස රාජපක්ෂ මහතා ඉවත් තළ බව ඒකාබද්ධ විපක්ෂයේ පාර්ලිමේන්තු මන්ත්‍රී රෝහිත අබේගුණවර්ධන මහතා ප්‍රකාශ කරයි. එමෙන්ම විජේදාස රාජපක්ෂ මහතා ඉවත් කිරීමෙන් බැඳුම්කර වංචාව සම්බන්ධව නීතිය ක්‍රියාත්මක වීම නතර කිරීමට උත්සාහ කරන බවත් මන්ත්‍රීවරයා සඳහන් කළේය. මන්ත්‍රීවරයා මේ බව සඳහන් කළේ අද(25) පැවති මාධ්‍ය හමුවකට එක්වෙමිණි. රජයේ නියෝජ්‍ය අමාත්‍යවරයෙක් අධිකරණයට හා නීති ක්ෂේත්‍රයට අපහාස කරමින් සිටින බවත් මෙවැනි වාතාවරණයක් තුළ යහපාලනයක් ක්‍රියාත්මක විය නොහැකි බවත් මන්ත්‍රීවරයා වැඩිදුරටත් පැවසීය. මෙම මාධ්‍ය හමුවට පාර්ලිමේන්තු මන්ත්‍රී ප්‍රසන්න රණතුංග මහතා සහ පාර්ලිමේන්තු මන්ත්‍රී රංජිත් සොයිසා මහතා ද සහභාගි විය.", "URL": "https://sinhala.adaderana.lk/news.php?nid=76698", "Category": null, "Parent URL": null}