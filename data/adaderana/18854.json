{"Source": "Adaderana", "Timestamp": "September 20, 2011 04:43 pm", "Headline": "ජාත්‍යන්තර බලපෑම් එල්ල වන්නේ ආක්‍රමණයකටයි", "News Content": "ජාත්‍යන්තර බලවේග ආණ්ඩුවට බලපෑම් එල්ල කරමින් සිටින්නේ ලිබියානු ආක්‍රමණයක් මෙරට ක්‍රියාත්මක කිරීමේ අපේක්ෂාවෙන් බව දේශ හිතෛෂි ජාතික ව්‍යාපාරයේ සභාපති ආචාර්ය ගුණදාස අමරසේකර මහතා පවසයි. ඉකුත් දා දිවයිනට පැමිණි රොබ්ට් ඕ බ්ලේක් මහතා ද එවැනි බලපෑමක් අනියමින් සිදු කර ඇති බව ඔහු පෙන්වා දෙයි. මෙරට ඇතැම් කණ්ඩායම් ද ඔවුන්ගේ අතකොළු බවට පත්වෙමින් සිටින බවට අද(20) පැවති මාධ්‍ය හමුවක දී ගුණදාස අමරසේකර මහතා සඳහන් කළේය. විවිධ බලපෑම් එල්ල කර ක්‍රියාත්මක වීමට ඉඩ හැර ඒ හරහා ජනාධිපතිවරයා පිළිබඳ ජනතාවගේ අප්‍රසාදය ඇති කිරීම එම ජාත්‍යන්තර බලවේග වල කුමන්ත්‍රණය බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=18854", "Category": null, "Parent URL": null}