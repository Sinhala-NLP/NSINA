{"Source": "Adaderana", "Timestamp": "September 3, 2018 06:58 pm", "Headline": "හිටපු ජනාධිපතිනියගේ ක්‍රියාකලාපය ගැන මහින්ද කනස්සල්ලෙන්", "News Content": "හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මියගේ ආගම් විරෝධි ක්‍රියාකලාපය සම්බන්ධයෙන් තමන් අතිශයින් කණගාටුවට පත්වන බව හිටපු ජනාධිපති මහින්ද රාජපක්ෂ මහතා පවසයි. අද(03) පෙරවරුවේ මොණරාගල පැවති ආගමික උත්සවයකට එක්වෙමින් හිටපු ජනාධිපතිවරයා මේ බව සඳහන් කළේය. රජයේ මුදල් භාවිත කරමින් බුදු දහමට හෝ වෙනත් කිසිදු ආගමකට පහර ගැසීමට ආණ්ඩුවට අයිතියක් නැති බව හිටපු ජනාධිපතිවරයා සඳහන් කළේය. මොණරාගල දොඹගහවෙල ලියන්ගොල්ල ඥාන ගවේශන ආරණ්‍ය සේනාසනයේ අභිනවයෙන් ඉදිකළ චෛත්‍යරාජයාණන් වහන්සේගේ කොත නිරාවරණය අද පෙරවරුවේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් සිදු කෙරුණි. මේ අතර මොණරාගල දිස්ත්‍රික් ව්‍යාපාරික ප්‍රජා බලමණ්ඩල රැස්වීම ඊයේ(02) පස්වරුවේ පැවැත්වුනේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන්ය.", "URL": "https://sinhala.adaderana.lk/news.php?nid=95489", "Category": null, "Parent URL": null}