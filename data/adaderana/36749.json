{"Source": "Adaderana", "Timestamp": "August 19, 2013 02:01 pm", "Headline": "ගව ඝාතකාගාරයක් වටලයි- 6ක් දැලේ", "News Content": "වෙඩිතලතිව් - අඩම්පන් ප්‍රදේශයේ නීති විරෝධීව පවත්වාගෙන ගිය ගව ඝාතකාගාරයක් වටලා පුද්ගලයන් හය දෙනෙකු අත්අඩංගුවට ගෙන තිබේ. මන්නාරම පොලිස් විශේෂ කාර්යය බලකා කඳවුරේ නිලධාරීන්ට ලද තොරතුරක් මත සැකකරුවන් අත්අඩංගුවට ගෙන ඇති බව සඳහන් වෙයි. එහිදි ගව මස් කිලෝග්‍රැම් 467ක් සහ ගවයින් මැරීම සඳහා භාවිත කරන උපකරණ කිහිපයක් ද පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා වෙඩිතලතිව් පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=36749", "Category": null, "Parent URL": null}