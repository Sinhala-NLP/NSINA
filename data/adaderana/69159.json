{"Source": "Adaderana", "Timestamp": "February 5, 2017 10:28 am", "Headline": "හෘද රෝගීන්ට ක්ෂණික සුව වීමේ ඖෂධයක්", "News Content": "හෘද රෝගීන් සඳහා ක්ෂණිකව ලබා දෙන ඖෂධයක් ශ්‍රි ලංකාවට ආනයනය කිරිමට සෞඛ්‍ය අමාත්‍යංශයේ අවධානය යොමුව තිබේ.විදේශිය රටක නිෂ්පාදිත ඖෂධයක් වන එම ඖෂධය මඟින් හෘදයාබාධයක් ඇති වුවහොත් ක්ෂණිකව ප්‍රතිකාර කර රෝගීයාගේ ජිවිතය බේරාගත හැකි බව සෞඛ්‍ය අමාත්‍යංශය පෙන්වා දෙයි.හෘදයාබාධයක් ඇති වී පැය 03ක කාලයක් ඇතුළත මෙම ඖෂධය ලබාදිය හැකි බව වෛද්‍යවරුන් පෙන්වා දී තිබේ.මේ වන විට එම ඖෂධය රුපියල් එක් ලක්ෂ 20,000ක් පමණ වන අතර ඊට වඩා අඩු මුදලකට අදාළ ඖෂධය ලංකාවට ගෙන ඒම සඳහා සාකච්ඡා ආරම්භ කර ඇති බව සෞඛ්‍ය අමාත්‍යවරයා ප්‍රකාශ කර ඇත.හෘද රෝග විශේෂඥවරුන්ගේ සංගමය සමඟ සෞඛ්‍ය අමාත්‍යංශයේ පැවැති සාකච්ඡාවකදී මේ පිළිබඳව අවධානය යොමු වී ඇති බව සෞඛ්‍ය අමාත්‍යංශය පවසනයි.හෘද රෝගීන් සඳහා නොමිලේ ස්ටෙන්ස් ලබාදීමේ වැඩපිළිවෙල පිළිබඳව ද මෙම සාකච්ඡාවේදී අවාධනය යොමු වී ඇති අතර ඖෂධවල හිගයක් නොපවතින බව සෞඛ්‍ය අමාත්‍යවරයා මෙහිදී පෙන්වා දී ඇත.", "URL": "https://sinhala.adaderana.lk/news.php?nid=69159", "Category": null, "Parent URL": null}