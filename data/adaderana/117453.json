{"Source": "Adaderana", "Timestamp": "August 25, 2019 06:41 pm", "Headline": "රාහුල් ගාන්ධි හරවා යවයි", "News Content": "ජම්මු කාෂ්මීර් ප්‍රදේශයේ සංචාරයක නිරත වීමට පැමිණි ඉන්දීය විපක්ෂ නායක රාහුල් ගාන්ධි ඇතුළු විපක්ෂ ක්‍රියාකාරීන් යළි හරවා යැවීමට ආරක්ෂක අංශ පියවර ගෙන තිබේ. කාෂ්මීර් ප්‍රාන්තය සදහා පැවති විශේෂ තත්ත්වය ඉවත් කිරීමට ඉන්දීය රජය පියවර ගැනීමෙන් අනතුරුව හටගත් අර්බුදකාරී වාතාවරණය හමුවේ එම ප්‍රාන්තයේ ජනතාව මුණගැසීමේ අරමුණින් රාහුල් ගාන්ධි ඇතුළු පිරිස මෙම සංචාරය සැලසුම් කර තිබුණි. කෙසේවෙතතත් ශ්‍රී නගර් ගුවන් තොටුපලට පැමිණි රාහුල් ගාන්ධි ඇතුළු පිරිස යළි හරවා යැවීමට ආරක්ෂක අංශ පියවර ගෙන ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=117453", "Category": null, "Parent URL": null}