{"Source": "Adaderana", "Timestamp": "December 23, 2013 02:10 pm", "Headline": "ගිනි අවියක් ළඟ තබාගෙන සිටි 2ක් දැලේ ", "News Content": "බදුල්ල - කෙහෙල්ඇල්ල ප‍්‍රදේශයේදී මෙරට නිෂ්පාදිත ගල්කටස් වර්ගයේ ගිනි අවියක් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබේ‍. අත්අඩංගුවට ගන්නා අවස්ථාවේදී චීනයේ නිෂ්පාදිත බෝර 12 වර්ගයේ පතොරම් කිහිපයක්ද මොවුන් දෙදෙනා‍ ලඟ තිබූ බව පොලිස් මාධ්‍ය ප්‍රකාශක කාර්යාලය සඳහන් කරයි. බදුල්ල පොලීසියට ලද තොරතුරකට අනුව මෙලෙස මෙම සැකකරුවන් දෙදෙනා අත්අඩංගුවට ගන්නා ලදී. සැකකරුවන් දෙදෙනා බදුල්ල සහ ජා ඇළ ප්‍රදේශවල පදිංචිකරුවන් වෙයි. අත්අඩංගුවට ගත් සැකකරුවන් දෙදෙනා අද(23) දින බදුල්ල මහේස්ත්‍රාත් අධිකරණයකට ඉදිරිපත් කිරීමට නියමිතය. බදුල්ල පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39803", "Category": null, "Parent URL": null}