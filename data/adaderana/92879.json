{"Source": "Adaderana", "Timestamp": "July 20, 2018 07:54 am", "Headline": "ප්‍රදේශ දෙකක රිය අනතුරුවලින් කාන්තාවක් සහ තවත් පුද්ගලයෙක් මරුට", "News Content": "කටුගස්තොට සහ කරදියනාරු යන ප්‍රදේශවලදී සිදු වූ රිය අනතුරුවලින් කාන්තාවක් ඇතුළු පුද්ගලයින් දෙදෙනෙකු මියගොස් තිබේ. කටුගස්තොට, පේරාදෙණිය ප්‍රදේශයේදී බස් රථයක් සහ යතුරුපැදියක් එකිනෙක ගැටීමෙන් සිදු වූ අනතුරකින් බරපතළ තුවාල ලැබූ යතුරුපැදිකරු පේරාදෙණිය රෝහලට ඇතුලත් කිරිමෙන් පසු මියගොස් ඇති බව පොලීසිය පැවසීය. මියගොස් ඇත්තේ අලවතුගොඩ ප්‍රදේශයේ පදිංචි 62 හැවිරිදි පුද්ගලයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගත් බව කටුගස්තොට පොලීසිය සඳහන් කළේය. මේ අතර කරදියනාරු, රාජපුරම් ප්‍රදේශයේදී ටිපර් රථයක් මාර්ගය හරහා ගමන් කළ කාන්තාවකගේ ගැටීමෙන් සිදු වූ අනතුරින් බරපතළ තුවාල ලැබූ පදික කාන්තාව මියගොස් තිබේ. මියගොස් ඇත්තේ රාජපුරම් ප්‍රදේශයේම පදිංචිව සිටි 72 හැවිරිදි කාන්තාවකි . අනතුර සම්බන්ධයෙන් ටිපර් රථයේ රියදුරු අත්අංඩගුවට ගත් බව කරදියනාරු පොලීසිය පැවසීය.", "URL": "https://sinhala.adaderana.lk/news.php?nid=92879", "Category": null, "Parent URL": null}