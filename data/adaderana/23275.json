{"Source": "Adaderana", "Timestamp": "April 4, 2012 08:30 am", "Headline": " ලංකාවට එන්න සිටි කත ගුවන්යානයේදීම මරු වැළඳගනියි", "News Content": "ලන්ඩන් හීත්‍රෝ ගුවන් තොටුපළේ සිට ශ්‍රී ලංකාවට පියාසර කරමින් තිබූ ගුවන් යානයක ගමන් ගත් කාන්තාවක මිය ගොස් තිබේ. ඇය ගුවන් යානය තුළ දී ජීවිතක්ෂයට පත්ව ඇති බව පොලිසිය පවසයි. මියගොස් ඇත්තේ 82 හැවිරිදි කාන්තාවකි. මේ සම්බන්ධයෙන් කටුනායක පොලිසිය විසින් පරීක්ෂණයක් ආරම්භ කර ඇති බව පොලිසිය පවසයි. පශ්චාත් මරණ පරීක්ෂණයේ දී මෙම මරණය හෘදයාබාධයකින් සිදුවූවක් බවට අනාවරණය වී ඇති බවද සඳහන්වේ.", "URL": "https://sinhala.adaderana.lk/news.php?nid=23275", "Category": null, "Parent URL": null}