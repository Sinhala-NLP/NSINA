{"Source": "Adaderana", "Timestamp": "March 29, 2016 01:42 pm", "Headline": "  කොටකෙතන මරණ 7ක සැකකරු යළි රිමාන්ඩ්", "News Content": "කහවත්ත, කොටකෙතන කාන්තා ඝාතන සිදුවීම් 7කට සම්බන්ධ බවට අත්අඩංගුවට ගත් ප්‍රධාන සැකකරු යළි රක්ෂිත බන්ධනාගාර ගත කිරීමට පැල්මඩුල්ල මහේස්ත්‍රාත් අධිකරණය නියෝග කර තිබේ.නඩුව අද කැඳවු අවස්ථාවේ සැකකරු ලබන 6 වන දින දක්වා රක්ෂිත බන්ධනාගාර ගත කරන ලෙස පැල්මඩුල්ල මහේස්ත්‍රාත් ජනිතා රෝෂණී පෙරේරා මහත්මිය නියෝග කර ඇත. සිද්ධියට අදාළව තවදුරටත් විමර්ශන සිදුකිරීම සම්බන්ධයෙන් නීතිපති උපදෙස් ලබාගැනීම සඳහා අපරාධ පරීක්ෂණ දෙපාර්තමේන්තුව අධිකරණයට වාර්තාවක් ඉදිරිපත් කර තිබේ.එමෙන්ම සැකකරුගේ පාපෝච්චාරණය පිළිබඳ තවදුරටත් විමර්ශන සිදුකරන බව අපරාධ පරීක්ෂණ දෙපාර්තමේන්තුව අධිකරණය හමුවේ ප්‍රකාශ කර ඇත.", "URL": "https://sinhala.adaderana.lk/news.php?nid=58715", "Category": null, "Parent URL": null}