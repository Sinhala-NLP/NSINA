{"Source": "Adaderana", "Timestamp": "September 30, 2010 05:24 pm", "Headline": "ෆොන්සේකා හිරගෙට යැවූ තීන්දුවට ස්තූතියි-අනෝමා කියයි", "News Content": "සරත් ෆොන්සේකා මහතාට දුන් තීන්දුව සම්බන්ධයෙන් තමන් ජනාධිපතිවරයාට ස්තූති කරන බව අනෝමා ෆොන්සේකා මහත්මිය පවසයි. රටේ දරුණුතම ත්‍රස්තවාදය පරාජය කරමින් දිවි පරදුවට තබා කටයුතු කළ තම ස්වාමියාට සිරගෙට යවන්නට අත්සන තැබීම තුළින් ජනාධිපතිවරයා ආයාසයෙන් ලෝකයට පෙන්නමින් සිටි උපාසක මුහුණ ගැලවී සැබෑ තත්ත්වය හෙළිදරව් වූ බවත්,තමා ස්තූති වන්ත වන්නේ එසේ සැබෑ තත්ත්වය හෙළිදරව් කළ නිසා බවත් ඇය කියා සිටියේ අද කොළඹ පැවති මාධ්‍ය හමුවකට සහභාගී වෙමිනි. මෙම යුද හමුදා අධිකරණය ආරම්භයේ සිටම රූකඩ නාට්‍යක් රඟ දැක්වූ බවත්, නිල ඇඳුම ඇඟලා එහි විකට චරිත රඟපෑ සියල්ලන්ටමත් තමන් බොහෝ සේ ස්තූතිවන්ත වන බවත් ෆොන්සේකා මහත්මිය කියා සිටියාය. තම ප්‍රතිවාදියාගෙන් දේශපාලන වශයෙන් පළිගන්නා මේ තරම් ඛේදනීය තත්ත්වයක් ලංකා ඉතිහාසයේ නොමැති බව ද ඇය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=11204", "Category": null, "Parent URL": null}