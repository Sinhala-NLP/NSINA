{"Source": "Adaderana", "Timestamp": "March 17, 2013 10:43 am", "Headline": "අධීවේගයේ අනතුරින් බිරිය හා දරුවන් හැර පියා යයි", "News Content": "දක්ෂිණ අධිවේගී මාර්ගයේ සිදුවූ රිය අනතුරෙන් වෑන් රථය පැදවූ කළුතර දොඩංගොඩ ප්‍රදේශයේ පදිංචි 43 හැවිරිදි ව්‍යාපාරිකයකු මියගොස් ඔහුගේ දියණියන් දෙදෙනා හා බිරිය තවදුරටත් ප්‍රතිකාර ලබන පොලීසිය පවසයි. කොට්ටාවේ සිට ගාල්ල බලා ධාවනය වෙමින් තිබු වෑන් රථයක් පින්නදූව ප්‍රදේශයේ දී ජිප් රියක ගැටීමෙන් ඊයේ පස්වරුවේ මෙම අනතුර සිදුවිය. අනතුරින් තුවාල ලැබු වෑන් රථයේ සිටි එකම පවුලේ පියා, මව හා දියණියන් දෙදෙනා කරාපිටිය හා ඇල්පිටිය රෝහල්වලට ඇතුළත් කෙරුණු අතර බරපතළ තත්ත්වයේ පසුවු පියා මියගොස් ඇතැයි පොලීසිය පැවසුවේය. ජිප් රථ රියදුරා පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=32490", "Category": null, "Parent URL": null}