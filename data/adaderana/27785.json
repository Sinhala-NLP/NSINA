{"Source": "Adaderana", "Timestamp": "September 27, 2012 11:12 am", "Headline": "400 න් වැඩි කළාම අවදානම අපිටයි", "News Content": "මාසික ධාවන බලපත්‍ර ගාස්තු ඉහළ නැංවීමට බස්නාහිර පළාත් සභාව ගෙන ඇති තීරණය සම්බන්ධයෙන් බස් සංගම් සිය විරෝධය පළ කරයි. රුපියල් 600 ක් ව පැවති මාසික ධාවන බලපත්‍ර ගාස්තුව අද (27) දිනයේ සිට රුපියල් 400 කින් ඉහළ දමා ඇති බව සමස්ථ ලංකා පෞද්ගලික බස් සමාගම් සම්මේලනය සඳහන් කළේය. එහෙත් මේ පිළිබඳව තම සංගමය හෝ වෙනත් පාර්ශවයක් දැනුවත් කර නොමැති බව ද එම සංගමය පවසයි. බස්නාහිර පළාත් සභාව මේ ආකාරයට අත්තනෝමතික ලෙස කටයුතු කිරීම හේතුවෙන් බස් කර්මාන්තය බිඳවැටීමේ අවදානමකට ලක්ව ඇති බව එම සංගමය සඳහන් කළේය.", "URL": "https://sinhala.adaderana.lk/news.php?nid=27785", "Category": null, "Parent URL": null}