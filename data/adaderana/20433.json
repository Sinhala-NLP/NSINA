{"Source": "Adaderana", "Timestamp": "December 3, 2011 11:13 am", "Headline": "ශ්‍රී ලාංකිකයින් දෙදෙනෙකු සිංගප්පූරුවේ දී අත්අඩංගුවට", "News Content": "රන් මාල සොරකම් කිරීමේ චෝදනාවක් සම්බන්ධයෙන් ශ්‍රී ලාංකිකයින් දෙදෙනෙකු සිංගප්පූරුවේ දී අත්අඩංගුවට ගෙන තිබේ. එරට උකස් ආයතනයකින් රන්මාල දෙකක් සොරාගෙන ඇති බවට ඔවුන්ට චෝදනා එල්ල වී ඇත. රන්භාණ්ඩ පරීක්ෂා කරන මුවාවෙන් අදාළ ආයතනයට ඇතුළු වී රන්භාණ්ඩ පරීක්ෂා කරන අවස්ථාවේ එම භාණ්ඩ ද රැගෙන සැකකරුවන් පලා ගිය බවට එම ආයතනය පොලිසිය වෙත පැමිණිලි කර තිබේ. එම රන්භාණ්ඩවල වටිනාකම අමෙරිකානු ඩොලර් 7,000 ඉක්මවන බව සඳහන්ය. චෝදනා සඳහා සැකකරුවන් දෙදෙනා වැරදිකරුවන් වුවහොත් ඔවුන්ට වසර 7 ට නොඅඩු සිරදඩුවම් හිමිවනු ඇත.", "URL": "https://sinhala.adaderana.lk/news.php?nid=20433", "Category": null, "Parent URL": null}