{"Source": "Adaderana", "Timestamp": "November 10, 2017 08:56 am", "Headline": "හෙරොයින් සමඟ වව්නියාවේදී අයෙක් කොටුවෙයි", "News Content": "හෙරොයින් කිලෝ ග්‍රෑම් 2 යි ග්‍රෑම් 226 ක් සමඟ සැකකරුවෙකු ඊයේ(09) සවස වවුනියාව බස් නැවතුම්පොළ ප‍්‍රදේශයේදී අත්අඩංගුවට ගෙන ඇති බව වවුනියාව පොලිසිය පවසයි. ලද තොරතුරක් මත යාපනය සිට කොළඹ බලා ධාවනය වු බස් රථයකින් හෙරොයින් ප‍්‍රවාහනය කළ සැකකරුවෙකු එලෙස අත්අඩංගුවට ගත් බව වවුනියාව පොලිසිය පැවසීය. යාපනය කයිතඩි,නාවට්කුලි ප‍්‍රදේශයේ පදිංචි වයස අවුරුදු 53 ක පුද්ගලයෙකු එලෙස අත්අඩංගුවට ගත් බවද පොලිසිය පැවසීය. අත්අඩංගුවට ගත් සැකකරු අද(10) වවුනියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=79710", "Category": null, "Parent URL": null}