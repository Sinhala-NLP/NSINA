{"Source": "Adaderana", "Timestamp": "March 15, 2013 05:29 pm", "Headline": "ශ්‍රී ලංකාවට සහය ඕනෑ", "News Content": "ශ්‍රී ලංකාවේ ස්වෛරීභාවයට ගරු කරමින් එරටට යළි නැගිටීම සඳහා සහය දිය යුතු බව චීනය පවසයි. ජගත් මානව හිමිකම් සමුළුවේ 22 වැනි සැසිවාරයේදී ශ්‍රී ලංකාව සම්බන්ධයෙන් ඉදිරිපත් වූ විශ්ව මානව හිමිකම් සමාලෝචන වාර්තාවට අද (15) ප්‍රතිචාර දක්වමින් චීනය මේ බව පැවසීය. පෞද්ගලික හා බාහිර බලපෑම්වලින් බැහැරව ශ්‍රී ලංකාවට ශක්තිමත් ලෙස ගොඩනැගීමට ජාත්‍යන්තරය සහය දිය යුතු බව චීනය පෙන්වාදෙන ලදී. ශ්‍රී ලංකා රජය විශ්ව මානව හිමිකම් සමාලෝචන වාර්තාවේ නිර්දේශ පිළිගෙන ජාත්‍යන්තරය සමග සහයෝගයෙන් කටයුතු කිරීමට උනන්දුවක් දක්වා ඇති බැවින් එම යෝජනා සම්මත කර ගත යුතු බව ඕමානය ද එහිදී පැවසීය.", "URL": "https://sinhala.adaderana.lk/news.php?nid=32446", "Category": null, "Parent URL": null}