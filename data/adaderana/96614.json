{"Source": "Adaderana", "Timestamp": "September 24, 2018 07:13 am", "Headline": "යතුරුපැදි අනතුරකින් අයෙකුට බරපතළයි", "News Content": "යාපනය, පේදුරුතුඩුව ප්‍රදේශයේදී සිදුවු රිය අනතුරකින් තරුණයෙකු බරපතළ තුවාල ලබා ඇති බව පේදුරුතුඩුව පොලීසිය පවසයි. ඊයේ(23) සවස මෙම අනතුර සිදුව ඇති බව පොලීසිය සඳහන් කළේය. යතුරුපැදියක් හා මගී ප්‍රවාහන කුඩා බස් රථයක් එකිනෙක ගැටීමෙන් අනතුර සිදුව ඇති අතර, අනතුරින් යතුරුපැදිකරු බරපතළ තුවාල ලබා ඇති බව වාර්තා වෙයි. අනතුරින් කට්කෝවලම් ප්‍රදේශයේ පදිංචි ජීවන්රාජ් නමැති තරුණයෙකු බරපතළ තුවාල ලබා ‍යාපනය රෝහලට ඇතුළත් කොට ඇති බවද පොලීසිය සඳහන් කළේය. අනතුරෙන් යතුරුපැදියට දැඩි අලාභ හානි වී ඇති අතර, සිද්ධිය සම්බන්ධයෙන් පේදුරුතුඩුව පොලීසිය වැඩිදුර පරීක්ෂණ මෙහෙයවයි. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96614", "Category": null, "Parent URL": null}