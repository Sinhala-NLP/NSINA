{"Source": "Adaderana", "Timestamp": "December 24, 2017 09:41 am", "Headline": "දිවයින වටා මුහුදු ප්‍රදේශ රළුවෙයි - පරිස්සමින්", "News Content": "උතුරු නැගෙනහිර , උතුරු මැද සහ ඌව පළාත්වලත් හම්බන්තොට දිස්ත්‍රික්කයේත් අද (24) දිනයේ මද වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. සබරගමුව පළාතේත්, ගාල්ල, මාතර සහ නුවරඑළිය දිස්ත්‍රික්කවලත් සවස දෙකෙන් පමණ පසු වැසි ඇති විය හැකි බව එම දෙපාර්තමේන්තුව සඳහන් කළේය. මේ අතර මන්නාරම - පුත්තලම හරහා කොළඹ දක්වා මුහුදු ප්‍රදේශ ද ගාල්ල මාතර හරහා හම්බන්තොට දක්වා මුහුදු ප්‍රදේශ ද තරමක් රළු ස්වභාවයක් ගත හැකි බව කාලගුණ විද්‍යා දෙපාර්තමේන්තුව පවසයි. එම ප්‍රදේශවල පැයට කිලෝමීටර් 70ත් 80ත් අතර වූ තාවකාලික තද සුළං ඇති විය හැකි එම දෙපාර්තමේන්තුව පවසයි. මුහුදුබඩ ප්‍රදේශවල ගිගුරුම් සහිත වැසි ඇති විය හැකි බැවින් නාවික කටයුතුවල දී සැලකිළිමත් වන ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=82003", "Category": null, "Parent URL": null}