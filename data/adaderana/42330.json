{"Source": "Adaderana", "Timestamp": "April 5, 2014 03:18 pm", "Headline": "කුණු ලූනූ ටොන් 80ත් කවන්න බැරිවෙයි", "News Content": "උත්සව සමයේ පාරිභෝගිකයන්ට බෙදාහැරීම සඳහා රැගෙනවිත් වැලිසර ආර්ථික මධ්‍යස්ථානයේ ගබඩාවක් තුළ ගබඩා කර තිබු පරිභෝජනයට නුසුදුසු ලොකු ලූනූ තොගයක් පාරිභෝගික අධිකාරිය විසින් සොයාගෙන තිබේ. ටොන් 80ක ලොකු ලූනූ මෙලෙස සොයාගත් බව පාරිභෝගික අධිකාරිය සඳහන් කළේය. මෙම ලොකු ලූනූ තොගයේ වටිනාකම රුපියල් ලක්ෂ 60ක් පමණ වන බව සඳහන්ය. පිටකොටුව 5වන හරස් විදියේ ව්‍යාපාරිකයෙකු විසින් මෙම ලොකු ලූනූ තොගය ඉන්දියාවේ සිට මෙරටට ගෙන්වා ඇති බව ද පාරිභෝගික අධිකාරිය පැවසීය‍. මේ ආකාරයට වත්තල ප්‍රදේශයේ ගබඩාවකින් කල් ඉකුත් වූ දොඩම් තොගයක් ද සොයාගැනිණ.", "URL": "https://sinhala.adaderana.lk/news.php?nid=42330", "Category": null, "Parent URL": null}