{"Source": "Adaderana", "Timestamp": "November 13, 2010 11:34 am", "Headline": "අනතුරකට ලක්ව බේරාගත් යාත්‍රාවක් ත්‍රිකුණාමල ව‍රායට ගෙනඑයි", "News Content": "මාතර ප්‍රදේශයෙන් මුහුදු ගොස් අනතුරට ලක්ව සිටියදී බේරාගත් ධීවර යාත්‍රාවක් ත්‍රිකුණාමල ව‍රාය වෙත ගෙන ඒමට නාවික හමුදාව කටයුතු කර තිබේ. ධීවර කාර්මිකයින් පස් දෙනෙකු සමග මෙම ධීවර යාත්‍රාව ත්‍රිකුණාමලයට කිලෝමීටර් 700 ක් ඊසාන දෙසින් අනතුරට ලක්ව තිබූ බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා සඳහන් කළේය. අනතුරුව නාවික හමුදාවේ සමුද්‍ර නෞකාව යොදාගනමින් අදාළ ධීවර යාත්‍රාව සහ ධීවරයින් පිරිස බේරාගත් බව අතුල සෙනරත් මහතා ප්‍රකාශ කළේය. නාවික‍ හමුදාවේ ඉංජිනේරු කාර්මිකයින් විසින් අනතුරට පත් යාත්‍රාව සම්පූර්ණයෙන් අලුත්වැඩියා කර අවශ්‍ය ඉන්ධන ද ලබාදී ත්‍රිකුණාමල වරායට ගෙන ආ බව ඔහු වැඩිදු‍රටත් කියා සිටියේය.", "URL": "https://sinhala.adaderana.lk/news.php?nid=12122", "Category": null, "Parent URL": null}