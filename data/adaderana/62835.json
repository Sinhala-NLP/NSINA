{"Source": "Adaderana", "Timestamp": "August 7, 2016 11:11 am", "Headline": " දළදා මංගල්‍යට විශේෂ පොලිස් ආරක්ෂාවක්", "News Content": "මහනුවර ඇසළ පෙරහැර මංගල්‍ය වෙනුවෙන් පොලිස් නිලධාරීන් 4500කට ආසන්න පිරිසක් රාජකාරී සඳහා යෙදවා ඇති බව මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති එස්.ඒ.ඩී.එස් ගුණවර්ධන මහතා පවසයි.අද(07) සිට ඔවුන් පෙරහැර රාජකාරී සඳහා අනියුක්ත කර ඇති බව ඔහු සඳහන් කළේය.විශේෂ කාර්යය බලකායේ නිලධාරීන් 200 දෙනෙකු ද පෙරහැර රාජකාරී සඳහා යොදවා තිබේ.දළදා වහන්සේ සම්බන්ධ පෙරහැර කටයුතුවලදී නියෝගවලට පමණක් තම රාජකාරී සීමා නොකරන ලෙස මධ්‍යම පළාත් භාර ජ්‍යෙෂ්ඨ නියෝජ්‍ය පොලිස්පති එස්.ඒ.ඩී.එස් ගුණවර්ධන මහතා නිලධාරීන්ගෙන් ඉල්ලීමක් කරයි.පෙරහැර නැරඹීමට පැමිණෙන දෙස් විදෙස් සංචාරකයින්ට උපරිම ආරක්ෂාවක් ලබාදෙමින් සහ ඔවුන්ගේ පහසුව පිළිබඳ සළකා කටයුතු කරන ලෙස ද පොලිස් නිලධාරීන් රාජකාරී කළ යුතු බව එස්.ඒ.ඩී.එස් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=62835", "Category": null, "Parent URL": null}