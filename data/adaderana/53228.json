{"Source": "Adaderana", "Timestamp": "August 13, 2015 06:03 pm", "Headline": "ඉන්දියාවේදී අතුරුදහන් වූ ලාංකිකයාගේ සිරුර හමුවෙයි ", "News Content": "ඉන්දියාවේ සංචාරයක නිරතවෙමින් සිටියදී අතුරුදහන්ව සිටි ශ්‍රී ලාංකිකයාගේ මළ සිරුර සොයාගෙන තිබේ.එරට උත්තර් ප්‍රදේශ් ප්‍රාන්තයේ ශාරාවස්ති දිස්ත්‍රික්කයේ පිහිටි කොරියානු ආගමික ස්ථානයක ජල පොකුණක තිබී එම මළ සිරුර සොයාගෙන ඇති බව විදෙස් මාධ්‍ය වාර්තා කළේය.අදාළ පුද්ගලයා තවත් ශ්‍රී ලාංකිකයින් 63න් දෙනෙකුගෙන් සමන්විත කණ්ඩායමක් සමඟ ඉන්දියාවේ සංචාරයක නිරත වී ඇති අතර පසුගිය 11 වනදා එම කොරියානු ආගමික ස්ථානය වෙත පැමිණ තිබේ.එහි නවතැන් ගෙන සිටියදී මෙම පුද්ගලයා අතුරුදන්ව තිබූ බව සඳහන්ය.ඒ අනුව ඔහු සෙවීම සඳහා මෙහෙයුම් ක්‍රියාත්මක කර තිබූ අතර පොකුණේ පාවෙමින් තිබූ මළ සිරුර ඊයේ සොයාගෙන ඇති බව ඉන්දීය මාධ්‍ය වාර්තා කළේය.මෙලෙස මියගොස් ඇත්තේ 78 හැවිරිදි ශ්‍රී ලාංකිකයෙකු වන අතර ඔහුගේ මළ සිරුර පශ්චාත් මරණ පරීක්ෂණය සඳහා යොමු කර තිබේ.", "URL": "https://sinhala.adaderana.lk/news.php?nid=53228", "Category": null, "Parent URL": null}