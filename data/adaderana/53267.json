{"Source": "Adaderana", "Timestamp": "August 16, 2015 09:31 am", "Headline": "ඡන්දය හිමි සියලුම පුද්ගලයින්ට ප්‍රකාශ කිරීමට අවස්ථාව දියයුතුයි", "News Content": "ඉදිරි මහ මැතිවරණයට අදාළව රජයේ සහ පෞද්ගලික අංශයේ රැකියාවල නියුතු ඡන්දය හිමි සියලු ඡන්ද දායකයින්ට ඡන්දය ප්‍රකාශ කිරීමට අවස්ථාව ලබාදිය යුතු බව මැතිවරණ මහලේකම් කාර්යාලය පවසයි.ගැසට් පත්‍රයක් මගින් අදාළ නිවාඩු ලබාදෙන ක්‍රියාපටිපාටිය ප්‍රකාශයට පත් කර ඇති බව අතිරේක මැතිවරණ කොමසාරිස් එම්.එම්.මොහොමඩ් මහතා සඳහන් කළේය.ඒ අනුව දුර ප්‍රමාණය සැලකිල්ලට ගනිමින් වරුවක අවම නිවාඩු කාලයක සිට දින දෙකක් දක්වා උපරිම නිවාඩු කාලයක් එම ඡන්ද දායකයින්ට හිමි වන බව එම්.එම්.මොහොමඩ් මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=53267", "Category": null, "Parent URL": null}