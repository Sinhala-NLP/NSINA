{"Source": "Adaderana", "Timestamp": "August 2, 2018 10:15 am", "Headline": "උල්පත රක්ෂිතයේ හට ගත් ගින්න නිවයි", "News Content": "විල්ගමුව ප්‍රාදේශීය ලේකම් කොට්ඨාශයට අයත් සිරිගුණේ කක්කුටු උල්පත රක්ෂිතයේ හට ගත් ගින්න මේ වන විට මැඩපවත්වා තිබේ. විල්ගමුව පොලීසිය සඳහන් කළේ ගින්නෙන් මේ වන විට අක්කර 30කට ආසන්න ප්‍රමාණයක් විනාශ වී ඇති බවයි. ගින්නෙන් කිසිදු ජීවිත හානියක් හෝ දේපළ හානියක් සිදුව නොමැති බව පොලීසිය සඳහන් කළේය. ගින්න පැතිර යාම මේ වන විට සම්පූර්ණයෙන්ම මැඩ පවත්වා ඇති අතර කිසියම් පිරිසක් විසින් අදාළ රක්ෂිතයට ගිනි තබන්නට ඇතැයි සැකකරන බව පොලීසිය සඳහන් කළේය.", "URL": "https://sinhala.adaderana.lk/news.php?nid=93663", "Category": null, "Parent URL": null}