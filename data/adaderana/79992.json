{"Source": "Adaderana", "Timestamp": "November 16, 2017 08:12 am", "Headline": " වේයංගොඩ ගම්පහ දුම්රිය ප්‍රමාදයක්", "News Content": "ගම්පහ, දාරළුව ප්‍රදේශයේදී දුම්රියක් කාර්මික දෝෂයකට ලක්වීම හේතුවෙන් ප්‍රධාන මාර්ගයේ දුම්රිය ධාවනයට බාධා එල්ල වී තිබේ. පොල්ගහවෙල සිට මොරටුව බලා ධාවනය වූ දුම්රියක් මෙලස කාර්මික දෝෂයකට ලක්ව ඇති බව දුම්රිය ප්‍රධාන පාලක මැදිරිය සඳහන් කළේය. මේ හේතුවෙන් ප්‍රධාන දුමරිය මාර්ගයේ දුම්රිය ධාවනය එක් මාර්ගයකින් පමණක් සිදුවන බව දුම්රිය පාලක මැදිරිය සඳහන් කළේය. කාර්මික දෝෂයට ලක්වූ දුම්රිය අලුත්වැඩියා කිරීමේ කටයුතු මේ වන විටත් ආරම්භ කර තිබේ. මේ අතර දුම්රිය පීලි පැනීමක් හේතුවෙන් උතුරු දුම්රිය මාර්ගයේ ගමනාගමන කටයුතු වලට තවදුරටත් බාධා එල්ලවී ඇති බවයි දුම්රිය පාලක මැදිරිය සඳහන් කළේය. පෙරේදා රාත්‍රී මැදවච්චිය සහ පරසන්ගස්වැව අතරදී රජරට රැජිණ සීග්‍රගාමී දුම්රිය පීලි පැනීමට ලක්වු අතර ඒ හේතුවෙන් උතුරු මාර්ගයේ දුම්රිය ධාවනය අනුරාධපුරය දක්වා පමණක් සීමා කර තිබේ.", "URL": "https://sinhala.adaderana.lk/news.php?nid=79992", "Category": null, "Parent URL": null}