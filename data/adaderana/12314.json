{"Source": "Adaderana", "Timestamp": "November 22, 2010 09:51 am", "Headline": "ජනපතිට අපහාස වන වීඩියෝ සහිත දුරකථනයක් ළඟ තබාගත් තරුණයෙක් අත්අඩංගුවට", "News Content": "ජනාධිපතිවරයාට අපහාස වන අන්දමේ වීඩියෝ දර්ශන සහිත ජංගම දුරකථනයක් ළඟ තබාගත් තරුණයෙකු මාතලේ, කළුදෑවල, දුනුකේවත්ත ප්‍රදේශයේදී අත්අඩංගුවට ගෙන තිබේ. ඊයේ(21) පස්වරුවේ සැකකරු අත් අඩංගුවට ගත් බව රත්තොට පොලිසිය පවසයි. රත්තොට ප්‍රා‍දේශීය සභාවේ මන්ත්‍රීවරයෙකුගේ පැමිණිල්ලක් මත අත්අඩංගුවට ගැනීම සිදුකර ඇත. සැකකරු දුනුකේවත්ත ප්‍රදේශයේ පදිංචිකරුවෙකු වන අතර ඔහු අද(22) මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12314", "Category": null, "Parent URL": null}