{"Source": "Adaderana", "Timestamp": "June 21, 2018 04:03 pm", "Headline": "හොරට වීසා හදන තැනක් පොලීසියෙන් වටලපු හැටි", "News Content": "ව්‍යාජ වීසා බලපත්‍ර සකසන ස්ථානයක් මිගමුව පොලිස් කොට්ඨාශ විමර්ශන අංශයේ නිලධාරින් විසින් වටලා තිබේ. පොලීසිය පැවසුවේ යුරෝපයෙ, ඔස්ට්‍රේලියාව ඇතුළු රටවල් රැසක් සඳහා මෙම ස්ථානයේ ව්‍යාජ වීසා බලපත්‍ර සකස්කර ඇති බවයි. මිගමුව, වැල්ලවීදිය, කිර්තිසිංහ ප්‍රදේශයේ නිවසක් තුළ මෙම කච්චේරිය පවත්වගෙන ගොස් තිබේ. මිගමුව කොට්ඨාස විමර්ශන ඒකකයේ නිළධාරීන්ට ලද තොරතුරකට අනුව මෙම වැටළිම සිදුකර ඇති අතර එහිදී නීති විරෝධීව විදෙස්ගත වන්නන් සඳහා ඉතාලිය,කැනඩාව,ඔස්ට්‍රේලියාව ඇතුළු රටවල් රැසක් සඳහා නීති විරෝධීව සැකසූ වීසා බලපත්‍රවලට අදාල ලේඛන හමුව තිබුණි. වැටලීමේදී එම නිවසේ සිටි එක් පුද්ගලයෙකු පොලීසිය විසින් අත්අඩංගුවට ගෙන තිබේ. පොලීසිය පැවසුවේ එහි තිබී මිගමුව හිටපු ජ්‍යේෂ්ඨ පොලිස් අධිකාරිවරයකුගේ නම සඳහන් කරමින් ආගමන විගමන දෙපාර්තමේතුවට යොමු කිරිමට නියමිතව තිබු ලිපි කිහියක්ද හමුවූ බවයි. සැකකරු අද(21) මිගමුව මහේස්ත්‍රාත් අධිකරණයට ඉදිරිපත් කිරිමට නියමිතව තිබේ.", "URL": "https://sinhala.adaderana.lk/news.php?nid=91266", "Category": null, "Parent URL": null}