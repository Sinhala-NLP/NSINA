{"Source": "Adaderana", "Timestamp": "December 23, 2010 11:13 am", "Headline": "උතුරු නැගෙනහිර නව බැංකු ශාඛා විවෘත කිරීමට ඉඩ ලැබෙයි", "News Content": "උතුරු හා නැගෙනහිර පළාත්වල නව බැංකු ශාඛා 136ක් විවෘත කිරීමට ශ්‍රී ලංකා මහ බැංකුව අවසර ලබාදී තිබේ. දැනටමත් එම පළාත්වල බැංකු ශාඛා 59ක් ස්ථාපිත කර ඇති බව මහ බැංකුව පවසයි. නැගෙනහිර පළාත තුළ බැංකු ශාඛා 64ක් ද, උතුරු පළාතේ බැංකු ශාඛා 72ක් ආරම්භ කිරීම සඳහා අනුමැතිය ලබාදී ඇති බව සඳහන්ය. විදේශීය බැංකු කිහිපයකින් ද උතුරු නැගෙනහිර පළාත් වල නව බැංකු ශාඛා ආරම්භ කිරීම සඳහා අවසර ඉල්ලා ඇති බව ද ශ්‍රී ලංකා මහ බැංකුව පවසයි.", "URL": "https://sinhala.adaderana.lk/news.php?nid=13040", "Category": null, "Parent URL": null}