{"Source": "Adaderana", "Timestamp": "January 26, 2019 09:27 am", "Headline": "පහරදීමකින් කාන්තාවක් ඝාතනය කරයි", "News Content": "මොරටුව, කොරළවැල්ල ප්‍රදේශයේදී පහරදීමකින් කාන්තාවක් ඝාතනය කර තිබේ. පොලීසිය පැවසුවේ දෙපිරිසක් අතර ඇති වූ බහින්බස්වීමක් දුරදිගයාම හේතුවෙන් ගලකින් පහරදී ඝාතනය සිදු කර ඇති බවයි. පහරකෑමෙන් බරපතල තත්ත්වයේ පසුවූ අදාල කාන්තාව පානදුර රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ මොරටුව, කොරළවැල්ල ප්‍රදේශයේම පදිංචිව සිටි 48 හැවිරිදි කාන්තාවකි. ඝාතනය සම්බන්ධයෙන් සැකකරුවන් දෙදෙනෙකු සහ සැකකාරිය අත්අඩංගුවට ගෙන ඇති අතර මොරටුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103096", "Category": null, "Parent URL": null}