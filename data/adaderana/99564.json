{"Source": "Adaderana", "Timestamp": "November 21, 2018 05:07 pm", "Headline": "චන්දිමාල් වෙනුවට ධනුෂ්ක ගුණතිලක කැඳවයි", "News Content": "දිනේෂ් චන්දිමාල් වෙනුවට ධනුෂ්ක ගුණතිලක සංචිතයට කැඳවා තිබේ. ධනුෂ්කගේ තරග තහනමෙන් පසු ඔහු සහභාගී වන පළමු ජාත්‍යන්තර තරගය මෙයයි. ශ්‍රී ලංකා ක්‍රිකට් කණ්ඩායමේ නිත්‍ය නායක දිනේෂ් චන්දිමාල් ශෘරිරික යෝග්‍යතා පරීක්ෂණයෙන් අසමත් වීම හේතුවෙන් එංගලන්තය සමඟ පැවැත්වීමට නියමිත තුන්වන ටෙස්ට් ක්‍රිකට් තරගයට ක්‍රීඩා නොකරන බව ශ්‍රී ලංකා ක්‍රිකට් ආයතකනය නිවේදනයක් නිකුත් කරමින් සඳහන් කළේය. ඒ අනුව තුන්වන තරගය සඳහාත් කණ්ඩායම මෙහෙවීමේ වගකීම සුරංග ලක්මාල්ට හිමිවී තිබේ. ශ්‍රී ලංකාව සහ එංගලන්තය අතර පැවති පළමු ටෙස්ට් තරයේ දී දිනේෂ් චන්දිමාල් ආබාධයකට ලක් වු අතර එම නිසා ඔහු දෙවන ටෙස්ට් තරගයේදී විවේක ගන්වනු ලැබුවා. එමෙන්ම ලබන 23 වැනිදා කොළඹ එස් එස් සී පිටියේදී ඇරඹෙන තුන්වන ටෙස්ට් තරගය සදහා ද දිනේෂ් චන්දිමාල්ගේ සෞඛ්‍ය තත්වය යහපත් නොවන බව තහවුරු වීම හේතුවෙන් ඔහු විවේක ගන්වන බව ශ්‍රී ලංකා ක්‍රිකට් ආයතනය නිකුත් කළ නිවේදනයේ සඳහන්.", "URL": "https://sinhala.adaderana.lk/news.php?nid=99564", "Category": null, "Parent URL": null}