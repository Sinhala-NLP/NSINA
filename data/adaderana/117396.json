{"Source": "Adaderana", "Timestamp": "August 24, 2019 09:51 pm", "Headline": "නටන දක්ෂයින් ජනපති අගයයි", "News Content": "ති‍්‍රවිධ හමුදාවේ, පොලිසියේ හා සිවිල් ආරක්ෂක බලකායේ නර්තන කණ්ඩායම් ජනාධිපති මෛතී‍්‍රපාල සිරිසේන මහතගේ ඇගයීමට ලක් විය. ඊයේ(23) පස්වරුවේ ජනාධිපති මන්දිරයේ දී ඔවුන් සමඟ සුහද හමුවකට එක් වූ ජනාධිපවරයා එම ශිල්පීන්ගේ දක්ෂතා අගය කරමින් ඇගයීම් සහතික ද පිළිගැන්වීය. රාජ්‍ය උත්සව වර්ණවත් සහ සාර්ථක කර ගැනිමට මෙම නර්තන කණ්ඩායම් ලබාදෙන දායකත්වය අගය කළ ජනාධිපතිවරයා ඔවුන් වෙනුවෙන් සිය සුභාශීංසන පිළිගැන්වීය. පළමු වතාවට ජනාධිපති මන්දිරයේ දී මෙවන් හමුවක් සංවිධානය කිරීම පිළිබඳ එම ශිල්පීන්ගේ ගෞරවය ජනාධිපවරයා වෙත පුද කෙරිණි. අනතුරුව සියලූදෙනා වෙනුවෙන් රාති‍්‍ර භෝජන සංග‍්‍රහයක් ද සංවිධානය කර තිබිණි. මින් අනතුරුව මහවැලි සංහි`දියාවේ ග‍්‍රන්ථය, 95න් පසු මහවැලි, පොළොන්නරුව ශාස්ති‍්‍රය පර්යේෂණාත්මක කෘතිය සහ, “Moragahakanda Dream Reservoir” ග‍්‍රන්ථ සම්පාදක මණ්ඩල සමඟ ද ජනාධිපතිතුමා හමුවකට එක් විය.", "URL": "https://sinhala.adaderana.lk/news.php?nid=117396", "Category": null, "Parent URL": null}