{"Source": "Adaderana", "Timestamp": "August 29, 2018 08:10 am", "Headline": "මින්නේරියේ වනජීවි නිලධාරීන්ට පහරදුන් 12ක් පොලිස් දැලේ", "News Content": "මින්නේරිය ජාතික වනෝද්‍යානයේ වනජීවි නිලධාරීන්ට පහරදීමේ සිද්ධිය සම්බන්ධයෙන් පුද්ගලයින් 12 දෙනෙකු අත්අඩංගුවට ගෙන තිබේ. අදාළ පහරදීම සම්බන්ධයෙන් ඊයේ(28) පෙරවරුවේ සැකකරුවන් දෙදෙනෙකු අත්අඩංගුවට ගෙන තිබූණි. ඔවුන් දෙදෙනා හිගුරක්ගොඩ මහේස්ත්‍රාත් අධිකරණයට ඉදිරිපත් කිරිමෙන් පසු ලබන මස 11 වනදා දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක කාර්යාලය සඳහන් කළේය. පසුව සිද්ධියට අදාල තවත් සැකකරුවන් 10 දෙනෙකු ඊයේ පස්වරුවේ හබරණ පොලීසිය විසින් අත්අඩංගුවට ගෙන තිබේ. සැකකරුවන් 10 දෙනා අද(29) හිගුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි. පොලීසිය සඳහන් කළේ අත්අඩංගුවට ගත් පුද්ගලයින් අතර හිඟුරක්ගොඩ ප්‍රාදේශීය සභාවේ මන්ත්‍රීවරයෙකු ද සිටින බවයි. පසුගිය 26 වනදා මින්නේරිය ජාතික විනෝද්‍යානය තුළ නීතිවිරෝධි ලෙස ධීවර කටයුතුවල නිරත වූ පුද්ගලයින් දෙදෙනෙකු වනජීවි නිළධාරින් විසින් අත්අඩංගුවට ගෙන තිබූ අතර පසුව ධිවරයින් පිරිසක් විසින් එම වනජිවි නිළධාරින්ට පහරදී අදාළ පුද්ගලයින් දෙදෙනා රැගෙන ගොස් තිබුණි.", "URL": "https://sinhala.adaderana.lk/news.php?nid=95174", "Category": null, "Parent URL": null}