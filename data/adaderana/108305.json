{"Source": "Adaderana", "Timestamp": "April 20, 2019 04:34 pm", "Headline": "සංක්‍රමණිකයන් නිසා අර්බුදයකට මුහුණ පෑ මෙක්සිකෝව", "News Content": "සංක්‍රමණිකයින් හේතුවෙන් මෙක්සිකෝව දැඩි අර්බුදයකට මුහුණ පා ඇති බව විදෙස් මාධ්‍ය වාර්තා කරයි. විදෙස් මාධ්‍ය වාර්තා කළේ මේ හේතුවෙන් ඔවුන් සිය සංක්‍රමණික ප්‍රතිපත්ති වෙනස් කිරීමට පියවර ගෙන ඇති බවයි. දකුණුදිග මෙක්සිකෝවට පැමිණි මේ සංක්‍රමණිකයින් පිරිසගේ මාර්ගය අවහිර කරමින් ඔවුන්ගේ අභිමුවට එරට පොලීසිය සහ සංක්‍රමණික නිලධාරීන් පැමිණ තිබේ. අනතුරුව බස් රථ සහ වෑන් රථ යොදාගෙන ඔවුන් සංක්‍රමණික මධ්‍යස්ථානවලට ප්‍රවාහනය කිරීමට ඔවුන් පියවර ගත්තේය. අමෙරිකාව සංක්‍රමණිකයින් සම්බන්ධයෙන් දැඩි ස්ථාවරයක පසුවද්දී මධ්‍යම අමෙරිකානු රටවල් වල සිට පැමිණෙන සංක්‍රමණිකයන්ට රැකවරණය සළසන බවට මෙක්සිකෝ බලධාරීන් ප්‍රතිඥා දී තිබෙනවා. කෙසේ වෙතත් මේ හේතුවෙන් සංක්‍රමණිකයින් විශාල පිරිසකට එහි කඳවුරු තුළ දිවි ගෙවිමට සිදුව ඇති බව විශ්ලේෂකයින් පෙන්වා දෙයි. ඒවා අවිධිමත් ලෙස පවත්වාගෙන යන බවටද බලධාරීන්ට චෝදනා එල්ල වෙයි. කෙසේ වෙතත් මෙක්සිකෝව මේ වනවිට නිදහස් වීසා ප්‍රතිපත්තිය වෙනස් කර සංක්‍රමණිකය මධ්‍යස්ථාන රටේ උතුරු දිග ප්‍රදේශය තුළ ස්ථානගත කිරීමට පියවර ගෙන ඇති බව වාර්තා වෙයි. ඔවුන් එම ක්‍රියාමාර්ගය ගෙන ඇත්තේ අමෙරිකාව සමඟ පවතින මෙක්සිකෝ දේශසීමාව හරහා සංක්‍රමණිකයින් තම රටට ඇතුළු වීමටඋත්සහ කරන බවට අමෙරිකාවෙන් විවේචන එල්ල විමටත් සමඟයි.", "URL": "https://sinhala.adaderana.lk/news.php?nid=108305", "Category": null, "Parent URL": null}