{"Source": "Adaderana", "Timestamp": "February 12, 2017 01:37 pm", "Headline": "ආණ්ඩුවට ජනතා විරෝධය එල්ල වෙනවා", "News Content": "වත්මන් ආණ්ඩුවට දිනෙන් දින ජනතා විරෝධය එල්ල වෙමින් පවතින බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී රංජිත් සොයිසා මහතා පවසයි. කොළොන්න ප්‍රදේශයේ පැවති ජනහමුවකට එක්වෙමින් රංජිත් සොයිසා මන්ත්‍රීවරයා මෙම අදහස් පළ කළේය.මේ අතර මහ බැංකු බැඳුම්කර ගනුදෙනුවට සම්බන්ධ ප‍්‍රශ්නගත සමාගම රාජ්‍ය ආයතනද මිල දී ගැනීමට කටයුතු කරමින් සිටින බව ඒකාබද්ධ විපක්ෂය පවසයි.පාර්ලිමේන්තු මන්ත‍්‍රී රංජිත් සොයිසා ප‍්‍රකාශ කළේ ආණ්ඩුව ඒ සම්බන්ධයෙන් තවදුරටත් නිහඬ ප‍්‍රතිප්තිතයක් අනුගමනය කරමින් සිටින බවයි.කෙසේ වෙතත් මුදල් රාජ්‍ය අමාත්‍ය ලක්ෂ්මන් යාපා අබේවර්ධන කොළඹ ඉකුත්දා පැවති මාධ්‍ය හමුවක දී කියා සිටියේ හිටපු මහ බැංකු අධිපතිවරයාගේ ගනුදෙනු සම්බන්ධයෙන් නඩු පැවරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=69506", "Category": null, "Parent URL": null}