{"Source": "Adaderana", "Timestamp": "September 3, 2018 09:02 pm", "Headline": "බය වෙලා තියෙන්නේ ජාතික ආණ්ඩුවේ ඉන්න ශ්‍රී ලංකා නිදහස් පක්ෂ අය", "News Content": "ලබන 05වනදා කොළඹදී පවත්වන විරෝධතාවයට බිය වී ඇත්තේ එක්සත් ජාතික පක්ෂය නොව ජාතික ආණ්ඩුව තුළ සිටින ශ්‍රී ලංකා නිදහස් පක්ෂ මන්ත්‍රීවරුන් බව, ජාතික ආණ්ඩුවෙන් ඉවත් වූ ශ්‍රී ලංකා නිදහස් පක්ෂ පාර්ලිමේන්තු මන්ත්‍රී කණ්ඩායම පවසයි. අද (03) කොළඹදී මාධ්‍ය හමුවක් කැඳවමින් ඔවුන් මේ බව සඳහන් කළේය. වර්තමානයේ ශ්‍රී ලංකා නිදහස් පක්ෂයේ දිය යටින් ගින්දර ගෙනියන උදවියද සිටින බවද මන්ත්‍රිවරයා එහිදි පැවසීය. තවද එම මාධ්‍ය හමුව ඇමතු පාර්ලිමේන්තු මන්ත්‍රි ඩිලාන් පෙරේරා මහතා පැවසුසේ වර්තමානයේ ශ්‍රි ලංකා නිදහස් පක්ෂයේ සිටින ලේකම්වරයා එම පක්ෂයේ සමාජිකයෙක් නොවන බවයි. තවද අදහස්දැක්වු මන්ත්‍රිවරයා පැවසුවේ ශ්‍රි ලංකා නිදහස් පක්ෂය සන්ධාන ආණ්ඩුවෙන් ඉවත් වීමට කිසිවෙකුටත් බාදා සිදු නොකරන ලෙසයි.", "URL": "https://sinhala.adaderana.lk/news.php?nid=95491", "Category": null, "Parent URL": null}