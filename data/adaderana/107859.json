{"Source": "Adaderana", "Timestamp": "April 12, 2019 08:01 am", "Headline": "ආගමික ස්ථාන කීපයක සිදු කල ගිනි තැබීම්වලට නියෝජ්‍ය පොලිස්පතිවරයෙකුගේ පුතෙක් මාට්ටු", "News Content": "අමෙරිකාවේ ලුසියානා ප්‍රාන්තයේ පිහිටි ආගමික ස්ථාන කිහිපයක සිදුකළ ගිනිතැබීමේ සිද්ධිවලට අදාලව එරට නියෝජ්‍ය පොලිස්පතිවරයෙකුගේ පුත්‍රයෙක් අත්අඩංගුවට ගෙන තිබේ. අත්අඩංගුවට ගෙන ඇත්තේ 21 හැවිරිදි හෝල්ඩන් මැතිව්ස් නම් අයෙකු වන අතර ඔහු ගිනි තැබීම් පිළිබඳ චෝදනා 3කට සම්බන්ධ අයෙකු බව විදෙස් වාර්තා සඳහන් කළේය. සැකකරුට එරෙහිව ඇති චෝදනා ඔප්පු වුවහොත් ඔහුට වසර 15ක් දක්වා සිර දඬුවම් නියම වන බව විදෙස් වාර්තා පෙන්වා දෙයි. සිය පුත්‍රයාට එල්ලවන චෝදනා සම්බන්ධයෙන් තමා මෙතෙක් දැනුවත්ව නොසිටි බව නියෝජ්‍ය පොලිස්පතිවරයා සඳහන් කර ඇත. කෙසේවෙතත් එම ආගමික ස්ථානය ගිනි තැබීමේන කිසිඳු ජීවිත හානියක් සිදුවී නොමැති බව සඳහන්.", "URL": "https://sinhala.adaderana.lk/news.php?nid=107859", "Category": null, "Parent URL": null}