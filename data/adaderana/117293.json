{"Source": "Adaderana", "Timestamp": "August 23, 2019 02:39 pm", "Headline": "ළමා නිවාසයේ සිටි දැරියට අතවර කළ මුරකරු අත්අඩංගුවට", "News Content": "ළමා නිවාසයක රඳවා සිටි බාල වයස්කාර දැරිවියක් දූෂණය කිරීමේ සිද්ධියක් සම්බන්ධයෙන් එම ළමා නිවාසයේ මුරකරු ලෙස සේවය කරමින් සිටි පුද්ගලයෙකුව අත්අඩංගුවට ගෙන ඇති බව ආණමඩුව පොලීසිය පවසයි. මෙලෙස අත්අඩංගුවට ගෙන ඇත්තේ 53 හැවිරිදි පද්ගලයෙකි. අතවරයට ලක්ව ඇත්තේ ආණමඩුව-ආඩිගම ප්‍රදේශයේ පිහිටි ළමා නිවාසයක සිටි දැරිවියකි. පසුගිය 21 වැනිදා රාත්‍රීයේ මෙම ළමා නිවාසයේ රැදී සිටි දැරිවියන් සිව් දෙනෙකු ඉන් පලා ගොස් ඇති අතර එම ළමා නිවාසයේ පාලිකාව විසින් මේ බව ආණමඩුව පොලීසියට දැණුම් දීමට කටයුතු කර ඇති බව වාර්තා වෙයි. ආණමඩුව පොලීසිය විසින් පලා යමින් සිටි දැරිවින් සිව් එදිනම රාත්‍රීයේ තම බාරයට ගෙන ඇති අතර එම දැරිවියන්ව ආපසු ළමා නිවාසයට බාර දීමට උත්සාහ කර ඇත. නමුත් එක් දැරිවියක් ආපසු ළමා නිවාසයට යාම දිගින් දිගටම ප්‍රතික්ෂේප කර ඇති අතර ඒ සම්බන්ධයෙන් ඇයගෙන් විමසන විට මෙම සිද්ධිය අනාවරණය වී තිබේ. ළමා නිවාසයේ මුරකුරු විසින් අවස්ථා කීපයකදී තමන්ව දුෂණය කළ බව දැරිවිය මෙහිදී පොලීසිය හමුවේ පවසා ඇති බව වාර්තා වෙයි. දුෂණයට ලක්ව ඇති දැරිවියගේ මව සහ පියා දෙදෙනාම නොමැති බවත්, ඇය අඹන්පොල ප්‍රදේශයේ පදිංචිව සිට ඇති බවත් විමර්ශණ වලදී හෙළිවී තිබේ. සැකකරු ආණමඩුව මහේස්ත්‍රාත් අධිකරනයට ඉදිරිපත් කිරීමට නියමිත අතර ආණමඩුව පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=117293", "Category": null, "Parent URL": null}