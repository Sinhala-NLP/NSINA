{"Source": "Adaderana", "Timestamp": "July 31, 2018 02:16 pm", "Headline": "නීතිය ක්‍රියාත්මක කිරීමේ දී අග්‍රාමාත්‍යවරයාගෙන් බලපෑම් එල්ල වෙනවා", "News Content": "වර්තමානය තුළ නීතිය ක්‍රියාත්මක කිරීමේ දී අග්‍රාමාත්‍යවරයාගේ බලපෑමක් එල්ල වෙමින් පවතින බව සාධාරණ සමාජයක් සඳහා වු ජාතික ව්‍යාපාරයේ සභාපති මහාචාර්ය සරත් විජේසුරිය මහතා පවසයි. ඔහු පෙන්වා දෙන්නේ පසුගිය රජයේ දූෂණ අක්‍රමිකතා පිළිබඳව සිදුකෙරෙන පරීක්ෂණ අග්‍රාමාත්‍යවරයාගේ මැදිහත්විම යටතේ මන්දගාමී වී ඇති බවය. පුරවැසි බලය සංවිධානය විසින් කැඳවා තිබූ ප්‍රවෘත්ති සාකච්ඡාවකට එක්වෙමින් මහාචාර්ය සරත් විජේසුරිය මහතා මෙම අදහස් පල කළේය.", "URL": "https://sinhala.adaderana.lk/news.php?nid=93539", "Category": null, "Parent URL": null}