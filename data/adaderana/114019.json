{"Source": "Adaderana", "Timestamp": "July 12, 2019 10:43 pm", "Headline": "අයිස් සමඟ අයෙක් නාවික හමුදා බාරයට", "News Content": "කල්පිටිය, ශේතවාඩිය ප්‍රදේශයේ සිදු කළ මෙහෙයුමකදී අයිස් මත්ද්‍රව්‍ය සමඟ සැකකරුවෙක් නාවික හමුදා බාරයට ගෙන ඇත. වයඹ නාවික විධානයට අනුයුක්ත නාවිකයන් පිරිසක් කල්පිටිය, ශේතවාඩිය ප්‍රදේශයේ සිදු කළ විශේෂ මෙහෙයුමකදි අලෙවි කිරීම සඳහා අයිස් මත්ද්‍රව්‍ය මිලිග්‍රෑම් 1000 ක් රැගෙන යතුරුපැදියකින් ගමන් කරමින් සිටිය දී මෙලෙස නාවික හමුදා බාරයට ගෙන ඇත. නාවික බාරයට පත් මෙම පුද්ගලයා වසය අවුරුදු 40 ක් වන කල්පිටිය, පෙරියකුදිරිප්පු ප්‍රදේශයේ පදිංචිකරුවෙකු බව හඳුනාගෙන ඇති අතර, එම පුද්ගලයා, යතුරුපැදිය සහ අයිස් මත්ද්‍රව්‍ය ප්‍රමාණය ඉදිරි විමර්ශන කටයුතු සඳහා කල්පිටිය, පොලීසිය වෙත බාර දීමට කටයුතු කර ඇත.", "URL": "https://sinhala.adaderana.lk/news.php?nid=114019", "Category": null, "Parent URL": null}