{"Source": "Adaderana", "Timestamp": "August 24, 2015 09:37 am", "Headline": "පාර්ලිමේන්තුවේ තොරතුරු කවුළුව විවෘතයි", "News Content": "පාර්ලිමේන්තුවේ තොරතුරු කවුළුව අද ආරම්භ වෙයි.එය හෙට සහ අනිද්දා යන දිනවලදී ද පැවැත්වීමට නියමිතයි.උදෑසන 09.30 සිට පස්වරු 03.30 දක්වා මෙම තොරතුරු කවුළුව විවෘතව තැබෙනු ඇත.මෙහිදී පාර්ලිමේන්තු මන්ත්‍රිවරුන්ට ප්‍රයෝජනවත් සහ අවශ්‍ය තොරතුරු ලිපි ලේඛනාදිය ලබාදීමට සැලසුම් කර ඇත.මේ සඳහා පාර්ලිමේන්තුවට ප්‍රවේශවීමේදී තහවුරු කළ හැකි වලංගු ලේඛනයක් රැගෙන එන ලෙස පාර්ලිමේන්තුවට පැමිණෙන සියලූම තේරීපත්වූ මන්ත්‍රිවරුන්ගෙන් පාර්ලිමේන්තු මහලේකම්වරයා ඉල්ලීමක් කරයි.එමෙන්ම මෙම කටයුතු තවදුරටත් පහසු කර ගැනීනම සඳහා www.parliament.lk යන වෙබ් අඩවියේ පළ කර ඇති ආකෘති පත්‍රය සම්පූර්ණ කර රැගෙන එන ලෙස ද පාර්ලිමේන්තු මහලේකම්වරයා දැනුම්දෙයි.මේ අතර අද දිනයේදී පාර්ලිමේන්තු මන්ත්‍රිවරුන්ගේ නිල හැඳුනුම්පත් සඳහා ඡායාරූප ගැනීමේ කටයුතු සුදානම් කර ඇති අතර ඒ සඳහා ද සුදානමින් පැමිණෙන ලෙසට තේරීපත්වූ සියලු මන්ත්‍රිවරුන්ගෙන් ඉල්ලීමක් කර ඇත.", "URL": "https://sinhala.adaderana.lk/news.php?nid=53416", "Category": null, "Parent URL": null}