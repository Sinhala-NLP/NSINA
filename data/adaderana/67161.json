{"Source": "Adaderana", "Timestamp": "December 19, 2016 09:43 am", "Headline": "විදෙස් මුදල් හොර පාරෙන් යවන්න ගිහින් 3ක් මාට්ටු", "News Content": "නීතිවිරෝධී ආකාරයෙන් මෙරටින් විදේශීය මුදල් තොගයක් පිටකිරීමට උත්සහ කළ විදේශීය ජාතිකයින් තිදෙනෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ.ඊයේ (18) රාත්‍රී 10ට පමණ මෙම සැකකරුවන් තිදෙනා කටාර් ගුවන් සේවයට අයත් QR 655 දරණ ගුවන් යානයෙන් කටාර් රාජ්‍යය බලා යෑමට පැමිණ ඇති බව වාර්තා වේ.මෙම විදේශීය ජාතිකයින් තිදෙනා පිළිබඳ සැක සිතූ ගුවන් තොටුපළ රේගුව මොවුන් සිය බාරයට ගෙන පරීක්ෂාවට ලක්කර ඇති අතර එහිදී ඔවුන්ගේ ගමන් මළු තුළ සහ ශරීරයේ සඟවා තිබූ විදේශීය මුදල් තොගයක් රේගුව විසින් සොයාගෙන ඇත.අමෙරිකානු ඩොලර් සහ යුරෝ මෙලෙස සොයාගෙන ඇති අතර ඒවායේ වටිනාකම රුපියල් එක්කෝටි 16 ලක්ෂයක් වන බව ගුවන් තොටුපළ රේගුව සදහන් කරයි.මෙලෙස අත්අඩංගුවට ගෙන ඇත්තේ ඊජිප්තු, ලෙබනන් සහ පලස්තීන ජාතිකයින් තිදෙනෙකු බව වාර්තා වේ.සැකකරුවන් සම්බන්ධයෙන් ශ්‍රී ලංකා රේගුවේ ගුවන් තොටුපළ කාර්යාංශය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=67161", "Category": null, "Parent URL": null}