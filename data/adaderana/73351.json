{"Source": "Adaderana", "Timestamp": "May 20, 2017 04:12 pm", "Headline": " සොරකමේ ගිය 2ක් මාට්ටු", "News Content": "කොල්ලකෑම් හා සොරකම් ගණනාවකට සම්බන්ධ තරුණයින් දෙදෙනෙකු ගල්කිස්ස නොවිසඳුනු අපරාධ ඒකකය විසින් අත්අඩංගුවට ගෙන තිබේ.රත්මලාන ප්‍රදේශයේ කොල්ලකෑම් හා සොරකම් ගණනාවකට අදාළ පුද්ගලයින් දෙදෙනා සම්බන්ධ බව පොලිස් මූලස්ථානය සඳහන් කළේය.සැකකරුවන් සතුව තිබී ජංගම දුරකථන, රන් මාල හා වාහන අමතර කොටස් ඇතුළු තවත් උපකරණ කිහිපයක් සොයාගත් බව සඳහන්ය.අත්අඩංගුවට ගෙන ඇත්තේ රත්මලාන ප්‍රදේශයේ පදිංචි 19 හා 28 හැවිරිදි තරුණයින් දෙදෙනෙකු වන අතර ඔවුන් දෙදෙනා ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=73351", "Category": null, "Parent URL": null}