{"Source": "Adaderana", "Timestamp": "February 11, 2011 08:12 am", "Headline": "නිත්‍යානුකූලව සේවයෙන් ඉවත්වීමට දුන් කාලය හෙටින් අවසන්", "News Content": "යුද හමුදාවෙන් පැන ගිය සෙබළුන්ට නිත්‍යානුකූලව සිය සේවාවලින් ඉවත් වීමට ලබාදී තිබූ කාලය හෙටින් අවසන් වෙයි. 63 වන නිදහස් දිනයට සමගාමීව පසුගිය 4 වනදා සිට මෙම සහන කාලය ලබාදී තිබූ බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා පවසයි. එම කාලය තුළ නිලධාරීන් තිදෙනෙකු සහ යුද හමුදා භටයන් 1,500 දෙනෙකු පමණ නිත්‍යානුකූලව සේවයෙන් ඉවත් වීමට පියවර ගෙන තිබේ. මේ අතර යුද හමුදාවෙන් පැනගිය සෙබළුන් අත්අඩංගුවට ගැනීමේ වැඩපිළිවෙළ තවදුරටත් ක්‍රියාත්මක වන බව ද උභය මැදවල මහතා සඳහන් කළේය. පසුගිය නොවැම්බර් මාසයේ සිට මේ දක්වා නිලධාරීන් දස දෙනෙකු සහ යුද හමුදා භටයින් 4,450 දෙනෙකු පමණ අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=14135", "Category": null, "Parent URL": null}