{"Source": "Adaderana", "Timestamp": "August 28, 2011 10:50 am", "Headline": "බෙන්තොට වෙඩි තැබීමකින් එක් අයෙක් මරුට", "News Content": "බෙන්තොට, පොල්වත්ත, හඹුරුගල ප්‍රදේශයේ සිදුවු වෙඩි තැබීමකින් පුද්ගලයෙකු ජිවිතක්ෂයට පත්වී තිබේ. අද(28) අලුයම දෙකට පමණ මෙම වෙඩි තැබීම සිදුවී ඇති බව බෙන්තොට පොලිසිය ප්‍රකාශ කරයි. උපන්දින සාදයකට සහභාගී වූ දෙපිරිසක් අතර ඇතිවු බහින් බස්වීමක් දුරදිග යාමෙන් පසුව මෙම වෙඩිතැබීම සිදුකර ඇති බව වාර්තා වේ. වෙඩි වැදීමෙන් මියගොස් ඇත්තේ 27 හැවිරිදි හඹුරුගල ප්‍රදේශයේ පදිංචි පුද්ගලයෙකි. අදාළ වෙඩිතැබීම සිදුකළ බවට සැකකෙරෙන පුද්ගලයින් දෙදෙනෙකු පිළිබඳව බෙන්තොට පොලිසිය මේ වන විට පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=18358", "Category": null, "Parent URL": null}