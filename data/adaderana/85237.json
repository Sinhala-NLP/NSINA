{"Source": "Adaderana", "Timestamp": "March 6, 2018 11:39 am", "Headline": " කලහකාරී හැසිරීම නිසා අත්අඩංගුවට පත් 24 දෙනා රිමාන්ඩ්", "News Content": "මහනුවර තෙල්දෙණිය හා දිගන ප්‍රදේශයේ ඇති වු ආරවුලක් දුර දිග යෑමත් සමඟ කලහකාරී ලෙස හැසිරීමෙන් ඊයේ(05) දිනයේ දී අත්අඩංගුවට පත් පුද්ගලයින් 24 දෙනා මාර්තු 19 දක්වා රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශකවරයා පවසයි. තෙල්දෙණිය මහේස්ත්‍රාත් අධිකරණය විසින් මෙම නියෝගය ලබා දී ඇත. මහනුවර තෙල්දෙණිය ප්‍රදේශයේ ඇති වූ කලහකාරී සිද්ධියක් හේතුවෙන් ඊයේ දහවල් සිට තෙල්දෙණියට හා පල්ලේකැලේ ප්‍රදේශයට පොලිස් ඇඳිරි නීතිය ද පවනවා තිබේ. මේ වන විට ප්‍රදේශයේ ආරක්ෂාව තහවුරු කර ඇති අතර කලහකාරී සිද්ධිය සමතයකට පත් කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. කෙසේවෙතත් එම ප්‍රදේශවල ආරක්ෂාව සඳහා විශේෂ ආරක්ෂක වැඩපිළිවෙළක් තවදුරටත් ක්‍රියාත්මක කර තිබේ.", "URL": "https://sinhala.adaderana.lk/news.php?nid=85237", "Category": null, "Parent URL": null}