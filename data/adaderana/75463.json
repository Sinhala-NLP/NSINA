{"Source": "Adaderana", "Timestamp": "July 20, 2017 06:09 pm", "Headline": "අයි.ඩී.එච් හංදියේ වෙඩිතැබීමක් - කිසිවෙකුටත් හානි නෑ", "News Content": "ගොතටුව, අයි.ඩී.එච් හංදියේ පෙට්‍රල් ෂෙඩ් එකක් අසළදී යතුරුපැදියකින් පැමිණි දෙදෙනෙකු සුඛෝපභෝගී මෝටර් රථයකට වෙඩිතබා තිබේ.මෙම වෙඩිතැබීමෙන් මෝටර් රථයේ ඉදිරිපසට වෙඩි උණ්ඩ තුනක් වැදී ඇති බවත්, මීටර් 100ක් පමණ දුරින් පිහිටි නිවසකටත් වෙඩි උණ්ඩ වැදී ඇති බවත් අද දෙරණ වාර්තාකරු පවසයි.කෙසේ වෙතත් මෙම වෙඩි ප්‍රහාරයෙන් කිසිවෙකුටත් තුවාල සිදුව නොමැති බවත්, වෙඩි තැබූ පුද්ගලයින් හා වෙඩිතැබීමට ලක්වූ පුද්ගලයින් පාතාලයට සම්බන්ධ වූවන් ලෙස සැක පළකරන බවත් පොලීසිය පවසයි.සිද්ධිය සම්බන්ධයෙන් පොලිස් පරීක්ෂණ ක්‍රියාත්මකයි.", "URL": "https://sinhala.adaderana.lk/news.php?nid=75463", "Category": null, "Parent URL": null}