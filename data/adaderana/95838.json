{"Source": "Adaderana", "Timestamp": "September 10, 2018 06:28 am", "Headline": "පළාත් කිහිපයකට අද තරමක තද වැසි", "News Content": "උතුරු, උතුරු-මැද, නැගෙනහිර, ඌව සහ මධ්‍යම පළාත්වල තැනින් තැන සවස 02.00 න් පමණ පසු වැසි හෝ ගිගුරුම් සහිත වැසි ඇති විය හැකි බව කාළගුණ විද්‍යා දෙපාර්තමේන්තුව පවසයි. උතුරු, උතුරු-මැද සහ මධ්‍යම පළාත්වල සමහර ස්ථානවලට මි.මී. 50 ට වැඩි තරමක් තද වැසි ඇති විය එම දෙපාර්තමේන්තුව නිවේදනය කරයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බව කාළගුණ විද්‍යා දෙපාර්තමේන්තුව සඳහන් කරයි. මේ අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස ජනතාවගෙන් කාලගුණ විද්‍යා දෙපාර්තමේන්තුව කාරුණිකව ඉල්ලා සිටියි. (ගිගුරුම් සහිත වැසි ඇති වන අවස්ථා වලදී අයිස් වැසි ඇති වීමේ සුළු හැකියාවක් පවතී)", "URL": "https://sinhala.adaderana.lk/news.php?nid=95838", "Category": null, "Parent URL": null}