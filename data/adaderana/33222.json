{"Source": "Adaderana", "Timestamp": "April 12, 2013 02:12 pm", "Headline": "කන්ටේනරයක් හා යතුරු පැදියක් ගැටී මවක් මරුට", "News Content": "තලාව නගරයේ සිදුවූ අනතුරකින් එක් දරු මවක් මියගොස් තිබේ. කන්ටේනර් ප්‍රවාහනය කරන ලොරි රථයක් සහ යතුරු පැදියක් ගැටීමෙන් මෙම අනතුර සිදුව ඇති බව සඳහන්ය. අනතුරින් මියගොස් ඇත්තේ යතුරු පැදියේ ගමන් කළ 24 හැවිරිදි තලාව, නිවාස සියය ප්‍රදේශයේ පදිංචි කාන්තාවකි. අනතුර සිදුවන අවස්ථාවේ යතුරුපැදියේ සිටි මියගිය කාන්තාවගේ මාස දෙකක් වයසැති දරුවා සුළු තුවාල ලබා ප්‍රතිකාර සඳහා රෝහල් ගතකර තිබේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද (12) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33222", "Category": null, "Parent URL": null}