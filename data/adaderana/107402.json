{"Source": "Adaderana", "Timestamp": "April 4, 2019 09:17 pm", "Headline": "හොර සල්ලි ළඟ තබාගෙන සිටි පුද්ගලයෙක් අත්අඩංගුවට", "News Content": "රුපියල් හැත්තෑපන්දහසක වටිනාකමකින් යුතු ව්‍යාජ නෝට්ටු තොගයක් සන්තකයේ තබාගත් පුද්ගලයෙකු අත්අඩංගුවට ගෙන තිබේ. අද(04) තංගල්ල නගරයේදී අදාළ සැකකරු අත්අඩංගුවට ගත් බව තංගල්ල කොට්ඨාස දුෂණ මර්ධන ඒකකයේ පවසයි. මෙලෙස අත්අඩංගුවට ගත් පුද්ගලයා තංගල්ල කඳුරුපොකුණ ප්‍රදේශයේ පදිංචි පනස් එක් හැවිරිදි අයෙකි. රුපියල් හැත්තෑපන්දහසක වටිනාකමකින් යුතු රුපියල් පන්දහසක ව්‍යාජ නෝට්ටු දහයක් සහ රුපියල් පන්සියයක ව්‍යාජ නෝට්ටු පනහක් සැකකරු සන්තකයේ තිබී පොලිස් නිලධාරින් විසින් සොයාගෙන ඇති බව වාර්තා වෙයි. සිද්ධිය සම්බන්ධයෙන් තංගල්ල කොට්ඨාස දූෂණ මර්ධන ඒකකය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107402", "Category": null, "Parent URL": null}