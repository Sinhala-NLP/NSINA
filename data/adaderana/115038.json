{"Source": "Adaderana", "Timestamp": "July 26, 2019 08:51 am", "Headline": "මොණරාගල-බුත්තල රක්ෂිත දෙකක් ගිනි ගනී", "News Content": "මොණරාගල පොලිස් වසමේ අන්දර මණ්ඩිය, කුඹුක්කන දෙගල් අරඹ රක්ෂිතයේ හදිසි ගින්නක් හට ගෙන තිබේ. ඊයේ(25) සවස 4.10 ට පමණ මෙය ඇතිව තිබේ. පොලීසියට ලද තොරතුරක් මත වහාම ක්‍රියාත්මක වී ඇති නිලධාරීන්, යුද හමුදා නිලධාරීන්, අඩවි වන නිලධාරීන් එක්ව ගින්න මැඩ පවත්වා තිබේ. ගින්න හේතුවෙන් ජීවිත හානි කිසිවක් සිදුව නොමැත. මොනරාගල පොලීසිය වැඩිදුර පරීක්ෂණ පවත්වයි. මේ අතර බුත්තල පොලිස් වසමේ කටුගහගල්ගේ වැවට උඩින් කඳු රක්ෂිතයේ ද හදිසි ගින්නක් ඇතිව තිබේ. මෙය ඊයේ රාත්‍රී 9.55ට පමණ සිදුව ඇත. බුත්තල පොලීසියට ලද තොරතුරක් මත වහා ක්‍රියාත්මක වු පොලීසිය ප්‍රදේශවාසීන් හා මොනරාගල ආපදා කලමනාකරණ මධ්‍යස්ථානයේ නිලධාරීන් සමඟ ගින්න මැඩ පවත්වා ඇත. ගින්න හේතුවෙන් ජීවිත හානි කිසිවක් නොමැත. බුත්තල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115038", "Category": null, "Parent URL": null}