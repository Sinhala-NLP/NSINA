{"Source": "Adaderana", "Timestamp": "May 29, 2019 10:45 am", "Headline": "කලහකාරී සිදුවීම් සම්බන්ධයෙන් නාත්තණ්ඩියේදී අත්අඩංගුවට ගත් 31කට ඇප", "News Content": "පසුගියදා නාත්තණ්ඩිය කොස්වත්ත ප්‍රදේශයේ ඇති වු කලහකාරී සිදුවීම සම්බන්ධයෙන් අත්අඩංගුවට ගත් 31 දෙනෙකු ඇප මත මුදා හැර තිබේ. පසුගිය 13 වනදා නාත්තණ්ඩිය කොස්වත්ත ප්‍රදේශයේදී කලහකාරී ලෙස හැසිරුණු පුද්ගලයින් 31 දෙනෙකු පොලිසිය විසින් අත්අඩංගුවට ගෙන රක්ෂිත බන්ධනාගාර ගත කර තිබුණි. ඒ අනුව ඔවුන් අද මාරවිල මහේස්ත්‍රාත් හා දිසා විනිසුරු සිරිමෙවන් මහේන්ද්‍රරාජා මහතාට හමුවට ඉදිරිපත් කලේය. මෙහිදී පොලිසිය අධිකරණයට පවසා සිටියේ මෙම සැකකරුවන් මීට පෙර ත්‍රස්තවාදය වැලැක්වීමේ පනත යටතේ අධිකරණයට ඉදිරිපත් කළද ඔවුන් සම්බන්ධයෙන් එම පනත යටතේ කරුණු ගොනු කල හැකිද යන්න සම්බන්ධයෙන් තවදුරටත් විමර්ශන සිදු කරමින් සිටින බවයි. ඉදිරිපත් වූ කරුණු සලකා බැලූ මහේස්ත්‍රාත්වරයා එක් සැකකරුවෙකු රුපියල් 50,000 ක ශරීර ඇප මත මුදා හැරීමට නියෝග කර ඇත. මෙම නඩු විභාගය යලිත් අගෝස්තු මස 28 වන දින කැදවීමටයි මහේස්ත්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=110891", "Category": null, "Parent URL": null}