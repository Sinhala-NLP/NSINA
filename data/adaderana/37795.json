{"Source": "Adaderana", "Timestamp": "September 29, 2013 09:45 pm", "Headline": "ටී.එන්.ඒ. ප්‍රසාද මන්ත්‍රීවරුන් නම්කරයි", "News Content": "උතුරු පළාත් සභාවට මුලතිව් වලින් තරග කළ මේරි කමලා හා මන්නාරමින් තරග කළ අස්මින් අසුෆ් යන දෙදෙනා ද්‍රවිඩ ජාතික සන්ධානය විසින් සිය ප්‍රසාද මන්ත්‍රී ආසන වෙනුවෙන් නම් කර තිබේ. ඔවුන් දෙදෙනා පත් කිරීම වෙනුවෙන් අද පැවැති සාකච්ඡාවට එම පක්ෂයේ නායක ආර්. සම්බන්ධන් මහතා නොසිටි බවද වාර්තා වේ. අස්මින් අසුෆ් උතුරු පළාත් සභාව යළි විසුරුවන තෙක්ද මේරි කමලා වසරක කාලයක් සඳහා ද පත් කිරීමට යෝජනා වී ඇත. අවුරුද්දක් ඇවෑමෙන් මේරි කමලා වෙනුවට වෙනත් අයෙකු පත් කෙරෙන අතර පළාත් සභාව විසුරුවන තෙක් අවුරුද්ද බැගින් එක් එක් අයට අවස්ථාව ලබාදීමට යෝජිතය.", "URL": "https://sinhala.adaderana.lk/news.php?nid=37795", "Category": null, "Parent URL": null}