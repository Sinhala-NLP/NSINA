{"Source": "Adaderana", "Timestamp": "June 24, 2014 02:11 pm", "Headline": "ඉන්දීය ධීවරයින් 11ක් නාවික දැලේ", "News Content": "මුහුදු සීමාව උල්ලංඝණය කිරීමේ චෝදනා මත ඉන්දීය ධීවරයින් 11 දෙනෙකු නාවික හමුදාව විසින් අත්අඩංගුවට ගෙන තිබේ. අත්අඩංගුවට ගත් ධීවරයින් පිරිස තමිල්නාඩුවේ පුදුකොඩෙයි දිස්ත්‍රීක්කයේ පදිංචිකරුවන් බව පැවසෙයි. තම රටට අයත් මුහුදු සීමාවේදී මෙම අත්අඩංගුවට ගැනීම සිදුවූ බවට ඉන්දීය ධීවරයින් චෝදනා කරන අතර කන්කසන්තුරය දක්වා ඔවුන් රැගෙනවිත් ඇති බවද ඉන්දීය මාධ්‍ය වාර්තාකරයි. ඉන්දීය ධීවරයින් අත්අඩංගුවට ගැනීම සම්බන්ධයෙන් තමිල්නාඩු ප්‍රධාන ඇමතිනි ජයලලිතා ජයරාම් ඉකුත් දිනවල එරට අගමැති නරේන්ද්‍ර මෝඩි අවස්ථා කිහිපයකදී ලිපි මගින් දැනුවත් කළ අතර අත්අඩංගුවට පත්වන ධීවරයින් කඩිනමින් මුදාගැනීමට පියවර ගන්නා ලෙස ද මෙම ගැටළුවට ස්ථීර විසඳුමක් ලබාදෙන ලෙසද එමගින් ඉල්ලා තිබුණි. ඉන්දු - ලංකා ගිවිසුමට අනූව මසුන් ඇල්ලීම සඳහා සිය මුහුදු සීමාවේ පාරම්පරික අයිතිය තමිල්නාඩු ධීවරයින්ට ලබාදෙන ලෙස ද ඇය ඉන්දීය අගමැතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=44196", "Category": null, "Parent URL": null}