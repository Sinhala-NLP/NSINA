{"Source": "Adaderana", "Timestamp": "February 23, 2016 11:00 am", "Headline": "රටපුරා අලුතින් රුධිර පාරවිලයන මධ්‍යස්ථාන 19ක්", "News Content": "දිවයිනපුරා නව රුධිර පාරවිලයන මධ්‍යස්ථාන 19ක් ස්ථාපිත කිරීමට නියමිත බව සෞඛ්‍ය අමාත්‍යාංශය පවසයි.එම අමාත්‍යාංශය සඳහන් කළේ ඉන් මධ්‍යස්ථාන 13ක් ලබන මාර්තු මාසයේ දී විවෘත කිරීමට පියවර ගෙන ඇති බවයි.උතුරු කොළඹ, කුරුණෑගල, පේරාදෙණිය යන ශික්ෂණ රෝහල්, මාරවිල, කුලියාපිටිය, තංගල්ල, පදවිය, දෙහිඅත්තකණ්ඩිය, කල්මුණේ, යන මුලික රෝහල් සහ තවත් මහ රෝහල් සහ දිස්ත්‍රික්ක රෝහල් කිහිපයක මෙම රුධිර පාරවිලයන මධ්‍යස්ථාන ඉදිකිරීමට නියමිතය. නෙදර්ලන්ත රජයේ ණය ආධාර මත මුළු දිවයිනම ආවරණය වන පරිදි මෙම රුධිර පාරවිලයන මධ්‍යස්ථාන ඉදිකිරීමට කටයුතු යොදා ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=57509", "Category": null, "Parent URL": null}