{"Source": "Adaderana", "Timestamp": "August 9, 2011 02:54 pm", "Headline": " ලන්ඩන් කැරැල්ල තවත් දරුණුවෙයි", "News Content": "ලන්ඩන් හි හටගත් කැරලි කෝලාහල තත්ත්වය බර්මින්හැම්,ලිවර්පූල් ,නොටිංහැම් සහ බ්‍රිස්ටල් යන නගර දක්වා ව්‍යාප්ත වී ඇතැයි විදෙස් මාධ්‍ය උපුටා දක්වයි. මේවන විට දින තුනක කාලයක් තිස්සේ 450 ට අධික පිරිසක් බ්‍රිතාන්‍යය රජය විසින් අත්අඩංගුවට ගෙන තිබේ. පොලිස් වෙඩි පහරකින් පුද්ගලයෙකු මියයාමේ සිද්ධියකට එරෙහිව ඉකුත් සෙනසුරාදා පැවැත්වූ විරෝධතාවය ලන්ඩනයේ ජනතාව කුපිතවීමක් දක්වා දුරදිග ගිය අතර බර්මින්හැම්,ලිවර්පූල් ,නොටිංහැම් ප්‍රධාන නගර හා තදාසන්න ප්‍රදේශවල මේවන විටත් වේගයෙන් පැතිරෙමින් පවතියි. ඉකුත් සෙනසුරාදා දිනයේ ටොටන්හෑම් පොලිස් ස්ථානය ඉදිරිපිටට එක් වූ පිරිසක් පොලිස් වෙඩිතැබීමෙන් මරණයට පත් වූ මාර්ක් ඩ්‍රැගන් වෙනුවෙන් සිය විරෝධය ප්‍රකාශ කිරීමත් සමග මෙම කෝලාහලමය තත්ත්වය ආරම්භ විය.", "URL": "https://sinhala.adaderana.lk/news.php?nid=17956", "Category": null, "Parent URL": null}