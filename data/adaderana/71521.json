{"Source": "Adaderana", "Timestamp": "March 30, 2017 08:09 am", "Headline": "පැන්ෂන් යන නිලධාරීන්ගේ තීරු බදු සහනය ඉහළට", "News Content": "ලබන වසර තුළ විශ්‍රාම යාමට නියමිත අමාත්‍යංශ ලේකම්වරුන්ට තීරු බදු වාහන ලබාගැනීමට අදාළ මුදල් සීමාව ඉහළ දමා තිබේ.කැබිනට් පත්‍රිකාවක් මගින් අදාළ මුදල් සීමාව ඉහළ දමා ඇති බව දේශපාලන ආරංචිමාර්ග සඳහන් කරයි.පළමු ශ්‍රේණියේ ජ්‍යෙෂ්ඨ නිළධාරීයෙකුට තීරු බදු රහිත වාහනයක් ලබාගැනීම සඳහා පැවති ඇමරිකානු ඩොලර් තිස්දහසේ සීමාව ඇමරිකානු ඩොලර් 45,000 දක්වා ඉහළ දමා තිබේ.දෙවන ශ්‍රේණියේ නිළධාරීන්ට ඇමරිකානු ඩොලර් 27,000ක් ව පැවති එම සීමාව ඇමරිකානු ඩොලර් 40,000 දක්වා ඉහළ නංවා ඇති බව සඳහන්ය.මීට අමතරව තුන්වන ඛාණ්ඩයේ නිළධාරීන් සඳහා ඇමරිකානු ඩොලර් 27,000ක් ව පැවති සීමාව ඇමරිකානු ඩොලර් 35,000 දක්වා ඉහළ දමා ඇති බව වාර්තා වේ.දැනට රාජ්‍ය සේවයේ නිරත සියයට 90ක් පමණ අමාත්‍යංශ ලේකම්වරුන් ලබන වසර තුළ විශ්‍රාමයාමට නියමිතය.", "URL": "https://sinhala.adaderana.lk/news.php?nid=71521", "Category": null, "Parent URL": null}