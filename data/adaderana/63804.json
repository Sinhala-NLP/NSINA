{"Source": "Adaderana", "Timestamp": "September 5, 2016 09:56 am", "Headline": "  අභියාචනා භාරගැනීම  28 දිනෙන් අවසන්", "News Content": "ඡන්ද නාම ලේඛන ප්‍රතිශෝධන කටයුතු සඳහා අභියාචනා භාරගැනීම මෙම මස 28 වන දිනෙන් අවසන් වන බව මැතිවරණ කොමිසම පවසයි.එම දිනයට ප්‍රථම අභියාචානා භාරදිය යුතු වන අතර ඒවා තැපැල් මගින් හෝ දිස්ත්‍රික් ලේකම් කාර්යාලවලට ගෙනවිත් භාරදිය හැකි බව එම කොමිසම සඳහන් කළේය.මෙම මස 28 වන දිනෙන් පසුව කිසිඳු හේතුවක් මත ඡන්ද නාම ලේඛනයට නම් ඇතුළත් නොකරන බව ද මැතිවරණ කොමිසම සඳහන් කරයි.මේ අතර සංහිඳියා යාන්ත්‍රණය පිළිබඳව ලේකම් කාර්යාලය පිහිටුවීමට අදාළ කමිටු වාර්තාව මෙම මස අවසන් වන විට රජයට භාරදීමට කටයුතු කරන බව එම කාර්යාලය පවසයි.මේ වන විට අදාළ තොරතුරු ලබා ගෙන ඇති අතර එවා විශ්ලේෂණය කරමින් වාර්තාව සකස් කරන බවද එම කාර්යාලය පවසා සිටියේය.", "URL": "https://sinhala.adaderana.lk/news.php?nid=63804", "Category": null, "Parent URL": null}