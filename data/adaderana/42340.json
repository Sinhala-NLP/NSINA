{"Source": "Adaderana", "Timestamp": "April 6, 2014 08:08 am", "Headline": "අකුණුසැර වැදී 2ක් මරුට", "News Content": "කරුවලගස්වැව, තේනුවර ප්‍රදේශයේ දී අකුණුසැර වැදී පුද්ගලයින් දෙදෙනෙකු මියගොස් තිබේ. ඊයේ(05) පස්වරුවේ ගොයම් කපමින් සිටි පුද්ගලයින් දෙදෙනෙකු අනතුරෙන් මියගොස් ඇති බව ආපදා කළමනාකරණ මධ්‍යස්ථානය සඳහන් කළේය. මියගොස් ඇත්තේ 24 හැවිරිදි සහ 36 හැවිරිදි පුද්ගලයින් දෙදෙනෙකි. කතරගම ප්‍රදේශයේදී ද අකුණුසැර වැදී පුද්ගලයෙකු තුවාල ලබා තිබේ. මේ අතර දෙණියාය, මොරවක ප්‍රදේශ කිහිපයකට ඊයේ පස්වරුවේ බලපෑ තද සුළං තත්ත්වයක් හේතුවෙන් නිවාස කිහිපයකට හානී සිදුව ඇති බව ආපදා කලමනාකරණ මධ්‍යස්ථානය සඳහන් කළේය. ගසක අත්තක් කඩා වැටීමෙන් සිදුවු අනතුරකින් ද එම ප්‍රදේශයේ පුද්ගලයෙකු තුවාල ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=42340", "Category": null, "Parent URL": null}