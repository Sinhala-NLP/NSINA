{"Source": "Adaderana", "Timestamp": "May 6, 2019 07:57 am", "Headline": "දැඩි ආරක්ෂාවක් මැද ඇරඹෙන වව්නියාවේ පාසල්", "News Content": "දැඩි ආරක්ෂාව මැද වවුනියාව ප්‍රදේශයේ පාසල්වල දෙවැනි පාසල් වාරය අද(06) ආරම්භ කළ බව වව්නියාව විදුහල්පතිවරුන් හා ආරක්ෂක අංශ පවසති. වව්නියාව පොලිස් නිලධාරීන් පැවසූවේ පොලීසිය,යුද හමුදාව,පොලිස් විශේෂ කාර්ය බලකාය හා සිවිල් ආරක්ෂක දෙපාර්තමේන්තු නිලධාරීන් එක්ව පාසල් ආරක්ෂාව තහවුරු කර ඇති බවයි. පාසල් දරුවන්ගේ දෙමාපියන් පැවසුවේ පාසල් වෙත දරුවන් සාමාන්‍ය පරිදි පැමිණෙමින් සිටින අතර, මේ වන විට දෙමාපියන්ද පාසල් ආරක්ෂාව වෙනුවෙන් එක්ව සිටින බවයි. දරුවන්ගේ ආරක්ෂාව තහවුරු වී ඇති බැවින් දරුවන් සාමාන්‍ය පරිදි පාසල් පැමිණෙන බවද දරුවන්ගේ දෙමාපියන් පැවසූහ.", "URL": "https://sinhala.adaderana.lk/news.php?nid=109328", "Category": null, "Parent URL": null}