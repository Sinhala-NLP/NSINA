{"Source": "Adaderana", "Timestamp": "April 24, 2019 05:08 pm", "Headline": "මුහුදු රළ ගොඩබිමට පැමිණීමේ අවධානමක්", "News Content": "බේරුවල සිට ගාල්ල හරහා මාතර දක්වා වන මුහුදු ප්‍රදේශ සඳහා මුහුදු රළ මීටර 2.5-3ත් අතර විය හැකි බව කාලගුණ විද්‍යා දෙපාර්තමේන්තුව නිවේදනය කරයි. මෙහිදී ගොඩබිමට පැමිණෙන රළ මෙතරම් උස නොවන බව ද සඳහන් වෙයි. මෙලෙස රළ ඉහළ යෑමේ හැකියාවක් පවතින අතර, මේ හේතුවෙන් මුහුදු රළ ගොඩබිමට පැමිණිමේ හැකියාවක් ද පවතින බව කාලගුණ අංශ පවසයි. එම මුහුදු ප්‍රදේශ විටින විට තරමක් රළු විය හැකි බව ද දන්වයි. කෙසේ වෙතත් සමකය ආසන්න නිරිත දිග බෙංගාලබොක්ක මුහුදු ප්‍රදේශයේ ශ්‍රී ලංකාවට ගිනිකොණ දෙසින් අඩු පීඩන කලාපයක් වර්ධනය විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=108622", "Category": null, "Parent URL": null}