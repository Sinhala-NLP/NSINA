{"Source": "Adaderana", "Timestamp": "March 6, 2016 06:17 pm", "Headline": "තහනම් උත්තේජක දීලා අශ්වයින් 4 දෙනෙකුත් මැරුවා", "News Content": "නුවරඑළිය වසන්ත උදානය සමයේ තුරඟ තරඟ පිටියේ තරඟ කළ අශ්වයන් සිවිදෙනෙකුට තහනම් උත්තේජක ලබාදීම හේතුවෙන් එම සතුන් මියගිය බව වැවිලි කර්මාන්ත අමාත්‍ය නවින් දිසානායක මහතා අනාවරණය කරයි.තමන් ඉකුත් වසරේ ක්‍රීඩා ඇමතිව සිටියදී මෙම සිද්ධිය වූ බවද ඇමතිවරයා හෙළිකරයි.ලබන මස නැවතත් එම තුරඟ තරඟ වසන්ත උදානයට සමගාමිව පැවැත්වෙන බවත්, අශ්වයන්ට තහනමි උත්තේජක ලබා දුන් අයටම මෙවරත් තරඟය පැවැත්වීමට සංවිධායකයන් විසින් ඉඩදී ඇති බවත්, අමාත්‍යවරයා චෝදනා කරයි. අමාත්‍යවරයා ඒ බැවි පැවසුවේ අනගාරික ධර්මපාල පදනම මගින් නුවරඑළිය නගරයේ ගැබිණි මවිවරුන් වෙනුවෙන් අද (06) පැවැත්වූ සෞඛ්‍ය සායනයක් සහභාගි විමෙන් අනතුරුව පැවති ජනහමුවකදීය.නුවරඑළියේ සම්පත් නුවරඑළියේ ජනතාවටම ලැබිය යුතු බව එහිදී අමාත්‍යවරයා කීවේය.එම සම්පත් සුරාකෑමට අගනුවරින් පිරිසක් නුවරඑළියට පැමිණෙන බවත්, එයට තමන් තරයේ විරුද්ධ බවත්, අමාත්‍යවරයා පැවසුවේය. මෙම වැඩ සටහනට සමගාමිව මස් පිණිස ඝාතනය කිරීමට සුදානමි කර තිබු ගවයන් සිව්දෙනෙකුද අමාත්‍යවරයා විසින් මුදාහරිනු ලැබුවේය.", "URL": "https://sinhala.adaderana.lk/news.php?nid=57943", "Category": null, "Parent URL": null}