{"Source": "Adaderana", "Timestamp": "March 21, 2012 04:06 pm", "Headline": "වෙනසක් නැතිව සහය දෙන බව නියෝජ්‍ය මහකොමසාරිස් කියයි", "News Content": "කුමන පාර්ශව කුමන මත දැරුව ද ශ්‍රී ලංකාව සහ ඉන්දියාව අතර පවතින ඓතිහාසික බැඳීම හමු‍වේ ශ්‍රී ලංකාවට පූර්ණ සහය ලබාදෙන බව මෙරට ඉන්දීය නියෝජ්‍ය මහකොමසාරිස්වරයා ප්‍රකාශ කළ බව ජාතික සංඝ සම්මේලනය පවසයි. ජිනීවා සමුළුවේ දී පවා කිසිදු වෙනසකින් තොරව සහය ලබාදෙන බව නියෝජ්‍ය මහකොමසාරිස්වරයා දැනුම් දුන් බව එහි සභාපති පූජ්‍ය රජවත්තේ වප්ප හිමියන් පැවසුවේය. ජාතික සංඝ සම්මේලනයේ භික්ෂූන් වහන්සේ පිරිසක් අද(21) පාගමනකින් ඉන්දීය මහකොමසාරිස් කාර්යාලය වෙත පැමිණ තිබූ අතර එහිදී සංඝ සම්මේලනය මහකොමසාරිස් කාර්යාලය වෙත සංදේශයක් ද භාරදී තිබේ. සංදේශ‍ය භාරදී‍මෙන් අනතුරුව මාධ්‍ය වෙත අදහස් දක්වමින් රජවත්තේ වප්ප හිමියන් මෙම කරුණු සඳහන් කළේය.", "URL": "https://sinhala.adaderana.lk/news.php?nid=22955", "Category": null, "Parent URL": null}