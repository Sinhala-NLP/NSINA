{"Source": "Adaderana", "Timestamp": "November 2, 2018 09:38 am", "Headline": "අධිකරණ විනිසුරුවරයෙකුට අමාත්‍ය ධූරයක්", "News Content": "බ්‍රසීලයේ අධිකරණ විනිසුරුවරයෙකු වන සර්ජියෝ මෝරෝ නව අධිකරණ අමාත්‍යවරයා වශයෙන් පත් කර තිබේ. ප්‍රමුඛ පෙලේ දූෂණ විරෝධි විනිසුරුවරයෙකු ලෙස සැලකෙන සර්ජියෝ මෝරෝ එරට අධිකරණ හා මහජන ආරක්ෂක අමාත්‍යවරයා වශයෙන් පත් කර ඇත්තේ අන්ත දක්ෂිනාංශික නව ජනාධිපති ජෙයර් බොල්සොනාරෝ විසිනි. ජනාධිපතිවරයා සහ සර්ජියෝ මෝරෝ ඊයේ(01) දින රියෝද ජනෙයිරෝ හිදී හමුවී නව තනතුර භාරගෙන තිබේ. දූෂණ චෝදනා සම්බන්ධයෙන් ලබාදුන් නඩු තීන්දු කිහිපයක් හේතුවෙන් සර්ජියෝ මෝරෝ බ්‍රසීලයේ වැඩි අවධානයට ලක් වු අයෙකු වෙයි.", "URL": "https://sinhala.adaderana.lk/news.php?nid=98580", "Category": null, "Parent URL": null}