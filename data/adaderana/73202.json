{"Source": "Adaderana", "Timestamp": "May 16, 2017 08:35 am", "Headline": "අනතුරින් 2ක් මරු දකියි", "News Content": "පුලියන්කුලම පූතූර් ප්‍රදේශයේ දී ට්‍රැක්ටර් රථයක් දුම්රියක ගැටීමෙන් සිදුවු අනතුරකින් තරුණයින් දෙදෙනෙකු මියගොස් තිබේ.අදාළ ට්‍රැක්ටර් රථය දුම්රිය හරස් මාර්ගයක් ඔස්සේ ගමන් කිරීමේ දී අනතුරට ලක්ව ඇති බව පොලීසිය සඳහන් කළේය.අනතුරෙන් බරපතල තුවාල ලැබු ට්‍රැක්ටර් රථයේ රියදුරු සහ රිය සහයක වව්නියාව රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ පුලියන්කුලම ප්‍රදේශයේ පදිංචිව සිටි 20 හැවිරිදි සහ 21 හැවිරිදි තරුණයින් දෙදෙනෙකි.අනතුර සම්බන්ධයෙන් පුලියන්කුලම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73202", "Category": null, "Parent URL": null}