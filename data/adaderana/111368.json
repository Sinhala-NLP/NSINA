{"Source": "Adaderana", "Timestamp": "June 5, 2019 11:45 am", "Headline": "තද සුළං සමඟ මුහුද රළුයි", "News Content": "කන්කසන්තුරය සිට මන්නාරම, කොළඹ, ගාල්ල සහ හම්බන්තොට හරහා පොතුවිල් දක්වා වන මුහුදු ප්‍රදේශවල සුළඟේ වේගය විටින් විට පැයට කිලෝමීටර 60-65 දක්වා වැඩි විය හැකි බව කාලගුණ විද්‍යා දෙපාර්තමේන්තුව නිවේදනය කරයි. දිවයින වටා වන සෙසු මුහුදු ප්‍රදේශවල සුළඟේ වේගය පැයට කිලෝමීටර 50 දක්වා වැඩි වන අතර, මුහුද තරමක් රළු විය හැකියි. මන්නාරම සිට කොළඹ සහ ගාල්ල හරහා හම්බන්තොට දක්වා වන මුහුදු ප්‍රදේශවල විටින් විට වැසි හෝ ගිඟුරුම් සහිත වැසි ඇති විය හැකියි. ධීවර සහ නාවික ප්‍රජාවට මේ පිළිබඳ ඉතා අවධානයෙන් කටයුතු කරන ලෙස ඉල්ලා සිටියි.", "URL": "https://sinhala.adaderana.lk/news.php?nid=111368", "Category": null, "Parent URL": null}