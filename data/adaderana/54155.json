{"Source": "Adaderana", "Timestamp": "September 29, 2015 02:12 pm", "Headline": "කුඩු නිසා යුවළක් පෝරකයට", "News Content": "හෙරොයින් මත්කුඩු ළග තබා ගැනීම සහ ජාවාරම් කිරීම සම්බන්ධයෙන් වරදකරුවන් වූ අඹුසැමි යුවළකට මරණ දඬුවම් නියම කර තිබේ.අදාළ නඩුවේ තීන්දුව ප්‍රකාශයට පත් කරමින් කොළඹ මහාධිකරණ විනිසුරු ප්‍රීතී පත්මන් සූරසේන මහතා එම නියෝගය ලබා දුන් බව අද දෙරණ අධිකරණ වාර්තාකරු සඳහන් කළේය.2010 වසරේ මාළඹේ, තලාහේන ප්‍රදේශයේදී හෙරොයින් මත්කුඩු ග්‍රෑම් 22ක් ළග තබා ගැනීම සහ ජාවාරම් කිරීම සම්බන්ධයෙන් අදාළ අඹුසැමි යුවළට එරෙහිව නීතිපතිවරයා විසින් නඩු පවරා තිබුණි.විත්තිකරුවන්ට එරෙහිව පවතින චෝදනා සාධාරණ සැකයකින් තොරව ඔප්පු වන බැවින් ඔවුන්ට මරණ දඬුවම් නියම කරන බව කොළඹ මහාධිකරණ විනිසුරු ප්‍රීති පත්මන් සූරසේන මහතා ප්‍රකාශ කර ඇත.", "URL": "https://sinhala.adaderana.lk/news.php?nid=54155", "Category": null, "Parent URL": null}