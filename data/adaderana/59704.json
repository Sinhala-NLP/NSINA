{"Source": "Adaderana", "Timestamp": "May 1, 2016 12:50 pm", "Headline": " තවත් තරග දෙකක් අද", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ තවත් තරග දෙකක් අද(01) පැවැත්වෙයි.ගුජරාට් ලයන්ස් සහ කිංග්ස්ලෙවන් පන්ජාබ් කණ්ඩායම් අතර තරගයත් රයිසින් පූණේ සහ මුම්බායි ඉන්දියන්ස් කණ්ඩායම් අතර තරගයත් අද පැවැත්වීමට නියමිතය.තරගාවලියේ මේ වන විට ප්‍රසාද ලකුණු සටහනේ පෙරමුණ ගැනීමට සහභාගී වු තරග 7න් 6ක් ජයගත් ගුජරාට් ලයන්ස් කණ්ඩායම සමත්ව තිබේ. ඊයේ කොල්කටා නයිට් රයිඩරස් කණ්ඩායම සමග පැවති තරගය ජයගත් දිල්ලි ඩෙයාර් ඩෙවිල්ස් කණ්ඩායම ප්‍රසාද ලකුණු සටහනේ දෙවන ස්ථානයට පැමිණියේය.ඒ අනුව කොල්කටා නයිට්රයිඩරස් කණ්ඩායම තෙවන ස්ථානයට පත්ව ඇති අතර ඔවුන් සහභාගී වු තරග හතෙන් හතරක් ජයගෙන තිබේ.", "URL": "https://sinhala.adaderana.lk/news.php?nid=59704", "Category": null, "Parent URL": null}