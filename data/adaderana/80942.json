{"Source": "Adaderana", "Timestamp": "December 3, 2017 08:40 am", "Headline": "  මරාගෙන මැරෙන බෝම්බ ප්‍රහාරයෙන් 13ක් අවසන් ගමන් යයි ", "News Content": "වෙළෙඳ සංකීර්ණයක සිදුවූ මරාගෙන මැරෙන බෝම්බ පිපිරීම් දෙකකින් පුද්ගලයින් 13 දෙනෙකු මියගොස් තිබේ. නයිජීරියාවේ මෙම බෝම්බ පිපිරීම සිදුව තිබේ. කාන්තාවන් දෙදෙනෙකු විසින් අදාළ බෝම්බ පුපුරවාගෙන ඇති බව විදෙස් මාධ්‍ය සඳහන් කළේය. ඊසාන දිග නයිජීරියාවේ බියූ නගරයේ පිහිටි වෙළෙඳ සංකීර්ණයක භාණ්ඩ මිලදී ගැනීමේ මුවාවෙන් පැමිණි එක් කාන්තාවක් බෝම්බයක් පුපුරවාගෙන ඇති අතර සුළු මොහොතකට පසු අනෙක් කාන්තාව ද බෝම්බයක් පුපුරවාගෙන තිබේ. ප්‍රහාරයේ වගකීම මෙතෙක් කිසිවෙකුත් බාරගෙන නොමැති අතර නයිජීරියාවේ බොකෝ හරාම් ත්‍රස්ථ සංවිධානය මෙම ප්‍රහාරය සිදුකරන්නට ඇති බවට සැක පළකරයි. බොකෝ හරාම් සංවිධානය විසින් නිරන්තරයෙන් මෙවැනි ප්‍රහාර සඳහා කාන්තාවන් හා කුඩා ළමුන් යොදාගන්නා බව සඳහන්ය. පසුගිය සතියේ ද නයිජීරියාවේ දේවස්ථානයක සිදුවූ මරාගෙන මැරෙන බෝම්බ පිපිරීමකින් පුද්ගලයින් 50 දෙනෙකු මිය ගියා.", "URL": "https://sinhala.adaderana.lk/news.php?nid=80942", "Category": null, "Parent URL": null}