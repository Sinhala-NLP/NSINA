{"Source": "Adaderana", "Timestamp": "May 9, 2018 12:56 pm", "Headline": "අමාත්‍ය මණ්ඩල සංශෝධනයෙන් පසු පළමු රැස්වීම අද", "News Content": "අමාත්‍ය මණ්ඩල සංශෝධනයෙන් අනතුරුව පළමු අමාත්‍ය මණ්ඩල රැස්වීම අද (09) පෙරවරුවේ ආරම්භ වුණි. ජනාධිපති මෛත්‍රීපාල සිරිසේන මහතාගේ සහ අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් ජනාධිපති කාර්යාලයේදී අමාත්‍ය මණ්ඩල රැස්වීම පැවැත්වෙන බව සඳහන්ය. පෙරවරු 10.30 ට පමණ අමාත්‍ය මණ්ඩල රැස්වීම ආරම්භ වූ බව වාර්තා වෙයි. මේ අතර 08 වන පාර්ලිමේන්තුවේ දෙවන සැසිය ආරම්භ වීමෙන් අනතුරුව පැවැත්වෙන පාර්ලිමේන්තුවේ පළමු සභාවාරය අද පැවැත්වෙයි. අද පස්වරු 01.00 ට කථානායක කරූ ජයසූරිය මහතාගේ ප්‍රධානත්වයෙන් පාර්ලිමේන්තුව රැස්වීමට නියමිතය. පාර්ලිමේන්තුවේ කටයුතු ආරම්භයේදීම නියෝජ්‍ය කථානායකවරයෙකු තෝරා පත්කර ගැනීමට නියමිත බවද වාර්තා වෙයි. නියෝජ්‍ය කථානායකවරයා ලෙස කටයුතු කල තිලංග සුමතිපාල මහතා ජාතික ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ මන්ත්‍රී කණ්ඩායම සමඟ විපක්ෂයේ අසුන් ගැනීමත් සමඟ එම ධූරය පුරප්පාඩු වුණි.", "URL": "https://sinhala.adaderana.lk/news.php?nid=88778", "Category": null, "Parent URL": null}