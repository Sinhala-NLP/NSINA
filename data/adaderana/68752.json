{"Source": "Adaderana", "Timestamp": "January 28, 2017 01:53 pm", "Headline": " රට හාල් ගෙනත් හාල් මාෆියාව බිඳින්න බෑ", "News Content": "සහල් ආනයනය කිරීමෙන් රට තුළ පවතින සහල් මාෆියාව බිඳ දැමීමට නොහැකි බව සමස්ත ලංකා ගොවිජන සම්මේලනය පවසයි. එහි ජාතික සංවිධායක නාමල් කරුණාරත්න මහතා මේ බව කියා සිටියේ සහල් ආනයනය කිරීමේදී පනවා තිබූ බදු තවදුරටත් පහත දැමීමට ආණ්ඩුව ගනු ලැබූ තීරණය පිළිබඳ අදහස් දක්වමිනි.සහල් ආනයනය කිරීමේ දී පනවා තිබූ රුපියල් 15ක් වන විශේෂ වෙළෙඳ භාණ්ඩ බද්ද රුපියල් 5 දක්වා ඊයේ (27) මධ්‍යම රාති‍්‍රයේ සිට පහත දමන බව මුදල් අමාත්‍යංශය සඳහන් කළේය.මෙම තීරණය හේතුවෙන් මෙරට ගොවි ජනතාවට තවදුරටත් අසීරුතාවන්ට මුහුණපෑමට සිදුවන බව නාමල් කරුණාරත්න වැඩිදුරටත් පෙන්වාදී තිබේ.", "URL": "https://sinhala.adaderana.lk/news.php?nid=68752", "Category": null, "Parent URL": null}