{"Source": "Adaderana", "Timestamp": "May 27, 2018 10:15 am", "Headline": "ශ්‍රී ලංකාවට පමණක් ආවේනික දිවියෙකු මන්දකට හසුවී මරුට - දිවියගේ හිසටත් ගහලා දත් නියපොතු ගලවලා", "News Content": "නොර්වුඩ් පොලිස් වසමට අයත් නොර්වුඩ් වතු යායේ ඉහළ කොටසේ තණබිමක ඝාතනය කර තිබු දිවියෙකුගේ සිරුරක් නොර්වුඩ් පොලිසිය විසින් ඊයේ (26) පස්වරුවේ සොයාගෙන තිබේ. මන්දකට හසු වි මියගොස් සිටි මෙම දිවියා අඩි 4ක් දිගකින් හා අඩි 2 ½ පමණ උසකින් යුක්ත අවුරුදු 4 පමණ වයස ඇති කොටි දේනුවක් බවයි නල්ලතන්නිය වනජිවි කාර්යයාලයේ නිලධාරින් කියා සිටියේය. තේ වතු ආශ්‍රිතව සැරිසරන ශ්‍රි ලංකාව පමණක් ආවේනික වු මෙම දිවි විශේෂය ශ්‍රි ලංකා කොටියා යනුවෙන් ද හදුන්වනු ලබයි. නොර්වුඩ් වතුයායේ මුරකරු විසින් මන්දකට හසු වි මිය ගොස් සිටි දිවියාගේ සිරුර දැක එ පිලිබදව නොර්වුඩ් පොලිසියට දැනුම් දිමෙන් පසු නොර්වුඩ් පොලිසිය විසින් ඒ බැව් නල්ලතන්නිය වනජිවි කාර්යයාලයේ නිලධාරින්ට දැනුම් දි තිබේ. මිය ගොස් සිටි දිවියා මන්දකට හසුවිමෙන් පසු ඔළුවට පහර දි දිවියාගේ දත් සහ නියපොතු ගලවා සිරුර තිබු ස්ථානයට ගෙනවිත් දමන්නට ඇති බව වනජිවි කාර්යයාලයේ නිලධාරින් කියා සිටියේය. දිවියා ඝාතනය කළ සැකරුවන් සොයා මෙහෙයුමක් ආරම්භ කර ඇති බවත් ඝාතනය කර තිබු දිවියාගේ සිරුර පශ්චාත් මරණ පරික්ෂණය සදහා උඩවලව ජාතික වනජිව පශු වෛද්‍ය රෝහල වෙත යොමු කරන බව නල්ලතන්නිය වනජිවි කාර්යයාලයේ වනසත්ත්ව අඩවි ආරක්ෂක ඒ.ආර්.පි.ඒ.කරුණාතිලක මහතා කියා සිටියේය.", "URL": "https://sinhala.adaderana.lk/news.php?nid=89890", "Category": null, "Parent URL": null}