{"Source": "Adaderana", "Timestamp": "February 22, 2015 12:52 pm", "Headline": "ශ්‍රී ලංකාව සහ පකිස්ථානය අතරත් න්‍යෂ්ටික ගිවිසුමක් ", "News Content": "ශ්‍රී ලංකාව සහ පකිස්ථානය අතර සිවිල් න්‍යෂ්ටික සහයෝගීතා ගිවිසුමක් අත්සන් කිරීමට නියමිතව තිබේ.ලබන මාර්තු මස අගදී මෙම ගිවිසුම අත්සන් කිරීමට නියමිත බව පාකිස්ථාන මාධ්‍ය වාර්තා කළේය. එළඹෙන මාර්තු මස 31 වන දින ජනාධිපති මෛත්‍රීපාල සිරිසේන මහතා පාකිස්ථානයේ සංචාරයක නිරතවීමට නියමිත අතර එම සංචාරය තුළ දී මෙම ගිවිසුම අත්සන් කරනු ඇති බව සඳහන්ය.ජාත්‍යන්තර පරමාණුක බලශක්ති ඒජන්සියේ යෝජනාවකට අනුව දෙරට අතර මෙම ගිවිසුම අත්සන් කිරීමට නියමිත බවයි වාර්තා වෙයි.හිටපු ජනාධිපති මහින්ද රාජපක්ෂ මහතා ද මෙම ගිවිසුම අත්සන් කිරීමට සැලසුම් කර තිබු බව පාකිස්ථාන මාධ්‍ය වාර්තා කරයි.ජනාධිපති මෛත්‍රිපාල සිරිසේන මහතා පසුගිය සතියේ ඉන්දියාවේ සංචාරයක නිරත වු අතර එහිදී න්‍යෂ්ටික සහයෝගීතාව පිළිබඳ ගිවිසුමකට අත්සන් කරනු ලැබුණි.පාකිස්ථාන සංචාරයට පෙර ජනාධිපති මෛත්‍රීපාල සිරිසේන මහතා චීනයේ සංචාරයක නිරත වීමට ද නියමිතය.", "URL": "https://sinhala.adaderana.lk/news.php?nid=49511", "Category": null, "Parent URL": null}