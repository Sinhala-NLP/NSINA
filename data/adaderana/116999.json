{"Source": "Adaderana", "Timestamp": "August 20, 2019 12:29 pm", "Headline": "සියල්ල සුබවාදීව දකින සජිත්", "News Content": "එක්සත් ජාතික පක්ෂය තුළ ඇතැයි පැවසෙන අර්බුද ඉදිරියේදී සුබවාදීව විසඳී යනු ඇති බව එම පක්ෂයේ නියෝජ්‍ය නායක අමාත්‍ය සජිත් ප්‍රේමදාස මහතා පවසයි. අද(20) පෙරවරුවේ පැවති කැබිනට් රැස්වීමෙන් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. අද දිනයේ දී කැබිනට් සාකච්ඡාව ඉතා හොඳින් සිදුවු බවත් පැවසු ඇමතිවරයා, පක්ෂයේ දේශපාලන තත්ත්වය කැබිනට් රැස්වීමට අදාළ නොවු බවද මාධ්‍යවේදීන් හමුවේ පැවසීය. නව හමුදාපතිවරයාට ඇමෙරිකාවේ විරෝධය පළ වීම සම්බන්ධයෙන් අද දිනයේ දී කැබිනට් මණ්ඩලයේ දී අවධානයට යොමු වුයේ දැයි මෙහිදී මාධ්‍යවේදීන් ඇමතිවරයාගෙන් ප්‍රශ්න කර සිටියේය. එයට පිිළිතුරු දෙමින් අමාත්‍යවරයා පවසා සිටියේ, එය කිසිවෙකුට අදාළ නොවන බවයි. මේ වන විට ජාතික ආරක්ෂාව හොඳින් සිදු වෙනු ඇති බවට සාකච්ඡා කළ බවත් පැවසු ඇමතිවරයාගෙන් මාධ්‍යවේදීන් ප්‍රශ්න කර සිටියේ, ‘ඔබ තුමාගේ ඉදිරිපත් වීම කෙසේ ද? “ යන්නයි. එයට පිළිතුරු සජිත් ප්‍රේමදාස මහතා කියා සිටියේ, සියල්ල ඉතා ලස්සන විදියට විසදෙයි යනුවෙනි.", "URL": "https://sinhala.adaderana.lk/news.php?nid=116999", "Category": null, "Parent URL": null}