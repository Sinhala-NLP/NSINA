{"Source": "Adaderana", "Timestamp": "November 16, 2012 08:07 am", "Headline": "ප්‍රදේශ කිහිපයක් ජලයෙන් යටවෙයි", "News Content": "අයහපත් කාලගුණ තත්ත්වය හේතුවෙන් ප්‍රදේශ කිහිපයක රථ වාහන ගමනාගමනයට බාධා එල්ල වී තිබේ. අකුරැස්ස, ගොඩපිටිය හරහා පිටබැද්දර මාර්ගයේ පානදුගම ප්‍රදේශය ජලයෙන් යටවී ඇති බව ආපදා කළමනාකරණ මධ්‍යස්ථානය සඳහන් කළේය. නිල්වලා ගඟ පිටාර ගැලීම හේතුවෙන් මෙම තත්ත්වය හටගෙන ඇත. කිරමආර පිටාර ගැලීම හේතුවෙන් මාතර කඹුරුපිටිය හරහා මුලටියන මාර්ගය ද මාකඳුර සහ රන්සෑගොඩ යන ප්‍රදේශවල දී ජලයෙන් යටවී ඇති බව ආපදා කළමනාකරණ මධ්‍යස්ථානය සඳහන් කළේය. මේ හේතුවෙන් විකල්ප මාර්ග භාවිත කරන ලෙස එම මධ්‍යස්ථානය ඉල්ලීමක් කරයි. මීට අමතරව මාතර දිස්ත්‍රික්කයේ ප්‍ර‍දේශ කිහිපයක පහත් බිම් ජලයෙන් යටවී ඇති අතර නිවාස කිහිපයකට ද හානි සිදුව තිබේ.", "URL": "https://sinhala.adaderana.lk/news.php?nid=29222", "Category": null, "Parent URL": null}