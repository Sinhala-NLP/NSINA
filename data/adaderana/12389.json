{"Source": "Adaderana", "Timestamp": "November 25, 2010 11:33 am", "Headline": "තවත් ඇමතිවරු තිදෙනෙක් අද දිවුරුම්දෙති", "News Content": "තවත් අමාත්‍යවරුන් කිහිපදෙනෙකු අද(25) සිය අමාත්‍ය ධූරවල දිවුරුම් දීමට නියමිතව තිබේ. හිටපු අමාත්‍ය මිල්රෝයි ප්‍රනාන්දු මහතා අද පස්වරුවේ ජ්‍යෙෂ්ඨ අමාත්‍ය ධූරයක දිවුරුම් දීමට නියමිත බව වාර්තා වේ. මීට අමතරව සරත් කුමාර ගුණරත්න සහ නියො‍මාල් පෙරේරා යන මහත්වරුන් ද අද පස්වරුවේ අමාත්‍ය ධූරවල දිවුරුම් දෙනු ඇති බව සඳහන් වේ. අගරදගුරු මැල්කම් කාදිනල් රංජිත් හිමිපාණන්ට\"කාදිනල් ධුරය\"පිරිනැමීමේ උත්සවයට සහභාගී වීම සඳහා මොවුන් තිදෙනා විදේශ ගතව සිටිම හේතුවෙන් පසුගියදා අමාත්‍යවරුන් දිවුරුම් දෙන අවස්ථාවට සහභාගී වීමට ඔවුන්ට නොහැකි විය.", "URL": "https://sinhala.adaderana.lk/news.php?nid=12389", "Category": null, "Parent URL": null}