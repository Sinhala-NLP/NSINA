{"Source": "Adaderana", "Timestamp": "April 6, 2018 05:42 pm", "Headline": "ශ්‍රීලනිප මන්ත්‍රීන්ට එරෙහි විශ්වාසභංගය කඩිනමින් ගේන්න", "News Content": "ශ්‍රි ලංකා නිදහස් පක්ෂයේ සිටින ඇමතිවරුන්ට ගෙන ඒමට සුදානම් කර ඇති විශ්වාසභංගය කඩිනමින් ගෙන එන ලෙස ඉල්ලා සිටින බව අමාත්‍ය චන්දිම වීරක්කොඩි මහතා පවසයි. ඔවුන් අගමැතිට එරෙහි විශ්වාසභංගයට සහයදී ඡන්දය ප්‍රකාශ කළා පමණක් බවද පැවසීමට බොහෝ දේවල් ඇති බවත් ඒවා පැවසීමට කඩිනමින් වේදිකාවක් සකස් කර දෙන ලෙස ඉල්ලා සිටින බව අමාත්‍යවරයා වැඩිදුරටත් සඳහන් කර තිබේ. ගාල්ලේ දී මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් අමාත්‍යවරයා මේ අදහස් ප්‍රකාශ කළේය. ජාතික ආණ්ඩුවක් අවශ්‍ය නොවන්නේ නම් එක්සත් ජාතික පක්ෂ තනි ආණ්ඩුවක් අවශ්‍ය බව යෝජනාවක් ගෙන ලෙස ඉල්ලා සිටින බව ඔහු කියා සිටියේය. තවද ශ්‍රී ලංකා නිදහස් පක්ෂයේ මන්ත්‍රීවරුන් හා ඇමතිවරුන් පිළිබඳව තීරණය ගත හැක්කේ ජනාධිපති වරයාට පමණක් බවද ඔහු පෙන්වා දෙයි.", "URL": "https://sinhala.adaderana.lk/news.php?nid=87049", "Category": null, "Parent URL": null}