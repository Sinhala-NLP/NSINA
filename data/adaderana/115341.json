{"Source": "Adaderana", "Timestamp": "July 30, 2019 12:56 pm", "Headline": "නීතිඥ මලික් අසීස්ට එරෙහි පැමිණිල්ල විමර්ශනය සඳහා CIDයට බාර දෙයි", "News Content": "නීතිපති දෙපාර්තමේන්තුවේ අධිනීතිඥ මලික් අසීස් මහතාට එරෙහිව පූජ්‍ය මාගල්කන්දේ සුදත්ත හිමි සිදුකළ පැමිණිල්ලට අදාල විමර්ශන කටයුතු අපරාධ පරීක්ෂණ දෙපාර්තමේන්තුව වෙත භාරදී තිබේ. මාගලකන්දේ සුදත්ත හිමි විසින් ඊයේ(29) දිනයේ පොලිස් මූලස්ථානය වෙත පැමිණිල්ල සිදුකළ අතර එහි විමර්ශන කටයුතු අපරාධ පරීක්ෂණ දෙපාර්තමේන්තුව වෙත භාරදුන් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. සහරාන් හෂීම් සම්බන්ධයෙන් 2017 වසරේ සිට ඉදිරිපත් කර ඇති ලිපිගොනුවලට නිසි ක්‍රියාමාර්ග නොගැනිම සම්බන්ධයෙන් නීතිපති දෙපාර්තමේන්තුවේ නිලධාරීන්ට එරෙහිව පියවර ගත යුතු බව පවසමින් පූජ්‍ය මාගල්කන්දේ සුදත්ත හිමි විසින් අදාළ පැමිණිල්ල සිදුකළේය.", "URL": "https://sinhala.adaderana.lk/news.php?nid=115341", "Category": null, "Parent URL": null}