{"Source": "Adaderana", "Timestamp": "June 12, 2016 10:23 am", "Headline": " පාසල් සිසුවා අවසන් ගමන් යයි", "News Content": "මහියංගණය මහඔය මාර්ගයේ වේවත්ත ප්‍රදේශයේදී සිදු වු රිය අනතුරකින් බරපතළ තුවාල ලබා සිටි පාසල් සිසුවෙක් මියගොස් තිබේ.මහනුවර මහ රෝහලේ ප්‍රතිකාර ලබමින් සිටියදී ඔහු මියගොස් ඇති බව මහියංගණය පොලීසිය පැවසුවේය.මියගොස් ඇත්තේ මහියංගණය, වේවත්ත ප්‍රදේශයේ පදිංචිව සිටි 14 හැවිරිදි පාසල් සිසුවෙකි.පසුගිය 29 වනදා නතරකර තිබූ බස් රථයක් ඉදිරියෙන් පාර මාරුවීමට උත්සහ කළ අවස්ථාවේ මෝටර් රථයක ගැටීමෙන් අදාළ සිසුවා බරපතළ තුවාල ලබා තිබුණි.අනතුරට සම්බන්ධ මෝටර් රථයේ රියදුරු මහියංගණය පොලීසිය විසින් අත්අඩංගුවට ගෙන රක්ෂිත බන්ධනාගාර ගත කිරීමෙන් පසුව ඇප මත මුදාහැර තිබූ බව සඳහන්ය.කෙසේ වෙතත් අනතුරට පත් පාසල් සිසුවා මියගොස් ඇති බැවින් සැකකාර රියදුරු යළි අත්අඩංගුවට ගැනීමට කටයුතු කරන බව මහියංගණය පොලීසිය පැවසුවේය.", "URL": "https://sinhala.adaderana.lk/news.php?nid=61002", "Category": null, "Parent URL": null}