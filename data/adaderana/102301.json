{"Source": "Adaderana", "Timestamp": "January 14, 2019 10:14 am", "Headline": "කකුල් මාට්ටු ආණ්ඩුවක් වෙනුවට ශක්තිමත් ආණ්ඩුවක්", "News Content": "ඉදිරියේ දී පැවැත්වීමට නියමිතව ඇත්තේ බොහෝ දුරට ජනාධිපතිවරණයක් බව එක්සත් ජාතික පක්ෂයේ මහ ලේකම් අධ්‍යාපන අමාත්‍ය අකිල විරාජ් කාරියවසම් මහතා පවසයි. එක්සත් ජාතික පක්ෂ නිකවැරටිය ආසන බලමණ්ඩල රැස්වීම අමතමින් අමාත්‍යවරයා පෙන්වා දුන්නේ එම ජනාධිපතිවරණය තම පක්ෂය විසින් ජයග්‍රහණය කරන බවට සියයට පන්සියයක විශ්වාසයක් ඇති බවයි. වර්තමානයේ ඇති කකුල් මාට්ටුක වැඩපිළිවෙල වෙනුවට ජනාධිපතිවරණය ,පාර්ලිමේන්තු මැතිවරණය සහ පළාත් සභා මැතිවරණය ජයග්‍රහණය කරමින් වසර දහයක ශක්තිමත් ආණ්ඩුවක් පිහිටවීමේ ශක්තිය එක්සත් ජාතික පෙරමුණට ඇති බවද අමාත්‍යවරයා එහිදි ප්‍රකාශ කළේය. පුළුල් සංවිධානයකින් තරඟ වැදි එම බලය ලබා ගන්නා බවත් එය කර හැක්කේ අග්‍රාමාත්‍ය රනිල් වික්‍රමසිංහ මහතාට පමණක් බවත් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=102301", "Category": null, "Parent URL": null}