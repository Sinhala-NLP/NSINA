{"Source": "Adaderana", "Timestamp": "October 7, 2016 08:29 am", "Headline": " ඒකාබද්ධ විපක්ෂයේ ජන රැළිය හෙටයි", "News Content": "ඒකාබද්ධ විපක්ෂය සංවිධානය කරන ජන රැළියක් හෙට(08) රත්නපුරේදී පැවැත්වෙයි.ඒකාබද්ධ විපක්ෂය නියෝජනය කරමින් පාර්ලිමේන්තු, පළාත් සභා සහ පළාත් පාලන මන්ත්‍රීවරුන් වෘත්තීය සමිති නියෝජිතයින්, කලාකරුවන් සහ මහා සංඝරත්නය ඇතුළු විශාල පිරිසක් ඊට සහභාගීවන බව පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය ප්‍රකාශ කළාය.එහිදී ඒකාබද්ධ විපක්ෂයේ නව ජනතා බලවේගයක් ගොඩනගන බව ඇය සඳහන් කරයි.රත්නපුර සීවලී ක්‍රීඩාංගණයේ රැළිය පැවැත්වීම සඳහා අවසර ලබාදී නොමැති බව වාර්තා වෙයි.කෙසේ වුවද අමාත්‍ය රාජිත සේනාරත්න මහතාගෙන් ඒකාබද්ධ විපක්ෂයේ රැළිය පිළිබඳ මාධ්‍යවේදීන් කළ විමසීමකදී ඔහු ප්‍රකාශ කළේ එවැනි රැළි සංවිධානය කිරීමෙන් ආණ්ඩුවට බලපෑමක් නොවන බවයි.", "URL": "https://sinhala.adaderana.lk/news.php?nid=64782", "Category": null, "Parent URL": null}