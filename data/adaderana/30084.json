{"Source": "Adaderana", "Timestamp": "December 19, 2012 03:15 pm", "Headline": "හලාවත නගරය සම්පූර්ණයෙන් ජලයෙන් යටවෙයි", "News Content": "හලාවත නගරය මේවන විට මුළුමනින්ම ජලයෙන් යටවී ඇති බව අද දෙරණ වාර්තාකරු පවසයි. එසේම බංගදෙණිය, මහවැව යන නගර දෙකද ජලයෙන් යටවී ඇති බව සඳහන්ය. හලාවත බස්නැවතුම්පළ, කඩවීදිය ඇතුළු නගරය සම්පූර්ණයෙන්ම පාහේ මේවන විට ජලයෙන් යටවී ඇති බවත්, මුන්නේශ්වරම් වැව් බැම්ම කඩා ජලය පිටකිරීම සඳහා යුද හමුදාව හා ගොවිජන සේවා නිලධාරීන් ගම්වැසියන් හා එක්ව කටයුතු කළ බවත් කියැවෙයි. කෙසේ වෙතත් මේවන විට නගරයට ඇතුළුවීමට හෝ පිටවීමට නොහැකි තරමට ප්‍රදේශය පුරා ජල මට්ටම ඉහළගොස් ඇති බව අප වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=30084", "Category": null, "Parent URL": null}