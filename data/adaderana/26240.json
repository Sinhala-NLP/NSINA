{"Source": "Adaderana", "Timestamp": "August 1, 2012 04:05 pm", "Headline": "වරෙන්තුකරුවන් 28,000 ක් දැලේ", "News Content": "පසුගිය මාසයක කාලය තුළ සිදුකළ වැටලීම්වලදී වරෙන්තුකරුවන් 28,000 ක් අත්අඩංගුවට ගෙන තිබේ. පොලිස්පතිවරයාගේ උපදෙස් අනුව ජූලි පළමුවෙනිදා සිට ජූලි 31 වන දින දක්වා මෙම මෙහෙයුම ක්‍රියාත්මක කළ බව පොලිස් මුලස්ථානය සඳහන් කළේය. මෙහිදී වැඩිම වරෙන්තුකරුවන් පිරිසක් අත්අඩංගුවට ගෙන ඇත්තේ බස්නාහිර පළාතෙන් වන අතර එම සංඛ්‍යාව 7103 ක් බව පොලිස් මූලස්ථානය පැවසුවේය. වරෙන්තුකරුවන් අත්අඩංගුවට ගැනීම සඳහා දිවයින පුරා තවදුරටත් මෙහෙයුම් සිදුකරන බව පොලිසිය පවසයි.", "URL": "https://sinhala.adaderana.lk/news.php?nid=26240", "Category": null, "Parent URL": null}