{"Source": "Adaderana", "Timestamp": "March 18, 2019 07:11 am", "Headline": "අල්ලස හා දූෂණය තුරන් කිරීමේ පස් අවුරුදු ජාතික ක්‍රියාකාරී සැලැස්ම අද එළිදකී", "News Content": "මෙරටින් අල්ලස හා දූෂණය තුරන් කිරීමේ පස් අවුරුදු ජාතික ක්‍රියාකාරී සැලැස්ම අද (18) දිනයේ එළිදැක්වීමට නියමිතයි. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ දී එය සිදුකරන බව අල්ලස් හෝ දූෂණ චෝදනා විමර්ශන කොමිෂන් සභාව සඳහන් කළේය. මෙරට තුළ වංචාව සහ දුෂණය තුරන් කරමින එමඟින් ආර්ථික සමාජීය සංස්කෘතික සහ පාරිසරික වශයෙන් තිරිසර සංවර්ධනයක් උදාකරගැනීම මෙහි අරමුණයි. වසරක පමණ කාලයක් අල්ලස් පනතේ අල්ලස, දුෂණය, වත්කම්, බැරකම්, දඬුවම් සහ වෙනත් ඊට අදාළ දුර්වප නීති රීති අනපනත් වලට සම්බන්ධ කරුණු කැබිනට් මණ්ඩල අනුමැතියෙන් සංශෝධනය කර ඒ අනුව මෙම නව නීති රීති ඇතුළත් පස් අවුරුදු ජාතික ක්‍රියාකාරී සැලැස්ම සකස් කර තිබේ. මෙරට සියළු රාජ්‍ය ආයතව ව්‍යුහයන් තුළ අල්ලස නිවාරණය හර පද්ධති වැඩිදියුණු කිරීම දඬුවම් ක්‍රමවේද සහ නීති ප්‍රතිපත්ති සංශෝධනය කිරීම යන ප්‍රධාන සාධක පදනම් කර ගනිමින් මෙම ජාතික ක්‍රියාකාරී සැලැස්ම සකස් කර ඇති අතර එහිදී සාකච්ඡා වට 40ක් පමණ පවත්වා ඊට අදාළ අදහස් වීමසීමට පියවර ගෙන ඇති බව සඳහන්. මහජනතාව විවිධ වු සේවාවන් ඉටු කර ගැනීමට යාමේදී කිසිඳු පුදගලයෙුකගේන නීත්‍යානු කූල අයකර ගතයුතු යමි මුදලක් වේනම් එය හැර වෙනත් කිසිඳු ආකාරයකින් මුදලක්, ත්‍යාගයක් හෝ වෙනත් අල්ලස් වශයෙන් ගැනෙන කිසිවක් ලබා ගැනීමට රාජ්‍ය නිළධාරීයෙකුට නොහැකි වන පරිදි මෙම නිතී රීති සකස් කර තිබේ. 2016 වසරේදී බ්‍රිතානයේ පැවති දුෂණ විරෝධී සමුළුව අමතා දූෂණ නිවාරණ ඉලක්ක සපුරා ගැනීම සඳහා ජාතික ක්‍රියාකාරී සැළැස්මක් සකසන බවට ජනාධිපතිවරයා දුන් පොරොන්දුව අනුව මෙම සැලැස්ම සකස් කිරීමට පියවර ගත් බවයි ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=106249", "Category": null, "Parent URL": null}