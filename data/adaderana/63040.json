{"Source": "Adaderana", "Timestamp": "August 14, 2016 09:50 am", "Headline": "බර අඩුවෙන් විකුණා දෙලක්ෂයක් දඩකයි", "News Content": "ව්‍යාජ ලෙස බර සටහන් කර අලෙවි කිරීම සඳහා තිබූ බිස්කට් පැකට් තොගයක් පේදුරුතුඩුව නගරයේ සිදුකළ වැටලීමකදී සොයාගත් බව පාරිභෝගික කටයුතු පිළිබඳ අධිකාරිය පවසයි.ග්‍රෑම් සියය ලෙස සඳහන් කර තිබූ බිස්කට් පැකැට්ටුවක සැබෑ බර ග්‍රෑම් 85ක් වී ඇති අතර ග්‍රෑම් 190ක් ලෙස සටහන් කර තිබූ තවත් බිස්කට් පැකැට්ටුවක සැබෑ බර ග්‍රෑම් 180ක් බවට විමර්ශන නිලධාරීන් අනාවරණය කරගෙන තිබේ.ඒ අනුව එම බිස්කට් තෙගය අධිකරණයට ඉදිරිපත් කිරීමෙන් පසු අදාළ සමාගමට සහ දිස්ත්‍රික් නියෝජිතයාට රුපියල් ලක්ෂ දෙකක දඩ මුදලක් නියම කර ඇති බව පාරිභෝගික කටයුතු පිළිබද අධිකාරියේ සභාපති හසිත තිලකරත්න මහතා සහන් කළේය.පාරිභෝගිකයා නොමග යවන අයුරින් බර සඳහන් කර දැනටමත් වෙළෙඳපළට නිකුත් කර ඇති බිස්කට් පැකැට් වහාම ඉවත් කරගන්නා ලෙස ද අධිකරණය නියෝග කර ඇත.", "URL": "https://sinhala.adaderana.lk/news.php?nid=63040", "Category": null, "Parent URL": null}