{"Source": "Adaderana", "Timestamp": "April 2, 2016 11:08 am", "Headline": "විදුලි සැර වැදී දරුවා මරුට", "News Content": "නාවලපිටිය, බෙලි පාර ප්‍රදේශයේදී විදුලිසැර වැදීමෙන් කුඩා දරුවෙකු මියගොස් තිබේ.අදාළ දරුවා අතුරුදන්ව ඇති බවට පොලීසියට ලද තොරතුරක් මත සිදු කළ සෝදිසියකදී යාබද නිවසක කුකුළු කොටුවකට නීතිවිරෝධීව ඇද තිබූ විදුලි රැහැනක පැටලී සිටියදී දරුවා සොයාගත් බව පොලීසිය පැවසුවේය.විදුලි සැරවැදී බරපතළ තත්ත්වයේ පසුවූ අදාළ දරුවා නාවලපිටිය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 10 හැවිරිදි දරුවෙක් බව සඳහන්ය.අනතුර සම්බන්ධයෙන් නීතිවිරෝධී ලෙස විදුලි රැහැන ඇද තිබූ පුද්ගලයා අත්අඩංගුවට ගෙන ඇති අතර නාවලපිටිය පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58847", "Category": null, "Parent URL": null}