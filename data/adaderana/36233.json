{"Source": "Adaderana", "Timestamp": "July 30, 2013 05:08 pm", "Headline": "මාර්ගය හදා දෙන්න - විරෝධයට ආණ්ඩු පක්ෂයෙත් සහය", "News Content": "දීර්ඝ කාලයක සිට ප්‍රතිසංස්කරණය නොකිරීම හේතුවෙන් අබලන් තත්ත්වයට පත් වූ තම ප්‍රදේශයේ මාර්ග සහ පාලම් සකස් කර දෙන ලෙස ඉල්ලමින් හිනිදුම වීරපාන ප්‍රදේශයේ ජනතාව විරෝධතාවක් ආරම්භ කර තිබේ. උඩුගම - අකුරුස්ස ප්‍රධාන මාර්ගය අවහිර කරමින් ඔවුන් උද්ඝෝෂණයේ නිරතව සිටින බව අද දෙරණ වාර්තාකරු සඳහන් කළේය. ප්‍රදේශවාසීන් ආරම්භ කළ උද්ඝෝෂණයට සහය පළ කරමින් තවලම ප්‍රාදේශීය සභාවේ ආණ්ඩු පක්ෂ මන්ත්‍රීවරයෙකු ඇතුළු මන්ත්‍රීවරුන් 05 දෙනෙකු උපවාසයක් ආරම්භ කර ඇති බවද සඳහන්ය. මේ හේතුවෙන් අදාළ මාර්ගයේ රථවාහන ගමනා ගමනයට බාධා පැමිණ තිබූ බව ද අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=36233", "Category": null, "Parent URL": null}