{"Source": "Adaderana", "Timestamp": "January 16, 2014 06:01 pm", "Headline": "ප්‍රථම ධීවර හුවමාරුව සිදුවෙයි ", "News Content": "ඉන්දීය අත්අඩංගුවේ සිටි ශ්‍රී ලාංකික ධීවරයින් පනස් දෙදෙනෙකු කන්කසන්තුරේ වරාය වෙත අද(16) පැමිණ තිබෙන බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පවසයි. ඒසේම මුහුදු සීමාව උල්ලංඝණය කිරීම හේතුවෙන් ශ්‍රී ලංකාවේ අත්අඩංගුවේ සිටි ඉන්දීය ධීවරයින් පනස් එක් දෙනෙකු ඉන්දියාවට භාරදුන් බවද ඒ මහතා සඳහන් කරයි. දෙරටේ අත්අඩංගුවේ සිටින සියලුම ධීවරයින් කොන්දේසී විරහිතව නිදහස් කිරීමට ඉන්දු සහ ශ්‍රී ලංකා බලධාරින් ඊයේ(15) එකඟතාවයකට පැමිණ තිබුණි. ඒ ධීවර හා ජලජ සම්පත් අමාත්‍ය රාජිත සේනාරත්න මහතා සහ ඉන්දියාවේ ධීවර කටයුතු පිළිබඳ අමාත්‍යවරයා සමඟ පැවති සාකච්ඡාවකදීය.", "URL": "https://sinhala.adaderana.lk/news.php?nid=40399", "Category": null, "Parent URL": null}