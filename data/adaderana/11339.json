{"Source": "Adaderana", "Timestamp": "October 7, 2010 11:59 am", "Headline": "රට වටා ගමන ගාලු මුවදොරින් අවසන් වෙයි", "News Content": "ගිනස් වාර්තාවක් පිහිටුවීමේ අරමුණ ඇතිව ශ්‍රී ලංකාව වටා වෙරළේ දින 35ක කාලයක් ගමන් කළ සමන් උඩුගමසූරිය සිය ප්‍රයත්නය අද(07) දිනයේ ගාලු මුවදොර පිටියෙන් අවසන් කරනු ලැබීය. ඇල්පිටිය ප්‍රදේශයේ පදිංචිකරුවෙකු වන සමන් සිය ගමන ආරම්භ කළේ පසුගිය සැප්තැම්බර් දෙවැනිදාය. ඒ අනුව දින 35 ක කාලයක්‍ වෙරළ තීරයේ දුවමින්, ඇවිදිමින් සහ ඇතැම් ස්ථානවලදී මුහුදේ පීනා යමින් සමන් තම වාර්තාව වෙනුවෙන් වෙහෙසුණි. ඔහුගේ මෙම ප්‍රයත්නය ක්‍රීඩා වෛද්‍ය ඒකකයේ මගින් අධීක්ෂණය කෙරුණි. සමන් දිරිගැන්වීම සඳහා අද දිනයේ ගාලු මුවදොර පිටියට බස්නාහිර පළාත් ආණ්ඩුකාර අලෙවි මවුලානා මහතා සහ පාර්ලිමේන්තු මන්ත්‍රී නිශාන්ත මුතුහෙට්ටිගම මහතා ඇතුළු පිරිසක් පැමිණ සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=11339", "Category": null, "Parent URL": null}