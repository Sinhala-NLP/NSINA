{"Source": "Adaderana", "Timestamp": "August 9, 2019 08:39 am", "Headline": "දෙදරු පියාට මරු කැඳවු වැල්ලවායේ රිය අනතුර", "News Content": "වැල්ලවාය මොනරාගල ප්‍රධාන මාර්ගයේ යාලබෝව ප්‍රදේශයේ දී සිදු වූ අනතුරකින් පුද්ගලයකු ජීවිතක්ෂයට පත් වී ඇත. ඊයේ (8) දිනයේ ලොරි රථයක් සහ යතුරු පැදියක් එකිනෙක ගැටීමෙන් මෙම අනතුර සිදු වී ඇති අතර අනතුරින් තුවාල ලැබූ යතුරුපැදිකරු වැල්ලවාය මූලික රෝහලට ඇතුළත් කිරීමෙන් අනතුරුව මියගොස් තිබේ. මෙසේ මියගොස් ඇත්තේ ආදාවෙලයාය, හඳපානාගල ලිපනයේ පදිංචි වයස අවුරුදු 35ක් වන එච්.කේ රසික චමින්ද නැමති දෙදරු පියෙකි. ලොරි රථයේ රියදුරු වැල්ලවාය පොලිසිය විසින් අත්අඩංගුවට ගෙන ඇත. අත්අඩංගුවට ගත් සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර අනතුර සම්බන්ධයෙන් විමර්ශන වැල්ලවාය පොලීසිය විසින් සිදු කරයි.", "URL": "https://sinhala.adaderana.lk/news.php?nid=116132", "Category": null, "Parent URL": null}