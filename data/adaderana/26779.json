{"Source": "Adaderana", "Timestamp": "August 22, 2012 08:28 am", "Headline": "කටුගෙයි හොරකමේ තවත් සැකකරුවෙකු මාට්ටු ", "News Content": "කොළඹ ජාතික කෞතුකාගාරයේ සොරකමට අදාළව තවත් සැකකරුවෙකු අත්අඩංගුවට ගෙන තිබේ. ඊයේ (22) රාත‍්‍රියේ මොහු අත්අඩංගුවට ගත් බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසූවේය. ඔහු සතුව තිබී කෞතුකාගාරයෙන් සොරා ගන්නා ලද කෞතුක භාණ්ඩ රැසක් සොයාගත් බව හෙතෙම පවසයි. මුදු, ස්වර්ණාභරණ, කාසි, නෝට්ටු ඔහු සතුව තිබී සොයාගත් පෞරාණික භාණ්ඩ අතර වන බව පොලිස් මාධ්‍ය ප‍්‍රකාශකවරයා සඳහන් කළේය. සැකකරු මේ වන විට කොළඹ අපරාධ කොට්ඨාශය භාරයේ පසුවන අතර ඔහුගෙන් තවදුරටත් ප‍්‍රශ්න කරන බව අජිත් රෝහණ මහතා පැවසීය.", "URL": "https://sinhala.adaderana.lk/news.php?nid=26779", "Category": null, "Parent URL": null}