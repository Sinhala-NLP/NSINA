{"Source": "Adaderana", "Timestamp": "August 10, 2011 11:12 am", "Headline": "කොක්කට දැක්කූ මී ගවයන් 12 ක් ලොරියේදීම මරුට-පුද්ගලයින් 5 ක් දැලේ", "News Content": "බලපත්‍ර නොමැතිව මීගවයින් ප්‍රවාහනය කළ පුද්ගලයින් 5 දෙනෙකු කඳාන පොලිසිය විසින් අද අලුයම අත්අඩංගුවට ගෙන තිබේ. අදාළ මීගවයින් ප්‍රවාහනය කිරීම සඳහා මුල් වී කටයුතු කළ කාන්තාවක් ද එම සැකකරුවන් අතර සිටින බව පොලිසිය කියා සිටියි. තණමල්විල , හම්බේගමුව ප්‍රදේශයේ සිට ජා-ඇල දඬුගම ප්‍රදේශය දක්වා මස් පිණිස මෙම මීගවයින් ප්‍රවාහනය කිරීමට සැලසුම් කර තිබී ඇති බව මූලික පරීක්ෂණ වල දී අනාවරණය වී තිබේ. එක්‍ ලොරියක් යොදා ගනිමින් ‍මීගවයින් 28 දෙනෙකු ප්‍රවාහනය කිරීමට සැකකරුවන් උත්සාහ දැරීම හේතුවෙන් ලොරිය තුළ දීම මීගවයින් 12 දෙනෙකු මිය ගොස් සිටි බව පොලිසිය සඳහන් කරයි. සැකකරුවන් අද දිනයේ(10) කණුවන සංචාරක මහේස්ත්‍රාත්වරයා හමුවට ඉදිරිපත් කරන බව කඳාන පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17972", "Category": null, "Parent URL": null}