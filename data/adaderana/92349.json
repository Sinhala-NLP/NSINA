{"Source": "Adaderana", "Timestamp": "July 11, 2018 10:07 am", "Headline": "ගුරුවරු ඉල්ලා වැල්ලවාය කලාප අධ්‍යාපන කාර්යාලය ඉදිරිපිට උද්ඝෝෂණයක්", "News Content": "වැල්ලවාය අධ්‍යාපන කලාපයට අයත් හදපානාගල මහා විද්‍යාලයට දීර්ඝකාලයක සිට විශාල ගුරුවරු හිඟයක් ඇති බව පවසා එම පාසලේ දෙමාපියන් විසින් අද(11) උදෑසන වැල්ලවාය කළාප අධ්‍යාපන කාර්යාලය ඉදිරිපිට උද්ඝෝෂණයක නිරත වෙමින් සිටින බව අද දෙරණ වාර්තාකරු පවසයි. උද්ඝෝෂණය සඳහා දෙමාපියන් විශාල පිරිසක් සහභාගි වී ඇති අතර ඔවුන් විසින් කළාප අධ්‍යාපන කාර්යාලයට් ඇතුළු වී එහි සිට උද්ඝෝෂණයේ නිරත වෙමින් සිටියි. මෙම ගැටලුව සඳහා අද දින නිසි විසදුමක් ලබා දෙන ලෙස දෙමාපියන් ඉල්ලා සිටින අතර ඔවුන් මෙම උද්ඝෝෂණය නිසි විසඳුමක් ලබා දෙන තුරු අත් නොහරින බවද පවසයි. මේ වන විටත් උද්ඝෝෂණය ක්‍රියාත්මක වෙමින් පවතින බව අප වාර්කාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=92349", "Category": null, "Parent URL": null}