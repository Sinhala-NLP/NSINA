{"Source": "Adaderana", "Timestamp": "March 6, 2019 08:10 pm", "Headline": "අයවැය විවාදය පැවැත්වෙන සෑම දිනයකදීම අමාත්‍යාංශවල වංචාව බැගින් හෙළි කරනවා", "News Content": "අයවැය විවාදය පැවැත්වෙන දින 19 තුළ සෑම දිනයකදීම අමාත්‍යාංශවල එක් වංචාව බැගින් හෙළිකිරීමට කටයුතු කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. පාර්ලිමේන්තු පරිශ්‍රයේ පැවැති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. අවුරුදු 4 කදී යහපාලන ආණ්ඩුවේ අමාත්‍යවරු රුපියල් බිලියන 1500 ක රජයේ මුදල් කොල්ලකලා ඇති බවත් දින 19 තුල දී එක දිනකට එක් සොරකම බැගින් පාර්ලිමේන්තුවේදි එළි දක්වන බවත් මන්ත්‍රීවරයා මෙහිදි ප්‍රකාශ කළේය. අමාත්‍යාංශ 9 ක අමාත්‍යවරු සම්බන්ධව පැමිණිලි කරන බවත් 2018 දී ලබාගෙන ඇති ණය ඇ.ඩො.මි. 5069ක ගත්ත ණය සියල්ලම සොරකම් කර ඇති බවත් මන්ත්‍රීවරයා වැඩිදුරටත් පැවසීය. එහිදි එක්සත් ජනතා නිදහස් සන්ධානයේ පාර්ලිමේන්තු මන්ත්‍රී එස්.බී.දිසානායක මහතාද එහිදි අදහස් දැක්වීය.", "URL": "https://sinhala.adaderana.lk/news.php?nid=105606", "Category": null, "Parent URL": null}