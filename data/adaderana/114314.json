{"Source": "Adaderana", "Timestamp": "July 17, 2019 09:25 am", "Headline": "ගෑස් නලයක් පුපුරා යෑමෙන් ජීවිතයක් අහිමි වෙයි-15 කට තුවාල ", "News Content": "අමෙරිකාවේ කැලිෆෝනියා ප්‍රාන්තයේ ගෑස් නලයක් පුපුරායාමෙන් සිදුවූ අනතුරකින් එක්අයෙක් මියගොස් තවත් 15දෛනක් තුවාල ලබා තිබේ. ගෑස් නලය පුපුරායාමෙන් විශාල ගින්නක් ද හටගෙන ඇති අතර අනතුරින් විපතට පත්ව ඇත්තේ එහි නඩත්තු කටයුතුවල නිරතවෙමින් සිටි සේවකයන් පිරිසක්. පිපිරීමෙන් හටගත් ගින්නෙන් නැගුණු ගිනිදැල් අඩි 30ක් දක්වා අහස කරා පැතිර ගිය බවයි වාර්තා වෙයි. සිද්ධියෙන් මියගොස් ඇත්තේ නඩත්තු කටයුතුවල නිරතව සිටි කම්කරුවෙක්. පිපිරීමත් සමගින් කැලිෆෝනියාවේ මුරායිටා නගරයේ ගොඩනැගිලි දෙදෙරාගිය බවට වාර්තා වෙයි. සිදුවූ කම්පනයේ විශාලත්වය හේතුවෙන් භූකම්පනයක් සිදුවූ බවට සැකකළ නගරවැසියන් නිවාස වලින් පිටතට පැමිණීමෙන් ප්‍රෙද්ශයේ යම් කලබලකාරී තත්ත්වයක් හටගෙන තිබුණි. තුවාල ලැබූවන් රෝහල් වෙත ගෙන ගොස් ඇති අතර අනතුරට හේතු සොයා විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=114314", "Category": null, "Parent URL": null}