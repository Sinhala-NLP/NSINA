{"Source": "Adaderana", "Timestamp": "December 29, 2011 10:20 am", "Headline": "බැංකි මූන් චැනල් ෆෝ වීඩියෝව නරඹයි", "News Content": "එක්සත් ජාතීන්ගේ මහ ලේකම් බැංකි මූන් මහතා විසින් බ්‍රිතාන්‍යයේ චැනල් ෆෝ නාලිකාව මගින් ශ්‍රී ලංකාව සම්බන්ධව නිකුත් කරන ලද \" කිලිං ෆීල්ඩ් ඔ‍ෆ් ශ්‍රී ලංකා\" වාර්තා වැඩසටහන වන නරඹා ඇති බව වාර්තා වේ. අදාළ වාර්තා වැඩසටහන මහ ලේකම්වරයා විසින් නැරඹීම සම්බන්ධව ඉනර් සිටි ප්‍රේස් වෙබ් අඩවිය මගින් විද්‍යුත් පණිවිඩයක් හරහා කළ විමසීමකට අනුව මහ ලේකම්වරයාගේ මාධ්‍ය ප්‍රකාශක මාර්ටින් නෙසර්කි විසින් මේ බව තහවුරු කර තිබේ. ශ්‍රී ලංකාවේ සිවිල් යුද ගැටුම් පැවති අවසන් කාල සීමාව තුළ යුද අපරාධ සිදුවූ බවට චෝදනා කරමින් බ්‍රිතාන්‍ය චැනල් ෆෝ නාලිකාව මගින් විකාශය කළ \"කිලිං ෆීල්ඩ් ඔ‍ෆ් ශ්‍රී ලංකා\" වාර්තා වැඩසටහන ජාත්‍යන්තරය තුළ මහත් ආන්දෝලනයට ලක්විය. විද්‍යුත් තැපැල් පණිවිඩයක් මගින් ඉදිරිපත් කළ එම වාර්තා වැඩසටහන බැංකි මූන් මහතා විසින් නරඹා ඇද්ද යන පැනය වෙත මාර්ටින් නෙසර්කි විසින් \"ඔව්\" යනුවෙන් පිළිතුරු එවා ඇති බව ඉනර් සිටි ප්‍රෙස් වෙබ් අඩවිය වාර්තා කරයි.", "URL": "https://sinhala.adaderana.lk/news.php?nid=21021", "Category": null, "Parent URL": null}