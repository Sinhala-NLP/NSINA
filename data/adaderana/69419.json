{"Source": "Adaderana", "Timestamp": "February 10, 2017 02:09 pm", "Headline": " අනතුරින් 1ක් මරුට-6ක් රෝහලට", "News Content": "හැටන් - දික්ඔයවත්ත ප්‍රදේශයේ සිදු වූ අනතුරකින් පුද්ගලයෙකු මියගොස් තවත් 6 දෙනෙකු තුවාල ලබා තිබේ. ත්‍රී රෝද රථයක් මාර්ගයෙන් ඉවතට පැන පෙරළී යාමෙන් අනතුර සිදුව ඇති බව සඳහන්ය. අනතුර සිදුවන අවස්ථාවේ ත්‍රී රෝද රථයේ රියදුරු ඇතුළු පුද්ගලයින් 07 දෙනෙකු ගමන් කර ඇති අතර බරපතළ තුවාල ලැබූ ඔවුන් ප්‍රතිකාර සඳහා දික්ඔය මූලික රෝහලට ඇතුළත් කර තිබේ. එහිදී එක් පුද්ගලයෙකු මියගොස් ඇති බව පොලීසිය පැවසුවේය. මියගොස් ඇත්තේ නාවලපිටිය ප්‍රදේශයේ පදිංචිව සිටි 55 හැවිරිදි පුද්ගලයෙකි. බීමත්ව අපරික්ෂාකාරී අන්දමින් රිය ධාවනය කිරීම අනතුරට හේතුවී ඇති බවට හැටන් පොලීසිය සිදු කළ මූලික විමර්ශන වලදී අනාවරණය වී තිබේ.", "URL": "https://sinhala.adaderana.lk/news.php?nid=69419", "Category": null, "Parent URL": null}