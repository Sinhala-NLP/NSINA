{"Source": "Adaderana", "Timestamp": "April 24, 2015 05:01 pm", "Headline": "අලි ජාවාරමට සහය දුන්නැයි රිමාන්ඩ් කර සිටි වනජීවියේ ලිපිකාරිණියකට ඇප", "News Content": "අලි ඇතුන් නීති විරෝධි ආකාරයෙන් ලියාපදිංචි කිරීම සඳහා අධාර අනුබල ලබාදීමේ චෝදනා මත අත්අඩංගුවට ගෙන රක්ෂිත බන්ධනාගාර ගත කර සිටි වන ජීවි දෙපාර්තමේන්තුවේ ලිපිකාරිණියක ඇප මත මුදා හැරීමට අධිකරණය නියෝග කර තිබේ.සැකකාරිය රුපියල් 25,000ක මුදල් ඇපයක් සහ රුපියල් ලක්ෂ 10 බැගින් වු ශරීර ඇප 04ක් මත මුදා හැරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර ඇත.සැකකාරියට විදේශගත වීම තහනම් කළ මහේස්ත්‍රාත්වරයා පරික්ෂණයට බලපෑම් කිරීමෙන් වළකින ලෙසද දැනුම්දුන් බව අද දෙරණ අධිකරණ වාර්තාකරු සඳහන් කළේය. කෙසේ වෙතත් මෙම සිද්ධිය සම්බන්ධයෙන් අත්අඩංගුවට ගෙන සිටින අලි රොෂාන් නැමැත්තා සහ වන ජීවි දෙපාර්තමේන්තුවේ හිටපු සහකාර අධ්‍යක්ෂවරයා ලබන 30 වන දින දක්වා තවදුරටත් රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=50879", "Category": null, "Parent URL": null}