{"Source": "Adaderana", "Timestamp": "October 30, 2013 10:09 am", "Headline": "කොල්ලකෑම් ගණනාවකට සම්බන්ධ 2ක් අත්අඩංගුවට ", "News Content": "කොච්චිකඩේ - දංකොටුව ප්‍රදේශයේදී දේපළ සොරාගැනීම් ගණනාවකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ. කොච්චිකඩේ පොලීසියට ලද තොරතුරක් මත මොවුන් අත්අඩංගුවට ගෙන ඇති බව සඳහන් වෙයි. සැකකරුවන් සතුව තිබී ජංගම දුරකතන 20ක්, පරිගණක යන්ත්‍ර දෙකක් ඇතුළු උපකරණ සොයාගෙන තිබේ. අත්අඩංගුවට ගත් සැකකරුවන් වලපනේ සහ දංකොටුව යන ප්‍රදේශවල පදිංචිකරුවන් බව පොලීසිය සඳහන් කරයි. ඔවුන් අද(30) දින මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38479", "Category": null, "Parent URL": null}