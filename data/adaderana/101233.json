{"Source": "Adaderana", "Timestamp": "December 24, 2018 03:14 pm", "Headline": "රැයක් එළි වෙද්දී නඩු 5550ක්", "News Content": "දිවයින පුරා සිදු කළ විශේෂ මෙහෙයුමකදී විවිධ අපරාධ සම්බන්ධයෙන් පුද්ගලයින් 4035 දෙනෙකු අත්අඩංගුවට ගෙන තිබේ. පොලිස්පතිවරයාගේ උපදෙස් මත පොලිස් නිළධාරින් 17,728 දෙනෙකුගේ සහභාගිත්වයෙන් ඊයේ(23) රාත්‍රී 10.00 සිට අද(24) 2.00 දක්වා කාලය තුළ මෙම විශේෂ මෙහෙයුම ක්‍රියාත්මක වූ බව පොලිස් මූලස්ථානය සඳහන් කළේය. එහිදී බීමත්ව රිය පැදවූ පුද්ගලයින් 1122ක්, වරෙන්තුකරුවන් 885ක් අත්අඩංගුවට ගෙන තිබේ. මීට අමතරව රථ වාහන වැරදි සම්බන්ධයෙන් නඩු 5550ක් ලබාගෙන ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=101233", "Category": null, "Parent URL": null}