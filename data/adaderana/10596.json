{"Source": "Adaderana", "Timestamp": "September 2, 2010 04:30 pm", "Headline": "සීමාවාසික පුහුණුවට තවත් 216 ක් බඳවා ගැනෙයි", "News Content": "සීමාවාසික පුහුණුව සඳහා තවත් වෛද්‍යවරුන් 216 දෙනෙක් බඳවා ගැනීමට සෞඛ්‍ය අමාත්‍යාංශය තීරණය කර තිබේ. 2002-2003 අධ්‍යයන වර්ෂයේ දී මෙරට විශ්ව විද්‍යාලවලින් සහ විදේශ විශ්ව විද්‍යාලවලින් වෛද්‍ය උපාධිය සඳහා පෙනී සිටි\"ඒ\" කණ්ඩායමේ වෛද්‍ය උපාධිධාරීන් පිරිසක් මෙලෙස බඳවා ගැනීමට නියමිත බව සඳහන්ය. එම කණ්ඩායමට අයත් වෛද්‍ය උපාධිධාරීන් හට එළඹෙන 06 වැනි දින බොරැල්ල වෛද්‍ය පර්යේෂණායතන ශ්‍රවණාගාරයට පැමිණ අයදුම්පත් භාර දිය හැකි බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=10596", "Category": null, "Parent URL": null}