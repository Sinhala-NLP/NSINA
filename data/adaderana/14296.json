{"Source": "Adaderana", "Timestamp": "February 18, 2011 09:55 am", "Headline": "සා/පෙළ ප්‍රායෝගික පරීක්ෂණ අද සිට ඇරඹෙයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයට අදාළ ප්‍රායෝගික පරීක්ෂණ අද(18) ආරම්භ කර තිබේ. එම පරීක්ෂණ ලබන 28 වැනි දින දක්වා පැවැත්වෙන බව විභාග කොමසාරිස් ජනරාල් අනුර එදිරිසිංහ මහතා පැවසුවේය. පසුගිය දෙසැම්බර් මාසයේ පැවති සාමාන්‍ය පෙළ විභාගයේ විෂයයන් කිහිපයකට‍ අදාළ ප්‍රායෝගික පරීක්ෂණ පැවැත්වීමට ජනවාරි මාසයේ දී නියමිතව තිබුණි. එහෙත් දිවයිනට බලපෑ අයහපත් කාලගුණ තත්ත්වය හේතුවෙන් එය කල් දැමුණි.", "URL": "https://sinhala.adaderana.lk/news.php?nid=14296", "Category": null, "Parent URL": null}