{"Source": "Adaderana", "Timestamp": "July 12, 2016 10:49 am", "Headline": "  හොරට මත් පැන් පෙරූ තැන් 3ක් අල්ලයි", "News Content": "වෙන්නප්පුව සහ මාරවිල ප්‍රදේශයන්හි පවත්වාගෙන ගිය නීති වි‍රෝධී මත්පැන් නිෂ්පාදනය කිරීමේ ස්ථාන තුනක් වටලා කාන්තාවක ඇතුළු පුද්ගලයින් තිදෙනෙකු අත්අඩංගුවට ගෙන තිබේ.හලාවත කොට්ඨාස දුෂණ මර්දන ඒකකයට ලද තොරතුරක් මත සිදුකළ වැටළීමකදී මොවුන් අත්අඩංගුවට ගෙන ඇති බව වාර්තා වෙයි.ඒ අනුව ලුණුවිල සහ සිරිගම්පල ප්‍රදේශවලදී කාන්තාවක සහ පුද්ගලයෙකු අත්අඩංගුවට ගත් බව පොලීසිය පැවසුවේය.එහිදී ගෝඩා ඩ්‍රෑම්ස් 10,800 ක් සහ උපකරණ කිහිපයක් සිය භාරයට ගත් බව පොලීසිය පවසයි.අනෙක් සැකකරු කටුනේරිය‍්, බෑන්කඩ හන්දිය ප්‍රදේශයේ දී අත්අඩංගුවට ගත් අතර එහිදී ගෝඩා ඩ්‍රෑම්ස් 6480ක් සොයාගෙන ඇති බව සඳහන්ය.අත්අඩංගුවට ගත් සැකකරුවන් මාරවිල දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61984", "Category": null, "Parent URL": null}