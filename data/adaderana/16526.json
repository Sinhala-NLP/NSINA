{"Source": "Adaderana", "Timestamp": "June 3, 2011 03:46 pm", "Headline": "කාසියේ වාසිය ශ්‍රී ලංකාවට -පන්දුවට පහරදීමේ අවස්ථාව එංගලන්තයට", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන තරග තුනකින් යුත් ටෙස්ට් ක්‍රිකට් තරගාවලියේ දෙවන තරගය අද(03) ආරම්භ වේ. ලෝර්ඩ්ස් ක්‍රීඩාංගණයේදී පැවැත්වෙන මෙම තරගයේ කාසිය වාසිය දිනාගැනීමට ශ්‍රී ලංකාව සමත් වූ අතර ඒ අනුව ප්‍රථමයෙන් පන්දුවට පහරදීමේ අවස්ථාව එංගලන්ත කණ්ඩායමට ලබාදීමට නායක තිලකරත්න දිල්ශාන් තීරණය කළේය. අද තරගයට ක්‍රීඩා කරන කණ්ඩායම් දෙකේම වෙනස්කම් කිහිපයක් සිදුවන බව වාර්තා වේ. ඒ අනුව එංගලන්ත කණ්ඩායමේ ආබාධයට ලක්වූ ජේම්ස් ඇන්ඩර්සන් වෙනුවට ජේඩ් ඩර්න්බැජ් සංචිතයට කැඳවා තිබේ. ආබාධයකට ලක්වූ දිල්හාර ප්‍රනාන්දු ද සහ චානක වෙලගෙදර අද තරගයට ක්‍රීඩාකරන බව සඳහන්ය.", "URL": "https://sinhala.adaderana.lk/news.php?nid=16526", "Category": null, "Parent URL": null}