{"Source": "Adaderana", "Timestamp": "July 27, 2019 05:27 pm", "Headline": "ශ්‍රීලනිපය නැතුව කිසිම කෙනෙකුට ආණ්ඩුවක් පිහිටුවන්න බෑ-වෙල්ගම", "News Content": "තමා ශ්‍රී ලංකා නිදහස් පක්ෂය සමඟ එක්ව ක්‍රියාකාරීව කටයුතු කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කුමාර වෙල්ගම මහතා පවසයි. ඊයේ (26) පස්වරුවේ ශ්‍රී ලංකා නිදහස් පක්ෂ කොලොන්නාව ආසනයේ කාර්යාලය විවෘත කිරීමේ අවස්ථාවට එක් වෙමින් ඔහු මේ බව කියා සිටියේය. කොළොන්නාව ආසනයේ ශ්‍රී ලංකා නිදහස් පක්ෂ කාර්යාලය විවෘත කිරීම පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ඊයේ පස්වරුවේ සිදුකෙරුණි. මෙම අවස්ථාවට ඒකාබද්ධ විපක්ෂය නියෝජනය කරන කුමාර වෙල්ගම මහතා ද එක්ව සිටියේය. මම පොහොට්ටුව හදන්න ගොඩක් මහන්සි මහන්සි වුණා. බැසිල් රාජපක්ෂ මහත්තයායි මමයි තමා ඉස්සෙල්ලාම පටන් ගත්තේ. ඒත් පොහොට්ටුවේ සාමාජිකත්වය මම ගත්තේ නැහැ. සාමාජිකත්වය ගත්ත අය රැකිලා ඉන්නේ ජනාධිපති හා අමරවීර මහත්තයාට පින් සිද්ධ වෙන්න. ජනධිපතිතුමා විරුද්ධ වුණා නම් අද මන්ත්‍රීවරු නැහැ. දැන් ඔක්කොම කියනවා නිදහස් පක්ෂයට ගොඩ එන්න බැහැ කියලා. මම කියනවා නිදහස් පක්ෂය නැවතුව කාටවත් ආණ්ඩු හදන්න බැහැ. මම විතරක් නෙවේ බලන්න ඉස්සරහට තව කීදෙනෙක් එයිද කියලා. ඉදිරියට යනකොට තව හොඳ දැවැන්තයෝ නිදහස් පක්ෂය වටා එකතු වෙනවා.\"", "URL": "https://sinhala.adaderana.lk/news.php?nid=115146", "Category": null, "Parent URL": null}