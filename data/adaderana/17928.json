{"Source": "Adaderana", "Timestamp": "August 8, 2011 02:35 pm", "Headline": "ශ්‍රී ලංකාවට ගේන්න සූදානම් කළ කංසා තොගයක් සමග 6 ක් මාට්ටු", "News Content": "ශ්‍රී ලංකාවට රැගෙන ඒම සඳහා සකස් කර තිබූ කංසා සහ දුම්කොළ තොගයක් සමඟ ශ්‍රී ලාංකිකයෙකු ඇතුළු 6 දෙනෙකු අත්අඩංගුවට ගැනීමට තමිල්නාඩු පොලිසිය කටයුතු කර තිබේ. කංසා කිලෝග්‍රෑම් 40ක් සහ දුම්කොළ පාර්සල් 5ක් අදාළ සැකකරුවන් සතුව තිබී පොලිසිය භාරයට ගෙන ඇති බව ඉන්දීය වාර්තා පවසයි. මුහුදු මාර්ග ඔස්සේ අදාළ ගංජා තොගය ප්‍රවාහනය කිරීමට සැලසුම් කර තිබූ බව සැකකරුවන්ගෙන් සිදු කළ ප්‍රශ්න කිරීම් වල දී අනාවරණය වී තිබේ. මෙම මත්ද්‍රව්‍ය තොගයට අමතරව ඔවුන් සතුව තිබී ඉන්දියානු රුපියල් ලක්ෂයකට ආසන්න මුදලක් ද පොලිසිය භාරයට ගෙන ඇති බව සඳහන්වේ.", "URL": "https://sinhala.adaderana.lk/news.php?nid=17928", "Category": null, "Parent URL": null}