{"Source": "Adaderana", "Timestamp": "May 31, 2019 08:20 am", "Headline": "ආරවුලක් දුර දිග ගොස් අයෙක් ඝාතනය වෙයි", "News Content": "ගොඩකවෙල, මැද්දේගම ප්‍රදේශයේ නිවසක් තුළ පුද්ගලයෙකු ඝාතනය කර ඇත. ඝාතනයට ලක්ව ඇත්තේ මැද්දේගම යහලවෙල ප්‍රදේශයේ පදිංචිව සිටි 40 හැවිරිදි පුද්ගලයෙකි. ඔහු ඊයේ (30) රාත්‍රී අදාළ නිවස වෙත ගොස් ඇති අතර කලක සිට පැවති මුදල් ආරවුලක් හේතුවෙන් නිවෙස් හිමියන් සමඟ ගැටුමකට මුහුණ දී ඇත. එහිදී උදැල්ලකින් සහ අලවංගුවකින් පහර කෑමට ලක්ව ඔහු මිය ගොස් ඇති බව පොලීසිය පැවසුවේය. ඝාතන සැකකරු ද තුවාල ලබා ගොඩකවෙල රෝහලට ඇතුළත් කර ඇත.", "URL": "https://sinhala.adaderana.lk/news.php?nid=111035", "Category": null, "Parent URL": null}