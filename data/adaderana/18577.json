{"Source": "Adaderana", "Timestamp": "September 7, 2011 03:02 pm", "Headline": "වන්දි ගෙවීම් කඩිනම් කරන්නැයි නියෝගයක් ", "News Content": "ප්‍රමිතිය පිළිබඳ ගැටලු මතු වූ පෙට්‍රල් සම්බන්ධයෙන් සොයාබැලීම සඳහා පත්කළ කමිටුවේ නිර්දේශවලට අදාළ පියවර කඩිනමින් ක්‍රියාත්මක කරන ලෙස ඛණිජ තෙල් කර්මාන්ත අමාත්‍ය සුසිල් ප්‍රේමජයන්ත් මහතා පවසනවා. අමාත්‍යවරයා විසින් ඛණිජ තෙල් නීතිගත සංස්ථාවේ නිලධාරීන් වෙත අදාළ නියෝගය නිකුත් කර ඇති බව එම අමාත්‍යාංශය නිකුත් කළ නිවේදනයක දැක්වෙයි. අදාළ පෙට්‍රල් භාවිතයෙන් වාහනවලට සිදුවූ හානිය සඳහා කඩිනමින් වන්දි ගෙවන ලෙස සුසිල් ප්‍රේමජයන්ත් අමාත්‍යවරයා නියෝග කර තිබේ. සිද්ධියට සම්බන්ධ සංස්ථා නිලධාරීන් පිළිබඳ ගතයුතු ක්‍රියාමාර්ග කඩිනම් කරන ලෙස එහි සභාපති හැරී ජයවර්ධන මහතාට ද අමාත්‍යවරයා නියෝග කර ඇති බව ඛණිජ තෙල් කර්මාන්ත අමාත්‍යාංශය පවසයි.", "URL": "https://sinhala.adaderana.lk/news.php?nid=18577", "Category": null, "Parent URL": null}