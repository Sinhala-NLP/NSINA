{"Source": "Adaderana", "Timestamp": "March 24, 2017 06:28 pm", "Headline": " රතුපස්වල සිද්ධියට අදාළ හමුදා නිලධාරීන් 3ක් රිමාන්ඩ්", "News Content": "වැලිවේරිය, රතුපස්වල සිද්ධිය සම්බන්ධයෙන් අත්අඩංගුවට ගත් හමුදා සාමාජිකයින් තිදෙනා රක්ෂිත බන්ධනාගාර ගත කර තිබේ. ගම්පහ මහේස්ත්‍රාත් අධිකරණයට ඉදිරිපත් කළ ඔවුන් ලබන මස 03 වනදා දක්වා රක්ෂිත බන්ධනාගාර ගත කර ඇති බව අද දෙරණ වාර්තාකරු සඳහන් කළේය. කෝප්‍රල්වරුන් දෙදෙනෙකු සහ සැරයන්වරයෙකු අපරාධ පරීක්ෂණ දෙපාර්තමේන්තුව විසින් අද අත්අඩංගුවට ගෙන තිබුණි. 2013 වසරේ රතුපස්වල සිදුවීමට අදාළව ප්‍රකාශයක් ලබා ගැනීම සඳහා ඔවුන් අපරාධ පරීක්ෂණ දෙපාර්තමේන්තුව වෙත කැඳවා තිබූ අතර එම ප්‍රකාශය ලබා ගැනීමෙන් අනතුරුව අදාළ නිලධාරීන් තිදෙනා අත්අඩංගුවට ගෙන ඇති බව හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා පැවසුවේය.", "URL": "https://sinhala.adaderana.lk/news.php?nid=71314", "Category": null, "Parent URL": null}