{"Source": "Adaderana", "Timestamp": "May 11, 2011 11:48 am", "Headline": "ලං.වි.ම.  වැටලීම්වලින් රු. මිලියන 10 ක ආදායමක්", "News Content": "ලංකා විදුලිබල මණ්ඩලීය වැටලීම් අංශය මගින් පසුගිය මස තුළ සිදුකළ හදිසි වැටලීම් මගින් රු.මිලියන 10කට අධික මුදලක් උපයාගෙන ඇති බව විදුලිබල හා බලශක්ති අමාත්‍යාංශය පවසයි. වැඩිවශයෙන් විදුලි වංචාවන් සිදුවෙතැයි අනුමාන කෙරෙන ප‍්‍රදේශ ඉලක්ක කරගනිමින් මෙම විදුලි වැටලීම් සිදුකර ඇත. ලංකා විදුලිබල මණ්ඩලයේ හදිසි වැටලීමි අංශය මගින් සිදුකළ වැටලීමී මගින් අයථා ලෙස විදුලිය පරිහරණය කළ සිද්ධීන් 282ක් හඳුනාගෙන ඇති අතර ඉන් සිද්ධීන් 106ක් මීටර් වෙනස් කිරීම් වන අතර ඉතිරි 176 කොකු යොදා විදුලිය ලබාගැනීමේ වංචාවන් ලෙස හඳුනාගෙන ඇත. අදාළ සිද්ධීන් තුළින් උසාවි දඩය ලෙස මිලියන 3.1කට අධික මුදලක්ද, විදුලිබල මණ්ඩලයේ අලාභය ලෙස මිලියන 7.4 කට අධික මුදලක්ද ලෙසින් මුළු ආදායම මිලියන 10.5කට අධිකවී ඇති බවට ගණන් බලා ඇතැයි විදුලිබල හා බලශක්ති අමාත්‍යාංශය අවධාරණය කරයි. ඒ අනුව විදුලි මීටර් වංචනික ලෙස සකස් කිරීම, කොකු භාවිතය ආදී අයථා ක‍්‍රම මගින් විදුලිය ලබාගැනීම හේතුවෙන් ලංකා විදුලිබල මණ්ඩලයට විශාල මූල්‍ය පාඩුවක් සිදුවන බව විදුලිබල අමාත්‍යාංශය කියා සිටියි. මෙවැනි නීති විරෝධී ලෙස ලංකා විදුලිබල මණ්ඩලයට ලැබිය යුතු ආදායමි වළක්වන පිරිස් නීතිය ඉදිරියට පැමිණවීම සඳහා දීපව්‍යාප්තව සිදුකෙරෙන වැටලීමි තර කරන්නැයි විදුලිබල හා බලශක්ති අමාත්‍ය පාඨලී චමිපික රණවක මහතා අදාළ අංශ වෙත උපදෙස් දී ඇතැයි සඳහන් වේ. ගෘහස්ථ, කර්මාන්ත හා වාණිජ අංශවල පාරිභෝගිකයන් විසින් සිදු කරන විදුලි මීටර් වංචා පිළිබඳව තොරතුරු ඇත්නමි දුරකතන අංක 1987 මගින් ලං.වි.ම. විශේෂ වැටලීමි ඒකකයට දන්වන ලෙස මහජනතාවගෙන් ඉල්ලා සිටින විදුලිබල අමාත්‍යාංශය, එම කාර්යය ජාතික කාර්යභාරයක් සේ සලකන ලෙසද දන්වා සිටියි.", "URL": "https://sinhala.adaderana.lk/news.php?nid=16029", "Category": null, "Parent URL": null}