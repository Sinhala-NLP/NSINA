{"Source": "Adaderana", "Timestamp": "August 20, 2010 11:11 am", "Headline": "ආදිවාසීන්ගෙන් දළඳා සමිඳුට මී පැණි ", "News Content": "දඹානේ ආදිවාසීන් ශ්‍රී දළඳා සමිඳුන් උදෙසා වාර්ෂිකව පවත්වනු ලබන මී පැණි පූජාව අද‍ පෙරවරුවේ ශ්‍රී දළඳා මාළිගාවේ දී පැවැත්වේ. සෑම වර්ෂයකම මහනුවර ඇසළ පෙරහැර මංගල්‍යයේ ප්‍රථම රන්දෝලි පෙරහැර දින දඹානේ ආදිවාසීන් විසින් පුරාණ චාරිත්‍රානුකූලව මෙම මී පැණි පූජාව සිදුකරයි. මේ අතර මහනුවර, ඇසළ පෙරහැර මංගල්‍යයේ ප්‍රථම රන්දෝලි පෙරහැර අද වීදි සංචාරය කිරීමට නියමිතව තිබේ. ශ්‍රී දළඳා මාළිගාව අබියසින් රාත්‍රී 8 ට ගමන් ආරම්භ කරන පෙරහැර දළඳා වීදිය, ඩී.එස් සේනානායක වීදිය, පන්සල පාර, දේව වීදිය, කොළඹ වීදිය, කොටුගොඩැල්ල වීදිය, හරස් වීදිය ඔස්සේ යළිත් ඩී. එස්. සේනානායක වීදියට පැමිණ රජ වීදියට හැරී ගෙවදිනු ඇත. අවසන් කුඹල් පෙරහැර ඊයේ රාත්‍රි වීදි සංචාරය කරනු ලැබීය.", "URL": "https://sinhala.adaderana.lk/news.php?nid=10338", "Category": null, "Parent URL": null}