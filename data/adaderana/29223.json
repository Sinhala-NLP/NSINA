{"Source": "Adaderana", "Timestamp": "November 16, 2012 08:17 am", "Headline": "ලොරියකින් දැරියක් උස්සන්න ගිය දෙදෙනෙක් කොටු", "News Content": "පාසලකට ඇතුළු වී දැරියක් පැහැරගෙන යාමට උත්සහ කළ සැකකරුවන් දෙදෙනෙකු අත්අඩංගුවට ගෙන තිබේ. මීරිගම, මුද්දරගම කනිෂ්ඨ විද්‍යාලයේ පළමු වසරේ ඉගෙනුම ලබන පස් හැවිරිදි දැරියක් සැකකරුවන් විසින් පැහැර ගැනීමට උත්සහ කර ඇති බව පොලීසිය පැවසුවේය. ලොරි රථයකින් පැමිණි පුද්ගලයෙකු ඊයේ (15) දහවල් ‍අනවසරයෙන් පාසලට ඇතුළු වී දැරිය පැහැරගෙන යාම‍ට උත්සහ දරා ඇත. එම අවස්ථාවේ දී අවට සිටි පිරිසක් විසින් සැකකරු සහ ලොරි රථයේ සහයකයා අල්ලා මීරිගම පොලීසියට භාරදී තිබේ. සැකකරුවන් මොරටුව සහ බණ්ඩාරගම යන ප්‍රදේශවල පදිංචිකරුවන් වන අතර ඔවුන් අද (16) අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29223", "Category": null, "Parent URL": null}