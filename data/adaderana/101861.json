{"Source": "Adaderana", "Timestamp": "January 5, 2019 10:38 pm", "Headline": "පල්ලම සති පොල ගැටුම එක් අයකු රෝහලට යවයි", "News Content": "පල්ලම සති පොල සම්බන්ධව පැවති ආරවුලකදි අද(05) සවස පිරිසක් පහර දීමේන් තුවාල ලැබු එක් අයකු හලාවත මූලික රෝහලට ඇතුලත් කර ඇති බව පල්ලම පොලීසිය පවසයි. මෙසේ පහර කෑමට ලක්ව ඇත්තේ පල්ලම පොත්තුක්කුලම පදිංචි එච්.එම්. කැළුම් තාරක නැමති අයෙකි. පල්ලම සති පොල සම්බන්ධව පැවති ආරවුලක් දුර දිග යාමේන් පසු දැනට සති පොල ටෙන්ඩරය ලබාගෙන මුදල් එකතු කිරීමේ යෙදී සිටි අයෙකුට මෙසේ තිදෙනෙකු පහර දී ඇති බවත් පහර දීමට සම්බන්ධ එක් සැකකරුවකු රාත්‍රියේදීම අත් අඩංගුවට ගත් බව පල්ලම පොලිස්ථානාධිපති පොලිස් පරික්ෂක වජීර ලක්රුවන් මහතා පවසයි. දැනට හලාවත රෝහලට ඇතුලත් කර ඇති තුවාලකරුගේ හිසට බෝතලයකින් පහර දී ඇති බවද පොලීසිය පවසයි. රෝහල් ප්‍රකාශකයකු පවසා සිටියේ තුවාලකරුගේ තත්වය බරපතල නොවන බවයි.", "URL": "https://sinhala.adaderana.lk/news.php?nid=101861", "Category": null, "Parent URL": null}