{"Source": "Adaderana", "Timestamp": "January 26, 2017 02:58 pm", "Headline": " යුද්ධය නිසා‍ රටේ සංවර්ධන වේගය අඩාල වුණා", "News Content": "ජේ.ආර්. ජයවර්ධන ජනාධිපතිවරයා යටතේ මීට වසර 40 කට පෙර රට සීග්‍ර ආර්ථික වර්ධනයක් ආරම්භ කළ නමුත් වසර 20 - 25 ක යුද්ධය හේතුවෙන් රටේ සංවර්ධන වේගය අඩාල වුණු බව අග්‍රමාත්‍ය රනිල් වික්‍රමසිංහ මහතා පවසයි.මහරගම ජාතික තරුණ සේවා සභාවේ පැවැත්වුණු සිව් වැනි යොවුන් පාර්ලිමේන්තුවේ මංගල සැසිය අමතමින් (25) දින අග්‍රාමාත්‍ය රනිල් වික්‍රමසිංහ මහතා මේ බව සඳහන් කළේය.එහිදී වැඩිදුරටත් අදහස් දැක්වූ ඒ මහතා,සිව් වන යොවුන් පාර්ලිමේන්තුවේ මංගල සැසිවාරය ආරම්භ කිරීමේ අවස්ථාවට සහභාගි වන්නට ලැබීම පිළිබඳව මා ඉමහත් සතුටට පත් වෙනවා. යොවුන් පාර්ලිමේන්තුව යළිත් කැඳවා ක්‍රියාත්මක කිරීමට, ප්‍රතිසංවිධාන කිරීමට පියවර ගත් ජාතික තරුණ සේවා සභාවේ සභාපතිතුමා ඇතුලූ කාර්ය මණ්ඩලය වෙත ස්තඣතිය පුද කළ යුතුයි.මෙම පාර්ලිමේන්තුව තේරී පත් වන්නේ 2017 වසර සඳහායි. මෙහි සිටින තරුණයන් සියලූ දෙනාම ඔබේ අනාගතය පිළිබඳව කල්පනා කරනවා. විශ්ව ගම්මානයේ ශ්‍රී ලංකාවට හිමි තැන මෙන්ම තරුණයන්ට හිමි ස්ථානය පිළිබඳව යොවුන් පාර්ලිමේන්තුවේ අගමැතිතුමා සඳහන් කළා. එසේ නම් රටේ අනාගතය මෙන්ම තරුණ තරුණියන්ගේ අනාගතය එකට ඉදිරියට යා යුතුයි.ජේ.ආර්. ජයවර්ධන ජනාධිපතිතුමා යටතේ මීට වසර 40 කට පෙර අප ශීඝ්‍ර ආර්ථික වර්ධනයක් ආරම්භ කළා. නමුත් වසර 20 – 25 ක යුද්ධය නිසා අපගේ සංවර්ධන වේගය අඩාල වුණා. ශ්‍රී ලංකාවේ ජාතික අසමගියක් ඇති වුණා. යුද වාතාවරණයක් ඇති වුණා. ඒ නිසා අප පසුපසට ගමන් කළා. වසර ගණනාවක යුද්ධය අවසන් වූ පසුවත් අප බලාපොරොත්තු වූ සංවර්ධනය මෙන්ම සාමය උදා වූයේ නැහැ. එදා සිටි තරුණ පරපුරට යුද්ධය බෙහෙවින් අහිතකර ලෙස බලපෑවා. යුද්ධයෙන් පසුව අනාගතයක් බලාපොරොත්තු වූයේත් එම තරුණ පරපුරයි.2015 ජනවාරි මාසයේ ජනාධිපතිවරණයේ දී මෛත්‍රීපාල සිරිසේන මහතා පොදු අපේක්‍ෂකයෙකු ලෙස ඉදිරිපත් වූයේ එවැනි පසුබිමකයි. ඔහු පත් වූයේ මෙරට අනාගත සංවර්ධනය සඳහා අවශ්‍ය කරන සැලසුම් සැකසීමටයි. ඒ සැලසුම් මගින් තරුණයන්ට අනාගතයක් ලබාදීමටයි. එදා මා අග්‍රාමාත්‍යවරයා ලෙස පත් වුණා. පාර්ලිමේන්තු මැතිවරණයේ දී අප යළිත් ආණ්ඩුවක් පිහිටවූවා. මෙරට මුහුණ දී සිටින ප්‍රශ්න පිළිබඳව ජනපති මෙන්ම මමත්, මැති ඇමැතිවරුනුත් හො¼දින්ම අවබෝධ කර ගෙන සිටියා.එම ප්‍රශ්නවලින් ගොඩ එනවා නම් මෙරට තරුණ තරුණියන්ට හොඳ අනාගතයක් ලබා දෙනවා නම් සාම්ප්‍රදායික දේශපාලනයෙන් ඔබ්බට ගොස් ප්‍රධාන පක්ෂ දෙක එක්ව කටයුතු කළ යුතු බව අප අවබෝධ කර ගත්තා. ඒ නිසා ඉතිහාසයේ ප්‍රථම වතාවට ජාතික ආණ්ඩුවක් බිහි වුණා. ප්‍රජාතන්ත්‍රවාදී පක්‍ෂ ක්‍රමය නිර්මාණය වී තිබෙන්නේ විටින් විට ඡන්ද පවත්වා ආණ්ඩුව කරන පක්‍ෂයේ කටයුතු ලෙස අවධානය යොමු කොට එය සුදුසු නැතිනම් අලූත් පක්‍ෂයකට ජන වරමක් ලබාදෙන්නට හැකි ආකාරයටයි. බහුපාක්‍ෂික ක්‍රමය යනුවෙන් හඳුන්වන්නේ මෙයයි. ප්‍රධාන පක්‍ෂ දෙක එකට එකතු වන්නේ සුවිශේෂී අවස්ථාවක පමණයි.යුද්ධයෙන් පසුව රට හැදීමට නම් ප්‍රධාන පක්‍ෂ දෙක එකට එක්විය යුතු බවට අප තීරණය කළා. අපට අනාගත සැලැස්මක් තිබෙනවා. පළමුවෙන්ම රටේ ප්‍රජාතන්ත්‍රවාදී අයිතිවාසිකම් මීට වඩා ස්ථාපිත කළ යුතුයි. එමෙන්ම සිංහල, දෙමළ, මුස්ලිම් ජනතාව අතර එකමුතුකමක් ඇති කර සියලූ දෙනා ලාංකිකයන් යන හැඟීම ඇති කළ යුතුයි. එවිට ලාංකික අනන්‍යතාවය තුළ සිට සිංහල, දෙමළ, මුස්ලිම්, හින්දු ක්‍රිස්තියානි ආදිය ලෙස ආඩම්බර විය හැකියි. එය ප්‍රශ්නයක් නොවෙයි.නමුත් ජාතිවාදය, ආගම්වාදය අනුව මගේ ආගම, මගේ ජාතිය හොඳයි කියමින් අනෙක් ජන කොටස් හෙළා දැකිය යුතු නැහැ.ප්‍රධාන පක්‍ෂ දෙක එක්ව මූලික අයිතිවාසිකම් තහවුරු කිරීමට, ප්‍රජාතන්ත්‍රවාදී ආණ්ඩුක්‍රමය තවත් ශක්තිමත් කිරීමට, රටේ ඒකීය බවට හානියක් නොවන අයුරින් බලය බෙදා හැරීමට වැඩසටහනක් දියත් කිරීම සඳහා අලූත් ව්‍යවස්ථාවක් සම්පාදනය කර ගැනීම සඳහාත් අප කටයුතු කර තිබෙනවා.එමෙන්ම මෙරට ජනවාර්ගික, ආගමික සංහිදියාව ඇති කර ශ්‍රී ලාංකිකයන් ලෙස ජීවත් වීමට අප පියවර ගන්නවා. 2015 – 2016 වර්ෂයන් ඒ වැඩසටහන් වෙනුවෙන් වැය කළා. මෙරට දියුණු වනවා නම් දේශපාලන ෙක්‍ෂ්ත්‍රය පමණක් නොව, ආර්ථික ක්‍ෂ්ත්‍රය පිළිබඳවත් අවධානය යොමු කළ යුතුයි. ඒ ගැන අප පසුගිය කාලයේ දී අවධානය යොමු කළා.ශ්‍රී ලංකාවට දරුණු ජාතික ණයක් ගෙවීමට තිබෙනවා. 2009 වසරේ යුද්ධය අවසන් වුණත් 2015 වසර වන විට ජාතික ණය දෙගුණයකින් වැඩි වී තිබුණා. ලබන වසර උදා වන විට ශ්‍රී ලංකාව ලබාගත් විදේශ ණය ගෙවීමට ඩොලර් කෝටි 400 ක් අවශ්‍යයි. 2019 – 2020 වසරවල දී අපට විදේශ ණය ගෙවීමට පමණක් ඩොලර් කෝටි 400 ක මුදලක් අවශ්‍ය වීම සුළුපටු කරුණක් නොවෙයි.අපගේ සම්පූර්ණ විදේශ ආදායම ගත්තත් මේ මුදල ගෙවීමට ප්‍රමාණවත් නැහැ. එසේ නම් අප ඉදිරියට යන්නේ කෙසේද? ණය නොගෙවීමත් විශාල ප්‍රශ්නයකට මුල් වෙනවා. මේ ණය ඊළඟ පරම්පරාවට ඉතිරි කිරීමට ජනාධිපතිතුමාවත්, මමවත් කැමැති වුණේ නැහැ. ඉතින් අප මේ ණය ගෙවන්නේ කෙසේද? උග්‍ර වශයෙන් ණය ගෙවිය යුතු කාලය වන්නේ 2016 සිට 2026 දක්වා වන කාලයයි. වසර 10 ක් මේ බර ජනතාව පිට පැටවීමට බැහැ. එමෙන්ම මේ ණය ඊළඟ පරපුරට උරුම කරන්නත් බැහැ. කෙටි කාලීනව මේ ණය ගෙවන්නේ කෙසේ දැයි අප කල්පනා කළා. මෙරට ජාතික ආදායම දළ දේශීය නිෂ්පාදිතයෙන් 17% සිට 10% දක්වා අඩු වී තිබුණා. එදිනෙදා වියදම් සඳහා ගෙවීමටවත් අපේ ආදායම ප්‍රමාණවත් වූයේ නැහැ.මෙම හේතු නිසා අප ආර්ථික ස්ථාවර බවක් ඇති කිරීම සඳහා ජාත්‍යන්තර මූල්‍ය අරමුදල සමග එක්ව වැඩසටහනක් ක්‍රියාත්මක කරනවා. එම වැඩසටහන ක්‍රියාමත්ක කරන අතරතුර සංවර්ධනය අතපසු කරන්නේ නැහැ. අධ්‍යාපනයට සහ සෞඛ්‍යයට වියදම් කළ හැකි ආකාරයට අප සැලසුම් සකස් කර තිබෙනවා. ඒ අපේ මූලික ආර්ථික රාමුවයි. ඒ රාමුව තුළ ගෙන යන සංවර්ධන වැඩසටහන කුමක්ද? බලගතු ශ්‍රී ලංකාවක් යනුවෙන් අප මෙම සංවර්ධන වැඩසටහන ඉදිරිපත් කර තිබෙනවා.රැකියා බිහි කිරීමට, හොඳ ආදායම් ලබා දීමට මෙරට ජනතාව වැඩි වශයෙන් මධ්‍යම පන්තියට ඇතුලූ කිරීමට, ඊළඟ දශක එකහමාර ඇතුළත ශ්‍රී ලංකාව වැඩි ආදායම් සහිත රටක් බවට පත් කිරීමට අප සැලසුම් ක්‍රියාත්මක කරනවා. අප මේ ප්‍රශ්න විස¼දිය යුත්තේ ඒ සැලැස්මට අනුවයි.ශ්‍රී ලංකාවේ දී රැකියාවකින් බලාපොරොත්තු වන ආදායම කුමක්ද? වර්තමානයේ ලබන ආදායම ප්‍රමාණවත් ද? එම වැටුප ජීවත් වීම සඳහා ප්‍රමාණවත් ද? ග්‍රාමීය ආර්ථිකයෙන්, කෘෂිකර්මයෙන් ජීවත් වනවා නම් බලාපොරොත්තු වන ආදායම කොපමණ ද? යුද්ධයෙන් විනාශ වූ උතුර නගා සිටුවන්නේ කෙසේද? එම ජනතාව බලාපොරොත්තු වන්නේ මොනවාද? රැකියා අපේක්‍ෂාවෙන් ජනතාව මැද පෙරදිගට යන්නේ ඇයි? බොහෝ අය ත්‍රීරෝද රථ හෝ වෙනත් වාහන පැද වීමෙන් සැලකිය යුතු ආදායමක් ලබනවාද? අපේ ආර්ථිකය ශක්තිමත් කිරීම සඳහා එම ආදායම් ඉවහල් කර ගන්නේ කෙසේද ආදී ප්‍රශ්නවලට අප පිළිතුරු සොයා ගත යුතුයි.තම ජීවිත කාලයේ දී සෑම තරුණ තරුණියකටම තම උත්සාහයෙන් හරි හම්බ කර හොඳ අනාගතයක් උදා කර ගෙන තම දූ දරුවන්ටත් හොඳ අනාගතයක් ලබා දී හො¼දින් ජීවත් විය හැකි ආර්ථිකයක් බිහි කිරීම අපේ බලාපොරාත්තුවයි. රටේ අනාගතය යනු ඔබේ අනාගතයයි. බලගතු ශ්‍රී ලංකාවක් බිහි කිරීම යනු ඔබට බලගතු අනාගතයක් ලබාදීමයි. විශ්ව ගම්මානයේ ආඩම්බරයෙන් ජීවත් විය හැකි ලාංකිකයන් පිරිසක් බිහි කිරීම අපගේ වැඩසටහනේ මූලික අරමුණයි.අපගේ ආර්ථික ක්‍රමයේ අඩුපාඩුකම් තිබේ නම් අප ඒවා හඳුනාගෙන සංවර්ධනය ක්‍රියාත්මක කළ යුතුයි. ප්‍රතිසංවිධාන ඇති කළ යුතුයි. 1991 වසරේ මා කර්මාන්ත අමාත්‍යවරයා ලෙස කටයුතු කරන විට වියට්නාමයේ කර්මාන්ත අමාත්‍යවරයා මා හමුවීමට පැමිණියා. ඒ වන විට වියට්නාමයේ යුද්ධය අවසන් වුණා පමණයි. අමෙරිකාව වියට්නාමයෙන් පිටවී ගොස් තිබුණා. සෝවියට් දේශය කඩා වැටිලා. එරටට ආධාර තිබුණේ නැහැ. කර්මාන්ත තිබුණේ නැහැ. අප කළ වැඩසටහන් පිළිබඳව ඔවුන් එදා අවධානය යොමු කළා. අද වියට්නාමය අපට වඩා ඉදිරියට ගොස් තිබෙනවා. එක පිම්මක් නොව, පියවර ගණනාවක් ඉදිරියට ගොස් ඇති බව කිව යුතුයි. එරට ජනතාව අප මෙන් තුන් හතර ගුණයක් ආදායම් ලබනවා.වියට්නාමය කිසිඳු බයක් නොමැතිව තමන්ගේ ආර්ථික ක්‍රමය වෙනස් කළා. එමෙන්ම කිසිඳු බයක් නැතිව තරගකාරී වෙළෙඳ ආර්ථිකයක් ඇති කළා. ඔවුන්ට ඒ වැඩසටහනේ වාසිය ලැබී තිබෙනවා. එසේ නම් අපත් දැන් ශීඝ්‍රයෙන් ඉදිරියට යා යුතුයි. ශීඝ්‍ර සංවර්ධනයක් ඇති කළ යුතුයි.ඔබට සංවර්ධනය අත්දැකිය යුත්තේ ඊළඟ වසර 10 ක කාලයේදී ද, නොඑසේ නම් වසර 20 ක් ඇතුළත ද, වසර 25 – 30 ක් ඇතුළත ද ? මේ සභාව එය තීරණය කරන්න. තමන්ට නැති වුණත් තමන්ගේ දරුවන් සඳහා හොඳ සංවර්ධනයක් ඇති කරනවාද? අප බලගතු ශ්‍රී ලංකාවක් බිහි කරන්නේ ඒ සැලසුම්වලට අනුවයි. අප යන මාර්ගය කුමක්දැයි තීරණය කළ යුතුයි.ඉන්දියන් සාගරය මධ්‍යයේ පිහිටා තිබීම අප ලැබූ වාසියයි. වත්මන් නාවික ගමනාගමනය සලකා බැලූවහොත් නෞකා රාශියක් ගමන් කරන්නේ ඉන්දියන් සාගරය හරහායි. අපගේ නිෂ්පාදනය වැඩි කරන්නේ කෙසේදැයි අප කල්පනා කළ යුතුයි. නැව්, ගුවන් යානා මෙන්ම හොඳ ආයෝජකයන් මෙරටට ගෙන්වා ගන්නේ කෙසේදැයි අප සැලසුම් කළ යුතුයි.සටන් පාඨ කියා එවැනි දේ කළ හැකිද? ලංකාව අනතුරේ, රට චීනුන්නට, අමෙරිකන් කාරයන්ට, ජපනුන්ට, ඉන්දියන්කාරයන්නට විකුණනවා කියමින් දියුණුවට පත්වීය හැකිද? දියුණුවන හැම රටකටම විදේශ ආයෝජන ලැබෙනවා. රට දියුණුවට පත් කිරීමට නම් ආයෝජන ලබාගත යුතුයි. රට කිසිවෙකුටත් විකුණන්න බැහැ. විකුණන්නෙත් නැහැ. කවුරුවත් රට ගලවගෙන යන්නෙත් නැහැ. නමුත් ලෝක ආර්ථිකයේ ලෝක බලවතුන් තරඟ කරන අවස්ථාවේදී, දැවැන්ත සමාගම් තරඟ කරන අවස්ථාවේදී සියලූ දෙනාම මෙහි කැදවාගෙන ඒමට අප කටයුතු කළ යුතුයි. එවැනි පියවරක් ගත යුත්තේ අපේ වාසිය සදහායි. එවිට අපේ ජනතාවට ජපානයට ගොස් සේවය කළ යුතු නැහැ. චීනයට ගොස් ඉගෙනගත යුතු නැහැ. ඉන්දියාවට ගොස් බඩු ගෙනවිත් මෙරට වෙළෙදාම් කළ යුතු නැහැ. බෙහෙත් ගන්න සිංගප්පුරුවට යා යුතු නැහැ. සියලූම කාර්යයන් ලංකාවේදීම සිදු කරගත හැකියි.ශ්‍රී ලංකාව ඉන්දියන් සාගරයේ කේන්ද්‍රස්ථානයක් බවට පත්කරන්නේ මේ අරමුණු ඉටු කර ගැනීම සදහායි. අපේ දියුණුව ඉදිරියට ගෙන යන්නේ කෙසේද යන්න තීරණය කළ යුතුයි.ඉන්දියාව මුම්බායි දිල්ලි සංවර්ධන තීරයක් ඇතිකර තියෙනවා. ඒ අයුරින්ම අප නිරිතදිග සංවර්ධන තීරයක් ඇති කරනවා. මහනුවර සිට හම්බන්තොට මොණරාගල දක්වා එම සංවර්ධන තීරය ගමන් කරනවා. ගුවන්තොටුපල දෙකක් සහ වරායන් දෙකක් එම සංවර්ධන තීරයේ තිබෙනවා. එම සංවර්ධන තීරය මැද බස්නාහිර මහ නගරය පිහිටා තිබෙනවා. එහි ලක්ෂ අසු පහක පමණ ජනගහනයක් ජීවත් වීමට නියමිතයි. ඉන්දියන් සාගරය මැද පිහිටි විශාලතම නගරය එයයි.කුරුණෑගල, මහනුවර ප්‍රදේශ දියුණු කිරීම සදහාත් වෙළෙඳ කලාප සදහාත් දැනටමත් අක්කර 800ක පමණ භුමියක් සොයාගෙන තිබෙනවා. එමෙන්ම ඉරණවිල විශාල සංචාරක කලාපයක් බිහිවෙනවා. එමෙන්ම මුහුද ගොඩකර ඉදිකරන නගරයේ ඩුබායි, සිංගප්පූරු වැනි විශාල මූල්‍ය නගරයක් ඉදිකෙරෙනවා.කොළඹ නගරය පමණක් නොව හම්බන්තොට වරායෙන් මත්තල ගුවන්තොටුපොළින් ඵලදායි සංවර්ධනයක් අත්පත් කරගැනීම අපගේ අරමුණයි. මේ සංවර්ධන තීරුව නිසා ගාල්ලේ ජනතාවට බොහෝ වාසි අත්වෙනවා. ගාල්ල උසස් ආදායමක් ලැබෙන සංචාරක කලාපයක් බවට දියුණු කරමින් සිටිනවා. හම්බන්තොට කර්මාන්ත ශාලා දහසක්වත් ඉදිකළ හැකි සංවර්ධන කලාපයක් බිහි කරනවා. මේ සියලූ සැලසුම් සදහා විදේශ ආයෝජන අවශ්‍යයි. ඒ අය ශ්‍රී ලංකාවට කැදවාගෙන විත් ඉදිරි වැඩකටයුතු කළ යුතුව තිබෙනවා.නුවරඑළිය මෙන්ම බදුල්ල ප්‍රදේශත් එවැනිම දියුණුවක් ඇති කිරීමට නියමිතයි. ත්‍රිකුණාමලය නැගෙනහිර පළාතේ සංචාරක සහ සංවර්ධන කේන්ද්‍රස්ථානය බවට පත් කිරීමට සැලසුම් සකස් කර තිබෙනවා. සිංගප්පූරු සමාගමක උපදෙස් පරිදි එය සිදු කරනවා. ආර්ථික සංවර්ධනය ඇතිකොට මඩකලපුව ප්‍රදේශයට සංචාරක ව්‍යාපාරය දියුණු කිරීමටත් අනුරාධපුරය සහ පොළොන්නරුව කෘෂිකර්ම ක්ෂේත්‍රය දියුණු කිරීමටත් කටයුතු කරනවා.උතුරේ ආර්ථිකයටත් අපගේ අවධානය යොමු කළ යුතුයි. නවීන දැනුම සමග ග්‍රාමීය ආර්ථිකය දියුණු කළ යුතුයි. වයි ෆයි කලාප, තොරතුරු තාක්ෂණය ලබාදීමට අප ක්‍රියාකරනවා. එමෙන්ම අධ්‍යාපනය දියුණු කිරීම සදහා වසර 13ක අධ්‍යාපනය අනිවාර්ය කර අවසන් වසර දෙකේදී ටැබ්ලට් පරිගණක යන්ත්‍ර ලබා දෙනවා.බලගතු ශ්‍රී ලංකාවක් යන සැලැස්ම අප නිර්මාණය කර ඇත්තේ ඒ සියලූ අංශ කෙරෙහි අවධානය යොමු කිරීමෙන් අනතුරුවයි. අප මේ පිළිබදව පාර්ලිමේන්තුවේ සාකච්ඡා කරනවා. යොවුන් පාර්ලිමේන්තුව යනු අපේ අනාගතයයි. අනාගතය අයත් පාර්ලිමේන්තුවේත් මෙම වැඩපිළිවෙල සාකච්ඡා කළ යුතුයි. සංකේතාත්මක වශයෙන් මා බලගතු ශි්‍ර ලංකාවක් යන සංවර්ධන සැලසුම සංකේතාත්මකව යොවුන් පාර්ලිමේන්තුවේ කතානායකවරයාට බාරදෙනවා. මේ පිළිබදව දැනුවත් වී මේ සභාවේ හොද විවාදයක් පවත්වාවි යැයි මා බලාපොරොත්තු වෙනවා.අනාගතයට උරුමකම් කියන පිරිස මේ වැඩසටහන බාරගෙන ඔබේ යෝජනා ද ඉදිරිපත් කරන්න. තරුණ පරපුරට අපට වඩා හොඳ අදහස් තිබෙනවා. මෙම වැඩසටහන ගමට ගෙන යා යුතුයි. ඒ නිසා සමාජ බලමණ්ඩලවලටත් මෙම සැලැස්ම ඉදිරිපත් කරනවා. අප සියලූ දෙනා එකතු වී ඉදිරි වසර කිහිපය සීඝ්‍ර සංවර්ධනයක් ඇති කරමු.", "URL": "https://sinhala.adaderana.lk/news.php?nid=68615", "Category": null, "Parent URL": null}