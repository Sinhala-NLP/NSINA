{"Source": "Adaderana", "Timestamp": "June 10, 2014 11:19 pm", "Headline": "එන්න ඉඩදෙනවාද කියලා පාර්ලිමේන්තුවෙන් අහනවා", "News Content": "මෙරට සිදුවීයයි කියනු ලබන යුද අපරාධ පිළිබඳ සොයා බැලීමට එක්සත් ජාතීන් විසින් පත්කර ඇතැයි කියනු ලබන පුද්ගලයෙකු මෙහි පැමිණ පරීක්ෂණ පවත්වන්නට අවසර ඉල්ලා ඇති බව ජනාධිපති මහින්ද රාජපක්ෂ මහතා පවසයි. එහෙත් ඊට ඉඩදෙනු ලබන්නේද නැද්ද යන්න පිළිබඳ පාර්ලිමේන්තුවේ අදහස විමසා බැලීමට තමන් තීරණය කර ඇති බව හෙතෙම කියා සිටියි. ජනතාව නියෝජනය කරනු ලබන්නේ පාර්ලිමේන්තුව නියෝජනය කරන මන්ත්‍රීවරුන් බැවින් ඔවුන්ගෙ අදහස් විමසා බැලීම සුදුසු යයි තමා කල්පනා කරන බව ජනාධිපතිවරයා පෙන්වාදෙයි. එසේ වුවද ඩොලර් වලට රට පාවාදෙන්නට කිසිසේත්ම ඉඩ නොතබන බවද ඔහු අවධාරණය කළේය. ජනාධිපතිවරයා මේ බව කියා සිටියේ අද(10) මැදිරිගිරිය ජාතික පාසලේ ‘මහින්දෝදය තාක්ෂණ විද්‍යාගාරය‘සිසු අයිතියට පත්කිරීමේ අවස්ථාවට එක්වෙමිනි.", "URL": "https://sinhala.adaderana.lk/news.php?nid=43877", "Category": null, "Parent URL": null}