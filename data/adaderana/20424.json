{"Source": "Adaderana", "Timestamp": "December 2, 2011 03:48 pm", "Headline": "ජනමාධ්‍යවේදීන්ට විවෘත මෘදුකාංග භාවිතය ගැන පුහුණු වැඩමුළුවක්", "News Content": "ජනමාධ්‍යවේදීන් සදහා නිදහස් හා විවෘත මෘදුකාංග භාවිතය පිළිබඳව පුහුණු වැඩමුළුවක් පැවැත්වීමට ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය පියවර ගෙන තිබේ. වෘත්තීය මාධ්‍යවේදියෙකු වීම, ජනමාධ්‍ය ආයතනයක පුර්ණ කාලීනව දැනට සේවයේ නියුක්තව සිටීම සහ පරිගණක භාවිතය පිළිබදව මුලික දැනුමක් සහිත වීම මෙම වැඩමුළුවට සහභාගිවීමේ මුලික සුදුසුකම් බව නියෝජිතායතනය පවසයි. නොමිලේ පැවැත්වෙන මෙම වැඩමුළුව සදහා දෙසැම්බර් මස 10 වැනි දිනට පෙර ලියාපදිංචි විය යුතු බව නියෝජිතායතනය වැඩිදුරටත් සඳහන් කරයි. ඒ සදහා ජීව දත්ත සහිත අයදුම්පතක් ප්‍රවෘත්ති දෙපාර්තමේන්තුව විසින් නිකුත් කරන ලද හැදුනුම්පතේ පිටපතක් සමග පහත සදහන් ලිපිනයට යොමු කරන ලෙස නියෝජිතායතනය ඉල්ලා සිටියි. ප්‍රධාන විධායක නිලධාරී, ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය, අංක 160/ 24, කිරිමණ්ඩල මාවත කොළඹ 5. ෆැක්ස් අංකය 011-2369091 / ඉ- මේල් ලිපිනය media@ icta.lk", "URL": "https://sinhala.adaderana.lk/news.php?nid=20424", "Category": null, "Parent URL": null}