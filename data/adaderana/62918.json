{"Source": "Adaderana", "Timestamp": "August 9, 2016 05:00 pm", "Headline": "ත්‍රිකුණාමලයේ අමෙරිකානු කඳවුරක් හදන්න යනවා", "News Content": "ත්‍රිකුණාමලයේ අමෙරිකානු නාවික කඳවුරක් ඉදිකිරීමේ සැලසුමක් ඇතැයි හිටපු අමාත්‍ය මහචාර්ය තිස්ස විතාරණ මහතා පවසයි.සමාජවාදී ජනතා පෙරමුණ විසින් අද පැවැත්වූ මාධ්‍ය හමුවකට එක්වෙමින් ඒ මහතා කියා සිටියේ මේ සම්බන්ධයෙන් වන සාකච්ඡාවකට නාවික හමුදාපතිවරයා ද සහභාගි වී ඇති බවයි.ඉන්දීය ධීවරයින් මෙරට මුහුදු සීමාව උල්ලංඝණය කරමින් සිටියදී එය වළක්වා ගැනීමට රජය‍ට මෙතෙක් හැකිවී නැති බවත්, මෙවන් වාතාවරණයක මෙවැනි දෙයකට අවසරදිය නොහැකි බවත්, ඒ මහතා කියා සිටියේය.ඔහු පැවසුවේ මේ සම්බන්ධයෙන් වන සාකච්ඡාවක් සඳහා අමෙරිකානු නාවික කණ්ඩායමක් ද ශ්‍රී ලංකාවට පැමිණ ඇති බවයි.අමෙරිකාව ලෝකය වටා ඔවුන්ගේ කඳවුරු පිහිටුවා ගනිමින් ශක්තිමත් වී සිටින බවත්, ශ්‍රී ලංකාව යුද උපකරණ මුහුදට දමන ආකාරය සමාජජාල වෙබ් අඩවිවල ද දක්නට ඇති බවත්, ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=62918", "Category": null, "Parent URL": null}