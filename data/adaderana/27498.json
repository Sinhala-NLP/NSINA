{"Source": "Adaderana", "Timestamp": "September 18, 2012 08:29 am", "Headline": "සබරගමුවේ වෙද වර්ජනය තාවකාලිකව නැවතෙයි", "News Content": "සබරගමු පළාතේ රජයේ වෛද්‍යවරුන් හෙට (19) දිනයේ ක්‍රියාත්මක කිරීමට නියමිතව සිටි වැඩ වර්ජනය තාවකාලිකව නතර කර තිබේ. සෞඛ්‍ය අමාත්‍යාංශ ලේකම්වරයා සමඟ පැවති සාකච්ඡාවකින් අනතුරුව මෙම තීරණය ගත් බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කළේය. සිය ගැටලු විසඳීම සඳහා සෞඛ්‍ය අමාත්‍යාංශ ලේකම්වරයා සති දෙකක කාලයක් ඉල්ලා සිටි බව වෛද්‍ය නවීන් ද සොයිසා මහතා පැවසීය.", "URL": "https://sinhala.adaderana.lk/news.php?nid=27498", "Category": null, "Parent URL": null}