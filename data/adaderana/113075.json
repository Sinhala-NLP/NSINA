{"Source": "Adaderana", "Timestamp": "June 30, 2019 06:05 pm", "Headline": "මනුසත් දෙරණේ තවත් අදියරක් යාපහුවේදී", "News Content": "සියල්ලට ප්‍රථම මිනිස්කම පෙරදැරිකරගත් මනුසත් දෙරණ වෛද්‍ය සායන මාලාවේ තවත් වැඩසටහනක් යාපහුව රජමහා විහාරස්ථානයේදී පැවැත්වුණි. වකුගඩු රෝගයෙන් පීඩා විඳින ජනතාවට සහය සැලසීම සහ වකුගඩු රෝගය මුල් අවස්ථාවේදීම හඳුනා ගැනීමේ අරමුණින් ක්‍රියාත්මක කෙරුණු මනුසත් දෙරණ සායන මාලාවේ 43 වන වෛද්‍ය සායනය ඊයේ (29) දවස පුරා යාපහුව රජමහා විහාරස්ථාන පරිශ්‍රයේදී පැවැත්වුණි. මෙහිදී රුධිර පරීක්ෂාව, ඇස් පරීක්ෂාව මෙන්ම ජනතාවට අවශ්‍ය විශේෂඥ වෛද්‍ය උපදෙස් ලබාදීම සිදුකරනු ලැබුවේය. යාපහූව මිතුරෝ එකමුතුව තරුණ සංගමය මෙවර වෛද්‍ය සායන මාලාව සඳහා සංවිධාන දායකත්වය ලබාදුන්නේය. ඊට අමතරව ශ්‍රී ලංකා අක්ෂිදාන සංගමය, රාගම ලීසන්ස් රෝහල, පෝෂණ වේදීන්ගේ සංගමය සහ අයි.අයි.එච්.එස්. උසස් අධ්‍යාපන ආයතනයද මෙවර මනුසත් දෙරණ සමග අත්වැල් බැද ගත්තේය. එහිදී විදුලිය නොමැති නිවාස 14ක් සදහා සූර්ය කෝෂ ලබාදීම සිදුකෙරුණේ ඔක්ටෑන් ආයතනයේ දායකත්වයෙනි.", "URL": "https://sinhala.adaderana.lk/news.php?nid=113075", "Category": null, "Parent URL": null}