{"Source": "Adaderana", "Timestamp": "December 28, 2017 08:36 am", "Headline": "පුංචි ඡන්දය දිනන්න TNA එක හිටපු LTTE සාමාජිකයින් සමඟ විශේෂ සාකච්ඡාවක", "News Content": "දෙමළ ජාතික සන්ධාන නියෝජිතයින් පිරිසක්, හිටපු එල්.ටී.ටී.ඊ සංවිධානයේ සාමාජිකයින් පිරිසක් සමග විශේෂ සාකච්ඡාවක් පවත්වා තිබේ. ඊයේ (27) මුලතිව් පුතුකුඩුඉරුප්පු ප්‍රදේශයේදී මෙම සාකච්ඡාව පවත්වා ඇති බව වාර්තා වේ. ඉදිරි පළාත් පාලන මැතිවරණය සම්බන්ධයෙන් මෙහිදී සාකච්ඡා වී ඇති අතර දෙමළ ජාතික සන්ධානය නියෝජනය කරමින් පාර්ලිමේන්තු මන්ත්‍රීවරුන් වන ශිවඥානම් ශ්‍රිධරන් සහ චාල්ස් නිර්මලනාදන් එම සාකච්ඡාව සඳහා සහභාගී වී තිබේ. පුනරුත්තපනය ලැබූ හිටපු එල්.ටී.ටී.ඊ සාමාජිකයින් හරහා මෙවර පලාත් පාලන මැතිවරණය ජයග්‍රහණය කිරීමට සහයෝගය ලබාගැනීම මෙම සාකච්ඡාවේ අරමුණ වී ඇති බව වාර්තා වේ. හිටපු එල්.ටී.ටී.ඊ නායකයින් වෙත දමිළ ජනතාව තුළ තවමත් ප්‍රසාදයක් පවතින බැවින් එය උපයෝගී කරගනිමින් දෙමළ ජාතික සන්ධානයේ මැතිවරණ ව්‍යාපාරය ඉදිරියට පවත්වාගෙන යාම පිළිබඳව මෙහිදී අවධානය යොමු වී තිබේ. පුනරුත්තාපනය ලැබූ හිටපු එල්.ටී.ටී.ඊ ප්‍රබලයින් පිරිසක් මෙම සාකච්ඡාව සඳහා සහභාගී වී සිටි බවයි අද දෙරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=82174", "Category": null, "Parent URL": null}