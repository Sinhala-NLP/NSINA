{"Source": "Adaderana", "Timestamp": "January 26, 2017 02:30 pm", "Headline": " 28දා ගාල්ල-කොළඹ ප්‍රධාන මාර්ගයේ රථ වාහන ධාවනය සීමා කෙරෙයි", "News Content": "ලබන 28දා ගාල්ල කොළඹ ප්‍රධාන මාර්ගයේ රථ වාහන ධාවනය සීමා කරන බැවින් විකල්ප මාර්ග භාවිත කරන ලෙස පොලීසිය ඉල්ලීමක් කරයි.28 වනදා රාත්‍රී 11.00 සිට අළුයම 02.00 දක්වා බේරුවල දෙණිය, පරමරමණියාරාම විහාරස්ථානයේ වාර්ෂිත සංඝමිත්තා මහ පෙරහැර හේතුවෙන් රථවාහන ධාවනය සීමා කෙරෙන බව පොලීසිය පවසයි.පෙරහැර කීරන්තිඩිය මාර්ගය ඔස්සේ අඹේපිටිය මස්සල හන්දියෙන් ගාල්ල - කොළඹ මාර්ගයට පිවිස බේරුවල වෙරළ ක්‍රීඩාංගණය දක්වා ගමන් කිරීමට නියමිතය.ඒ හේතුවෙන් කොළඹ සිට ගාල්ල දෙසට ගමන් ගන්නා වාහන බේරුවල පොලිස් ස්ථානය අසලින් ශාන්ත ආනා මාර්ගය ඔස්සේ නලිම් හජ්ජියාර් මාවත, ජාමියා නලිමීයා මාවත, අඹේපිටිය මාර්ගය කරුණාසේනපුර, පිංහේන, පාදාගොඩ, කන්දේ විහාරය අසලින් ගාලු පාරට පිවිසිය හැකි බව පොලීසිය සඳහන් කළේය.ගාල්ලේ සිට කොළඹ බලා ධාවනය කෙරෙන වාහන ගාලු පාර, මොරගල්ල, මාරගහ අසලින් වමට මරදාන මාර්ගයේ වෙරළබඩ තීරය ඔස්සේ බේරුවල බෝධි විහාරය අසලින් නැවත ගාලු පාරට පිවිස ගමන් කිරීමට හැකියාව පවතියි.", "URL": "https://sinhala.adaderana.lk/news.php?nid=68611", "Category": null, "Parent URL": null}