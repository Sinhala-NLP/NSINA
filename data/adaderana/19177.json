{"Source": "Adaderana", "Timestamp": "October 6, 2011 11:29 am", "Headline": "රහසේ උපන් දරුවා රහසේම මිය ගිහින්-මව්පියන් දැලේ", "News Content": "දරු උපතක් සැඟවීම සහ එම දරුවා සැක කටයුතු අන්දමින් මියයාම සම්බන්ධයෙන් යක්කලමුල්ල පොලිසිය පරීක්ෂණ ආරම්භ කර තිබේ. යක්කලමුල්ල, ‍හිරියමල්පුර ප්‍රදේශයේ පදිංචි විවාහක කාන්තාවකට දාව සිදුවූ දරු උපතක් මෙලෙස සැඟවීමට උත්සාහ කර ඇති බව පොලිසිය පවසයි. ඉකුත් සැප්තැම්බර් මස සිදුවූ අදාළ දරු උපතින් පසු දරුවා සැක කටයුතු අන්දමින් මියගොස් තිබේ. සිද්ධීන් දෙකම සැඟවීම සඳහා අදාළ කාන්තාවගේ ස්වාමි පුරුෂයා විසින් එම දරුවා රහසිගතව වැළලීමට කටයුතු කර ඇති බව පොලිසිය පවසයි. මේ පිළිබඳ පරීක්ෂණ සිදුකරන යක්කලමුල්ල පොලිසිය මහේස්ත්‍රාත් පරීක්ෂණයක් පැවැත්වීම සඳහා පියවර ගෙන තිබේ. සිද්ධියට සම්බන්ධ කාන්තාව සහ පුරුෂයා ද අත්අඩංගුවට ගෙන ඇති බව සඳහන්වේ.", "URL": "https://sinhala.adaderana.lk/news.php?nid=19177", "Category": null, "Parent URL": null}