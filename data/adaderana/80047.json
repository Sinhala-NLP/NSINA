{"Source": "Adaderana", "Timestamp": "November 17, 2017 12:35 pm", "Headline": "දූෂිතයින් සමඟ ආණ්ඩුව ඉදිරියට යන්නෙ නෑ", "News Content": "වංචා සහ දූෂණවලට සම්බන්ධ පුද්ගලයින් සමඟ ආණ්ඩුවට ඉදිරියට යාමට නොහැකි බව සමාජ සුභසාධන,සවිබලගැන්විම් සහ කදුරට සංවර්ධන අමාත්‍ය එස්.බී.දිසානායක මහතා පවසයි. ගලහ ප්‍රදේශයේ පාසලක පැවති උත්සවයකට එක් වෙමින්, බැදුම්කර නිකුතුව සම්බන්ධයෙන් චෝදනා එල්ල වී ඇති පාර්ශ්වයන්ට එරෙහිව නීතිය ක්‍රියාත්මක කරන්නේ දැයි මාධ්‍යවේදින් විමසු ප්‍රශ්නයකට පිළිතුරු ලබාදෙමින් අමාත්‍යවරයා මේ බව කියා සිටියේය. දැවැන්ත මුල්‍ය චෝදනා සමඟ ඉදිරියට යන එක එතරම් යෝග්‍ය නොවන බව ද විශේෂයෙන් මහින්ද රාජපක්ෂ මහතාගේ පැවති බලය සම්බන්ධයෙන් ද දුෂණ රැසක් ඉදිරිපත් කර යහපාලන ආණ්ඩුව බලයට පැමිණි බවත් අමාත්‍යවරයා මෙහිදී පැවසීය. සියලු චෝදනා එළි වු පසු සියල්ල නීතිපති දෙපාර්තමේන්තුව මෙහෙයවනු ලබන බවත්, ඔවුන්ගේ මෙහෙවරට අපි ස්තූතිවන්ත වන අතර ඉන් අනතුරුව අධිකරණ ක්‍රියාමාර්ග ගනු ඇති බව ද අමාත්‍යවරයා මෙහිදී කියා සිටියේය.", "URL": "https://sinhala.adaderana.lk/news.php?nid=80047", "Category": null, "Parent URL": null}