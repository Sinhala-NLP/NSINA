{"Source": "Adaderana", "Timestamp": "April 9, 2012 04:05 pm", "Headline": "පන්නිපිටිය නිවසක මළ සිරුර‍ක් - මරණය සැක කටයුතුයි", "News Content": "පන්නිපිටිය, මාකුඹුර ප්‍රදේශයේ නිවසක් තුළ සැකකටයුතු ලෙස මියගොස් සිටි පුද්ගලයෙකුගේ සිරුර‍ක් සොයාගෙන තිබේ. හෝමාගම පොලිසියට ලැබුණු තොරතුරකට අනුව සිදුකළ විමර්ශනයකදී මෙම මළ සිරුර සොයාගෙන ඇති බව සඳහන්ය. එම නිවසේ පදිංචිව සිටි 58 හැවිරිදි විශ්‍රාමික නාවික හමුදා නිලධාරියෙකු මෙලෙස මියගොස් ඇති බව පොලිසිය පවසයි. අදාළ සැකකටයුතු මරණය සම්බන්ධයෙන් හෝමාගම මහේස්ත්‍රාත්වරයා විසින් මහේස්ත්‍රාත් පරීක්ෂණයක් ආරම්භ කර ඇති අතර හෝමාගම පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23395", "Category": null, "Parent URL": null}