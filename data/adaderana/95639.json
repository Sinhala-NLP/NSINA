{"Source": "Adaderana", "Timestamp": "September 6, 2018 11:55 am", "Headline": "සමලිංගික සබඳතා සාපරාධි ක්‍රියාවක්ද? නැද්ද? - තීන්දුව අද", "News Content": "සමලිංගික සබඳතා සාපරාධි ක්‍රියාවක් ලෙස ප්‍රකාශයට පත් කිරීමට ඉන්දියාව සූදානම් වන බව විදෙස් මාධ්‍ය පවසයි. ඒ සම්බන්ධයෙන් වන ශ්‍රේෂ්ඨාධිකරණ තීන්දුව අද (06) දිනයේ ලබාදීමට නියමිත බව වාර්තා වේ. 2013 වර්ෂයේදී ද සමලිංගික සබඳතා අස්වාභාවික වරදක් ලෙස සළකමින් තීන්දුවක් ලබාදී තිබේ. අදාළ තීන්දුව තවදුරටත් බලාත්මක කරමින් එය සාපරාධී ක්‍රියාවක් ලෙසට තීන්දුවක් ලබාදීමට අද දිනයේ ඉන්දීය ශ්‍රේෂ්ඨාධිකරණය සූදානම් වන බව විදෙස් මාධ්‍ය වාර්තා කළේය. කෙසේවෙතත් සමලිංගිතක සබඳතා සාපරාධී ක්‍රියාවක් බවට නොසලකන ‍ලෙස ඉල්ලමින් ඉන්දියාවේ ඇතැම් කණ්ඩායම් මෙම දිනවල උද්ඝෝෂණ සිදුකරන බව සඳහන්ය.", "URL": "https://sinhala.adaderana.lk/news.php?nid=95639", "Category": null, "Parent URL": null}