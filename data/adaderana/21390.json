{"Source": "Adaderana", "Timestamp": "January 15, 2012 08:33 am", "Headline": "ග්‍රාම නිලධාරී කාර්යාලයට ගිනි", "News Content": "පුත්තලම , මනතිව් ග්‍රාම නිලධාරී කාර්යාලයේ දේපළ වලට කිසියම් පිරිසක් විසින් ගිනි තබා තිබේ. ඊයේ රාත්‍රීයේ ගිනි තැබීම සිදු වී ඇති බව පුත්තලම පොලිසිය සඳහන් කරයි. කාර්යාලයේ දොරගුළු කඩා එයට ඇතුළු වූ අදාළ පිරිස කාර්යාලයේ තිබූ ලිපි ගොනු වලට ගිනි තබා විනාශ කර තිබේ. ග්‍රාම නිලධාරීවරයා සමඟ පැවති අමනාපයක් හේතුවෙන් මෙය සිදු වී ඇත්ද යන්න පිළිබඳව ද පරීක්ෂණ ආරම්භ කර ඇති බව පොලිසිය පවසයි.", "URL": "https://sinhala.adaderana.lk/news.php?nid=21390", "Category": null, "Parent URL": null}