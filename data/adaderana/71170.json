{"Source": "Adaderana", "Timestamp": "March 21, 2017 12:41 pm", "Headline": "වනජීවී නිලධාරීන්ගේ නිල ඇඳුම ගැන යෝජනාව අද බාරදෙයි", "News Content": "වනජීවී දෙපාර්තමේන්තුවේ ක්ෂේත්‍ර රාජකාරියේ නිරත නිලධාරීන්ගේ නිල ඇඳුම වෙනස් කිරීමට අදාළ වෘත්තීය සමිතිවල යෝජනා ඇතුළත් වාර්තාව අද(21) දිනයේ අමාත්‍යාංශය වෙත බාරදෙන බව සමස්ත ලංකා වනජීවී නියාමක නිලධාරීන්ගේ සංගමය පවසයි. එහි සභාපති ඒ.එම්.සි.පි.අත්තනායක මහතා සඳහන් කළේ වනජීවි අමාත්‍ය ගාමිණි ජයවික්‍රම පෙරේරා මහතා විසින් පසුගියදා ඒ සඳහා විශේෂ කමිටුවක් පත් කළ බවය. ඒ අනුව වනජීවි දෙපාර්තමේන්තුවේ සියලු වෘත්තීය සමිති එක්ව නව නිල ඇඳුමක් නිර්මාණය කිරීම පිළිබඳ තම යෝජනා ඇතුළත් වාර්තාව සකස් කළ බව ඒ.එම්.සි.පි.අත්තනායක මහතා සඳහන් කළේය.", "URL": "https://sinhala.adaderana.lk/news.php?nid=71170", "Category": null, "Parent URL": null}