{"Source": "Adaderana", "Timestamp": "September 6, 2019 10:58 am", "Headline": "ගෙදර යන්න පාර වැරදුණු අය", "News Content": "සෝමාවතිය වන රක්ෂිතයේ සිට ගම් වැදුණු වන අලි තිදෙනෙකු හේතුවෙන් මැදිරිගිරිය ප්‍රාදේශීය ලේකම් කොට්ඨාශයට අයත් කහබිලියාව හා විජයපුර යන ගම්මානවල ජනතාව ඊයේ (05) දිනයේ දී දැඩි භීතියකට පත්ව ඇත. මේ පිළිබඳ ගම් වාසීන් විසින් මැදිරිගිරිය වන ජීවි කාර්යාලයට දැනුම් දීමෙන් අනතුරුව ගම්වාසීන් හා වන ජීවි නිලධාරීන් එක්ව වන අලින් තිදෙනා පලවා හැරීමේ මෙහෙයුමක් ආරම්භ කර ඇත. පැය 2ක මෙහෙයුමකින් පසු ගම් වැදී සිටි වන අලි තිදෙනා සෝමාවතිය වන රක්ෂිතය වෙත පලවා හැරීමට වන ජීවි නිලධාරීන් කටයුතු කර ඇත.", "URL": "https://sinhala.adaderana.lk/news.php?nid=118426", "Category": null, "Parent URL": null}