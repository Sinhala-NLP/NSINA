{"Source": "Adaderana", "Timestamp": "June 19, 2013 03:33 pm", "Headline": "කුඩු සමඟ 2ක් හසුවෙයි", "News Content": "රත්මලාන - මැලිබන් හන්දිය ප්‍රදේශයේ දී හෙරොයින් ග්‍රෑම් 557ක් ළඟ තබාගත් පුද්ගලයින් තිදෙනෙකු පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. මෙම මත් ද්‍රව්‍ය තොගය ව්‍යාජ මිරිස්කුඩු පැකට් තුළ සඟවා තිබිය දී විශේෂ කාර්ය බලකා නිලධාරීන් විසින් සොයාගෙන ඇත. අත්අඩංගුවට ගන්නා අවස්ථාවේදී සැකකරුවන් සතුව තිබී විද්‍යුත් තරාදියක්, මිලිමීටර 09 උණ්ඩ 02ක්, ත්‍රීරෝද රථයක් සහ රුපියල් හැටපන්දහසක මුදලක් ද විශේෂ කාර්ය බලකාය භාරයට ගෙන ඇති බව පොලීසිය පවසයි. සැකකරුවන් සහ භාණ්ඩ තොගය වැඩිදුර විමර්ශන සඳහා පොලිස් මත් ද්‍රව්‍ය කාර්යංශය වෙත භාරදී තිබේ.", "URL": "https://sinhala.adaderana.lk/news.php?nid=35072", "Category": null, "Parent URL": null}