{"Source": "Adaderana", "Timestamp": "July 2, 2017 07:19 am", "Headline": "රාජගිරියේ ගින්නක්", "News Content": "රාජගිරිය ප්‍රදේශයේ සුපිරි වෙළෙඳසැලක ගින්නක් හටගෙන තිබේ.අද (02) අළුයම 5.30ට පමණ මෙම ගින්න හටගෙන ඇති බව පොලීසිය සඳහන් කළේය.මේ වන විට ගින්න මැඩපැවැත්වීම සඳහා කෝට්ටේ, දෙහිවල , ගල්කිස්ස සහ කොළඹ ගිනි නිවන ඒකකවල නිලධාරීන් කටයුතු කරමින් සිටින බව වාර්තා වෙයි.ගින්නට හේතුව මෙතෙක් අනාවරණය වී නොමැති අතර ගින්නෙන් වෙළෙඳසැලට දැඩි අලාභහානි සිදුව තිබේ. සිද්ධිය සම්බන්ධයෙන් රාජගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74771", "Category": null, "Parent URL": null}