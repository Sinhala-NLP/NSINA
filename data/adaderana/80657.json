{"Source": "Adaderana", "Timestamp": "November 28, 2017 08:54 am", "Headline": "උත්සව සමයේ ප්‍රහාරයක් එල්ල කරන්න සැළසුම් කළ තරුණයාට වුණ දේ", "News Content": "එළඹෙන උත්සව සමයේ ප්‍රහාරයක් සිදුකිරීමට සැළසුම් කළ පුද්ගලයෙකු අත්අඩංගුවට ගෙන තිබේ. එළඹෙන උත්සව සමයේ ඔස්ට්‍රේලියාවේ මෙල්බෝන් නුවරට මෙම ප්‍රහාරය සිදුකිරීමට සැලසුම් කර ඇති බව විදෙස් වාර්තා පවසයි. ඔස්ට්‍රේලියානු ආරක්ෂක අංශයන්ට ලද තොරතුරක් මත ඊයේ දිනයේ දී සැකකරු අත්අඩංගුවට ගෙන ඇති බව වාර්තා වෙයි. සැකකරු විසින් නව වසර උදාවීමේ සැමරුම් කාලය අතර තුර ගිනි අවියකින් වෙඩි තබා ප්‍රහාරය සිදුකිරීමට සැලසුම් කර තිබු බව සඳහන්ය. මෙලෙස අත්අඩංගුවට ගෙන ඇත්තේ 20 හැවිරිදි තරුණයෙකු වන අතර ඔහු තවත් චෝදනා කිහිපයකට ද වරදකරුවු පුද්ගලයෙකු බව වාර්තා වෙයි.", "URL": "https://sinhala.adaderana.lk/news.php?nid=80657", "Category": null, "Parent URL": null}