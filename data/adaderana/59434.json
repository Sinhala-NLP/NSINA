{"Source": "Adaderana", "Timestamp": "April 23, 2016 05:33 pm", "Headline": "පොලිස්පති මත්ද්‍රව්‍ය නාශක කාර්යාංශයේ නිරීක්ෂණ චාරිකාවක", "News Content": "නව පොලිස්පති පූජිත් ජයසුන්දර මහතා පොලිස් මත්ද්‍රව්‍ය නාශක කාර්යාංශයේ නිරික්ෂණ චාරිකාවකට එක්ව තිබේ.පොලිස්පති ධුරයේ වැඩ භාරගැනීමෙන් අනතුරුව පොලිස්පතිවරයා පොලිස් කොට්ඨාසයක් වෙත ගිය පළමු අවස්ථාව මෙයයි.පොලිස්පතිවරයා ජ්‍යෙෂ්ඨ පොලිස් අධිකාරිවරයෙකු ලෙස සිටි කාලයේදී 2002 වසරේ සිට 2005 වසර දක්වා පොලිස් මත්ද්‍රව්‍ය නාශක කාර්යාංශයේ අධ්‍යක්ෂවරයා වශෙයන් කටයුතු කරනු ලැබුවේය.එම කාලය තුළ ඔහු මත්ද්‍රව්‍ය උවදුර මෙරටින් තුරන් කිරිම සඳහා විශාල කාර්යය භාරයක් සිදු කළ අතර කොළඹ ප්‍රදේශයේ බෙදාහැරිම සඳහා රැගෙන ආ හෙරොයින් විශාල ප්‍රමාණයක් සොයා ගැනිමට හැකි වුණි.තමන් සේවය කළ පොලිස් කොට්ඨාසයට ගෞරව කිරීමක් වශයෙන් පූජිත් ජයසුන්දර මහතා පොලිස්පති ධුරයේ වැඩ භාර ගැනීමෙන් අනතුරුව සිය පළමු රාජකාරිය ලෙස පොලිස් මත්ද්‍රව්‍ය නාශක කාර්යාංශය වෙත ගොස් ඇත.මෙහිදී අදහස් දක්වා ඇති පොලිස්පති පූජිත් ජයසුන්දර මහතා සඳහන් කළේ නිලධාරින් ඇමතිම සඳහා යළිත් මත්ද්‍රව්‍ය නාශක කාර්යාංශය වෙත නොපැමිණෙන බවත්, විශාල මත්ද්‍රව්‍ය තොගයක් අත්අඩංගුවට ගැනීමෙන් අනතුරුව පමණක් මත්ද්‍රව්‍ය නාශක කාර්යාංශය වෙත පැමිණෙන බවත්ය.", "URL": "https://sinhala.adaderana.lk/news.php?nid=59434", "Category": null, "Parent URL": null}