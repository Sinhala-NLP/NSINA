{"Source": "Adaderana", "Timestamp": "October 2, 2013 04:20 pm", "Headline": "කැළණි කේබල්ස්, කාර්මික විදුහල් සිසුන් සඳහා වැඩමුළු මාලාවක් අරඹයි", "News Content": "ශී‍්‍ර ලංකාවේ ආරක්ෂිත විදුලි රැහැන් වෙළඳනාමයක් වන කැළණි කේබල්ස් PLC සමාගම තම තවත් ආයතනික සමාජ සත්කාරක වැඩසටහනක් ලෙසින් දිවයින පුරා පිහිටි කාර්මික විදුහල් හි විදුලි කාර්මික හා ගොඩනැගිලි සැලසුම් නිර්මාණය කිරීමේ විෂය හදාරණ සිසු සිසුවියන්ට විදුලි රැහැන් එලීම සම්බන්ධයෙන් නවතම දැනුම ලබාදීමේ වැඩසටහනක් දියත් කරයි. යෞවන කටයුතු හා නිපුණතා සංවර්ධන අමාත්‍යංශයේ කාර්මික අධ්‍යාපන හා පුහුණු කිරීමේ දෙපාර්තමේන්තුව සමග ඒකාබද්ධව දියත් කළ එම වැඩසටහනේ සමාරම්භක වැඩමුළුව වීරවිල කාර්මික අධ්‍යාපන ආයතනයේදී පැවැත්විය. මෙම වැඩමුළුව දිවයින පුරා පිහිටි කාර්මික විදුහල් සිසුන් වෙනුවෙන් පැවැත්වීමට ද නියමිත ය. විදුලි රැහැන් එලීමේ විෂයයට අදාල ලොවේ නවතම දැනුම ලබාදීමේ අරමුණෙන් අලූතෙන් ඇරඹු මෙම කාර්මික විදුහල් සිසුන් සඳහා වූ වැඩමුළු මාලාවට අමතරව කැළණි කේබල්ස් සමාගම දිවයින පුරා විසිරී සිටින තාක්ෂණික නිලධාරීන් හා වෘත්තීය විදුලි කාර්මිකයන් දැනුවත්කිරීමේ වැඩසටහන් දෙකක් ද ආයතනික සමාජ සත්කාරක වැඩසටහන යටතේ කි‍්‍රයාත්මක කරන බව සඳහන්ය. කාර්මික විදුහල් සිසු සිසුවියන් දැනුවත්කිරීමේ මෙම පළමු වැඩමුළුවට වීරවිල කාර්මික විදුහලේ ඉගෙනුම ලබන සිසු සිසුවියන් 60ක් පමණ සහභාගී වී ඇත. කැළණි කේබල්ස් PLC සමාගමේ අලෙවි ඉංජිනේරු සංජීව ගුණතිලක මහතා විසින් එහි ප‍්‍රධාන දේශනය පවත්වා තිබේ. එයට ඉඳිකිරීමේ ස්වභාවය, තට්ටු ප‍්‍රමාණය හා විශේෂිත අවශ්‍යතා මත විදුලි රැහැන් තෝරාගැනීම, එක් එක් විදුලි රැහැන්වල අනිවාර්යයෙන් තිබිය යුතු සංයුතිය හා ප‍්‍රමිතිය හා ආරක්ෂිතව විදුලි රැහැන් එලීම සම්බන්ධයෙන් ලොව නවතම දැනුම ඇතුළත් විය. කැළණි කේබල්ස් සමාගම දියත් කළ මෙම අලුත්ම සමාජ සත්කාරක වැඩසටහන අප සමාගම සළකන්නේ අනාගත පරපුර වෙනුවෙන් කරන ආයෝජනයක් ලෙසින් යැයි මේ පිළිබඳ මෙම වැඩසටහන සම්බන්ධයෙන් අදහස් දැක්වූ කැළණි කේබල්ස් PLC සමාගමේ වෙළඳනාම ප‍්‍රවර්ධන කළමනාකරු චන්න ජයසිංහ මහතා පැවසීය.", "URL": "https://sinhala.adaderana.lk/news.php?nid=37865", "Category": null, "Parent URL": null}