{"Source": "Adaderana", "Timestamp": "October 18, 2011 06:40 pm", "Headline": "ශ්‍රී ලංකාව පළමු තරගයේ පළමු ඉනිමේදී ලකුණු 197 ට සීමාකරයි", "News Content": "ශ්‍රී ලංකාව සහ පකිස්ථානය අතර පැවැත්වෙන තරග 3කින් සමන්විත ටෙස්ට් තරගාවලියේ පළමු තරගයේ පළමු දිනයේ දීම ශ්‍රී ලංකා කණ්ඩායමේ පළමු ඉනිම ලකුණු 197කට සීමා කිරීමට පකිස්ථානු කණ්ඩායම සමත් විය. අබුඩාබිහි පැවැත්වෙන තරගයේ කාසියේ වාසිය දිනා ගත් පකිස්ථානු කණ්ඩායම ප්‍රථමයෙන් පන්දුවට පහර දීමේ අවස්ථාව ශ්‍රී ලංකා කණ්ඩායමට ලබා දෙන ලදී. ශ්‍රී ලංකා කණ්ඩායම වෙනුවෙන් තරමක සාර්ථක ඉනිමක් ගොඩ නැඟුවේ ඇන්ජලෝ මැතිව්ස් පමණක් වන අතර ඔහු නොදැවී ලකුණු 52ක් ලබා ගත්තේය. ප්‍රසන්න ජයවර්ධන හා රංගන හේරත් යන ක්‍රීඩකයින් අද දිනයේ දැවී ගියේ කිසිඳු ලකුණක් ලබා නොසිටිය දීය. කුමාර් සංගක්කාර ද ලකුණු 2කට දැවී ගියේය. පන්දු යැවීමේ දී පකිස්ථානු කණ්ඩායම වෙනුවෙන් ජුනෙඩ් ඛාන් කඩුලු 5ක් දවා ගැනීමට සමත්විය. පකිස්ථානය සහ ශ්‍රී ලංකාව අතර පැවැත්වෙන ටෙස්ට් තරගාවලියෙන් අනතුරුව තරග 5කින් සමන්විත එක්දින තරගාවලයක් සහ පන්දුවාර 20 / 20 තරගයක් ද පැවැත්වීමට නියමිතය.", "URL": "https://sinhala.adaderana.lk/news.php?nid=19437", "Category": null, "Parent URL": null}