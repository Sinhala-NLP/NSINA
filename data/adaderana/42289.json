{"Source": "Adaderana", "Timestamp": "April 3, 2014 07:49 pm", "Headline": "එජාපය බස්නාහිරට හා දකුණට  විපක්ෂනායකවරුන් නම්කරයි", "News Content": "දකුණු හා බස්නාහිර පළාත් සභාවල විපක්ෂනායකවරුන් එක්සත් ජාතික පක්ෂය විසින් නම් කර තිබේ. ඒ අනූව බස්නාහිර පළාත් සභාවේ විපක්ෂනායක ලෙස මංජු ශ්‍රී අරංගල මහතා පත්කර ඇත. දකුණු පළාත් සභාවේ විපක්ෂනාවරයා ලෙස තෙන්නකෝන් නිලමේ මහතා පත් කළ බව එම පක්ෂයේ පාර්ලිමේන්තු මන්ත්‍රී ගයන්ත කරුණාතිලක මහතා පැවසීය. ඉකුත් පළාත් සභා මැතිවරණයේදී මංජූ ශ්‍රී අරංගල මහතා කොළඹින් මනාප 45,654ක්ද තෙන්නකෝන් නිලමේ මහතා හම්බන්තොටින් මනාප 28,829ක්ද ලබා ගැනීමට සමත් විය. මංජු ශ්‍රී අරංගල මහතා බස්නාහිර පළාත් සභාවේ හිටපු විපක්ෂනායකවරයා ද වේ. එසේම මෙවර බස්නාහිර පළාත් සභා මැතිවරණයේදී මනාප සටනේ එස්.එම්. මරික්කාර්ට (67,243) පසු දෙවැනියට වැඩිම මනාප හිමිකරගත්තේ ද ඔහුය.", "URL": "https://sinhala.adaderana.lk/news.php?nid=42289", "Category": null, "Parent URL": null}