{"Source": "Adaderana", "Timestamp": "March 2, 2016 09:22 am", "Headline": "එළුවන් ප්‍රවාහනය කළ 2ක් රක්ෂිත බන්ධනාගාරයට", "News Content": "හිංසාකාරී ලෙස එළුවන් ප්‍රවාහනය කළ පුද්ගලයන් දෙදෙනෙකු හබරණ ප්‍රදේශයේදී අත්අඩංගුවට ගෙන තිබේ.හබරණ පොලීසියට ලද තොරතුරක් මත සැකකටයුතු වෑන් රථයක් පරීක්ෂා කිරීමේදී හිංසාකාරී ලෙස ප්‍රවාහනය කරමින් තිබූ එළුවන් 65 දෙනෙකු සොයාගත් බව පොලීසිය පවසයි.අත්අඩංගුවට ගත් සැකකරුවන්ගෙන් පොලීසිය සිදුකරන ලද ප්‍රශ්න කිරීම් වලදී අනාවරණය වී ඇත්තේ පොලොන්නරුව ප්‍රදේශයේ සිට කොළඹට රැගෙන යාම සඳහා එම එළුවන් ප්‍රවාහනය කරමින් තිබූ බවයි.සැකකරුවන් දෙදෙනා කුරුණෑගල, කටුපොත ප්‍රදේශයේ පදිංචිකරුවන් වන අතර ඔවුන් කැකිරාව මහේස්ත්‍රාත් අධිකරණයට ඉදිරිපත් කිරීමෙන් අනතුරුව හෙට(03) දිනය දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=57796", "Category": null, "Parent URL": null}