{"Source": "Adaderana", "Timestamp": "March 29, 2017 01:47 pm", "Headline": "තිස්සගේ විදේශ ගතවීමට සිදුකළ ඉල්ලීම අප්‍රේල් 3 දා සලකා බලයි", "News Content": "එක්සත් ජාතික පක්ෂයේ හිටපු මහලේකම් තිස්ස අත්තනායක මහතා විදේශ ගතවීම සඳහා සිදුකළ ඉල්ලීම අප්‍රේල් මස 03 වන දා සලකා බලන බව කොළඹ මහාධිකරණය දැනුම් දී තිබේ. අප්‍රේල් මස 10වන දා සිට 28 වන දා දක්වා කාලය තුළ ඔස්ට්‍රේලියාවේ සිටින තම දියණිය බැලීම සඳහා විදේශ ගතවීමට අවසර ලබා දෙන ලෙස තිස්ස අත්තනායක මහතා මෝසමක් මාර්ගයෙන් අධිකරණයට ඉල්ලීමක් ඉදිරිපත් කළ බව අද දෙරණ අධිකරණ වාර්තාකරු සඳහන් කළේය. කූඨ ලේඛන සකස් කිරීමේ චෝදනා එල්ල වී ඇති තිස්ස අත්තනායක මහතාට ඇප ලබා දීමේදී විදෙස් ගමන් තහනම් කරමින් කොන්දේසි පනවා තිබේ.", "URL": "https://sinhala.adaderana.lk/news.php?nid=71505", "Category": null, "Parent URL": null}