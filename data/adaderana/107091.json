{"Source": "Adaderana", "Timestamp": "March 31, 2019 05:17 pm", "Headline": "විදුලි අර්බුදයට කබීර්ගෙන් පිළියමක්", "News Content": "පවතින විදුලි අර්බුදයට පිළියමක් වශයෙන් විදුලිබල මණ්ඩලයට සහන මිලට ඉන්ධන ලබාදීමට පියවර ගෙන ඇති බව ඛනිජ තෙල් සම්පත් සංවර්ධන අමාත්‍ය කබීර් හෂීම් මහතා පවසයි. අමාත්‍යවරයා පෙන්වා දෙන්නේ විදුලිය නිෂ්පාදනය කරන ජෙනරේටර් සඳහා අවශ්‍ය ඉන්ධන මෙලෙස සහන මිලට ලබාදීමට පියවර ගෙන ඇති බවයි. රට තුළ පවතින විදුලි අර්බුදය සම්බන්ධයෙන් සොයා බැලීම සඳහා ජනාධිපති මෛත්‍රීපාල සිරිසේන මහතා විසින් විශේෂ කමිටුවක් පත් කළ අතර එම කමිටුව පසුගියදා රැස්වී තිබේ. එහිදී ලංකා විදුලිබල මණ්ඩලය කළ ඉල්ලීමකට අනුව සහන මිලට ඉන්ධන ලබාදීමට තීරණය කළ බවයි කබීර් හෂීම් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=107091", "Category": null, "Parent URL": null}