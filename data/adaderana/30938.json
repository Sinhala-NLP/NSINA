{"Source": "Adaderana", "Timestamp": "January 21, 2013 11:06 am", "Headline": "මරාගෙන මැරෙන බෝම්බ ප්‍රහාරයක්", "News Content": "ඇෆ්ගනිස්ථානයේ කාබුල් අගනුවර පිහිටි පොලීසියට අයත් ගොඩනැගිල්ලකට මරාගෙන මැරෙන බෝම්බ ප්‍රහාරයක් එල්ල වී තිබේ. අද (21) අලුයම මෙම ප්‍රහාරය එල්ල වී ඇති බව විදෙස් මාධ්‍ය සඳහන් කළේය. මෙම ගොඩනැගිල්ලට ප්‍රථමයෙන්ම තුවක්කුකරුවන් ඇතුළු වී ඇති අතර ඔවුන් ගොඩනැගිල්ලේ සිටි පිරිස් වෙත වෙඩි තබා ඇති බව සඳහන්ය. ඉන් අනතුරුව මෙම මරාගෙන මැරෙන බෝම්බ ප්‍රහාරය එල්ල වී ඇති බව විදෙස් මාධ්‍ය සඳහන් කළේය. මෙම පොලිස් ගොඩනැගිල්ලට බෝම්බ ප්‍රහාරයක් එල්ල වන බවට ප්‍රහාරය එල්ලවීමට ටික වේලාවකට පෙර කෙටි පණිවිඩ මගින් ඇෆ්ගනිස්ථාන මාධ්‍ය වෙත තොරතුරු ලැබී තිබේ. කෙසේ වෙතත් මෙම ප්‍රහාරයේ වගකීම මේ වන තුරුත් කිසිවෙකුත් භාරගෙන නොමැති බව සඳහන්ය.", "URL": "https://sinhala.adaderana.lk/news.php?nid=30938", "Category": null, "Parent URL": null}