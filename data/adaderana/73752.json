{"Source": "Adaderana", "Timestamp": "May 30, 2017 04:12 pm", "Headline": "නායයෑමේ අවදානමක් ඇති වලස්මුල්ලේ පවුල් 37 ක් ඉවත් කෙරේ", "News Content": "ඇතිවී තිබෙන අයහපත් කාලගුණික තත්ත්වය යටතේ කාලගුණික අනාවැකි වලට අනුව අවධානම් කලාපයක් වූ වලස්මුල්ල පිටකන්ද රක්ෂිත ප්‍රදේශයේ සිටි පවුල් 30 ක් හා මාකදවල කන්ද යන ස්ථානයේ සිටි පවුල් 07 ක් වහාම ඉවත් කිරීමට කටයුතු කළ බව හම්බන්තොට දිස්ත්‍රික් ලේකම් ඩබ්ලිවු .එච් .කරුනාරත්න මහතා කියා සිටියේය .අදාළ ප්‍රදේශය පිළිබද ගොඩනැඟිලි පර්යේෂණ ආයතයේ වාර්තාව එන තුරු සැක සහිත ස්ථානයක් ලෙස එම ප්‍රදේශ නම් කර වලස්මුල්ල පිටකන්දර ප්‍රදේශයේ පවුල් 30 ක පුද්ගලයින් 104 දෙනෙකු හා මාකදවල කන්ද ප්‍රදේශයේ සිටි පවුල් හතක පුද්ගලයින් 40 දෙනෙකු විරකන්ද කනිෂ්ට විද්‍යාලයේ හා මාකදවල ප්‍රජාශාලාවේ තාවකාලිකව රදවා තිබෙන බව දිස්ත්‍රික් ලේකම් වරයා කියා සිටියේය .එමෙන්ම හම්බන්තොට දිස්ත්‍රික්කයේ පැවති අනෙකුත් සියලුම කදවුරු වල සිටි ජනතාව සතියක් සඳහා සෑහෙන ආහාර ද්‍රව්‍ය සමගින් එම පුද්ගලයින් නිවාස ගත කරතිබෙන බවද ඔහු කියා සිටියේය .එමෙන්ම පැවති ගංවතුර තත්ත්වය තුළ හම්බන්තොට දිස්ත්‍රිකයේ 63 ක් පුර්ණ හානි සිදුවී ඇති අතර තවත් 393 ක් අර්ධහානි සිදුවී තිබෙන බවත් හෙතෙම සඳහන් කළේය . හම්බන්තොට දිස්ත්‍රිකයට බලපෑ අයපත් කාලගුණික තත්ත්වය තුළ පවුල් 2074 ක පුද්ගලයින් 8343 දෙනෙකු පිඩාවට පත්වී තිබේ .එමෙන්ම පුද්ගලයින් පස් දෙනෙකු මියගොස් තිබේ.", "URL": "https://sinhala.adaderana.lk/news.php?nid=73752", "Category": null, "Parent URL": null}