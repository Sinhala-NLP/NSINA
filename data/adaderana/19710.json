{"Source": "Adaderana", "Timestamp": "November 1, 2011 09:07 am", "Headline": "තැපෑලේ අවුල ලිහන්න ඉඩ 7 තෙක් පමණයි", "News Content": "තැපැල් දෙපාර්තමේන්තුව තුළ හටගෙන ඇති අර්බුද වලට විසඳුම් ලබාදීමට මේ මස 07 වන දින දක්වා කල් ලබාදෙන බව ලංකා තැපැල් සේවා සංගමය පවසයි. එම සංගමයේ සභාපති ජයන්ත විජේසිංහ මහතා කියා සිටියේ ඒ සම්බන්ධයෙන් සාකච්ඡා කිරීමට තැපැල් සේවා අමාත්‍ය ජීවන් කුමාරනතුංග මහතාගෙන් අවස්ථාවක් ඉල්ලා ඇති බවයි. එහෙත් මෙතෙක් ඊට යහපත් ප්‍රතිචාර ලැබී නොමැති බව ජයන්ත විජේසිංහ මහතා ප්‍රකාශ කළේය. ලබන 07 වැනි දිනට පෙර අදාළ ගැටලු වලට විසඳුම් ලබාදීමට බලධාරීන් අපොහොසත් වුවහොත් උපවාස ක්‍රියාමාර්ගයක් ආරම්භ කරන බව විජේසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19710", "Category": null, "Parent URL": null}