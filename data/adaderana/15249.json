{"Source": "Adaderana", "Timestamp": "April 3, 2011 04:21 pm", "Headline": " කොල්ල කල්ලියක මහ මොළකරු ඇතුළු 4 ක්  රිමාන්ඩ්", "News Content": "කොල්ල කල්ලියක් මෙහෙය වු පුද්ගලයෙකු ඇතුළු තවත් සාමාජිකයන් තිදෙනෙකු ලබන පස් වන දින දක්වා රක්ෂිත බන්ධනාගාර ගත කර තිබේ. මාතලේ වාලවෙල ප්‍රදේශයේ නිවසක් කොල්ලකා පළායමින් සිටියදී ප්‍රදේශවාසීන්ගේ සහය ඇතිව යටවත්ත පොලිසියේ නිලධාරීන් විසින් මෙම සැකකරුවන් අත් අඩංගුවට ගෙන තිබුණි. කොල්ලකල්ලියේ නායකයා මත්ස්‍ය වෙළෙන්දෙකු ලෙස පෙනී සිටිමින් කොල්ලකෑමේ නිරතව ඇති බව පොලිසිය පවසයි. ඇතැම් විට කොල්ලකරුවන් පොලිස් නිලධාරීන් ලෙස පෙනී සිට ඇති බවට ද වාර්තා වේ.", "URL": "https://sinhala.adaderana.lk/news.php?nid=15249", "Category": null, "Parent URL": null}