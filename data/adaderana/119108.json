{"Source": "Adaderana", "Timestamp": "September 14, 2019 07:10 pm", "Headline": "යාපනයේ වෙඩි තැබීමකින් වැලි ජාවාරම්කරුවෙකුට තුවාල", "News Content": "යාපනය, අරාලි, නෙඩුක්කුලම ප්‍රදේශයේදී නීතී විරෝධිව වැලි ජාවාරම සිදුකළ පුද්ගලයෙකුට පොලිස් විශේෂ කාර්ය බළකා නිලධාරීන් අද (14) සවස සිදුකළ වෙඩි තැබීමකදී වැලි ජාවාරම්කරුවෙකු තුවාල ලබා ඇත. යාපනය ආරක්ෂක අංශය ප්‍රකාශ කර ඇත්තේ නෙඩුක්කුලම ප්‍රදේශයේ වැලි ජාවාරමක් සම්බන්ධයෙන් ලද තොරතුරක් මත වැටලීමක් සිදුකිරීමට ගිය පොලිස් විශේෂ කාර්ය බළකා නිලධාරීන් ට්‍රැක්ටරයකින් යට කිරීමට උත්සහ කිරී‍මේදී අදාළ වෙඩි තැබීම සිදුකොට ඇති බවයි. වෙඩි තැබීමෙන් සැකකරුගේ පාදයේ තුවාලයක් සිදුව ඇති අතර, තුවාලකරු යාපනය රෝහලට ඇතුළත් කොට ඇති බවද යාපනය ආරක්ෂක අංශ ප්‍රකාශ කර ඇත. යාපනය ආරක්ෂක අංශ වැඩිදුරටත් පැවසූවේ නෙඩුක්කුලම ප්‍රදේශයේ පදිංචි වයස අවුරුදු 20 ක් පමණ වනසැකකරුවෙකු එලෙස තුවාල ලබා ඇති බවයි. නෙඩුක්කුලම ප්‍රදේශයේ අනවසර වැලි ජාවාරම කාලයක් සිට සිදුකරන බවට ලද තොරතුරක් මත විශේෂ කාර්ය බළකා නිළධාරීන් වැටලීමට සිදුකොට තිබිණ. සිද්ධිය සම්බන්ධයෙන් යාපනය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=119108", "Category": null, "Parent URL": null}