{"Source": "Adaderana", "Timestamp": "September 7, 2010 01:11 pm", "Headline": "18 අනුකූලයි--කතානායක කියයි", "News Content": "18 වන ව්‍යවස්ථා සංශෝධනය ආණ්ඩුකුම ව්‍යවස්ථාවට අනුකූල බවට ශ්‍රේෂ්ඨාධිකරණය තීන්දු කර ඇතැයි කතානායකවරයා පාර්ලිමේන්තුවට දැනුම්දී තිබේ. ඒ අනුව පාර්ලිමේන්තුවේ 2/3 ක ඡන්දයෙන් 18 වන ව්‍යවස්ථා පනත් කෙටුම්පත සම්මත කරගත හැකි බව කතානායක චමල් රාජපක්ෂ මහතා මීට ස්වල්ප මො‍හොතකට පෙර පාර්ලිමේන්තුවට දැනුම් දී තිබේ. නව ව්‍යවස්ථා පනත් කෙටුම්පත පවත්නා ව්‍යවස්ථාවට එකඟද නැද්ද යන්න විමර්ශනය කිරීම සඳහා පසුගිය දිනෙක ශ්‍රේෂ්ඨාධිකරණයට යොමුකර තිබිණි.", "URL": "https://sinhala.adaderana.lk/news.php?nid=10697", "Category": null, "Parent URL": null}