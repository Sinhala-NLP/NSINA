{"Source": "Adaderana", "Timestamp": "October 31, 2018 01:35 pm", "Headline": "අධිවේගයෙන් ඉවතට පැන්න ට්‍රක් රථය", "News Content": "දක්ෂිණ අධිවේගී මාර්ගයේ දොඩංගොඩ සහ ගැලණිගම අතර ප්‍රදේශයේදී මෝටර් රථ රැගෙන යන ට්‍රක් රථයක් අනතුරට ලක්වීමෙන් අධිවේගී මාර්ගයේ ආරක්ෂිත වැටට දැඩි හානි සිදුව තිබේ. අද(31) උදෑසන මාතර සිට කොළඹ දක්වා ධාවනය වෙමින් තිබු ට්‍රක් රථයක් මෙම අනතුරට ලක්ව ඇති අතර එහිදී එම රථයේ සහායකයෙකු තුවාල ලබා කළුතර නාගොඩ රෝහලට ඇතුළත් කර ඇති බව සඳහන්ය. හම්බන්තොට වරායේ සිට මෝටර් රථ කිහිපයක් රැගෙන යමින් සිටියදී ට්‍රක් රථය අනතුරට ලක්ව තිබේ. අනතුරින් අධිවේගී මාර්ගයේ ආරක්ෂිත වැටට දැඩි අලාභ හානි සිදුව ඇති අතර සිදුවූ අලාභය මෙතෙක් තක්සේරු කර නොමැති බව දක්ෂිණ අධිවේගී මාර්ග මෙහෙයුම් කාර්යාලය සඳහන් කළේය.", "URL": "https://sinhala.adaderana.lk/news.php?nid=98495", "Category": null, "Parent URL": null}