{"Source": "Adaderana", "Timestamp": "January 1, 2017 10:35 am", "Headline": " ගව  ඝාතකාගාරයක් වටලයි", "News Content": "මහියංගනය - පඟරගම්මන ප්‍රදේශයේ නීති විරෝධීව පවත්වාගෙන ගිය ගව ඝාතකාගාරයක් වටලා පුද්ගලයින් දෙදෙනෙකු අත්අඩංගුවට ගෙන තිබේ.මහියංගනය පොලීසියට ලද තොරතුරක් මත සිදුකළ වැටලීමකදී අදාළ සැකකරුවන් අත්අඩංගුවට ගත් බව පොලිස් මූලස්ථානය සඳහන් කළේය.එහිදී ගව මස් කිලෝග්‍රෑම් 128ක් සහ තියුණු ආයුධ දෙකක් ද පොලීසිය බාරයට ගෙන තිබේ.අත්අඩංගුවට ගත් සැකකරුවන් මාපාකඩවැව ප්‍රදේශයේ පදිංචිකරුවන් දෙදෙනෙක් වන අතර ඔවුන් මහියංගනය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=67568", "Category": null, "Parent URL": null}