{"Source": "Adaderana", "Timestamp": "May 4, 2011 08:29 am", "Headline": "බ්ලේක් අද ජී.එල් හමුවෙයි", "News Content": "දකුණු හා මධ්‍යම ආසියාතික කටයුතු භාර අමෙරිකානු සහකාර රාජ්‍ය ලේකම් රොබ්ට් ඕ බ්ලෙක් මහතා අද විදේශ අමාත්‍ය ජී.එල් පීරීස් මහතා හමු වීමට නියමිතව තිබේ. තෙදින නිල සංචාරයක් සඳහා දිවයිනට පැමිණ සිටින හෙතෙම ඊයේ කිලිනොච්චියේ සංචාරයක නිරතවිය. අමෙරිකාවේ සහය ඇතිව සිදු කෙරෙන බිම් බෝම්බ ඉවත් කිරීමේ ක්‍රියාවලිය ඔහුගේ නීරීක්ෂණයට ලක් වූ බව සඳහන්වේ. රොබට් ඕ බ්ලෙක් මහතා දෙමළ ජාතික සන්ධාන නියෝජිතයින් සමඟ ද සාකච්ඡාවක නිරත විය. දෙමළ ජාතීන් වෙනුවෙන් දේශපාලන විසඳුමක් ලබා ගැනීම සම්බන්ධයෙන් මෙහි දී අවධානය යොමු වූ බව වාර්තා වේ.", "URL": "https://sinhala.adaderana.lk/news.php?nid=15872", "Category": null, "Parent URL": null}