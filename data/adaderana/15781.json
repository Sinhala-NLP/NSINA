{"Source": "Adaderana", "Timestamp": "April 29, 2011 04:03 pm", "Headline": "නැව් හැසිරවීම පුහුණුවට නැව් කිහිපයක් මාගම්පුරට පැමිණෙයි", "News Content": "නියමුවන් මගින් නැව් හැසිරවීම පුහුණු කිරීම සඳහා ඉදිරි දින කිහිපයේ දී නෞකා කිහිපයක් මාගම්පුර මහින්ද රාජපක්ෂ වරායට පැමිණෙන බව ශ්‍රී ලංකා වරාය අධිකාරිය පවසයි. වරායේ යටිතලපහසුකම් සම්බන්ධව වඩාත් කාර්යක්ෂම මෙහෙයුම් ක්‍රියාවලියක් සඳහා ඊයේ(28) දිනයේ මාගම්පුර වරාය වෙත සුවිසල් නෞකාවක් පැමිණි බව එම අධිකාරිය පෙන්වා දෙයි. ඉදිරි දින කිහිපයේ දී ද නෞකා හැසිරවීම් කටයුතු විවිධ ධාරිතාවයෙන් සහ උස මට්ටම්වලින් සිදුකිරීම පිණිස ජාත්‍යන්තර නෞකා සමාගම් කිහිපයකට අයත් නෞකා පැමිණීමට නියමිතව තිබේ. මේ අතර මාගම්පුර වරාය අශ්‍රිතව ආයෝජන කටයුතු වෙනුවෙන් දේශීය සහ විදේශීය ආයෝජකයින් 27 දෙනෙකු ඉදිරිපත්ව ඇති බව ද ශ්‍රී ලංකා වරාය අධිකාරිය පවසයි.", "URL": "https://sinhala.adaderana.lk/news.php?nid=15781", "Category": null, "Parent URL": null}