{"Source": "Adaderana", "Timestamp": "May 12, 2013 02:09 pm", "Headline": "උතුරින් හමුදාව ඉවත් කළොත් නරකද?", "News Content": "උතුරු පළාතින් හමුදාව ඉවත් කිරීම එම ප්‍රදේශවල ජනතාවගේ ජීවන තත්ත්වය වැඩිදියුණුවීමට හේතුවන බව එල්.ටී.ටී.ඊ. සංවිධානයේ ජාත්‍යන්තර අංශයේ ප්‍රධානියා ලෙස සැලකෙන කේ.පී. හෙවත් කුමරන් පද්මනාදන් පවසයි. උතුරු පළාතින් හමුදාව ඉවත් කළ යුතු බවට විවිධ යෝජනා ඇවිත් ඇති බව හෙතෙම කියයි. හමුදාව සිටීම එක අතකින් එම ප්‍රදේශවල ආරක්ෂාවට යහපත් බවද අනිත් අතින් එය ජනතාව බිය වීමට කරුණක් බවද කේ.පී. පෙන්වාදෙයි. යුද්ධය නිසා උතුරේ ජනතාව ‍ෙහාඳ හැටි බැට කෑ බවද ඔහු ඉන්දීය හින්දු පුවත්පතට ලබාදුන් ප්‍රකාශයක සඳහන් වෙයි. තමිල්නාඩුවේ සිසුන් පිරිසක් ශ්‍රී ලංකාවේ ද්‍රවිඩ ජනතාවගේ ඉල්ලීම් වෙනුවෙන් විරෝධතාවක් ආරම්භ කර ඇති බව පැවසූ කේ.පී. එය 1970 කාලවකවානුවේදී එල්.ටී.ටී.ඊ. සංවිධානයට සිසුන් බඳවා ගැනීම හා සමාන කරුණක් බව සිහිපත් කර ඇත. උතුරේ පාසල් සිසුන්ට එල්.ටි.ටී.ඊ. සංවිධානයට බැ‍ඳෙන ලෙසට එවකට උපදෙස් ලබාදුන්නේද ඔවුන්ගේ මනසට දැඩිලෙස දැනෙන පරිදි බව කුමරන් පද්මනාදන් පෙන්වාදෙයි. කෙසේ වුවද ඉන්දියාවේ තමිල්නාඩු දේශපාලකයින්ට ලංකාවේ ද්‍රවිඩ ජනතාවගේ ගැටලුවලට විසඳුම් දිය නොහැකි බව කෙ‍්.පී. සඳහන් කරයි. ඉන්දීය මධ්‍යම රජය සමග එක්වී මිස ලාංකීය ද්‍රවිඩ ජනතාවගේ ගැටලුවලට ඔවුන්ට විසඳුම් ලබාදීමට නොහැකි බව ඔහු පවසයි.", "URL": "https://sinhala.adaderana.lk/news.php?nid=34025", "Category": null, "Parent URL": null}