{"Source": "Adaderana", "Timestamp": "July 5, 2019 08:24 am", "Headline": "මඩකලපුව පොලිස් නිලධාරීන්ට පහර දුන් සැකකරුවන් 4ක් අල්ලයි-නැති වු ගිනි අවිය සොයයි", "News Content": "මඩකලපුව පොලිස් වසමේ පුදුර් ප්‍රදේශයේ දී රථවාහන රාජකාරීයේ යෙදී සිටි පොලිස් නිලධාරීන් දෙදෙනෙකුට පහර දීමක් සිදු කර රාජකාරීයට බාධා කිරීම සම්බන්ධයෙන් මේ වන විට සැකකරුවන් සිව් දෙනෙක් අත්අඩංගුවට ගෙන තිබේ. ඊයේ (04) දහවල් 11 ට පමණ මෙම සිදුවීම සිදුව තිබුණේ, පොලිස් නිලධාරින් දෙදෙනා රියදුරු බලපත්‍රය නොමැතිව ගමන් කල යතුරු පැදියක් පරීක්ෂා කර අත්අඩංගුවට ගෙන තිබිණි. අනතුරුව යතුරුපැදිය පොලිස් ස්ථානයට රැගෙන එන අතර තුර වෙනත් යතුරු පැදියකින් පැමිණි පුද්ගලයින් දෙදෙනෙකු විසින් නිලධාරීන්ට බාධා කරමින් මාර්ගය හරස් කර ඇත. එම අවස්ථාවේ දී ඔවුන් පැමිණි යතුරුපැදිය බිම ඇද වැටී ඇති අතර, පසුව එම ස්ථානයට පැමිණි ගම්වාසීන් කීප දෙනෙකු විසින් එම නිලධාරීන් දෙදෙනාට පහර දී තිබේ. එම ස්ථානයට පැමිණි ගම්වාසීන් කිහිප දෙනෙකු විසින් එම නිලධාරීන්ට දෙදෙනාට පහර දී ඇති බව ද පොලීසිය පවසයි. කෙසේ වෙතත් පසුව නිලධාරින් දෙදෙනාගෙන් එක් අයෙකු සතුව තිබූ රිවෝල්වරයක් හා ජීව පතොරෙම් 5 ක් ද පැහැර ගෙන ගොස් ඇත. මෙයට සැකපිට සැකකරුවන් සිව් දෙනෙක් ඊයේ රාත්‍රීයේ අත්අඩංගුවට පත්ව තිබේ. අත්අඩංගුවට පත් සැකකරුවන් අතර, වයස අවුරුදු 23, ක් වු තිබිලතිව් ප්‍රදේශයේ පදිංචිකරුවෙක්, වයස අවුරුදු 55 ක් වු සේතුකුඩා ප්‍රදේශයේ පදිංචිකරුවෙක්, වයස අවුරුදු 19 ක් වු තිබිලතිව් ප්‍රදේශයේ අයෙක් හා වයස අවුරුදු 19 ක් වු පුදූර්, මඩකලපුව ප්‍රදේශයේ පදිංචි පුද්ගලයෙක් මෙලෙස අත්අඩංගුවට පත්ව තිබේ. සිද්ධිය සම්බන්ධයෙන් අනෙක් සැකකරුවන් අත්අඩංගුවට ගැනීමට හා පැහැර ගන්නා ලද රිවෝල්වර් ගිනි අවිය සොයා මඩකලපුව පොලීසිය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=113403", "Category": null, "Parent URL": null}