{"Source": "Adaderana", "Timestamp": "October 10, 2015 09:39 am", "Headline": "සයිබර් ආරක්ෂණ සතියක්!", "News Content": "අන්තර්ජාලය සහ තොරතුරු ආරක්ෂණය සම්බන්ධයෙන් ජනතාව දැනුවත් කිරීම සඳහා සයිබර් ආරක්ෂණ සතියක් ක්‍රියාත්මක කිරීමට ශ්‍රී ලංකා පරිගණක හදිසි ප්‍රතිචාර සංසදය තීරණය කර තිබේ.එහි ආරක්ෂක ඉන්ජිනේරු රොෂාන් චන්ද්‍රගුප්ත මහතා සඳහන් කළේ නොවැම්බර් මස පළමු සතිය තුළ මෙම වැඩපිළිවෙළ ක්‍රියාත්මක කරන බවයි.මෙහිදී අන්තර්ජාලය භාවිතා කිරීම පිළිබඳව සහ පරිගණක පද්ධති ආරක්ෂා කිරීම සම්බන්ධයෙන් ජනතාව දැනුවත් කිරීමට විශේෂ වැඩසටහන් රැසක් ක්‍රියාත්මක කරන බව රොෂාන් චන්ද්‍රගුප්ත මහතා සඳහන් වැඩිදුරටත් පැවසුවේය.", "URL": "https://sinhala.adaderana.lk/news.php?nid=54359", "Category": null, "Parent URL": null}