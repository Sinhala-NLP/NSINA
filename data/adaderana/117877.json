{"Source": "Adaderana", "Timestamp": "August 30, 2019 03:43 pm", "Headline": "සාලින්දගෙන් හිස්වු පුටුව ගැන නීතිපතිගේ මතය මැතිවරණ කොමිසමට", "News Content": "පාර්ලිමේන්තු මන්ත්‍රි සාලින්ද දිසානායක මහතාගේ අභාවයෙන් පසු පුරප්පාඩු වු මන්ත්‍රි ධුරය සම්බන්ධයෙන් වන නීතිපතිවරයාගේ මතය මැතිවරණ කොමිශන් සභාව වෙත දැනුම් දී තිබේ. අදාළ මන්ත්‍රි ධුරය සම්බන්ධයෙන් නාමයෝජනාවක් ඉදිරිපත් කරන ලෙස මැතිවරණ කොමිසම කුරුණෑගල දිස්ත්‍රික් තේරීම් භාර නිලධාරීවරයා වෙත දැනුම් දී තිබුණි. පුරප්පාඩු වී ඇති මන්ත්‍රි ධුරය සඳහා පාර්ශව රැසකගෙන් ලිඛිත ඉල්ලීම් ඉදිරිපත් වීම හේතුවෙන් එම නාමයන් කොමිසම වෙත යොමු කිරීමට තේරීම් භාර නිලධාරීවරයා පියවර ගත්තේය. මැතිවරණ කොමිසම විසින් නීතිපතිවරයාගේ උපදෙස් ලබා ගැනීම සඳහා එම නාම යෝජනා නීතිපති දෙපාර්තමේන්තුව වෙත පසුගියදා යොමුකළේය. ඒ සම්බන්ධයෙන් වන නීතිපතිවරයාගේ මතය මෙලෙස මැතිවරණ කොමිසම වෙත දැනුම් දීමට පියවර ගෙන ඇති බවයි වාර්තා වෙයි.", "URL": "https://sinhala.adaderana.lk/news.php?nid=117877", "Category": null, "Parent URL": null}