{"Source": "Adaderana", "Timestamp": "August 17, 2014 08:24 am", "Headline": "මදුරුවන් බෝ කළ 8650 ට නඩු ", "News Content": "මේ වසරේ ගත වු කාලය තුල මදුරුවන් බෝ වන පරිදි පරිසරය පවත්වාගෙන ගිය පුද්ගලයින් 8650 දෙනෙකුට එරෙහිව නඩු පවරා තිබේ. මහජන සෞඛ්‍ය පරික්ෂකවරුන්ගේ සංගමයේ සභාපති උපුල් රෝහණ මහතා සඳහන් කළේ දිවයින පුරා සිදුකළ පරීක්ෂා කිරීම් වලදී මෙම ස්ථාන හමුවි ඇති බවයි. මේ වසරේ ගත වු කාලය තුළ දිවයින පුරා ස්ථාන 50,421ක් පරීක්ෂාවට ලක් කර ඇති බව ශ්‍රී ලංකා මහජන සෞඛ්‍ය පරික්ෂකවරුන්ගේ සංගමය පවසයි. ඉන් ස්ථාන 6769ක් මදුරුවන් බෝ වන ස්ථාන බවට හඳුනාගෙන ඇති බව උපුල් රෝහණ මහතා සඳහන් කළේය. ඉදිරි කාලයේදීත් දිවයින පුරා අඛණ්ඩව මෙම පරීක්ෂා කිරීම් කටයුතු සිදුකිරීමට බලාපොරොත්තු වන බව ශ්‍රී ලංකා මහජන සෞඛ්‍ය පරික්ෂකවරුන්ගේ සංගමය වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=45404", "Category": null, "Parent URL": null}