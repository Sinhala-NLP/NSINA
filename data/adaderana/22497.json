{"Source": "Adaderana", "Timestamp": "March 1, 2012 09:21 am", "Headline": "කොටුව දුම්රිය ස්ථානයේ විකාශන යන්ත්‍රයේ කාර්මික දෝෂයක්", "News Content": "කොටුව දුම්රිය ස්ථානයේ විකාශන මැදිරියේ පැවති කාර්මික දෝෂයක් හේතුවෙන් දුම්රිය මගීන් බලවත් අපහසුතාවට පත්ව ඇති බව වාර්තා වේ. විකාශන යන්ත්‍රයේ විකාශන කටයුතු ඇණහිට ඇති තත්ත්වයක් තුළ දුම්රිය ස්ථානයට ළඟාවන දුම්රියන් පිළිබඳ විස්තර දැනගැනීමට බාධා එල්ලවී ඇති බව මගීහු පවසති. අද දෙරණ කළ විමසීමකට පිළිතුරු දෙමින් දුම්රිය පාලක මැදිරියේ ප්‍රකාශකයෙකු කියා සිටියේ එකී කාර්මික දෝෂය යථා තත්ත්වයට පත්කිරීමට කටයුතු කරමින් සිටින බවයි. දුම්රිය මගීන්ට සිදුවන අපහසුතාව පිළිබඳ කනගාටුවට පත්වන බවද හෙතෙම සඳහන් කළේය.", "URL": "https://sinhala.adaderana.lk/news.php?nid=22497", "Category": null, "Parent URL": null}