{"Source": "Adaderana", "Timestamp": "October 15, 2012 03:21 pm", "Headline": "හෙරොයින් ළඟ තබා ගත් අයෙක් අත්අඩංගුවට", "News Content": "හෙරොයින් ළඟ තබා ගැනීමේ චෝදනා මත මහරගම වත්තේගෙදර, බෝගහ අසල දී පුද්ගලයෙකු අත්අඩංගුවට ගෙන තිබේ. නුගේගොඩ කොට්ඨාශ දූෂණ මර්දන අංශයේ නිලධාරීන් කණ්ඩායමක් විසින් අද (15) දහවල් අත්අඩංගුවට ගත් සැකකරු හෝමාගම, මාගම්මන ප‍්‍රදේශයේ පදිංචිකරුවෙකි. ඔහු සතුව හෙරොයින් මත්ද්‍රව්‍ය ග‍්‍රෑම් 10 මිලිග‍්‍රෑම් 200 ක් පමණ තිබූ බව පොලීසිය පැවසුවේය. සැකකරු නුගේගොඩ මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28308", "Category": null, "Parent URL": null}