{"Source": "Adaderana", "Timestamp": "March 27, 2018 09:39 pm", "Headline": "මාලිගාවත්තේ වෙඩි තැබීමක්-1ක් මරුට", "News Content": "මාලිගාවත්ත පොලිස් වසමේ අලාමා ඉබ්බාල් අතුරු මාර්ගයේ දී පුද්ගලයෙකුට වෙඩි තබා ඝාතනය කර ඇති බව පොලිස් මාධ්‍ය ප්‍රකාශක කාර්යාලය පවසයි. අද(27) සවස 8.30 ට පමණ මෙම පුද්ගලයා මිය ගොස් ඇති අතර ඔහු වයස අවුරුදු 25 ක් පමණ බව පොලීසිය සඳහන් කරයි. මළ සිරුර මුලික මහේස්ත්‍රාත් පරීක්ෂණ සිදු කරන තෙක් පොලිස් ආරක්ෂාව යටතේ එම ස්ථානයේ ම ඇති බව ද පොලීසිය නිවේදනය කරයි. ‍මෙම වෙඩි තැබීම සිදුකළ ‍පුද්ගලයින් මෙතෙක් අනාවරණය වී නොමැති අතර මාලිගාවත්ත පොලීසිය සිදුවීම සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86466", "Category": null, "Parent URL": null}