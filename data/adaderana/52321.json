{"Source": "Adaderana", "Timestamp": "June 29, 2015 12:40 pm", "Headline": "දෙවන තරඟයෙන් ශ්‍රී ලංකාවට කඩුලු 7ක ජයක්", "News Content": "පකිස්ථානය සමග පැවැත්වෙන ටෙස්ට් තරඟාවලියේ දෙවැනි තරඟයෙන් කඩුලු 7ක ජයක් ලබා ගැනීමට ශ්‍රී ලංකාව මීට ‍ටික වේලාවකට පෙර සමත් විය.පී සරා ඕවල් ක්‍රීඩාංගණයේ පැවැති මෙම තරඟයේ පළමු ඉනිමට පකිස්ථානය ලකුණු 138ක් රැස් කළ අතර පිළිතුරු ලෙස ශ්‍රී ලංකාව ලකුණු 315ක් ලබාගත්තේය.යළි දෙවන ඉනිම ක්‍රීඩා කළ පකිස්ථානය ලකුණු 329ක් ලබාගත් අතර ඒ අනූව ලකුණු 153ක ඉලක්කයක් හඹා ගිය ශ්‍රී ලංකා කණ්ඩායම කඩුලු 3ක් දැවී ජය වාර්තා කළේය.දෙවන ඉනිමේදී වැඩිම ලකුණු ලාභින් ලෙස දිමුත් කරුණාරත්න ලකුණු 50ක් හා ඇන්ජලෝ මැතිව්ස් නොදැවී ලකුණු 43ක් ලබා ගන්නා ලදී.ඒ අනූව තරඟ 3කින් සමන්විත ටෙස්ට් තරඟාවලිය දෙපිළම එක බැගින් ජය ගෙන තිබේ.", "URL": "https://sinhala.adaderana.lk/news.php?nid=52321", "Category": null, "Parent URL": null}