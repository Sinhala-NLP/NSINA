{"Source": "Adaderana", "Timestamp": "June 29, 2019 01:15 pm", "Headline": "නිධන් ගන්න කැණීම් කළ සිව්දෙනෙක් පොලීසියට", "News Content": "අරලගංවිල දයාසිරිගම ඇල්ලවැව ප්‍රදේශයේ ඉඩමක නිධන් ලබාගැනීමේ අරමුණින් කැණීම් සිදුකරමින් සිටි පුද්ගලයින් සිව් දෙනෙකු අත්අඩංගුවට ගෙන ඇත. අරලගංවිල පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි. එහිදි කැණීම් සඳහා යොදාගත් උපකරණ ද පොලීසිය බාරයට ගෙන ඇත. අත්අඩංගුවට ගත් සැකකරු වන් ත්‍රීකුණාමලය, පස්සර සහ අරලගංවිල යන ප්‍රදේශවල පදිංචිකරුවන් වන අතර ඔවුන් අද පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=113000", "Category": null, "Parent URL": null}