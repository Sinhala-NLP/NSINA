{"Source": "Adaderana", "Timestamp": "April 12, 2016 09:17 am", "Headline": "සිසුන්ට අතිරේක නිල ඇඳුම් කට්ටලයක්", "News Content": "දුෂ්කර, අති දුෂ්කර සහ හුදෙකලා පාසල්වල සිසුන් සඳහා වසර මැද දී අතිරේක නිල ඇඳුම් කට්ටලයක් ලබාදීමට අධ්‍යාපන අමාත්‍යාංශය තීරණය කර තිබේ.ඒ අනුව දිවයිනේ පාසල් 4471ක් සඳහා මෙම අතිරේක නිල ඇදුම් ලබාදීමේ වැඩසටහන ක්‍රියාත්මක කරන බව අධ්‍යාපන අමාත්‍යාංශය සඳහන් කළේය. පෙර වසර වල දී සැපයුම්කරුවන් විසින් ලබා දී තිබූ ප්‍රමිතියෙන් තොර රෙදි තොග වෙනුවට ලබාගත් නව රෙදි තොග මෙම වැඩසටහන සඳහා යොදා ගැනීමට නියමිතය. නිල ඇඳුම් පැකට් ලක්ෂ 12ක් පමණ මේ වන විට අධ්‍යාපන අමාත්‍යාංශ ගබඩාවල තැන්පත් කර ඇති බව වාර්තා වෙයි. ඒ අනුව දෙවැනි පාසල්වාරය අවසන් වීමට පෙර අදාළ අතිරේක නිල ඇඳම් කට්ටල දරුවන් වෙත ලබාදීමට සැළසුම් කර ඇති බව අධ්‍යාපන අමාත්‍යාංශය පවසයි.", "URL": "https://sinhala.adaderana.lk/news.php?nid=59116", "Category": null, "Parent URL": null}