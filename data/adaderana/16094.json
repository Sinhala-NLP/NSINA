{"Source": "Adaderana", "Timestamp": "May 14, 2011 10:59 am", "Headline": "වාර්මාර්ග පනත සං‍ශෝධනය කෙරෙයි", "News Content": "වාර්මාර්ග පනත සං‍ශෝධනය කිරීමට පියවර ගෙන තිබේ. වාරි ක්ෂේත්‍රයේ කාර්යක්ෂමතාවක් ගොඩනැගීම මෙම වැඩපිළිවෙළේ අරමුණ වී ඇති බව වා‍ර්මාර්ග හා ජලකළමනාකරණ අමාත්‍යාංශය පවසයි. 1947 වර්ෂයේ දී හඳුන්වා දී ඇති වත්මන් වාර්මාර්ග පනත සංශෝධනවලට ලක්වී ඇත්තේ අවස්ථා කිහිපයකදී පමණක් පෙන්වාදෙන එම අමාත්‍යාංශය මෙම තත්ත්වය සැලකිල්ලට ගනිමින් අදාළ පනත සඳහා කාලීන වශයෙන් වැදගත් වන ‍සංශෝධන කිහිපයක් හඳුන්වා දීමට තීරණය කර ඇත. ඒ අනුව අදාළ වැඩපිළිවෙළ සඳහා නීතිපති දෙපාර්තමේන්තුවේ නිලධාරීන් ඇතුළු වාරි ක්ෂේත්‍රයේ ප්‍රවීණයින්ගෙන් සමන්විත කමිටුවක් පත් කර ඇති බව සඳහන්ය. අදාළ කමිටුව විසින් වාරිමාර්ග පනත අධ්‍යයන කිරීමෙන් අනතුරුව ඊට සිදුකළ යුතු සංශෝධන මොනවාද යන්න විෂය භාර අමාත්‍යවරයා වෙත නිර්දේශ කිරීමට නියමිතය.", "URL": "https://sinhala.adaderana.lk/news.php?nid=16094", "Category": null, "Parent URL": null}