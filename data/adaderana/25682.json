{"Source": "Adaderana", "Timestamp": "July 11, 2012 11:07 am", "Headline": "ගාල්ල බන්ධනාගාරයෙන් ජංගම දුරකථන 44ක්", "News Content": "ගාල්ල බන්ධනාගාරයේ සිදුකළ සොදිසි මෙහෙයුමකදී ජංගම දුරකථන 44 ‍ක් සොයාගෙන තිබෙනවා. ඊයේ රාත්‍රියේ මෙම මෙහෙයුම සිදුකර ඇතැයි සඳහන්ය. බන්ධනාගාර බුද්ධි අංශ නිලධාරීන්ට ලද තො‍රතුරක් අනුව මෙම වැටලීම සිදුකර ඇත. මෙහිදී නවීන තාක්ෂණයෙන් යුතු ජංගම දුරකථන 3ක් ද සොයා ගත් බව බන්ධනාගාර දෙපාර්තුමේන්තුව සඳහන් කරයි. මේ අතර මෙම සිද්ධියට බන්ධනාගාර නිලධාරීන්ගේ සහය ලැබී ඇති නම් ඊට සම්බන්ධ නිලධාරීන්ට එරෙහිව දැඩිව නීතිය ක්‍රියාත්මක කරන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා පැවසුවේය.", "URL": "https://sinhala.adaderana.lk/news.php?nid=25682", "Category": null, "Parent URL": null}