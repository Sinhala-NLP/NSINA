{"Source": "Adaderana", "Timestamp": "April 8, 2016 04:42 pm", "Headline": "සුව අමාත්‍යංශයෙන් පළතුරු හා පළතුරු බීම", "News Content": "සෞඛ්‍ය අමාත්‍යාංශය මඟින් පවත්වන වැඩමුළුවලදී ලබා දිය යුතු ආහාර සහ පාන වර්ග සම්බන්ධයෙන් විශේෂ චක්‍රලේඛයක් නිකුත් කිරීමට තීරණය කර තිබේ.සෞඛ්‍ය අමාත්‍යාංශය සහ අනෙකුත් ආයතනවල පසුගිය කාලයේ පැවැති රැස්වීම් සහ වැඩමුළුවදී ලබාදුන් ආහාර සහ පාන වර්ග සම්බන්ධයෙන් අධ්‍යනය කිරීමෙන් අනතුරුව මෙම තීරණය ගත් බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පවසයි.සෞඛ්‍ය අධ්‍යාපන කාර්යාංශයේ අද(08) පෙරවරුවේ පැවැති මාධ්‍ය හමුවකට එක්වෙමින් පාලිත මහීපාල මහතා මේ බව සඳහන් කර තිබේ.ඒ අනුව එම චක්‍රලේඛය හරහා පළතුරු සහ පළතුරු බීම වර්ග ලබාදීමට නිර්දේශ කර ඇති බව ඔහු සඳහන් කර ඇත.", "URL": "https://sinhala.adaderana.lk/news.php?nid=59013", "Category": null, "Parent URL": null}