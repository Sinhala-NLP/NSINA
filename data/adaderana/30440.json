{"Source": "Adaderana", "Timestamp": "January 2, 2013 12:04 pm", "Headline": "නෙට්බෝල් ක‍්‍රීඩා පරිපාලනයට නව නිලධාරී මණ්ඩලයක්", "News Content": "ශ‍්‍රී ලංකා නෙට්බෝල් ක‍්‍රීඩා පරිපාලනය සඳහා නව නිලධාරී මණ්ඩලයක් පත්කර ගැනීමට නියමිතව තිබේ. ඒ සඳහා වන නාමයෝජනා ලබාගැනීම මේ වන විට සිදුකරන බව ක‍්‍රීඩා සංවර්ධන දෙපාර්තමේන්තුව පවසයි. නාමයෝජනා භාරගැනීම මේ මස 04 වන දින අවසන් වේ. ශ‍්‍රී ලංකා නෙට්බෝල් සම්මේලනය වසරකට වැඩි කාලයක් පරිපාලනය වන්නේ අතුරු පාලක කමිටුවක් මගිනි. නිලවරණය පැවැත්වීමෙන් අනතුරුව ඒ සඳහා නව නිලධාරී මණ්ඩලයක් පත්වනු ඇති. එහි නිලවරණය මෙම මස 24 වැනිදා පැවැත්වීමට නියමිතය. එහි දී අනුබද්ධිත සංගම් කිහිපයකට ද ඡන්දය භාවිත කිරීමට ද හැකියාව පවතින බව ක‍්‍රීඩා අමාත්‍යංශය පවසනවා.", "URL": "https://sinhala.adaderana.lk/news.php?nid=30440", "Category": null, "Parent URL": null}