{"Source": "Adaderana", "Timestamp": "October 20, 2015 09:01 am", "Headline": "කාලගුණය අදත් අයහපත්ලු", "News Content": "පවතින වැසි සහිත කාලගුණ තත්ත්වය අද දිනයේත් බලාපොරොත්තු වන බව කාලගුණ විද්‍යා දෙපාර්තමේන්තුව පවසයි. පස්වරු 2න් පසු දිවයිනේ බොහෝ ප්‍රදේශවලට ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පැවසීය. මේ අතර ජාතික ගොඩනැගිලි පර්යේෂණ ආයතනය විසින් දිස්ත්‍රික් 9ක් සඳහා නිකුත් කර ඇති නායයෑම් අනතුරු ඇගවීමේ නිවේදනය තවදුරටත් දීර්ඝ කර ඇත. ඊයේ පස්වරු 7.30යේ සිට අද පස්වරු 7.30 දක්වා පැය 24ක කාලයක් සඳහා එම අනතුරු ඇඟවීමේ නිවේදනය දීර්ඝ කර ඇති බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=54548", "Category": null, "Parent URL": null}