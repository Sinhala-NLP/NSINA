{"Source": "Adaderana", "Timestamp": "May 8, 2011 08:53 am", "Headline": "සම්බුද්ධ ජයන්තිය නිමිත්තෙන් සිරකරුවන් පිරිසක් නිදහස්", "News Content": "සම්බුද්ධත්ව ජයන්තියට සමගාමීව බන්ධනාගාර ගතව සිටින රැඳවියන් පිරිසක් නිදහස් කිරීමට පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය තීරණය කර තිබේ. බන්ධනාගාර කොමසාරිස් ජනරාල් මේජර් ජනරාල් වී.ආර් ද සිල්වා මහතා ප්‍රකාශ කර සිටියේ දඩ මුදල් ගෙවා ගැනීමට නොහැකි සුළු වැරදි සම්බන්ධයෙන් බන්ධනාගාර ගතව සිටි රැඳවියන් මේ යටතේ නිදහස් කිරීමට නියමිත බවයි. එවැනි රැඳවියන් පිළිබඳ වූ ලැයිස්තුවක් ජනාධිපති මහින්ද රාපජක්ෂ මහතා වෙත අමාත්‍යාංශය විසින් ඉදිරිපත් කර ඇති බව කොමසාරිස්වරයා ප්‍රකාශ කළේය. ඊට අමතරව වයස අවුරුදු 70ට වැඩි රැඳවියන් ද නිදහස් කිරීම සඳහා ජනාධිපතිවරයාගේ අනුමැතිය ඉල්ලා ඇති බවද බන්ධනාගාර කොමසාරිස් වී.ආර් ද සිල්වා මහතා කියා සිටියේය. මේ අයුරින්ම පසුගිය නිදහස් දිනයේ දී ද රැඳවියන් 1623 දෙනෙකු ජනාධිපති පොදු සමාව යටතේ නිදහස් කිරීමට කටයුතු කර තිබුණි.", "URL": "https://sinhala.adaderana.lk/news.php?nid=15957", "Category": null, "Parent URL": null}