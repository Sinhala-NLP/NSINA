{"Source": "Adaderana", "Timestamp": "June 7, 2010 08:35 am", "Headline": "රිය අනතුරු මරණ තුනක් ", "News Content": "දිවයිනේ ප්‍රදේශ කිහිපයක සිදුවු රිය අනතුරු වලින් පුද්ගලයන් තිදෙනෙකු මියගොස් තිබේ. අතුරුගිරිය මිලේනියම් සිටි නිවාස සංකීර්ණය ඉදිරිපිටදී මෝටර් රථයක ගැටීමෙන් පුද්ගලයෙකු මියගොස් තිබේ. අනතුර සිදුකර පලායමින් සිටි මෝටර් රථයේ රියදුරු අත්අඩංගුවට ගත් බව අතුරුගිරිය පොලිසිය පැවසුවේය. පන්නල හුණුපිටිය පාරේ බුද්ධ ප්‍රතිමාව අසලදී ත්‍රීරෝද රථයක් පෙරළී ගොස් ලොරි රථයක ගැටීමෙන් ත්‍රීරෝද රථයේ රියදුරු මියගොස් තිබේ. එහි ගමන්ගත් තවත් පුද්ගලයන් දෙදෙනෙකු තුවාල ලබා ‍රාගම රෝහලට ඇතුළත් කළ බව පොලිසිය පවසයි. මේ අතර කොළඹ - හලාවත ප්‍රධාන මාර්ගයේ මීගමුව රෝහල අසලදී ඊයේ පස්වරුවේ සිදුවු තවත් රිය අනතුරකින් පුද්ගලයෙකු මියගොස් තිබෙන බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=8854", "Category": null, "Parent URL": null}