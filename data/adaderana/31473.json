{"Source": "Adaderana", "Timestamp": "February 9, 2013 09:47 am", "Headline": "ගොයම් කැපූ ඉන්දීය ජාතිකයා මාට්ටු", "News Content": "වෙල්ලාවලී ප‍්‍රදේශයේ දී සංචාරක වීසා ලබාගෙන මෙරටට පැමිණි ඉන්දීය ජාතිකයෙකු රැකියාවක නිරතව සිටිය දී වෙල්ලාවලී යුද හමුදා කඳවුරේ නිලධාරීන් කණ්ඩායමක් විසින් අත්අඩංගුවට ගෙන තිබේ. ඉන්දීය ජාතිකයා එම ප‍්‍රදේශයේ ගොයම් කපන යන්ත‍්‍රයක ක‍්‍රියාකරු වශයෙන් කටයුතු කරමින් සිටියදී අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු නිතිමය පියවර ගැනීම සඳහා වෙල්ලාවලී පොලිස් ස්ථානයට භාර දී තිබේ. සැකකරු අද (09) කලවංචිකුඩි මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=31473", "Category": null, "Parent URL": null}