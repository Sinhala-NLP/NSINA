{"Source": "Adaderana", "Timestamp": "August 12, 2019 02:26 pm", "Headline": "හෙරොයින් සමඟ ප්‍රාදේශිය සභා මන්ත්‍රීවරයෙක් අත්අඩංගුවට", "News Content": "අද(12) දහවල් 11.20ට පමණ ආණමඩුව පොලිස් වසමේ ආණමඩුව පුත්තලම මාර්ගයේ තෝනිගල ගල් වංගුව අසල දී හෙරොයින් ළඟ තබා ගෙන සිටි ප්‍රාදේශීය සභා මන්ත්‍රීවරයෙක් අත්අඩංගුවට ගෙන තිබේ. කොළඹ පොලිස් මත්ද්‍රව්‍ය කාර්යංශයේ නිලධාරීන් විසින් එහිදී හෙරොයින් මිලිග්‍රෑම් 700 ක් සමඟ ත්‍රීරෝද රථයකින් ගමන් කරමින් සිටි පුද්ගලයෙකු අත්අඩංගුවට ගෙන වැඩිදුර විමර්ශන සිදු කිරීමට ආණමඩුව පොලිස් ස්ථානයට බාර දී ඇත. මෙසේ අත්අඩංගුවට පත්ව ඇත්තේ කරුවලගස්වැව ප්‍රාදේශීය සභාවේ එක්සත් ජාතික පක්ෂ නියෝජනය කරනු ලබන දීමන්ත විමුක්ති ඒකනායක නැමති වයස අවුරුදු 28ක් වු මුරුක්කුවටවන, කරුවලගස්වැව පුත්තලම ලිපිනයේ පදිංචි කරුවලගස්වැව ප්‍රාදේශීය සභා මන්ත්‍රීවරයෙකි. සැකකරු අද දින ආණමඩුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 22නිදා දක්වා රක්ෂිත බන්ධනාගාරගත කර ඇත. ආණමඩුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=116380", "Category": null, "Parent URL": null}