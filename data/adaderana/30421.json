{"Source": "Adaderana", "Timestamp": "January 1, 2013 03:50 pm", "Headline": "මම පෞද්ගලීකරණය කරන්නේ නෑ", "News Content": "ලංකා ඛනිජ තෙල් නීතිගත සංස්ථාව සතුව පවත්නා ආයතන පෞද්ගලීකරණය නොකරන බව ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා පවසයි. සංස්ථාව සතු ආයතන පෞද්ගලීකරණය නොකරන අතරම ඒ සතුව තිබී පසුගිය රජයන් විසින් පෞද්ගලීකරණය කිරීම හේතුවෙන් සංස්ථාවට අහිමි වූ ව්‍යාපාර නැවත තෙල් සංස්ථාව යටතේ ආරම්භ කිරීමට අපේක්‍ෂා කරන බවද අමාත්‍යවරයා පැවසීය. සපුගස්කන්ද තෙල් පිරිපහදුව නවීකරණය කිරීමේ ව්‍යාපෘතිය ක‍්‍රියාත්මක කිරීමට හා කොළඹ වරා‍යේ සිට කොළොන්නාව දක්වා දිවෙන තෙල් නළ පද්ධතිය අලූතින් එළීමේ කටයුතු ද මේ වසරේ ආරම්භ කිරීමට සැලසුම්කර ඇතැයි ඔහු කීවේය. ඛනිජ තෙල් කර්මාන්ත අමාත්‍යංශයේ නව වසරේ වැඩකටයුතු ආරම්භ කරමින් අමාත්‍යංශ ශ‍්‍රවණාගාරයේදී අද (01) පැවති උත්සවයේදී අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=30421", "Category": null, "Parent URL": null}