{"Source": "Adaderana", "Timestamp": "April 21, 2010 11:18 am", "Headline": "පලාලියට අලුත් අණදෙන්නෙක්", "News Content": "පලාලි ගුවන් හමුදා කඳවුරේ නව අණදෙන නිලධාරීවරයා ලෙස ගෲප් කපිතාන් අතුල කළුආරච්චි මහතා පත් කර තිබේ. ඔහු ඊයේ ගුවන් හමුදා චාරිත්‍රානුකූලව අදාළ තනතුරේ වැඩ භාරගත් බව ගුවන් හමුදා මූලස්ථානය නිවේදනය කරයි. ගෲප් කපිතාන් අතුල කළුආරච්චි මහතා කොළඹ ගුවන් හමුදා කඳවුරේ 28 වෙනි රෙජිමේන්තු පක්ෂාංගය භාරව කටයුතු කළ නිලධාරීයෙකි. ඔහු නැගෙනහිර පිහිටි ගුවන් හමුදා කඳවුරු රැසක සේවය කළ දක්ෂ නිලධාරියෙක් බව ගුවන් හමුදා මූලස්ථානය වැඩිදුරටත් කියා සිටියි.", "URL": "https://sinhala.adaderana.lk/news.php?nid=7919", "Category": null, "Parent URL": null}