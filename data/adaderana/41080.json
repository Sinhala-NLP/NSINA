{"Source": "Adaderana", "Timestamp": "February 12, 2014 04:38 pm", "Headline": "ශ්‍රී ලාංකිකයෙකුගේ අඩනිරුවත් මළ සිරුරක් මලයාසියාවේ නිවසකින් හමුවෙලා", "News Content": "මෑතකදී මලයාසියාවේ උසස් අධ්‍යාපන කොලිජියක උපාධිධරයෙකුව සිටි අබිරහස් අන්දමින් මිය ගිය ශ්‍රී ලාංකිකයෙකුගේ මළ සිරුරක් එරට සුපිරි නිවාස සංකීර්ණයක තිබී හමුවී තිබේ. මලයාසියාවේ ක්වාලා ලාම්පූර්හි නිවාස සංකීර්ණයක හෙතෙම නවාතැන් ගෙන සිටි කාමරයේ ඇඳමත තිබී ඔහුගේ මළ සිරුර හමුවී ඇත්තේ ඊයේ (11) දිනයේ බව අද (12) විදෙස් මාධ්‍ය වාර්තා උපුටා දක්වයි. 34 හැවිරිදි ශ්‍රී ලාංකික පුද්ගලයාගේ මරණය, ඝාතනයක් ලෙස සැක කළ හැකි බවත්, එය දින 4-7ට පෙරාතුව සිදුව ඇති බවත් එරට අපරාධ විමර්ශන දෙපාර්තමේන්තුවේ සහකාර ප්‍රධානියා පවසයි. මරණයට පත්වූ ශ්‍රී ලාංකිකයාගේ මිතුරෙකු එම නිවාස සංකීර්ණයේ මිතුරා සිටි ඒකකයට ඇතුළුවීමට උත්සාහ කළද ඇතුළතින් දොරගුළු ලා තිබුණු බැවින් ආරක්ෂක නිලධාරියෙකුගේ සහය ලබා ගැනීමට සිදුව ඇති බවද කියැවෙයි. ඒ.සී.පී කයිරි නමැති එකී මිතුරා පවසා ඇති අන්දමට අන් කිසිවෙකුට ඇතුළුවිය නොහැකි පරිද්දෙන් ශ්‍රී ලාංකිකයා නිවසට ඇතුළුවන යතුර අන් කිසිවෙකු විසින් රැගෙන ගොස් තිබේ. කෙසේ වෙතත් පෙර සැකසිතීම නිසා ආරක්ෂක නිලධාරීන් සමග දොර කඩා ගෙට ඇතුළුවීමෙන් පසු මිතුරාගේ නිදන කාමරය දෙසින් යම් දුර්ගන්ධයක් පැතිරුණු බවත්, අගුළුකඩා කාමරයට එබී බලන විට ඔහුගේ අඩ නිරුවත් සිරුර ඇඳ මත තිබුණු බවත් විදෙස් පුවත් පෙන්වා දෙයි. ජංගම දුරකථනයක්,මත්ද්‍රව්‍ය මෙවලම්,ලිහිසි තෙල්, කෘතීම ලිංගික මෙවලම් ආදිය මළ සිරුර අසළ තිබී හමුවී ඇති බවත්, මොහු සමලිංගික ඇසුරක් පවත්වමින් සිටි අයෙකු බවට සැක කළ හැකි බවත් එරට පොලීසිය පවසයි. පශ්චාත් මරණ පරීක්ෂණය පැවැත්වෙනතුරු අදාළ මරණය පිළිබඳ නිශ්චිත යමක් පැවසිය නොහැකි නමුත්, එය ඝාතනයක් බවට සැක කළ හැකි වුවද ඝාතනය සිදුකළ බවට අනුමාන කළ හැකි කිසිදු ආයුධයක් මෙතෙක් හමුවී නැති බවද විදෙස් වාර්තා සඳහන් කරයි. ඒ.සී.පී කයිරි නමැති මිතුරා සාක්ෂි දෙමින් පවසා ඇත්තේ මරණයට පත්වූ ශ්‍රී ලාංකිකයා තවත් පෝලන්ත ජාතිකයෙකු හා ශ්‍රී ලාංකිකයෙකු එක්ව තිදෙනාම එකම නිවසක වාසය කළ බවයි. පෝලන්ත පුද්ගලයා හැරුණු විට එහි සිටි සෙසු පුද්ගලයින් මේවන විට රටේ නොමැති බවත්,මරණයට සැක පිට වයස අවුරුදු 32-33 ක තවත් පුද්ගලයෙකු අත්අඩංගුවට ගෙන ඇති බවත් ඒ.සී.පී කයිරි The Star පුවත් සේවයට පවසා තිබේ.", "URL": "https://sinhala.adaderana.lk/news.php?nid=41080", "Category": null, "Parent URL": null}