{"Source": "Adaderana", "Timestamp": "November 28, 2013 09:34 am", "Headline": "යුද්ධයෙන් වූ හානිය සොයන්න සංගණනයක් ", "News Content": "උගත් පාඩම් හා සංහිඳියා කොමිෂන් සභා වාර්තාවේ නිර්දේශයකට අනුව යුද්ධය පැවැති කාලයේ සිදු වු හානිය පිළිබඳව සොයා බැලීම සඳහා සංගණනයක් ආරම්භ කර තිබේ. රාජ්‍ය පරිපාලන හා ස්වදේශ කටයුතු අමාත්‍යංශය සහ ජන ලේඛන හා සංඛ්‍යා ලේඛන දෙපාර්තමේන්තුව ඒකාබද්ධව මෙම සංගණනය සිදු කරනු ලබයි. ගැටුම් හේතුවෙන් මිය ගිය සහ තුවාල ලැබු පුද්ගලයින් පිළිබඳව මෙන්ම දේපළ හානි පිළිබඳවද මෙම සංගණනයෙන් සොයා බැලීමට නියමිතය. දිවයිනේ ඇතැම් ප්‍රදේශ වල මේ වන විටත් සංගණන කටයුතු ආරම්භ කර ඇති බව ජන ලේඛන හා සංඛ්‍යා ලේඛන දෙපාර්තමේන්තුවේ අධ්‍යක්ෂ ජනරාල් ඩි.සි.ඒ ගුණවර්ධන මහතා සඳහන් කරයි.", "URL": "https://sinhala.adaderana.lk/news.php?nid=39159", "Category": null, "Parent URL": null}