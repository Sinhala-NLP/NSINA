{"Source": "Adaderana", "Timestamp": "April 4, 2017 08:36 am", "Headline": "ව්‍යාජ ලියුම් හදලා මෝටර් රථයක් අලෙවි කළ 2ක් අල්ලයි", "News Content": "ව්‍යාජ ලිපිලේඛන සකස් කොට මෝටර් රථයක් අලෙවි කිරීමට උත්සාහ කළ පුද්ගලයින් දෙදෙනෙකු බණ්ඩාරගම, වීදාගම ප්‍රශදේශයේ දී අත්අඩංගුවට ගෙන තිබේ. පානදුර කොට්ඨාස නීතිය බලගැන්වීමේ ඒකකයට ලද තොරතුරක් මත සැකකරුවන් අත්අඩංගුවට ගෙන ඇති බව වාර්තා වේ. අත්අඩංගුවට ගත් සැකකරුවන් මාතර සහ වළස්මුල්ල යන ප්‍රදේශවල පදිංචිකරුවන් වෙයි. ඔවුන් අද හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් බණ්ඩාරගම පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=71696", "Category": null, "Parent URL": null}