{"Source": "Adaderana", "Timestamp": "January 1, 2018 02:43 pm", "Headline": "විදේශීය ශ්‍රමිකයින් 25,000ක් මෙරට රැඳී සිටිනවා", "News Content": "විදේශීය ශ්‍රමිකයින් 25,000ක් පමණ මේ වන විට මෙරට තුළ රැඳී සිටින බව ආගමන විගමන දෙපාර්තමේන්තුව පවසයි. ආගමන විගමන පාලක නිහාල් රණසිංහ මහතා සඳහන් කළේ ඉන් බහුතරයක් චීන සහ ඉන්දීය ජාතිකයින් බවයි. එම රටවල ආධාර යටතේ සිදු වන ව්‍යාපෘතිවල සේවය කිරීම සඳහා මෙම ශ්‍රමිකයින් මෙරටට පැමිණ ඇති බව සඳහන්ය. ඊට අමතරව ආයෝජනය මණ්ඩලය මඟින් සිදු කරන ව්‍යාපෘතිවල සේවය සඳහා ද විදේශ ශ්‍රමිකයින් පැමිණ ඇති බව ආගමන විගමන දෙපාර්තමේන්තුව සඳහන් කළේය. පෙදරේරු, මේසන්, කාර්මික, කම්කරු යන ක්ෂේත්‍ර සඳහා වැඩි වශයෙන් විදේශ ශ්‍රමිකයින් මෙරටට පැමිණ ඇති බව වාර්තා වෙයි. මෙරටට පුරවැසියන් සමඟ විවාහ පුද්ගලයින් ද මෙම ශ්‍රමිකයින් අතර සිටින බව ආගමන විගමන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=82350", "Category": null, "Parent URL": null}