{"Source": "Adaderana", "Timestamp": "May 2, 2010 02:56 pm", "Headline": "සජිත්ට නායකත්වය දිය යුතුයි", "News Content": "සජිත් ප්‍රේමදාස මහතා එක්සත් ජාතික පක්ෂයේ නායකත්වයට පත් කළ යුතු බව එම පක්ෂයේ පාර්ලිමේන්තු මන්ත්‍රි ‍ජෝන් අමරතුංග මහතා පවසයි. දිවංගත ජනාධිපති රණසිංහ ප්‍රේමදාස මහතා විසින් ආරම්භ කළ වැඩසටහන් ඉදිරියට ක්‍රියාත්මක කිරීම සඳහා මෙම තීරණය ගත යුතු බව මන්ත්‍රීවරයා සඳහන් ක‍රයි. රණසිංහ ප්‍රේමදාස මහතාගේ 17 වැනි ගුණසමරුව වෙනුවෙන් රද්දොළුගම ප්‍රදේශයේ පැවැති සමරු උත්සවයකට එක්වෙමින් ජෝන් අමරතුංග මහතා මේ බව සඳහන් කළේය. එහිදී ඔහු වැඩිදුරටත් පෙන්වා දුන්නේ වත්මන් රජය නව යෝජනා ක්‍රම කිසිවක් ආරම්භ කිරීමට අපොහොසත් වී ඇති බවයි.", "URL": "https://sinhala.adaderana.lk/news.php?nid=8141", "Category": null, "Parent URL": null}