{"Source": "Adaderana", "Timestamp": "January 27, 2019 07:30 am", "Headline": "සේනා රුව කැලැන්ඩරයටත්", "News Content": "සේනා දළඹුවාගේ රුව සහිතව 2019 වසර සඳහා දින දර්ශන මුද්‍රණය කොට ගොවීන් අතර බෙදා දීමේ වැඩසටහනක් මේ දිනවල කෘෂිකර්ම දෙපාර්තමේන්තුව මඟින් ආරම්භ කොට තිබේ. සේනා දළඹුවාගෙන් වගාවන් වලට සිදුවන හානිය දළඹුවාගේ ‍ජීවන චක්‍රය ආදී කරුණු 2019 වසරේ ගොවීන්ට ලබාදෙන මෙම දින දර්ශනයේ මුද්‍රණය කොට තිබේ. සේනා දළඹු වසංගතය මර්ධනය කිරීම සඳහා හඳුන්වා දී ඇති කෙටි දුරකථන අංක මෙන්ම ගොවීන්ට උපදෙස් රැසක් ද මෙම දින දර්ශනයේ සඳහන්ව තිබේ. කෘෂිකර්ම දෙපාර්තමේන්තුව මඟින් මුද්‍රණය කොට ඇති මෙම නව දින දර්ශනය මේ දිනවල දිවයින පුරා ගොවීන් අතරේ බෙදා දීම සිදු කෙරෙන අතර සේනා දළඹුවා පිළිබඳව විශ්වවිද්‍යාල දරුවන්, කෘෂිකර්ම උසස් අධ්‍යාපනය ලබන සිසු සිසුවියන් හා කෘෂිකර්ම ක්ෂේත්‍රයේ නිලධාරීන් හරහා ගොවීන් දැනුවත් කිරීම ද සිදු කෙරෙන බව කෘෂිකර්ම නිලධාරීන් පවසයි.", "URL": "https://sinhala.adaderana.lk/news.php?nid=103141", "Category": null, "Parent URL": null}