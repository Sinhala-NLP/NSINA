{"Source": "Adaderana", "Timestamp": "September 7, 2019 05:02 pm", "Headline": "අගමැතිතුමා ඊයේ කිව්වේ ඉල්ලන්න කැමතියි කියලා-හරීන්", "News Content": "ඊයේ දිනයේ දී අග්‍රාමාත්‍ය රනිල් වික්‍රමසිංහ මහතා එක්සත් ජාතික පක්ෂයෙන් ජනාධිපතිවරණයට ඉදිරිපත් වන බව කියු වාර්තාවේ වරදක් ඇති බව ක්‍රීඩා අමාත්‍ය හරීන් ප්‍රනාන්දු මහතා පවසයි. අද (07) සුගතදාස ක්‍රීඩාංගණයේ දී මාධ්‍ය වෙත අදහස් දක්වමින් ඒ මහතා මේ බව ප්‍රකාශ කළේය. ඒ මහතා වැඩිදුරටත් ප්‍රකාශ කළේ එහිදී අගමැතිවරයා අපේක්ෂකත්වයට කැමති බවත් සජිත් ප්‍රේමදාස මහතා සමඟ සාකච්ඡා කර විසඳුමකට එන බවත් පමණක් ප්‍රකාශ කළ බවයි. නමුත් ජනතා අපේක්ෂාව ඇත්තේ සජිත් ප්‍රේමදාස මහතාට බවත් ඉදිරියට තැබූ අඩිය කිසිදු ලෙසකින් පසුපසට නොතබන බවත් හරීන් ප්‍රනාන්දු මහතා ප්‍රකාශ කළේය. එසේම හෙට දිනයේ රනිල් වික්‍රමසිංහ මහතා හා සජිත් ප්‍රේමදාස මහතා අතර පැවැත්වීමට නියමිතව තිබු සාකච්ඡාව නොපැවෙත්වෙන බවත් එය ලබන අඟහරුවාදා පැවැත්වීමට නියමිත බවත් හරීන් ප්‍රනාන්දු මහතා පැවසීය.", "URL": "https://sinhala.adaderana.lk/news.php?nid=118530", "Category": null, "Parent URL": null}