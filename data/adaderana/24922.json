{"Source": "Adaderana", "Timestamp": "June 11, 2012 09:23 am", "Headline": " කඩුවෙන් කොටා මිනිහෙක් මරා කඩුවත් අරන් පොලිසියට ඇවිත්", "News Content": "කටුනායක , ඇවරියවත්ත පන්සල පාර ප්‍රදේශයේ දී කඩුවකින් පහර දී පුද්ගලයෙකු ඝාතනය කර තිබේ. සිද්ධියෙන් මිය ගොස් ඇත්තේ මිනුවන්ගොඩ , මඩවල ප්‍රදේශයේ පදිංචිව සිටි 37 හැවිරිදි අයෙකු බව කටුනායක පොලිසිය පවසයි. මෘත දේහය මේ වන විට මීගමුව රෝහලේ මෘත ශරීරාගාරයේ තැන්පත් කර තිබේ. සැකකරු සහ මරණකරු අතර බහින්බස්වීමක් දුරදිගයාම හේතුවෙන් ඝාතනය සිදුව ඇති බව පොලිසිය සඳහන් කරයි. ඝාතනයෙන් පසු සැකකරු කඩුව ද රැගෙන කටුනායක පොලිස් ස්ථානයට පැමිණ භාර වී තිබුණි.", "URL": "https://sinhala.adaderana.lk/news.php?nid=24922", "Category": null, "Parent URL": null}