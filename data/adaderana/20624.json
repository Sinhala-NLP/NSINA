{"Source": "Adaderana", "Timestamp": "December 12, 2011 10:10 am", "Headline": "පාපන්දු කණ්ඩායමේ පසුබැසීම ගැන පරීක්ෂණයක්", "News Content": "දකුණු ආසියාතික රටවල් අතර ඉන්දියාවේ නවදිල්ලි හී දී පැවති සාර්ක් පාපන්දු ශූරතාවලියේ දී ශ්‍රී ලංකා ජාතික පාපන්දු කණ්ඩායමේ පසුබැසීම පිළිබඳව පරීක්ෂණයක් පවත්වන බව ශ්‍රී ලංකා පාපන්දු සම්මේලනය පවසයි. ශ්‍රී ලංකා කණ්ඩායමට එම තරගා‍වලියේ දී ජය ගත හැකි වූයේ එක් තරගයක් පමණි. වයස අවුරුදු 23 න් පහළ කණ්ඩායමක් මෙවර තරගාවලිය සඳහා ඉදිරිපත් කළ අතර විදෙස් පුහුණුකරුවෙකුගේ සහය ද ඔවුන්ට හිමිව තිබුණි. ශ්‍රී ලංකා කණ්ඩායමට අවසන් පූර්ව වටය දක්වා හෝ පැමිණීමට නොහැකි වීම පිළිබඳ පරීක්ෂණය සිදුකරන බව ශ්‍රී ලංකා පාපන්දු සම්මේලනය සඳහන් කරයි. අදාළ තරගාවලිය ජය ගැනීමට ඉන්දියාව සමත් විය.", "URL": "https://sinhala.adaderana.lk/news.php?nid=20624", "Category": null, "Parent URL": null}