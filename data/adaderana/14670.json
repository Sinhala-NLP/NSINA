{"Source": "Adaderana", "Timestamp": "March 7, 2011 10:15 am", "Headline": "මාතලේ තාක්ෂණික වාර්තා ලබාදීම අරඹයි", "News Content": "මාතලේ දිස්ත්‍රික්කයේ නිවාස ඉදිකිරීම සඳහා ජාතික ගොඩනැගිලි හා පර්යේෂණ ආයතනයේ තාක්ෂණික වාර්තා ලබාදීමේ කටයුතු ආරම්භ කළ බව මාතලේ දිස්ත්‍රික් ආපදා කළමනාකරණ මධ්‍යස්ථානය පවසයි. පසුගිය කාලයේ පැවති වාර්ෂාව හේතුවෙන් හානියට පත් නිවාස යළි ඉදිකිරීම සඳහා අදාළ තාක්ෂණික වාර්තා ලබාදීමට නියමිතය. නාය යෑම් සහ ගිලාබැසීම් හේතුවෙන් හානියට පත් නිවාස යළි ඉදිකිරීමේ දී ජාතික ගොඩනැගිලි හා පර්යේෂණ ආයතනයේ තාක්ෂණික වාර්තාව ලබා ගැනීම අනිවාර්යය කර තිබේ. මේ වන විට හානියට පත් නිවාස යළි ඉදිකිරීම් කටයුතු ආරම්භ කර ඇති බැවින් තාක්ෂණික වාර්තාව ලබාදීමට අදාළ අයඳුම්පත් භාරගන්නා බව මාතලේ දිස්ත්‍රික් ආපදා කළමනාකරණ මධ්‍යස්ථානය ප්‍රකාශ කරනු ලැබීය. ඉදිරි අස්ථාවර තත්ත්වයකදී හානියක් නොවන අන්දමින් නිවාස ඉදිකර ගැනීමට අවශ්‍ය උපදෙස් අදාළ වාර්තාව සමග ලබාදීමට නියමිතය.", "URL": "https://sinhala.adaderana.lk/news.php?nid=14670", "Category": null, "Parent URL": null}