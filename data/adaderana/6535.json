{"Source": "Adaderana", "Timestamp": "February 7, 2010 03:18 pm", "Headline": "එදා හොර ඡන්ද ලක්ෂ දෙකකට වැඩිය දැම්මා-එස්.බී", "News Content": "කිසිදු හෝ දේශපාලන මංකොල්ලයක් සිදු නොවු එකම මැතිවරණය මෙවර ජනාධිපතිවරණය බව එස්.බී.දිසානායක මහතා පවසයි. පසුගිය සෑම මැතිවරණයකදීම විවිධ ඡන්ද දුෂණ, වංචා සිදුවු බව ඔහු පවසයි. යටිනුවර ඌරාපොල විහාරස්ථාන ශාලාවේ පැවති ජනහමුවක් අමතමින් එස්.බී.දිසානායක මහතා මෙම අදහස් පළ කරන ලදී. චන්ද්‍රිකා මැතිණියගේ කාලයේ පැවැත්වූ ප්‍රථම ජනාධිපතිවරණයේදී විදේශගත වුවන්ගේ හා මියගිය අයගේ ඡන්දය පවා භාවිතා කරමින් හොර ඡන්ද ලක්ෂ දෙකකට අධික ප්‍රමාණයක් දැමුවේ තමාගේ මෙහෙය වීමෙන් බවද එස්.බී. දිසානායක මහතා මෙහිදී වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=6535", "Category": null, "Parent URL": null}