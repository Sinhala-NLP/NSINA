{"Source": "Adaderana", "Timestamp": "June 7, 2018 08:30 am", "Headline": "පතලක පිපිරීමකින් කම්කරුවන් 11ක් මරුට", "News Content": "චීනයේ පතලක සිදුවූ පිපිරීමකින් කම්කරුවන් 11 දෙනෙකු මියගොස් තිබේ. අනතුරින් තවත් නවදෙනෙකු තුවාල ලබා ඇති බවත් සඳහන් වෙයි. චීනයේ ලියාඔනින් පලාතේ යකඩ පතලක පිපිරීම සිදුව තිබේ. එම පතලේ ඉදිකිරීම් එතෙක් අවසන්ව නොතිබූ බවද විදෙස් වාර්තාවල සඳහන් වෙයි. සිදුවීමෙන් කම්කරුවන් විශාල පිරිසක් පතල තුළ සිරවී සිට ඇති අතර ඔවුන්ගෙන් නව දෙනෙකුගේ දිවි බේරා ගැනීමට සහන සේවකයින් සමත්ව තිබේ. කම්කරුවන් දෙදෙනෙකු තවමත් අතුරුදන්ව සිටින අතර ඔවුන් සොයා සෝදිසි මෙහෙයුම් තවදුරටත් ක්‍රියාත්මකයි.", "URL": "https://sinhala.adaderana.lk/news.php?nid=90484", "Category": null, "Parent URL": null}