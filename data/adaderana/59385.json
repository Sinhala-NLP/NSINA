{"Source": "Adaderana", "Timestamp": "April 21, 2016 01:14 pm", "Headline": "තද සුළඟින් නිවාස සියයකට වඩා හානි", "News Content": "දිවයිනේ ප්‍රදේශ කිහිපයකට ඊයේ දිනයේ බලපෑ තද සුළං තත්ත්වයක් හේතුවෙන් නිවාස සියයකට වැඩි සංඛ්‍යාවකට හානි සිදුව තිබේ.ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ කොළඹ, කෑගල්ල සහ කුරුණෑගල යන දිස්ත්‍රික්ක වලින් මෙම ආපදා තත්ත්වය වාර්තා වන බවයි.කොළඹ, කොටිකාවත්ත සහ කැලණිය දක්වා නිවාස 75කට ආසන්න සංඛ්‍යාවකටත් කෑගල්ල දිස්ත්‍රීක්කයේ නිවාස 20කට සහ කුරුණෑගල දිස්ත්‍රික්කයේ නිවාස 35කට පමණ මෙම සුළං තත්ත්වය හේතුවෙන් අර්ධ හානි සිදුව ඇති බව ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=59385", "Category": null, "Parent URL": null}