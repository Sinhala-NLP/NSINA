{"Source": "Adaderana", "Timestamp": "December 18, 2012 09:35 am", "Headline": "වසර අවසානයට පෙර වැටුප් ගැටලුවට විසඳුම් ", "News Content": "මේ වසර අවසන් වීමට පෙර සිය වැටුප් ගැටලුවට විසඳුම් ලබාදෙන බවට මුදල් අමාත්‍යාංශ ලේකම්වරයා පොරොන්දු වු බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. මුදල් අමාත්‍යාංශ ලේකම්වරයා සමග ඊයේ (17) දිනයේ මේ සම්බන්ධයෙන් විශේෂ සාකච්ඡාවක් පැවැත්වු බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම් ආචාර්ය ටෙරන්ස් මධුජිත් මහතා ප්‍රකාශ කළේය. එහිදී අදාළ චක්‍රලේඛය මේ වසර අවසන් වීමට පෙර නිකුත් කරන බවට ලේකම්වරයා ප්‍රකාශ කළ බව ටෙරන්ස් මධුජිත් මහතා සඳහන් කර සිටියේය. විශ්ව විද්‍යාල ආචාර්යවරුන් වැටුප් ගැටලුව ඇතුළු ඉල්ලීම් කිහිපයක් මුල්කරගනිමින් මාස තුනක වැඩ වර්ජනයක් ද ක්‍රියාත්මක කරනු ලැබීය.", "URL": "https://sinhala.adaderana.lk/news.php?nid=30053", "Category": null, "Parent URL": null}