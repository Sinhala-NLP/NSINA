{"Source": "Adaderana", "Timestamp": "June 8, 2016 12:43 pm", "Headline": "  වකුගඩු ජාවාරමේ ප්‍රධාන සැකකරු අත්අඩංගුවට", "News Content": "දකුණු ඉන්දියාවේ සිදුවූ බව කියන මහා පරිමාණ වකුගඩු ජාවාරමේ ප්‍රධාන සැකකරු අත්අඩංගුවට ගෙන තිබේ.ඉන්දීය පොලීසිය දින කිහිපයක සිට සිදුකළ විමර්ශනයක ප්‍රතිඵලයක් ලෙස කොල්කටාහිදී සැකකරු අත්අඩංගුවට ගෙන ඇති බව සඳහන්. 39 හැවිරිදි එම සැකකරු ඉන්දියාවේ දිල්ලිහි දීර්ඝ කාලයක සිට මෙම වකුගඩු ජාවාරම සිදුකර ඇති බව වාර්තා වෙයි. අදාළ ජාවාරම සම්බන්ධයෙන් ඉන්දීය පොලීසිය විසින් මීට පෙර සැකකරුවන් 9 දෙනෙකු අත්අඩංගුවට ගෙන තිබේ. ජාවාරමට සම්බන්ධ තවත් සැකකරුවන් කිහිපදෙනෙකු සම්බන්ධයෙන් තොරතුරු අනාවරණය වී ඇති අතර ඔවුන් අත්අඩංගුවට ගැනීම සඳහා විමර්ශන සිදුකරන බව ඉන්දීය පොලීසීය පවසයි.", "URL": "https://sinhala.adaderana.lk/news.php?nid=60903", "Category": null, "Parent URL": null}