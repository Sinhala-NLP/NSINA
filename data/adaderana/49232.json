{"Source": "Adaderana", "Timestamp": "February 9, 2015 04:43 pm", "Headline": "කහවත්තේ වෙඩි තැබීම - චොකා මල්ලි තවදුරටත් රිමාන්ඩ්", "News Content": "ජනාධිපතිවරණ සමයේ මෛත්‍රීපාල සිරිසේන මහතාගේ මැතිවරණ වේදිකාවක් සරසමින් සිටි එක්සත් ජාතික පාක්ෂිකයෙකු ඝාතනය කිරීමේ චෝදනා මත අත්අඩංගුවට ගෙන සිටි හිටපු විදුලිබල නියෝජ්‍ය අමාත්‍ය ප්‍රේමලාල් ජයසේකර මහතා (චොකා මල්ලී) ඇතුළු තිදෙනෙකු තවදුරටත් රක්ෂිත බන්ධානාගාර ගත කර තිබේ.සැකකරුවන් ලබන 23 වන දින දක්වා රක්ෂිත බන්ධනාගාරයේ තබන ලෙස පැල්මඩුල්ල මහේස්ත්‍රාත් දිනේෂ් ලක්මාල් පෙරේරා මහතා අද නියෝග කළේය.සැකකරුවන් අතර පළාත් සභා මන්ත්‍රී නිලන්ත ජයකොඩි, කහවත්ත ප්‍රාදේශීය සභා සභාපති වජිර දර්ශන ද සිල්වා යන මහත්වරුන් ද වේ.සිද්ධිය සම්බන්ධයෙන් තවත් සැකකරුවන් දෙදෙනෙකු අද අධිකරණය වෙත ඉදිරිපත් කළ අතර ඔවුන් ද රක්ෂිත බන්ධනාගාර ගත කරන ලෙස පැල්මඩුල්ල මහේස්ත්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=49232", "Category": null, "Parent URL": null}