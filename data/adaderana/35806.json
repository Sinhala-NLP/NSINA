{"Source": "Adaderana", "Timestamp": "July 16, 2013 06:51 am", "Headline": " දස වියැති දැරියට හදි කළ සුළු පියා අත්අඩංගුවේ", "News Content": "වයස අවුරුදු 10 යි මාස 07 ක පාසල් සිසුවියකට බරපතළ ලිංගික අපරාධයක් සිදු කළ බව කියන 31 හැවිරිදි දැරියගේ සුළු පියා අත්අඩංගුවට ගෙන ඇති බව කල්පිටිය පොලීසිය පවසයි. අතවරයට ලක්ව ඇත්තේ කල්පිටිය - තලවිල ප්‍රදේශයේ පදිංචිව සිටි දැරියකි. මෙම දැරිගේ පියා ඇගේ මව හැර ගොසින් ඇති අතර මව කුලී වැඩ කර ජීවිකාව ගෙන ගොස් ඇති මෙම සැකකරු සමග ජීවත්වී ඇති බව පොලීසිය කියයි. එසේ වුවද පසුගිය දිනක මවට සහ අනෙකුත් දරුවන්ට පහර දී නිවසින් පළවා හැර ඇති සැකකරු දැරිය සමග තනිවම නිවසේ පදිංචිවී ඇති බව සඳහන්ය. අතර පසුගිය දිනෙක සැකකරු විසින් දැරියට බරපතළ ලෙස ලිංගික අපරාධයක් සිදු කර ඇති බවත්, දැරිය මේ බව තම මව සොයා ගොස් පැවසීමෙන් පසුව ඇය විසින් සිද්ධිය පොලීසියට දැනුම් දී ඇති බවත් පොලීසිය පවසයි. මීට පෙර අවස්ථා කීපයකදීම සැකකරු විසින් දැරියට විවිධ ලිංගික අතවර සිදු කර ඇතත් සැකකරුට ඇති බිය නිසා මේ බව හෙළි කර නැතැයි කියැවෙයි. අදාළ දැරිය ප්‍රතිකාර සදහා කල්පිටිය දිසා රෝහලට ඇතුළත් කර ඇති අතර අත්අඩංගුවට ගනු ලැබූ සැකකරු පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35806", "Category": null, "Parent URL": null}