{"Source": "Adaderana", "Timestamp": "July 3, 2010 09:04 am", "Headline": "බුරුත දැව තොගයක් දැලේ", "News Content": "නීතිවිරෝධී ලෙස කපා ප්‍රවාහනය කිරීමට සූදානම් කර තිබූ බුරුත දැව කඳන් තොගයක් පොලිස් විශේෂ කාර්යය බලකාය මගින් සොයාගෙන තිබේ. නාවක්කුලම් වනගත ප්‍රදේශයක දී මෙම දැව කඳන් තොගය සොයාගෙන ඇති බව සඳහන් වේ. බුරුත දැව කඳන් 12 ක් ඒ අතර වූ බව පොලිසිය පවසයි.. දැව කඳන් ප්‍රවාහනය සඳහා යොදාගත් කරත්තයක් ද පොලිස් විශේෂ කාර්යය බලකාය මගින් සොයාගෙන තිබේ. මෙම දැව කඳන් ඕමන්ත පොලිසියට භාරදී ඇති අතර වැඩිදුර විමර්ශන කටයුතු එම පොලිසිය මගින් සිදුකරයි.", "URL": "https://sinhala.adaderana.lk/news.php?nid=9357", "Category": null, "Parent URL": null}