{"Source": "Adaderana", "Timestamp": "September 9, 2013 07:39 am", "Headline": " ඉන්දීය අගමැතිගේ තීරණයට කලින් නියෝජිතයින් ලංකාවට", "News Content": "පොදු රාජ්‍ය මණ්ඩලයීය රාජ්‍ය නායක සමුළුවට පෙර තවත් ඉන්දීය නියෝජිත පිරිසක් ලබන මස මුල් සතියේදී මෙරටට පැමිණීමට නියමිතව තිබේ. ඉන්දීය අග්‍රාමාත්‍ය ආචාර්ය මන්මෝහන් සිං මහතා පොදු රාජ්‍ය මණ්ඩලයීය රාජ්‍ය නායක සමුළුවට සහභාගී වන්නේද නැද්ද යන්න පිළිබඳව අවසන් තීරණයක් ගැනීම අදාළ පිරිසේ මෙරට සංචාරයෙන් පසුව සිදුවනු ඇති බව වාර්තාවේ. මේ අතර ලබන නොවැම්බර් මාසයේ මෙරටදී පැවැත්වීමට නියමිත පොදුරාජ්‍ය මණ්ඩලයීය රාජ්‍ය නායක සමුළුවට සහභාගී විමෙන් වළකින ලෙස ගෝලීය දෙමළ සංසදය රාජ්‍ය නායකයින්ගෙන් ඉල්ලීමක් කර තිබේ. ගෝලීය දෙමළ සංසදයේ සභාපතිවරයා ලෙස සැලකෙන එස්.ජේ එමානුවෙල් නැමැත්තා විසින් ලිපි මාර්ගයෙන් රාජ්‍ය නායකයින් දැනුවත් කර ඇති අතර පොදුරාජ්‍ය මණ්ඩලයීය මහලේකම් කමලේෂ් ෂර්මා මහතා වෙත ද ලිපි යොමුකර තිබේ.", "URL": "https://sinhala.adaderana.lk/news.php?nid=37255", "Category": null, "Parent URL": null}