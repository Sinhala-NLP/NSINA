{"Source": "Adaderana", "Timestamp": "October 22, 2011 03:30 pm", "Headline": " සංගක්කාර 8 වන ද්විත්ව ශතකය ලබයි", "News Content": "ශ්‍රි ලංකා කණ්ඩායමේ සුපිරි පිතිකරුවකු වන කුමාර් සංගක්කාර සිය ටෙස්ට් ක්‍රිකට් දිවියේ 8 වන ද්විත්ව ශතකය වාර්තා කිරීමට අද සමත්විය. ඒ පාකිස්ථානු කණ්ඩායමට ‍එරෙහිවය. අබුඩාබිහි දී පැවැත්වෙන පළමු ටෙස්ට් ක්‍රිකට් තරගයේ දෙවැනි ඉනිම ක්‍රීඩා කරන ශ්‍රී ලංකා කණ්ඩායම වෙනුවෙන් කුමාර් සංගක්කාර නොදැවී මේවන විට ලකුණු 208 ක් ලබා සිටියි. ප්‍රසන්න ජයවර්ධන ද සිය ටෙස්ට් ක්‍රිකට් දිවියේ සිව්වන ශතකය අද වාර්තා කළ අතර මේ වන විට ඔහු නොදැවී ලබා සිටින ලකුණු සංඛ්‍යාව 104කි. සිය දෙවැනි ඉනිම සඳහා ‍ශ්‍රී ලංකා කණ්ඩායම මේ වන විට කඩුලු 5 ක් දැවී ලකුණු 425ක් ලබා සිටියි.", "URL": "https://sinhala.adaderana.lk/news.php?nid=19524", "Category": null, "Parent URL": null}