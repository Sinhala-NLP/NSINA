{"Source": "Adaderana", "Timestamp": "November 22, 2011 09:42 am", "Headline": "රිය අනතුරු 3 ක් -මරණ 3 ක්", "News Content": "ගම්පහ, විදිගහවත්ත ප්‍රදේශයේ සිදුවූ රිය අනතුරකින් පුද්ගලයෙකු ජිවිතක්ෂයට පත්වී තිබේ. යතුරු පැදියක් පුද්ගලික බස් රථයක ගැටීමෙන් මෙම අනතුර සිදුවී ඇති බව ගම්පහ පොලිසිය පවසයි. අනතුරින් යතුරු පැදියේ පිටුපස ගමන්ගත් පුද්ගලයා ජීවිතක්ෂයට පත්වී ඇති අතර බස් රථයේ රියදුරු සහ යතුරුපැදිකරු පොලිසිය විසින් අත්අඩංගුවට ගෙන ඇත. මේ අතර බදුරලිය බස් නැවතුම්‍පළ අසල බස් රථයක පදිකයෙකු ගැටීමෙන් සිදුවු අනතුරකින් පදිකයා ජිවිතක්ෂයට පත්වී ඇති බව බදුරලිය පොලිසිය පවසයි. අනතුරින් මියගොස් ඇත්තේ හැඩිගල්ල ප්‍රදේශයේ පදිංචි හැත්තෑ දෙහැවිරිදි පුද්ගලයෙකි. හලාවත - කුරුණෑගල ප්‍රධාන මාර්ගයේ බිංගිරිය ප්‍රදේශයේ සිදුවූ රිය අනතුරකින් කාන්තාවක් ජිවිතක්ෂයට පත්වී තිබේ. ත්‍රිරෝද රථයක් වෑන් රථයක ගැටීමෙන් මෙම අනතුර සිදුවී ඇති බව බිංගිරිය පොලිසිය ප්‍රකාශ කරයි. අනතුරින් තවත් පුද්ගලයෙකු තුවාල ලබා ප්‍රතිකාර සඳහා බිංගිරිය රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=20171", "Category": null, "Parent URL": null}