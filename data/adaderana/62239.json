{"Source": "Adaderana", "Timestamp": "July 19, 2016 04:47 pm", "Headline": "ධීවරයින් සිව්දෙනෙක් දැලේ", "News Content": "තහනම් දැල් භාවිත කරමින් මසුන් ඇල්ලීමේ නිරතව සිටි මෙරට ධීවරයින් සිව් දෙනෙකු මන්නාරම, මුඩ්ඩලම්පිඩ්ඩි ප්‍රදේශයේ දී අත්අඩංගුවට ගෙන තිබේ.නාවික හමුදාවේ සහය ඇතිව වෙරළ ආරක්ෂක නිලධාරීන් විසින් මෙම ධීවරයින් අත්අඩංගුවට ගෙන ඇති බව සඳහන්ය. ඔවුන් සතුව තිබී තහනම් දැල් තුනක් සහ ඔවුන් පැමිණි යාත්‍රා තුනක් වෙරළ ආරක්ෂක නිලධාරීන් බාරයට ගෙන තිබේ. සැකකරුවන් වැඩිදුර විමර්ශන සඳහා මන්නාරම සහකාර ධීවර අධ්‍යක්ෂ කාර්යාලය වෙත බාරදුන් බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=62239", "Category": null, "Parent URL": null}