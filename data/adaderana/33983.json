{"Source": "Adaderana", "Timestamp": "May 10, 2013 07:02 pm", "Headline": "මත්තලින් ගිහින් ඇත්තේ මගීන් 728යි", "News Content": "මහ බැංකුවේ හා ලංකා බැංකුවේ ආර්ථිකය මේ වන විට සෘණ මට්ටමට පත්ව ඇති බවත් එයාර් බස් මිලදී ගැනීම සඳහා ඉදිරිපත් වූ රුපියල් කෝටි 31,500ක කැබිනට් පත්‍රිකාව අනුමත වී නැතැයි ඇතැම් ඇමතිවරුන් තමාට පැවසූ බවත් එජාප මන්ත්‍රී රවී කරුණානායක මහතා පවසයි. අද (10) කොළඹදී පැවැති මාධ්‍ය හමුවකදී ඔහු මේ බව පැවසීය. මත්තල ගුවන් තොටුපළින් මේ දක්වා ගොස් ඇත්තේ මගීන් 728ක් බවද ඔහු කියා සිටියේය. තවද සේවක අර්ථ සාධක අරමුදලේ රුපියල් මිලියන 7500ක් යොදා ගොඩනැගිල්ලක් ඉදිකිරීමට යන බවත් ඒ සඳහා එම අරමුදලේ සාමාජිකයින්ගෙන් අවසරයක් හෝ නොගෙන ඇති බවත් ඔහු රවී කරුණානායක මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=33983", "Category": null, "Parent URL": null}