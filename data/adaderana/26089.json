{"Source": "Adaderana", "Timestamp": "July 26, 2012 04:04 pm", "Headline": "නියෝජිතයින් පත්කර ගැනීම ජනතාව සතුයි", "News Content": "පළාත් සභා සඳහා නියෝජිතයින් පත්කර ගැනීමේ අයිතිය ජනතාව සතු බව වාරිමාර්ග හා ජල කළමනාකරණ අමාත්‍ය නිමල් සිරිපාල ද සිල්වා අමාත්‍යවරයා පවසයි. දූෂණ චෝදනා ඇති අපේක්ෂකයින් පළාත් සභා සඳහා තෝරා නොගැනීම ඡන්දදායකයින් සතු වගකීමක් බව අමාත්‍යවරයා සඳහන් කළේය. දැනට දේශපාලනයේ නිරතව සිටින දේශපාලකයින්ගේ නෑදෑ හිතවතුන් ඡන්දයට අපේක්ෂකයින් ලෙස ඉදිරිපත් කර ඇති බවට ඇතැමුන් චෝදනා කරන බව අමාත්‍ය නිමල් සිරිපාල ද සිල්වා මහතා පෙන්වාදෙයි. එහෙත් ඡන්ද දායකයින් ඒ පිළිබඳව නිසි තීරණ ගෙන නියෝජිතයින් තෝරා ගනු ඇති බව හෙතෙම කියා සිටියි.", "URL": "https://sinhala.adaderana.lk/news.php?nid=26089", "Category": null, "Parent URL": null}