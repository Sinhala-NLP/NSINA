{"Source": "Adaderana", "Timestamp": "May 22, 2019 03:38 pm", "Headline": "මලාවි රාජ්‍යයේ ඡන්දය ගණනය කිරීම් ඇරඹෙයි", "News Content": "මලාවි රාජ්‍යයේ ජනාධිපතිවරණය සහ මහා මැතිවරණ පසුගියදා පැවැත්වුණි. එහි ඡන්දය ගණනය කිරීමේ කටයුතු මේ වන විට සිදුවන අතර එහි ප්‍රතිඵල තවත් සතියක පමණ කාලයකින් නිකුත්වීමට නියමිතය. මලාවි රජයේ ජනාධිපතිවරණයේ සහ මහා මැතිවරණයේ ඡන්දය ගණනය කිරීමේ කටයුතු මේ වන විට සිදුවෙමින් පවතියි. කරට කර තරගයක් පැවැති මෙවර මැතිවරණය ඉතාමත් තීරණාත්මක වනු ඇති බව විදෙස් වාර්තාවල සඳහන්ය. මෙවර ජනාධිපතිවරණ වත්මන් ජනාධිපති පීටර් මුතාරිකාට දැඩි අභියෝගයක් වී ඇතැයි විචාරකයන් පෙන්වා දෙයි. හිටපු උප ජනාධිපති සවුලෝස් චිලිමා සහ විපක්ෂ නායක ලසාරස් චක්වේරා ඇතුලු අපේක්ෂකයන් හත්දෙනෙක් ජනාධිපතිවරණ සටනට එළෙඹ සිටීම ඊට හේතුවයි. අප්‍රිකාවේ දරිද්‍රතාවෙන් පිරුණු රාජ්‍යයක් ලෙසින් සැලකෙන මලාවි රාජ්‍යෙය් මිලියන 6.9ක ඡන්ද දායකයන් පිරිසක් මෙවර මැතිවරණයේදී ඡන්දය භාවිත කිරීමට සුදුසුකම් ලබා සිටියි. ජනාධිපතිවරණයේ සහ මහා මැතිවරණයේ නිල ප්‍රතිඵල දින 8ක කාලයකින් පසු ප්‍රකාශයට පත්කිරීමට නියමිතය.", "URL": "https://sinhala.adaderana.lk/news.php?nid=110451", "Category": null, "Parent URL": null}