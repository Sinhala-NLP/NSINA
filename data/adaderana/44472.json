{"Source": "Adaderana", "Timestamp": "July 7, 2014 07:42 am", "Headline": "පොලිසියෙන් මිදුණු සැකකරුවෙක්  දඩුගම් ඔයේ ගිළී මරුට", "News Content": "සොරකමක් සම්බන්ධයෙන් පොලිස් අත්අඩංගුවේ සිටියදී ජා ඇල, දඬුගම් ඔයේ ගිළී මිය පුද්ගලයෙකුගේ සිරුරක් සොයාගෙන තිබේ. සොරකම් කරන ලද භාණ්ඩ තොගයක් පෙන්වීම සඳහා සැකකරු පසුගිය සෙනසුරාදා දිනයේ දි දඬුගම , බණ්ඩරවෙල පාර ප්‍රදේශයේ නිවසකට රැගෙන ගිය බව පොලිසිය පවසයි. පසුව ඔහු දඬුගම් ඔයට පැන ඇති බව පොලිසිය කියා සිටියේය. ඒ වන විට සැකකරුට අත්විලංගු දමා තිබු බව වාර්තා වෙයි. ඒ අනුව සිදුකළ සෝදිසියකින් පසු ඊයේ පස්වරුවේ මළ සිරුර සොයාගෙන තිබේ . මියගිය පුද්ගලයා හලාවත ප්‍රදේශයේ පදිංචි අයෙකු බවට අනාවරණය වී ඇති අතර මීගමුව වැඩබලන මහේස්ත්‍රාත් දයා ද මෙල් මහතා විසින් පශ්චාත් මරණ පරීක්ෂණය සිදුකර ඇති බව වාර්තා වෙයි. 2013 වසරේ පාදුක්ක ප්‍ර දේශයේ හෝටලයක සිදුවු සොරකමක් සම්බන්ධයෙන් සැකකරු අත්අඩංගුවට ගත් අවස්ථාවේ දි මෙම සිද්ධියට මුහුණ දී ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=44472", "Category": null, "Parent URL": null}