{"Source": "Adaderana", "Timestamp": "July 9, 2017 02:50 pm", "Headline": "පොල්කොළ මෝරු තොගයක් සමඟ 6ක් මාට්ටු", "News Content": "වඳවීමේ තර්ජනයට ලක්ව සිටින දුලභ ගණයේ මත්ස්‍ය විශේෂයක් වන පොල්කොළ මෝරු තොගයක් සමඟ පුද්ගලයින් 6 දෙනෙකු අත්අඩංගුවට ගෙන තිබේ.නාවික හමුදාවට ලද බුද්ධි තොරතුරක් මත වෙරළ ආරක්ෂක දෙපාර්තමේන්තුවේ නාවිකයින් පිරිසක් විසින් බේරුවල ධීවර වරායේ සිදුකළ පරික්ෂාවකදී මෙම සැකකරුවන් අත්අඩංගුවට ගෙන ඇති බව සඳහන්වේ. ඔවුන් විසින් ටෝලර් යාත්‍රාවක සඟවා තිබු පොල්කොල මෝරුන් කිලෝග්‍රෑම් 114ක් එහිදී සොයාගෙන තිබේ.අත්අඩංගුවට ගත් සැකකරුවන් සහ මෝරුන් තොගය ඉදිරි නීතිමය කටයුතු සඳහා කළුතර සහකාර ධීවර අධ්‍යක්ෂ වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=75046", "Category": null, "Parent URL": null}