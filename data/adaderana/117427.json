{"Source": "Adaderana", "Timestamp": "August 25, 2019 12:16 pm", "Headline": "වංකාලෙයි-ඕල්ඩ් පියර් වෙරළ තීරවලින් හමුවු බීඩි කිලෝ 2264ක්", "News Content": "නාවික හමුදාව විසින් අගෝස්තු 23 සහ 24 දිනයන්හිදී මන්නාරම සහ තලෙයිමන්නාරම ප්‍රදේශයන්හි සිදු කළ සෝදිසි කිරීම්වලදී බීඩිකොළ තොගයක් සොයා ගැනීමට සමත්ව ඇත. ඒ අනුව උතුරු මැද නාවික විධානය විසින් මන්නාරම සහ තලෙයිමන්නාරම ප්‍රදේශයන් වලට අයත් නාඩුකුඩා, වංකාලෙයි සහ ඕල්ඩ් පියර් වෙරළ තීරයන් ආශ්‍රිතව සිදු කරන ලද සෝදිසි කිරීම්වලදි වෙරළට ගොඩගසා තිබූ බිඩී ‍කොළ කිලෝග්‍රෑම් 2264.9 ක් සොයා ගැනීමට සමත්ව ඇත. ඒවා පාර්සල් 27 ක අසුරා තිබි ඇත. සොයා ගන්නා ලද බීඩි කොළ තොගය ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දී ඇත. නාවික හමුදාව විසින් සිදු කරන ලද සෝදිසි කිරිම්වලදී මේ දෙදින තුළ පමණක් මෙම ප්‍රදේශයන්වලින් බීඩි කොළ කිලෝ ග්‍රෑම් 2839.4 ක් සොයා ගැනිමට සමත්ව ඇත.", "URL": "https://sinhala.adaderana.lk/news.php?nid=117427", "Category": null, "Parent URL": null}