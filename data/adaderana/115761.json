{"Source": "Adaderana", "Timestamp": "August 5, 2019 10:45 am", "Headline": "ඔහියෝ ප්‍රාන්තයේ වෙඩි තැබීමෙන් ප්‍රහාරකයාගේ සහෝදරියත් මිය ගිහින්", "News Content": "අමෙරිකාවේ ඔහියෝ ප්‍රාන්තයේ වෙඩි තැබීම සිදුකළ පුද්ගලයාගේ සහෝදරියද මියගිය පිරිස අතර වන බව විදෙස් වාර්තා පවසයි. ඊයේ සිදුකළ වෙඩි තැබීමෙන් ඇය ඇතුළු පුද්ගලයින් 09 දෙනෙකු මිය ගියේය. තත්පර 30 පමණ කාලයකදී සිදුවු වෙඩි තැබීමෙන් තවත් පුද්ගලයින් 27 දෙනෙකු තුවාල ලබා තිබුණි. අමෙරිකාවේ ටෙක්සාස් ප්‍රාන්තයේ එල්පාසෝ නගරයේ සිදු වු වෙඩි තැබීමකින්ද පුද්ගලයින් 20 දෙනෙකු මියගොස් තවත් 26 දෙනෙකු තුවාල ලබා තිබුණි. එම ප්‍රහාරය අභ්‍යන්තර ත්‍රස්තවාදී ක්‍රියාවක් බව අමෙරිකානු බළධාරින් ප්‍රකාශ කර ඇත.", "URL": "https://sinhala.adaderana.lk/news.php?nid=115761", "Category": null, "Parent URL": null}