{"Source": "Adaderana", "Timestamp": "June 18, 2018 01:31 pm", "Headline": "දේශීය වෙළදපොලේ එළවළු මිල ඉහළට-කෙසෙල් මිල පහතට", "News Content": "දිවයින පුරා පසු ගිය දින කිහිපය තුළ පැවැති දැඩි අයහපත් කාලගුණ තත්ත්වය හමුවේ එළවළු වගාවට දැඩි ලෙස බලපැම් එල්ල විමෙන් ඉල්ලුමට සරිලන සැපයුමක් නොලැබිම හේතුවෙන් වෙළඳ පොළේ එළවළු මිල ඉහළ ගොස් ඇති බව වෙළඳුන් පවසයි. වෙළඳපලට දැනට ලැබෙන එළවළු නිසි ප්‍රමිතියක් නොමැති බවත් දැනට පවතින එළවළු මිල තවදුරටත් ඉහළ යා හැකි බව හැටන් ප්‍රදේශයේ එළවළු වගා කරන ගොවින් සහ වෙළඳුන් කියා සිටියි. මේ දිනවල එළවළු සිල්ලර මිල ලෙස, මාළු මිරිස් කිලොවක් රු 400, ලික්ස් කිලෝවක් රු 300, කැරට් කිලෝවක් රු 300, බෝංචි කිලෝවක් රු 220 ,තක්කාලි කිලෝවක් රු 250,ගෙඩි ගෝවා කිලෝවක් රු 100 , බටු කිලෝවක් රු 180, බණ්ඩක්කා කිලෝවක් රු 120 , කරවිල කිලෝවක් රු 220 , පතෝල කිලෝවක් 160 ,රාබු කිලෝවක් රු 70 , අමු මිරිස් කිලෝවක් රු400, තලන බටු කිලෝවක් රු 140 , බිට්රුට් කිලෝවක් රු 300, මඤ්‍ඤක්කා කිලෝවක් රු 60 , දෙල් ගෙඩියක් රු 40 දැක්විය හැකියි. මේ අතර ඉල්ලුමට වඩා සැපයුම ඉහළ නිසා කෙසෙල් මිල පහත වැටි ඇති අතර ඇඹුල්, කොලිකුට්ටු,අම්බුන් ඇතුළු සැම කෙසෙල් කිලෝවක්ම රු 100 සිල්ලර මිලකට අලෙවි වෙන බව ද වෙළඳුන් පවසයි. පාරිභෝගික ජනතාව පවසන්නේ පවතින අධික එළවළු මිල හමුවේ තමන් ඉතා සිමිත එළවළු ප්‍රමාණයක් පමණක් මිල දි ගන්නා බවයි.", "URL": "https://sinhala.adaderana.lk/news.php?nid=91057", "Category": null, "Parent URL": null}