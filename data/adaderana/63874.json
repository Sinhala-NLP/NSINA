{"Source": "Adaderana", "Timestamp": "September 6, 2016 10:19 pm", "Headline": " කුඩම්මාට ඇප ", "News Content": "අවුරුදු 7ක් වයසැති පිරිමි දරුවෙකු පුළුස්සා තුවාල සිදුකිරීමේ චෝදනාව මත අත්අඩංගුවට ගත් කාන්තාවක අධිකරණයට ඉදිරිපත් කිරීමෙන් පසු ඇප මත මුදාහැර තිබේ.හැටන් මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව සැකකාර කාන්තාව රුපියල් ලක්ෂයක ශරීර ඇප මත නිදහස් කළ බව පොලීසිය පැවසුවේය.අවුරුදු 7ක් වයසැති පිරිමි දරුවෙකු නටන ලද උණුවතුර දමා පුළුස්සා ඇති බවට ප්‍රදේශවාසීන්ගෙන් ලද තොරතුරක් මත අදාළ කාන්තාව මස්කෙළිය පොලීසිය විසින් අත්අඩංගුවට ගෙන තිබුණි.මෙලෙස අත්අඩංගුවටගෙන ඇත්තේ එම පිරිමි දරුවාගේ සුළු මව වන අතර ඇය මෙම දරුවාට නිරන්තරයෙන් හිරිහැර සිදුකරන බව ප්‍රදේශවාසීන් පොලීසියට පවසා ඇත්.පිළිස්සීමෙන් තුවාල ලැබු අදාළ පිරිමි දරුවා මස්කෙළිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා නාවලපිටිය රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=63874", "Category": null, "Parent URL": null}