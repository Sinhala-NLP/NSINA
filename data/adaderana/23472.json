{"Source": "Adaderana", "Timestamp": "April 12, 2012 04:05 pm", "Headline": " ඉල්ලම් පස් ඉස්සූ දේඥපාලනඥයා‍ගේ ආරක්ෂකයින් අත්අඩංගුවේ", "News Content": "කතරගම , තම්මැන්නා මැණික් ඉඩම් පිහිටි භූමියේ වෙන්දේසි කරන ලද ඉඩමකින් නීතිවිරෝධී ලෙස ඉල්ලම් සහිත පස් කඩා ප්‍රවාහනය කළ පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. කතරගම පොලිසිය විසින් අදාළ පුද්ගලයින් ඊයේ රාත්‍රී අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. මැණික් ඉඩම් වෙන්දේසියෙන් රුපියල් ලක්ෂ 80 ට වෙන්දේසි වූ අංක 2 ඉඩම් කැබැල්‍ල සහිත භූමියෙන් මෙම ඉල්ලම් සහිත පස් රැගෙන ගොස් ඇති බව සඳහන්ය. අදාළ පුද්ගලයින් දෙදෙනා ආරක්ෂක අංශ සාමාජිකයින් බව පොලිස් මාධ්‍ය ප්‍රකාශක කාර්යාලය පවසයි. එසේම ඔවුන් ප්‍රබල දේශපාලනඥයෙකුගේ ආරක්ෂක නිලධාරීන් බව ද වාර්තා වේ.", "URL": "https://sinhala.adaderana.lk/news.php?nid=23472", "Category": null, "Parent URL": null}