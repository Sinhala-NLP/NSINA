{"Source": "Adaderana", "Timestamp": "June 9, 2018 11:03 am", "Headline": "කරන්දෙණිය උප සභාපති ඝාතන සිද්ධිය-1ක් පොලිස් දැලේ", "News Content": "කරන්දෙණිය ප්‍රාදේශීය සභාවේ උප සභාපතිවරයා වෙඩි තබා ඝාතනය කිරීමේ සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. 22 හැවිරිදි අසේල රණසිංහ නැමැති තරුණයෙකු ඌරගස්මංහන්දිය පොලීසිය විසින් අත්අඩංගුවට ගෙන ඇති බව පොලිස් මූලස්ථානය සඳහන් කළේය. කරන්දෙණිය, කොරකීන ප්‍රදේශයේදී ඊයේ රාත්‍රී උප සභාපතිවරයා ගමන් ගත් කැබ් රථයට යතුරුපැදියකින් පැමිණි පුද්ගලයින් දෙදෙනෙකු විසින් වෙඩි තබා පලාගොස් තිබුණි. වෙඩි තැබීමෙන් කරන්දෙණිය ප්‍රාදේශීය සභාවේ උප සභාපති ඩොනල්ඩ් සම්පත් මහතා මියගිය අතර තවත් පුද්ගලයෙකු තුවාල ලැබීය.", "URL": "https://sinhala.adaderana.lk/news.php?nid=90613", "Category": null, "Parent URL": null}