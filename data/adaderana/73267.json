{"Source": "Adaderana", "Timestamp": "May 18, 2017 09:39 am", "Headline": " පළාත් සභා  බලය ගැන කිසිම ප්‍රශ්නයක් නෑ", "News Content": "පළාත් සභා බලය සම්බන්ධයෙන් කිසිඳු ප්‍රශ්නයක් පැන නැගී නොමැති බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි.ඔහු පෙන්වාදෙන්නේ පළාත් සභා වල බලය වෙනස් කිරීමට හැකියාවක් නොමැති බවයි.උතුරු මැද හා මධ්‍යම පළාත්වල බලය වෙනස්කිරීමේ උත්සාහය සම්බන්ධයෙන් ඇහැලපොල ප්‍රදේශයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබාදෙමින් සරත් ඒකනායක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=73267", "Category": null, "Parent URL": null}