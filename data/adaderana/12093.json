{"Source": "Adaderana", "Timestamp": "November 12, 2010 09:48 am", "Headline": "යතුරු පැදි කොල්ලකෑ අයෙක් මැදවච්චියේදී කොටුවෙයි", "News Content": "දීර්ඝ කාලයක සිට යතුරු පැදි කොල්ලකෑමේ නිරතව සිටි පුද්ග‍ලයෙකු මැදවච්චිය, පූනෑව ප්‍රදේශයේ දී අත්අඩංගුවට ගෙන තිබේ. සැකකරු විසින් යතුරු පැදියක් සොරාගෙන පලායමින් සිටියදී ඔහු ලුහුබැඳ අත්අඩංගුවට ගැනීමට හැකිවූ බව පොලිසිය සඳහන් කරනු ලැබීය. දීර්ඝ කාලයක සිට වව්නියාව ප්‍රදේශයේ සිදුවන යතුරු පැදි සොරා‍ගැනීමේ සිද්ධීන් සම්බන්ධයෙන් මොහු ප්‍රධාන සැකකරුවෙකු බව පොලිසිය ප්‍රකාශ කරනු ලැබීය. අදාළ සැකකරුගෙන් වව්නියාව පොලිසිය වැඩිදුර ප්‍රශ්න කිරීම් සිදුකරන අතර යතුරු පැදි කොල්ලකෑම් සම්බන්ධයෙන් තොරතුරු රැසක් මේ වන විට අනාවරණය කරගැනීමට ද පොලිසිය සමත් ව තිබේ.", "URL": "https://sinhala.adaderana.lk/news.php?nid=12093", "Category": null, "Parent URL": null}