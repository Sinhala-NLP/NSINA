{"Source": "Adaderana", "Timestamp": "September 11, 2010 11:17 am", "Headline": "නිවාඩුවට කොළඹ -මහනුවර අමතර දුම්රියක් ", "News Content": "සති අන්තයේ සහ පොහොය නිවාඩු දින වල දී කොළඹ සිට මහනුවරට අමතර දුම්රියක් ධාවනය කරවීමට පියවර ගන්නා බව ප්‍රවාහන අමාත්‍ය කුමාර වෙල්ගම මහතා පවසයි. විශේෂයෙන් පොහොය දිනයේ දී මහනුවර නගරයට දුම්රියෙන් පැමිණෙන ජනතාවගේ ඉහළ යාමක් දැකිය හැකි බව අමාත්‍යවරයා පෙන්වා දෙයි. එසේම සති අන්තයේ දී ද මහනුවර නගරයට දුම්රියෙන් පැමිණෙන මගීන්ගේ ඉහළ යාමක් නීරීක්ෂණය කර තිබෙන බව අමාත්‍යවරයා පෙන්වා දෙයි. ඒ අනුව එම මගී ජනතාව‍ගේ පහසුව වෙනුවෙන් අමතර දුම්රියක් ධාවනය කරවීමට පියවර ගන්නා බව වෙල්ගම මහතා සඳහන් කළේය.", "URL": "https://sinhala.adaderana.lk/news.php?nid=10788", "Category": null, "Parent URL": null}