{"Source": "Adaderana", "Timestamp": "May 28, 2014 09:02 pm", "Headline": "එංගලන්තය ශ්‍රී ලංකාව අසරණ කරයි", "News Content": "එංගලන්තය සමග පැවැත්වෙන තෙවැනි එක්දින තරඟයේ පළමුවෙන් ලකුණු රැස්කළ ශ්‍රී ලංකා ඉනිම පන්දුවාර 24දී ලකුණු 67ට සීමා කිරීමට එංගලන්ත පන්දු යවන්නෝ මීට ටික වේලාවකට පෙර සමත් වූහ. ශ්‍රී ලංකා ලකුණු පුවරුවේ කුමාර් සංගක්කාර ලකුණු 13ක්, මහේල ජයවර්ධන ලකුණු 12ක්, නායක ඇන්ජලෝ මැතිව්ස් ලකුණු 11ක්, ලහිරු තිරිමාන්න ලකුණු 7ක්, තිලකරත්න ඩිල්ෂාන් ලකුණු 2ක්, දිනේෂ් චන්දිමාල් ලකුණු 6ක්, අසාන් ප්‍රියන්ජන් ලකුණු 2ක්, නුවන් කුලසේකර ලකුණු 5ක්, ලසිත් මාලිංග ලකුණු 2ක්, සචිත්‍ර සේනානායක ලකුණු 0ක්, රංගන හේරත් නොදැවී ලකුණු 0ක්ද වශයෙන් සටහන් විය. පන්දුවෙන් දස්කම් පෑ එංගලන්ත කණ්ඩායමේ ක්‍රිස් ජෝර්දාන් ලකුණු 29ට කඩුලු 5ක් දවාගත්තේය. මෙම තරඟයේ එංගලන්තයේ මැන්චෙස්ටර් හි පැවැත්වෙන අතර පළමු හා දෙවන තරඟ දෙපිළම ජය ගැනීමට සමත් විය. ශ්‍රී ලංකා එක්දින තරඟයකදී අඩුම ලකුණු සංඛ්‍යාවක් වාර්තා කළ තෙවැනි අවස්ථාව මෙය බවද පැවසේ.", "URL": "https://sinhala.adaderana.lk/news.php?nid=43554", "Category": null, "Parent URL": null}