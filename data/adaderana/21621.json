{"Source": "Adaderana", "Timestamp": "January 25, 2012 08:10 am", "Headline": " දැයට කිරුළේ වොලිබෝල් තරග ඇරඹෙයි", "News Content": "දැයට කිරුළ ප්‍රදර්ශනය වෙනුවෙන් සංවිධානය කෙරෙන වොලිබෝල් තරගාවලියේ පළාත් මට්ටමේ තරග ඊයේ ආරම්භවිය. මෙම තරග දින දෙකක කාලයක් පැවැත්වෙන බව සඳහන්වේ. තරගාවලියේ ජාතික මට්ටමේ තරග ජනවාරී 31 සහ පෙබරවාරී 1 වැනිදා යන දින වල දී රුවන්වැල්ලේ දී පැවැත්වීමට නියමිතය. ශ්‍රී ලංකා වොලිබෝල් සංගමය සහ අධ්‍යාපන අමාත්‍යාංශය සමඟ එක්ව ක්‍රීඩා අමාත්‍යාංශය මෙම තරගාවලිය සංවිධානය කරයි. මෙම වොලිබෝල් තරගාවලියේ අවසන් වටයේ තරග පෙබරවාරී 5 වැනිදා සිට 10 වැනිදා දක්වා අනුරාධපුර , ඔයාමඩුව දැයට කිරුළ භූමියේ දී පැවැත්වීමට නියමිතය.", "URL": "https://sinhala.adaderana.lk/news.php?nid=21621", "Category": null, "Parent URL": null}