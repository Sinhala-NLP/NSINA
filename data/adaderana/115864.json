{"Source": "Adaderana", "Timestamp": "August 6, 2019 11:42 am", "Headline": "අමෙරිකාව ගිනි අවි අලෙවිය පාලනය කළ යුතුයි", "News Content": "ගිනි අවි සම්බන්ධ නීති දැඩි කරන ලෙස මෙක්සිකානු ජනාධිපති මැනුවෙල් ලේපේස් අමෙරිකානු රජයෙන් ඉල්ලීමක් කර තිබේ. පසුගියදා ටෙක්සාස්හි සාප්පු සංකීර්ණයකදී සිදු වූ වෙඩි තැබීමකින් මෙක්සිකානු ජාතිකයින් 08 දෙනෙකු ඇතුළු පුද්ගලයින් 22 දෙනෙකු ජිවිතක්ෂයට පත් විමේ සිද්ධිය මුල්කර ගනිමින් මෙක්සිකානු ජනාධිපතිවරයා මෙම ඉල්ලීම සිදු කර ඇති බව විදෙස් මාධ්‍ය වාර්තා කළේය. අවිචාරවත් අයුරින් ගිනි අවි අලෙවි කිරිම පාලනය කිරිමට අමෙරිකාව පියවර ගත යුතු බව මැනුවෙල් ලේපේස් ප්‍රකාශ කර තිබේ. වෙනත් රජයන් විසින් ගනු ලබන තීන්දු තීරණ සම්බන්ධයෙන් තමන් ගරු කරන නමුත් ගිනි අවි භාවිතය හේතුවෙන් රට තුළ සිදු වන සිදුවිම් පිළීබඳ අමෙරිකාව දැඩි අවධානයක් යොමු කළ යුතු බවට තමන් විශ්වාස කරන බව මෙක්සිකානු ජනාධිපතිවරයා පෙන්වා දී ඇත.", "URL": "https://sinhala.adaderana.lk/news.php?nid=115864", "Category": null, "Parent URL": null}