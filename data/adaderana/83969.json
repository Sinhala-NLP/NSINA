{"Source": "Adaderana", "Timestamp": "February 4, 2018 07:41 pm", "Headline": "පොලීසියට වෙඩි තියන්න ගිය වරෙන්තුකරුට වැඩ වැරදුන හැටි", "News Content": "ගලේවෙල මීවලපතහා ප්‍රදේශයේ වරෙන්තුකරුවෙකු අත්අඩංගුවට ගැනීමට ගිය ගලේවෙල පොලීසියේ පොලිස් කණ්ඩායමකට සැකකරු වෙඩි තැබීමට උත්සාහ කිරීමේදී උපක්‍රමශීලීව ගිනි අවිය සහ සැකකරු (4 )දින පස්වරුවේ සැකපිට අත්අඩංගුවට ගත් බව පොලිසිය පවසයි. විවෘත වරෙන්තු දෙකක් ඇති පුද්ගලයෙකු ගලේවෙල මීවලපතහා ප්‍රදේශයේ නිවසක රැඳී සිටින බවට ලද තොරතුරක් මත ගලේවෙල පොලිසියේ කණ්ඩායමක් මෙම නිවස වටලා සැකකරු අත්අඩංගුවට ගැනීම සඳහා සූදානම් වී තිබේ. නිවසේ දොර වසා ගත් සැකකරු නිවස ඉදිරිපිටින් සිටි පොලිස් නිලධාරීන්ට ජනේලයක් තුලින් ගිනි අවියක් පෙන්වා පොලිසියට ඉන් පිටව යන ලෙසත් නිවසට පැමිණිය හොත් වෙඩි තබන බවත් එමෙන්ම කඩුවක් පෙන්වා නිවස ඇතුලට ඇතුළු වූවොත් පොලිසිය ඝාතනය කරන බවට තර්ජනය කරමින් සිටි තිබේ. පසුව පොලීසිය ඉතා සූක්ෂම ලෙස තවත් කණ්ඩායමක් නිවස පිටුපසින් යවා නිවසේ ඉදිරිපිට වී සැකකරු සමඟ තර්ක විතර්ක කරමින් නිවසට ඇතුළුවීමට ඉදිරිපසින් උත්සාහ කරමින් සැකකරු නොමග යවා තිබේ. පසුව පිටුපස දොර කඩාගෙන ඇතුළු පොලිස් නිලධාරීන් කිහිපදෙනෙකු එකවරම ගිනිඅවියත් සහ සැකකරු පොර බදා අල්ලා ගැනීමෙන් කිසිඳු අයකුට අනතුරක් සිදු නොවී උපක්‍රමශීලීව සැකකරු ගිනිඅවියත් උල් පිහියක් කඩුවක් ද සමඟ අත්අඩංගුවට ගෙන තිබේ. අත්අඩංගුවට ගත් මෙම ගිනි අවිය මෙරට නිෂ්පාදිත බෙහෙත් කොටන තුවක්කුවක් බවත් මෙම පුද්ගලයා සතුව තිබූ සොරාගන්නා ලද වතුර මෝටරයක් සොයාගෙන තිබේ. නීති විරෝධී මත්ද්‍රව්‍ය ජාවාරමක් සඳහා අධිකරණයෙන් විවෘත වරෙන්තු දෙකක් මෙම පුද්ගලයාට තිබෙන බව ගලේවෙල පොලිසියේ ස්ථානාධිපති පොලිස් පරීක්ෂක ජනක විතානච්චි මහතා සඳහන් කළේය. සැකකරු 05 දින දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය පවසයි.", "URL": "https://sinhala.adaderana.lk/news.php?nid=83969", "Category": null, "Parent URL": null}