{"Source": "Adaderana", "Timestamp": "May 6, 2011 08:21 pm", "Headline": "කොළඹ ආසන්න ප්‍රදේශ කිහිපයට පැය 20 ක් වතුර නෑ", "News Content": "අද(06) රාත්‍රී 9 සිට හෙට(07) පස්වරු 5 දක්වා කොළඹට ආසන්න ප්‍රදේශ කිහිපයක ජල සැපයුම අත්හිටුවන බව ජල සම්පාදන හා ජල පවාහන මණ්ඩලය පවසයි. ‍ කලටුවාව සිට දෙහිවල දක්වා ප්‍රධාන ජල සැපයුම් මාර්ගයෙහි මහරගම ප්‍රදේශයේදී බිඳවැටීමක් සිදුව තිබීම මෙම පැය 20 ක ජල සැපයුම අත්හිටුවීමට හේතුව බව එම මණ්ඩලය සඳහන් කරයි. ‍ ඒ අනුව පන්නිපිටිය, රුක්මල්ගම, මත්තෙගොඩ, පැලන්වත්ත, කැස්බෑව සහ පිළියන්දල සිට බොරලැස්ගමුව දක්වා ප්‍රධාන මාර්ගයේ සියලුම මාර්ග වලට මෙසේ ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=15933", "Category": null, "Parent URL": null}