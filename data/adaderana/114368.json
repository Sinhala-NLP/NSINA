{"Source": "Adaderana", "Timestamp": "July 17, 2019 06:30 pm", "Headline": "දළදා වහන්සේගේ තේවා කටයුතු මල්වතු පාර්ශවයට", "News Content": "මහනුවර ඓතිහාසික ශ්‍රී දළදා වහන්සේගේ තේවාව මල්වතු පාර්ශවය වෙත භාරදීම අද(17) සිදු කෙරුණි. සෑම වසරකම ඇසළ පොහෝ දිනට පසුදින ශ්‍රී දළදා වහන්සේගේ තේවාව මල්වතු පාර්ශවයෙන් අස්ගිරි පාර්ශවයට හෝ අස්ගිරි පාර්ශවයෙන් මල්වතු පාර්ශවයට භාරදීම සිදු කරයි. ඒ අනුව අද දහවල් තේවාවෙන් අනතුරුව අස්ගිරි පාර්ශවයේ මහා නායක අතිපුජ්‍ය වරකාගොඩ ශ්‍රී ඥානරතන නාහිමි විසින් මල්වතු පාර්ශවයේ මහා නායක අතිපූජ්‍ය තිබ්බටුවාවේ ශ්‍රී සුමංගල නාහිමි ඇතුළු මහා සංඝරත්නය වෙත බාරදි තිබේ. ඒ අනුව අද පස්වරුවේ දළදා සමිදුන් උදෙසා සිදුකරන තේවාවේ සිට ලබන වසරේ ඇසළ පොහෝ දිනට පසුදින දහවල් දක්වා තේවාව සිදුකරනු ලබන්නේ මල්වතු පාර්ශවය විසින්ය.", "URL": "https://sinhala.adaderana.lk/news.php?nid=114368", "Category": null, "Parent URL": null}