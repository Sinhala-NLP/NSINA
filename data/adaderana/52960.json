{"Source": "Adaderana", "Timestamp": "July 30, 2015 09:00 pm", "Headline": "විෂමතා ඉවත් කළ විශ්‍රාම වැටුප අගෝස්තු 10 දා සිට ගන්න පුළුවන්", "News Content": "විෂමතා ඉවත් කිරීමෙන් පසු විශ්‍රාමිකයන්ට එම මුදල් ලබා ගැනීමට තිබූ ගැටලු වහා ම ඉවත් කරන ලෙස මුදල් අමාත්‍ය රවී කරුණානායක මහතා අද විශ්‍රාම වැටුප් දෙපාර්තමේන්තුවට උපදෙස් ලබා දී තිබේ.අදාළ මුදල් ලබා ගැනීම සඳහා විශ්‍රාමිකයාම ප්‍රාදේශීය ලේකම් කාර්යාල වෙත පැමිණිය යුතුය, හැඳුනුම්පත් ලබා දිය යුතුය යන කොන්දේසි සියල්ල ඒ අනුව අහෝසි වී යනු ඇත. ඒ අනුව ලබන මස 10 වැනිදා සිට සාමාන්‍ය පරිදි විෂමතා ඉවත් කළ විශ්‍රාම වැටුප ද ලබා ගැනීමේ හැකියාව ඇති බව අමාත්‍යවරයා පැවසුවේය.2006 වසරට පෙර විශ්‍රාම ගිය රාජ්‍ය සේවකයන්ගේ විශ්‍රාම වැටුප ද 6/2006 වැටුප් ව්‍යුහයට සමගමීව සංශෝධනය කිරීමට පසුගිය දා තීරණය කෙරුණි. ඒ අනුව විශ්‍රාමිකයන් 330,000කගේ වැටුප් විෂමතා ඉවත් වනු ඇත. මේ යටතේ විශ්‍රාමිකයන්ට රුපියල් 3,000 සිට 10,000 දක්වා මුදලක් ලැබීමට නියමිතය.", "URL": "https://sinhala.adaderana.lk/news.php?nid=52960", "Category": null, "Parent URL": null}