{"Source": "Adaderana", "Timestamp": "January 6, 2012 01:34 pm", "Headline": "පෑලියගොඩ ඇතුළු ප්‍රදේශ කිහිපයකට පැය 30 ක් ජලය නෑ", "News Content": "ජනවාරි 09 වන දින පස්වරු 10 සිට ජනවාරි 11 වන දින පෙරවරු 04 දක්වා පැය 30 ක කාලයක් පෑලියගොඩ, වත්තල -මාබෝල, ජා ඇළ නගර සභා ප්‍රදේශ ඇතුළු ප්‍රදේශ කිහිපයකට ජල සැපයුම අත්හිටුවන බව ජල සම්පාදන හා ජලාපවහන මණ්ඩලය පවසයි. ඒ අනුව ඉහත ප්‍රදේශ ඇතුළුව ජා ඇළ, කැලණිය, වත්තල, මහර, දොම්පෙ සහ බියගම ප්‍රාදේශීය සභා ප්‍රදේශ ඇතුළුව බියගම අපනයන සංවර්ධන කලාපය, දෙකටන හා මල්වාන අවට ප්‍රදේශවලට මෙසේ ජල සැපයුම අත්හිටුවනු ඇත. කැලණි ‍ග‍ඟේ දකුණු ඉවුර ප්‍රදේශයේ නඩත්තු කටයුත්තක් නිසා මෙසේ ජල සැපයුම අත්හිටුවන බව ජල සම්පාදන හා ජලපවහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=21207", "Category": null, "Parent URL": null}