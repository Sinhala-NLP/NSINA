{"Source": "Adaderana", "Timestamp": "July 30, 2012 09:48 am", "Headline": "හිමි නම බිය ගන්වා ලක්ෂ 16 ක් කොල්ලකෑවේ කවුද?", "News Content": "හිමි නමකට ගිනි අවියක් පෙන්වා බිය ගන්වා රුපියල් ලක්ෂ 16 ක මුදලක් කොල්ලකෑමේ සිද්ධියක් සම්බන්ධයෙන් පොළොන්නරුව පොලිසිය විමර්ශන ආරම්භ කර තිබේ. රන් බුදු පිළිම දෙකක් මිලදී ගැනීමට මෙම හිමි නම රුපියල් ලක්ෂ 16 ක මුදලක් ද රැගෙන වැලිකන්ද, ත්‍රිකෝණමඩු ප්‍රදේශයට පැමිණ ඇති බව සඳහන්ය. එහිදී පුද්ගලයෙකු විසින් මෙම හිමි නමට ගිනි අවියක් පෙන්වා බිය වද්දා අදාළ මුදල පැහැ‍රගෙන ගොස් තිබේ. මේ සම්බන්ධයෙන් ආදළ හිමි නම පොළොන්නරුව පොලිසියේ පැමිණිල්ලක් සිදු කර ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. ඒ අනුව පොළොන්නරුව පොලිසියේ විශේෂ කණ්ඩායමක් මේ සම්බන්ධයෙන් පුළුල් විමර්ශන ආරම්භ කොට ඇත.", "URL": "https://sinhala.adaderana.lk/news.php?nid=26179", "Category": null, "Parent URL": null}