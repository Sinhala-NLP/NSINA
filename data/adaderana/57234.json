{"Source": "Adaderana", "Timestamp": "February 15, 2016 11:13 am", "Headline": "තහනම් දැල් දැමූ 17ක් දැලේ", "News Content": "තහනම් ධීවර ආම්පන්න යොදා ගනිමින් ධීවර කටයුතුවල නිරත වූ ශ්‍රී ලාංකික ධීවරයින් 17 දෙනෙකු අත්අඩංගුවට ගෙන තිබේ.නාවික හමුදා නිලධාරින් පිරිසක් විසින් උච්චමුනිය සහ කිඹුල්බොක්ක අතර මුහුදු ප්‍රදේශයේදී එම ධීවරයින් අත්අඩංගුවට ගත් බව නාවික හමුදාව පැවසුවේය.එහිදී ධීවර යාත්‍රා 05ක්, ඔක්සිජන් ටැංකි 31ක්, සහ තහනම් දැල් ආම්පන්න තොගයක් ද නාවික හමුදාව භාරයට ගෙන ඇත.අත්අඩංගුවට ගත් ධීවරයින් 17 දෙනා වැඩිදුර විමර්ශන සඳහා පුත්තලම ධීවර පරික්ෂක කාර්යාලය වෙත භාර දුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=57234", "Category": null, "Parent URL": null}