{"Source": "Adaderana", "Timestamp": "October 1, 2018 11:51 am", "Headline": "වෙළඳසැලේ තිබු මාලය නැති වුණ හැටි-CCTV දර්ශන සහිතයි", "News Content": "මාතර, කුමාරතුංගමුනිදාස මාවතේ පිහිටි ස්වර්ණාභරණ අලෙවිසැලක් වෙත පැමිණි කාන්තාවක් එහි තිබූ රන් මාලයක් සොරකම් කර තිබේ. වෙළඳසැල් හිමියා විසින් ඊයේ(30) මාතර පොලීසිය සිදු කළ පැමිණිල්ලකට අනුව පරීක්ෂණ ආරම්භ කර ඇති බව පොලීසිය පවසයි. පසුගිය 29 වනදා උදෑසන මෙම කාන්තාව වෙළඳසැලට පැමිණ මෙම සොරකම සිදුකරන ආකාරය එම වෙළඳසැලේ ආරක්ෂිත කැමරාවේ සටහන්ව තිබේ. රුපියක් එක්ලක්ෂ පනස්දහසක් පමණ වටිනාකමකින් යුත් රන් මාලයක් සැකකාර විසින් සොරාගෙන ඇති බව වෙළඳසැල් හිමියා පවසයි. අදාළ සැකකාර කන්තාව අත්අඩංගුවට ගැනීම සඳහා පොලීසිය මහජන සහය පතන අතර සිද්ධිය සම්බන්ධයෙන් මාතර පොලීසිය වැඩිදුර විමර්ශන සිදු කරයි. (ඡායාරූප-රසුන් දහනායක)", "URL": "https://sinhala.adaderana.lk/news.php?nid=96986", "Category": null, "Parent URL": null}