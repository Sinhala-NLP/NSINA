{"Source": "Adaderana", "Timestamp": "September 21, 2014 05:07 pm", "Headline": "රිය අනතුරකින් මානව හිමිකම් කොමිසමේ අධ්‍යක්ෂකවරියක් මියයයි", "News Content": "ඌව පළාත් සභා ඡන්ද විමසීමේ නිරීක්ෂණ කටයුතු සඳහා ගොස් නැවත පැමිණෙමින් සිටි ශ්‍රී ලංකා මානව හිමිකම් කොමිෂන් සභාවේ නිලධාරින් පිරිසක් රැගත් වෑන් රථයක් අනතුරට ලක්ව තිබේ. බලංගොඩ බෙලිගල ප්‍රදේශයේ දි අදාළ වෑන් රථය බස් රථයක ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසුවේය. අනතුරෙන් මානව හිමිකම් කොමිෂන් සභාවේ අධ්‍යක්ෂකවරියක වන හෝමාගම පදිංචි වැලිකලගේ තුසිතා රුවන් කුමාරි (44) මියගොස් තවත් තිදෙනෙකු තුවාල ලබා ඇති බව සඳහන් වෙයි. ඔවුන් බලංගොඩ රෝහලේ ප්‍රතිකාර ලබන බව පොලිසිය සඳහන් කළේය. බලංගොඩ පොලිසිය මෙම අනතුර සම්බන්ධයෙන් වැඩිදුර පරීක්ෂණ සිදුකරන අතර බසයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=46229", "Category": null, "Parent URL": null}