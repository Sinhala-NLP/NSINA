{"Source": "Adaderana", "Timestamp": "June 21, 2019 09:57 am", "Headline": "දුම්රිය වර්ජනයෙන් මගීන්ට ඇති අපහසුතා අවම කරන්න ලංගම උපරිම උත්සාහයක", "News Content": "දුම්රිය වර්ජනය හේතුවෙන් මඟි ජනතාවට සිදුවන අපහසුතාව වැළැක්වීම සඳහා අවශ්‍ය ප්‍රවාහන සේවා උපරිම ධාරිතාවෙන් ක්‍රියාවට නැංවීමට කටයුතු කරන බව ශ්‍රී ලංකා ගමනාගමන මණ්ඩලය පවසයි. එහි සභාපති උපාලි මාරසිංහ මහතා පැවසුවේ ඒ වෙනුවෙන් ලංගම සේවකයින්ගේ නිවාඩු අවලංගු කිරීමටද පියවර ගෙන ඇති බවයි. අදාළ බස් ඩිපෝවලට, ප්‍රාදේශීය කලමණාකරුවන්ට උපරිම ධාරිතාවයෙන් බස් ධාවනය කිරීමට විශේෂයෙන් උපදෙස් ලබා දී ඇත බවත් ඒ මහතා පවසයි. ඊට අමතරව අවශ්‍ය යටිතල පහසුකම්, ඉන්ධන ආදියද ගබඩා කොට සූදානම් කර ඇති බවත් ඒ මහතා පැවසීය.", "URL": "https://sinhala.adaderana.lk/news.php?nid=112456", "Category": null, "Parent URL": null}