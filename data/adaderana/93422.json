{"Source": "Adaderana", "Timestamp": "July 29, 2018 08:46 pm", "Headline": "රෝගාබාධ කියමින් පුවත්පත්වල ජාවාරම් කරුවනුත් දැන්වීම් පළ කරනවා", "News Content": "විවිධ රෝගාබාධ සඳහා මුදල් එකතු කිරීමට පුවත්පත්වල පළ කරන ඇතැම් දැන්වීම් ජාවාරමක් බවට පත්ව ඇතැයි සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. එක්තරා ප්‍රධාන පෙළේ පුවත්පතක පළ වූ එවැනි ප්‍රවෘත්තියක් පිළිබදව අදහස් දක්වමින් මාතර හෙද විද්‍යාලයේ දී සෞඛ්‍ය අමාත්‍යවරයා ඊයේ (28) මේ බව ප්‍රකාශ කළේය. මෙලෙස වංචනික ලෙස මුදල් ඉපයිම සඳහා ජාවාරම් ද සිදු වන බව සෞඛ්‍ය අමාත්‍යවරයා මෙහිදී වැඩිදුරටත් කියා සිටියේය. තමන් ඒ සම්බන්ධයෙන් විමර්ශන කටයුතු සිදු කරන බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=93422", "Category": null, "Parent URL": null}