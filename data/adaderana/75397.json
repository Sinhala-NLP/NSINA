{"Source": "Adaderana", "Timestamp": "July 19, 2017 06:31 am", "Headline": "යතුරුපැදිය තාප්පෙක ගැටෙයි-තරුණ ජීවිත දෙකක් බිලි", "News Content": "බෙන්තොට පොලිස් බලප්‍රදේශයේදී යතුරුපැදියක් මාර්ගයෙන් ඉවතට පැන තාප්පයක ගැටීමෙන් දෙදෙනෙකු ජීවිතක්ෂයට පත්ව තිබේ.යතුරුපැදිකරුට අදාළ යතුරුපැදියේ වේගය පාලනය කරගත නොහැකිව මෙම අනතුර සිදුව ඇත්තේ ඊයේ රාත්‍රී 11.45ට පමණ බව පොලිස් මාධ්‍ය කාර්යාලය පවසයි.අනතුරෙන් තුවාල ලැබූ යතුරුපැදිකරු හා පසුපැදිකරු බරපතළ තුවාල ලබා රෝහල් ගත කර ඇති බවත්, එහිදී ඔවුන් ජීවිතක්ෂයට පත්ව ඇති බවත් සඳහන්ය.මෙලෙස ජීවිතක්ෂයට පත්ව ඇත්තේ ඔබවත්ත කංකානම්ගේ සමීර ලක්ෂාන්(22), උඩපොරේ රාජපක්ෂ ගෙදර ලක්ෂිත මධුෂාන් (20) , නමැති මැද්දෙවෙල, බෙන්තොට පදිංචි තරුණයින් දෙදෙනෙකි.මෘත ශරීර දැනට බලපිටිය රෝහලේ තැන්පත් කර ඇති අතර පශ්චාත් මරණ පරීක්ෂණ අද (19) දින සිදුකිරීමට නියමිතය.", "URL": "https://sinhala.adaderana.lk/news.php?nid=75397", "Category": null, "Parent URL": null}