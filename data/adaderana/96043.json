{"Source": "Adaderana", "Timestamp": "September 13, 2018 02:35 pm", "Headline": "සිංගප්පූරු ගිවිසුමට එරෙහිව අත්පත්‍රිකා බෙදීමේ වැඩසටහනක්", "News Content": "ශ්‍රි ලංකා සිංගප්පුරුව අතර පසුගිය දා අත්සන් කෙරුණු වෙළද ගිවිසුම අනුව ශ්‍රි ලංකාවට බරපතළ ආර්ථික හානි රැසක් සිදු වන බව පවසමින් ජනතා විමුක්ති පෙරමුණේ සමාජිකයන් විසින් අද (13) හැටන් නගරයේදි අත්පත්‍රිකා බෙදා දෙමින් ජනතාව දැනුවත් කිරිමේ වැඩසටහනක් දියත් කර තිබේ. ජනතා විමුක්ති පෙරමුණේ නුවරඑලිය දිස්ත්‍රික් සංවිධායක සහ අඹගමුව ප්‍රාදේශිය සභා මන්ත්‍රි මංජුල සුරවිර මහතාගේ ප්‍රධානත්වයෙන් මෙම දැනුවත් කිරිමේ වැඩසටහන සිදු කළේය. අත්පත්‍රිකා බෙදා දෙමින් ජනතාව දැනුවත් කිරිමෙන් අනතුරුව ජනතාව දැනුවත් කරමින් මංජුල සුරවිර මහතා පවසා සිටියේ එම ගිවිසුම පිටු 1083 කින් සමන්විත වන බවත් , එය පාර්ලිමේන්තුවේ විවාදයකට නොගෙන ක්‍රියාත්මක කිරිමට යැම නිසා භාණ්ඩ හා සේවා 7000 ක පමණ බදු නිදහස් කිරිම තුලින් රටට බරපතල ආර්ථික හානි රැසක් සිදු වන බවයි. තවද සිංගප්පුරුව සමඟ මෙවැනි ගිවිසුම් අත්සන් කරගෙන ඇති ලෝකයෙ අනෙකුත් රටවල සමාජිකයන්ටද මෙම ගිවිසුම හරහා ශ්‍රි ලංකාවට ඇතුල් විමට හැකියාව ඇති බවත් ඒ තුළින් ශ්‍රි ලංකාවට බරපතළ ආර්ථික හානි සිදු වන බව මංජුල සුරවීර මන්ත්‍රිවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=96043", "Category": null, "Parent URL": null}