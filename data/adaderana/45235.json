{"Source": "Adaderana", "Timestamp": "August 9, 2014 02:23 pm", "Headline": "මහා පරිමාණ දැව ජාවාරමක් හෙළිවෙයි  ", "News Content": "මුලතිව් රක්ෂිත ප්‍රදේශයේ මහා පරිමාණයෙන් පවත්වාගෙන ගිය දැව ජාවාරමක තොරතුරු අනාවරණය කර ගැනීමට පොලිස් විශේෂ කාර්ය බලකා කඳවුරේ නිලධාරීන් සමත්ව තිබේ. පොලිස් විශේෂ කාර්ය බලකා පුල්මුඩේ කඳවුරේ නිලධාරීන්ට ලැබුණු තොරතුරකට අනුව වැටලීමක දී එක් සැකකරුවෙකු සහ දැව කැපීම සඳහා යොදාගත් උපකරණ කිහිපයක් ද සිය බා‍රයට ගෙන ඇති බව සඳහන් වෙයි. සැකකරු වැඩිදුර විමර්ශන සඳහා සම්පත් නුවර පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=45235", "Category": null, "Parent URL": null}