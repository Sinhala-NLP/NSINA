{"Source": "Adaderana", "Timestamp": "February 1, 2010 12:37 pm", "Headline": "ශ්‍රීලංකා රජය සමඟ ඉන්දියානු සාකච්ඡාවක්", "News Content": "උතුරේ අවතැන් දෙමළ ජනතාව යළි පදිංචි කරවීමේ කටයුතු සහ දේශපාලන විසදුමක් සඳහා වන කටයුතු සම්බන්ධයෙන් ශ්‍රී ලංකා රජය සමග සාකච්ඡා කරන බව ඉන්දීය ජාතික ආරක්ෂක උපදේශක ශිව ශංකර් මෙනන් මහතා ප්‍රකාශ කර තිබේ. ඉන්දීය මාධ්‍ය වාර්තා කරන පරිදි තමිල්නාඩු ප්‍රාන්ත ප්‍රධාන අමාත්‍ය එම්.කරුණානිධි මහතා හමුවු අවස්ථාවේ මෙනන් මහතා මෙම කරුණු ප්‍රකාශ කර ඇත. . බලය බෙදා හැරීම තුළින් එළඹෙන දේශපාලන එකඟතා ශ්‍රී ලංකාවේ ජනවාර්ගික ගැටලුවට සෑමදෙනා පිළිගනු ලබන විසඳුමක් වනු ඇති බව මෙනන් මහතා මෙහිදි ප්‍රකාශ කළ බව ඉන්දීය මාධ්‍ය වාර්තා කරයි. මෙම සාකච්ඡාවේදී තවත් කරුණු රැසක් පිළිබඳ සාකච්ඡා වු බව සඳහන් වේ... ඉන්දු - ශ්‍රි ලංකා ධීවර ප්‍රජාව මුහුණ දෙන ගැටලු සහ ඒ සම්බන්ධයෙන් ඉන්දියාවේ පවතින අවධානය ද මෙහිදී සාකච්ඡාවට ලක්වී තිබේ.", "URL": "https://sinhala.adaderana.lk/news.php?nid=6396", "Category": null, "Parent URL": null}