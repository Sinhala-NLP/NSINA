{"Source": "Adaderana", "Timestamp": "January 28, 2017 12:09 pm", "Headline": " පොලිස් සැරයන් ඝාතනය-ප්‍රධාන සැකකරු අල්ලයි", "News Content": "පොලොන්නරුව ප්‍රදේශයේදී පොලිස් සැරයන්වරුයෙකු ඝාතනය කිරීමේ සිද්ධියට සම්බන්ධ ප්‍රධාන සැකකරු අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන තිබේ.ප්‍රභූ ආරක්ෂක දිසාව භාර ජ්‍යෙෂ්ඨ නියෝජ්‍ය පොලිස්පති එස්.එම් වික්‍රමසිංහ මහතාගේ රියදුරු ලෙස කටයුතු කළ අදාළ පොලිස් සැරයන්වරයා පසුගිය වසරේ දෙසැම්බර් 16 වන දින කිසියම් පුද්ගලයෙකු විසින් ඝාතනය කර තිබුණි.මෙම සිද්ධිය සම්බන්ධයෙන් අංශ කිහිපයක් ඔස්සේ පරීක්ෂණ ආරම්භ කෙරුණු අතර අපරාධ පරීක්ෂණ දෙපාර්තමේන්තුව ද මේ සම්බන්ධයෙන් වෙනමම විමර්ශනයක් සිදු කළේය.ඒ අනුව අද(28) අළුයම මෙම ඝාතනයට සම්බන්ධ ප්‍රධාන සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.අත්අඩංගුවට ගත් මෙම සැකකරු අධික ලෙස මත්ද්‍රව්‍ය පානයට ඇබ්බැහිවූවෙකු වන අතර ඔහුට මේ වන විටත් දේපල කොල්ලකෑම යටතේ අධිකරණයන් තුළ නඩු 04ක් විභාග වෙමින් පවතින බව ද පොලීසිය පවසයි.ඒ අනුව සැකකරු මේ වන විට අපරාධ පරීක්ෂණ දෙපාර්තමේන්තුව හමුවේ රඳවාතබාගෙන විමර්ශන සිදු කරයි.", "URL": "https://sinhala.adaderana.lk/news.php?nid=68745", "Category": null, "Parent URL": null}