{"Source": "Adaderana", "Timestamp": "December 7, 2014 04:09 pm", "Headline": "හෙට රාජගිරියට විශේෂ ආරක්ෂාවක් ", "News Content": "හෙට(08) පෙරවරු 9.00 සිට පස්වරු 2.00 දක්වා රාජගිරිය මැතිවරණ මහලේකම් කාර්යාලය ආශ්‍රිත ප්‍ර දේශයේ විශේෂ රථ වාහන සැලැස්මක් ක්‍රියාත්මක කරන බව පොලීසිය පවසයි. ජනාධිපතිවරණයේ නාමයෝජනා බාරදීම සිදුකෙරෙන කාලසීමාව තුළ මෙම රථවාහන සැලැස්ම ක්‍රියාත්මක කෙරෙන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. නාමයෝජනා බාරදීමේ කටයුතු සඳහා විශේෂ ආරක්ෂක වැඩපිළිවෙළක් ද ක්‍රියාත්මක කිරීමට සැලසුම් කර ඇති බව ඒ මහතා සඳහන් කර සිටියේය. පොලිස් නිලධාරීන් 2000ක් පමණ ඒ සඳහා යෙදවීමට නියමිතය. නාමයෝජනා බාරදීමේ දී පෙළපාලී මගින් ගමන් කිරීම තහනම් බව ද අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=47845", "Category": null, "Parent URL": null}