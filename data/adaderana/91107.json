{"Source": "Adaderana", "Timestamp": "June 19, 2018 10:13 am", "Headline": "ඥානසාර හිමි නිදහස් කර ගැනීමට ආරම්භ කළ අධිෂ්ඨාන පා ගමනේ දෙවන දිනය අද", "News Content": "බන්ධනාගාර ගතව සිටින බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමි නිදහස් කර ගැනීම සඳහා භික්ෂූන් වහන්සේ පිරිසක් විසින් ආරම්භ කළ අධිෂ්ඨාන පා ගමනේ දෙවන දිනය අදයි. ගාල්ල දිස්ත්‍රික්කයේ විහාරස්ථානවල ස්වාමීන් වහන්සේ විසින් සංවිධානය කරන මෙම පා ගමන ඊයේ(18) ගාල්ල නගරයෙන් ආරම්භ වු අතර කොළඹ දක්වා පා ගමනින් පැමිණීමට එම ස්වාමීන් වහන්සේ තීරණය කර ඇති බව අද දෙරණ වාර්තාකරු පවසයි. ඒ අනුව දෙවන දිනය සඳහා පාගමන අද පෙරවරු 09.30 ට පමණ සීනිගම දේවාලය අසලින් ආරම්භ වූ බව අප වාර්තාකරු සඳහන් කළේය. අද(19) දිනයේ අළුත්ගම නගරය දක්වා ගමන් කිරීමට අපේක්ෂා කරන බවයි පූජ්‍ය පිටිගල ධම්මවිනීත හිමි පැවසීය.", "URL": "https://sinhala.adaderana.lk/news.php?nid=91107", "Category": null, "Parent URL": null}