{"Source": "Adaderana", "Timestamp": "March 21, 2011 09:20 am", "Headline": "ජපානයේ සුනාමි මරණ 15,000 තෙක් ඉහළ යා හැකියි", "News Content": "ජපානයේ ඇතිවු සුනාමි තත්ත්වය හේතුවෙන් මියගිය සංඛ්‍යාව 15,000 පමණ දක්වා ඉහළ යා හැකි බව එරට පොලිසිය පවසයි. මේ වන විට මළසිරුරු 8,450ක් පමණ සොයාගෙන ඇති බව ජපාන බලධාරීන් පැවසීය. තවත් 12,931 දෙනෙකු අතුරුදන්වී ඇති බව ද වාර්තා වේ. මේ අතර ෆුකුෂිමා න්‍යෂ්ටික බලාගාරයෙන් සිදුවිය හැකි විනාශය වැළැක්වීම සඳහා බලධාරීන් තවදුරටත් උත්සාහයක නිරතව සිටියි. න්‍යෂ්ටික බලාගාරයේ සිසිලන පද්ධතිය යථා තත්ත්වයට පත්කිරීම සඳහා ඉංජිනේරුවන් තවදුරටත් කටයුතු කරමින් සිටින බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=14977", "Category": null, "Parent URL": null}