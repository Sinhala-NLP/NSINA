{"Source": "Adaderana", "Timestamp": "April 6, 2012 03:15 pm", "Headline": "පිරවුම්හලක් කොල්ල කා පලාගිය පිරිස සොයා පරීක්ෂණ ඇරඹෙයි", "News Content": "නොච්චියාගම නගරයේ ඉන්ධන පිරවුම්හලකින් රුපියල් 4300 ක ඉන්ධන ලබාගෙන එහි තිබු රුපියල් 68,000 ක් ද කොල්ලකා පලාගිය පිරිසක් අත්අඩංගුවට ගැනීමට පොලිසිය පරීක්ෂණ පවත්වයි. අද(06) අලුයම මෙය සිදුව ඇති බව පොලිසිය පවසයි. පුද්ගලයින් පස්දෙනෙකු මේ සඳහා පැමිණ ඇති අතර ඔවුන් ඉන්ධනහලේ සේවකයාට මරණීය තර්ජනය කොට මෙම මුදල පැහැරගෙන ගොස් ඇති බව සඳහන්ය. කොල්ලකරුවන් පැමිණි වාහනය සහ එහි අංකය පිළිබඳව දැනුම් දී ඇති බව ද පොලිසිය සඳහන් කරයි.", "URL": "https://sinhala.adaderana.lk/news.php?nid=23328", "Category": null, "Parent URL": null}