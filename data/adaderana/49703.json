{"Source": "Adaderana", "Timestamp": "March 3, 2015 10:07 am", "Headline": "බිල්ගේට් යළිත් පෙරට එයි", "News Content": "ලොව ධනවත්ම පුද්ගලයා ලෙස නැවත වරක් පෙරමුණ ගැනීමට මයික්‍රෝසොෆ්ට් නිර්මාතෘ බිල්ගේට් සමත්ව තිබේ.“ෆෝර්බ්“ සඟරාවේ ශ්‍රේණිගත කිරීම් වලට අනුව 16 වන වතාවටත් බිල්ගේට් ලොව ධනවත්ම පුද්ගලයින් අතර පෙරමුණ ගෙන ඇති බව විදෙස් මාධ්‍ය වාර්තා කළේය. එම ශ්‍රේණිගත කිරීම්වලට අනුව බිල්ගේට්ගේ වත්කම අමෙරිකානු ඩොලර් බිලියන 79යි දශම 2ක් බව සඳහන්ය.මේ අතර ලොව ධනවත්ම පුද්ගලයින් අතර දෙවන ස්ථානය හිමිකරගෙන ඇත්තේ මෙක්සිකානු ව්‍යාපාරිකයෙකු වන කාලෝස් ස්ලිම් හෙලු විසිනි.ඔහු සතු වත්කම් ප්‍රමාණය අමෙරිකානු ඩොලර් බිලියන 77යි දශම එකක් බව වාර්තා වේ.වසර 21 තිස්සේ ෆෝබ් සගරාව විසින් ලොව ධනවත්ම පුද්ගලයින් ලැයිස්තු ගත කරන අතර ඉන් වසර 16කම පෙරමුණ ගැනීමට සමත්ව ඇත්තේ බිල්ගේට් වීම විශේෂතවයකි.", "URL": "https://sinhala.adaderana.lk/news.php?nid=49703", "Category": null, "Parent URL": null}