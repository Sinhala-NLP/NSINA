{"Source": "Adaderana", "Timestamp": "December 15, 2018 07:02 pm", "Headline": "ආසියානු කුසලානය ශ්‍රී ලංකාවට", "News Content": "නැගී එන කණ්ඩායම් අතර පැවැති ආසියානු කුසලාන එක්දින ක්‍රිකට් තරගාවලියේ ශූරතාවය දිනා ගැනීමට ශ්‍රී ලංකා කණ්ඩායම අද (15) සමත් විය. ඒ අවසන් මහා තරගයේදී ඉන්දීය කණ්ඩායම ලකුණු 3කින් පරාජයට පත් කරමින්. කොළඹ ආර්.ප්‍රේමදාස ක්‍රීඩාංගණයේ පැවැති නැගී එන කණ්ඩායම් අතර ආසියානු කුසාලාන එක්දින ක්‍රිකට් තරගාවලියේ අවසන් මහා තරගයේ කාසිය වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදිමට තීරණය කළේ. ඒ අනුව පිටියට පිවිසි ශ්‍රී ලංකා නැගී එන කණ්ඩායම නියමිත පන්දුවාර 50 අවසානයේදී කඩුලු 7ක් දැවී ලකුණූ 270ක් රැස් කළේය. ලකුණු 271ක ඉලක්කය හඹා ගිය ඉන්දීය කණ්ඩායමට නියමිත පන්දුවාර 50 අවසානයේදී කඩුලු 9ක් දැවී රැස් කර ගැනීමට හැකි වුණේ ලකුණූ 267ක් පමණයි.", "URL": "https://sinhala.adaderana.lk/news.php?nid=100808", "Category": null, "Parent URL": null}