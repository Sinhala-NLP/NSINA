{"Source": "Adaderana", "Timestamp": "May 22, 2016 10:00 am", "Headline": " අඩු ආදායම් ලාභීන්ට සහන සළසයි", "News Content": "කිලිනොච්චිය, කරච්චි ප්‍රාදේශීය ලේකම් කොට්ඨාශයේ අඩු ආදායම් ලාභී පවුල් වෙත එළ ගවයින් ලබාදීමේ වැඩපිළිවෙළක් යුධ හමුදාවේ මෙහෙයවීමෙන් ක්‍රියාත්මක කර තිබේ. ඒ අනුව පවුල් 29කට එළ ගවයින් 29 දෙනෙකු ලබාදීම 57 වන සේනාංකයේ ආඥාපති බ්‍රිගේඩියර් අරුණ සුදසිංහ මහතාගේ ප්‍රධානත්වයෙන් ඊයේ සිදුකෙරුණි. මෙම අවස්ථාවට උතුරු පළාත් ආණ්ඩුකාර රෙජිනෝල්ඩ් කුරේ මහතා ද සහභාගී වුණි.එහිදි අදහස් දැක්වු ආණ්ඩුකාරවරයා ප්‍රකාශ කළේ දෙමළ ජනතාව වෙනුවෙන් හමුදාව සිදුකළ එම උතුම් ක්‍රියාව මගින් ආගමික සහජීවනය මෙන්ම මානූෂීය බැඳියාව ද පෙන්නුම් කරන බවයි.", "URL": "https://sinhala.adaderana.lk/news.php?nid=60375", "Category": null, "Parent URL": null}