{"Source": "Adaderana", "Timestamp": "February 6, 2010 09:03 am", "Headline": "නිට්ටඹුවේ රිය අනතුරකින් පුද්ගලයෙක් මියයයි", "News Content": "නිට්ටඹුව ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කොළඹ නුවර ප්‍රධාන මාර්ගයේ කඹුරාදෙනිය ප්‍රදේශයේ දී පාර මාරුවෙමින් සිටි පදිකයෙකු ජිප් රථයක ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් මියගොස් ඇත්තේ 54 හැවිරිදි ගොඩවෙල, අල්ගම ප්‍රදේශයේ පදිංචි පුද්ගලයෙකි. සිද්ධිය සම්බන්ධයෙන් ජිප් රථයේ රියදුරු අත්අඩංගුවට ගෙන ඇති අතර ඔහු අද අත්තනගල්ල ම‍හේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6507", "Category": null, "Parent URL": null}