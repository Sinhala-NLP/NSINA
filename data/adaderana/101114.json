{"Source": "Adaderana", "Timestamp": "December 21, 2018 04:30 pm", "Headline": "අතුරු සම්මත ගිණුම වැඩි ඡන්දයෙන් සම්මතයි", "News Content": "ඉදිරි මාස 04 සඳහා නව රජයේ අතුරු සම්මත ගිණුම පාර්ලිමේන්තුවේදී මීට සුළු මොහොතකට පෙර සම්මත වී තිබේ. පනතට පක්ෂව ඡන්ද 102ක් හිමි වූ අතර විපක්ෂව ඡන්ද 06ක් හිමිව තිබේ. එක්සත් ජාතික පෙරමුණ සහ දෙමළ ජාතික සන්ධානය පනතට පක්ෂව ඡන්දය භාවිත කළ අතර ජනතා විමුක්ති පෙරමුණ ඊට එරෙහිව ඡන්දය ප්‍රකාශ කළේය. එක්සත් ජනතා නිදහස් සන්ධානයේ මන්ත්‍රීවරුන් ඡන්ද විමසන අවස්ථාවේ සභා ගර්භයේ රැදී නොසිටි බව අද දෙරණ වාර්තාකරු සඳහන් කළේය. ඉදිරි මාස 04 සදහා වන අතුරු සම්මත ගිණුම අද(21) පෙරවරුවේ මුදල් හා ජනමාධ්‍ය අමාත්‍ය මංගල සමරවීර මහතා ඉදිරිපත් කළේය. ජනවාරි මස 8 වන දා පස්වරු 1 දක්වා පාර්ලිමේන්තුව කල් තබන ලදී.", "URL": "https://sinhala.adaderana.lk/news.php?nid=101114", "Category": null, "Parent URL": null}