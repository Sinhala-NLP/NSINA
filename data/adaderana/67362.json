{"Source": "Adaderana", "Timestamp": "December 25, 2016 03:22 pm", "Headline": " මුදලට සූදු කෙළිය 14ක් මාට්ටු", "News Content": "මුදලට සූදු ක්‍රීඩාවේ නිරතව සිටි පුද්ගලයින් 14 දෙනෙකු පොළොන්නරුව - අරලගංවිල, පිඹුරත්තෑව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකාය විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. එහිදී එම ස්ථානයේ තිබූ රුපියල් හාර ලක්ෂයකට අධික මුදලක් සහ ජංගම දුරකථන 14ක් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් 14 දෙනා වැඩිදුර විමර්ශන සඳහා අරලගංවිල පොලීසිය වෙත බාරදුන් බව පොලිස් විශේෂ කාර්යය බලකාය පැවසුවේය.", "URL": "https://sinhala.adaderana.lk/news.php?nid=67362", "Category": null, "Parent URL": null}