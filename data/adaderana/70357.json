{"Source": "Adaderana", "Timestamp": "March 3, 2017 12:10 pm", "Headline": "වසර 19ට පසු පකිස්ථානයේ ජන සංගණනයක්", "News Content": "වසර 19කට පසු පකිස්ථානයේ ජන සංගණනයක් පැවැත්වීමට තිරණය කර තිබේ. මෙම මාසයේ එම සංගණනය ආරම්භ කිරීමට සැලසුම් කර ඇති බව පකිස්ථාන සංඛාලේඛන කාර්යංශය ප්‍රකාශ කර ඇත. 2015 වසරේ දී ලෝක බැංකු දත්තවලට අනුව පකිස්ථානයේ ජනගහනය මිලියන 188.9ක් වෙයි. කෙසේවෙතත් පකිස්ථානය නිල වශයෙන් මේ දක්වාත් භාවිත කරන්නේ අවසන් වරට 1998 වසරේ එරට සිදුකළ ජන සංගණනයේ තොරතුරුය. එම සංගණනයට අනුව එරට ජනගහනය මිලියන 134 යි දශම 7 ක් වෙයි. පකිස්ථානයේ පළමු ජනසංගණනය 1951 වසරේ දි සිදු කෙරුණු අතර ඒ වන විට එරට ජනගහනය මිලියන 33 යි දශම 8 ක් බව වාර්තා වෙයි.", "URL": "https://sinhala.adaderana.lk/news.php?nid=70357", "Category": null, "Parent URL": null}