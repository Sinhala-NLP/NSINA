{"Source": "Adaderana", "Timestamp": "November 3, 2016 05:51 pm", "Headline": "  කඩිනම් පරීක්ෂණයක් කරන්න-රාජිතගෙන් උපදෙස් ", "News Content": "2017 වසරේ වෛද්‍ය ස්ථාන මාරුවීම් ලේඛනය වැරදි සහගත ලෙස සෞඛ්‍ය අමාත්‍යාංශයේ වෙබ් අඩවියේ පළවීම පිළිබඳව කඩිනමින් පරීක්ෂණයක් පවත්වන ලෙස සෞඛ්‍ය අමාත්‍ය රාජිත සේනාරත්න මහතා නිලධාරීන් වෙත දැනුම් දී තිබේ.සෞඛ්‍ය අමාත්‍යාංශයේ ආයතන ප්‍රධානීන්ගේ රැස්වීමේ දී අමාත්‍යවරයා විසින් සෞඛ්‍ය ලේකම් අනුර ජයවික්‍රම මහතා වෙත එම උපදෙස් ලබා දී ඇති බව සෞඛ්‍ය අමාත්‍යාංශය පැවසුවේය.ඉදිරියේදී වෛද්‍යවරුන්ගේ ස්ථාන මාරුවීම් ලේඛන සකස් කිරීමේදී වෛද්‍ය වෘත්තීය සංගම්වල නිර්දේශ ලිඛිතව ලබා ගන්නා ලෙස හා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතාගේ අත්සනින් ඒ පිළිබඳව වෛද්‍ය වෘත්තීය සංගම් වෙත දැනුම්දීමටද අමාත්‍යවරයා උපදෙස් ලබාදී ඇති බව සඳහන්ය.එමෙන්ම ස්ථාන මාරුවීම් පිළිබඳ තොරතුරු මාධ්‍යයට ලබාදීම සම්බන්ධයෙන් ද පරීක්ෂණයක් පැවැත්වීමට නියමිත බව එම අමාත්‍යාංශය සඳහන් කළේය.2017 වසරේ ස්ථාන මාරුවීම් සඳහා සුදුසුකම් ලත් වෛද්‍යවරුන්ගේ ලේඛණය යළි සකස් කිරීමට ද අමාත්‍යවරයා සමග පැවති මෙම සාකච්ඡාවේ දී තීරණය වී තිබේ.", "URL": "https://sinhala.adaderana.lk/news.php?nid=65684", "Category": null, "Parent URL": null}