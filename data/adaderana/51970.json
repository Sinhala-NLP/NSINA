{"Source": "Adaderana", "Timestamp": "June 13, 2015 11:12 am", "Headline": "ඉන්දියාවේදී සිරදඬුවම් ලැබූ ලාංකික සරණාගතයෙක් පළායයි ", "News Content": "මත්ද්‍රව්‍ය චෝදනා සම්බන්ධයෙන් සිර දඬුවම් ලැබූ ශ්‍රී ලාංකික සරණාගතයෙකු ඉන්දීය පොලිස් නිලධාරින්ගෙන් මිදි පලාගොස් තිබේ. මොහු රාමනාදපුරම් සරණාගත කඳවුරේ රැඳීසිටියදී මත්ද්‍රව්‍ය චෝදනා සම්බන්ධයෙන් අත්අඩංගුවට ගනෙ පසුගිය බදාදා පුදුක්කෝට්ටෙයි අධිකරණයට ඉදිරිපත් කිරිමෙන් අනතුරුව තවදුරටත් රක්ෂිත බන්ධානාගාර ගත කර ඇති බව වාර්තා වෙයි. ඒ අනුව මොහු පොලිස් නිලධාරින් විසින් බන්ධානාගාර ගත කිරිමට රැගෙන යන අවස්ථාවේදී මොෆුසිල් බස්නැවතුම්පලේදී පළාගොස් ඇති බව ඉන්දීය මාධ්‍ය වාර්තා කළේය.සැකකරුට ශාරීරික අවශ්‍යතාවයක් සඳහා යෑමට අවශ්‍ය බව පවසා මාංචු ගැලවිමෙන් අනතුරුව සැකකරු අදාළ පොලිස් නිලධාරියාට පහරදී පළාගොස් ඇති බව වාර්තාවෙයි.28 හැවිරිදි සුරේෂ් හෙවත් නිශාන්තන් නැමැති සැකකරුවෙකු මෙලෙස පළා‍ගොස් ඇති අතර ඔහු අත්අඩංගුවට ගැනිම සඳහා පොලිසිය මේ වනවිට විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=51970", "Category": null, "Parent URL": null}