{"Source": "Adaderana", "Timestamp": "April 7, 2017 10:55 am", "Headline": "  කේරළ ගංජා සමඟ අයෙක් මාට්ටු", "News Content": "ගල්කිස්ස, බඩෝවිට ප්‍රදේශයේදී කේරළ ගංජා කිලෝග්‍රෑම් 06ක් සමග සැකකරුවෙකු අත්අඩංගුවට ගෙන තිබේ.කොස්ගස් හන්දිය ප්‍රදේශයේදී කේරළ ගංජා තොගයක් ළඟ තබාගත් සැකකරුවෙකු අත්අඩංගුවට ගෙන සිදු කළ ප්‍රශ්න කිරීමේදී අනෙක් සැකකරු පිළිබඳ අනාවරණය වූ බව පොලීසිය පැවසුවේය.සැකකරුවන් ගල්කිස්ස සහ මහරගම ප්‍රදේශවල පදිංචිකරුවන් වන අතර බස්නාහිර පළාත් දකුණ මිරිහාන දිසා දුෂණ මර්දන අංශය වැටලීම සිදු කර තිබේ. මේ අතර හෙරොයින් ග්‍රෑම් 25ක් ළඟ තබා ගෙන සිටි පුද්ගලයෙකු ඔරුගොඩවත්ත ගුවන් පාළම අසලදී කොට්ඨාස මත්ද්‍රව්‍ය වැටලීම් ඒකකයේ නිලධාරීන් විසින් අත්අඩංගුවට ගෙන ඇති බව පොලීසිය පැවවේය.", "URL": "https://sinhala.adaderana.lk/news.php?nid=71827", "Category": null, "Parent URL": null}