{"Source": "Adaderana", "Timestamp": "April 21, 2012 04:08 pm", "Headline": "නීතිවිරෝධී දුම්වැටි තොගයක් සමග දෙදෙනෙකු කොටුවෙයි", "News Content": "පොලිස් විශේෂ කාර්යය බලකාය සූරියවැව ප්‍රදේශයේ සිදුකළ මෙහෙයුමකදී නීතිවිරෝධී දුම්වැටි තොගයක් සමග සැකකරුවන් දෙදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ සූරියවැව කඳවුරට ලැබුණු තොරතුරකට අනුව මෙම වැටලීම සිදුකර ඇති බව සඳහන්ය. කුට්ටිගල, තුංකම ප්‍රදේශයේ දී මින් එක් සැකකරුවෙකු අත්අඩංගුවට ගෙන ඇති අතර ඔහු ළඟ තිබී ගෝල්ඩ් සීල් වර්ගයේ දුම්වැටි බන්ඩ්ල් 1 ක් සහ රෝයල් වර්ගයේ දුම්වැටි බන්ඩ්ල් 1ක් විශේෂ කාර්යය බලකාය භාරයට ගෙන ඇත. මේ අතර එම ප්‍රදේශයේම සිදුකළ තවත් වැටලීමක දී නීතිවිරෝධී දුම්වැටි පැකට් 8 ක් සමග අනෙක් සැකකරු අත්අඩංගුවට ගත් බව පොලිස් විශේෂ කාර්යය බලකාය සඳහන් කරයි. සැකකරුවන් සහ දුම්වැටි තොගය ඉදිරි පරීක්ෂණ කටයුතු සඳහා පොලිස් විශේෂ කාර්යය බලකාය විසින් කුට්ටිගල පොලිසියට භාරදී තිබේ.", "URL": "https://sinhala.adaderana.lk/news.php?nid=23697", "Category": null, "Parent URL": null}