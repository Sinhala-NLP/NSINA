{"Source": "Adaderana", "Timestamp": "February 7, 2012 02:18 pm", "Headline": "බලපත් නොමැතිව ගවයින් දැක්කූ 5 ක් දැලේ", "News Content": "බලපත්‍ර නොමැතිව හිංසාකාරී ලෙස ගවයින් ප්‍රවාහනය කරමින් සිටි පුද්ගලයින් 5 දෙනෙකු කහවත්ත ප්‍රදේශයේ දී අත්අඩංගුවට ගෙන තිබේ. මීගවයින් 5 දෙනෙකු ලොරි රථයක් මඟින් ප්‍රවාහනය කරමින් සිටිය දී සැකකරුවන් මෙලෙස අත්අඩංගුවට ගත් බව පොලිස් විශේෂ කාර්ය බලකාය සඳහන් කරයි. වැඩිදුර විමර්ශන කටයුතු සඳහා මෙම සැකකරුවන් කහවත්ත පොලිස් ස්ථානය වෙත භාර දී තිබේ. මොවුන් කඳාන , තණමල්විල , වත්තල , වැලිසර හා සෙවනගල ප්‍රදේශ වල පදිංචිකරුවන් බව වාර්තා වේ.", "URL": "https://sinhala.adaderana.lk/news.php?nid=21932", "Category": null, "Parent URL": null}