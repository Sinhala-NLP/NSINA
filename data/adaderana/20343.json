{"Source": "Adaderana", "Timestamp": "November 29, 2011 04:05 pm", "Headline": "ස්කෑන් නිෂ්පාදන හොඳම අලෙවිකරුවන් අගයයි", "News Content": "සී ඩබ්ලිව් මැකී සමාගමට අයත් ස්කෑන් නිෂ්පාදන අංශයේ මේ වසරේ මුල් භාගයේදී අලෙවි කටයුතු අතින් ඉහළින්ම සාර්ථකත්වයක් ලැබූ නවදෙනෙකුට පසුගියදා චීනයේ සංචාරය කිරීමට අවස්ථාව උදාවිය. වැඩිම අලෙවි වාර්තාවන් ලබා සිටි එම නවදෙනාගේ සේවය අගැයීමක් වශයෙන් ද අනෙත් අලෙවිකරුවන් දිරිගැන්වීමක් වශයෙන් ද මෙම සංචාරය සංවිධානය කෙරුණි. ඔවුන් චීනයේ ගතකළ දින හතරක් තුළ චීන මහා ප‍්‍රාකාරය, ඔලිම්පික් ගම්මානය සහ චීන කර්මානතයන් ඇතුළු අගනා ස්ථාන දැකගැනීමට අවස්ථාවක් ලැබීම ඔවුනගේ සිහින සැබෑවීමක් විය. මේ අය විදේශීය සංචාරයක පිටත්කර හැරීම පිළිබඳව කරුණු දැක්වූ ස්කෑන් නිෂ්පාදන අංශයේ ප‍්‍රධාන මෙහෙයුම් නිලධාරී මංගල පෙරේරා මහතා \"ආයතනයේ සේවයකරන්නවුන්ගේ අගනා සේවය අගය කිරීමට අපි බැඳී සිටිනවා\" යයි පැවසීය. සී ඩබ්ලිව් මැකී සමාගම මෙරට කොටස් වෙළඳපොළේ ලියාපදිංචි ප‍්‍රධාන පෙළේ ද්‍රව්‍ය අපනයන සහ ආනයනයේ යෙදෙන සමාගමකි. ස්කෑන් නිෂ්පාදන අංශය එහි නිෂ්පාදන, අලෙවි සහ බෙදාහරින අංශය ලෙස කටයුතු කරයි. මෙම අංශයේ අවධානය විශේෂයෙන්ම යොමුවී ඇත්තේ ආහාරපාන නිෂ්පාදන පිළිබඳවය. හොරණ පිහිටුවා ඇති නවීන පන්නයේ කර්මාන්ත ශාළාවක විශේෂයෙන්ම \"සන්ක්වික්\" පළතුරු යුෂ බෝතල්වලට ඇසිරීම සහ ස්කෑන් පානීය ජලය ඇසිරීම ඉහළ ප‍්‍රමිතියකින් කරගෙන යයි. උස්සම තත්ත්ව සහතික දිනාගෙන සිටින මෙම කරමාන්ත ශාලාව ISO 9001-2008 සහ ISO 22,000-2005 සම්මාන ලබා ඇත. එමෙන්ම ආහාර නිෂ්පාදන ආරක්ෂක ක‍්‍රමවේදයන් සහ ශ‍්‍රී ලංකා ප‍්‍රමිති ආයතනයේ සහතිකයද ඊට ලැබී ඇත. ආයතන සේවකයින් මෙන්ම තම පාරිභෝගිකයින්ට වඩා හොඳ සහ සෞඛ්‍යසම්පන්න සේවාවන් ලබාදීමේ අරමුණින් ඉහත තත්ත්ව වාර්තාවන් අත්පත් කරගත් වග කළමනාකාරිත්වය කරුණු දක්වා සිටී. මෙය පාරිභෝගික විශ්වාසය නිසා වෙළඳපොළ ඉහළම පිරිවැටුමක් වාර්තා කිරීමටද ස්කෑන් ආයතනය සමත්ව සිටී.", "URL": "https://sinhala.adaderana.lk/news.php?nid=20343", "Category": null, "Parent URL": null}