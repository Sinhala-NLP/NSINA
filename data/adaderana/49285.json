{"Source": "Adaderana", "Timestamp": "February 11, 2015 10:35 pm", "Headline": " දුමින්දගෙන් පැය 12ක් ප්‍රශ්න කෙරේ", "News Content": "පාර්ලිමේන්තු මන්ත්‍රී දුමින්ද සිල්වාගෙන් අපරාධ පරීක්ෂණ දෙපාර්තමේන්තුව අදත් පැය 6ක කාලයක් ප්‍රශ්න කර ප්‍රකාශ සටහන් කරගෙන තිබේ.සමන්ත කුමාර නොහොත් වෙලේසුදා විසින් හෙළි කළ කරුණු මත පදනම්ව දුමින්ද සිල්වාගෙන් රහස් පොලීසිය ප්‍රශ්නකිරීම ආරම්භ කළේය.ඒ අනූව ඊයේ පැය 6ක් ඔහුගෙන් ප්‍රශ්න කළ බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පැවසූ අතර අදත් පැය 6ක් ඔහුගෙන් ප්‍රශ්න කර තිබේ.ඊයේ සිදුකළ ප්‍රශ්න කිරීම්වලට අදාළව අදත් එසේ ප්‍රශ්න කර ප්‍රකාශ සටහන් කරගෙන ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=49285", "Category": null, "Parent URL": null}