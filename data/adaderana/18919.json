{"Source": "Adaderana", "Timestamp": "September 23, 2011 03:36 pm", "Headline": "ලක්ෂ 46 ක දුරකථන සමග ගුවන් තොටුපළේදී කොටුවෙයි", "News Content": "නීති විරෝධී ලෙස මෙරටට රැගෙන ආ ජංගම දුරකථන තොගයක් සමඟ ශ්‍රී ලාංකිකයෙකු ගුවන්තොටුපළ රේගුව විසින් අත්අඩංගුවට ගෙන තිබේ. අද(23) පෙරවරුවේ ඩුබායිහි සිට පැමිණි මෙම පුද්ගලයා අත් අඩංගුවට ගත් බව ගුවන්තොටුපළ රේගු ප්‍රකාශකයෙකු පැවසුවේය. ඔහු ළඟ තිබී ජංගම දුරකථන 764ක් රේගු භාරයට ගෙන ඇත. එහි වටිනාකම රුපියල් ලක්ෂ 46ක් ලෙස ගණන් බලා ඇති බව රේගු ප්‍රකාශකයා ප්‍රකාශ කළේය.", "URL": "https://sinhala.adaderana.lk/news.php?nid=18919", "Category": null, "Parent URL": null}