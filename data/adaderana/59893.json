{"Source": "Adaderana", "Timestamp": "May 7, 2016 11:22 am", "Headline": "  බැකෝව මාස 4ක් එතැනමයි - ප්‍රා.ලේකම්ගේ වචන පුස්සක් වෙලා!", "News Content": "මාතලේ, පල්ලේපොල ප්‍රාදේශීය සභාවට අයත් බැකෝ යන්ත්‍රයක් 2015.12.15 දින පුද්ගලික වැඩකට යන අතරතුරදී පල්ලේපොල, කොබ්බැවැහැර ප්‍රදේශයේ දී කන්දක් පහලකට පෙරළී පහල තිබු නිවසක් මතට පෙරළී තිබිණ.නිවසේ සිටි කුඩා දරුවන් 3ක් සහ මවකගේ ජිවිත අනුනවයෙන් එදා බේරී තිබිණ.එදින ප්‍රාදේශීය සභාවේ ලේකම් යූ. එච්. ආර්. කේ. කපුකොටුව මහත්මිය පැමිණ මේ පවුලට කඩිනමින් නව නිවසක් හදා දෙන බව පවසා එතෙක් තාවකාලිකව එම පවුලේ පිරිස පුස්තකාල ගොඩනැගිල්ලේ පදිංචි කරවා ඇත.එදා සිට මේ දක්වා ප්‍රාදේශීය සභාවෙන් නිවාස හැදීම නැතත් නිවස මතට කඩා වැටී ඇති බැකෝව ඉවත්කරගෙන නැති බව නිවෙස් හිමි ශියානි පුෂ්පලතා දිසානායක මහත්මිය කියයි.මේ පිළිබඳව විමසීමට යද්දී ලේකම්වරිය පිළිතුරක් නොදී මුදල් නැති බව පවසන බව කියයි.මේ පිළිබඳව පල්ලේපොල ප්‍රාදේශීය සභාවේ ලේකම් යූ. එච්. ආර්. කේ. කපුකොටුව මහත්මියගෙන් විමසීම් කළ විට ඇය කියා සිටියේ අදාළ බැකෝව ගොඩට ගැනීමට නොහැකි යැයි ඉංජිනේවරුවන් පවසන බවයි.ඡායා රූ - කාංචන කුමාර ආරියදාස", "URL": "https://sinhala.adaderana.lk/news.php?nid=59893", "Category": null, "Parent URL": null}