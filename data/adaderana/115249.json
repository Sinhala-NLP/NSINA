{"Source": "Adaderana", "Timestamp": "July 29, 2019 10:45 am", "Headline": "රාජස්ථානයට මෝසම් වැසි-22ක් ජීවිතක්ෂයට", "News Content": "ඉන්දියාවට බලපා ඇති මෝසම් වැසි හේතුවෙන් රාජස්ථාන් ප්‍රාන්තයේ පුද්ගලයින් 22කු ජීවිතක්ෂයට පත්ව ඇති බව ඉන්දීය මාධ්‍ය වාර්තා කරයි. මේ වනවිට ඇසාම් සහ බිහාර් ප්‍රාන්ත වලට බලපා ඇති ගංවතුර තත්වය හේතුවෙන් පුද්ගලයින් 200කට අධික පිරිසක් ජීවිතක්ෂයට පත්ව ඇති බවයි වාර්තා වෙයි. පසුගිය දින 03 තුළ රාජස්ථාන්හි නැගෙනහිර හා බටහිර ප්‍රදේශවලට බලපෑ තද වැසි හේතුවෙන් ප්‍රාන්තයේ ගංවතුර තත්වයක් හටගෙන ඇති බව ඉන්දීය මාධ්‍ය වාර්තා කළේය. ජනතාවගේ නිවාස පමණක් නොව රෝහල්, පොලිස් ස්ථාන සහ වෙළඳ සැල්ද ජලයෙන් යටවී ඇති බව වාර්තා වෙයි.", "URL": "https://sinhala.adaderana.lk/news.php?nid=115249", "Category": null, "Parent URL": null}