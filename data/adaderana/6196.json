{"Source": "Adaderana", "Timestamp": "January 23, 2010 01:14 pm", "Headline": "මැතිවරණ පැමිණිලි වෙනුවෙන් විශේෂ මධ්‍යස්ථානයක්", "News Content": "මැතිවරණ දිනයේ ලැබෙන පැමිණිලි වෙනුවෙන් විශේෂ මධ්‍යස්ථානයක් පිහිටුවන බව මැතිවරණ කොමසාරිස් දයානන්ද දිශානායක මහතා පවසයි. එම මධ්‍යස්ථානයට මැතිවරණ මහලේකම් කාර්යාලයේ නිලධාරීන් මෙන්ම පොලිස් නිලධාරීන් ද අනුයුක්ත කරන බවද ඊට අමතරව දේශපාලන පක්ෂ නියෝජනය කරන නියෝජිතයින්ට ද එම මධ්‍යස්ථානයේ රැඳී සිටීමට අවස්ථාව හිමිවන බවද මැතිවරණ කොමසාරිස්වරයා සඳහන් කරයි. ජනාධිපතිවරණ දිනයේ පෙරවරු 7 සිට පස්වරු 4 දක්වා ක්‍රියාත්මක මෙම මධ්‍යස්ථානය සඳහා දුරකතන අංක 0112 877629 , 0112 877630, 0112 877631 ඔස්සේ පැමිණිලි ඉදිරිපත් කළ හැකිය.", "URL": "https://sinhala.adaderana.lk/news.php?nid=6196", "Category": null, "Parent URL": null}