{"Source": "Adaderana", "Timestamp": "January 22, 2019 07:27 am", "Headline": "මත්පෙති තොගයක් සමඟ පුද්ගලයෙක් පැලවත්තේ දී අල්ලයි", "News Content": "මත්පෙති සමඟ සැකකරුවෙකු පැලවත්ත ප්‍රදේශයේ දී රාජගිරිය පෙලිස් විශේෂ කාර්ය බලකා නිලධාරීන් විසින් ‍අත්අඩංගුවට ගෙන තිබේ. ඊයේ(21) සවස 4 ට පමණ මෙම වැටලීම සිදු කර ඇත. මෙහිදී මත්පෙති 1695 ක් සමඟ සැකකරුවෙකු අත්අඩංගුවට ගෙන වැඩිදුර පරීක්ෂණ සඳහා පොලිස් මත්ද්‍රව්‍ය කාර්යාංශය වෙත බාර දී තිබේ. අත්අඩංගුවට පත් සැකකරු වයස අවුරුදු 34 ක් වු බත්තරමුල්ල ප්‍රදේශයේ පදිංචිකරුවෙකි. සැකකරු අද(22) දින කඩුවෙල මහේස්ත්‍රාත් අධිකරණයට ඉදිරිපත් කිරීමට නියමිතයි. පොලිස් මත්ද්‍රව්‍ය කාර්යාංශය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=102799", "Category": null, "Parent URL": null}