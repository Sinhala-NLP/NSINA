{"Source": "Adaderana", "Timestamp": "July 22, 2014 10:29 am", "Headline": "කුඩු සමග බොරැල්ලෙන් 3ක් මාට්ටු", "News Content": "හෙරොයින් මත්කුඩු ළඟ තබාගෙන සිටි කාන්තාවන් දෙදෙනෙකු සහ තවත් පුද්ගලයෙකු බොරැල්ල ප්‍රදේශයේ දී අත්අඩංගුවට ගෙන තිබේ. වලාන මධ්‍යම දුෂණ මර්දන ප්‍රහාරක ඒකකයේ නිලධාරින් සිදුකළ පරීක්ෂාවකදී අදාළ හෙරොයින් සමග සැකකරුවන් අත්අඩංගුවට ගෙන ඇති බව පොලීසිය සඳහන් කළේය. ඔවුන් සතුව තිබී හෙරොයින් මත්ද්‍රව්‍ය ග්‍රෑම් දෙකයි මිලිග්‍රෑම් 50ක් පොලීසිය විසින් සොයාගෙන ඇත. සැකකරුවන් අද මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44837", "Category": null, "Parent URL": null}