{"Source": "Adaderana", "Timestamp": "November 18, 2016 08:52 am", "Headline": " සාලාව වැසියන්ට  මිලියන 875ක සහන දීලා ", "News Content": "සාලාව යුද හමුදා කඳවුරේ ඇති වූ පිපුරුමෙන් හානියට පත් පුද්ගලයින්ට සහන සැලසීම සඳහා රුපියල් මිලියන 875ක මුදලක් මේ වන විට වැය කර ඇති බව ආපදා කළමනාකරණ අමාත්‍යංශය පවසයි.නිවේදනයක් නිකුත් කරමින් එම අමාත්‍යංශය පෙන්වා දෙන්නේ තක්සේරු දෙපාර්තමේන්තුවේ තක්සේරු වටිනාකම් අනුව සහන සැලසීම සඳහා රජය රුපියල් මිලියන 1279ක මුදලක් වෙන් කර ඇති බවයි.දේපල හානි හේතුවෙන් අවතැන්වූවන්ට රුපියල් 50000 බැගින් ඔක්තෝබර් මාසය තෙක් දීමනාවක් ලබාදීම, නිවාස ප්‍රතිසංස්කරණය සඳහා මුදල් ලබාදීම යන කරුණු සඳහා රුපියල් මිලියන 860ක පමණ මුදලක් වැය වී තිබේ.ඊට අමතරව ස්වයං රැකියා ලාභින් සඳහා රුපියල් 10,000ක දිමනාවක් ලබාදීම ඇතුළු කරුණු සඳහා තවත් රුපියල් මිලියන 15ක මුදලක් වැය කර ඇති බව ආපදා කළමනාකරණ අමාත්‍යාංශය නිකුත් කළ නිවේදනයේ දැක්වෙයි.මේ අතර පිපුරුමෙන් නිවාස හා වෙළෙඳසැල් හානි වූ පිරිසක් තමන්ට කඩිනමින් වන්දි ලබා දෙන ලෙස ඉල්ලා කොළඹ කොටුව ලෝටස් වටරවුම ප්‍රදේශයේදී විරෝධතාවක නිරත වුණි.", "URL": "https://sinhala.adaderana.lk/news.php?nid=66133", "Category": null, "Parent URL": null}