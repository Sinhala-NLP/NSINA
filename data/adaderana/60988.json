{"Source": "Adaderana", "Timestamp": "June 11, 2016 02:10 pm", "Headline": "විභාගයට පෙර පීඩාවට පත් ළමුන් ගැන හිතන්න - අකිලට ලිපියක්", "News Content": "ආපදා හේතුවෙන් පීඩාවට පත් වූ මෙවර අධ්‍යයන පොදු සහතික පත්‍ර උසස් පෙළ විභාගය මුහුණදිමට නියමිත සිසුන්ට සහන සලසාදීමට කටයුතු කළ යුතු බව අධ්‍යාපන කළමනාකරණ සහකාර නිළධාරින්ගේ ඒකාබද්ධ සංගමය පවසයි.එම සංගමයේ සභාපති අජිත් කේ. තිලකරත්න මහතා අධ්‍යාපන අමාත්‍ය අකිල විරාජ් කාරියවසම් මහතා වෙත ලිපියක් යොමු කරමින් පවසා ඇත්තේ විශේෂයෙන්ම එම දරුවන්ගේ මානසික මට්ටම පිළිබඳ සිතා බැලිය යුතු බවයි.පැවැති අයහපත් කාලගුණ තත්ත්වය සහ සාලාව යුධ හමුදා කඳවුරේ ඇති වු තත්ත්වය මත ඇතිවූ ආපදා හේතුවෙන් සිය පවුලේ සාමාජිකයින් නිවාස සහ අනෙකුත් දෑ අහිමිවීම හේතුවෙන් දරුවන් යහපත් මානසික මට්ටමක සිටී ද යන්න සම්බන්ධයෙන් ගැටළුවක් පවතින බව ඔහු පවසයි.මේ හේතුවෙන් එම ආපදා තත්ත්වයට මුහුණ පෑ මෙවර ශිෂ්‍යත්ව විභාගයට සහ උසස් පෙළ විභාගයට සහභාගීවන දරුවන්ට සහනදායි වැඩපිළිවෙළක් ක්‍රියාවට නංවන ලෙස අජිත් කේ. තිලකරත්න මහතා අමාත්‍යවරයාගෙන් ඉල්ලීමක් කරයි.", "URL": "https://sinhala.adaderana.lk/news.php?nid=60988", "Category": null, "Parent URL": null}