{"Source": "Adaderana", "Timestamp": "March 10, 2015 09:01 am", "Headline": "ජනපති අද කැමරන් හමුවෙයි", "News Content": "ජනාධිපති මෛත්‍රීපාල සිරිසේන මහතා අද(10) දිනයේ බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා මුණගැසීමට නියමිතව තිබේ. පොදු රාජ්‍ය මණ්ඩලයීය සැමරුම් දින උළෙලට සහභාගී වීම සඳහා බ්‍රිතාන්‍යයට ගොස් සිටින ජනාධිපතිවරයා අද දිනයේ දෙරට අතර ද්වීපාර්ශවික සාකච්ඡා පැවැත්වීමට නියමිත බව ජනාධිපති මාධ්‍ය අංශය සඳහන් කළේය. පොදුරාජ්‍ය මණ්ඩලයීය සැමරුම් දින උළෙල ඊයේ පස්වරුවේ ඉතා උත්කර්ෂවත් අන්දමින් පවත්වා තිබේ.බ්‍රිතාන්‍යය එළිසබෙත් මහරැජිණගේ ප්‍රධානත්වයෙන් මෙම සැමරුම් උත්සවය පැවැත්වු අතර ඊට පොදුරාජ්‍ය මණ්ඩලයීය මහලේකම් කමලේශ් ශර්මා මහතා සහභාගී වු බව ජනාධිපති මාධ්‍ය අංශය සඳහන් කළේය.පොදුරාජ්‍ය මණ්ඩලයීය සැමරුම් උළෙලට සමගාමීව ඊයේ පෙරවරුවේ වෙස්ට්මිනිස්ටර්ස් ඇබේ දේවස්ථානයේ පැවති විශේෂ දේව මෙහෙය සඳහා ද ජනාධිපති මෛත්‍රීපාල සිරිසේන මහතා සහභාගී වී තිබේ.", "URL": "https://sinhala.adaderana.lk/news.php?nid=49848", "Category": null, "Parent URL": null}