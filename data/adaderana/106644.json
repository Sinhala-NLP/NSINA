{"Source": "Adaderana", "Timestamp": "March 24, 2019 06:38 am", "Headline": "මිරිජ්ජවිල තෙල් පිරිපහදු සංකීර්ණයේ-සිමෙන්ති කර්මාන්තශාලාවේ ඉදිකිරීම් අද ඇරඹෙයි", "News Content": "මෙරට සිදුකෙරෙන දැවැන්තම ආයෝජනය වන හම්බන්තොට මිරිජ්ජවිල තෙල් පිරිපහදු සංකීර්ණයේ සහ සිමෙන්ති කර්මාන්තශාලාවේ ඉදිකිරීම් අද (24) ආරම්භ වීමට නියමිතය. හම්බන්තොට මිරිජ්ජවිල අපනයන සැකසුම් කලාපයේදී අග්‍රාමත්‍ය රනිල් වික්‍රමසිංහ මහතාගේ ප්‍රධානත්වයෙන් එම කටයුතු ආරම්භ කිරීමට නියමිත බව රජයේ ප්‍රවෘත්ති දෙපාර්තමේන්තුව සඳහන් කළේය. අක්කර 200ක භූමි භාගයක ඉදිකෙරෙන නව තෙල් පිරිපහදුවේ ඉදිකිරීම් මාස 44ක කාලයක් තුළත් අක්කර 64ක භූමියක් පුරා ඉදිකෙරෙන සිමෙන්ති කර්මාන්තශාලාව මාස 18ක් ඇතුළතත් ඉදිකර අවසන් කිරීමට නියමිතය. මේ අතර මෙම උත්සවය සඳහා සහභාගී වීමට ඕමාන් ඛනිජ තෙල් සහ ස්වභාවික වායු පිළිබද අමාත්‍ය ආචාර්ය මොහොමඩ් හමාඩ් අල් රූමි මහතා ඇතුළු දූත පිරිසක් දිවයිනට පැමිණ ඇත.", "URL": "https://sinhala.adaderana.lk/news.php?nid=106644", "Category": null, "Parent URL": null}