{"Source": "Adaderana", "Timestamp": "February 20, 2017 10:22 am", "Headline": "පොලිස්පති ජපානයට ", "News Content": "පොලිස්පති පූජිත් ජයසුන්දර මහතා ජපානය බලා පිටත්ව ගොස් ඇති බව වාර්තා වෙයි. ජපානයේ ටෝකියෝ නුවර පැවැත්විමට නියමිත 22 වන ආසියා - පැසිෆික් මත්ද්‍රව්‍ය මෙහෙයුම් බලාත්මක කිරිමේ සමුළුවට සහභාගීවිම සඳහා ඔහු අද (20) අළුයම දිවයිනෙන් පිටත්ව ගිය බව පොලිස් මූලස්ථානය සඳහන් කරයි. එම සමුළුව අද සිට ලබන 24 වනදා දක්වා පැවැත්විමට නියමිතයි. එබැවින් අද සිට ලබන 21 වනදා දක්වා වැඩබලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති සී.ඩී. වික්‍රමරත්න මහතා පත් කර ඇති අතර 22 වනදා සිට 24 වනදා දක්වා කාලය තුළ වැඩබලන පොලිස්පති ලෙස ජ්‍යෙෂ්ඨ නියෝජ්‍ය පොලිස්පති එස්.එම් වික්‍රමරත්න මහතා පත් කර ඇති බව පොලිස් මුලස්ථානය සඳහන් කරයි.", "URL": "https://sinhala.adaderana.lk/news.php?nid=69862", "Category": null, "Parent URL": null}