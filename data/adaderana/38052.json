{"Source": "Adaderana", "Timestamp": "October 10, 2013 04:27 pm", "Headline": "පුද්ගලයින් 2ක් ඝාතනය කළ 2ට මරණ දඬුවම් ", "News Content": "පුද්ගල ඝාතන 02ක් සම්බන්ධයෙන් වරදකරුවන් වු එකම පවුලේ සහෝදරයින් දෙදෙනෙකුට මොණරාගල පළාත්බද මහාධිකරණය විසින් මරණ දඬුවම නියම කර තිබේ. 1997 වසරේ ඇතිමලේ ප්‍රදේශයේ දී මෙම ඝාතන සිදුකර තිබු බව සඳහන් වෙයි. ඒ සම්බන්ධයෙන් ඇතිමලේ ප්‍රදේශයේම පදිංචි එකම පවුලේ පුද්ගලයින් දෙදෙනෙකුට චෝදනා එල්ලවී තිබුණි. දීර්ඝ නඩු විභාගයකින් පසුව අද(10) දිනයේ සැකකරුවන් දෙදෙනා අදාළ ඝාතන වලට වරදකරුවන් කරමින් මොණරාගල පළාත්බද මහාධිකරණ විනිසුරු ගිහාන් එච්. කුළතුංග මහතා ඔවුන්ට මරණ දඬුවම නියම කළ බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=38052", "Category": null, "Parent URL": null}