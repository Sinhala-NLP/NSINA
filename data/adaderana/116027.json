{"Source": "Adaderana", "Timestamp": "August 8, 2019 06:49 am", "Headline": "තක්සේරු දෙපාර්තමේන්තුවේ නිලධාරීන් අද මත්තලට", "News Content": "මත්තල ජාත්‍යන්තර ගුවන්තොටුපලේ අංගනයක වී ගබඩා කිරීමෙන් එයට සිදුව ඇති පාඩුව පිළිබඳව තක්සේරු කිරිම සඳහා තක්සේරු දෙපාර්තමේන්තුවේ නිලධාරින් පිරිසක් අද පෙරවරුවේ මත්තල ගුවන්තොටුපලට යාමට නියමිත බව ජනාධිපති කොමිෂන් සභාව සඳහන් කළේය. ජනාධිපති කොමිෂන් සභාවේ පොලිස් ඒකකයේ නිළධාරින් පිරිසක් සමඟ ඔවුන් අද පෙරවරු 08.30ට මත්තල ගුවන්තොටුපල වෙත යාමට නියමිතයි. මත්තල ජාත්‍යන්තර ගුවන්තොටුපලේ වී ගබඩා කිරිම හේතුවෙන් එහි අංගනයකට හානි සිදු වී ඇති බවට ලැබුණු පැමිණිල්ලකට අනුව ජනාධිපති පරික්ෂණ කොමිෂන් සභාව විමර්ශණයක් සිදු කළ අතර එහිදී යම් හානියක් සිදුව ඇති බවට නිරික්ෂණය කර ඇත. අදාල හානිය ගණනය කර වාර්තාවක් ලබා දෙන ලෙස තක්සේරු දෙපාර්තමේන්තුවට සිදු කළ දැනුම්දීමකට අනුව අද දිනයේ එම තක්සේරුව සිදු කිරිමට නියමිත බව ජනාධිපති පරික්ෂණ කොමිෂන් සභාව සඳහන් කළේය.", "URL": "https://sinhala.adaderana.lk/news.php?nid=116027", "Category": null, "Parent URL": null}