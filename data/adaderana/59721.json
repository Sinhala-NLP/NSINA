{"Source": "Adaderana", "Timestamp": "May 2, 2016 08:17 am", "Headline": " අධිවේගයේ නොමිලේ යන්න දීපු කාලය අහවරයි", "News Content": "දක්ෂිණ අධිවේගී මාර්ගයේ නොමිලේ ගමන් කිරීමට ලබාදී තිබූ කාලය ඊයේ(01) මධ්‍යම රාත්‍රියෙන් අවසන් වූ බව මාර්ග සංවර්ධන අධිකාරිය පවසයි.මැයි දින රැළිවලට සහභාගීවන ජනතාවගේ පහසුව සඳහා ඊයේ උදෑසන 06.00 සිට මධ්‍යම රාත්‍රිය දක්වා දක්ෂිණ අධිවේගී මාර්ගයේ නොමිලේ රථ වාහන ධාවනය කිරීමට අවස්ථාව උදාකර දී තිබුණි.කෙසේ වෙතත් මධ්‍යම රාත්‍රියෙන් අනතුරුවත් විශාල පිරිසක් දක්ෂිණ අධිවේගී මාර්ගය භාවිතා කර ඇති අතර එම පිරිස් මුදල් නොගෙවා දක්ෂීණ අධිවේගී මාර්ගයෙන් පිටවීමට උත්සහ කර ඇති බව වාර්තා වෙයි.එහෙත් ඊයේ මධ්‍යම රාත්‍රියෙන් අනතුරුව කිසිඳු වාහනයකට මුදල් නොගෙවා දක්ෂිණ අධිවේගී මාර්ගයේ ගමන් කළ නොහැකි බව මාර්ග සංවර්ධන අධිකාරිය සඳහන් කළේය.", "URL": "https://sinhala.adaderana.lk/news.php?nid=59721", "Category": null, "Parent URL": null}