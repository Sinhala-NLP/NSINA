{"Source": "Adaderana", "Timestamp": "March 9, 2010 07:34 am", "Headline": "බලය බෙදීමේ ක්‍රමයක් අවශ්‍යයි", "News Content": "සියලු ජනකොටස් වල ගැටලු වලට විසඳුම් ලබාදීම සඳහා බලය බෙදා හැරීමේ ක්‍රමවේදයක් අවශ්‍ය බව අධිකරණ හා නීති ප්‍රතිසංස්කරණ අමාත්‍ය මිලින්ද මොරගොඩ මහතා පවසයි. යුද්ධය නිමා වීමෙන් පසුව රජය මේ සම්බන්ධයෙන් මනා අවබෝධයකින් සිටින බව අමාත්‍යවරයා සඳහන් කරයි. මුස්ලිම් නියෝජිත පිරිසක් සමග කොළඹ පැවති විශේෂ සාකච්ඡාවකට එක්වෙමින් මිලින්ද මො‍රගොඩ අමාත්‍යවරයා මේ අදහස් පළ කළේය. උතුරු නැගෙනහිර මෙන්ම කොළඹ වාසය කරන මුස්ලිම් ජනතාවට පවතින ප්‍රශ්න ඉදිරි කාලසීමාව තුළ විසඳීම රජයේ ප්‍රමුඛ කාර්යයක් බව අමාත්‍යවරයා මෙහිදි ප්‍රකාශ කළේය.", "URL": "https://sinhala.adaderana.lk/news.php?nid=7147", "Category": null, "Parent URL": null}