{"Source": "Adaderana", "Timestamp": "March 12, 2017 02:29 pm", "Headline": "ප්‍රමුඛතා මංතීරු ක්‍රමයට අදාළ නියමු ව්‍යාපෘතිය අද අරඹයි", "News Content": "කොළඹ පවතින රථවාහන තදබදයට විසඳුමක් ලෙස ක්‍රියාත්මක කිරීමට නියමිත ප්‍රමුඛතා මංතීරු ක්‍රමයට අදාළ නියමු ව්‍යාපෘතියක් අද(12) ආරම්භ කර තිබේ.මහානගර හා බස්නාහිර සංවර්ධන අමාත්‍යාංශය සඳහන් කළේ අද (12)සිට ලබන 19 වැනිදා දක්වා සතියක කාලයක් රාජගිරියේ සිට අයුර්වේද මංසන්ධිය දක්වා සහ ආයුර්වේද මංසන්ධියේ සිට රාජගිරිය දක්වා මෙම නියමු ව්‍යාපෘතිය ක්‍රියාත්මක බවයි.මේ වන විට බත්තරමුල්ල සිට කොළඹ කොටුව දක්වා උදෑසන 7 සිට 9 දක්වා සහ පස්වරු 4 යි 30 සිට 7 දක්වා කාලය තුළ අවම වශයෙන් බස්රථ 150 ත් 180ත් අතර සංඛ්යා වක් ධාවනය වන අතර එම බස්රථවල මගීන් 10,000කට ආසන්න පිරිසක් ගමන් කරන බවට තක්සේරු කර තිබේ.බස්රථ මඟින් සිය ප්‍රවාහන අවශ්‍යතා සපුරාගන්නා එම මගීන්ට ඉතා ඉක්මනින් තම ගමනාන්තය දක්වා ගමන් කිරිමට අවශ්‍ය මාර්ග හා ප්‍රවාහන පහසුකම් සැලසීම මෙම වැඩසටහටන් අරමුණ වී ඇති බවයි මහානගර හා බස්නාහිර සංවර්ධන අමාත්‍යාංශය සඳහන් කළේය.අද(12) සිට සතියක කාලයක් ක්‍රියාත්මක නියමු ව්‍යපෘතියේ දී මෙහිදී පැන නගින ගැටළු හඳුනාගැනීමට අපේක්ෂා කරන අතර එම කටයුතු නිරීක්ෂණය කිරීම සඳහා අද(12) පෙරවරුවේ මහානගර හා බස්නාහිර සංවර්ධන අමාත්‍ය පාඨලී චම්පික රණවක, ප්‍රවාහන අමාත්‍ය නිමල් සිරිපාල ද සිල්වා යන මහත්වරුන් ඇතුළු පිරිසක් ද සහභාගී වූ බව සඳහන්වේ.", "URL": "https://sinhala.adaderana.lk/news.php?nid=70769", "Category": null, "Parent URL": null}