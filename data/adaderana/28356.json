{"Source": "Adaderana", "Timestamp": "October 17, 2012 10:34 am", "Headline": "හෙරොයින් ජාවාරමේ නිරත අයෙක් දැලේ", "News Content": "ගල්කිස්ස, බඩෝවිට ප‍්‍රදේශයේ දී හෙරොයින් ජාවාරමේ නිරතව සිටි පුද්ගලයෙකු අත්අඩංගුවට ගෙන තිබේ. ගල්කිස්ස පොලීසිය ලද තොරතුරක් මත සිදුකළ විමර්ශනයක දී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරු සතුව තිබී හෙරොයින් ග‍්‍රෑම් 5 මිලි ග‍්‍රෑම් 120 ක් පොලීසිය භාරයට ගෙන තිබේ. සැකකරු අද (17) දින ගල්කිස්ස මහේස්ත‍්‍රාත් අධිකරණයට ඉදිරිපත් කිරීමට නියමිතය. ගල්කිස්ස පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28356", "Category": null, "Parent URL": null}