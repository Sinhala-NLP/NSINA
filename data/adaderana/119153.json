{"Source": "Adaderana", "Timestamp": "September 15, 2019 01:45 pm", "Headline": "සුරාසැල් බලපත්‍ර නිකුත් කළේ කෙසේද? මංගල වාර්තාවක් ඉල්ලයි", "News Content": "තම අනුමැතියකින් තොරව සුරාබදු දෙපාර්තමේන්තුව විසින් 2017 සහ 2018 වසර වලදී සුරාසැල් බලපත්‍ර ලබාදී ඇත්තේ කෙසේදැයි වහා පරීක්ෂණයක් පවත්වා සති දෙකක් ඇතුළත වාර්තාවක් ඉදිරිපත් කරන්නැයි මුදල් අමාත්‍ය මංගල සමරවීර මහතා සුරාබදු කොමසාරිස් ජනරාල් එච්.ජී. සුමනසිංහ මහතා වෙත නියෝග කර තිබේ. සුරාබදු දෙපාර්තමේන්තුව විසින් මෙතෙක් අනුගමනය කරන ලද පිළිවෙත අනුව සුරාබදු බලපත්‍රයක් නිකුත් කළ සෑම අවස්ථාවකදීම විෂයභාර අමාත්‍යවරයාගේ අනුමැතියක් ලබාගැනීම හෝ අමාත්‍යවරයා වෙත දැනුම්දීමක් හෝ සිදු කෙරේ. සුරාබදු දෙපාර්තමේන්තුව විසින් 2017 වසරට අලුතින්සුරාබදු බලපත්‍ර 10 ක්ද, 2018 වසරට බලපත්‍ර 74 ක්ද නිකුත් කර ඇත. ඒ සඳහා සුරාබදු ආඥා පනතේ ප්‍රතිපාදනවල සඳහන් පරිදි මුදල් අමාත්‍යවරයාගේ අනුමැතියක් ලබාගෙන හෝ අමාත්‍යවරයා වෙතදැනුම්දීමක් හෝ කර නොමැති බව වාර්තාවේ.සුරාබදු ආඥා පනත යටතේ විෂයභාර අමාත්‍යවරයා විසින් අවශ්‍යයැයි තීරණය කළ අවස්ථාවකදී හේතු දැන්වීමකින් තොරව සුරාබදු බලපත්‍රයක් ප්‍රදානයකිරීමට, අලුත්කිරීමට හෝ අවලංගු කිරීමට අමාත්‍යවරයාවෙත බලය පැවරී ඇත. 2017 හා 2018 වසර වලදී මෙසේ අමාත්‍යවරයාට දැනුම්දීමකින්තොරව ලබාදී ඇති සුරාබදු බලපත්‍ර පිළිබඳව පරීක්ෂණයක් මුදල් අමාත්‍ය මංගල සමරවීරමහතාගේ නියෝගය පරිදි දැනටමත් ආරම්භ කර ඇතැයි සුරාබදු කොමසාරිස් ජනරාල් එච්.ජී.සුමනසිංහ මහතා පැවසීය. සුරාබදු පනතේ විධිවිධාන පරිදි සුදුසුකම් නොමැති අයට බලපත්‍රලබාදී ඇත්නම් නැතහොත් බලපත්‍ර ලබාදීමේදී යම් දූෂණයක් සිදුව ඇති බවට මෙමපරීක්ෂණවලදී තහවුරු වුවහොත් එවන් බලපත්‍ර අවලංගු කිරීමට පියවර ගන්නා බව සුරාබදුකොමසාරිස් ජනරාල් එච්.ජී. සුමනසිංහ මහතා පැවසීය. නවනිෂ්පාදනාගාර බලපත්‍ර කිසිවක් ලබාදී නොමැත - සුරාබදු කොමසාරිස් ජනරාල්සුරාබදු දෙපාර්තමේන්තුව විසින් නව නිෂ්පාදනාගාර බලපත්‍ර හතරක් නිකුත් කිරීමට කටයුතු කරමින්තිබෙන බවට ඇතැම් විද්‍යුත් හා මුද්‍රිත මාධ්‍යවල ප්‍රචාරය වූ වාර්තාව සම්පූර්ණඅසත්‍යයකි. මෙම වසර තුළ මත්පැන් නිෂ්පාදනාගාර බලපත්‍ර කිසිවක් සුරාබදුදෙපාර්තමේන්තුව විසින් නිකුත් කර නොමැති බව සුරාබදු කොමසාරිස් ජනරාල් එච්.ජී.සුමනසිංහ මහතා අවධාරණය කරයි.", "URL": "https://sinhala.adaderana.lk/news.php?nid=119153", "Category": null, "Parent URL": null}