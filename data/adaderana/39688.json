{"Source": "Adaderana", "Timestamp": "December 18, 2013 05:15 pm", "Headline": "මළ සිරුරක් හමුවෙයි ", "News Content": "මහවෙල - රුසිගම පල්ලේපොළ ප්‍රදේශයේ කුඹුරක තිබී ඝාතනයට ලක්වු පුද්ගලයෙකුගේ මළ සිරුරක් සොයාගෙන තිබේ. මහවෙල පොලීසියට ලැබුණු තොරතුරකට අනුව සිදුකළ විමර්ශනයක දී මෙම පුද්ගල මළ සිරුර සොයාගත් බව පොලීසිය සඳහන් කළේය. ඝාතනයට ලක්වු පුද්ගලයාගේ ශරීරයේ කැපුම් තුවාල කිහිපයක් ද දක්නට ලැබුණු බව පොලීසිය පැවසීය. මෙලෙස මියගොස් ඇත්තේ 47 හැවිරිදි පල්ලේපොළ ප්‍රදේශයේ පදිංචිකරුවෙකු බව සඳහන් වෙයි. මහවෙල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39688", "Category": null, "Parent URL": null}