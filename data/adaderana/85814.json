{"Source": "Adaderana", "Timestamp": "March 16, 2018 04:02 pm", "Headline": "මඟ වැරදුන කැබ් රථය නිවසක් තුළට-මඟුලක් නිසා නිවැසියන් බේරෙයි(ඡායාරූප සහිතයි)", "News Content": "වත්තේගම, අමුණුගම ප්‍රදේශයේ මාර්ගයේ ධාවනය වෙමින් තිබු කැබ් රථයක් අද(16) දහවල් මාර්ගයේ එක් පසක තිබු නිවසක් තුළට කඩා වැදී තිබේ. මෙම අනතුරින් නිවසට බරපතළ හානි සිදුව ඇත. අනතුර සිදුවීමට සුළු වේලාවකට පෙර අදාළ නිවසේ හිමියන් මංගල්‍යයක් සඳහා පිටත්ව ගොස් ඇති අතර ඔවුන්ගේ ජිවිත ඒ අනුව අනතුරින් වැළකී ඇති බව අද දෙරණ ප්‍රාදේශීය වාර්තාකරු පවසයි. කැබ් රථයේ රියදුරට නින්ද යෑම නිසා මෙම අනතුර සිදුව ඇති බව පොලීසිය පවසයි. අදාළ කැබ් රථය රාජ්‍ය අංශයට අයත් බව ද පොලීසිය සඳහන් කරයි. සිදුවීම සම්බන්ධයෙන් වත්තේගම පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=85814", "Category": null, "Parent URL": null}