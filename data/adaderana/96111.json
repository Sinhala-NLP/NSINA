{"Source": "Adaderana", "Timestamp": "September 14, 2018 10:38 pm", "Headline": "2020 කඩයිම රටේ අනාගතය තීන්දු කරනවා", "News Content": "දේශපාලඥයින් ආත්මාර්තකාමී නොවී පරාර්තකාමීව ජනතා සේවයට කැපවිය යුතු බව අමාත්‍ය සජිත් ප්‍රේමදාස මහතා පවසයි. අම්පාර පදියතලාව ප්‍රදේශයේ පැවති උත්සවයකට එක් වෙමින් අමාත්‍යවරයා මේ බව ප්‍රකාශ කළේය. අම්පාර පදියතලාව ප්‍රදේශයේ ඉදිකළ පදියතලාව ගම්මානය ජනතා අයිතියට පත් කිරීම සජිත් ප්‍රේමදාස අමාත්‍යවරයාගේ ප්‍රධානත්වයෙන් පැවැත් විය. එහිදී අදහස් දැක්වූ අමාත්‍යවරයා සඳහන් කළේ තිබෙන පාලනය ඉදිරියට ගෙනයනවාද නැතිනම් නව පාලනයක් ගෙන ඒනවාද යන්න සම්බන්ධයෙන් මේ දිනවල කතා වන බවත් මහජන සේවය යනු ආත්මාර්කාමී නොවී පරාර්තකාමී වීම බවද ඒ මහතා පැවසීය. 2020 කඩයිම රටේ අනාගතය තීන්දු කරන කඩයිමක් බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96111", "Category": null, "Parent URL": null}