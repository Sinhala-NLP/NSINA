{"Source": "Adaderana", "Timestamp": "May 30, 2018 11:25 am", "Headline": "ලක්ෂ 29 ක් වටින කේරළ ගංජා සමඟ සැකකරුවන් 2ක් අත්අඩංගුවට", "News Content": "මන්නාරම පොලිස් වසමේ මඩුතුඩුවාව හන්දියේ දී වැටලීමක් සිදු කර කේරළ ගංජා කිලෝ ග්‍රෑම් 24 යි ග්‍රෑම් 180 ක් යතුරුපැදියකින් ප්‍රවාහනය කළ සැකකරුවන් දෙදෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගත් ගංජා තොගයෙහි වටිනාකම රුපියල් ලක්ෂ 29 කට අධික බව පොලීසිය සඳහන් කරයි. අද(30) අළුයම 12.45ට පමණ මෙම වැටලීම සිදු කර තිබේ. තිරුතේප්පු, පේසාලෛ පදිංචි වයස අවුරුදු 27 ක් වු මනෝජ් ඇන්තනී නැමති පුද්ගලයෙකු හා එම ප්‍රදේශයේම පදිංචි ජෙගනාදන් මෙලර්කුමාර් නැමති වයස අවුරුදු 24 ක් වු තරුණයෙකු පොලීසිය විසින් මෙලෙස අත්අඩංගුවට ගෙන ඇත. සැකකරුවන් අද දින මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. පොලිස් මත්ද්‍රව්‍ය කාර්යාංශය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=90063", "Category": null, "Parent URL": null}