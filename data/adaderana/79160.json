{"Source": "Adaderana", "Timestamp": "October 26, 2017 08:49 pm", "Headline": "අවසන් විසඳුම ගැන කතා කරන්න වෛද්‍යවරු ජනපතිගෙන් වෙලාවක් ඉල්ලති", "News Content": "සයිටම් අර්බුදයට ලබාදීමට නියමිත අවසන් විසඳුම පිළිබඳ සාකච්ඡා කිරීම සඳහා අවස්ථාවක් ලබාදෙන ලෙස රජයේ වෛද්‍ය නිලධාරීන්ගේ සංගමය ජනාධිපතිවරයාගෙන් ඉල්ලීමක් සිදුකර තිබේ.ජනාධිපති මෛත්‍රීපාල සිරිසේන මහතා වෙත ලිපියක් යොමු කරමින් රජයේ වෛද්‍ය නිලධාරීන්ගේ සංගමයේ ලේකම් වෛද්‍ය හරිත අලුත්ගේ මහතා විසින් එම ඉල්ලීම සිදුකර ඇත.සයිටම් ආයතනය සම්බන්ධ ගැටලුවට සැමට පිළිගත හැකි මට්ටමේ විසඳුමක් ලබාදෙන බව පසුගියදා ජනාධිපතිවරයා පැවසීය.ඒ අනුව ජනාධිපතිවරයා විසින් ඉදිරිපත් කිරීමට නියමිත විසඳුම රට තුළ පිළිගැනීමක් ඇති විසඳුමක් වීම තහවුරු කිරීම සඳහා සාකච්ඡා කිරීමට සිය සංගමයට අවස්ථාව ලබාදෙන ලෙස හරිත අලුත්ගේ මහතා ජනාධිපතිවරයා වෙත යොමු කළ ලිපියේ සඳහන් කර තිබේ.", "URL": "https://sinhala.adaderana.lk/news.php?nid=79160", "Category": null, "Parent URL": null}