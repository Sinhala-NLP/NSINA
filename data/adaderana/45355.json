{"Source": "Adaderana", "Timestamp": "August 14, 2014 02:02 pm", "Headline": "පලස්තීනයට අමෙරිකානු ඩොලර් මිලියනයක් දෙනවා", "News Content": "පලස්තීනයට අමෙරිකානු ඩොලර් මිලියනයක ආධාර මුදලක් ලබාදෙන බව ජනාධිපති මහින්ද රාජපක්ෂ මහතා පවසයි. පලස්තීනය හා ඊශ්‍රායලය අතර මේදිනවල ගැටුම් පවති. මේ නිසා දෙපාර්ශවයේම හමුදා හා සිවිල් වැසියන් ගණනාවක් මියගොස් තවත් විශාල පිරිසක් තුවාල ලබා සිටිති. මෙම ගැටුම්වලට විරෝධය පළ කර මෑතකදී ජනතා විමුක්ති පෙරමුණ අමෙරිකානු තානාපති කාර්යාලය ඉදිරිපිට විරෝධතාවයක් ද පැවැත්වූ අතර ඊයේ තව්ෆික් ජමාද් සංවිධානය ද මාළිගාවත්තේ විරෝධතා පවත්වන ලදී.", "URL": "https://sinhala.adaderana.lk/news.php?nid=45355", "Category": null, "Parent URL": null}