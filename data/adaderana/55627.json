{"Source": "Adaderana", "Timestamp": "December 9, 2015 05:47 pm", "Headline": "කුවෙට්හි අතරමංවී සිටි තවත් පිරිසක් ලංකාවට!", "News Content": "කුවේට්හි අතරමංව සිටි තවත් ශ්‍රී ලාංකිකයින් පිරිසක් දිවයිනට පැමිණ තිබේ.ශ්‍රී ලංකන් ගුවන් සේවයට අයත් යු.එල්.230 දරණ ගුවන් යානයෙන් අද උදෑසන 6.45ට පමණ ශ්‍රී ලාංකේය ගෘහ සේවිකාවන් 83 දෙනෙකු දිවයිනට පැමිණි බව ශ්‍රී ලංකා විදේශ සේවා නියුක්ති කාර්යාංශය සඳහන් කළේය.අදාළ කාන්තාවන් අනුරාධපුර, මඩකළපුව, මාතලේ, කුරුණෑගල, මහනුවර සහ තංගල්ල යන ප්‍රදේශවල පදිංචිකරුවන් බව වාර්තාවෙයි.මොවුන් කුවේට්හි විදේශ රැකියාවලට ගොස් විවිධ කරදර හිරිහැරවලට ලක්ව එරට ශ්‍රී ලංකා තානාපති කාර්යාලයේ රැඳී සිට ඇති බව සඳහන්ය.පසුව අමාත්‍ය තලතා අතුකෝරාල මහත්මියගේ උපදෙස් මත මොවුන් මෙරටට ගෙන්වා ගැනීමට පියවර ගෙන තිබේ.", "URL": "https://sinhala.adaderana.lk/news.php?nid=55627", "Category": null, "Parent URL": null}