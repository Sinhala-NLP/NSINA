{"Source": "Adaderana", "Timestamp": "May 18, 2018 08:21 am", "Headline": "ගිනිඅවි තුනක් සමඟ පුද්ගලයන් තුනක් අත්අඩංගුවට ", "News Content": "වැල්ලවාය,සියඹලාණ්ඩුව සහ බුත්තල පොලිස් ස්ථානවල නිලධාරීන් විසින් සිදු කළ වැටලීමකදී නීති විරෝධීව මෙරට නිෂ්පාදනය කරන ලද ගිනිඅවි තුනක් සමඟ පුද්ගලයන් තිදෙනෙකු අත්අඩංගුවට ගැනීමට සමත් වී තිබේ. මෙම සැකකරුවන් වැල්ලවාය,මහකලුගොල්ල සහ කොස්ලන්ද යන ප්‍රදේශවල පදිංචි වයස අවුරුදු තිස් එක පනස් පහ සහ හැටපහ වයස්වල පසුවන පුද්ගලයන් බව පොලීසිය පවසයි. සැකකරුවන් විසින් කුමන හේතුවක් මත මෙම ගිනිඅවි ලඟ තබාගෙන සිටියේ ද යන්න මේ වනතුරුත් තොරතුරක් අනාවරණය වී නොමැති අතර ඒ පිළිබඳව අනාවරණය කර ගැනීමට විශේෂ පරීක්ෂණයක් සිදු කරන බව පොලිසිය ප්‍රකාශ කළේය. සැකකරුවන් වැල්ලවාය,සියඹලාණ්ඩුව සහ බණ්ඩාරවෙල මහේස්ත්‍රාත් අධිකරණයන්ට ඉදිරිපත් කිරීමට නියමිත අතර අදාළ පොලිස් ස්ථාන ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=89311", "Category": null, "Parent URL": null}