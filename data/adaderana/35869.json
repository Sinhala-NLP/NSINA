{"Source": "Adaderana", "Timestamp": "July 17, 2013 04:19 pm", "Headline": "දියේ ගිළී අයෙක් මරුදකියි ", "News Content": "කාඩ්බේ ධීවර වරායේ නවතා තිබූ ධීවර යාත්‍රාවක සිටි පුද්ගලයෙකු මුහුදට වැටී දියේ ගිළී මියගොස් තිබේ. මෙලෙස මියගොස් ඇත්තේ එම යාත්‍රාවේම රියදුරු බව පොලීසිය සඳහන් කළේය. මියගිය පුද්ගලයා මඩම්වැල්ල පාර - දෙවි නුවර ප්‍රදේශයේ පදිංචි 44 හැවිරිදි පුද්ගලයෙකු වන අතර මළ සිරුර නාවික හමුදා කිමිදුම්කරුවන් විසින් සොයා ඇත. මේ අතර අරනායක ගම්මනාගොඩ ප්‍රදේශයේ කුඩා ඔය ඉවුරේ තිබී දිනක් පමණ වයසැති පිරිමි දරුවෙකුගේ මළ සිරුරක් පොලීසිය විසින් සොයාගෙන තිබේ. දරුවාගේ මව පිළිබඳ කිසිදු තොරතුරක් මේ වන තෙක් අනාවරණය වී නොමැති අතර අරනායක පොලීසිය මේ සම්බන්ධයෙන් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=35869", "Category": null, "Parent URL": null}