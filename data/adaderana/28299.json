{"Source": "Adaderana", "Timestamp": "October 15, 2012 10:52 am", "Headline": "මසුන් මියයෑම ගැන පරීක්ෂණ ඇරඹෙයි", "News Content": "ගාල්ල, නාකියාදෙණිය මාමනදොලේ මසුන් මියයෑම සම්බන්ධයෙන් උඩුගම ප්‍රාදේශීය සෞඛ්‍ය වෛද්‍ය නිලධාරී කාර්යාලය විශේෂ පරීක්ෂණයක් ආරම්භ කර තිබේ. පසුගිය සෙනසුරාදා දිනයේ සිට මෙහි මසුන් මියයාම සිදුවන බව වාර්තා වේ. මේ වන විට මසුන් දහස් ගණනක් මියගොස් ඇති අතර ඒ ආශ්‍රිතව දැඩි දුගඳක් ද පවතින බව ප්‍රදේශවාසීන් පෙන්වාදෙයි. ප්‍රදේශවාසීන් සිදුකළ පැමිණිල්ලකට අනුව මාමනදොලේ විවිධ ස්ථානවලින් ගන්නා ලද ජල සාම්පල වැඩිදුර පරීක්ෂණ කටයුතු සඳහා යොමුකර ඇති බව උඩුගම සෞඛ්‍ය වෛද්‍ය නිලධාරී කාර්යාලය සඳහන් ක‍ළේය.", "URL": "https://sinhala.adaderana.lk/news.php?nid=28299", "Category": null, "Parent URL": null}