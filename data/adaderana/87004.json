{"Source": "Adaderana", "Timestamp": "April 5, 2018 08:05 pm", "Headline": "මාධ්‍යව්දී කීත් පැහැරගෙන යාමට ඇදාළව මේජර් ජෙනරාල් අමල් කරුණාසේකර අත්අඩංගුවට", "News Content": "මාධවේදී කීත් නොයාර් මහතා පැහැරගෙන යාමේ සිද්ධිය සම්බන්ධයෙන් එවකට හිටපු හමුදා බුද්ධි අධ්‍යක්ෂ විශ්‍රාමික මේජර් ජෙනරාල්, ආරක්ෂක විද්‍යාපීඨයේ සේනාවිධායක අමල් කරුණාසේකර මහතා අත්අඩංගුවට ගෙන තිබේ. යුධ හමුදා රෝහලට ඇතුළත්ව සිටියදී අද(05) ඔහු අත්අඩංගුවට ගත් බව පොලිස් මූලස්ථානය සදහන් කළේය. විශ්‍රාමික මේජර් ජෙනරාල් අමල් කරුණාසේකර මහතා මේ වන විට අපරාධ පරික්ෂණ දෙපාර්තමේන්තුවේ නිළධාරින් භාරයේ යුධ හමුදා රෝහලේ නේවාසිකව ප්‍රතිකාර ලබමින් සිටියි. 2008 වසරේ මැයි මස 22 වනදා දෙහිවල ප්‍රදේශයේදී මාධවේදී කීත් නොයාර් මහතා පැහැරගෙන යාමේ සිද්ධියට අදාළව ඊට ආධාර අනුබලදීමේ චෝදනා මත අපරාධ පරික්ෂණ දෙපාර්තමේන්තුව විසින් අත්අඩංගුවට ගැනිම සිදු කර තිබේ.", "URL": "https://sinhala.adaderana.lk/news.php?nid=87004", "Category": null, "Parent URL": null}