{"Source": "Adaderana", "Timestamp": "July 6, 2019 03:14 pm", "Headline": "පාලනයෙන් ගිලිහුණු යතුරුපැදිය ජීවිතයක් අහිමි කරයි", "News Content": "තඹුත්තේගම පොලිස් වසමේ අනුරාධපුර පාදෙනිය මාර්ගයේ තම්මැන්නාව නිදහස් උයන අසලදී සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. අද(06) අළුයම 1.40 පමණ මෙම අනතුර සිදුව ඇති බව පොලීසිය පවසයි. මෙම අනතුරින් මිය ගොස් ඇත්තේ ගල්ලමුව, මහගල්කඩවල, ප්‍රදේශයේ පදිංචි රන්මිනි වීරයලාගේ නලින්ද විජේකුමාර නැමති 42 හැවිරිදි පුද්ගලයෙකි. අදාළ අනතුර සිදුව ඇත්තේ තාලාව සිට ගල්ගමුව දෙසට ධාවනය වූ යතුරුපැදිය පැදිකරුට පාලනය කර ගත නොහැකි වී මාර්ගයෙන් ඉවතට පැන අසල තිබූ කුඹුක් ගසක ගැටීමෙන් බව පොලීසිය පවසයි. මිය ගිය පුද්ගලයාගේ දේහය තාලව හෝහලේ මෘත ශරීරාගාරයේ තැම්පත් කර ඇති අතර සිද්ධිය සම්බන්ධයෙන් තඹුත්තේගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113511", "Category": null, "Parent URL": null}