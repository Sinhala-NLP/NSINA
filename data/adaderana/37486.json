{"Source": "Adaderana", "Timestamp": "September 17, 2013 06:15 pm", "Headline": "කල් ඉකුත්වූ දින වෙනස් කළ ආහාර තෙල් තොගයක් කොටහේනෙන් මතුවෙයි", "News Content": "කොටහේන ප්‍රදේශයේ තොග ගබඩාවක තිබී කල් ඉකුත්වන දින හා ලේබල් වෙනස් කළ ඔලිව් තෙල්,ඊස්ට්,එළවළු තෙල් ‍තොගයක් සොයා ගෙන තිබේ. පාරිභෝගික ආරක්ෂණ අධිකාරියේ විශේෂ වැටලීම් ඒකකය විසින් අද (17) පස්වරුවේ සිදු කළ වැටලීමකදී මෙම තොගය සොයා ගත් බව එම අධිකාරියේ නියෝජ්‍ය අධ්‍යක්ෂ අසේල බණ්ඩාර මහතා අද දෙරණට කියා සිටියේය. ඒ අනුව කල් ඉකුත්වන දින වෙනස් කළ ඊස්ට් හා ඔලිව් තෙල් තොගයක්ද, ලේබල් වෙනස් කළ එළවළු තෙල් තොගයක්ද සොයාගත් බවත්, මේ වන විටත් එකී තොගයේ වටිනාකම ගණනය කරමින් සිටින බවත් හෙතෙම සදහන් කළේය. කෙසේ වෙතත් පාරිභෝගික ආරක්ෂණ අධිකාරියේ භාරයට ගනු ලැබූ ඊස්ට් තොගයේ වටිනාකම මිලියන 14 ක් පමණ වන බවත්, සෙසු ගණනය කිරීම් තාමත් සිදුවන බවත් නියෝජ්‍ය අධ්‍යක්ෂ අසේල බණ්ඩාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=37486", "Category": null, "Parent URL": null}