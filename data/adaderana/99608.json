{"Source": "Adaderana", "Timestamp": "November 22, 2018 06:41 pm", "Headline": "අකුරණ නගරය ජලයෙන් යටවෙයි ", "News Content": "අද(22) දිනයේ ඉහළ වර්ෂාවක් මහනුවර දිස්ත්‍රික්කයෙන් වාර්තා වී තිබේ. මේ හේතුවෙන් මහනුවර, අකුරණ ප්‍රදේශය අඩි කිහිපයක් ජලයෙන් යට වී ඇති බව ආපදා කළමනාකරණ මධ්‍යස්ථානය පවසයි. විශේෂයෙන් මහනුවර සිට මාතලේ දක්වා ගමන් කිරීමේ දී අකුරණ නගර‍ය සම්පූර්ණයෙන්ම ජලයෙන් යට වී ඇති බව දිස්ත්‍රික් ආපදා කළමනාකරණ මධ්‍යස්ථානය දැනුම් දී තිබේ. මෙම තත්ත්වය මඟ හැර යාම සඳහා මහනුවර සිට මාතලේ දක්වා ගමන් ගන්නා මගීන්ට වත්තේගම නගරය හරහා ගමන් ගන්නා ලෙස ද ආපදා කළමනාකරණ මධ්‍යස්ථානය නිවේදනය කරයි. මෙම තත්ත්වය පිළිබඳ සැලකිලිමත් වන ලෙසත් හැකිතාක් අකුරණ නගරය මඟ හැර සිය ගමනා ගමනය සිදු කරන ලෙසත් රියදුරන්ගෙන් එම මධ්‍යස්ථානය ඉල්ලීමක් කරයි. මහනුවර - මාතලේ ඒ 09 මාර්ගය සහ දුනුවිල පාරද ජලයෙන් යටව තිබූ අතර අඩි තුනක් පමණ ජලයෙන් යටව ඇති බවත් වෙළඳසැල් රැසක් මේ වන විට ජලයෙන් යටවී ඇති බවත් අප වාර්තාකරු පවසයි.", "URL": "https://sinhala.adaderana.lk/news.php?nid=99608", "Category": null, "Parent URL": null}