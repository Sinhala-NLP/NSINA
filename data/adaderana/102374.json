{"Source": "Adaderana", "Timestamp": "January 15, 2019 02:01 pm", "Headline": " තෛපොංගල් සැමරුමට දිය නාන්න ගිය තරුණයින් දෙදෙනෙක් දිය රකුසාට බිලිවෙයි", "News Content": "තෛපොංගල් දින සැමරුමක් වෙනුවෙන් වවුනියාව ඉරට්ටපෙරියකුලමේ දිය නෑම වෙනුවෙන් පැමිණි තරුණයින් දෙදෙනෙකු දියේ ගිලී අද(15) දහවල් ජිවිතක්ෂයට පත්ව ඇති බව වවුනියාව ඉරට්ටපෙරියකුලම පොලීසිය පවසයි. පොලිසිය පැවසූවේ තරුණයින් හය දෙනෙකු දිය නෑම වෙත පැමිණ ඇති අතර එහිදි තරුණයින් දෙදෙනෙකු දියේ ගිලී ඇති බවයි. වවුනියාව වෙප්පම්කුලම ප්‍රදේශයේ පදිංචි වයස අවුරුදු 18 ත් 20 ත් අතර වයසේ පසුවන තරුණයින් පිරිසක් එලෙස දිය නෑම වෙත පැමිණ සිටි බවද පොලීසිය පැවසීය. අදාළ තරුණයින් ගල් තලාවක් ආසන්නයේ දිය නෑමට ගොස් ඇති අවස්ථාවක ගලෙන් ලිස්සා දියට වැටී ඇති බවද පොලීසිය සඳහන් කළේය. දියේ ගිලුණ තරුණයින් බේරා ගැනීම මෙහෙයුම ක්‍රියාත්මක වන අතර දියේ ගිලිණු තරුණයෙකුගේ මළ සිරුර ප්‍රදේශයේ තරුණයින් විසින් ගොඩගනු ලැබීය. සිද්ධිය සම්බන්ධයෙන් ඉරට්ටපෙරියකුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102374", "Category": null, "Parent URL": null}