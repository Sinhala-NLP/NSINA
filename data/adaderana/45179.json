{"Source": "Adaderana", "Timestamp": "August 7, 2014 08:23 am", "Headline": " රුපියල් 5 මුද්දරයෙන් ලියුම් යැවූ කාලය ඉවරයි! - මුද්දර ගාස්තුවත් ඉහළට", "News Content": "සංශෝධිත තැපැල් ගාස්තු අද දිනයේ සිට ක්‍රියාත්මක කරන බව තැපැල් දෙපාර්තමේන්තුව පවසයි. අගෝස්තු මස 01 වන දින සිට ක්‍රියාත්මක වන පරිදි තැපැල් ගාස්තු සංශෝධනය කිරීමට රජය පියවර ගනු ලැබීය. එහෙත් අදාළ තැපැල් ගාස්තු පිළිබඳව ජනතාව දැනුවත් කිරීම සඳහා සතියක කාලයක් අදාළ තැපැල් ගාස්තු සංශෝධනය කිරීම ප්‍රමාද කළ බව තැපැල්පති රෝහණ අබේරත්න මහතා සඳහන් කළේය. ඒ අනුව රුපියල් 05ව තිබු සාමාන්‍ය ලිපියක් සඳහා අවම තැපැල් ගාස්තුව අද දිනයේ සිට රුපියල් 10 ක් වී තිබේ. ඊට අමතරව තැපැල්පතක මිලද අද දිනයේ සිට රුපියල් 08ක් දක්වා ඉහළ නංවා ඇති බව තැපැල් දෙපාර්තමේන්තුව සඳහන් කළේය. කෙසේ වෙතත් නව තැපැල් ගාස්තු සංශෝධනයට අනුව භාණ්ඩ ප්‍රවාහනය සඳහා අය කරන තැපැල් ගාස්තුව අඩුවී ඇති බව තැපැල්පති රෝහණ අබේරත්න මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=45179", "Category": null, "Parent URL": null}