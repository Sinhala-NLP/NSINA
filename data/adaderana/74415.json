{"Source": "Adaderana", "Timestamp": "June 21, 2017 08:50 am", "Headline": "සිම්බාබ්වේට කඩුලු 6ක ජයක්", "News Content": "නෙදර්ලන්තය සමඟ පැවති එක්දින ක්‍රිකට් තගරඟයෙන් කඩුලු 06ක ජයක් හිමිකරගැනීමට සිම්බාබ්වේ කණ්ඩායම සමත්ව තිබේ.තරඟය නෙදර්ලන්තයේදී පැවැත්විය.තරඟයේ කාසියේ වාසිය දිනූ නෙදර්ලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය.ඔවුන්ට පන්දු වාර 37යි පන්දු 05කදී සියළු දෙනා දැවී ලබාගත හැකි වූයේ ලකුණු 142ක් පමණි.ලෝගන් වෑන් බීක් නොදැවී ලකුණු 64යි.සිම්බාබ්වේ කණ්ඩායම වෙනුවෙන් පන්දු යැවීමේදී ටෙන්ඩායි චටාරා කඩුලු 05ක් ද, ක්‍රිස් පොෆූ කඩුගලු 03ක් ද දවාගත්තේය.පිළිතුරු ඉනිම සඳහා පන්දුවට පහරදුන් සිම්බාබ්වේ කණ්ඩායම පන්දුවාර 30යි පන්දු දෙකකදී කඩුලු 04ක් දැවී ලකුණු 144ක් ලබාගනිමින් තරගයේ ජය වාර්තා කළේය. ක්‍රෙග් අර්වින් ලකුණු 44යි.", "URL": "https://sinhala.adaderana.lk/news.php?nid=74415", "Category": null, "Parent URL": null}