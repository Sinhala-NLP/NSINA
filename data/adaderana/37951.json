{"Source": "Adaderana", "Timestamp": "October 6, 2013 11:12 am", "Headline": "ඉන්දියානුවන්ගේ බඩේ රන් කැබලි 20ක්", "News Content": "රන් කැබලි 10 බැගින් ගිල දමා රටින් පලායාමට තැත් කළ ඉන්දියානුවන් දෙදෙනෙකු කටුනායක රේගුව විසින් අත්අඩංගුවට ගෙන තිබේ. එක් අයෙකු ඊයේ සවස 6.30ටත් අනෙකා අද උදෑසන 3.15ටත් අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. සැකකරුවන් අවුරුදු 40 හා 46 වයස්වල පසුවන අයවේ. රන් කැබලි 20 බර ප්‍රමාණය, වටිනාකම මෙතෙක් තක්සේරු කර නැත. ඒවා එළියට ගැනීම සඳහා ඉන්දියානුවන් දෙදෙනාට විරේක බෙහෙත් හා ආහාර ලබාදී තිබේ. ගුවන් තොටුපළ රේගුව වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=37951", "Category": null, "Parent URL": null}