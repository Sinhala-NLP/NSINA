{"Source": "Adaderana", "Timestamp": "April 6, 2013 12:27 pm", "Headline": "හෙට වැඩත් අදම කරන්න සිදුවෙයි", "News Content": "අද කළ යුතු වැඩ අදම කළ යුතු බවත් ඇතැම් විට හෙට කළ යුතු වැඩ පවා අද කිරීමට සිදුවන බවත් සෞඛ්‍ය අමාත්‍ය මෛත්‍රීපාල සිරිසේන මහතා පවසයි. එසේ නොවුණහොත් ඇතැම් විට රෝගියෙකු මිය යා හැකි බවද හෙතෙම පෙන්වාදෙයි. දිවයිනේ රෝහල් සඳහා ගිලන් රථ 250ක් බෙදාදීම නිමිත්තෙන්‍ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී අද (06) පෙරවරුවේ පැවැති උත්සවයකදී ඇමතිවරයා මේ බව කීවේය. ඇතැම් ගිලන් රථ රියදුරන් අතිකාල දීමනා වැඩි වශයෙන් ලබා ගැනීමට ගිලන් රථ මාර්ගයේ නවතා කල්මරමින් සිටින බවද හෙතෙම එහිදී පැවසුවේය. මෙය නොකියා සිටිය නොහැකි බවත් එමගින් කොපමණ කාලයක් මුදලක් නාස්ති වන්නේද යන බවත් අමාත්‍යවරයා විමසා සිටියේය.", "URL": "https://sinhala.adaderana.lk/news.php?nid=33054", "Category": null, "Parent URL": null}