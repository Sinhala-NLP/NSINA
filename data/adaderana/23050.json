{"Source": "Adaderana", "Timestamp": "March 25, 2012 04:04 pm", "Headline": "ජිනීවා යෝජනාව ගැන ජනමත විචාරණයක් පැවැත්විය යුතුයි", "News Content": "ශ්‍රී ලංකාවට එරෙහිව ‍අමෙරිකාව ඉදිරිපත් කළ යෝජනාව පිළිබඳව ජනතාවගේ මතය විමසිය යුතු බව ජාතික නිදහස් පෙරමුණ පවසයි. එම පෙරමුණේ නායක අමාත්‍ය විමල් වීරවංශ මහතා කියා සිටියේ මෙම යෝජනාව ක්‍රියාත්මක කළ යුතු ද නැද්ද යන්න ජනතාව විසින් තීරණය කළ යුතු බවයි. කොළඹ අද පැවති මාධ්‍ය හමුවකට එක්වෙමින් ඉදිකිරීම් , ඉංජිනේරු සේවා නිවාස හා පොදුපහසුකම් අමාත්‍ය විමල් වීරවංශ මහතා මෙම අදහස් පල කළේය. රටට එරෙහිව ක්‍රියාත්මක වන විජාතික බලවේග මෙන්ම දේශීය බලවේග ද හඳුනාගැනීම ඉතා වැදගත් බව එහිදි අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23050", "Category": null, "Parent URL": null}