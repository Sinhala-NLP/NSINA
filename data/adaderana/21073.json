{"Source": "Adaderana", "Timestamp": "December 31, 2011 04:41 pm", "Headline": "නීති විරෝධීව කැණීම් සිදුකළ 11 දෙනෙකු කොටුවෙයි", "News Content": "මහවෙල, අම්බොක්ක, මල්වාන ප්‍රදේශයේ නීති විරෝධී ලෙස කැණීම් සිදුකරමින් සිටි පුද්ගලයින් 11 දෙනෙකු මහවෙල පොලිසිය විසින් අත්අඩංගුවට ගෙන තිබේ. නිධන් වස්තු සෙවීමේ අරමුණින් මෙම සැකකරුවන් කැණීම් සිදුකර ඇති බවට සැකකෙරෙන බව පොලිසිය පැවසීය. කැණීම් කටයුතු සඳහා පෞද්ගලික ඉඩමක් යොදාගෙන ඇති බව පොලිසිය සඳහන් කරයි. අද(31) අලුයම අත්අඩංගුවට ගත් සැකකරුවන් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21073", "Category": null, "Parent URL": null}