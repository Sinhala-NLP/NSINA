{"Source": "Adaderana", "Timestamp": "January 14, 2017 12:07 pm", "Headline": " ජල ගාස්තුව වැඩිවීමේ අවදානමක් ", "News Content": "ජල සම්පාදන මණ්ඩලයේ අඹතලේ දකුණු ඉවුර දෙවන ව්‍යාපෘතිය පෞද්ගලික අංශයට ලබාදීමේ වැඩපිළිවෙළක් ක්‍රියාත්මක වෙමින් පවතින බව ජල සම්පාදන හා ජලාපවහන සේවක සංගමය පවසයි.එහි ප්‍රධාන ලේකම් ඉංජිනේරු උපාලි රත්නායක මහතා සඳහන් කළේ පෞද්ගලික අංශයට ව්‍යාපෘති ලබාදී එම අංශයෙන් ජලය යළි මිලදී ගැනීමට මෙම ව්‍යාපෘතිය හරහා සැලසුම් කර ඇති බවයි. මේ හේතුවෙන් ඉදිරියේ දී ජල ගාස්තුව වැඩි වීමේ අවදානමක් මතුව ඇති බව ඔහු කියා සිටියේය.", "URL": "https://sinhala.adaderana.lk/news.php?nid=68113", "Category": null, "Parent URL": null}