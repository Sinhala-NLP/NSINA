{"Source": "Adaderana", "Timestamp": "September 6, 2013 12:38 pm", "Headline": "වසර 23ට පසු කිලිනොච්චියට දුම්රියක් ධාවනය කරයි ", "News Content": "වසර 23කට පසුව උතුරු දුම්රිය මාර්ගයේ පර්යේෂණ දුම්රියක් අද(06) කිලිනොච්චිය බලා ධාවනය කෙරුණි. අද උදෑසන අනුරාධපුරයෙන් ගමන් ආරම්භ කළ මෙම දුම්රිය උදෑසන 11.00ට පමණ කිලිනොච්චිය දුම්රිය ස්ථානය වෙත පැමිණි බව අද දෙරණ වාර්තාකරු සඳහන් කරයි. පැවති යුදමය වාතාවරණය හේතුවෙන් වර්ෂ 1990 දී උතුරු දුම්රිය මාර්ගයේ දුම්රිය ධාවන කටයුතු වව්නියාවට පමණක් සීමා කෙරුණි. යුද්ධය අවසන් වීමෙන් අනතුරුව උතුරු දුම්රිය මාර්ගය පිළිසකර කිරීම් කටයුතු ආරම්භ කෙරුණු අතර පසුගිය කාලයේ දී දුම්රිය ඕමන්තේ දුම්රිය ස්ථානය දක්වා පමණක් ධාවනය කරවීමට දුම්රිය බලධාරීන් පියවර ගන්නා ලදී. යුද්ධය හේතුවෙන් විනාශ වී තිබු උතුරු දුම්රිය මාර්ගය මේ වන විට ඉන්දියානු රජයේ ද ආධාර ඇතිව ඉදිකෙරෙමින් පවතියි. ඒ අනුව මේ වන විට කිලිනොච්චිය දක්වා පමණක් දුම්රිය ධාවනය කරවීමටයි දුම්රිය බලධාරින් පියවර ගෙන ඇත. කිලිනොච්චිය දක්වා ධාවනය වන ප්‍රථම මගී දුම්රිය සැප්තැම්බර් 14 වන දින සිට ධාවනය කරවීමට දුම්රිය දෙපාර්තමේන්තුව තීරණය කර තිබේ.", "URL": "https://sinhala.adaderana.lk/news.php?nid=37185", "Category": null, "Parent URL": null}