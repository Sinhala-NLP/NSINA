{"Source": "Adaderana", "Timestamp": "July 28, 2012 01:53 pm", "Headline": "රත්නපුරේ දී එකම පක්ෂයේ දෙපිරිසක් ගැටෙයි", "News Content": "එකම පක්ෂයේ ආධාරකරුවන් දෙපිරිසක් අතර රත්නපුර ප්‍රදේශයේ දී ගැටුමක් හටගෙන තිබේ. ඊයේ(27) රාත්‍රීයේ මෙම ගැටුම හටගෙන ඇති බව සඳහන්ය. එම ගැටුමෙන් තුවාල ලැබූ පුද්ගලයෙකු ප්‍රතිකාර සඳහා රෝහල්ගත කර ඇත. මෙම මැතිවරණයට අදාළව එකම පක්ෂයේ ආධාරකරුවන් අතර ගැටුම් ඇතිවීම් පිළිබඳව වාර්තා වූ ප්‍රථම අවස්ථාව මෙය බව මැතිවරණ නිරීක්ෂණ කටයුතුවල නිරතව සිටින පැෆ්රල් සංවිධානය සඳහන් කරයි. මේ වනවිට පළාත් පාලන මැතිවරණයට අදාළව සිද්ධීන් 22 ක් වාර්තා වී ඇති බව මේ සම්බන්ධයෙන් අද‍ දෙරණ සමග අදහස් දැක්වූ පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. රාජ්‍ය බලය හා රාජ්‍ය දේපළ අයථා පරිහරණය මෙන්ම නීති විරෝධී ප්‍රචාරණ කටයුතු පිළිබඳ සිද්ධීන් ප්‍රධාන වන බව ද ඒ මහතා සඳහන් කළේය.", "URL": "https://sinhala.adaderana.lk/news.php?nid=26133", "Category": null, "Parent URL": null}