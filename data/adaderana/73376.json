{"Source": "Adaderana", "Timestamp": "May 21, 2017 01:31 pm", "Headline": " අනතුරු 3යි-3ක් මරුට-2ට තුවාලයි", "News Content": "කන්දෙකැටිය බදුලුඔය ගොඩිගමුව මාර්ගයේ සිදුවු රිය අනතුරකින් 14 හැවිරිදි ළමයෙකු ජීවිතක්ෂයට පත්ව තිබේ.එම ළමයා විසින් යතුරුපැදියක් ධාවනය කර ඇති අතර වේගය පාලනය කරගත නොහැකිව යතුරුපැදිය ගසක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු ඔහු කන්දෙකැටිය රෝහලට ඇතුළත් කිරීමෙන් අනතුරුව මියගොස් තිබේ.මේ අතර මුල්ලේරියාව වැලිවිට ප්‍රදේශයේ දී යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන කොන්ක්‍රීට් කණුවක ගැටීමෙන් සිදුවු අනතුරකින් පැදිකරු මියගොස් තිබේ.මියගොස් ඇත්තේ 24 හැවිරිදි කඩුවෙල ප්‍රදේශයේ පදිංචිව සිටි තරුණයෙකිමාවනැල්ල, තැන්නපිටිය ප්‍රදේශයේ දී සිදුවු රිය අනතුරකින්ද පුද්ගලයෙකු මියගොස් තවත් දෙදෙනෙකු තුවාල ලබා තිබේ.ත්‍රීරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන දුරකථන කණුවක ගැටීමෙන් අනතුර සිදුව ඇති අතර අනතුරෙන් තුවාල ලැබු රියදුරු ඇතුළු තිදෙනෙකු මාවනැල්ල රෝහලට ඇතුළත් කිරීමෙන් අනතුරුව රියදුරු මියගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=73376", "Category": null, "Parent URL": null}