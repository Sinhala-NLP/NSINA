{"Source": "Adaderana", "Timestamp": "April 7, 2013 08:13 am", "Headline": "රුහුණු කුමාරිට දිවිපුදයි", "News Content": "මාතර, වල්ගම දුම්රිය හරස් මාර්ගය ආසන්නයේ දී රුහුණු කුමාරි දුම්රියට පැන පුද්ගලයෙකු සියදිවි හානි කර ගෙන තිබේ අවුරුදු 55ත් 60ත් අතර වයසේ පසු වු පුද්ගලයෙකු මෙලෙස සියදිවි හානිකර ගෙන ඇති අතර ඔහුගේ අනන්‍යතාවය තහවුරු කර ගෙන නැතැයි පොලීසිය පවසයි. මෘත ශරීරය මාතර මහ රෝහලේ මෘත ශරීරාගාරයේ තැන්පත් කර ඇති බව මාතර පොලීසිය පැවසීය. මේ අතර ගල්කිස්ස ප්‍රදේශයේ මුහුදු තීරයේ දියනාමින් සිටි 23 හැවිරිදි තරුණයෙකු දියේ ගිළි මියගොස් ඇත. මියගොස් ඇත්තේ ගාල්ල කලේගාන, වක්වැල්ල ප්‍රදේශයේ පදිංචිව සිටි අයෙකු බව ගල්කිස්ස පොලීසිය සඳහන් කළේය.", "URL": "https://sinhala.adaderana.lk/news.php?nid=33066", "Category": null, "Parent URL": null}