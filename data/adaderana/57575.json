{"Source": "Adaderana", "Timestamp": "February 25, 2016 01:13 pm", "Headline": "නීති විරෝධීව ධීවර කටයුතුවල නිරත වූ 12ක් කොටු", "News Content": "නීති විරෝධී ධීවර කටයුතු වල නිරත වූ ධීවරයින් 12 දෙනෙකු නාවික හමුදාව විසින් අත්අඩංගුවට ගෙන තිබේ.මුද්දාල්, අම්පිඩ්ඩි හා පඩත්තුරේ අතර මුහුදු ප්‍රදේශයේදී නීති විරෝධී දැල් භාවිත කරමින් මසුන් ඇල්ලීමෙහි නිරතවූ ධීවරයින් 5 දෙනෙකු අත්අඩංගුවට ගෙන ඇති බව සඳහන්ය.මේ අතර ගෝපාල්පුරම් මුහුදු ප්‍රදේශයේ පුපුරණද්‍රව්‍ය යොදාගනිමින් ධීවර කටයුතු වල නිරත වූ දෙදෙනෙකු නාවික හමුදාව විසින් අත්අඩංගුවට ගෙන තිබේ.එමෙන්ම තිරුක්කෝවිල් මුහුදු ප්‍රදේශයේ නීති විරෝධී ලෙස ධීවර කටයුතු වල නිරත වූ මෙරට ධීවරයින් පස් දෙනෙකු ද නාවික හමුදාව විසින් අත්අඩංගුවට ගෙන ඇති බව සඳහන්ය.අත්අඩංගුවට ගත් ධීවරයින් වැඩිදුර විමර්ශන සඳහා මන්නාරම සහකාර ධීවර පරීක්ෂක කාර්යාලය වෙත සහ කුච්චවේලි පොලිස් ස්ථානයට භාර දී ඇති බව නාවික හමුදා මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=57575", "Category": null, "Parent URL": null}