{"Source": "Adaderana", "Timestamp": "January 3, 2018 05:07 pm", "Headline": "ගුවන් ප්‍රහාරයෙන් 20 ක් මරුට", "News Content": "යේමනයේ, හුඩේඩා නගරයට එල්ල වූ ගුවන් පහාරයකින් පුද්ගලයින් 20 දෙනෙකු ජීවිතක්ෂයට පත්ව තිබේ. වෙළඳ සංකීර්ණයකට සහ ඉන්ධන පිරවුම්හලකට මෙම ගුවන් ප්‍රහාරය එල්ල වී ඇති විදෙස් මාධ්‍ය වාර්තා කළේය. එම ප්‍රහාරයෙන් තවත් පුද්ගලයින් පිරිසක් තුවාල ලබා රෝහල්ගත කර තිබේ. අදාල ගුවන් ප්‍රහාරය සෞදි අරාබිය ප්‍රමුඛ ඒකාබද්ධ ගුවන් යානා විසින් සිදු කර ඇති බවට සැක පල කරන බවද යේමන රජය පවසයි.", "URL": "https://sinhala.adaderana.lk/news.php?nid=82463", "Category": null, "Parent URL": null}