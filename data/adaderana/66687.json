{"Source": "Adaderana", "Timestamp": "December 3, 2016 05:18 pm", "Headline": "මෙරට පුද්ගලයින් හයදෙනෙකුගෙන් එක් අයෙකුට නිධන්ගත රෝගයක්", "News Content": "සෑම පුද්ගලයින් 06 දෙනෙකුගෙන් එක් අයෙකුට යම් නිධන්ගත රෝගී තත්ත්වයක් පවතින බව අනාවරණය වී තිබේ.දියවැඩියාව, අධි රුධිර පීඩනය, ඇඳුම හා ආතරයිටිස් ප්‍රධාන නිධන්ගත රෝගී තත්ත්වයන් වන බව ජන ලේඛන හා සංඛ්‍යා ලේඛන දෙපාර්තමේන්තුවේ ජ්‍යෙෂ්ඨ සංඛ්‍යා ලේඛනඥ චන්ද්‍රානි ජයවික්‍රම මහත්මිය සඳහන් කළාය.වයස්ගත පුද්ගලයින්ගේ නිදන්ගත රෝග ව්‍යාප්තිය ඉහළ අගයක් ගෙන ඇති අතර ප්‍රධාන නිධන්ගත රෝග පැවතීම ස්ත්‍රීන් අතර පුරුෂයින්ට සාපේක්ෂව ඉහළ අගයක් පෙන්නුම් කෙරෙන බව ද සඳහන් වේ.එමෙන්ම අවම අධ්‍යාපන මට්ටමක් සහිත පුද්ගලයින් අතර ප්‍රධාන නිධන්ගත රෝග ව්‍යාප්තියේ වැඩිවීමක් දක්නට ලැබෙන බව ද චන්ද්‍රානි ජයවික්‍රම මහත්මිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=66687", "Category": null, "Parent URL": null}