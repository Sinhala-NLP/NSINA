{"Source": "Adaderana", "Timestamp": "August 17, 2016 09:36 am", "Headline": " දේශීය අස්වැන්නට නිසි මිලක් නෑ", "News Content": "ආනයනික ලූනු වෙළෙඳපොළේ අඩු මිලට අලෙවි කිරීම නිසා තමන් දැඩි දුෂ්කරතාවට පත්ව ඇති බව දේශීය ගොවීන් පවසයි.පකිස්ථානයේ සිට ආනයනය කරන ලොකු ලූනු කිලෝවක් වෙළෙඳපොළේ රුපියල් 40ත් 45ත් අතර මිලකට පවතින බව ඔවුන් පෙන්වා දෙයි.මේ දින වල ලොකු ලූනු අස්වනු නෙළීම ආරම්භ කර ඇති අතර ආනයනික ලූනු වෙළෙඳපොළ තුළ පැවතීම නිසා තම දේශීය අස්වැන්න සඳහා නිසි මිලක් නොමැති බව ගොවීන් පවසයි.මේ හේතුවෙන් දේශීය ගොවීන් ආරක්ෂා කිරීමට ආනයනික ලූනු සඳහා බදු පැනවීමට කඩිනමින් කටයුතු කරන ලෙස ඔවුන් රජයෙන් ඉල්ලීමක් කරයි.", "URL": "https://sinhala.adaderana.lk/news.php?nid=63134", "Category": null, "Parent URL": null}