{"Source": "Adaderana", "Timestamp": "November 24, 2011 09:40 am", "Headline": "ඩෙංගු වැළඳුණු මහනුවර පාසල් සිසුවෙක් මරුට", "News Content": "ඩෙංගු රෝගය වැළඳුණු මහනුවර ප්‍රදේශයේ පාසල් සිසුවෙකු ජීවිතක්ෂයට පත්ව තිබේ. පේරාදෙණිය ළමා රෝහලේ ප්‍රතිකාර ලබමින් සිටිය දී ඊයේ(23) දහවල් මෙම සිසුවා මියගිය බව රෝහල් අධ්‍යක්ෂ වෛද්‍ය ජයබන්දු හේරත් මහතා ප්‍රකාශ ක‍ළේය. මහනුවර රෝහලේ ප්‍රතිකාර ලබමින් සිටි මෙම සිසුවා පෙරේදා(22) රාත්‍රී පේරාදෙණිය සිරිමාවෝ බණ්ඩාරනායක ළමා රෝහල වෙත මාරු කර යවා තිබේ. ඒ අනුව රෝහලේ දැඩි සත්කාර ඒකකයේ ප්‍රතිකාර ලබමින් සිටිය දී මෙලෙස මියගොස් ඇති බව වාර්තා වේ. මෙම දරුවාගේ පියා බෝගම්බර බන්ධනාගාරයේ සේවයේ නියුතු වෛද්‍යවරයෙකු බව සඳහන්ය.", "URL": "https://sinhala.adaderana.lk/news.php?nid=20224", "Category": null, "Parent URL": null}