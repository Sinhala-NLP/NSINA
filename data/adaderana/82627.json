{"Source": "Adaderana", "Timestamp": "January 7, 2018 12:44 pm", "Headline": "නෞකා දෙකක් ගැටෙයි - 32 ක් අතුරුදන්", "News Content": "චිනයේ නැගෙනහිර මුහුදු ප්‍රදේශයේදී නෞකා දෙකක් එකිනෙක ගැටීමෙන් සිදුවු අනතුරකින් පුද්ගලයින් තිස් දෙදෙනෙකු අතුරුදන්ව තිබේ. ඉන්ධන රැගත් නෞකාවක් සහ භාණ්ඩ ප්‍රවාහන නෞකාවක් මෙලෙස එකිනෙක ගැටී අනතුර සිදුව ඇති බව විදෙස් මාධ්‍ය වාර්තා කළේය. ගැටීමත් සමඟ එම නෞකා ගිනිගෙන ඇති බව ද සඳහන්ය. අතුරුදන්වූවන් අතර ඉරාන ජාතිකයින් තිස් දෙනෙකු සහ බංග්ලාදේශ ජාතිකයින් දෙදෙනෙකු වන බව වාර්තා වෙයි. සෝදිසි මෙහෙයුම් සඳහා චීනය විසින් නෞකා 8ක් සහ දකුණු කොරියාව විසින් නෞකාවක් යොදවා ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=82627", "Category": null, "Parent URL": null}