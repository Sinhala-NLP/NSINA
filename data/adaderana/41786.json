{"Source": "Adaderana", "Timestamp": "March 14, 2014 07:50 am", "Headline": "තැපැල් ඡන්දය අද දෙවන දිනටත්", "News Content": "බස්නාහිර සහ දකුණු පළාත් සභා වලට අදාළ තැපැල් ඡන්දය සලකුණු කිරිමේ දෙවන දිනය අදයි. අද පෙරවරු 08.30 සිට පස්වරු 04.30 දක්වා ඒ ඒ ආයතන තුළදී ඡන්දය සලකුණු කිරිමේ අවස්ථාව ලබාදී තිබේ. රාජ්‍ය සේවකයින් එක්ලක්ෂ දොලොස්දහසක් පමණ තැපැල් ඡන්දය සලකුණු කිරීමට සුදුසුකම් ලබාසිටින අතර ඊයේ දිනයේ සියයට 80ක පමණ පිරිසක් ඡන්දය ප්‍රකාශ කර ඇති බව පැෆරල් සංවිධානය ප්‍රකාශ කළේය. අද දිනයේ ද තැපැල් ඡන්දය ප්‍රකාශ කිරීමට නොහැකි වන රජයේ සේවකයින්ට ලබන 20වනදා ඊට අවස්ථාව ලබාදීමට මැතිවරණ මහලේකම් කාර්යාලය තීරණය කර තිබේ.", "URL": "https://sinhala.adaderana.lk/news.php?nid=41786", "Category": null, "Parent URL": null}