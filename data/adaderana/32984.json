{"Source": "Adaderana", "Timestamp": "April 4, 2013 07:56 am", "Headline": "කන්තලේ අනතුරකින් අයෙක් මරුට", "News Content": "කන්තලේ ප්‍රදේශයේ දී සිදුවූ රිය අනතුරකින් පුද්ගලයෙක් මියගොස් තිබේ. කන්තලේ - ත්‍රිකුණාමල මාර්ගයේ 92 ප්‍රදේශයේ දී ත්‍රිරෝද රථයක් හා ලොරි රථයක් එකිනෙක ගැටීමෙන් මෙම අනතුර සිදුව ඇති බව සඳහන්ය. කන්තලේ සිට ත්‍රිකුණාමලය දෙසට ධාවනය වූ ත්‍රිරෝද රථයක් සහ ත්‍රිකුණාමලයේ සිට කොළඹ දක්වා ධාවනය වෙමින් තිබූ ලොරි රථයක් මෙසේ අනතුරට ලක්ව ඇති බව පොලීසිය සඳහන් කළේය. අනතුරෙන් මියගොස් ඇත්තේ 33 හැවිරිදි කන්තලේ ප්‍රදේශයේ පදිංචිකරුවෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කන්තලේ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32984", "Category": null, "Parent URL": null}