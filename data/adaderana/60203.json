{"Source": "Adaderana", "Timestamp": "May 16, 2016 04:33 pm", "Headline": "සුව සේවයත් විසිහතර පැය අවධියෙන්", "News Content": "වැසි සහිත කාලගුණයෙන් විපතට පත්වන්නන්ට සෞඛ්‍ය සහන සැලසීම සඳහා පැය 24 පුරා විශේෂ සේවාවක් ක්‍රියාත්මක කරන බව සෞඛ්‍ය අමාත්‍යාංශය පවසයි.විෂයභාර අමාත්‍ය රාජිත සේනාරත්න මහතාගේ උපදෙස් මත එම වැඩපිළිවෙළ ක්‍රියාත්මක වන බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහිපාල මහතා කියයි.ඒ අනුව සියලුම රෝහල් හදිසි ප්‍රතිකාර සඳහා සූදානම් කර තිබේ.මේ දිනවල සියලු ජනතාව ජලය උණුකර නිවා පානය කළ යුතු බවත්, අමු ආහාර වර්ග ආහාරයට ගැනීමට පෙර හොඳින් පිරිසිදු කර ගත යුතු බවත් සෞඛ්‍ය සේවා අධ්‍යක්ෂ ජනරාල්වරයා පවසයි.", "URL": "https://sinhala.adaderana.lk/news.php?nid=60203", "Category": null, "Parent URL": null}