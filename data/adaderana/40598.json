{"Source": "Adaderana", "Timestamp": "January 24, 2014 07:45 am", "Headline": "ලක්ෂ 30ක් වටිනා රන් කැබලි රේගුවේ හිරවෙයි ", "News Content": "රන් කැබලි හතරක් රැගෙන රටින් පිටව යාමට උත්සහ කළ පුද්ගලයෙකු කටුනායක ගුවන් තොටුපොළ රේගුව විසින් අත්අඩංගුවට ගෙන තිබේ. රුපියල් ලක්ෂ තිහක පමණ වටිනාකමකින් යුත් රන් කැබලි 4ක් අත්අඩංගුවට ගත් පුද්ගලයා සතුව තිබූ බව සඳහන් වෙයි. මෙම රන් කැබලිවල බර ග්‍රෑම් 664ක් පමණ වන බවද රේගුව පවසයි. ඊයේ(23) පස්වරුවේ අත්අඩංගුවට ගත් සැකකරු ඉන්දියාවේ මධුරායි බලා පිටත්ව යාමට සූදානම්ව සිටි අයෙකු වන අතර රත්‍රං තොගය රාජසන්තක කර සැකකරුට රුපියල් ලක්ෂයක දඩයක් නියම කර ඇති බව රේගුව ප්‍රකාශ කරයි.", "URL": "https://sinhala.adaderana.lk/news.php?nid=40598", "Category": null, "Parent URL": null}