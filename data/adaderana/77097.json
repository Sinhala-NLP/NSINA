{"Source": "Adaderana", "Timestamp": "September 4, 2017 09:40 am", "Headline": "උතුරු කොරියාවේ වැඩ ගැන චීනයේ හා රුසියාවේ කණස්සල්ල", "News Content": "උතුරු කොරියාව විසින් සිදු කරන ලද න්‍යෂ්ටික අත්හදා බැලිම චීනය සහ රුසියාව දැඩි ලෙස හෙළාදැක තිබේ. රුසියාව පවසන්නේ මෙම න්‍යෂ්ටික පිපිරවිම සාමය සහ ආරක්ෂාවට බලවත් තර්ජනයක් බවයි. ජපාන විදේශ අමාත්‍ය ටාරෝ කෝනෝ රාජ්‍ය මාධ්‍ය ඔස්සේ ප්‍රකාශයක් සිදු කරමින් පවසා ඇත්තේ උතුරු කොරියාවේ ක්‍රියාව සමාව දිය නොහැකි කරුණක් බවයි. එමෙන්ම තවත් රටවල් රැසක් උතුරු කොරියාවේ මෙම අත්හදා බැලීම හෙළා දැක තිබේ. විශේෂයෙන් ජපානය සහ දකුණූ කොරියාව ද ඊයේ(03) දිනයේ මේ සම්බන්ධයෙන් ප්‍රකාශ නිකුත් කර තිබුණි.", "URL": "https://sinhala.adaderana.lk/news.php?nid=77097", "Category": null, "Parent URL": null}