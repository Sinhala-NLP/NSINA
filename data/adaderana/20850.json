{"Source": "Adaderana", "Timestamp": "December 21, 2011 03:05 pm", "Headline": "පේරාදෙණිය සරසවියේ සියලු සිසු සංගම් තහනම් කරයි", "News Content": "පේරාදෙණිය විශ්ව විද්‍යාලයේ සියලු ශිෂ්‍ය සංගම් තාවකාලිකව අත්හිටුවීමට එම විශ්ව විද්‍යාලයේ උපකුලපති මහාචාර්ය එස්.බී.එස්.අබේකෝන් මහතා තීරණය කර තිබේ. තමන් වෙත එම තහනම පිළිබඳ දැනුම් දී ඇති බව අන්තර් විශ්ව විද්‍යාලයීය ශිෂ්‍යබල මණ්ඩලයේ කැඳවුම්කරු සංජීව බණ්ඩාර කියා සිටියේය. අද(21) දිනයේ දී එම විශ්ව විද්‍යාලයේ සිසුන් පාගමනක් සංවිධානය කර තිබූ අතර එය අධිකරණ නියෝගයකින් සහ ආරක්ෂක අංශවල මැදිහත් වීමෙන් ව්‍යර්ථ කෙරුණි. සිසුන් ගලහ මංසන්ධියේ දී උද්ඝෝෂණයක නිරත වු අතර පසුව ඔවුහු විසිර ගියහ.", "URL": "https://sinhala.adaderana.lk/news.php?nid=20850", "Category": null, "Parent URL": null}