{"Source": "Adaderana", "Timestamp": "May 17, 2010 09:35 am", "Headline": "සන්ධානය හා කොංග්‍රසය අතර එකඟතාවක් ", "News Content": "දෙමළ ජාතික සන්ධානය සහ ශ්‍රි ලංකා මුස්ලිම් කොංග්‍රසය සුළු ජාතීන්ගේ අයිතිවාසිකම් ආරක්ෂා කර ගැනීම සඳහා වු එකඟතාවකට පැමිණ තිබේ. අදාළ කරුණු සම්බන්ධයෙන් සියලු දේශපාලන පක්ෂ සහ සංවිධාන සමඟ සාකච්ඡා කරන බව ශ්‍රි ලංකා මුස්ලිම්‍ කොංග්‍රසයේ නියෝජ්‍ය මහ‍ලේකම් නිසාම් කාරියප්පර් මහතා විදෙස් මාධ්‍යක් වෙත සඳහන් කර ඇත. ව්‍යවස්ථා සංශෝධනයක් මඟින් සුළු ජාතීන්ගේ අයිතිවාසිකම් තහවුරු කිරීම සඳහා රජයට බල කිරීමට කටයුතු කරන බව ඔහු වැඩිදුරටත් සඳහන් කර තිබේ. අදාළ කරුණු සම්බන්ධයෙන් රජය සමග සාකච්ඡා කිරීමට සුදානම් බව ද නිසාම් කාරියප්පර් මහතා ප්‍රකාශ කර ඇත.", "URL": "https://sinhala.adaderana.lk/news.php?nid=8448", "Category": null, "Parent URL": null}