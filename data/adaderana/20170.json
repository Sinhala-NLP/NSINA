{"Source": "Adaderana", "Timestamp": "November 22, 2011 09:34 am", "Headline": "ඊයේ ගියත් අද විවාදයට එනවා", "News Content": "ඊයේ පාර්ලිමේන්තුවේ සිය මන්ත්‍රීවරුන්ට ආණ්ඩු පක්ෂයේ මන්ත්‍රීවරුන් විසින් පහරදීමත් සමග පාර්ලිමේන්තු සභා ගර්භයෙන් ඉවත් වුව ද අයවැය විවාදය සඳහා අද(22) දිනයේ සහභාගී වන බව එක්සත් ජාතික පක්ෂය පවසයි. එහිදී අයවැයේ ඇති අඩුපාඩු පිළිබඳව සද්භාවයෙන් යුතුව පෙන්වාදීමට කටයුතු කරන බව එක්සත් ජාතික පක්ෂ මහලේකම් තිස්ස අත්තනායක මහතා ප්‍රකාශ කළේය. මේ වනවිට විශාල ආර්ථික කඩාවැටීමකට ආණ්ඩුව තල්ලුවෙමින් තිබියදී එය බලහත්කාරයෙන් වසා ගැනීමට ආණ්ඩුව උත්සාහ කරන බවට ඔහු චෝදනා කළේය. මෙවර රජය ඉදිරිපත් කළ අයවැය සම්බන්ධයෙන් ජනතාව දැනුවත් කිරීමේ වැඩපිළිවෙළක් ද ආරම්භ කරන බව තිස්ස අත්තනායක මහතා කියා සිටියේය. ලබන 29 වන දින රජයේ මෙම ජනතාව රැවටීමේ අයවැයට එරෙහිව ජනතාව දැනුවත් කිරීමේ මෙම ව්‍යාපාරය කොළඹින් ආරම්භ කරන බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=20170", "Category": null, "Parent URL": null}