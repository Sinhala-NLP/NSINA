{"Source": "Adaderana", "Timestamp": "September 21, 2016 02:02 pm", "Headline": "පොළොන්නරු වැසියෝ නියඟයෙන් බැටකති", "News Content": "පවතින අධික වියළි කාලගුණ තත්ත්වය හේතුවෙන් පොළොන්නරුව දිස්ත්‍රික්කයේ පවුල් දස දහසකට ආසන්න සංඛ්‍යාවක් ජලය නොමැතිවීම හේතුවෙන් දැඩි ලෙස පීඩාවට පත්ව තිබේ. පොළොන්නරුව දිස්ත්‍රික්කයට අයත් වැලිකන්ද, දිඹුලාගල, තමන්කඩුව, ලංකාපුර, මැදිරිගිරිය හා හිඟුරක්ගොඩ යන ප්‍රාදේශීය ලේකම් කොට්ඨාසවල ජනතාව මෙලෙස අසීරුතාවට පත්ව ඇත.මෙම දිස්ත්‍රික්කයට අයත් පාසල් 13ක ළමුන් 6000කට අධික පිරිසක් ද පානීය ජල ගැටලුවට මුහුණ පා ඇති බව සඳහන්ය.", "URL": "https://sinhala.adaderana.lk/news.php?nid=64298", "Category": null, "Parent URL": null}