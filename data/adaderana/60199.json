{"Source": "Adaderana", "Timestamp": "May 16, 2016 03:36 pm", "Headline": " 7වැනි විජයග්‍රහණයේ සැමරුම අනිද්දා", "News Content": "හත්වැනි විජයග්‍රහණයේ සැමරුම් උත්සවය අනිද්දා(18) බත්තරමුල්ල පාර්ලිමේන්තු ක්‍රිඩාංගණයේදී ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වෙයි.එදින පස්වරුවේ පැවැත්වෙන සැමරුම් උත්සවය සඳහා අග්‍රමාත්‍ය රනිල් වික්‍රමසිංහ මහතා ද සහභාගීවීමට නියමිතය.මීට අමතරව පාර්ලිමේන්තු නියෝජිතයින්, හමුදාපතිවරුන්, ත්‍රිවිධ හමුදාව, පොලීසිය, සිවිල් ආරක්ෂ දෙපාර්තමේන්තුව සහ රණවිරු පවුල්වල සාමාජිකයින් සහභාගී වන බව වාර්තා වෙයි.ලබන 18 වනදා නිදහස් චතුරස්‍රයේදී සංස්කෘතික සංදර්ශනයක් ද පැවැත්වෙයි.විජයග්‍රහණයේ සැමරුම් උත්සවය චාම් අයුරින් පවත්වන බවත් ඒ සඳහා විශාල මුදලක් වැය නොකරන බවත් ආරක්ෂක රාජ්‍ය අමාත්‍ය රුවන් විජේවර්ධන මහතා සඳහන් කර තිබේ.", "URL": "https://sinhala.adaderana.lk/news.php?nid=60199", "Category": null, "Parent URL": null}