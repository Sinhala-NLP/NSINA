{"Source": "Adaderana", "Timestamp": "October 9, 2017 10:11 am", "Headline": " නාමල් හෙට වෙනුවට අද පොලීසිය හමුවේ පෙනී සිටී", "News Content": "හෙට දිනයේ සිදු කර ඇති කැඳවීම වෙනුවට පාර්ලිමේන්තු මන්ත්‍රී නාමල් රාජපක්ෂ මහතා හම්බන්තොට පොලීසිය හමුවට මීට ස්වල්ප වේලාවකට පෙර පැමිණි බව අද දෙරණ වාර්තාකරු පවසයි. හෙට දිනයේ විශේෂ කටයුත්තකට සහභාගීවීමට නියමිත බැවින් අද දිනයේ පොලීසිය හමුවේ පෙනී සිටින බව වාර්තා වෙයි. අධිකරණ නියෝග උල්ලංඝණය කරමින් විරෝධතාවයේ නිරතවීම හේතුවෙන් පාර්ලිමේන්තු මන්ත්‍රීවරුන් කිහිප දෙනෙකුට හම්බන්තොට පොලීසිය හමුවේ පෙනී සිටින ලෙස දන්වා තිබේ. ඩි.වී චානක සහ ප්‍රසන්න රණවීර යන පාර්ලිමේන්තු මන්ත්‍රීවරුන් ඔවුන් අතර වෙයි.", "URL": "https://sinhala.adaderana.lk/news.php?nid=78498", "Category": null, "Parent URL": null}