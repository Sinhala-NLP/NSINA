{"Source": "Adaderana", "Timestamp": "April 14, 2011 09:50 am", "Headline": "තිරුක්කෝවිල්හි රිය අනතුරක් -සිව් දෙනෙක් මරුට ", "News Content": "තිරුක්කෝවිල්, කාංචනකුඩා ප්‍රදේශයේ සිදු වූ රිය අනතුරකින් පුද්ගලයින් සිව් දෙනෙකු ජීවිතක්ෂයට පත්ව තිබේ. ටිපර් රථයක් මාර්ගයෙන් ඉවතට පැන පෙරළී යාමෙන් අනතුර සිදුව ඇති බව සඳහන්ය. විනෝද චාරිකාවක් යමින් සිටි හිඟුරාන ප්‍රදේශයේ පදිංචිකරුවන් පිරිසක් රැගත් ටිපර් රථයක් අනතුරට ලක්ව ඇත. අනතුර සිදුවන අවස්ථාවේ එහි පුද්ගලයින් 37 දෙනෙකු ගමන් කරමින් සිට ඇති බව සඳහන්ය. මියගොස් ඇත්තේ කාන්තාවන් තිදෙනක් සහ පිරිමි ළමයෙකි. අනතුරින් තුවාල ලැබූ 32 දෙනෙකු අක්කරෙයිපත්තුව රෝහලේ ප්‍රතිකාර ලබයි. තුවාල ලැබූවන් අතර කාන්තාවන් 15 දෙනෙක් ද වන බව පොලිසිය පවසයි.", "URL": "https://sinhala.adaderana.lk/news.php?nid=15467", "Category": null, "Parent URL": null}