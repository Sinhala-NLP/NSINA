{"Source": "Adaderana", "Timestamp": "July 2, 2015 04:32 pm", "Headline": "මම ජනපති වුණේ අභියෝගවලට මුහුණදෙන්න තමයි", "News Content": "රටත් ජනතාවත් වෙනුවෙන් ඕනෑම අභියෝගයක් ජයග්‍රහණය කරන බව ජනාධිපති මෛත්‍රිපාල සිරිසේන මහතා පවසයි.තමන් ජනපති ධුරයට පත් වූයේ එම අභියෝගවලට මුහුණදීමට බව ජනාධිපතිවරයා කියයි.කිසිදු අභියෝගයක් හමුවේ නොසැලී මුහුණදීමට තමාට ශක්තිය ඇති බව ජනාධිපතිවරයා පෙන්වාදෙයි.මාවනැල්ල, උස්සාපිටිය , අරණායක රිවිසඳ මධ්‍ය මහා විද්‍යාලයේ නව තාක්ෂණික විද්‍යාගාරය සිසු අයිතියට පවරාදීමේ උත්සවයට අද පෙරවරුවේ එක්වෙමින් ජනාධිපති මෛත්‍රිපාල සිරිසේන මහතා මේ බව පැවසීය.එහිදී වැඩිදුරටත් අදහස් දක්වමින් ජනාධිපතිවරයා කියා සිටියේ දිවයිනේ සියලු පාසල්වල මූලික අවශ්‍යතා සපුරාලීමට ප්‍රමුඛ අවධානයක් යොමු කර කටයුතු කරන බවයි.එමෙන්ම සමාජයේ මහා ඛේදවාචකයක් බවට පත්ව ඇති මත්ද්‍රව්‍ය උවදුර නිවාරණයට සහ පරිසර සංරක්ෂණය පිළිබඳ පාසල් දරුවන් දැනුවත් කිරීමේ දීපව්‍යාප්ත වැඩපිළිවෙළක් ඉදිරි සති කිහිපය තුළ ක්‍රියාවට නංවන බව ද ජනාධිපතිවරයා එහිදී කියා සිටියේය.", "URL": "https://sinhala.adaderana.lk/news.php?nid=52393", "Category": null, "Parent URL": null}