{"Source": "Adaderana", "Timestamp": "January 12, 2014 10:14 am", "Headline": " අනතුරු 2යි - මරණ 3යි", "News Content": "කිරිඳිවැල - හංවැල්ල ප්‍රධාන මාර්ගයේ පල්ලෙගම ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. පොලීසිය පැවසුවේ අද අලුයම 1.30ත් 2.00ත් අතර කාලයේ මෙම අනතුර සිදුව ඇති බවයි. යතුරුපැදියක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇත. අනතුරෙන් තුවාල ලැබු පුද්ගලයින් දොම්පේ රෝහලට ඇතුළත් කිරීමෙන් අනතුරුව මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මේ අතර තිරප්පනේ, නාච්චාදූව හංදිය අසල ප්‍රදේශයේ දී මාර්ගය හරහා ගමන් ගත් කාන්තාවක් බස් රථයක ගැටීමෙන් ජීවිතක්ෂයට පත්ව තිබේ. තිරප්පනේ සිට අනුරාධපුර දෙසට ධාවනය වු බස් රථයක අදාළ කාන්තාව ගැටී ඇති බව පොලීසිය පැවසුවේය. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=40286", "Category": null, "Parent URL": null}