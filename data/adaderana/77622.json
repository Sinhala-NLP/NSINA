{"Source": "Adaderana", "Timestamp": "September 16, 2017 07:32 pm", "Headline": " ලොකු ලූනු ගොවීන්ට වන්දි දෙන්න", "News Content": "ස්වභාවික ආපදාවන්වලට ලක්ව තම වගාවන් අහිමි ලොකු ලූනු ගොවීන්ට වහාම වන්දි ලබා දෙන ලෙසත් එසේ ලබා නොදෙන්නේ නම් ලොකු ලූනු ගොවීන් සමඟ විරෝධතාවයක නිරත වන බව සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පැවසීය. පසුගියදා සිය ලොකු ලූනු වගාව වර්ෂාවෙන් විනාශ වී ණය ගෙවා ගැනීමට නොහැකිව සිත් තැවුලට පත් හබරණ ප්‍රදේශයේ මියගිය ගොවියාගේ නිවසට ගොස් විනාශයට පත් ලොකු ලූනු වගා බිමේ විශේෂ මාධ්‍ය හමුවක් කැඳවමින් නාමල් කරුණාරත්න මහතා මේ බව පැවසීය. හබරණ පුවක්පිටිය ප්‍රදේශයේ කිරියාගේ ගුණරත්න නැමැති දෙදරු පියෙකු පසුගියදා වස පානය කොට මියගොස් තිබිණි. සිය ලොකු ලුනු වගාව වර්ෂාවෙන් විනාශ වීමත් සමඟ සිත් තැවුලට පත්ව ඔහු වස පානය කොට මියගිය ගොස් තිබුණි.", "URL": "https://sinhala.adaderana.lk/news.php?nid=77622", "Category": null, "Parent URL": null}