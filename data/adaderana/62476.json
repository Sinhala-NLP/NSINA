{"Source": "Adaderana", "Timestamp": "July 27, 2016 09:42 am", "Headline": "තායිවාන දන්ත වෛද්‍ය සායනයක්", "News Content": "යුද්ධයෙන් අවතැන්ව සිට නැවත පදිංචි කළ වව්නියාව දිස්ත්‍රික්කයේ ජනතාව සඳහා තායිවාන දන්ත වෛද්‍ය ශිෂ්‍ය සංගමය මගින් දන්ත වෛද්‍ය සායන වැඩසටහනක් පවත්වා තිබේ.වව්නියාව, බෝගස්වැව සහ වෙහෙරතැන්න යන ගම්මානවල මෙම දන්ත වෛද්‍ය සායන පැවති බව අද දෙරණ වාර්තාකරු සඳහන් කළේය.වන්නි ආරක්ෂක සේනා ආඥාපති මේජර් ජෙනරල් බොනිෆස් පෙරේරා මහතාගේ සම්බන්ධීකරණයෙන් තායිවාන දන්ත වෛද්‍ය සිසුන් 30 දෙනෙකුගෙන් යුත් කණ්ඩායමක් මේ සඳහා සහභාගී වී ඇත.යුද්ධයෙන් අවතැන්ව සිට නැවත පදිංචි කළ ගම්මානවල ජනතාවගේ දන්ත සෞඛ්‍ය නංවාලීම මෙම වැඩසහනේ අරමුණ වී ඇති බව සඳහන්ය.", "URL": "https://sinhala.adaderana.lk/news.php?nid=62476", "Category": null, "Parent URL": null}