{"Source": "Adaderana", "Timestamp": "March 18, 2014 04:00 pm", "Headline": " කඩාකප්පල්කාරී ක්‍රියාවන්ට කිසිවිටෙකත් ඉඩතබන්නේ නෑ", "News Content": "නව තාක්ෂණයෙන් ලොව ජය ගැනීමට වර්තමානයේ දී සියළු දරුවන්ට අවස්ථාව උදාකර දී ඇති බව ජනාධිපති මහින්ද රාජපක්ෂ මහතා පවසයි. අනවශ්‍ය දේ අතහැර අවශ්‍ය දේ පමණක් ලබා ගනිමින් තොරතුරු තාක්ෂණයෙන් ලොව දිනා ගැනීමට දු දරුවන් පියවර ගත යුතු බව ජනාධිපතිවරයා පෙන්වා දෙයි. කරන්දෙණිය මධ්‍ය මහා විද්‍යාලයේ මහින්දෝදය තාක්ෂණ විද්‍යාගාරය විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. අධ්‍යාපන ක්ෂේත්‍රය තුළ කැපීපෙනෙන වෙනස්කම් සිදුකරමින් සිටිය දී වර්තමානයේ ඇතැම් පිරිස් පාසල් වසා දැමීමේ උත්සාහයක ද නිරත සිටින බව ජනාධිපතිවරයා පෙන්වා දී ඇත. එවැනි කඩාකප්පල්කාරී ක්‍රියාවන්ට ඉඩ තැබීමට තමන් කිසිදු විටෙක ඉඩ නොතබන බව ද ජනාධිපති මහින්ද රාජපක්ෂ මහතා මෙහිදී අවධාරණය කළේය. පාසල් තුළට අනවශ්‍ය බලපෑම් සිදුකිරීමට හෝ දරුවන් අයහපත් ක්‍රියාවන්ට යොමු කිරීමට ඉඩ නොතැබිය යුතු බවත් සැමවිටම පාසැල් ආරක්ෂා කරගනිමින් දරුවන්ගේ අනාගතය උදෙසා කටයුතු කිරීම මව්පියන්ගේ මෙන්ම ගුරුවරුන්ගේ ද යුතුකමක් වන බවත් ජනාධිපතිවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=41889", "Category": null, "Parent URL": null}