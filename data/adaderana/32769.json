{"Source": "Adaderana", "Timestamp": "March 27, 2013 08:26 am", "Headline": "බෝගම්බර රැඳවියෙක් පලා යයි - පොලීසිය මහජන සහය පතයි", "News Content": "මහනුවර, බෝගම්බර බන්ධනාගාරයේ රඳවා සිටි රැඳවියෙක් බන්ධනාගාර නිලධාරීන්ගෙන් මිදී පලා ගොස් තිබේ. ඊයේ (26) පස්වරුවේ මෙය සිදුව ඇති බව බන්ධනාගාර නිලධාරීන් පවසයි. මෙලෙස පලාගොස් ඇත්තේ වයස අවුරුදු 29 ක් වූ හපුගස්දෙණිය, මැදකොටස, ඇකිරිය ප්‍රදේශයේ පදිංචිව සිටි පුද්ගලයෙකි. රැඳවියා පිළිබඳ තොරතුරක් වෙතොත් ළඟම ඇති පොලිස්ථානයට හෝ මහනුවර පොලීසියට ලබා දෙන ලෙස පොලිස් මාධ්‍ය ප්‍රකාශක කාර්යාලය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=32769", "Category": null, "Parent URL": null}