{"Source": "Adaderana", "Timestamp": "February 8, 2018 11:22 am", "Headline": "වසර 14 කට පසු ස්ත්‍රී දූෂකයින්ට විසි වසරක සිර දඬුවම් - එක් වැරදිකරුවෙක් ජීවතුන් අතර නෑ ", "News Content": "අරලගංවිල ප්‍රදේශයේදී සිදුවූ ස්ත්‍රී දූෂණයක් සම්බන්ධයෙන් වරදකරුවන් වූ පුද්ගලයින් සිව් දෙනෙකුට පොලොන්නරුව මහාධිකරණය බරපතල වැඩ සහිතව වසර 20ක සිර දඩුවම් නියම කර තිබේ. 2004 වසරේ සිදුවූ අදාළ සිද්ධිය සම්බන්ධයෙන් වසර 14ක් පුරා පැවති දීර්ඝ නඩු විභාගයක තීන්දුව ප්‍රකාශයට පත් කරමින් මහාධිකරණය මෙම දඩුවම් ලබාදී ඇති බව පොලීසිය සඳහන් කළේය. වින්දිත කාන්තාවට රුපියල් ලක්ෂ 02 බැගින් වන්දි ගෙවන ලෙස ද විත්තිකරුවන්ට නියෝග කර ඇති මහාධිකරණය එම මුදල නොගෙවන්නේ නම් තවත් වසර 02ක බරපතළ වැඩ සහිත සිර දඩුවමක් නියම කර තිබේ. මෙලෙස සිර දඩුවම් නියම වී ඇත්තේ පැලෑටියාව ප්‍රදේශයේ පදිංචිකරුවන් සිව් දෙනෙකුට වන අතර ඉන් එක් අයෙකු මේ වන විට මියගොස් ඇති බව ද සඳහන්.", "URL": "https://sinhala.adaderana.lk/news.php?nid=84111", "Category": null, "Parent URL": null}