{"Source": "Adaderana", "Timestamp": "May 7, 2013 03:18 pm", "Headline": "සුළඟින් හලාවත නිවාස 19ක වහල සෙලවෙයි", "News Content": "හදිසියේ හමා ගිය දැඩි සුළඟකින් හලාවත වෙරළබඩ ප්‍රදේශයේ නිවාස 19ට හානි සිදුවී ඇති බව පුත්තලම ආපදා කළමනාකරණ ඒකකය පවසයි. නිවාසවල වහලවලට පමණක් හානි සිදුවී ඇති බවත් ජීවිත හානි හෝ තුවාල කිසිවක් වාර්තා නොවන බවද පුත්තලම ආපදා කළමණාකරණ ඒකකයේ ප්‍රධානී කර්නල් මනෝජ් රණවීර මහතා පැවසූ බව අප වාර්තාකරු කියයි. විනාඩි කීපයක් පමණක් මෙම සුළඟ තිබී ඇති අතර හමා ගොස් ඇත්තේ ටොනෙඩෝ වර්ගයට අයත් සුළඟක් බවට ප්‍රදේශවාසීන් සැක කරන බවද හෙතෙම පවසයි. ආපදාවට ලක්වී ඇති අය සඳහා සහන සැලසීමට සමාජ සේවා අංශ සහ ස්වෙච්ඡා සංවිධාන මේ වන විට ඉදිරිපත් වී සිටින බව ද අප වාර්තාකරු කියයි.", "URL": "https://sinhala.adaderana.lk/news.php?nid=33884", "Category": null, "Parent URL": null}