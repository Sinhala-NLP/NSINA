{"Source": "Adaderana", "Timestamp": "August 18, 2019 08:11 am", "Headline": "කාබුල් අගනුවර මංගල උත්සවයක්ට ප්‍රහාරයක්-63ක් ජීවිතක්ෂයට", "News Content": "ඇෆ්ගනිස්ථානයේ කාබුල් අගනුවර මංගල උත්සවයක් පැවති උත්සව ශාලාවක බෝම්බයක් පුපුරා ගොස් ඇත. ඉන් පුද්ගලයින් 63 දෙනෙකු මියගොස් තවත් 180කට අධික පිරිසක් තුවාල ලබා ඇති බවයි වාර්තා වෙයි. මරාගෙන මැරෙන බෝම්බකරුවෙක් ප්‍රහාරය එල්ල කර ඇතැයි අනාවරණය වී ඇත. පසුගියදා රාත්‍රී කාලයේදී කාබුල් අගනුවරට බටහිරින් ෂියා මුස්ලිම් වැසියන් බහුතරයක් වාසය කරන ප්‍රදේශයකදී බෝම්බය පුපුරාගොස් ඇති බව විදෙස් වාර්තා සඳහන් කරයි. තලෙයිබාන් සංවිධානය පවසන්නේ ප්‍රහාරයට තමන්ගේ සම්බන්ධයක් නොමැති බවයි. කෙසේ වෙතත් වෙනත් කිසිදු පාර්ශවයක් විසින් මෙතෙක් ප්‍රහාරයේ වගකීම භාරගෙන නැත. ඇෆ්ගනිස්තානයේ සහ පකිස්තානයේ වාසය කරන ෂියා හසාරා වාර්ගිකසුළු ජාතික ජන කොටස නිතර තලෙයිබාන් අයි එස් ඇතුළු සුන්නි මුස්ලිම් සටන්කාමීන්ගේ ප්‍රහාරවලට ලක්වන බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=116808", "Category": null, "Parent URL": null}