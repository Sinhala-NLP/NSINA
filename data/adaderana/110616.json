{"Source": "Adaderana", "Timestamp": "May 24, 2019 09:34 pm", "Headline": "විද්‍යා ඝාතන සිද්ධියට අදාළව DIG ලලිත් ජයසිංහට නඩු", "News Content": "විද්‍යා ඝාතනය සම්බන්ධයෙන් අත්අඩංගුවට ගත් මහාලිංගම් ශෂීකුමාර් හෙවත් ස්විස් කුමාර නැමැත්තාට පොලිස් අත්අඩංගුවෙන් මිදී පළා යාමට ආධාර අනුබලදීමේ චෝදනා යටතේ යාපනය කොට්ඨාශය භාරව කටයුතු කළ නියෝජ්‍ය පොලිස්පති ලලිත් ජයසිංහ මහතාට එරෙහිව නීතිපතිවරයා අද (24) යාපනය මහාධිකරණය හමුවේ නඩු පවරනු ලැබුවේ ය. ශිවලෝගනාදන් විද්‍යා දැරියගේ ඝාතනය සම්බන්ධයෙන් අත්අඩංගුවට ගත් මහාලිංගම් ශෂීකුමාර් හෙවත් ස්විස් කුමාර නැමැත්තාට පොලිස් අත්අඩංගුවෙන් මිදී පළා යාමට ආධාර අනුබලදීමේ චෝදනා යටතේ මෙම නඩු පැවරීම සිදු කර ඇත. එම සිද්ධියට නියෝජ්‍ය පොලිස්පති ලලිත් ජයසිංහ මහතාට සහාය ලබා දුන්නේ යැයි චෝදනා කරමින් එම ඝාතනයේ සැකකරුවෙකු ලෙස අත්අඩංගුවට ගත් ශ්‍රී ගජන් නැමැත්තාට ද නීතිපතිවරයා යාපනය මහාධිකරණ හමුවේ තවත් නඩුවක් පවරා ඇත.", "URL": "https://sinhala.adaderana.lk/news.php?nid=110616", "Category": null, "Parent URL": null}