{"Source": "Adaderana", "Timestamp": "February 17, 2019 10:03 pm", "Headline": "පළාත් කිහිපයකට ප්‍රබල අකුණු සමඟ වැසි", "News Content": "දිවයිනේ සබරගමුව, දකුණු, මධ්‍යම, බස්නාහිර සහ ඌව පළාත්වල ඉදිරි පැය 6ක කාලය තුළ ප්‍රබල අකුණු සමඟ වැසි ඇතිවීමේ හැකියාවක් පවතින බව කාලගුණ විද්‍යා දෙපාර්තමේන්තුව පවසයි. වැසි සමඟ පැයට කිලෝමීටර් 70ත්, 80ත් දක්වා වූ තද සුළං ඇති විය හැකි බව එම දෙපාර්තමේන්තුව නිවේදනය කළේය. එමෙන්ම, ඇතැම් ස්ථානවලට මිලිමීටර් 100ක පමණ තද වැසි ඇති විය හැකි බව සඳහන්. ගිඟුරුම් සහිත අකුණු පවතින අවස්ථාවල ආරක්ෂක පියවර අනුගමනය කරන ලෙස කාලගුණ විද්‍යා දෙපාර්තමේන්තුව දන්වා ඇත.", "URL": "https://sinhala.adaderana.lk/news.php?nid=104525", "Category": null, "Parent URL": null}