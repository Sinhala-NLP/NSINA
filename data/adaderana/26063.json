{"Source": "Adaderana", "Timestamp": "July 25, 2012 04:27 pm", "Headline": " දිවුල් කන්න ගිහින් කුළු හරකෙකුගෙන් මැරුම්කයි", "News Content": "කතරගම පොලිස් බලප්‍රදේශයේදී කුළු හරකෙකු ඇණීම හේතුවෙන් පුද්ගලයෙකු ජීවිතක්ෂයට පත්ව ඇති බව පොලීසිය පවසයි. අද(25)උදෑසන වරහන සිට කිලෝ මීටර් 20 ක් පමණ යාල කැලය තුළට වන්නට ඇසළ උත්සවය වෙනුවෙන් පාද යාත‍්‍රාවෙන් කතරගමට පැමිණීම සඳහා මඩකළපුවේ සිට පැමිණි පිරිසකගෙන් දෙදෙනෙකු කැලය තුළ දිවුල් කැඩීමට ගොස් ඇති බවත්,එහිදී මෙම අනතුර සිදුව ඇති බවත් පොලිස් මාධ්‍ය ප්‍රකාශක කාර්යාලය සඳහන් කරයි. මෙසේ මරණයට පත්ව ඇත්තේ වයස අවුරුදු 40 ක් වූ තම්බිමුත්තු මේකරන් නමැති පලූගමාන්, පෝරතිවු, මඩකළපුව ලිපිනයේ පදිංචිකරුවෙකු බව කියැවෙයි. මෘතශරීරය කතරගම රෝහලේ මෘත ශරීරාගාරයේ තබා ඇති බවත්, කතරගම පොලිසිය වැඩිදුර විමර්ශන සිදුකරගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=26063", "Category": null, "Parent URL": null}