{"Source": "Adaderana", "Timestamp": "May 20, 2017 01:13 pm", "Headline": "කසළ බැහැර කිරීමේදී ගැටළු ඇතිවිය හැකියි", "News Content": "බස්නාහිර පළාත් අපද්‍රව්‍ය කළමනාකරණ අධිකාරිය මඟින් හඳුන්වා දී ඇති වැඩසටහන් කොළඹ මහනගර සභාව විසින් ක්‍රියාත්මක නොකරන බවට එම අධිකාරිය චෝදනා කරයි.මීතොටමුල්ල කසළ කන්ද කඩා වැටීමෙන් අනතුරුව බස්නාහිර අපද්‍රව්‍ය කළමනාකරණ අධිකාරිය, කසළ බැහැර කිරීම පිලිබඳ කොළඹ මහ නගර සභාවට යෝජනා කිහිපයක් ඉදිරිපත් කර ඇති අතර ඒවා මේ දක්වාත් ඔවුන් ක්‍රියාත්මක කර නොමැති බව වාර්තා වේ.මේ හේතුවෙන් ඉදිරියේදී කසළ බැහැර කිරීමේදී ගැටළු ඇතිවිය හැකි බව බස්නාහිර පළාත් අපද්‍රව්‍ය කළමනාකරණ අධිකාරියේ අධ්‍යක්ෂ නලීන් මාන්නප්පෙරුම මහතා සඳහන් කළේය.", "URL": "https://sinhala.adaderana.lk/news.php?nid=73344", "Category": null, "Parent URL": null}