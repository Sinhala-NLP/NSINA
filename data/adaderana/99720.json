{"Source": "Adaderana", "Timestamp": "November 24, 2018 03:37 pm", "Headline": "මහ මැතිවරණය පවත්වන්නැයි ඉල්ලමින් පිරිසක් පාරට බසියි", "News Content": "පාර්ලිමේන්තු මහ මැතිවරණය වහා පවත්වන්නැයි ඉල්ලමින් සහ කථානායක කරූ ජයසූරිය මහතාගේ ක්‍රියා කලාපයට විරෝධය දක්වමින් අද (24) දහවල් කටුගස්තොට නගරයේදී විරෝධතා උද්ඝෝෂණයක් පැවැත්විය. මෙම විරෝධතා උද්ඝෝෂණය ශ්‍රී ලංකා පොදු ජන පෙරමුණේ හාරිස්පත්තුව සංවිධානය විසින් සංවිධානය කර තිබූ බව අද දෙරණ වාර්තාකරු පැවසීය. මෙහිදී විරෝධතාකරුවන් ඉල්ලා සිටියේ වහාම පාර්ලිමේන්තු මැතිවරණය පවත්වා ජනතාවගේ ප්‍රජාතාන්ත්‍රවාදී අයිතිය තහවුරු කරන ලෙසයි. එයට අමතරව කතානායක කරූ ජයසූරිය මහතාගේ ක්‍රියාකලාපයට විරෝධය දැක්වීමද මෙම උද්ඝෝෂණයේදී සිදු විය.", "URL": "https://sinhala.adaderana.lk/news.php?nid=99720", "Category": null, "Parent URL": null}