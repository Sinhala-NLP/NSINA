{"Source": "Adaderana", "Timestamp": "November 4, 2015 09:24 am", "Headline": "දින 29ක් වූ සිඟිත්තා විකුණන්න හදලා -  3ක් අත්අඩංගුවේ! ", "News Content": "දින 29ක් වයසැති පිරිමි දරුවෙකු අළෙවි කිරීමේ චෝදනාව මත කාන්තාවන් දෙදෙනෙකු සහ පිරිමි පුද්ගලයෙකු වාලච්චේන, පලෙයිනගර් ප්‍රදේශයේදී අත්අඩංගුවට ගෙන තිබේ.පොලීසියට ලද තොරතුරක් මත වාලච්චේන පොලීසිය විසින් සැකකරුවන් අත්අඩංගුවට ගෙන ඇති බව සඳහන්ය.අත්අඩංගුවට ගෙන ඇත්තේ දරුවාගේ මව, දරුවා මිලදීගත් බව කියන කාන්තාවක සහ තැරැව්කරුවෙකු බව පොලිස් මාධ්‍ය ප්‍රකාශක කාර්යාලය සඳහන් කළේය.දරුවාගේ මව විසින් රුපියල් 20,000ක මුදලකට තැරැව්කරුවෙකු හරහා දරුවා අදාළ කාන්තාව වෙත ලබාදී තිබේ. සැකකරුවන් වාලච්චේන මහේස්ත්‍රාත් අධිකරණය වෙත ඉදිරිපත් කර ඇති අතර වාලච්චේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54861", "Category": null, "Parent URL": null}