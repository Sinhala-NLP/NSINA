{"Source": "Adaderana", "Timestamp": "December 16, 2015 11:06 am", "Headline": "බස් රථය පෙරළී කාන්තාවක් මරුට - 40 ට තුවාලයි", "News Content": "ලිඳුල-නුවරඑළිය මාර්ගයේ විනායනගර් කෝවිල අසළ අඩි 40 ක පමණ ප්‍රපාතයකට බස් රථයක් පෙරළීමෙන් ස්ත්‍රීයක ජීවිතක්ෂයට පත්වී තවත් 40 දෙනෙකු පමණ තුවාල ලබා තිබේ.ජීවිතක්ෂයට පත්ව ඇත්තේ කුමාරි කිරිබත්ගොඩ නමැති අවුරුදු 55 ක් වියැති කාන්තාවකි.තුවාල ලැබූවන් මේවන විට ලිඳුල රෝහලට ඇතුළත් කර ඇති බව පොලිස් මාධ්‍ය ප්‍රකාශක කාර්යාලය පවසයි.අද (16) උදෑසන 8.00 ට පමණ මෙසේ අනතුරට ලක්ව ඇත්තේ තේ පර්යේෂණ ආයතනයට අයත් සේවකයින් ප්‍රවාහනය කළ බස් රථයක් බවද පොලිස් මාධ්‍ය ප්‍රකාශක කාර්යාලය කියා සිටියි.", "URL": "https://sinhala.adaderana.lk/news.php?nid=55751", "Category": null, "Parent URL": null}