{"Source": "Adaderana", "Timestamp": "September 13, 2016 01:34 pm", "Headline": "ගල් අඟුරු දුම්රියක් පීලි පනියි", "News Content": "ගල් අඟුරු ප්‍රවාහන දුම්රියක් ත්‍රීකුණාමලය චීන වරාය ආසන්න ප්‍රදේශයේ දී පීලිපැනීමට ලක්ව තිබේ.අද උදෑසන 8.30ට ත්‍රීකුණාමලයේ සිට මහව බලා ධාවනය වූ ගල් අගුරු ප්‍රවාහනය කරන දුම්රියක එංජිමක් මෙලෙස පීලිපැනීමට ලක්ව ඇති බව සඳහන්ය. මේ හේතුවෙන් ත්‍රීකුණාමලය දුම්රිය මාර්ගයේ දුම්රිය ධාවනයට බාධා එල්ල වී ඇත. දුම්රිය පාලක මැදිරිය සඳහන් කළේ ත්‍රීකුණාමලය දුම්රිය ධාවනාගාරයේ ආපදා අංශ නිලධාරීන් යොදවා පීලිපැනීමට ලක්වු දුම්රිය පීලිගත කිරීමට අවශ්‍ය පියවර ගෙන ඇති බවයි .දුම්රිය පීලිගත කරන තෙක් පෙරවරු 11.20ට ත්‍රීකුණාමලයේ සිට ගල්ඔය බලා ධාවනය වීමට නියමිතව තිබූ දුම්රිය සහ පස්වරු 3.00ට ගල්ඔය සිට ත්‍රීකුණාමලය බලා ධාවනය වීමට නියමිත දුම්රිය අවලංගු කිරීමට අනුරාධපුර දුම්රිය පාලක මැදිරිය කටයුතු කර තිබේ.", "URL": "https://sinhala.adaderana.lk/news.php?nid=64056", "Category": null, "Parent URL": null}