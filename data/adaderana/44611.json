{"Source": "Adaderana", "Timestamp": "July 12, 2014 09:13 am", "Headline": "මට්ටක්කුලියේදී කතකට වෙඩි තබයි - රාවතාවත්තේදී කඩුවකින් පහරදී පුද්ගලයෙක් ඝාතනය කරයි", "News Content": "මට්ටක්කුලිය, සමිත්පුර ප්‍රදේශයේ දී සිදුවු වෙඩි තැබීමකින් කාන්තාවක ජීවිතක්ෂයට පත්ව තිබේ. පොලීසිය පැවසුවේ අද(12) අලුයම නිවසකට පැමිණි පිරිසක් විසින් මෙම වෙඩි තැබීම සිදුකර ඇති බවයි. එසේම ඊයේ රාත්‍රී රාවතාවත්ත ප්‍රදේශයේ දී පුද්ගලයෙකුට කඩුවකින් පහරදීම හේතුවෙන් ජීවිතක්ෂයට පත්ව තිබේ. ඔහුගේ පුත්‍රයාට ද අදාළ ස්ථානයේදීම පහරදීම හේතුවෙන් බරපතළ තුවාල ලබා රෝහල් ගත කර ඇති බව සඳහන් වෙයි. පහරකෑමෙන් මියගොස් ඇත්තේ 43 හැවිරිදි මට්ටක්කුලිය, සමිත්පුර ප්‍රදේශයේ පදිංචිකරුවෙකි. අද අලුයම වෙඩි වැදීමෙන් ජීවිතක්ෂයට පත්ව ඇත්තේ අදාළ පහරදීම සිදුකළ බවට සැකකෙරෙන පුද්ගලයෙකුගේ මවක් බව පොලීසිය පවසයි.", "URL": "https://sinhala.adaderana.lk/news.php?nid=44611", "Category": null, "Parent URL": null}