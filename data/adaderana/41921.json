{"Source": "Adaderana", "Timestamp": "March 19, 2014 04:12 pm", "Headline": "සරසවි සිසුන්ගේ විරෝධතාවට කඳුළු ගෑස්", "News Content": "කොළඹ, කොටුවේ මාර්ග අවහිර වන පරිදි විරෝධතා දැක්වූ සරසවි සිසුන්ගේ උද්ඝෝෂණය විසුරුවා හැරීමට කඳුළු ගෑස් හා ජල ප්‍රහාරයක් එල්ල කර තිබේ. සරසවි සිසුන් පිරිසක් අද (19) කැලණිය සරසවිය ඉදිරිපිටි සිට විරෝධතා පාගමනකින් කොළඹ කොටුව දක්වා පැමිණියහ. එසේ පැමිණි ඔවුන් සිය ගැටලුවලට ඉල්ලීම් ලබාදෙන්නැයි බලධාරීන්ට බලකරමින් කොටුව දුම්රිය ඉදිරිපිට විරෝධතාවයේ නිරත විය. මේ නිසා කොටුව ප්‍රදේශයේ රථවාහන තදබදයක් ද හටගත් අතර එය පාලනය කිරීම සඳහා කදුළු ගෑස් හා ජල ප්‍රහාරයක් එල්ල කර තිබේ. මේ හේතුවෙන් කොළඹ-නුවර මාර්ගයේ ද අද පෙ‍වරුවේ දැඩිරථවාහන තදබදයක් ඇති විය. අධ්‍යාපනය විකිණීම, නිදහස් අධ්‍යාපනය කප්පාදු කිරීම, ශිෂ්‍ය මර්දනය ඇතුළු ආණ්ඩුවේ අත්තනෝමතික ක්‍රියාකලාපයට එරෙහිව ඉල්ලීම් 15 ක් වෙනුවෙන් සියලුම විශ්වවිද්‍යාල වල සිසු සහභාගිත්වයෙන් මෙම විරෝධතා පා ගමන ආරම්භ කර තිබුණි.", "URL": "https://sinhala.adaderana.lk/news.php?nid=41921", "Category": null, "Parent URL": null}