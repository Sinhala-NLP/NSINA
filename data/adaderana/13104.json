{"Source": "Adaderana", "Timestamp": "December 27, 2010 07:26 pm", "Headline": "දෙසැම්බරයේ මාළු මිල 20% න් පහළට ", "News Content": "පසුගිය වසරේ දෙසැම්බර් මසට සාපේක්ෂව මේ වසරේ දෙසැම්බර් මාසයේ දී මාළු මිල ගණන් 20%න් පමණ පහළ ගොස් ඇතැයි ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. දෙසැම්බර් මාසයේ දී කිතුණු ධීවර ප්‍රජාව ධීවර කටයුතු වල නොයෙදීම හේතුවෙන් සාමාන්‍ය කාල වලට සාපේක්ෂව දෙසැම්බර් මාසයේ දී මාළු මිල ගණන් ඉහළ යන බව අමාත්‍යවරයා පෙන්වා දෙයි. එහෙත් පසුගිය වසරට සාපේක්ෂව මාළු මිල ගණන් පහළ මට්ටමක පවත්වා ගැනීමට හැකි වූයේ අමාත්‍යාංශය ගෙන ගිය දූරදර්ශී වැඩපිළිවෙල හේතුවෙන් බව සේනාරත්න අමාත්‍යවරයා ‍සඳහන් කළේය. දැනට පාඩු ලබමින් සිටින ධීවර අමාත්‍යාංශයට අයත් ආයතන ලබන වසර වන විට ලාභ ලබන තත්ත්වයට අනිවාර්යෙන්ම ගෙන ‍එන බව අද(27) පැවති මාධ්‍ය හමුවක දී ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=13104", "Category": null, "Parent URL": null}