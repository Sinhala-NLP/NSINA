{"Source": "Adaderana", "Timestamp": "January 21, 2018 07:26 am", "Headline": "විශ්ව විද්‍යාල ප්‍රවේශ අයදුම්පත් භාරගන්නා අවසාන දිනය දීර්ඝ කරයි ", "News Content": "නව අධ්‍යයන වර්ෂය සඳහා විශ්ව විද්‍යාල ප්‍රවේශ අයදුම්පත් භාරගන්නා අවසාන දිනය දීර්ඝ කිරිමට විශ්ව විද්‍යාල ප්‍රතිපාදන කොමිෂන් සභාව තීරණය කර තිබේ. එහි සභාපති මහාචාර්ය මොහාන් ද සිල්වා මහතා සඳහන් කළේ එම කාලය ලබන පෙබරවාරි දෙවන දින දක්වා කල් දැමීමට තීරණය කර ඇති බවයි. 2017,2018 අධ්‍යයන වර්ෂය සඳහා විශ්ව විද්‍යාල ප්‍රවේශ අයදුම්පත් භාරගන්නා අවසන් දිනය ජනවාරි 26 ලෙස මීට පෙර ප්‍රකාශ කර තිබිණි. කෙසේවෙතත් එම කාලය පෙබරවාරි මස 02 වන දින දක්වා දීර්ඝ කිරීමට පියවර ගත් බව විශ්ව විද්‍යාල ප්‍රතිපාදන කොමිෂන් සභාව සඳහන් කළේය. අදාළ අයදුම්පත් අන්තර්ජාලය ඔසසේ යොමුකළ යුතු වන අතර 2017 වර්ෂයේ අධ්‍යයන පොදු සහතික පත්‍ර උසස් පෙළ විභාගයෙන් විශ්ව විද්‍යාල ප්‍රවේශය සඳහා සුදුසුකම් ලැබූ සිසුන්ට ඒ සඳහා හැකියාව පවතියි.", "URL": "https://sinhala.adaderana.lk/news.php?nid=83285", "Category": null, "Parent URL": null}