{"Source": "Adaderana", "Timestamp": "September 27, 2017 09:02 am", "Headline": "බෙන් ස්ටොක් අත්අඩංගුවට", "News Content": "එංගලන්ත ටෙස්ට් ක්‍රිකට් ක්‍රීඩක බෙන් ස්ටොක් එරට පොලීසිය විසින් අත්අඩංගුවට ගෙන තිබේ. පුද්ගල පහරදිමක් සම්බන්ධයෙන් ඔහු අත්අඩංගුවට ගෙන ඇති බව විදෙස් මාධ්‍ය වාර්තා කරයි. එංගලන්තයේ බ්‍රිස්ටල්හි රාත්‍රී සමාජ ශාලාවක් ඉදිරිපිට මෙම පහරදීම සිදුව ඇති බව සඳහන්ය. අත්අඩංගුවට පත් වූ බෙන් ස්ටොක් දිනක කාලයක් පොලිස් අත්අඩංගුවේ තබාගෙන පසුව චෝදනාවක් රහිතව ඔහු මුදාහැර ඇති බව වාර්තා වේ. මේ හේතුවෙන් අද දිනයේ පැවැත්විමට නියමිත එංගලන්ත බටහිර ඉන්දිය කොදෙව් එක්දින තරඟයට සහභාගීවිමේ අවස්ථාව බෙන් ස්ටොක් හට අහිමි වී තිබේ. ගැටුම සිදුවන අවස්ථාවේ එහි සිටි ටෙස්ට් ක්‍රිකට් ක්‍රීඩක ඇලෙක්ස් හෙල්ස් හට ද අද පැවැතිවෙන එක්දින තරඟයට සහභාගීවිමේ අවස්ථාව අහිමි වන බව වාර්තා වේ. ගැටුමේදී බොන් ස්ටොක්ගේ අතකට ද තුවාල සිදුව ඇති බව සෙඳහන්ය. මේ සම්බන්ධයෙන් පොලීසිය තවදුරටත් විමර්ශන සිදු කරන අතර එංගලන්ත ක්‍රිකට් බලධාරින් ද පරික්ෂණයක් ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=78057", "Category": null, "Parent URL": null}