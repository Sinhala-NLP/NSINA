{"Source": "Adaderana", "Timestamp": "January 13, 2011 06:50 am", "Headline": "ඌවේ වැසුණු පාසල් යළි ඇරේ", "News Content": "තාවකාලිකව වසා දැමුණු ඌව පළාතේ පාසල් අද(13)යළි විවෘත කරන බව ඌව පළාත් අධ්‍යාපන ලේකම් අනිල් විජේසිරි මහතා පවසයි. ඒ අනුව බදුල්ල,බණ්ඩාරවෙල,වැලිමඩ,පස්සර යන ප්‍රදේශ ආශ්‍රිතව වසා දැමුණු පාසල් අද යළි විවෘත කෙරේ. අයහපත් කාලගුණික තත්ත්වය හේතුවෙන් මෙම පාසල් තාවකාලික වසා දැමුණුද මේ වන විට කාලගුණික තත්ත්වය යහපත් අතට හැරෙමින් පවතින නිසාත්,අවදානමක් නොපවතින නිසාත් අද සිට පාසල් විවෘත කරන්නට තීරණය කළ බව ඌව පළාත් අධ්‍යාපන ලේකම් අනිල් විජේසිරි මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=13456", "Category": null, "Parent URL": null}