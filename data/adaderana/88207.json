{"Source": "Adaderana", "Timestamp": "April 28, 2018 06:21 pm", "Headline": "දෙරණාභිවන්දනා ශ්‍රී කල්‍යාණි වෙසක් කලාපය කැළණියේ", "News Content": "සම්බුදු තෙමගුල සිහිපත් කරමින් දෙරණ මාධ්‍ය ජාලය ක්‍රියාත්මක කරන දෙරණාභිවන්දනා ශ්‍රී කල්‍යාණි වෙසක් කලාපය මෙවරත් කැළණිය පුදබිම කේන්ද්‍ර කර ගනිමින් හෙට (29) අළුයම 05.00 සිට දවස පුරා පැවැත්වෙයි. ප්‍රතිපත්ති පූජාවන්ට මුල්තැන ලබාදෙමින් දාන, ශිල , භාවනා, ධර්ම දේශනා, ධර්ම සාකච්ඡා ඇතුළු වැඩසටහන් රැසක් එහිදී පැවැත්විමට නියමිත අතර මෙය ටී.වි දෙරණ ඔස්සේ සජිවීව විකාශය කෙරෙයි. මීට අමතරව දෙරණ මාධ්‍ය ජාලය සහ කොළඹ මහ නගර සභාව එක්ව සංවිධානය කරන වෙසක් කලාපය හෙට සිට මැයි මස 01 වනදා දක්වා කොළඹ මහ නගර සභාවේ සහ විහාරමහාදේවී එළිමහන් පරිශ්‍රයේදි පැවැත්විමට නියමිතය. මෙහිදී ප්‍රථම වරට මුහුදු වැලිවලින් නිර්මාණය කෙරුණු පොලොන්නරුව ගල්විහාරයේ දැවැන්ත ආකෘතියක් ද ප්‍රර්ශනය කෙරෙනු ඇත. මේ අතර වෙසක් පුන් පොහොය නිමිතෙන් හෙට රාත්‍රී සිට පිටකොටුව, පෑලියගොඩ, දෙමටගොඩ, තොටලඟ, කොට්ටාව, මහරගම, කිරිබත්ගොඩ, ඇතුලු දිවයිනේ විවිධ ප්‍රදේශවල වෙසක් තොරණ ප්‍රර්ශනය කිරිමට නියමිතය.", "URL": "https://sinhala.adaderana.lk/news.php?nid=88207", "Category": null, "Parent URL": null}