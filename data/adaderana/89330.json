{"Source": "Adaderana", "Timestamp": "May 18, 2018 01:16 pm", "Headline": "ආගමන විගමන නිලධාරීන්ගේ වැඩ වර්ජනය නිසා ගුවන් මගීන් අසරණ වෙයි", "News Content": "‍ආගමන විගමන නිලධාරීන් විසින් ආරම්භ කර ඇති වෘත්තිය සමිති ක්‍රියාමාර්ගය හේතුවෙන් ගුවන් මගීන් දැඩි දුෂ්කරතාවට පත්ව ඇති බව වාර්තා වේ. ඉල්ලීම් කිහිපයක් මුල් කර ගනිමින් ආගමන විගමන නිලධාරීන් ඊයේ (17) මධ්‍යම රාත්‍රී සිට අකුරට වැඩ කිරීමේ වෘත්තිය සමිති ක්‍රියාමාර්ගයක් ආරම්භ කළේය. ඒ අනුව අද (18) උදෑසන සිට විදේශගත වීමට පැමිණි ගුවන් මගීන්ට විවිධ දුෂ්කරතාවන්ට පත්වීමට සිදුව ඇති බව අද දෙරණ වාර්තාකරුවන් සඳහන් කළේය. මේ අතර ආගමන විගමන නිලධාරීන් ආරම්භ කර ඇති වෘත්තිය සමිති ක්‍රියාමාර්ගය හේතුවෙන් නියමිත වේලාවට පැය 03 කට පෙර ගුවන් තොටුපල වෙත පැමිණෙන ලෙස ශ්‍රී ලංකන් ගුවන් සමාගම මගීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=89330", "Category": null, "Parent URL": null}