{"Source": "Adaderana", "Timestamp": "March 28, 2018 12:22 pm", "Headline": "අගමැතිට එරෙහි විශ්වාසභංගයට ඡන්දය විමසීම විවෘතව", "News Content": "අග්‍රාමාත්‍යවරයාට එරෙහිව ඉදිරිපත් කර ඇති විශ්වාසභංගයට අදාළ ඡන්දය විමසීම විවෘතව සිදුකිරීමට තීරණය කර තිබේ. අද (28) පාර්ලිමේන්තුවේදී රැස්වූ විශේෂ පක්ෂ නායක රැස්වීමේදී මෙම තීරණය ගෙන තිබේ. මේ අතර අග්‍රමාත්‍යවරයාට එරෙහිව ඉදිරිපත් වී ඇති විශ්වාසභංගය සම්බන්ධයෙන් ජනතාව අපේක්ෂා කරන තීන්දුවක් ශ්‍රී ලංකා නිදහස් පක්ෂය විසින් ගන්නා බව චන්දිම වීරක්කොඩි අමාත්‍යවරයා පවසයි. කොළඹ පැවැති උත්සවයකින් පසු මාධ්‍යවේදීන් හමුවේ අදහස් දක්වමින් චන්දිම වීරක්කොඩි අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=86502", "Category": null, "Parent URL": null}