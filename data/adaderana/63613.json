{"Source": "Adaderana", "Timestamp": "August 30, 2016 04:17 pm", "Headline": "මන්ත්‍රීන් පිරිසක් කැටුව 1දා මහින්ද මැලේසියා යයි", "News Content": "හිටපු ජනාධිපති මහින්ද රාජපක්ෂ මහතා සැප්තැම්බර් මස 1දා සිට5 දා දක්වා මැලේසියාවේ පැවැත්වෙන ආසියානු දේශපාලන පක්ෂාවල ජාත්‍යන්තර සම්මේලනයට ඒකාබද්ධ විපක්ෂයේ නියෝජිත කණ්ඩායමක් සමග සහභාගී වීමට නියමිතවී තිබේ. මේ සම්මේලනයට හිටපු ජනාධිපතිතුමා සමඟ දිනේෂ් ගුණවර්ධන, ජොන්ස්ටන් ප්‍රනාන්දු, ලොහාන් රත්වත්තෙ යන පාර්ලිමේන්තු මන්ත්‍රීවරුන්ද, ඒ.එච්.එම් අස්වර් හා උදිත් ලොකුබණ්ඩාර යන හිටපු පාර්ලිමේන්තු මන්ත්‍රීවරුන්ද, හිටපු පළාත් සභා ඇමති උපාලි කොඩිකාර මහතාද සහභාගී වන බව මහින්ද රාජපක්ෂ මහතාගේ පෞද්ගලික ලේකම් උදිත් ලොකුබණ්ඩාර මහතාගේ අත්සනින් යුතුව නිකුත් කළ නිවේදනයක දැක්වෙයි.මේ සම්මේලනය අතරතුර චීන කොමියුනිට්ස් පක්ෂයේ නියෝජිත කණ්ඩායම සමඟ විශේෂ හමුවක් ඒකාබද්ධ විපක්ෂයේ නියෝජිතයන් පවත්වන අතර සෙසු නියෝජිත කණ්ඩායම් ප්‍රධානීන් සමඟ මහින්ද රාජපක්ෂත මහතා මැලේසියනු අගමැතිතුමා හමුවීමට නියමිත බැව් එකී නිවේදනයේ කියැවෙයි. මැලේසියානු හා වෙනත් ආසියානු දේශපාලන පක්ෂ‍ සමඟත්, මැලේසියානු ව්‍යාපාරික ප්‍රජාව සමඟත් ඒකාබද්ධ විපක්ෂකයේ නියෝජිතයන් විශේෂ හමුවීම් පැවැත්වීමට නියමිත බැව් ද එහි සඳහන්ය.", "URL": "https://sinhala.adaderana.lk/news.php?nid=63613", "Category": null, "Parent URL": null}