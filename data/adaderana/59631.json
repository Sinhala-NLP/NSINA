{"Source": "Adaderana", "Timestamp": "April 29, 2016 03:36 pm", "Headline": "සුමන්තිරන් අප්‍රසාදයෙන්!", "News Content": "තවදුරටත් දිගින් දිගටම අත්අඩංගුවට ගැනීම් සිදුවන්නේ නම් ඊට විරෝධය පළ කරන බව දෙමළ ජාතික සන්ධාන පා.ම එම්.ඒ සුමන්තිරන් මහතා පවසයි.චාවකච්චේරි මරාගෙන මැරෙන ඇඳුම් කට්ටලය සම්බන්ධ සිද්ධියට අදාළව පසුගිය දිනවලදී පුද්ගලයින් කිහිප දෙනෙකු අත්අඩංගුවට ගන්නා ලදී.එල්.ටී.ටී.ඊ සංවිධානයේ හිටපු සාමාජිකයින් බව පැවසෙන එම පුද්ගලයින් සම්බන්ධයෙන් ආරක්ෂක අංශ විසින් පරීක්ෂණ ආරම්භ කර තිබේ.අද යාපනයේදී මාධ්‍යවේදීන් අමතමින් මන්ත්‍රීවරයා කියා සිටියේ මෑතකදී සිදුවූ අත්අඩංගුවට ගැනීම් දෙස බැලීමේදී තවදුරටත් එයම සිදුවේ නම් රජයට දැඩි විරෝධය පළ කරන බවයි.", "URL": "https://sinhala.adaderana.lk/news.php?nid=59631", "Category": null, "Parent URL": null}