{"Source": "Adaderana", "Timestamp": "September 29, 2010 02:53 pm", "Headline": "රනිල් පන්නන්න දෙහිඅත්තකණ්ඩියේ අලි පැටව් පොල්ගසයි", "News Content": "අම්පාර දිස්ත්‍රීක්කයේ දෙහිඅත්තකණ්ඩිය ප්‍රාදේශීය ලේකම් කොට්ඨාසයට අයත් එක්සත් ජාතික පක්ෂ ක්‍රියාකාරීන් විසින් පක්ෂ නායක රනිල් වික්‍රමසිංහ මහතා නායකත්වයෙන් ඉවත්කරන ලෙස ඉල්ලා පොල්ගැසීමේ දේව මෙහෙයක් පවත්වා තිබේ. ඒ අනුව දියවිද්දගම මහා පත්තිනි දේවාලයේදී විපක්ෂ නායකවරයා ඉවත් කිරීමටත් පක්ෂ නායකත්වය සජිත් ප්‍රේමදාස මහතාට ලබා දෙන ලෙසත් ඉල්ලා මෙම පොල්ගැසීම සිදුකළ බව අද දෙරණ වාර්තාකරු සඳහන් කරයි. අම්පාර දිස්ත්‍රීක්කයේ ප්‍රාදේශීය මට්ටමේ එ.ජා.ප නායකයින් මෙන්ම ක්‍රියාකාරීන් රැසක් මෙම අවස්ථාවට සහභාගී වූ බව ද සඳහන් වේ.", "URL": "https://sinhala.adaderana.lk/news.php?nid=11174", "Category": null, "Parent URL": null}