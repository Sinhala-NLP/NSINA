{"Source": "Adaderana", "Timestamp": "June 10, 2010 03:14 pm", "Headline": "අවධානයෙන් සිටින්නැයි නුවරඑළියේ ජනතාවගෙන් ඉල්ලයි", "News Content": "පවතින අධික වර්ෂාවත් සමග නුවරඑළිය දිස්ත්‍රික්කයේ ජනතාවට අවධානයෙන් සිටින ලෙස දිස්ත්‍රික් ලේකම් ඩී. පී. ජී කුමාරසිරි මහතා ඉල්ලීමක් කරයි. අද පෙරවරුවේ සිට දිනයේ කොත්මලේ, ගිනිගත්හේන ඇතුළු ප්‍රදේශ රැසකට අධික වර්ෂාවක් ඇද හැලෙන බව වාර්තා වේ. මේ‍ හේතුවෙන් නායයෑමේ අවදානමක් ඇති ප්‍රදේශවල සිටින ජනතාව ඒ පිළිබඳ විමසිලිමත් වන ලෙස දිස්ත්‍රික් ලේකම්වරයා පවසයි. නුවරඑළිය දිස්ත්‍රික්කයේ දැඩි මීදුම් තත්ත්වයක් පවතින බැවින් රථවාහන ධාවනයේ දී ද විමසිලිමත් වන ලෙස දිස්ත්‍රික් ලේකම්වරයා දැනුම් දෙයි.", "URL": "https://sinhala.adaderana.lk/news.php?nid=8935", "Category": null, "Parent URL": null}