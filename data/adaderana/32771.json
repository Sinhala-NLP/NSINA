{"Source": "Adaderana", "Timestamp": "March 27, 2013 09:38 am", "Headline": "අනියම් පෙම හරහට - තරුණයෙක් මරුට", "News Content": "තලාව, දකුණු ඉවුර තම්මැන්නාව තේක්ක කැලේ ප්‍රදේශයේ දී වස පානය කර පුද්ගලයෙකු මියගොස් තිබේ. මෙලෙස මියගොස් ඇත්තේ වයස අවුරුදු 20 ක් පමණ වූ කුඩාවැව, කිරලෝගම පදිංචි අවිවාහකයෙකි. මියගිය පුද්ගලයා සමග තවත් කාන්තාවක් ද වස පානය කර තිබේ. අනියම් ප්‍රේම සබඳතාවයක් හේතුවෙන් මොවුන් වස පානය කර ඇති බවට තොරතුරු අනාවරණය වී ඇති බව පොලීසිය පවසයි. වස පානය කරන ලද කාන්තාව මේ වන විට අනුරාධපුර රෝහලේ ප්‍රතිකාර ලබයි. මළ සිරුර තලාව රෝහලේ මෘතශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (27) පැවැත්වීමට නියමිතය.", "URL": "https://sinhala.adaderana.lk/news.php?nid=32771", "Category": null, "Parent URL": null}