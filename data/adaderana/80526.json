{"Source": "Adaderana", "Timestamp": "November 25, 2017 04:17 pm", "Headline": "අගමැති හා නීතිපති හදිසියේ හමුවෙයි - මැතිවරණය පැරණි ක්‍රමයට ?", "News Content": "අද උදෑසන අගමැති රනිල් වික‍්‍රමසිංහ මහතා හා නීතිපතිවරයා අතර හදිසි සාකච්චාවක් පාර්ලිමේන්තුවේදි පවත්වා ඇතැයි වාර්තා වේ. ඒ, ඉදිරි පළාත් පාලන මැතිවරණය කඩිනමින් පැවැත්වීමට ඇති හැකියාවන් විමසා බැලීම සඳහායි. පවතින තත්වය යටතේ ක‍්‍රම දෙකක් යටතේ කඩිනමින් මැතිවරණය පැවැත්විය හැකි බව එහිදි නීතිපතිවරයා විසින් අගමැතිවරයාට පෙන්වා දී ඇත. ඒ අනුව දැනට පවතින නඩු ඉල්ලා අස්කර ගැනීම මඟින් හෝ පැරණි මැතිවරණ ක‍්‍රමය මඟින් හෝ කඩිනමින් මැතිවරණය පැවැත්විය හැකි බව නීතිපතිවරයා විසින් අගමැතිවරයාට පෙන්වා දී තිබේ. මෙම සාකච්චාව සඳහා රජයේ ප‍්‍රබල අමාත්‍යවරුන් දෙදෙනෙකු සහභාගි වී ඇති අතර බොහෝ විට පැරණි මැතිවරණ ක‍්‍රමය යටතේ මැතිවරණය පැවැත්වෙනු ඇත.", "URL": "https://sinhala.adaderana.lk/news.php?nid=80526", "Category": null, "Parent URL": null}