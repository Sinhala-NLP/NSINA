{"Source": "Adaderana", "Timestamp": "April 28, 2018 10:42 am", "Headline": "තුම්මෝදර පාලම ගිලා බැසීම නිසා වාහන ගමනා ගමනය අත්හිටුවීමට මාර්ග සංවර්ධන අධිකාරිය  තීරණය කරයි ", "News Content": "නාත්තන්ඩිය - දංකොටුව මාර්ගයේ පිහිටි තුම්මෝදර පාලම ගිලා බැසීම හේතුවෙන් එම මාර්ගයේ ගමනා ගමන කටයුතු අත්හිටුවීමට මාර්ග සංවර්ධන අධිකාරිය කටයුතු කර තිබේ. පසුගිය 27 වැනිදා රාත්‍රීයේ ලොරියක් පාලම මතදී ගිලා බැසීමට ලක්වීම නිසා මෙම තත්ත්වය උදා වී ඇත. ඒ අනුව එම මාර්ගයේ ගමන් කරන වාහන විකල්ප මාර්ග ඔස්සේ ධාවනය කළ යුතු බවද මාර්ග සංවර්ධන අධිකාරිය සදහන් කරයි. ඒ අනුව බර වාහන ගමන් කිරීම අත්හිටුවා සැහැල්ලු වාහන පමණක් එම පාලම මතින් ගමන් කරන ලෙස පොලීසිය ඉල්ලීමක් කරයි. නමුත් එම ඉල්ලීම නොසලකා හරිමින් 28 වැනිදා පෙරවරුවේ බර වාහන එම පාලම මතින් ගමන් කරන ආකාරය දක්නට ලැබෙන බව අද දෙරණ වාර්තාකරු පැවසීය. දිගින් දිගටම බර වාහන තව දුරටත් මෙම පාලම මතින් ගමන් කළහොත් විශාල අනතුරක් වීමට ඉඩ ඇති බව ප්‍රදේශවාසීන් පවසයි. වසර ගනනාවක් පැරණි මෙම පාලම පසුගිය කාලයේ අවස්ථා කීපයකදීම අබලන් වී ඇති අතර ඒ සෑම අවස්ථාවකදීම ස්ථීර පිළියමක් නොයෙදීම මෙම තත්ත්වයට හේතුව බව ඔවුන් කියා සිටිති.", "URL": "https://sinhala.adaderana.lk/news.php?nid=88186", "Category": null, "Parent URL": null}