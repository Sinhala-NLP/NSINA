{"Source": "Adaderana", "Timestamp": "April 17, 2013 11:08 am", "Headline": "යකඩ කතගේ අවසන් කටයුතු අදයි", "News Content": "බ්‍රිතාන්‍යයේ හිටපු අගමැතිනි මාග්‍රට් තැචර් මහත්මියගේ දේහය පිළිබඳ අවමංගල්‍යය උත්සවය අද (17) රාජ්‍ය අනුග්‍රහය සහිතව සිදු කෙරෙයි. ලන්ඩනයේ ශාන්ත පාවුළු දෙව් මැදුරේ දී ආගමික වතාවත් සිදු කිරීමට නියමිතය. අවමංගල්‍ය උත්සවය සඳහා රටවල් 170ක් නියෝජනය කරමින් නියෝජිතයන් 2300 දෙනෙකු පමණ සහභාගි වන අතර බ්‍රිතාන්‍ය රැජින සහ අග්‍රාමාත්‍යවරයා ද ඊට සහභාගි වනු ඇත. අවමංගල්‍ය උත්සවයේ ආරක්ෂක කටයුතු සඳහා 4000ක පමණ පොලිස් බලඇණියක් යොදවා ඇත.. ස්කොට්ලන්ඩ් පොලීසිය පවසන්නේ අවමංගල්‍ය උත්සවය අතරවාරයේ දී විරෝධතා ව්‍යාපාර පැවැත්වීමට ඉඩ ඇති බවයි. යකඩ ගැහැණිය ලෙස විරුධාවලිය ලත් මාග්‍රට් තැචර් මහත්මිය ඉකුත් 08 වැනිදා අභාවප්‍රාප්ත විය.", "URL": "https://sinhala.adaderana.lk/news.php?nid=33333", "Category": null, "Parent URL": null}