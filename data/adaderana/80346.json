{"Source": "Adaderana", "Timestamp": "November 22, 2017 09:01 am", "Headline": "අතුරුදන් වූ සබ්මැරීනයේ ඔක්සිජන් මට්ටම පහළ ගියාද?", "News Content": "ආර්ජන්ටිනාවට අයත් සබ්මැරීනය අතුරුදන් වන විට එහි ඇතුළත ඔක්සිජන් මට්ටම පහළ අගයක පවතින්නට ඇති බව එරට නාවික හමුදාව පවසයි. නාවිකයන් 44 දෙනෙකු රැගත් සබ්මැරීනයක් විදුලි කාර්මික දෝෂයක් හේතුවෙන් පසුගිය 15 වනදා අතුරුදන් වූණි. ආර්ජන්ටිනා නාවික හමුදා මාධ්‍ය ප්‍රකාශකවරයා විදෙස් මාධ්‍ය වෙත සඳහන් කළේ සබ්මැරීනය සෙවීමේ කටයුතු පුළුල් කර ඇති බවයි. ඒ.ආර්.ඒ සැන් ජුවාන් නැමැති අදාළ සබ්මැරීනය 1980 වර්ෂයේ ජර්මනියේදී නිෂ්පාදිත එකක් වන අතර මීටර් 66ක දිගකින් යුක්ත වෙයි.", "URL": "https://sinhala.adaderana.lk/news.php?nid=80346", "Category": null, "Parent URL": null}