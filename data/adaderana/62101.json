{"Source": "Adaderana", "Timestamp": "July 16, 2016 10:07 am", "Headline": " තුර්කි හමුදා කුමන්ත්‍රණය අසාර්ථක වෙයි", "News Content": "රාජ්‍ය බලය ඇල්ලීමට තුර්කි හමුදාවේ පිරිසක් සිදුකළ කුමන්ත්‍රණය අසාර්ථක බව එරට රජය පවසයි.තුර්කි අග්‍රාමාත්‍යවරයා පවසන්නේ රාජ්‍ය බලය ඇල්ලීමේ කුමන්ත්‍රණයට සම්බන්ධ බවට සැකපිට මේවන විට 150 දෙනෙකු පමණ අත්අඩංගුවට ගෙන ඇති බවයි.කෙසේ වුවද තුර්කියේ බලය අල්ලාගත් බව තුර්කි හමුදා කණ්ඩායමක් එරට රූපවාහිනි නාලිකාවක් ඔස්සේ ප්‍රකාශ කර තිබිණ.එසේ වුවද එම කුමන්ත්‍රණය අසාර්ථක බවත්, ජනතාව මෙම කුමන්ත්‍රණකාරීන්ට එරෙහිව වීදි බැසිය යුතු බවත්, තුර්කි ජනාධිපති රිසෙප් තයිප් එර්දෝගන් පැවසුවේය.කෙසේ වෙතත් තුර්කියේ, ඉස්තාන්බූල් අගනුවර ඊයේ රාත්‍රී ඇති වූ ගැටුම් හේතුවෙන් පුද්ගලයින් 40ට වැඩි ගණනක් මියගොස් ඇති බවද විදෙස් වාර්තා අනාවරණය කළේය.තුර්කි හමුදා කණ්ඩායමක් විසින් එරට රාජ්‍ය බලය අල්ලාගත් බව පැවසීමෙන් අනතුරුව සිදුවූ වෙඩි තැබීම් හා ගුවන් ප්‍රහාර හේතුවෙන් මෙම ජීවිත හානි සිදුව ඇති බව පැවසේ.මියගිය බොහෝ දෙනා සාමාන්‍ය වැසියන් බවද වාර්තා වන අතර මේවන විට කුමන්ත්‍රණකාරීන් සම්පූර්ණයෙන් මැඩපැවැත්වීමට හැකිවී ඇති බව ද එම වාර්තාවල දැක්වෙයි.", "URL": "https://sinhala.adaderana.lk/news.php?nid=62101", "Category": null, "Parent URL": null}