{"Source": "Adaderana", "Timestamp": "August 29, 2012 11:13 am", "Headline": "බොරු ප‍්‍රචාරවලට රැවටෙන්න එපා-අමාත්‍යංශයෙන් ඉල්ලීමක්", "News Content": "අසත්‍ය ප්‍රචාරයන්ට නොරැවටෙන ලෙසත් ලංකා ඛනිජ තෙල් නීතිගත සංස්ථාව සතුව ප‍්‍රමාණවත් පෙට‍්‍රල් තොග ඇති බවත් ඛනිජ තෙල් කර්මාන්ත අමාත්‍යංශය පවසයි. මීට අමතරව පෙට‍්‍රල් මෙටි‍්‍රක් ටොන් 35000 ක ඉන්ධන නෞකාවක් අද (29) දහවල් කොළඹ වරායට පැමිණෙන බවත්, කිසිදු අයුරකින් පෙට‍්‍රල් හිඟයක් ඇති නොවන අතර අනෙකුත් ඉන්ධන වර්ගවල ද ප‍්‍රමාණවත් තොග ලංකා ඛනිජ තෙල් නීතිගත සංස්ථාව සතුව ඇති බවත් අමාත්‍යංශය කියා සිටියි. පෙට‍්‍රල් හිඟයක් ඇතැයි බොරු ප‍්‍රචාරයක් ගෙන යමින් ජනතාව නොසන්සුන්තාවයට පත් කිරීමට ඇතැමුන් දරන උත්සාහයට නොරැවටෙන ලෙස ලංකා ඛනිජ තෙල් නීතිගත සංස්ථාව දන්වා සිටින බව අමාත්‍යංශය විසින් නිකුත් කළ නිවේදනයක වැඩිදුරටත් දැක්වෙයි.", "URL": "https://sinhala.adaderana.lk/news.php?nid=26977", "Category": null, "Parent URL": null}