{"Source": "Adaderana", "Timestamp": "April 27, 2018 11:59 am", "Headline": " රබර් කර්මාන්ත ශාලාවේ හිමිකරු ඇතුළු 3 රිමාන්ඩ් ", "News Content": "ඇමෝනියා වායුව ආඝ්‍රහණය වීමෙන් පුද්ගලයින් 05 දෙනෙකු මියයාමේ සිද්ධියට අදාළ රබර් කර්මාන්ත ශාලාවේ හිමිකරු ඇතුළු තවත් දෙදෙනෙකු මැයි 11 දක්වා රක්ෂිත බන්ධනාගාර ගත කර තිබේ. හොරණ මහේස්ත්‍රාත් ජයරුවන් දිසානායක මහතා විසින් මෙම නියෝගය ලබා දී තිබේ. අදාළ රබර් කර්මාන්ත ශාලාවේ හිමිකරු වන ලොන්ඩන් පෙදෙස, කොළඹ 7 පදිංචි කත්‍රිආරච්චිගේ දොන් සරත් විජේරත්න යන අය අද (27) අධිකරණයට බාරවී තිබුණි. මේ අතර රබර් කර්මාන්ත ශාලාවේ කළමණාකාරවරයා සහ ජ්‍යේෂ්ඨ රසායනාගාර පාලකවරිය තවදුරටත් රක්ෂිත බන්ධනාගාර ගත කිරීමටද පසුගිය හොරණ මහේස්ත්‍රාත් අධිකරණය නියෝග කර තිබේ. පසුගිය 19 වනදා අදාළ කර්මාන්ත ශාලාවේ ඇමෝනියා ටැංකියකට පුද්ගලයෙකු වැටී තිබූ අතර ඔහු බේරාගැනීමට උත්සාහ කිරීමේදී ඇමෝනියා වායුව ආඝ්‍රහණය වීම හේතුවෙන් පුද්ගලයින් පස් දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=88138", "Category": null, "Parent URL": null}