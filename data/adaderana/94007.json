{"Source": "Adaderana", "Timestamp": "August 7, 2018 05:34 pm", "Headline": "කඩවත වෙඩි තැබීමෙන් තුවාල ලැබූ කන්තාව මරුට", "News Content": "කඩවත, ගෝනහේන හංදිය ප්‍රදේශයේදී සිදුවූ වෙඩි තැබීමෙන් තුවාල ලබා රාගම රෝහලට ඇතුළත් කළ කාන්තාව මියගොස් ඇති බව අද දෙරණ වාර්තාකරු පවසයි. අද(07) දහවල් 01.00 ට පමණ මෙම වෙඩි තැබීම සිදුවී ඇති බව පොලීසිය සඳහන් කළේය. තුවාල ලැබූ කාන්තාව ප්‍රතිකාර සඳහා රාගම රෝහලට ඇතුළත් කිරීමෙන් අනතුරුව මියගොස් තිබේ. වෙඩි තැබීම සිදුවූ ආකාරය හෝ සැකකරුවන් සම්බන්ධයෙන් මෙතෙක් තොරතුරු අනාවරණය වී නොමැති බව පොලීසිය සඳහන් කරයි. සිද්ධිය සම්බන්ධයෙන් කඩවත පොලීසිය වැඩිදුර විමර්ශන සිදු කරනු ලබයි. කෙසේ වෙතත් මෙම වෙඩි ප්‍රහාරයෙන් තුවාල ලැබූ කාන්තාව පුද්ගල ඝාතනයක් සම්බන්ධයෙන් සිරගතව සිට පසුගිය මාසයේ ඇප මත නිදහස් වු බව ද වාර්තා වෙයි. 2017 දෙසැම්බර් මාසයේ 17 වන දින කෝටිපති ව්‍යාපාරිකයෙකු ඝාතනය කිරීම සම්බන්ධයෙන් ඇය සැකපිට අත්අඩංගුවට ගෙන තිබුණු අතර, අද දිනයේ එම නඩුවට සහභාගී වී නැවත පැමිණෙන අතර තුර මෙම වෙඩි ප්‍රහාරය එල්ල වු බව ද වාර්තා වෙයි.", "URL": "https://sinhala.adaderana.lk/news.php?nid=94007", "Category": null, "Parent URL": null}