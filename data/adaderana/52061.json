{"Source": "Adaderana", "Timestamp": "June 17, 2015 01:13 pm", "Headline": "FCID හා සජිත්ට එරෙහි පෙත්සම් කල්යයි ", "News Content": "පොලිස් මූල්‍ය අපරාධ විමර්ශන කොට්ඨාසය තහනම් කිරීමේ නියෝගයක් නිකුත් කරන ලෙස ඉල්ලා ගොනුකර ඇති පෙත්සම සලකා බැලීම ජුලි මස 7 වැනිදා දක්වා කල් දැමීමට අභියාචනාධිකරණය නියම කර තිබේ.ඇල්ලේ ගුණවංශ හිමි සහ මහාචාර්ය කාලෝ ෆොන්සේකා මහතා විසින් අදාළ පෙත්සම් ගොනු කර ඇතැයි සඳහන්ය.පෙත්සම්කරුවන් පවසන්නේ මූල්‍ය අපරාධ කොට්ඨාසය අග්‍රාමාත්‍යවරයාගෙන් සමන්විත කැබිනට් අනුකමිටුවක් මඟින් පාලනය වන බැවින් අදාළ කොට්ඨාසය ස්වාධීන බැවින් තොර ආයතනයක් වන හෙයින් එය තහනම් කිරීමේ රිට් ආඥාවක් නිකුත් කරන ලෙසයි. මේ අතර සමෘද්ධි අරමුදල් සාවද්‍ය ලෙස පරිහරණය සම්බන්ධයෙන් සජිත් ප්‍රේමදාස අමාත්‍යවරයා ඇතුළු පිරිසකට එරෙහිව ඉදිරිපත් කර ඇති මූලික අයිතිවාසිකම් පෙත්සම් සලකා බැලීම ලබන 20 වනදා දක්වා කල්දැමීමට ශ්‍රේෂ්ඨාධිකරණය තීරණය කර ඇත.", "URL": "https://sinhala.adaderana.lk/news.php?nid=52061", "Category": null, "Parent URL": null}