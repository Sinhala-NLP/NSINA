{"Source": "Adaderana", "Timestamp": "March 6, 2013 11:24 pm", "Headline": "   ලක්ෂ 5 ක පරිභෝජනයට නුසුදුසු හාල් මැස්සන් හා රට ඉඳි සොයාගැනෙයි", "News Content": "පිටකොටුව, හතරවන හරස් විදිය ප්‍රදේශයේ සිදු කළ වැටලිමක දී ගබඩා කර තිබූ පරිභෝජනයට නුසුදුසු හාල් මැස්සන් සහ රට ඉඳි තොගයක් පාරිභෝගික අධිකාරිය විසින් සොයාගෙන තිබේ. අද (06) පෙරවරුවේ සිදු කළ වැටලීමේ දී සොයා ගත් රට ඉඳි සහ හාල්මැස්සන් තොගයේ වටිනාකම රුපියල් ලක්ෂ 05 ට අධික වන බව පාරිභෝගික අධිකාරිය සඳහන් කළේය. එහිදී කල් ඉකුත් වූ රට ඉඳි කිලෝග්‍රෑම් 1800 ක් සහ හාල්මැස්සන් කිලෝග්‍රෑම් 300 ක් පාරිභෝගික අධිකාරියේ භාරයට ගෙන තිබේ. අදාළ ආහාර තොග ගබඩා කර තිබූ ස්ථානය පවත්වාගෙන ගිය ව්‍යාපාරිකයාට එරෙහිව නඩු පැවරීමට පියවර ගන්නා බව පාරිභෝගික අධිකාරිය සඳහන් කළේය.", "URL": "https://sinhala.adaderana.lk/news.php?nid=32173", "Category": null, "Parent URL": null}