{"Source": "Adaderana", "Timestamp": "July 29, 2015 08:00 am", "Headline": "අතුරුදහන් වූවන් පිළිබඳ මීළඟ සාක්ෂි විමසීම ලබන මස සිදුවෙයි", "News Content": "අතුරුදන් වූවන් පිළිබඳ විමර්ශනය කිරීමේ ජනාධිපති කොමිසමේ මීළඟ සාක්ෂි විමසීම ලබන මස අවසන් සතියේ සිදු කරීමට නියමිතව තිබේ.ලිඛිතව ලැබුණු පැමිණිලි වලට අදාළව වාචික සාක්ෂි සටහන් කරගැනීම එහිදී සිදුකරන බව අතුරුදන්වූවන් පිළිබඳ ජනාධිපති කොමිසමේ ප්‍රකාශකයෙක් සඳහන් කළේය.මඩකළපුව දිස්ත්‍රීක්කය තුළ සාක්ෂි සටහන් කරගැනීම සිදුකෙරෙන තුන්වන අවස්ථාව මෙයයි.මේ දක්වා සාක්ෂි සටහන් කරගැනීමේ අදියර 2700ක් දිස්ත්‍රීක් 07ක් ආවරණය වන පරිදි සිදුකර තිබේ.ඒ මන්නාරම, මුලතිව්, යාපනය, අම්පාර, කිලිනොච්චිය ඇතුළු දිස්ත්‍රීක්ක ආවරණය වන පරිදිය.අතරුදන්වූවන්ගේ ජනාධිපති විමර්ශන කොමිසම වෙත පැමිණිලි 22,000කට වැඩි ප්‍රමාණයක් ලැබී ඇති අතර ඉන් පැමිණිලි 5600ක් ම ආරක්ෂක අංශ වල සාමාජිකයන්ගේ පවුල් වල අයගෙන් බව අතුරුදන් වූවන් පිළිබඳ ජනාධිපති කොමිසම වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=52913", "Category": null, "Parent URL": null}