{"Source": "Adaderana", "Timestamp": "January 5, 2011 09:47 am", "Headline": "වව්නියාවට සොර බිය-පොලීසිය මහජන සහය ඉල්ලයි", "News Content": "වව්නියාව ප්‍රදේශයේ අපරාධකරුවන් පිරිසක් අත්අඩංගුවට ගැනීම සඳහා පොලිසිය මහජන සහය පතයි. ප්‍රදේශයේ ජනතාවගෙන් මුදල් හා ස්වර්ණාභරණ කොල්ලකන ලද පුද්ගලයින් පිරිසක් අත්අඩංගුවට ගැනීම සඳහා මෙලෙස මහජන සහය පතන බව සඳහන් වේ. මොවුන් ප්‍රදේශයේ ව්‍යාපාරික‍යින්ගෙන් සීට්ටු දමන මුවාවෙන් ‍රුපියල් කෝටි ගණනක මුදලක් වංචා කර ඇති බව ද පොලිසිය පවසයි. මොවුන් අත්අඩංගුවට ගැනීම සඳහා සහය ලබා දෙන ලෙස දන්වමින් පොලිසිය ශබ්ද විකාශන යන්ත්‍ර මාර්ගයෙන් ජනතාව දැනුවත් කර ඇති අතර සොරුන්ගෙන් ආරක්ෂා වන ලෙස ජනතාව දැනුවත් කර ඇති බව ද වාර්තා වේ.", "URL": "https://sinhala.adaderana.lk/news.php?nid=13282", "Category": null, "Parent URL": null}