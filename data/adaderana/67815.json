{"Source": "Adaderana", "Timestamp": "January 7, 2017 12:12 pm", "Headline": " දෙමළ ජාතික සන්ධානයේ විශේෂ පක්ෂ නායක රැස්වීමක් ", "News Content": "දෙමළ ජාතික සන්ධානයේ විශේෂ පක්ෂ නායක රැස්වීමක් පවත්වා තිබේ.දෙමළ ජාතික සන්ධාන නායක හා විපක්ෂ නායක ආර්. සම්බන්ධන් මහතාගේ ප්‍රධානත්වයෙන් කොළඹදී මෙම රැස්වීම පැවැති බව වාර්තා වෙයි.දෙමළ ජාතික සන්ධානය නියෝජනය කරන ඉලංගෙයි තමිල් අරුසුකච්චි පක්ෂයේ නායක පාර්ලිමෙන්තු මන්ත්‍රී මාවෙයි සේනාධිරාජා, ප්ලොට් සංවිධානයේ නායක පාර්ලිමේන්තු මන්ත්‍රී ධර්මලිංගම් සිද්ධාර්තන් ඇතුළු පිරිසක් ඊට එක්ව සිටි බව සඳහන්ය.මෙහිදී දෙමළ ජනතාවට දේශපාලන විසඳුමක් ලබා ගැනීම පිළිබඳව දීර්ඝ වශයෙන් කරුණු සාකච්ඡා වී තිබේ.විශේෂයෙන් දෙමළ ජනතාවගේ ගැටළු සඳහා ලබාදිය යුතු විසඳුම් පිළිබඳව මෙහිදී සාකච්ඡා වී ඇති බව සඳහන්ය.නව ආණ්ඩුක්‍රම ව්‍යවස්ථාව හරහා දෙමළ ජනතාවගේ ගැටළුවට විසඳුම් ලබා ගැනීම සම්බන්ධයෙන් ද මෙහිදී අවධානය යොමුව තිබේ.එමෙන්ම වත්මන් රජය බලයට පැමිණීමේදී උතුරු නැගෙනහිර ජනතාවට ලබාදුන් පොරොන්දු මේ වන තෙක් ඉටු නොකිරීම පිළිබද මෙම සාකච්ඡාවේදී අවධානය යොමුව ඇති බව දෙමළ ජාතික සන්ධාන ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=67815", "Category": null, "Parent URL": null}