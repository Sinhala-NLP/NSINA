{"Source": "Adaderana", "Timestamp": "February 4, 2014 10:02 am", "Headline": "ලොව බලවත් රටවල් අපිව තේරුම්ගත යුතුයි", "News Content": "ත්‍රස්තවාදයට එරෙහිව සටන් කිරීම කෙතරම් දුෂ්කරද යන්න ලොව බලවත් රටවල් වටහාගත යුතුව ඇති බව ජනාධිපති මහින්ද රාජපක්ෂ මහතා පවසයි. අද (04) කෑගල්ල නගරයේ පැවැත්වෙන 66 වන ජාතික නිදහස් උළෙල ආමන්ත්‍රණය කරමින් ජනාධිපතිවරයා මේ බව කියා සිටියි. ශ්‍රී ලංකාවට එරෙහිව ජිනීවාහි මානව හිමිකම් සමුළුවට ගෙන ඒමට නියමිත යෝජනා පදනම් විරහිත බවත්, ඒවායේ කිසිදු සත්‍යතාවක් නැතැයිද ජනාධිපතිවරයා සඳහන් කළේය. ශ්‍රී ලාංකික ජනතාව මේ මොහොතේ භුක්ති විඳින නිදහස යළි උදුරා ගැනීමට කිසිවෙකුටත් ඉඩනොතබන බවත්, ත‍්‍රස්තවාදීය පරාජය කර දකුණේ අය ජයග‍්‍රහණය ලබා ගන්නා විට එය උතුරේ අයගේද විජයග‍්‍රහණයක් වන බව රාජපක්ෂ මහතා පෙන්වා දුන්නේය. ජනාධිපතිවරයා විසින් ජාතිය අමතා සිදුකළ කතාව සම්පූර්ණයෙන් මෙසේය. 66 වෙනි නිදහස් දිනය වෙනුවෙන් මේ ජාතික ධජය අප එසවුයේ මුළු මහත් ශ‍්‍රී ලංකාද්විපයම නිදහස් සුව භුක්ති විඳින මොහොතකයි. අද අපි රැස්වෙලා ඉන්නේ දේශයේ නිදහසට සම්බන්ධ ඓතිහාසික වටිනාකම් තියෙන ප‍්‍රදේශයක. වසර දෙදහසකටත් පෙර දේවානම්පියතිස්ස මහ රජතුමාගේ යුගයේ ඉදිකළ ව්හාර ආරාම තිබෙන ප‍්‍රදේශයක් තමයි මේ. ඒ වගේම චෝල ආක‍්‍රමණිකයන්ගෙන් දේශය ගලවා ගත්ත, ව්ජයබාහු රජතුමාටත් ආරක්ෂාව සැපයුවේ මේ ප‍්‍රදේශයේදී බව අපේ ඉතිහාසයේ සඳහන් වෙනවා. මහානාග කුමාරයාගේ බිසවට පුත් කුමරයෙක් උපන්නේ මේ කෑගල්ලේ. මම පසුගිය දිනෙක ඒ ප‍්‍රදේශයට ගියා. යටහලෙනේ කියන ගමේ. මහානාග කුමරුට උපන් පුතා යඨාලතිස්ස .යඨලතිස්සගේ පුතා ගෝඨාභය. ගෝඨාභයගේ පුතා කාවන්තිස්ස. කාවන්තිස්සගේ පුතා අපේ දුටු ගැමුණු මහ රජතුමා. අපේ සීතාවක රාජසිංහයන්ගේ රාජධානියත් අයිති වී තියෙන කැගල්ල දිස්ත‍්‍රික්කයේ මේ නිදහස් උළෙල පැවැත්විම යුගයේ හැටියට වඩාත් අර්ථවත් බව මම කියන්න ඕනේ. අපේ මාතෘ භුමියට ගෞරවනීය සාමය උදාකර ගැනිමට මහින්ද චින්තන ප‍්‍රකාශනය මේ රටේ ජනතාව 2005 දි අනුමත කරනකොට ඔබට මතක ඇති මාතෘ භූමියෙන් තුනෙන් එකකට යන්න අපිට නිදහස තිබුනේ නෑ. ලංකාවේ වෙරළ තිරයේ 3 න් 2 ක් කොටි බලෙන් අල්ලාගෙන හිටිය බව ඔබ දන්නවා. රටේ ඒකියභාවයට වගේම ආර්ථික නිදහසටත් කණකොකා හඬලා තිබුණේ. නමුත් අද නිදහස භුක්ති විඳින උතුරේ ජනතාව පළිහක් කර ගන්න, විදේශ බලවේග උත්සහ කරන බව අපි තේරුම් ගන්න ඕන. හැමදාමත් ආක‍්‍රමණිකයා මේ රටට ගොඩ බැස්සේ කිඹුල් කදුළු සාගරයක පීනලා ජනතාව බේරා ගන්න මානව අයිතීන් රැුක දෙන්න, ප‍්‍රජාතන්ත‍්‍රවාදය තහවුරු කරන්න,නීතියේ ආධිපත්‍ය රකින්න වාගේ දේවල්, ඉදිරියට දාලා තමයි රටවල් වලට ඇගිළි ගැහුවේ. මිත‍්‍රවරුනි, නිදහස කියන්නේ වගකීම. නමුත් ත‍්‍රස්තවාදයෙන් රට නිදහස් කර ගන්නවත් , ආර්ථික නිදහස දිනාගෙන රට වේගයෙන් ගොඩනැගිමේ වගකීමවත් උර දෙන්න පසුගිය ආණ්ඩු සූදානම් උනේ නෑ. ඒ විතරක් නෙවේ ගුවන් සමාගම් , ගෑස් සමගම් , වතු සමාගම් , රක්ෂණ සමාගම් නැවත අපේ රටේ ජනතාවට ලබා දුන්නා. අධිවේගි මාර්ග ගොඩනගලා, රටේම නවින මාර්ග ජාලයක් බිහිකරලා ,නව ගුවන් තොටුපළක් හදලා, වරායන් හදලා, මුළු රටටම පැය 24 පුරාම ව්දුලිය දෙන ආසියාතික එකම රට බවට පත් කරලා. අපි නිදහසේ වටිනාකම මේ රටට ලබා දුන්නා. කොළඹ වගේම සියලූ නගර පිරිසිදු කරලා පරිසර හිතකාමි රටක් අපි බිහි කළා. ඉතිහාසයේ පළමුවරට ගමේ තියෙන පරිසරය කොළඹට ගෙනත් කොළඹ තියෙන සංවර්ධනය අපි අද ගමට ගෙනෙහින් තියෙනවා. වැව් අමුණු හදලා, ජලාශ ගොඩ න`ගලා රට සහලින් ස්වයං පෝෂිත කරලා තියන බව ඔබ දන්නවා. ඒ වගේම උපාධිධාරී තරුණ තරුණියන් ලක්ෂ ගණනකට රජයේ රැුකියා ලබාදීලා රටේ තියෙන විරැුකියා ප‍්‍රශ්නය විසඳීම අපේ යුගයේ ඉටු කළ වැදගත් කාර්ය භාරයක්. මුළු රටේම දරුවන්ට ද්විභාෂා උගන්වන්න , ව්ද්‍යා ව්ෂයන් උගන්වන්න, තාක්ෂණ ව්ෂය ධාරා ආරම්භ කරන්න විශ්ව විද්‍යාලයට ඇතුල් වෙන්න බැරිවුන ලක්ෂ ගණන් තරුණ තරුණයින්ට උසස් අධ්‍යාපනය වෘත්තීය අධ්‍යාපනය ලබා දෙන් මගට රට යොමු කරලා තියෙනවා . අද මේ රටේ තියෙන දියුණුව මීට වසර අටකට කළින් කවුරුවත් බලාපොරොත්තු වුනා කියල මම හිතන්නේ නෑ. පළවෙනි වතාවට පොදුරාජ්‍ය මණ්ඩලිය නායක සමුළුවක් ලංකාවේ පවත්වලා , රට ගොඩනගලා තියෙන හැටි රටේ සාමය, මිනිසුන්ගේ සංහිඳියාව අපි ලෝකයට පෙන්නුවා. අපේ රට ව්වේචනය කරන්න එන බරපතළම විවේචකයාත් මේ යට්තල පහසුකම්වල ආශ්චර්යය පිළිගන්නවා. අපි වේගයෙන් යුද්ධයෙන් - සාමයට ආකාර්යක්ෂම බවෙන් - කාර්යක්ෂම බවට අපිරිසිදු කමින් - පිරිසිදුකමට නොදියුණුකමින් - සංවර්ධනයට වහල්කමෙන් - නිවහල්කමට යනවා. ත‍්‍රස්තවාදය පරාජය කිරිමේ ජයග‍්‍රහණය දකුණේ ජනතාව ලබා ගන්නකොට එය උතුරේ ජනතාවට විජයග‍්‍රහණයක් බවට පත් කිරීමේ වගකිම තියෙන බව අපි එදා දන්නවා. එදා උතුරේ ජනතාවගේ මානව අයිතිවාසිකම් කොටි උදුර ගන්න කොට ඒවා ජනතාවට ලබා දෙන්න කවුරුවත් ඇවේ නෑ. ඒ වුවමනාව කාටවත් තිබුණේ නෑ. හිටපු විපක්ෂ නායක අමිර්තලිංගම් මරන කොට සෑම් තම්බිමුත්තු , ලක්ෂ්මන් කදිරගාමර් ඇමතිතුමා විතරක් නෙවෙයි ඉන්දියාවේ රජිව් ගාන්ධි මරනකොටත් කවුරුවත් මානව හිම්කම් ගැන මතක් කළෙත් නෑ. 2009 ට කලින් උතුරේ සෑම පවුලකින්ම කෙනෙක් එල්.ටී.ටී.ඊයට බැදෙන්න ඕනෑ. පාසල් යන වයසේ දරුවෝ දහස් ගණනින් එල්.ටී.ටී.ඊයට බඳවා ගත්තා . පාසල් ඇරිලා ගෙදර එනකොට දරුවන්ව බලෙන් එල් .ටී.ටී.ඊ පුහුණු කඳවුරුවලට ඇදගෙන ගියා. උතුරේ දරුවන්ට දකුණෙන් යවන සහනාධාර එල්.ටී.ටී.ඊ ය උදුරා ගත්තා. දුවෙකුගේ වැඩිවිය පැමිණිමේ මංගල්‍යයෙනුත් එල්.ටී.ටී.ඊ ය බද්දක් ගත්තා. කිලිනොච්චියෙන් පිටවෙන කොට මුළු පවුලටම එකට කිලිනොච්චියෙන් පිටට යාම තහනම් කරලා තිබුණේ.උතුරේ රජයේ සේවකයා මාසික පඩිය ගත්තාම එයිනුත් කොටසක් උදුරා ගන්න ඔවුන් කටයුතු කළා. ඒකට කච්චේරිය ළගට වෙලා හිටියා. බංකර් හදන්න උතුරේ ජනතාවගෙන් බලෙන් වැඩ ගත්තා. මේ උතුරේ ජනතාව නිදහස සොයා ගෙන ආවේ කොහෙටද ? සිංහල ජනතාව අතරට. ඔවුන් කොල්ලූපිටිය , බම්බලපිටිය, වැල්ලවත්ත , මෝදර , මට්ටක්කුලිය මේ හැම තැනටම නිදහස සොයා ගෙන ආවා. ඔවුන්ගෙන් පිරුණා එම නගර. 2009 දී ත‍්‍රස්තවාදය අපි අතුගාලා දැම්මේ නැති නම් අද උතුරේ දරුවන්ට මේ විදියට පාසල් යන්න, විශ්ව විද්‍යාලවලට ඇතුල් වෙන්න ලැබෙන්නේ, නෑ. අද උතුරේ ජනතාව මොනතරම් නිදහසක් එදාට වඩා භුක්ති විදිනවද? උතුරට ගියාම ඒක පේනවා. 2009 මැයි 19 පස්සේ දශක 03 ක පීඩනය අවසන් වුණා. කිසිම බෝම්බයක්, වෙඩි උණ්ඩයක් 2009 න් පස්සේ නිකුත් වුනේ නෑ. අපේ ගම්වල සුදු කොඩියක් වැටුණෙත් නෑ. නමුත් අද නිදහස භුක්ති විඳින උතුරේ ජනතාව පළිහක් කර ගන්න, විදේශ බලවේග උත්සහ කරන බව අපි තේරුම් ගන්න ඕන. හැමදාමත් ආක‍්‍රමණිකයා මේ රටට ගොඩ බැස්සේ කිඹුල් කදුළු සාගරයක පීනලා ජනතාව බේරා ගන්න මානව අයිතීන් රැුක දෙන්න, ප‍්‍රජාතන්ත‍්‍රවාදය තහවුරු කරන්න,නීතියේ ආධිපත්‍ය රකින්න වාගේ දේවල්, ඉදිරියට දාලා තමයි රටවල් වලට ඇගිළි ගැහුවේ. මිත‍්‍රවරුනි,ත‍්‍රස්තවාදය පරාජය කරන්න තියෙන අපහසුව බලවත් රටවල් හැම එකක් ම තේරුම් ගන්න ඕනෑ. අපි මුහුණ දුන්නේ බලවත් රටවල් මුහුණ දෙන අභියෝගවලටත් වඩා දරුණු බරපතල මිලේච්ච අභියෝගයකට.ඒ රටවලට වඩා අපි වෙනස් වෙන්නේ අපි සිව්ල් ජනතාවගේ ජීවිත ආරක්ෂා කිරීම පළමු වගකිම හැටියට සලකළා කටයුතු කරන්න තමයි ති‍්‍රවිධ හමුදාවට නියෝග කරලා තිබුණේ. ඒ වාගේම බලවත් රටවල තිබුණු සිවිල් යුද්ධය නිමාවෙලා ප‍්‍රතිසංධාන ක‍්‍රියාවලිය සාර්ථක කරගන්න ඔවුන්ට වසර 50 ක් 100 ක් තරම් කාලයක් ගත වුණා. නමුත් ත‍්‍රස්තවාදය අවසාන කරලා වසර 04 ක කාලය තුළ මේ තරම් ප‍්‍රතිසංධාන ක‍්‍රියාවලියේ ඉදිරියට ගිය රටක් ලෝකයේ තියෙනවාද කියලා අපි අහනවා. බෙදුම්වාදය වෙනුවෙන් කැපවුණු අය ලබාදෙන තොරතුරුවලට, පරාජිතයින් ලබා දෙන තොරතුරුවලට අනුව ලංකාවට එරෙහිව යුධ අපරාධ සහ වෙනත් අපරාධ ගැන චෝදනා එල්ල කරන එක මහා අපරාධයක් වශයෙන් තමයි අපි දකින්නේ. ලංකාවට එරෙහිව ජිනිවාවලදි ගෙනෙන්න උත්සහ කරන යුධ අපරාධ චෝදනා සාමයට අකමැති අයගේ ජයග‍්‍රහණයක් හැටියටයි මම දකින්නේ. රටක ස්වාධීනත්වය නිදහස ආරක්ෂාව වෙනුවෙන් කටයුතු කරන සාමයට කැපවෙන ජාතීන් බියට පත් කරවන දෙයක්. මේ යෝජනාවල පදනම සාමය, යුක්තිය නොවේ.සාධාරණත්වය නොවෙයි. කවර තත්වයක් යටතේත් බියට පත් වෙලා අපි දිනා ගත්ත නිදහස රටට අහිමි කරන්න අපි සූදානම් නෑ කියන එක පැහැදිළිව කියනවා. පිටස්තරයින්ට වඩා ලංකාවේ උපන්න, ලංකාවේ හැදිලා වැඩිලා ජිවත්වෙන අපිට අපේ රටේ සාමය එක්සත්කම රැුක ගන්න ඕන කියන එක අපි මතක් කරන්න ඕන. අපි යටගියාව මතක් කළේ පදනමක් නැති චෝදනා එල්ල කරනකොට අපිට ඒ අමිහිරි අතීතය අකමැත්තෙන් මතක් කරන්න වෙන නිසයි. මා විශ්වාස කරනවා අපි විශ්වාස කරනවා, රජය විශ්වාස කරනවා අම්හිරි අත්දැකීම් ලියන්න ඕනෑ වැල්ලේ. හොඳ යහපත් අත්දැකීම් ගල්වල කොටන්න ඕනෑ. වැල්ලේ ලියන ඒවා ඉක්මනින් මැකිලා යනවා.ගලේ කොටන දේ සදහටම පවතින්න ඕනෑ. වැල්ලේ ලියා අමතක කළ යුතු දේත් ගලේ කොටා පවත්වා ගත යුතු දේ්ත් අපි දන්නවා. අපිව මරන්න ආව ත‍්‍රස්තවාදීටත් සමාව දීලා ඒ අය හමුදාවට , පොලිසියට, සිවිල් ආරක්ෂක සේවාවලට බඳවාගෙන ඔවුන්ට හොඳ ජීවනෝපායන් සළස්වලා දුන්නේ අපි ඒ අමිහිරි අතිතය අමතක කරලා යි. පලිගැනීම කවදාවත් අපේ සංස්කෘතිය තිබුණේ නෑ. ත‍්‍රස්තවාදය පරාද කළා වගේම , දකුණේ පාතාල කල්ලිත් අපි මෙල්ල කරලා , නිතියේ සාධාරණත්වය තහවුරු කරන්න අපි කටයුතු කරලා තියෙනවා. අපි කටයුතු කරන්නේ නොපැණවු නීතී නොපැණ විමත් පැනවූ නීතී ආරක්ෂා කිරීමත් කියන මූලධර්මය මත. අලූත් නීතී පනවනවා වෙනුවට ඔබට මතක ඇති වසර තිහක් පුරාම බලපැවැත්වූ හදිසි නිතීය. අපි එය අවසන් කළා. ත‍්‍රස්තවාදවට එරෙහිව යුද්ධ කරද්දී මාධ්‍ය මොන තරම් බාධා එල්ල කළත් අපි මාධ්‍ය වාරණ නීතී ගෙනාවේ නෑ. වෙනත් රටවලට පය තියන්නවත් ඉඩ දෙන්නේ නැති සාමයට ද්‍රෝහිවන , රටට ද්‍රෝහිවන මාධ්‍ය ආයතනවලටත් අපි ලංකාවේ දොර ඇරියා. ‘‘ එව බලව ’’ කියන ප‍්‍රතිපත්තියේ පිහිටවලා අපි තවමත් කටයුතු කරනවා. මිත‍්‍රවරුනි,අපි ප‍්‍රාදේශිය සභා, පළාත් සභා, පාර්ලිමේන්තු මැතිවරණ , ජනාධිපතිවරණය පවත්වපු නිසා අද පහළම ප‍්‍ර‍්‍රජාතන්ත‍්‍රවාදී ආයතනයේ ඉඳන් ජනාධිපති තනතුර දක්වා උතුරේ ,දකුණේ, නැගෙනහිර , බටහිර සෑම තැනම මහජන මතය නියෝජනය වෙනවා. ඒ නිසා මතක තබා ගන්න ඕනෑ අපේ තරගය තියෙන්නේ නිල් ,කොළ, රතු, කහ පක්ෂ එක්ක නෙවෙයි, සිංහල ,දෙමළ , මුස්ලිම් ජාතීන් අතර නෙවෙයි.අපේ තර`ගය තියෙන්නේ රටට ආදරය කරන්නන් අතර හා ද්‍රෝහි වෙන්නන් අතර. මිත‍්‍රවරුනි,දැන් අපේ රටේ සියළු ආගම් අදහන ව්ව්ධ භාෂාවන් කතා කරන සියල්ලන් අද සම`ගි සම්පන්න ජාතියක් හැටියට සංවර්ධන ප‍්‍රවේශයකට ,සංහිඳියාවකට පැමිණ සිටිනවා. සියලූම රටවල් අපේ මේ ප‍්‍රජාතන්ත‍්‍රවාදි ගමන් ම`ගටත්, සංවර්ධනයටත්, ජාතික නිදහස තහවුරු කරන්නත් මානුෂික අයිතිය තහවුරු කරන්නත් අපත් සම`ග අත්වැල් බැඳ ගන්නා ලෙස මම කරුණාවෙන් ඉල්ලා සිටිනවා. මීට පෙර නිදහස් දිනයේ මා මතක් කළ බුදු වදන අදත් මේ ලෝකයට මතක් කරන එක යුතුකමක් . අපේ බුදුරජාණන් වහන්සේ එක වතාවක් තමන් ඉදිරියට ආ අම්බට්ඨ කියන බ‍්‍රාහ්මණයාට කැට කිරිල්ලියක් උපමාවට අරන් නිදහස ගැන වටිනා දේශනාවක් කළා. කැට කිරිල්ලිය කියන්නේ ගොවියා පස් පෙරළුවාම ඒ පස් යට තියෙන පොඩි ඉඩ කැදැල්ල කරගෙන ජීවත් වෙන කිරිල්ලියක්. බුදු හාමුදුරුවෝ මේ කුඩා කැට කිරිල්ලී උපමාවට අරන් මෙහෙම වාදාළා. ලටුකි - කාපි කෝ අම්බට්ට සකේ කුලාවකේ කාමලාපිනි හෝති කැට කිරිල්ලට පවා ඇගේ කැදැල්ලේ ඇයට ඕනෑ විදියට ජිවත් වෙන්න නිදහස තිබිය යුතුයි. ඒක ශ‍්‍රී ලාංකික ජනතාවටත් එසේයි.මගේ රටේ ජනතාවටත් මේ රටේ නිදහසේ ජිවත් වීමට අයිතිය තිබිය යුතුයි. ඔබ සැමට සුබ අනාගතයක් !", "URL": "https://sinhala.adaderana.lk/news.php?nid=40873", "Category": null, "Parent URL": null}