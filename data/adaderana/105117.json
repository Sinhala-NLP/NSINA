{"Source": "Adaderana", "Timestamp": "February 27, 2019 09:36 am", "Headline": "ත්‍රිරෝද රථයක් පාසල් බස් රථයක ගැටෙයි-පුද්ගලයෙකුට බරපතළයි", "News Content": "කොටගල-හැටන් දක්වා අධික වේගයෙන් ධාවනය වූ ත්‍රිරෝද රථයක් පාසල් ළමුන් ප්‍රවහනය කරන බස් රථයක ගැටීමෙන් ත්‍රිරෝද රථයේ ගමන් ගත් රියදුරා බරපතළ ලෙස තුවාල ලබා රෝහල ගත කර ඇති බව දිඹුල පොලීසිය පැවසීය. අද(27) උදැසන 8.00ට පමණ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ කොටගල කොමර්ෂල් ප්‍රදේශයේදීය. හැටන් සිට කොටගල ප්‍රදේශයේ වතුයායකට ධාවනය වෙමින් තිබු පාසල් ළමුන් ප්‍රවහනය කරන බස් රථයට ප්‍රතිවිරුද්ධ දිශාවෙන් ඉදිරියට ධාවනය වු ත්‍රිරෝද රථය බස් රථයේ ගැටී මෙම අනතුර සිදු වි ඇති බව අනතුර පිළිබඳව පරික්ෂණ පවත්වන දිඹුල පොලීසිය සඳහන් කළේය. ත්‍රිරෝද රථයේ රියදුරාගේ අධික වේගය අනතුරට හේතු වි ඇති බවත්, අනතුරෙන් ත්‍රිරෝද රථයට ද දැඩි අලාභ හානි සිදු වි ඇති බව පොලීසිය කියා සිටියේය. තුවාල ලැබු ත්‍රිරෝද රථයේ රියදුරා වැඩි දුර ප්‍රතිකාර සඳහා නුවරඑළිය රෝහල වෙත මාරුකර යවා ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=105117", "Category": null, "Parent URL": null}