{"Source": "Adaderana", "Timestamp": "April 23, 2017 12:17 pm", "Headline": " සම සෞඛ්‍ය සිසුන්ට 25 සිට ප්‍රායෝගික පුහුණුව", "News Content": "සම සෞඛ්‍ය සිසුන්ට ලබන 25 වැනිදා සිට සිය ඒකකයන් තුළ ප්‍රායෝගික පුහුණුව ලබාදීමට පියවර ගන්නා බව රජයේ විකිරණ විද්‍යා තාක්ෂණවේදීන්ගේ සංගමය පවසයි.එහි ප්‍රධාන ලේකම් ධර්මකීර්ති ඈපා මහතා සඳහන් කළේ දිගින් දිගටම සෞඛ්‍ය බලධාරීන් සම සෞඛ්‍ය සිසුන්ට ප්‍රායෝගික පුහුණුව ලබාදීම මඟහරිමින් සිටින බවයි.ප්‍රායෝගික පුහුණුව නොමැතිවීම හේතුවෙන් විකිරණ ප්‍රතිකාරක උපාධිය ලබාදීම ද මේ වන විට තාවකාලිකව අත්හිටුවා ඇති බව සඳහන්ය.මෙම තත්ත්වය අඛණ්ඩව පැවතීමෙන් සෞඛ්‍ය ක්ෂේත්‍රයේ ඇති වන ගැටළු මඟහරවා ගැනීම සඳහා සම සෞඛ්‍ය සිසුන්ට ප්‍රායෝගික පුහුණුව ලබාදීමට තම සංගමය තීරණය කළ බව ධර්මකීර්ති ඈපා මහතා සඳහන් කළේය.", "URL": "https://sinhala.adaderana.lk/news.php?nid=72381", "Category": null, "Parent URL": null}