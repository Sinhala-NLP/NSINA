{"Source": "Adaderana", "Timestamp": "March 7, 2018 09:13 pm", "Headline": "දෙනියායේ නිවාස 8කට හානි", "News Content": "ඊයේ (06) දෙනියාය,සෙල්වකන්ද ප්‍රදේශයට බලපෑ අයහපත් කාළගුණ තත්වයත් සමඟ ප්‍රදේශයේ නිවාස අටකට හානි වී ඇති බව කොටපොළ ප්‍රදේශීය ලේකම් කාර්යාලයේ ආපදා කළමනාකරණය ඒකකය පවසයි. ඊයේ සවස ප්‍රදේශයට ඇදහැලුනු වර්ෂාපතනයත් සමඟින් පස්වරු 5.20 පමණ ප්‍රදේශයේ නිවාස 8 ක විදුළි උපකරණ වලට හානි වී ඇත. ඉන් එක් නිවසකට ඇතිවු අකුණු හේතුවෙන් නිවසේ බිත්ති පුපුරා බරපතළ හානි වී ඇත. දෙනියාය සෙල්වකන්ද ප්‍රදේශයේ පදිංචි 69 හැවිරිදි ආර්. නඩරාජාගේ නිවස අසළ කිතුල් ගසකට අකුණ පතිත වී රූපවාහිනියට සම්බන්ධ කර තිබූ ඇන්ටනා වයරය මාර්ගයෙන් නිවසට ඇතුළු වී අකුණු සහිත අවස්ථා වකදී අකුණු සැර පොළවට යොමු කරන කොටස ආශ්‍රිතව විශාල වලක් සෑදී නිවසේ බිත්ති පුපුරා දැඩි අලාභ හානි සිදුවී ඇත. සිද්ධිය සම්බන්ධයෙන් කොටපොළ ප්‍රදේශීය ලේඛම් කාර්‍යලයේ ආපදා කළමණාකරන ඒකකය දැනුවත් කර ඇත.", "URL": "https://sinhala.adaderana.lk/news.php?nid=85328", "Category": null, "Parent URL": null}