{"Source": "Adaderana", "Timestamp": "April 7, 2017 07:50 am", "Headline": "සැමියා බැහැදැක කුවෙයිට් සිට එද්දී බිරිඳ ගුවන්යානයේදීම මියැදිලා", "News Content": "කුවෙයිට්හි සිට ගුවන් මගින් දිවයිනට පැමිණෙමින් සිටි කාන්තාවක ගුවන් යානය තුළදී මියගොස් තිබේ.ඇයගේ ස්වාමියා කුවෙයිට්හි සේවය කරන අතර ඔහු හමුවීමට ගොස් යළි මෙරටට පැමිණෙමින් සිටියදී ඇය මියගොස් ඇති බව ගුවන්තොටුපළ පොලිසිය පවසයි.අද (07) උදෑසන 04.50ට පමණ කටුනායක ජාත්‍යන්තර ගුවන් තොටුපළට පැමිණි කුවෙයිට් ගුවන් සේවයට අයත් 361 දරණ ගුවන් යානයෙන් ඇය පැමිණ තිබේ. මියගොස් ඇත්තේ තිහාරිය ප්‍රදේශයේ පදිංචි 65 හැවිරිදි මුස්ලිම් ජාතික කාන්තාවකි.සිද්ධිය සම්බන්ධයෙන් කටුනායක ගුවන්තොටුප පොලිසිය විසින් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71814", "Category": null, "Parent URL": null}