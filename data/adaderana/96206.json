{"Source": "Adaderana", "Timestamp": "September 17, 2018 10:31 am", "Headline": "ත්‍රීරෝද රථයක් මහ මග පෙරළෙයි-අයෙක් මරුට", "News Content": "වෙන්නප්පුව, ගල්බැම්ම මංසධියේ ත්‍රිරෝද රථයක් මාර්ගය මැද පෙරළි ගොස් ඉදිරියෙන් පැමිණි ජිප් රථයක ගැටී ත්‍රිරෝද රථය පැදවු රියදුරා ජිවිතක්ෂයට පත්වි ඇති බව වෙන්නප්පුව පොලීසිය පවසයි. ඊයේ(16) සවස 5.30 ට පමණ මෙම අනතුර සිදුව ඇති බව පොලීසිය සඳහන් කළේය. කදාන, පොලපිතිමුකලාන ප්‍රදේශයේ පදිංචි 32 හැවිරිදි ඇතිගේ රෙහාන් සිවංක සිල්වා නැමැති තරුණයෙකු අනතුරින් මෙසේ මිය ගොස් තිබේ. ත්‍රිරෝද රථය හලාවත සිට කොළඹ දෙසට අධික වේගයෙන් ධාවනය වෙමින් තිබියදි එකවර මාර්ගය මැද පෙරළී විරුද්ධ මං තිරුවට ඇදි ගොස් ඉදිරියෙන් පැමිණි ජිප් රථයේ ගැටීමෙන් අනතුර සිදුවි ඇති බව පොලීසිය කියයි. අනතුර සම්බන්ධයෙන් වෙන්නප්පුව මුලස්ථාන පොලිසියේ රථවාහන අංශය පරික්ෂණ පවත්වන ලදි. (ඡායාරූප-රවින්ද්‍ර ලියනගේ)", "URL": "https://sinhala.adaderana.lk/news.php?nid=96206", "Category": null, "Parent URL": null}