{"Source": "Adaderana", "Timestamp": "November 18, 2017 09:49 am", "Headline": " ඇදිරි නීතිය ඉවතට-19ක් අත්අඩංගුවට ", "News Content": "ගාල්ල ප්‍රදේශයේ ඇතිවූ කලහකාරී සිද්ධියට සම්බන්ධ පුද්ගලයින් 19 දෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේ ඊයේ(17) රාත්‍රියේ ගාල්ල පොලිස් බල ප්‍රදේශයේ ගම්මාන කිහිපයකට පැනවූ පොලිස් ඇදිරි නීතිය අද උදෑසන 9.00ට ඉවත් කළ බවයි. ගාල්ල පොලිස් වසමේ ඇතිවූ නොසන්සුන්කාරී තත්ත්වය පාලනය කිරීම සඳහා වැලිපිටිමෝදර, මහහපුගල, රුක්වත්ත, ගිංතොට, පියදිගම සහ කුරුඳුවත්ත යන ග්‍රාමසේවා වසවම් 06කට ඊයේ රාත්‍රි සිට පොලිස් ඇඳිරි නීතිය පනවා තිබුණි. එමෙන්ම පොලිස්පති පූජිත් ජයසුන්දර මහතාගේ උපදෙස් පරිදි එම ප්‍රදේශ වල රාජකාරී සඳහා විශේෂ පොලිස් කණ්ඩායම් ද යොදවා ඇති බව රුවන් ගුණසේකර මහතා සඳහන් කළේය. පොලිස් නිලධාරීන් 200ක් සහ පොලිස් විශේෂ කාර්ය බලකා නිලධාරීන් සියයකට අධික ප්‍රමාණයක් එම ප්‍රදේශයේ රාජකාරී සඳහා යොදවා තිබේ.", "URL": "https://sinhala.adaderana.lk/news.php?nid=80087", "Category": null, "Parent URL": null}