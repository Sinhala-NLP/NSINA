{"Source": "Adaderana", "Timestamp": "May 27, 2015 10:21 am", "Headline": "බැසිල්ට ඇපත් නෑ -  යළිත් රිමාන්ඩ්", "News Content": "හිටපු අමාත්‍ය බැසිල් රාජපක්ෂ මහතා එළඹෙන 10 වන දින දක්වා යළි රක්ෂිත බන්ධනාගාරගත කර තිබේ.කඩුවෙල මහේස්ත්‍රාත්වරයා විසින් අදාළ නියෝගය ලබාදී ඇති බව අප වාර්තාකරු පැවසීය. එසේම බැසිල් රාජපක්ෂ මහතා ඇතුළු සැකකරුවන් තිදෙනාට ඇප ලබාදීමද මහේස්ත්‍රාත්වරයා විසින් ප්‍රතික්ෂේප කර ඇති බව සඳහන්ය.ඒ අනූව බැසිල් රාජපක්ෂ මහතා සමඟ එම අමාත්‍යාංශයේ හිටපු ලේකම් වෛද්‍ය නිහාල් ජයතිලක, දිවිනැගුම දෙපාර්තමේන්තුවේ හිටපු අධ්‍යක්ෂ ආර්.කේ.කේ.ඒ.රණවක එම දෙපාර්තමේන්තුවේ හිටපු අතිරේක අධ්‍යක්ෂ ජනරාල් බන්දුල තිලකසිරි යන මහත්වරුන් ලබන 10 තෙක් යළි රක්ෂිත බන්ධනාගාරගත කිරීමට නියෝග කර තිබේ. දිවිනැඟුම දෙපාර්තමේන්තුවේ සේවාලාභීන්ගේ මුදල් අයථා ලෙස පරිහරණය කරන ලදැයි විත්තිකරුවන්ට එරෙහිව මෙම නඩුව පවරා ඇත.", "URL": "https://sinhala.adaderana.lk/news.php?nid=51606", "Category": null, "Parent URL": null}