{"Source": "Adaderana", "Timestamp": "August 3, 2018 01:32 pm", "Headline": "යතුරුපැදි අනතුරකින් තරුණයෙකු මරුට", "News Content": "මහවිලච්චිය, කිරල්පැටියාව ප්‍රදේශයේදී සිදු වූ යතුරුපැදි අනතුරකින් තරුණයෙකු මියගොස් තිබේ. යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන විදුලි රැහැන් කණුවක ගැටීමෙන් අද (03) අළුයම මෙම අනතුර සිදුව ඇති බව පොලිසිය පැවසීය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු මහවිලච්චිය රෝහලට ඇතුළත් කිරිමෙන් පසු පැදිකරු මියගොස් තිබේ. මියගොස් ඇත්තේ එම ප්‍රදේශයේම පදිංචිව සිටි 25 හැවිරිදි පුද්ගලයෙකි. පසුපැදිකරු වැඩිදුර ප්‍රතිකාර සඳහා අනුරාධපුර රෝහලට මාරුකරය වා ඇති අතර මහවිලච්චිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93745", "Category": null, "Parent URL": null}