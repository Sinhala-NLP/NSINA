{"Source": "Adaderana", "Timestamp": "May 14, 2016 09:43 am", "Headline": "චන්ද්‍රිකා - සමන්තා හමුවක්", "News Content": "එක්සත් ජාතීන්ගේ සංවිධානයේ අමෙරිකානු නිත්‍ය නියෝජිත සමන්තා පවර් සහ හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය අතර හමුවක් සිදුව තිබේ.නිව්යෝර්ක් නුවර එක්සත් ජාතීන්ගේ ශ්‍රී ලංකා මෙහෙයුම් කාර්යාලයේදී මෙම හමුව පැවති බව සඳහන්ය.ශ්‍රී ලංකාවේ සංහිඳියාව සඳහා ඇමරිකාවේ සහය ලබාදෙන බවට සමන්තා පවර් එහිදී යළි අවධාණරය කර ඇත.ජාතික ප්‍රතිසන්ධාන හා සංහිඳියා ක්‍රියාවලිය හමුවේ ඇති අභියෝග හා ඒ සඳහා වන සැළසුම් පිලිබඳව මෙහිදී දීර්ඝ වශයෙන් සාකච්ඡා කර ඇති බව මෙරට ඇමරිකානු තානාපති කාර්යාලය සඳහන් කළේය.ශ්‍රී ලංකාවේ අතුරුදන්වු පුද්ගලයන්ගේ පවුල් වල සාමාජිකයන් හමුවීමෙන් තමන් ලැබූ අත්දැකීම් ද එක්සත් ජාතීන්ගේ සංවිධානයේ අමෙරිකානු නිත්‍ය නියෝජිතවරිය චන්ද්‍රිකා බණ්ඩාරනායක මහත්මිය හමුවේ ප්‍රකාශ කර තිබේ.එමෙන්ම වගවීමේ ක්‍රියාවලියේ වැදගත්කම පිළිබඳවත් සමන්තා පවර් එහිදී පෙන්වාදී ඇති බව සඳහන්ය.", "URL": "https://sinhala.adaderana.lk/news.php?nid=60133", "Category": null, "Parent URL": null}