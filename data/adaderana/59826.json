{"Source": "Adaderana", "Timestamp": "May 5, 2016 12:16 pm", "Headline": "ලග්ගල පොලිසියේ රථවාහන ලොක්කාගේ වැඩ තහනම් ", "News Content": "ලග්ගල පොලිසියේ ගිනි අවි සොරකම සිදුවූ දින රෑ පොලිස් බැරක්කයක් තුළ පිරිසක් සමග එක්ව මත්පැන් සාදයක් පැවැත්වූ බව කියන ලග්ගල පොලිසියේ රථවාහන අංශයේ ස්ථානාධිපති වරයාගේ වැඩ තහනම් කර තිබේ.අදාළ වැඩතහනම අද(05)සිට ක්‍රියාත්මක කරන ලෙස මාතලේ සහකාර පොලිස් අධිකාරි එන් .ජනක් වීරසිංහ මහතා නියෝග කර ඇත .මෙසේ වැඩතහනමට ලක්ව ඇත්තේ උප පොලිස් පරීක්ෂක මහේෂ් ප්‍රියංග මහතාගේය .පසුගිය අප්‍රේල් 13 දින රෑ පොලිසියේ තිබු ගිනි අවි 6ක් කිසියම් අයකු සොරාගෙන තිබිණි.මේ පිළිබඳව අපරාධ පරීක්ෂණ දෙපාර්තමේන්තුව කළ පරීක්ෂණ අනුව පොලිසිය තුළ මත්පැන් පානය තහනම්ව තිබියදී සිය බැරක්කයේ තබාගෙන පිරිසක් සමග මත්පැන් සාදයක් පැවැත්වූ බව අනාවරණය වී ඇත .ලග්ගල පොලිසියේ ගිනි අවි සොරකමට දැනට පොලිස් කොස්තාපල්වරයකු බන්ධනාගාර ගතකර සිටින අතර තවත් දෙන්නකුගේ වැඩතහනම් කර ඇත. මෙතෙක් සොරකම සිදුකළ සැකකරුවෙකු සොයාගෙන නැත .", "URL": "https://sinhala.adaderana.lk/news.php?nid=59826", "Category": null, "Parent URL": null}