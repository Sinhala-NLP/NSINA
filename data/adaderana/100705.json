{"Source": "Adaderana", "Timestamp": "December 13, 2018 02:19 pm", "Headline": "තාරුණ්‍යයට උපකාර කිරීම සියලු දෙනාගේ වගකීමක්", "News Content": "හැකියාවන්ගෙන් පරිපූර්ණ තාරුණ්‍යයට උපකාර කිරීම සියලු දෙනාගේ වගකීමක් බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. බෙන්තොට ප්‍රදේශයේ පැවති උත්සවයකට එක් වෙමින් ඒ මහතා මේ බව සඳහන් කළේය. හිටපු ක්‍රිකට් ක්‍රිඩක තිලකරත්න දිල්ෂාන් මහතා මෙහයවන දිල්ෂාන් සමග තාරුණ්‍ය සංවිධානය විසින් දුෂ්කර ප්‍රදේශවල පාසල් සඳහා ක්‍රිඩා උපකරණ ලබාදීම හා ක්‍රිඩා දක්ෂතා ඇති දරුවන්ට ශිෂ්‍යත්ව ප්‍රධානය කිරීම ඊයේ(12) බෙන්තොටදී සිදු කෙරුණි. එම අවස්තාවට හිටපු ආරක්ෂක ලේකම් ගෝඨාභය රාජපක්ෂ මහතා ඇතුළු පිරිසක් එක්ව සිටියේය.", "URL": "https://sinhala.adaderana.lk/news.php?nid=100705", "Category": null, "Parent URL": null}