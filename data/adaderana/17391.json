{"Source": "Adaderana", "Timestamp": "July 14, 2011 11:38 am", "Headline": "යතුරුපැදි දෙකක් එකට ගැටෙයි-අයෙක් මරුට", "News Content": "පොතුහැර පොලිස් වසමේ පොතුහැර වදාකඩ මාර්ගයේ පින්නවල පංසල අසලදී යතුරුපැදි දෙකක් ගැටීමෙන් රිය අනතුරක් සිදුවී තිබේ. රිය අනතුරින් තුවාල ලත් යතුරුපැදි දෙකේ ගමන් කළ හතර දෙනෙකු කුරුණෑගල රෝහලට ඇතුළත් කර ඇති අතර එක් යතුරුපැදියක පිටුපස ගමන් කළ අයෙකු කුරුණෑගල රෝහලට ඇතුළත් කිරීමෙන් පසුව මිය ගොස් ඇති බව පොලීසිය කියා සිටියි. මෙසේ මරණයට පත්ව ඇත්තේ වයස අවුරුදු 36 ක් වූ පතිරාජ මුදියන්සේලාගේ ගාමිණී පතිරාජ නැමැති වදාව-වදාකඩ ප‍්‍රදේශයේ පදිංචිකරුවෙකි. පශ්චාත් මරණ පරීක්ෂනය අද දින සිදුකිරීමට නියමිත බවත්, පොතුහැර පොලීසිය වැඩිදුර විමර්ශන පවත්වාගෙන යන බවත් සඳහන් වේ.", "URL": "https://sinhala.adaderana.lk/news.php?nid=17391", "Category": null, "Parent URL": null}