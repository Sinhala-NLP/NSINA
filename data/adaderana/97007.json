{"Source": "Adaderana", "Timestamp": "October 1, 2018 06:56 pm", "Headline": "පහරදී පුද්ගලයෙකු ඝාතනය කරයි", "News Content": "හල්දුම්මුල්ල, හපුතලේ ප්‍රදේශයේදී පහරදී පුද්ගලයෙකු ඝාතනය කර තිබේ. අවමංගල්‍ය නිවසකදී දෙපිරිසක් අතර ඇති වූ ආරවුලක් හේතුවෙන් ඝාතනය සිදුව ඇති බව පොලීසිය පැවසීය. පහරකෑමෙන් බරපතළ තුවාල ලැබූ අදාල පුද්ගලයා හල්දුම්මුල්ල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ හම්බන්තොට, සමගිපුර ප්‍රදේශයේ පදිංචිව සිටි 38 හැවිරිදි පුද්ගලයෙක්ය. ඝාතනය සිදු කළ සැකකරු හඳුනාගෙන ඇති අතර ඔහු අත්අඩංගුවට ගැනිම සඳහා හල්දුම්මුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97007", "Category": null, "Parent URL": null}