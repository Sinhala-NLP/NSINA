{"Source": "Adaderana", "Timestamp": "December 20, 2013 08:29 am", "Headline": "මාස 7කින් තෙල් සහනාධාර දීලා නෑ", "News Content": "මීගමුව ඇතුළු බස්නාහිර හා වයඹ වෙරළ තිරුවේ ජීවත් වන ධීවර ජනතාවට රජය විසින් ලබාදිය යුතු තෙල් සහනාධාරය මාස 07ක පමණ කාලයක් ලබා නොදීම හේතුවෙන් දැඩි අසීරුතාවයටකට පත්ව ති‍බෙන බව ඔවුන් පෙන්වා දෙයි. එක්දින මුහුදු ධීවර කාර්මිකයින් මේ හේතුවෙන් ආර්ථික දුෂ්කරතා රැසකට මුහුණදි සිටින බව ධීවර සංවිධාන පෙන්වාදෙන අතර තම ස්වාමි පුරුෂයන්ට ධීවර රැකියාවද අහිමි වීමේ තත්ත්වයක් උද්ගත වී ඇති බව ධීවර කාන්තාවන් පවසයි. රජයෙන් ඉල්ලුම් නොකළ දැල් ආම්පන්න සහනාධාරයක් ලබාදීමට තැත් කරන බවත්, මේ අවස්ථාවේ දැල් ආම්පන්න කිසිවක් අවශ්‍ය නොමැති බව පවසන ධීවර ජනතාව ඉන්ධන සහනාධාරය දිගටම ලබා දෙන ලෙස රජයෙන් ඉල්ලා සිටියි.", "URL": "https://sinhala.adaderana.lk/news.php?nid=39723", "Category": null, "Parent URL": null}