{"Source": "Adaderana", "Timestamp": "July 18, 2016 12:36 pm", "Headline": "  පාලන මිල වැඩිනම් 1977ට කියන්න", "News Content": "පාලන මිලක් නියම කර තිබෙන භාණ්ඩ වැඩි මිලට අලෙවි කරන වෙළෙඳුන්ට එරෙහිව නීති මගින් කටයුතු කරන බව පාරිභෝගික කටයුතු අධිකාරිය සඳහන් කරයි.ඒ පිළිබඳව සොයා බැලීම සඳහා අඛණ්ඩව වැටලීම් සිදුකිරීමට පාරිභෝගික අධිකාරියේ වැටලීම් නිලධාරීන් යොදවා ඇති බවත් වාර්තා වෙයි.පාලන මිල නියම කර තිබෙන භාණ්ඩ 16 අදාළ මිලට වැඩියෙන් අලෙවිකරණ වෙළෙඳුන් පිළිබඳව 1977 දුරකථන අංකය ඔස්සේ පැමිණිලි කළ හැකි බවද එම අධිකාරිය සඳහන් කළේය.නියම කරන ලද පාලන මිල වෙළෙඳපොළෙහි තහවුරු වන තෙක් තවදුරටත් රටපුරා වැටලීම් සිදු කරන බවත්, වැටලීම් නිලධාරීන් සිටින ස්ථානය ප‍්‍රධාන කාර්යාලයේ සිට GPS තාක්ෂණය ඔස්සේ අධීක්ෂණය කිරීමටද පියවර ගන්නා බවත් එම අධිකාරිය පවසයි.", "URL": "https://sinhala.adaderana.lk/news.php?nid=62197", "Category": null, "Parent URL": null}