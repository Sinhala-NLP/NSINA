{"Source": "Adaderana", "Timestamp": "June 3, 2016 12:50 pm", "Headline": " චමින්ද බණ්ඩාර-කුසල් පෙරේරා ටෙස්ට් පිටියට කැඳවයි", "News Content": "එංගලන්තය සමග පැවැත්වෙන තෙවන ටෙස්ට් ක්‍රිකට් තරගය සඳහා සහභාගී වන ශ්‍රී ලංකා සංචිතයට එක්වීම සඳහා චමින්ද බණ්ඩාර සහ කුසල් පෙරේරා අද(03) දිවයිනෙන් පිටත්ව යයි. වීසා ගැටලුවක් මත ඔවුන් දිවයිනෙන් පිටත්ව යාම ප්‍රමාද වී තිබුණි. වේග පන්දු යවන ක්‍රීඩක දුෂ්මන්ත චමීර ආබාධයකට ලක්වීම හේතුවෙන් වේග පන්දු යවන ක්‍රීඩක චමින්ද බණ්ඩාර සංචිතයට කැඳවා තිබේ. ධම්මික ප්‍රසාද් ද ආබාධයකට ලක්ව ඇති අතර ඒ වෙනුවට කුසල් ජනිත් කැඳවීමට තේරීම් කමිටුව තීරණය කර තිබුණි. ශ්‍රී ලංකාව සහ එංගලන්තය අතර තෙවන ටෙස්ට් තරගය ලබන 09 වැනිදා ලෝඩ්ස්හිදී ආරම්භ වීමට නියමිතය. දෙරට අතර පැවත්වෙන ටෙස්ට් තරගාවලිය දෙකට බින්දුවක් ලෙස දැනටමත් එංගලන්ත කණ්ඩායම ජයගෙන තිබේ.", "URL": "https://sinhala.adaderana.lk/news.php?nid=60737", "Category": null, "Parent URL": null}