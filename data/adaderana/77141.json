{"Source": "Adaderana", "Timestamp": "September 5, 2017 11:08 am", "Headline": "  දකුණු අධිවේගයේ අනතුරින් 4ට තුවාලයි!", "News Content": "දක්ෂිණ අධිවේගී මාර්ගයේ පින්නදූව ප්‍රදේශයේදී පොලිස් විශේෂ කාර්ය බලකායට අයත් ගිලන් රථයක් මාර්ගය හරහා පෙරළීමෙන් විශේෂ කාර්ය බලකායේ සිව් දෙනෙකු තුවාල ලබා තිබේ.දක්ෂිණ අධිවේගී මාර්ගයේ කුරුඳුගහහැතැප්ම ප්‍රදේශයේ දී ආරක්ෂිත වැටෙහි ගැටීමෙන් අනතුරට ලක්වූ වෑන් රථයක සිටි තුවාලකරුවන් 05 දෙනෙකු රැගෙන ඒමට ගිය ගිලන් රථයක් මෙලෙස අනතුරට ලක්ව ඇති බව පොලීසිය පැවසුවේය.දක්ෂිණ අධිවේගී මාර්ගය ආශ්‍රිතව මේ වන විට දැඩි වර්ෂාපතනයක් පවතින අතර මාර්ගයේ ලිස්සන සුළු ස්වභාවය හේතුවෙන් අදාළ අනතුරු දෙකම සිදුව ඇති බව සඳහන්ය.දක්ෂිණ අධිවේගී මාර්ගයේ ගමන් කිරීමේදී තමන්ට පාලනය කරගත හැකි වේගයකින් රථ වාහන ධාවනය කරන ලෙස පොලීසිය රථ වාහන රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=77141", "Category": null, "Parent URL": null}