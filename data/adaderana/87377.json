{"Source": "Adaderana", "Timestamp": "April 13, 2018 06:58 am", "Headline": "2018 සිංහල හා හින්දු අලුත් අවුරුදු උදාව හෙටට යෙදී තිබේ", "News Content": "‍2018 සිංහල හා හින්දු අලුත් අවුරුදු උදාව හෙට(14) පූර්ව භාග 01.49 සිට අපරභාග 02.37 දක්වා පූණ්‍ය කාලය ලෙසයි අලුත් අවුරුදු නැකැත් සීට්ටුවේ දැක්වෙන්නේ. පුණ්‍ය කාලය ආරම්භවිමට පෙර ආහාර අනුභව කොට සියලු වැඩ අතහැර ආගමික වතාවත්වල යෙදිය යුතු වෙයි. පුණ්‍ය කාලයේ අපර කොටස තුළ වැඩ ඇල්ලීම ගණුදෙනු කිරීම සහ ආහාර අනුභවයට අදාළ චාරිත්‍ර යෙදී තිබේ. අලුත් අවුරුදු උදාව සිදු වන්නේ හෙට උදෑස 08.13ටයි. එදින උදෑසන 10.40ට ආහාර පිසීමේ නැකැත එළඹෙයි. වැඩ ඇල්ලීම, ගණුදෙනු කිරීම ආහාර අනුභවය යෙදී ඇත්තේ හෙට පෙරවරු 11.53ටයි. හිසතෙල් ගෑමේ චාරිත්‍රය අප්‍රේල් මස 16 වන දිනටත් රැකි රක්සා සදහා පිටත්ව යාම අප්‍රෙල් මස 19 දිනටත් යෙදී තිබේ.", "URL": "https://sinhala.adaderana.lk/news.php?nid=87377", "Category": null, "Parent URL": null}