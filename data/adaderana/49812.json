{"Source": "Adaderana", "Timestamp": "March 8, 2015 12:43 pm", "Headline": "ආයුර්වේද වෛද්‍යවරුන්ට රතු එළියක්", "News Content": "ආයුර්වේද වෛද්‍යවරුන් රෝගීන් සඳහා බටහිර ඖෂධ නිකුත් කිරීම සම්බන්ධයෙන් දැඩි නීති රීති ගෙන ඒමට පියවර ගන්නා බව සෞඛ්‍ය අමාත්‍යාංශය පවසයි.ඇතැම් ආයුර්වේද වෛද්‍යවරුන් ආයුර්වේද ඖෂධවලට අමතරව බටහිර ඖෂධ ද රෝගීන් සඳහා නිකුත් කරන බවට සෞඛ්‍ය අමාත්‍යාංශයට තොරතුරු ලැබී තිබේ.එලෙස ආයුර්වේද වෛද්‍යවරුන් රෝගීන් සඳහා බටහිර ඖෂධ නිකුත් කිරීම නීත්‍යානුකූල නොවන බව සෞඛ්‍ය අමාත්‍යාංශය සඳහන් කළේය.එවැනි ඖෂධ නිකුත් කිරීම මගින් රෝගීන්ට විවිධ සංකූලතා ඇති වීමේ අවදානමක් ද පවතින බව සඳහන්ය.මේ හේතුවෙන් එවැනි ආයුර්වේද වෛද්‍යවරුන් සම්බන්ධයෙන් දැඩි නීතිමය ක්‍රියාමාර්ග ගැනීමට විශේෂ වැඩපිළිවෙළක් ක්‍රියාත්මක කිරීමට සෞඛ්‍ය අමාත්‍යාංශය සැලසුම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=49812", "Category": null, "Parent URL": null}