{"Source": "Adaderana", "Timestamp": "November 13, 2010 03:24 pm", "Headline": "මෙරට දියවැඩියා රෝගීන් 10% දක්වා ඉහළට", "News Content": "මෙරට දියවැඩියා රෝගීන්ගේ සංඛ්‍යාව මේ වන විට 10% දක්වා ඉහළ‍ගොස් ඇතැයි කොළඹ ජාතික අක්ෂි රෝහලේඅක්ෂි ශල්‍ය විශේෂඥ වෛද්‍ය චම්පා බානගල මහත්මිය පවසයි. දියවැඩියාවෙන් පෙලෙන බහුතරයක් රෝගීන් අන්ධභාවයට පත්වීමේ අවදානමක් පවතින බව ඇය පෙන්වාදෙයි. දියවැඩියා රෝගීන්ගේ රුධි‍ර‍යේ අඩංගු සීනි වලින් 60% ක්ම අක්ෂි කාචය තුළ තැන්පත් වීම මීට හේතුවන බව වෛද්‍ය චම්පා බානගල මහත්මිය සඳහන් කරයි. ජාතික අක්ෂි රෝහලේ අද පැවති විශේෂ අක්ෂි සායනකට සහභාගී වෙමින් ඇය මේ අදහස් පළ කළේය. සෑම මාසයකම දෙසීයකට වැඩි පිරිසක් දියවැඩියාව හේතුවෙන් ලේසර් ප්‍රතිකාර සඳහා යොමු වන බව සංඛ්‍යා ලේඛනවලින් අනාවරණය වන බව වෛද්‍යවරිය තවදුරටත් එහිදී සඳහන් කළේය.", "URL": "https://sinhala.adaderana.lk/news.php?nid=12127", "Category": null, "Parent URL": null}