{"Source": "Adaderana", "Timestamp": "October 18, 2010 05:11 pm", "Headline": "කල්පිටියේ හොර ගුවන් විදුලි සේවයක් වටලයි", "News Content": "කල්පිටිය ප්‍රදේශයේ නීතීවිරෝධී ලෙස පවත්වා ගෙන ගිය ගුවන් විදුලි සේවයක් වටලා සැකකරුවන් දෙදෙනෙකු අත්අඩංගුවට ගෙන තිබේ. අද(18) දිනයේ සිදු කළ වැටලීමක දී අත්අඩංගුවට ගත් සැකකරුවන් කල්පිටිය වෙළඳ සංකීර්ණයේ කාමරයක මෙම ගුවන් විදුලි සේවය පවත්වා ගෙන ගොස් ඇති බව පොලිසිය පවසයි. දෙමළ භාෂාවෙන් පවත්වාගෙන ගිය මෙහි විකාශන කටයුතු කිලෝමීටර් 15ක් පමණ දුරට විකාශය කර ඇති බව ද අනාවරණය වී ඇත. සැකකරුවන් කල්පිටිය මහේස්ත්‍රාත් අධිකරණයට ඉදිරිපත් කරන බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=11585", "Category": null, "Parent URL": null}