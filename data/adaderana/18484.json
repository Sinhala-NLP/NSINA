{"Source": "Adaderana", "Timestamp": "September 3, 2011 09:15 am", "Headline": "කෝට්ටේ රජමහා විහාරය ආශ්‍රිත මාර්ගවල විශේෂ රථ ධාවන සැලැස්මක් ", "News Content": "අද(03) රාත්‍රී 9 සිට‍ කෝට්ටේ රජමහා විහාරය ආශ්‍රිත මාර්ගවල විශේෂ රථවාහන ධාවන සැලැස්මක් ක්‍රියාත්මක වන බව පොලිසිය පවසයි. කෝට්ටේ රජමහා විහාරයේ වාර්ෂික දළඳා පෙ‍රහැර නිමිත්තෙන් මෙය ක්‍රියාත්මක වන බව සඳහන්ය. ඒ අනුව රාත්‍රී 9 සිට පෙරහැර අවසන් වන තෙක් ඇතැම් මාර්ග වසා තැබෙනු ඇත. රාත්‍රී 9 සිට පෙරහැර අවසන් වන තෙක් රජ මහා විහාරය වටා ඇති මාර්ගය වසා තැබෙයි. පෙරහැර දේවාල මළුව, මිහිඳු මාවත, නාග විහාරය, පිටකෝට්ටේ, කෝට්ටේ හන්දිය යන මාර්ග ඔස්සේ ගමන් ගන්නා අතර එම කාලය තුළ විකල්ප මාර්ග භාවිත කරන ලෙස පොලිසිය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=18484", "Category": null, "Parent URL": null}