{"Source": "Adaderana", "Timestamp": "March 23, 2018 08:44 am", "Headline": "2014 ප්‍රචණ්ඩ ක්‍රියා නිසා මියගිය හා දේපළ හානිවූ අයට වන්දි පිරිනමයි", "News Content": "‍2014 වසරේදී අළුත්ගම සහ බේරුවල ප්‍රදේශවලදී ඇති වූ ප්‍රචණ්ඩ ක්‍රියා හේතුවෙන් හානියට පත් දේපළ සහ මියගිය පුද්ගලයින් වෙනුවෙන් වන්දි ගෙවීමේ පළමු අදියර ක්‍රියාත්මක කර තිබේ. ඒ යටතේ රුපියල් ලක්ෂයට අඩු මුදලින් දේපළ හානියට පත් පුද්ගලයින් 84 දෙනෙකු වෙත ඊයේ (22) රුපියල් මිලියන 6.5ක මුදලක් වන්දි වශයෙන් ලබාදී ඇති බව පුනරුත්තාපන අධිකාරිය පැවසීය. මියගිය පුද්ගලයින් තිදෙනෙකු සහ තුවාල ලැබූවන් 12 දෙනෙකු වෙනුවෙන් ද රුපියල් මිලියන 12ක වන්දි මුදලක් ලබා දී තිබේ. රුපියල් ලක්ෂයකට වැඩි හානි සිදු වූ ප්‍රතිලාභින් 128 දෙනෙකු සඳහා දෙවන අදියර යටතේ ප්‍රතිලාභ ගෙවන බව එම අධිකාරිය සඳහන් කළේය.", "URL": "https://sinhala.adaderana.lk/news.php?nid=86176", "Category": null, "Parent URL": null}