{"Source": "Adaderana", "Timestamp": "July 20, 2019 12:01 pm", "Headline": "එජාපයේ ජය වෙනුවෙන් බදුල්ල දිස්ත්‍රික්කයෙන් නව සංවිධානයක්", "News Content": "ඉදිරි මැතිවරණවලදී සිය පක්ෂයේ ජයග්‍රහණය තහවුරු කිරීම ඇතුලු කාරණා කීපයක් මුල් කර ගනිමින් බදුල්ල දිස්ත්‍රික්කය තුළ පිහිටි පළාත් පාලන ආයතනවල එක්සත් ජාතික පක්ෂය නියෝජනය කරන මහජන නියෝජිතයින් එක්ව අද (20) \"බදුල්ල දිස්ත්‍රික් එක්සත් ජාතික පක්ෂ පළාත් පාලන සංසදය\" නමින් නව සංවිධානයක් පිහිටවා ඇත. ඇල්ල ප්‍රාදේශීය සභා ශ්‍රවණාගාරයේදී අද (20) දින පැවති මෙහි ආරම්භක රැස්වීමට බදුල්ල දිස්ත්‍රික්කය තුළ පිහිටි පළාත් පාලන ආයතනවල එක්සත් ජාතික පක්ෂය නියෝජනය කරන මහජන නියෝජිතයින් සියයකට ආසන්න පිරිසක් සහභාගී වී ඇත. බදුල්ල දිස්ත්‍රික්කය තුළ පිහිටි පළාත් පාලන ආයතනවල එක්සත් ජාතික පක්ෂය නියෝජනය කරන මහජන නියෝජිතයින් ඒකරාශී කිරීම, ඉදිරියේදී පැවැත්වෙන මැතිවරණවලදී පක්ෂයේ ජයග්‍රහණය වෙනුවෙන් නැගීසිටීම, තම රජය මඟින් ගනු ලබන ඇතැම් වැරදි තීරණවලදී එම තීරණවලට කිසියම් බලපෑමක් කළ හැකි කණ්ඩායමක් ඒකරාශී කිරීම, මෙන්ම කුඩම්මාගේ සැලකිලි ලැබෙන ගමේ සංවර්ධන කටයුතු ඉහල නැංවීම සඳහා බදුල්ල දිස්ත්‍රික්කය තුළින් හඬක් රැගෙන යාම, තම නියෝජිතයින්ගේ සුභ සාධනය ආදී වූ කරුණු රැසක් මුල් කරගනිමින් නව සංවිධානය පිහිටුවන බව එහි සභාපතිවරයා ප්‍රකාශ කරයි", "URL": "https://sinhala.adaderana.lk/news.php?nid=114564", "Category": null, "Parent URL": null}