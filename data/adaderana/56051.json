{"Source": "Adaderana", "Timestamp": "December 31, 2015 07:10 am", "Headline": "  කේ.ජී කිලෝ 2ක් සමග 5ක් මාට්ටු", "News Content": "හලාවත සහ මාදම්පේ අවට ප්‍රදේශවලට කේරල ගංජා බෙදා හැරීමේ නිරත වූ බව කියන කණ්ඩායමක සාමාජිකයින් 05 දෙනෙකු සමග කේරල ගංජා කිලෝ ග්‍රෑම් 02 ක් අත්අඩංගුවට ගැනීමට හලාවත කොට්ඨාස විෂ මත් ද්‍රව්‍ය නාශක ඒකකය සමත් වී තිබේ.ඊයේ (30)සවස හලාවත - කාක්කපල්ලිය ප්‍රදේශයේදී මෙම අත්අඩංගුවට ගැනීම සිදු කර ඇති බව අප වාර්තාකරු කියා සිටියි.අත්අඩංගුවට ගෙන ඇති කේරල ගංජා තොගයේ වටිනාකම රුපියල් 3,70,000 ක් පමණ වන බව වැටලීම කළ නිලධාරීන් සදහන් කරයි.ත්‍රී රෝද රථයකින් කේරල ගංජා තොගයක් රැගෙන එන බවට ලැබී තිබූ තොරතුරක් අනුව අතර මග රැක සිට ඇති පොලිස් නිලධාරීන් අදාළ ත්‍රී රෝද රථය නවත්වා පරීක්ෂා කරන විට එහි තිබී කේරල ගංජා තොගය සොයා ගෙන ඇත.අත්අඩංගුවට ගෙන ඇති සැකකරුන් අතර සිටින මීගමුව - කුඩාපාඩුව ප්‍රදේශයේ සැකකරුවා මෙම ජාවාරමේ ප්‍රධාන සැකකරු බව වැටලීම කළ නිලධාරීන් කියයි.සෙසු සැකකරුවන් අතර වත්තල,ග්‍රෑන්ඩ්පාස්,දුම්මලසූරිය සහ මාදම්පේ පදිංචිකරුවන්ද සිටින අතර ඔවුන් ජාවාරමේ හවුල් කරුවන් බවට හඳුනා ගෙන ඇත.කුලී පදනම මත ලබා ගන්නා ත්‍රී රෝද රථ උපයෝගී කරගෙන සැකකරුවන් කාලයක සිට හලාවත සහ මාදම්පේ සහ අවට ප්‍රදේශ වලට කේරල ගංජා බෙදා හැරීම ඉතාමත්ම සුක්ෂම ලෙස සිදු කර ඇති බවට වැටලීම කළ නිලධාරීන්ට තොරතුරු ලැබී තිබී තිබුණු බව කියැවෙයි.ඒ අනුව සිදු කරන ලද විමර්ශනයකින් පසුව වැටලීම සංවිධානය කර ඇත.අත්අඩංගුවට ගත් සැකකරුවන් සහ තම බාරයට ගත් කේරල ගංජා තොගයත්,ත්‍රී රෝද රථයත් හලාවත දිසා අධිකරණයට ඉදිරිපත් කිරීම සඳහා හලාවත පොලීසියට බාර දීමට වැටලීම කළ නිලධාරීන් කටයුතු කර ඇත.හලාවත කොට්ඨාස බාර පොලිස් අධිකාරී චන්දන අතුකෝරල මහතාගේ අධීක්ෂණය යටතේ කොට්ඨාස විෂ මත්ද්‍රව්‍ය නාශක ඒකකයේ ස්ථානාධිපති උප පොලිස් පරීක්ෂක ආර්.එච්.කීර්තිපාල,පොලිස් සැරයන් 41502 ගංගාතිලක,පොලිස් කොස්තාපල්වරුන් වන 31581 අශෝක,41417 චන්ද්‍රසිරි,41425 ප්‍රනාන්දු,41261 ප්‍රේමචන්ද්‍ර සහ 66133 කුලරත්න යන නිලධාරීන් විසින් මෙම වැටලීම සිදු කර තිබේ.", "URL": "https://sinhala.adaderana.lk/news.php?nid=56051", "Category": null, "Parent URL": null}