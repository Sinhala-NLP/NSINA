{"Source": "Adaderana", "Timestamp": "July 30, 2018 04:33 pm", "Headline": "මහල් ගොඩනැඟිල්ලක ගින්නෙන් තට්ටු දෙකක් විනාශයි-පොලිස් සහයෙන් ගින්න පාලනය වෙයි", "News Content": "කෑගල්ලේ මංගල උත්සව සැරසිලි භාණ්ඩ කුලියට ලබා දෙන වෙළෙද සැලක මහල් දෙකක් හදිසි ගින්නක් හේතුවෙන් අද(30) දහවල් මුළුමලින්ම එහි මහල් දෙකක තිබු වෙළඳ උපකරණ විනාශ වී තිබේ. කෑගල්ල මීපිටිය ප‍්‍රදේශයේ නුවර කොළඹ ප‍්‍රධාන පාර අද්දර පිහිටා ඇති මෙම වෙළෙද සැල මහල් තුනකම පවත්වාගෙන ගොස් ඇති අතර බිම් මහලේ පිහිටි වෙළෙඳ සැලට කිසිදු හානියක් සිදුවි නොමැත. වෙළෙඳ සැලේ තිබු භාණ්ඩ පොලීසිය සහ ප‍්‍රාදේශවාසීන් එක්ව මහල් දෙකේ ගින්න පැතිර යන විට ඉවත් කිරිම සිදු කරනු ලැබිය. එනිසා එම මහලට ගින්නෙන් හානි සිදු නොවිය. ගිනි ගැනිම සිදු වන අවස්ථාවේ ගින්න මැඩ පැවැත්විමට ගිනි නිවන රථ නොපැමිණි අතර ප‍්‍රාදේශවාසින් සහ පොලිසිය එක්ව පැය කිහිපයක් උත්සාහ කොට ගින්න තරමක් දුරට පාලනය කර ගෙන තිබේ. ගින්න පැතිර යෑම සම්පුර්ණයෙන් අවසන් වුයේ කෑගල්ල නගර සභාවේ ජල බවුසර් 2 ක් යොදා ගෙන ගින්න පැවැති මහල් දෙකට ජලය දැමිමෙන් පසුවයි. උඩු මහලේ ගින්න නිවාදැමිමට දොඹකරයක් ගෙන්වා ජල බටයකින් ගින්න නිවා දැමිම සිදු කර ඇති අතර, විදුලි බල මණ්ඩලයේ සේවකයන් පැමිණ ගොඩනැඟිල්ලට ලබා දි තිබු විදුලියද විසන්ධි කරන කර තිබේ. ජනතාව පවසන්නේ කෑගල්ලේ ගිනි ගැනිමේ අවස්ථාවන්වල මාවනැල්ලේ ප‍්‍රාදේශිය සභාවේ ගිනි නිවන රථය ප‍්‍රයෝජනයට ගත් අතර එයද මෙ වන විට නඩත්තු කටයුතුවලට යොදවා ඇති බැවින් මෙවැනි හදිසි අවස්ථාවන්වලදි ප‍්‍රායෝජනය ගැනිමට කෑගල්ල නගර සභාවට ගිනි නිවන රථයක් අවශ්‍ය බවයි. කෑගල්ල මූලස්ථාන පොලිසියේ නිලධාරින් එක්ව ගින්න නිවා දැමිමට මහජනතාව සමඟ කටයුතු කර ආකාරය ජායාරූපවල දැක්වෙන අතර, බොහෝ දෙනෙකු මෙහි අවදානම නොතකා ගින්න නිවා දැමිමට කටයුතු කරන අයුරුද අද දෙරණ කැමරා කාචයේ සනිටුහන් විය. ගින්න සම්පුර්ණයෙන් නිවා දැමිමට පැය තුනකට ආසන්න කාලයක් සියලූ දෙනා කටයුතු කර තිබේ. මෙම වෙළෙඳ සැල කෙසේ ගිනිගත්තාද යන්න සම්බන්ධයෙන් කෑගල්ල මූලස්ථාන පොලීසිය මෙ වන විට පරික්ෂණ පවත්වයි.", "URL": "https://sinhala.adaderana.lk/news.php?nid=93481", "Category": null, "Parent URL": null}