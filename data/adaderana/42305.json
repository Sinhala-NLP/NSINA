{"Source": "Adaderana", "Timestamp": "April 4, 2014 02:03 pm", "Headline": "දක්ෂිණ අධිවේගයේ අනතුරකින් 4ට තුවාලයි", "News Content": "දක්ෂිණ අධිවේගී මාර්ගයේ පින්නදූව පිවිසුම අසල සිදුවු අනතුරකින් පුද්ගලයින් සිව්දෙනෙකු තුවාල ලබා තිබේ. පින්නදූව පිවිසුම අසල නවතා තිබු ජීප් රථයක සහ වෑන් රථයක පිටුපසින් පැමිණි බස් රථයක් ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බස් රථයේ ගමන් කළ පුද්ගලයින් දෙදෙනෙකු, ජීප් රථයේ ගමන් කළ පුද්ගලයෙකු සහ වෑන් රථයේ ගමන් කළ පුද්ගලයෙකු තුවාල ලබා ඇත. ඔවුන් මේ වන විට කරාපිටිය ශික්ෂණ රෝහලේ ප්‍රතිකාර ලබන බව පොලීසිය සඳහන් කළේය. අනතුර සම්බන්ධයෙන් ගාල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=42305", "Category": null, "Parent URL": null}