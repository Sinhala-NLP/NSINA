{"Source": "Adaderana", "Timestamp": "February 21, 2019 06:47 am", "Headline": "අපරාධ රැසකට සම්බන්ධ සැකකරුවන් 2ක් මීගමුවේ දී මාට්ටු", "News Content": "අපරාධ ගණනාවකට පොලීසියට අවශ්‍යව සිටි සැකකරුවන් දෙදෙනෙක් මීගමුව කොට්ඨාස නීතිය බලගැන්වීමේ ඒකකය විසින් අත්අඩංගුවට ගෙන තිබේ. ඊයේ(20) දිනයේ දී මෙම අත්අඩංගුවට ගැනීම සිදු කර ඇත. මීගමුව, සීදුව හා ජාඇල පොලිස් වසම්වල නිවෙස් බිඳ දේපල සොරා ගැනීම් ගණනාවකට අවශ්‍යව සිටි මෙම සැකකරුවන් සන්තකයේ තිබී සොරකම් කරන ලද DVD යන්ත්‍රයක් , FMමයික් 3 ක් හා ජංගම දුරකථනයක් ද යතුරුපැදි ‍2ක් ද පොලීස් බාරයට ගෙන ඇත. මෙසේ අත්අඩංගුවට පත්ව ඇත්තේ වයස අවුරුදු 32 ක් හා 41 ක් වු ජාඇල හා ගම්පොළ ප්‍රදේශයේ පදිංචිකරුවන් දෙදෙනෙකි. සැකකරුවන් අද(21) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතයි. මීගමුව කොට්ඨාස ‍නීතිය බලගැන්වීමේ ඒකකයේ නිලධාරීන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104720", "Category": null, "Parent URL": null}