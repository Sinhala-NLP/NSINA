{"Source": "Adaderana", "Timestamp": "January 21, 2011 09:58 am", "Headline": "ජල ගැලීම් වලින් හානියට පත් පාසල් ගැන තොරතුරු රැස්කරයි", "News Content": "ජල ගැලීම් හේතුවෙන් හානියට පත් පාසල් පිළිබඳ තොරතුරු ලබාගැනීමට අධ්‍යාපන අමාත්‍යාංශය තීරණය කර තිබේ. එවැනි පාසල් පිළිබඳ තොරතුරු වහාම ඉදිරිපත් කරන ‍ලෙස අමාත්‍යාංශය මගින් පළාත් අධ්‍යාපන අධ්‍යක්ෂවරුන්ට දැනුම් දී ඇති බව සඳහන්ය. පසුගිය දිනවල ඇතිවූ ජලගැලිම් සහ නායයෑම් හේතුවෙන් මධ්‍යම, උතුරු මැද, සහ නැගෙනහිර පළාත්වල පාසල් වසා තැබීමට තීරණය කෙරුණි. හානියට පත් පාසල් කඩිනමින් යථා තත්ත්වයට පත්කිරීමේ අරමුණින් ඒවායේ තොරතුරු ලබාගැනීමට තීරණය කළ බව අධ්‍යාපන අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=13647", "Category": null, "Parent URL": null}