{"Source": "Adaderana", "Timestamp": "March 12, 2016 05:31 pm", "Headline": "සේයා ඝාතනයට ඇල්ලු සිසුවා කුඩුත් එක්ක ආයෙත්  මාට්ටු", "News Content": "දිවුලපිටිය ප්‍රදේශයේදී හෙරොයින් සමග තරුණයින් තිදෙනෙකු අත්අඩංගුවට ගෙන තිබේ.දිවුලපිටිය පොලිසියට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිසිය පැවසුවේය.එහිදී ඔවුන් සතුව තිබී හෙරොයින් මිලිග්‍රෑම් 62ක් පොලිසිය විසින් සොයාගෙන තිබේ.සැකකරුවන් දිවුලපිටිය, බඩල්ගම, හුණුමුල්ල යන ප්‍රදේශවල පදිංචිකරුවන් බව සඳහන්ය.ඔවුන් අද මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමෙන් පසු ඇප ලබාදී ඇති අතර ලබන 15 වැනිදා නැවත නඩු විභාගය පැවැත්වීමට නියමිත බව පොලිස් මාධ්‍ය ඒකකය පැවසීය.මෙම ළමුන් තිදෙනා අතර කොටදෙණියාව සේයා සදෙව්මි දැරිය ඝාතනය කිරීම සම්බන්ධයෙන් මුලදී සැකපිට අත්අඩංගුවට ගත් පාසල් සිසුවාද වන බව එම ඒකකය කියා සිටියේය.", "URL": "https://sinhala.adaderana.lk/news.php?nid=58143", "Category": null, "Parent URL": null}