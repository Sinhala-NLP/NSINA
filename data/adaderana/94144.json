{"Source": "Adaderana", "Timestamp": "August 9, 2018 05:48 pm", "Headline": "ජීවිතේ කඩයිම කඩ නොකරන්නැයි උසස් පෙළ සිසුන්ගෙන් ඉල්ලීමක්", "News Content": "ජීවිතේ කඩයිම් විභාගයක් වෙන උසස් පෙළ විභාගය සඳහා පෙනී සිටින සිසුන් බොහෝමයක් දිවයින පුරා ආරම්භ කර ඇති දුම්රිය වැඩවර්ජනය හේතුවෙන් බොහෝ අපහසුතාවයට පත්ව තිබේ. වෙනදා විභාගය සඳහා පිටත්ව යන වේලාවට වඩා බොහෝ කලින් නිවසින් එළියට බැසීමට සිදු වීම හේතුවෙන් ළමුන් ගැටළු රැසකට මුහුණ දී සිටියි. සිසුන්ගේ මානසිකත්වය මේ වන විටත් වැඩවර්ජනය සඳහා යොමු වී ඇති අතර එයට මුහුණ දීම ඔවුන්ට අභියෝගයක් බවට පත්ව ඇත. නිවසින් වෙනදාට වඩා කලින් පිටවීම නිසා බොහෝ මහන්සියක් දැනෙන බව ද සමහර සිසුන් අද දෙරණට පැවසීය. අවම වශයෙන් විභාගය අවසන් වන තුරු හෝ දුම්රිය ධාවනයට යොදවන ලෙස ද ඔවුන් වර්ජකයන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=94144", "Category": null, "Parent URL": null}