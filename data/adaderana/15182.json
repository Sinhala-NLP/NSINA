{"Source": "Adaderana", "Timestamp": "March 31, 2011 08:33 am", "Headline": "ජාතික රෝහලේ නව ස්නායු ඒකකය ජනපති අතින් විවෘත වෙයි", "News Content": "ජාතික රෝහලේ රුපියල් කෝටි 300ක වියදමින් ඉදිකළ නව ස්නායු ක්ෂති ඒකකය අද(31) ජනාධිපති මහින්ද රාජපක්ෂ මහතා අතින් විවෘත කෙරෙයි. හදිසි අනතුරු ප්‍රතිකාර ජාලයේ ප්‍රධාන මෙහෙයුම් ස්ථානය ලෙස මෙම ඒකකය ස්ථාපිත කර තිබේ. මාර්ග අනතුරුවලින් ජිවිත තර්ජන වලට ලක්වන පුද්ගලයින්ගේ ජිවිත ආරක්ෂාව උදෙසා අවශ්‍ය ප්‍රතිකාර කඩිනමින් ලබාදී ඔවුන් සුවපත් කිරීම මෙහි අරමුණ වී ඇත. මෙරට තුළ වාර්ෂිකව මාර්ග අනතුරු 80,000 ක් පමණ සිදුවන අතර එමගින් පුද්ගලයින් 2,500ක් පමණ ජිවිතක්ෂයට පත්වෙයි. එසේම තවත් 20,000ක් පමණ ආබාධිත තත්ත්වයට පත්වන බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=15182", "Category": null, "Parent URL": null}