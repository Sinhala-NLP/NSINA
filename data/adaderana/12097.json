{"Source": "Adaderana", "Timestamp": "November 12, 2010 11:26 am", "Headline": "නොපැවැත්වුණු විෂය වෙනුවෙන් නව ප්‍රශ්න පත්‍රයක්", "News Content": "පාසල් වාර විභාග ඊයේ(11) දිනයේ නොපැවැත්වුණු පාසල් සඳහා අදාළ විෂය වෙනුවෙන් නව ප්‍රශ්න පත්‍රයක් සකස් කිරීම කෙරෙහි අවධානය යොමුව ඇති බව බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා පවසයි. ඊයේ දිනයේ බස්නාහිර පළාතේ ඇතැම් පාසල්වල පාසල් වාර විභාගවලට අදාළ ප්‍රශ්න පත්‍රය බෙදා හැර ඇති බවට වාර්තා වී ඇති බව ප්‍රධාන අමාත්‍යවරයා සඳහන් කළේය. වාර විභාගය කඩඉම් විභාගයක් නොවන බැවින් ඊයේ දිනයේ නොපැවැත්වූ බස්නාහිර පළාතේ පාසල් සඳහා වෙනම ප්‍රශ්න පත්‍රයක් සකස් කිරීම පිළිබඳ අධ්‍යාපන අමාත්‍යවරයා සමග සාකච්ඡා කරන බව ප්‍රසන්න රණතුංග මහතා ප්‍රකාශ කළේය. එම සාකච්ඡාවේ දී අදාළ විෂයය සඳහා විභාගය පැවැත්වෙන දිනය ද තීරණය කරන බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=12097", "Category": null, "Parent URL": null}