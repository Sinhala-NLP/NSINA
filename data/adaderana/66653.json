{"Source": "Adaderana", "Timestamp": "December 2, 2016 03:58 pm", "Headline": " විරෝධතාකරුවන්ට අධිකරණ නියෝගයක්", "News Content": "මීගමුව ගල්කන්ද දුම්රිය හරස් මාර්ගය අවහිරකරමින් විරෝධතාවයේ නිරතව සිටින පිරිසට ඉන් ඉවත් වන ලෙස අධිකරණය නියෝග කර තිබේ.මීගමුව මහේස්ත්‍රාත් අධිකරණය මෙම නියෝගය ලබාදී ඇති බව පොලීසිය පවසයි.අද(02) පෙරවරුවේ සිට සිදු කරන මෙම විරෝධතාවය හේතුවෙන් කොළඹ - හලාවත මහා මාර්ගය මෙන්ම දුම්රිය මාර්ගය ද අවහිර වී තිබේ.ත්‍රිරෝදකරුවන් සහ බස් රථ සේවකයින් පිරිසක් මෙම විරෝධතාවයේ නිරතව සිටින බව වාර්තා වෙයි.මහජනතාවට සිදුවන අවහිරතාවය පිළිබඳව අධිකරණයට කරුණු වාර්තාකරුමෙන් අනතුරුව මීගමුව මහේස්ත්‍රාත් අධිකරණය විරෝධතාකරුවන්ට එම පරිශ්‍රයෙන් ඉවත් වන ලෙස නියෝග කළ බව පොලීසිය පැවසුවේය.මේ අතර කොළඹ හලාවත ප්‍රධාන මාර්ගය, ගල්කන්ද දුම්රිය හරස් මාර්ගයෙන් අවහිර කරමින් සිදු කළ විරෝධතාවය හේතුවෙන් කොළඹ කොටුවේ සිට මීගමුව බලා ධාවනය වූ දුම්රිය නැවත කොළඹ කොටුව දුම්රිය ස්ථානය වෙත හරවා එවා තිබේ.විරෝධතාවය හේතුවෙන් අද දහවල් කොළඹ කොටුවේ සිට මීගමුව බලා ධාවනය කිරීමට තිබූ දුම්රිය ද මෙතෙක් ධාවනය කර නොමැති බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=66653", "Category": null, "Parent URL": null}