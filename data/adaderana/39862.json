{"Source": "Adaderana", "Timestamp": "December 26, 2013 10:17 am", "Headline": "තවත් හොර සල්ලි හමුවෙයි", "News Content": "හොරොව්පතාන - නබඩවැව ප්‍රදේශයේ දී රුපියල් 1000 ව්‍යාජ මුදල් නෝට්ටුවක් ළඟ තබාගත් පුද්ගලයෙකු අත්අඩංගුවට ගෙන තිබේ. ව්‍යාජ නෝට්ටුව ලබා දී වෙළඳසැලකින් භාණ්ඩ ලබා ගැනීමට උත්සාහ කිරීමේ දී සැකකරු අත්අඩංගුවට ගත් බව හොරොව්පතාන පොලීසිය පවසයි. අත්අඩංගුවට ගත් සැකකරු හොරොව්පතාන ප්‍රදේශයේම පදිංචි 27 හැවිරිදි පුද්ගලයෙකි. සැකකරු අද(26) කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39862", "Category": null, "Parent URL": null}