{"Source": "Adaderana", "Timestamp": "July 19, 2012 02:34 pm", "Headline": "ඔස්ට්‍රේලියාවට පනින්න ගිය තවත් 67 අත්අඩංගුවට", "News Content": "නීති විරෝධි ලෙස ඔස්ට්‍රේලියාව බලා යමින් සිටි තවත් පුද්ගලයින් 67 දෙනෙකු නාවික හමුදාව විසින් අත්අඩංගුවට ගෙන තිබේ. වෙන්නප්පුවට මුහුදු සැතපුම් 8 ක් පමණ දුරින් යාත්‍රා කරමින් සිටියදී අදාළ පුද්ගලයින් ඊයේ රාත්‍රී අත්අඩංගුවට ගැනීමට හැකිවූ බව නාවික හමුදාව සඳහන් කරයි. අත්අඩංගුවට ගත් පුද්ගලයින් අතර සිංහල ජාතිකයින් 13 දෙනෙකු සහ ද්‍රවිඩ ජාතිකයින් 54 දෙනෙකු වන බව සඳහන්ය. අදාළ පුද්ගලයින් කොළඹ, මීගමුව, යාපනය සහ වෙන්නප්පුව ප්‍රදේශවල පදිංචිකරුවන් බව හඳුනාගෙන තිබේ.", "URL": "https://sinhala.adaderana.lk/news.php?nid=25906", "Category": null, "Parent URL": null}