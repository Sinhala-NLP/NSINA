{"Source": "Adaderana", "Timestamp": "November 1, 2017 09:05 am", "Headline": "පකිස්ථාන යුවලක් රුපියල් මිලියන 30 ක හෙරෝයින්  සමඟ දැලේ", "News Content": "රුපියල් මිලියන 30 ක වටිනාකමින් යුත් හෙරෝයින් සමඟ පකිස්ථාන ජාතික යුවලක් කටුනායක ගුවන්තොටුපලේදි අත්අඩංගුවට පත්ව ඇති බව අද දෙරණ වාර්තාකරු පවසයි. අද අලුයම 4.40 ට පමණ ගුවන්තොටුපල මත්ද්‍රව්‍ය නාශක කාර්යාංශයේ නිලධාරීන් විසින් ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ගුවන්තොටුපලේ පැමිණිමේ පර්යන්තයේදී පකිස්ථානයේ සිට මෙරටට පැමිණි මෙම යුවලගේ ගමන් මලු පරීක්ෂා කිරීමේදි එහි තිබී හෙරොයින් කිලෝ ග්‍රෑම් 2.7 ත ප්‍රමාණයක් සොයා ගෙන ඇත. අත්අඩංගුවට ගත් සැකකරුවන් මිනුවන්ගොඩ මහෙස්ත්‍රාත් අධිකරණය වෙත අද ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=79380", "Category": null, "Parent URL": null}