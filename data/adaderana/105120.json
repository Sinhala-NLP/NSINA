{"Source": "Adaderana", "Timestamp": "February 27, 2019 10:24 am", "Headline": "ළමා නිවාසවල සිටින ළමුන් ලිංග අපයෝජනයට ලක් කිරීම සම්බන්ධයෙන් පැමිණිලි 4500ක්", "News Content": "අමෙරිකාවේ සංක්‍රමණික ළමා නිවාසවල රඳවා සිටින ළමුන් ලිංග අපයෝජනයට ලක් කිරීම සම්බන්ධයෙන් පැමිණිලි 4500කට අධික පිරිසක් ලැබී ඇති බව වාර්තා වෙයි. එරට පැවැති රැස්විමකදී අමෙරිකානු කොංග්‍රස් සභික ටෙඩ් ඩුච් විසින් මේ වන අනාවරණය කර ඇති බව විදෙස් මාධ්‍ය වාර්තා සඳහන් කළේය. 2014 වසරේ ඔක්තෝබර් මස සිට 2018 ජුලි මස දක්වා කාලය තුළ ඒ පිළිබඳ පැමිණිලි 4556ක් ලැබී ඇති බව ඔහු ප්‍රකාශ කර ඇත. වැඩිහිටි කාර්යය මණ්ඩලය විසින් ළමුන් අපයෝජනයට ලක් කිරීමේ චෝදනා සම්බන්ධයෙන් පැමිණිලි 178ක් ඇතුළු පැමිණිලි 1303 ක් එරට අධිකරණ දෙපාර්තමේන්තුව වෙත ලැබී ඇති බව වාර්තා වෙයි.", "URL": "https://sinhala.adaderana.lk/news.php?nid=105120", "Category": null, "Parent URL": null}