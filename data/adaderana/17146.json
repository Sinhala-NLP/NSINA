{"Source": "Adaderana", "Timestamp": "July 2, 2011 03:36 pm", "Headline": "රිසානාගේ නිදහස වෙනුවෙන් සෑම පියවරක්ම ගන්නවා", "News Content": "සෞදි අධිකරණයක් මගින් වරදකාරියක බවට පත්කර ඇති මෙරට ගෘහ සේවිකා රිසානා නාෆික් නිදහස් කරගැනීම සඳහා රාජ්‍ය තාන්ත්‍රික වශයෙන් ගත හැකි සෑම පියවරක්ම ගන්නා බව අධිකරණ අමාත්‍ය රවුෆ් හකීම් මහතා පවසයි. ජනාධිපතිවරයා විසින් සෞදි රජතුමාගෙන් පසුගියදා සිදුකරන ලද ඉල්ලීම ඉටු කිරීමට පවා එරට නීතියට අනුව රජතුමාට බලයක් නොමැති බව ඔහු සඳහන් ‍කළේය. කොළඹ දී අද(02) පැවති මාධ්‍ය හමුවකට එක්වෙමින් අමාත්‍යවරයා මේ අදහස් පළ කළේය. රිසානාට නිදහස ලබාදීමට හැකි එකම පාර්ශවය වන්නේ මියගිය දරුවාගේ දෙමව්පියන් පමණක් බව ඔහු පැවසුවේය. මේ හේතුවෙන් ඔවුන් සමග සාකච්ඡා කර මීට විසඳුමක් ලබාගැනීම සඳහා‍ මෙරට දූත පිරිසක් සෞදි අරාබියාවට යැවීම සඳහා ඉල්ලීමක් කර ඇති බව ‍රවුෆ් හකීම් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=17146", "Category": null, "Parent URL": null}