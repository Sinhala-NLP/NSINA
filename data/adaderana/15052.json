{"Source": "Adaderana", "Timestamp": "March 24, 2011 07:48 pm", "Headline": "මැ. කො පුටුව අලුත් වෙයි", "News Content": "මාර්තු 25 සිට ක්‍රියාත්මක වන පරිදි ජනාධිපති මහින්ද රාජපක්ෂ මහතා විසින් මහින්ද දේශප්‍රිය මහතා නව මැතිවරණ කොමසාරිස්වරයා ලෙස පත්කර තිබේ. හිටපු මැතිවරණ කොමසාරිස් දයානන්ද දිශානායක මහතා විශ්‍රාම යාම හේතුවෙන් ජනාධිපතිවරයා විසින් මෙම නව පත්වීම ලබාදී තිබේ. මේ දක්වා අතිරේක මැතිවරණ කොමසාරිස්වරයෙකු ලෙස මහින්ද දේශප්‍රිය මහතා කටයුතු කළේය. අම්බලන්ගොඩ ප්‍රදේශ‍යේ උපත ලද ඒ මහතා අම්බලන්ගොඩ ධර්මාශෝක විද්‍යාලයේ ආදි සිසුවෙකි. පේරාදෙණිය විශ්ව විද්‍යාලයේ විද්‍යාවේදී උපාධිධරයෙකු වන මහින්ද දේශප්‍රිය මහතා 1983 වසරේ මැතිවරණ දෙපාර්තමේන්තුවේ සේවයට එක්විය. ඔහු ශ්‍රී ලංකා පරිපාලන සේවයේ විශේෂ පන්තියේ නිලධාරියෙකි.", "URL": "https://sinhala.adaderana.lk/news.php?nid=15052", "Category": null, "Parent URL": null}