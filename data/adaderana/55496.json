{"Source": "Adaderana", "Timestamp": "December 3, 2015 04:31 pm", "Headline": "GMOA හෙට සිට සුපුරුදු රාජකාරි අරඹනවාලු", "News Content": "තීරුබදු රහිත වාහන බලපත්‍රය ලබා ගැනීම ඇතුළුව ඉල්ලීම් කිහිපයක් මුල්කර ගනිමින් රජයේ වෛද්‍ය නිලධාරීන්ගේ සංගමය අද පෙරවරු 8ට ආරම්භ කළ වර්ජනය හෙට පෙරවරු 8 අවසන් කිරීමට තීරණය කර තිබේ.එම සංගමයේ ලේකම් වෛද්‍ය නලින්ද හේරත් මහතා පැවසුවේ හෙට උදෑසන 10.00ට ජනාධිපති මෛත්‍රීපාල සිරිසේන මහතා සමඟ සාකච්ඡාවක් පැවැත්වීමටද නියමිත බවයි.එමෙන්ම ඉදිරි ක්‍රියාමාර්ග සාකච්ඡා කිරීම සඳහා රජයේ වෛද්‍ය නිලධාරීන්ගේ සංගමයේ හදිසි මධ්‍යම කාරක සභා රැස්වීමක් හෙට දහවල් පැවැත්වීමටද නියමිත බව වෛද්‍ය නලින්ද හේරත් මහතා පවසයි.මෙම වර්ජනය නිසා දිවයිනේ බොහෝ රෝහල් වල නේවාසික රෝගීන් අපහසුතාවට පත්වූ අතර ප්‍රතිකාර ගැනීමට පැමිණි රෝගින්ද මේ ගැන දොස් කියමින් සිටි බව අප වාර්තාකරුවන් පැවසීය.වෛද්‍ය සංගමයට අමතරව තවත් වෘත්තීය 18ක් විසින් ආරම්භ කළ සංකේත වර්ජනය ද අද පස්වරු 4ට අවසන් කර ඇත.", "URL": "https://sinhala.adaderana.lk/news.php?nid=55496", "Category": null, "Parent URL": null}