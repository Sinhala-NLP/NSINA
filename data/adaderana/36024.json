{"Source": "Adaderana", "Timestamp": "July 23, 2013 11:35 am", "Headline": " කොමර්ෂල් බැංකුවේ ඉතුරුම් අසිරිය අති සාර්ථකව නිමවෙයි ", "News Content": "“ඉතුරුම් අසිරිය” වැඩසටහන යටතේ මොරටුව ශාඛාව විසින් පාසැල් සිසුන් වෙනුවෙන් පැවැත්වූ වෘත්තීය මාර්ගෝපදේශන වැඩසටහන. මුළු දිවයිනම ආවරණය වන පරිදි කොමර්ෂල් බැංකුවේ ශාඛා හා සේවා මධ්‍යස්ථාන 232 ක සමස්ත ජාලය විසින් ජුනි මාසයේදී ක‍්‍රියාත්මක කළ, ඉතුරුම් අසිරිය ප‍්‍රවර්ධන වැඩසටහන මගින් බැංකුව විසින් මහජනයාගෙන් රැස්කර ගත් ඉතුරුම් ප‍්‍රමාණය වාර්තාගත ලෙස වර්ධනය කර ගැනීමට සමත් වී ඇත. මෙම ප‍්‍රවර්ධන වැඩසටහනේ මූලික අරමුණ වූයේද මහජනතාව තුළ ඉතුරු කිරීමේ පුරුද්ද වර්ධනය කිරීමයි. ප‍්‍රවර්ධන වැඩසටහනේ සුවිශේෂී කාරණය වූයේ බැංකුවේ සේවා මහජනතාව අතර ප‍්‍රවර්ධනය කිරීම සඳහා බැංකුවේ එක් එක් ප‍්‍රදේශවලට අයත් බැංකු ශාඛා සිය කාර්ය මණ්ඩලය සමග එක්ව ප‍්‍රදේශයේ ජනතාවට වඩාත් යෝග්‍ය වන ක‍්‍රියාකාරකම් සංවිධානය කිරීමයි. ජුනි 01 වනදා ඇරඹි ඉතුරුම් අසිරිය සමය තුළ කොමර්ෂල් බැංකුවේ සියලූම ශාඛා සති අන්තය තුළත් කාර්ය බහුල ස්වභාවයක් ගත් අතර මෙම සමයේදී මෙම ශාඛාවල පැවති විශේෂ වැඩසටහන් වලට විශාල මහජනතාවක් අද්දවා ගැනීමට බැංකුව සමත් විය. බැංකුවේ ප‍්‍රකාශකයෙකු පැවසුවේ මෙම ක‍්‍රියාකාරකම් සඳහා ජනතාවගේ සහභාගීත්වය බැංකුවට විශාල දිරියක් ගෙන දුන් බවත් අලුත් ගිණුම් විශාල ප‍්‍රමාණයක් මෙම දිනවල ජනතාව විසින් බැංකුවේ විවෘත කළ බවයි. මෙම ප‍්‍රවර්ධන සමය තුළදී කොමර්ෂල් බැංකු ශාඛා බැලූන් මෙන්ම ප‍්‍රදර්ශන පුවරු යොදා ගනිමින් ඉතාමත් විචිත‍්‍රවත් අයුරින් සරසා තිබුණු අතර තෝරාගත් ශාඛා කිහිපයකදී සති අන්තයේ පැවැත්වුණු විශේෂ වැඩසටහන්වලදී බැංකුවේ ජ්‍යෙෂ්ඨ කළමනාකාරීත්වය සමග සමීප සම්බන්ධතාවයක් ගොඩනගා ගැනීමට අවස්ථාවත් මහජනතාවට ලබාදී තිබුණි. මීට අමතරව, මෙම ප‍්‍රවර්ධන සමය තුළ බැංකුවේ ක‍්‍රියාකාරකම් පිළිබඳව ජනමාධ්‍ය ඔස්සේ සුවිශාල ප‍්‍රචාරයක් ලබාදීමත්, ජුනි මාසය තුළ විවෘත කළ සෑම අලුත් ගිණුමකටම නොමිලේ ATM/Debit පත් ලබාදීමත්, ගනුදෙනුකරුවන්ට ත්‍යාග ලබාදීමත් සිදුකෙරුණි. බැංකුව විසින් මේ වනවිටත් හඳුන්වාදී තිබෙන පුළුල් නිෂ්පාදන මාලාව තවත් ශක්තිමත් කරමින් මෙම ප‍්‍රවර්ධන සමය තුළදී විධායක නිළධාරීන් හා ව්‍යවසායකයින් ඉලක්ක කර ගනිමින් ජංගම ගිණුමක්ද හඳුන්වා දෙන ලදී. Achiever Current Account යනුවෙන් හඳුන්වන ලද මෙම ගිණුම සාර්ථකත්වය කරා ගමන් කරමින් සිටින තරුණ විධායක නිලධාරීන්ගේ හා ව්‍යවසායකයින්ගේ අවශ්‍යතා වලට උපකාරී වන පරිදි විශේෂයෙන්ම නිර්මාණය කර තිබේ. මෙම ගිණුමේ සුවිශේෂි ලක්ෂණයන් රැසක් තිබෙන අතර නම්‍යශීලීව බැංකු අයිරා පහසුකමක් ලබාගැනීම, එදිනෙදා ඉතුරු කිරීමේ ගිණුම් වලට හෝ අරමුදල් වලට අදාළව පොලී ලබාගැනීම සඳහා මුදල් වෙළඳ පොළ ගිණුමකට මෙම ගිණුම ඒකාබද්ධ කිරීමට තිබෙන හැකියාව මෙන්ම පුද්ගලික ණය ලබාගැනීම වැනි පහසුකම් කඩිනමින් සිදුකර ගැනීම ඒවා අතර වේ. “ඉතුරුම් අසිරිය” ප‍්‍රවර්ධන වැඩසටහන යටතේ බැංකු ශාඛාවල පැවැත්වූණු ක‍්‍රියාකාරකම් අතර ඉතුරුම් පාගමන්, වෘත්තීය මාර්ගෝපදේශන වැඩසටහන්, ඉතුරු කිරීමේ වැදගත්කම ප‍්‍රවර්ධනය කරන සම්මන්ත‍්‍රණ, ගනුදෙනු කරුවන් වෙතටම ගොස් ඔවුන්ව දැනුවත් කිරීම්, විවිධ වැඩසටහන් සඳහා අනුග‍්‍රහය දැක්වීම, සෞඛ්‍ය කඳවුරු, දරුවන් වෙනුවෙන් චිත‍්‍ර හා රචනා තරග පැවැත්වීම, ජනප‍්‍රිය ශීල්පීන්ගේ සහභාගීත්වයෙන් පැවැත්වුණු සංගීත සංදර්ශන යනාදිය දැක්විය හැකිය. ඉලක්ක ගත කණ්ඩායම් වෙනුවෙන් බැංකුවේ සුවිශේෂී සේවා ප‍්‍රවර්ධනය කිරීම සඳහාද මෙම කාලයේදී ක‍්‍රියාකාරකම් සිදුකරන ලදී. උදාහරණයක් ලෙස කොමර්ෂල් බැංකුවේ ගාල්ල, යාපනය, මහනුවර සහ කෑගල්ල යන ශාඛා විසින් “අරුණළු” ළමා ගිණුම ප‍්‍රවර්ධනය කිරීම සඳහා වැඩසටහන් සංවිධානය කර තිබුණු අතර මහනුවර හා මාතර ශාඛා විසින් ‘ඩොට්කොම්’ තරුණ ඉතුරුම් ගිණුම ප‍්‍රවර්ධනය කරන ලදී. මේ අතර, මොරටුව ශාඛාව විසින් සිදුකළ සෞඛ්‍ය කඳවුරේදී “උදාර” ජ්‍යෙෂ්ඨ පුරවැසි ගිණුමට වැඩි තැනක් ලැබුණි. මෙම ප‍්‍රවර්ධනය යටතේ පළමු පිට පළාත් වැඩසටහන බැංකුව විසින් ගාල්ල නගර ශාලාවේදී පැවැත්වූ අතර ඒ සඳහා විවිධ ක්ෂේත‍්‍රවල බුද්ධිමතුන්, වෛද්‍යවරුන් වැනි ප‍්‍රදේශයේ වෘත්තිකයින් ඇතුළු බොහෝ ප‍්‍රදේශ වාසීන් සංඛ්‍යාවක් සහභාගී විය. මෙහිදී, කොමර්ෂල් බැංකුවේ දකුණු පළාතේ කලාපීය කළමනාකරු විසින් “ඉතුරු කිරීමේ වැදගත්කම” පිළිබඳවත් මොරටුව විශ්ව විද්‍යාලයේ මහාචාර්යවරයෙකු විසින් ’දිරිමත්’ කිරීම පිළිබඳවත් දේශන සිදුකරන ලදී. මෙහිදී, රචනා තරගාවලියෙන් ජයගත් දරුවන් සඳහා ත්‍යාග පිරිනැමීමද සිදුවිය. ප‍්‍රවර්ධන වැඩසටනේ දෙවන සතිය තුළදී යාපනය නගරය “ඉතුරුම් අසිරිය” සිරියෙන් ඇළලුණි. කොමර්ෂල් බැංකුව විසින් ජනතාව දැනුවත් කිරීමේ පා ගමනක් එදින යාපනය නගරයේ පැවැත්වීය. මීට අමතරව, සුමිහිරි සංගීත නාදයෙන් හා ගුවනට මුසුකළ නිල් හා සුදු බැලූන් වලින් මෙන්ම දැනුවත් කිරීමේ පුවරු වලින්ද ‘ඉතුරුම් අසිරිය’ වැඩසටහනේ සිරිය යාපනය නගරයේ පතුරු වන්නට බැංකුව සමත්කම් දැක්වීය. මෙහිදී, ඇල්ෆ‍්‍රඞ් දොරෙයිඅප්පා ක‍්‍රීඩාංගනයේ පැවැත්වූ අන්තර් පාඨශාලීය තූර්ය වාදන තරගාවලිය හා නව ගිණුම් විවෘත කළ ගනුදෙනුකරුවන්ට ත්‍යාග ප‍්‍රදානය කිරීමද එදින ක‍්‍රියාකාරකම් වලට ඇතුළත් වේ. මෙම වැඩසටහන් සඳහා සහාය දැක්වීමට කිලිනොච්චියේ කොමර්ෂල් බැංකු ශාඛාව විසින් සිසු දරු දැරියන් සඳහා චිත‍්‍ර තරගයක්ද පැවැත්වීය. මේ අතර, “ඉතුරුම් අසිරිය” තුන්වන සතියේදී මහනුවර ප‍්‍රධාන ශාඛාව විසින් පැවැත්වූ ‘තරුණ දිනය’ තුළදී පාසැල් සිසුන් වෙනුවෙන් වෘත්තීය මාර්ගෝපදේශන සම්මන්ත‍්‍රණයක්, ත‍්‍රිමාණ චිත‍්‍රපට ප‍්‍රදර්ශනයක් හා පරිගණක ක‍්‍රීඩා කලාපයක් මෙන්ම ප‍්‍රසිද්ධ තරුණ කලා කරුවන්ගේ සහභාගීත්වයෙන් සංගීත සංදර්ශනයක්ද පැවැත්වීය. පැවැත්වුණු සම්මන්ත‍්‍රණය සඳහා මහනුවර පාසැල් රැසක ප‍්‍රධාන ශිෂ්‍ය නායකයින්, නියෝජ්‍ය ශිෂ්‍ය නායකයින් මෙන්ම ක‍්‍රීඩා නායකයින්ට ආරාධනා කර තිබුණු අතර ඔවුන්ට සමරු තිළිණ බැංකුව විසින් ප‍්‍රදානය කරන ලදී. ප‍්‍රවර්ධන වැඩසටහන අවසන් වූ සිව්වන සතියේදී මොරටුව ශාඛාව විසින් නොමිලේ ප‍්‍රතිකාර ලබාදුන් වෛද්‍ය සායනයක් පැවැත්වූ අතර දරුවන්ට සතුට හා විනෝදය ලබාදීම සඳහා ක‍්‍රියාකාරකම් කිහිපයක්ම සංවිධානය කර තිබුණි. මෙහිදී, බැංකුවේ ජ්‍යෙෂ්ඨ කළමනාකාරීත්වය විසින් \"ඉතුරුම් අසිරිය\" වැඩසටහනේ අති සාර්ථක නිමාව සනිටුහන් කළේ ගුවනට බැලූන් මුදා හරිමිනි. මෙම සුවිශේෂී ක‍්‍රියාකාරකම්වලට අමතරව, “ඉතුරුම් අසිරිය” ප‍්‍රවර්ධන වැඩසටහන ජනතාව අතර වඩාත් ප‍්‍රචලිත කිරීම සඳහා සියළුම ප‍්‍රසිද්ධ රූපවාහිනී හා ගුවන් විදුලි වැඩසටහන් වලත් ප‍්‍රකාශන වලත් වෙළඳ දැන්වීම් පළ කිරීමට බැංකුව ක‍්‍රියාකළ අතර එය බැංකුවේ විශාලතම වෙළඳ ප‍්‍රචාරණ වැඩසටහන ලෙසින්ද සැලකේ. මෙම ප‍්‍රචාරණ වැඩසටහනට ශාඛා සන්නාමකරණය කිරීම, ස්ථාන පදනම් කරගනිමින් ප‍්‍රචාරණ කටයුතු කිරීම, ඩිජිටල් හා සමාජ ජාල මධ්‍යයන්හි ප‍්‍රචාරණ කටයුතු කිරීමද ඇතුළත් වේ. 1969 වසරේදී ඇරඹි ශ‍්‍රී ලංකාවේ විශාලතම පුද්ගලික වාණිජ බැංකුව වන කොමර්ෂල් බැංකුව ලොව හොඳම බැංකු 1000 අතරට වසර තුනක් අඛණ්ඩව එක් වූ එකම ශ්‍රී ලාංකික බැංකුව වේ. ශ්‍රී ලංකාව තුළ බැංකු සේවා මධ්‍යස්ථාන 232 ක ජාලයකට සහ 570 ක්වූ දිවයිනේ තනි බැංකුවක් සතු විශාලතම ස්වයංකී‍්‍රය ටෙලර් යන්ත‍්‍ර ජාලයට කොමර්ෂල් බැංකුව හිමිකම් කියයි. ලංකාවේ හොඳම වාණිජ බැංකුව බවට 15 වැනි වරට ග්ලෝබල් ෆයිනෑන්ස් සඟරාවේ ගරු බුහුමනට පාත‍්‍ර වීමටද කොමර්ෂල් බැංකුවට හැකිවූ අතර “ද බෑන්කර්”, “ෆයිනෑන්ස් ඒෂියා”, “යුරෝමනි” සහ ‘ටේ‍්‍රඞ් ෆයිනෑන්ස්’ යන සඟරා විසින් අවස්ථා ගණනාවකදීම ලංකාවේ විශිෂ්ටතම වාණිජ බැංකුව ලෙස කොමර්ෂල් බැංකුව නම්කර ඇත.", "URL": "https://sinhala.adaderana.lk/news.php?nid=36024", "Category": null, "Parent URL": null}