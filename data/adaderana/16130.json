{"Source": "Adaderana", "Timestamp": "May 16, 2011 11:19 am", "Headline": "කල් ඉකුත් වූ, ප්‍රමිතියෙන් තොර ලොකු ලූණු බීජ විකිණීමේ ජාවාරමක්", "News Content": "කල් ඉකුත් වූ සහ ප්‍රමිතියෙන් තොර ලොකු ලූණු බීජ අලෙවි කිරීමේ ජාවාරමක් ඇතැයි මාතලේ දේශීය ලොකු ලූණු ගොවීන් පවසයි. කල් ඉකුත් වූ සහ ප්‍රමිතියෙන් තොර බීජ නව ඇසුරුම්වල බහා ඇතැම් පිරිස් ප්‍රදේශ කිහිපයක අලෙවි කර ඇති බව ඔවුන් පෙන්වා දෙයි. මේ පිළිබඳ මාතලේ දිස්ත්‍රික් කෘෂිකර්ම කමිටුවට දන්වා ඇති බව රංගිරි දඹුලු ඒකාබද්ධ ගොවි සංවිධානයේ සභාපති එච්.එම්.අයි .ආර්.බී.හේරත් මහතා සඳහන් කළේය. මෙවැනි බීජ වගා කිරීම තුළින් මාතලේ, දඹුල්ල, සීගිරිය සහ ගලේවෙල යන ප්‍රදේශවල ගොවීන් දැඩි දුෂ්කරතාවට පත්ව ඇති බව වාර්තා වේ.", "URL": "https://sinhala.adaderana.lk/news.php?nid=16130", "Category": null, "Parent URL": null}