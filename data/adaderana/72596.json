{"Source": "Adaderana", "Timestamp": "April 28, 2017 09:38 pm", "Headline": " දුම්රිය පාපුවරුවේ ගිහින් ලොරියේ හැපිලා-4ට තුවාලයි-1ට බරපතළයි", "News Content": "මොරටුව, කොරලවැල්ල, පොල්වත්ත ප්‍රදේශයේදී දුම්රියක පා පුවරුවේ ගමන් කළ පුද්ගලයින් සිව් දෙනෙකු ලොරි රථයක ගැටීමෙන් තුවාල ලබා තිබේ.කොළඹ සිට මාතර දක්වා ධාවනය වෙමින් පැවති දුම්රියක ගමන් කළ පුද්ගලයින් සිව් දෙනෙකු, අතුරු මාර්ගයක සිට දුම්රිය මාර්ගයට පිවිසීමට උත්සාහ කළ ලොරි රථයක ගැටී ඇද වැටී ඇති බව සඳහන්ය.තුවාලකරුවන් අදාළ ලොරි රථයෙන්ම පානදුර රෝහලට ඇතුළත් කර ඇති අතර එක් අයෙකුගේ තත්ත්වය බරපතළ බව වාර්තා වුණි.ලොරි රථයේ රියදුරු මොරටුව පොලීසිය වෙත බාරවී ඇති අතර අනතුර සම්බන්ධයෙන් මොරටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72596", "Category": null, "Parent URL": null}