{"Source": "Adaderana", "Timestamp": "November 2, 2017 09:17 am", "Headline": "කැරලි නායකයා ජනාධිපතිවරණ සටනට", "News Content": "ලබන වසරේ පැවැත්වීමට නියමිත කොලොම්බියානු ජනාධිපතිවරණය සඳහා ඉදිරිපත් වන බව එරට ෆාර්ක් කැරලි කණ්ඩායමේ නායක රොද්රිපගෝ ලොන්ඩෝනෝ පවසා තිබේ. ඒ අනුව කැරලි කණ්ඩායම විසින් තීරණය කරන ලද නව පක්ෂයකින් ඔහු එළඹෙන ජනාධිපතිවරණය සඳහා තරග වදිනු ඇති බව විදෙස් මාධ්‍ය සඳහන් කළේය. කොලොම්බියානු රජය සමඟ සාම ගිවිසුමකට එළඹීමෙන් අනතුරුව ෆාර්ක් කැරලි කණ්ඩායම විසිරුවා හැරීමට කැරලි කණ්ඩායමේ නායකයා පසුගියදා පියවර ගනු ලැබිණි. 58 හැවිරිදි රොද්රියගෝ ලොන්ඩෝනෝ 2011 වර්සයේදී ෆාර්ක් කැරලි කණ්ඩායමේ නායකයා බවට පත්ව තිබේ. කෙසේවෙතත් ෆාර්ක් කැරලිකරුවන් හට දඩුවම් ලබාදීමකින් තොරව මෙලෙස දේශපාලනයට එක්වීමට ඉඩ ලබා දීම එරට ඇතැම් පාර්ශව විසින් විවේචනය කර තිබේ. කොළම්බියානු රජය හා ෆාර්ක් කැරලිකරුවන් අතර වසර පනහකට වැඩි කාලයක් පුරා පැවති ගැටුම් හේතුවෙන් එරට වැසියන් දෙලක්ෂ 60,000කට වැඩි පිරිසක් මියගොස් ඇති බව විදෙස් වාර්තා වල සඳහන්ය.", "URL": "https://sinhala.adaderana.lk/news.php?nid=79428", "Category": null, "Parent URL": null}