{"Source": "Adaderana", "Timestamp": "January 10, 2016 09:49 am", "Headline": "කෝටියක් වටිනා මුහුදු කූඩැල්ලන් සමඟ 5ක් දැලේ ", "News Content": "රුපියල් කෝටියක් පමණ වටිනා මුහුදු කූඩැල්ලන් තොගයක් සමග පුද්ගලයන් පස්දෙනෙකු නාවික හමුදාව විසින් අත්අඩංගුවට ගෙන තිබේ.ඉන්දියාවේ සිට නීති විරෝධී ලෙස මුහුදු මාර්ග ඔස්සේ කල්පිටිය, කප්පල්අඩි ප්‍රදේශයට රැගෙනවිත් ගොඩබිමට ප්‍රවාහනය කිරීම සඳහා සූදානම් කර තිබිය දී අදාළ මුහුදු කූඩැල්ලන් තොගය සමඟ එම සැකකරුවන් අත්අඩංගුවටගෙන ඇති බව නාවික හමුදාව සඳහන් කළේය.මුහුදු කූඩැල්ලන් කිලෝග්‍රෑම් 950ක් එහිදී නාවික හමුදාව භාරයට ගෙන තිබේ.අත්අඩංගුවටගත් සැකකරුවන් සහ මුහුදු කූඩැල්ලන් තොගය ඉදිරි නීතිමය කටයුතු සඳහා පුත්තලම සහකාර ධීවර පරීක්ෂක කාර්යාලය වෙත භාරදී ඇති බව නාවික හමුදා මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=56262", "Category": null, "Parent URL": null}