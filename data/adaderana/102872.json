{"Source": "Adaderana", "Timestamp": "January 23, 2019 09:56 am", "Headline": "සිම්බාබ්වේ විරෝධතා වලින් 12ක් ජීවිතක්ෂයට", "News Content": "සිම්බාබ්වේ පැවැත්වෙන විරෝධතා හේතුවෙන් පුද්ගලයින් 12 දෙනෙකු ජිවිතක්ෂයට පත්ව ඇත. ආරක්ෂක අංශ විසින් විරෝධතා මර්දනය කිරීම සඳහා එල්ල කරන ලද ප්‍රහාර හේතුවෙන් ඔවුන් මියගොස් ඇති බව විදෙස් වාර්තා සඳහන් කළේය. විරෝධතා මර්දනය කිරීම සඳහා ආරක්ෂක අංශ සිදු කරන හිංසාකාරී ක්‍රියාවන් මානව හිමිකම් බළධාරීන්ගේ දැඩි විවේචනයට ලක්ව ඇති බව සඳහන්ය. ජීවන වියදම ඉහළ දැමීමට විරෝධය පල කරමින් සිම්බාබ්වේ තුළ දින කිහිපයකට පෙර මෙම විරෝධතා ආරම්භ වී තිබුණි.", "URL": "https://sinhala.adaderana.lk/news.php?nid=102872", "Category": null, "Parent URL": null}