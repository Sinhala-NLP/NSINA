{"Source": "Adaderana", "Timestamp": "May 29, 2016 08:11 pm", "Headline": "කිලිනොච්චියෙන් යුද උපකරණ තොගයක් හමුවෙලා", "News Content": "කිලිනොච්චිය,රත්තිනපුරම් ප්‍රදේශයේ තිබී ක්ලේමෝ බෝම්බ 10ක්,අත් බෝම්බ 65ක්,මෝටාර් උණ්ඩ කිහිපයක් ඇතුළු තවත් යුද උපකරණ ‍තොගයක් සොයාගෙන තිබේ.යුද හමුදා මාධ්‍ය ප්‍රකාශක බ්‍රිගේඩයර් ජයනාත් ජයවීර මහතා කියා සිටියේ යුද හමුදාවට ලැබුණු තොරතුරකට අනුව ක්‍රියාත්මකවී අදාළ ප්‍රදේශයේ ළිඳක තිබී මෙම උපකරණ සොයාගත් බවයි.බෝම්බ නිෂ්ක්‍රීය අංශයේද සහය මෙහිදී ලැබුණු බවත්,මේ සම්බන්ධයෙන් වැඩිදුර විමර්ශන සිදුකෙරෙන බවත් හමුදා මාධ්‍ය ප්‍රකාශකවරයා සඳහන් කළේය.තවද මෙම යුධ උපකරණ කිසිවක් භාවිතා කළ නොහැකි තත්ත්වයේ ඒවා බව වාර්තා වෙයි.", "URL": "https://sinhala.adaderana.lk/news.php?nid=60591", "Category": null, "Parent URL": null}