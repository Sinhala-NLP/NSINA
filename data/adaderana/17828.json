{"Source": "Adaderana", "Timestamp": "August 3, 2011 04:33 pm", "Headline": "ඇසළ පෙරහැරට බාධා නැතිව  විශේෂ ආරක්ෂාවක්..", "News Content": "මහනුවර, පල්ලෙකැලේ ක්‍රිකට් ක්‍රීඩාංගණයේ පැවැත්වීමට නියමිත තරග මාලාව සඳහා විශේෂ ආරක්ෂක වැඩපිළිවෙළක් ක්‍රියාත්මක කරන බව මධ්‍යම පළාත භාර ජ්‍යෙෂ්ඨ නියෝජ්‍ය පොලිස්පති එච්.එන්.බී. අඹන්වල මහතා පවසයි. මහනුවර ඇසළ පෙරහැර මංගල්‍යයේ ආරක්ෂක කටයුතුවලට බාධාවක් නොවන පරිදි මෙම වැඩපිළිවෙළ ක්‍රියාත්මක කරන බව ඔහු සඳහන් කළේය. මහනුවර ජ්‍යෙෂ්ඨ පොලිස් අධිකාරී කාර්යාලයේ අද(03) පැවති මාධ්‍ය හමුවක දී නියෝජ්‍ය පොලිස්පතිවරයා මේ අදහස් පළ කළේය.. සංචාරක ඔස්ට්‍රේලියානු කණ්ඩායම සහ ශ්‍රී ලංකා කණ්ඩායම අතර පන්දුවාර 20/20 ක්‍රිකට් තරගාවලිය මහනුවර පල්ලෙකැලේ ක්‍රීඩාංගණයේ දී පැවැත්වේ. එම තරග ලබන 6 වැනිදා සහ 8 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=17828", "Category": null, "Parent URL": null}