{"Source": "Adaderana", "Timestamp": "May 17, 2019 09:38 am", "Headline": "විදුලි කාන්දුවක් නිසා මොරටුවේ විහාරස්ථානයක ගින්නක්", "News Content": "මොරටුව පොලිස් වසමේ කටුබැද්ද දේවාලය පාර, ශ්‍රී ඥාණවිමලාරාමය විහාරස්ථානයේ ගින්නක් හටගෙන ඇත. අද (17) උදෑසන එම විහාරස්ථානයේ තුන්වෙනි මහලේ ගින්න හටගෙන තිබේ. මෙය විදුලි කාන්දුවකින් ඇතිවු ගින්නක් බවට මෙතෙක් සිදුකළ විමර්ශනවලදී අනාවරණය වී ඇත. ගිනි නිවන රථ ගෙන්වා ගින්න නිවීමට කටයුතු කර ඇති අතර මොරටුව පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=110124", "Category": null, "Parent URL": null}