{"Source": "Adaderana", "Timestamp": "May 14, 2018 08:45 pm", "Headline": " කෑගල්ල - බුලත්කොහුපිටිය මාර්ගය තාවකාලිකව වැසෙයි", "News Content": "කෑගල්ල හා බුලත්කොහුපිටිය මාර්ගයේ ගල් පෙරළී යාමක් හේතුවෙන් තාවකාලිකව වසා දමා ඇති බව ආපදා කළමනාකරණ මධ්‍යස්ථානය නිවේදනය කරයි. එම මාර්ගය භාවිතා කරන ජනතාවට විකල්ප මාර්ගයන් භාවිතා කරන ලෙස එම මධ්‍යස්ථානය වැඩිදුරටත් පවසයි. දිස්ත්‍රික් ආපදා කළමනාකරණ මධ්‍යස්ථානය හරහා ප්‍රදේශවාසීන් දැනුවත් කිරීමේ වැඩපිළිවෙලක් මේ වන විටත් ක්‍රියාත්මක කර තිබේ.", "URL": "https://sinhala.adaderana.lk/news.php?nid=89098", "Category": null, "Parent URL": null}