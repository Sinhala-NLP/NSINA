{"Source": "Adaderana", "Timestamp": "August 14, 2011 08:34 am", "Headline": "උගත් පාඩමේ වාර්තාව නොවැම්බරයේ", "News Content": "සිය වාර්තාව නොවැම්බර් පළමු සතිය තුළ අවසන් කිරීමට සැලසුම් කර ඇති බව උගත් පාඩම් හා ප්‍රතිසන්ධානය පිළිබඳ ජනාධිපති කොමිසන් සභාව පවසයි. මේ වන විට අදාළ වාර්තාවේ අවසන් කෙටුම්පත සකස් කිරීමේ කටයුතු සිදුවෙමින් පවතින බව එම කොමිසමේ මාධ්‍ය අධ්‍යක්ෂ ලක්ෂ්මන් වික්‍රමසිංහ මහතා ප්‍රකාශ කළේය. යුද්ධය අවසන් වීමත් සමග සිදුවීයයි කියනු ලබන යුද අපරාධ හා මානව හිමිකම් උල්ලංඝණයවීම් පිළිබඳ චෝදනා විමසීමට මෙන්ම සංහිඳියාවයක් පවත්වා ගැනීම සඳහා පදනම් කරුණු සලකා බැලීම සඳහා ජනාධිපතිවරයා විසින් මෙම කොමිසම පත් කරන ලදී.", "URL": "https://sinhala.adaderana.lk/news.php?nid=18045", "Category": null, "Parent URL": null}