{"Source": "Adaderana", "Timestamp": "March 28, 2019 07:01 am", "Headline": "හෙද සංගමයේ වෘත්තීය සමිති ක්‍රියාමාර්ගය අද අවසන්", "News Content": "රාජ්‍ය සේවා එක්සත් හෙද සංගමය ආරම්භ කළ වෘත්තිය සමිති ක්‍රියාමාර්ගය අද (28) පෙරවරු 07.00ට අවසන් කිරීමට නියමිතව ඇත. වැටුප් ගැටළුව ඇතුළුව ඉල්ලීම් 08ක් මුල් කර ගනිමින් පසුගිය 26 වන දින පෙරවරු 07.00 සිට මෙම වෘත්තිය සමිති ක්‍රියාමාර්ගය ආරම්භ කෙරුණි. සිය ගැටළුවලට මෙතෙක් විසදුම් ලබාදීමට බලධාරින් පියවර ගෙන නොමැති අතර ඉදිරි පැය 72 ඇතුළත විසදුම් ලබා නොදුනහොත් දැඩි වෘත්තිය සමිති ක්‍රියාමාර්ගයක නිරත වන බව රාජ්‍ය සේවා එක්සත් හෙද සංගමයේ සභාපති පූජ්‍ය මුරුත්තෙට්ටුවේ ආනන්ද හිමි සඳහන් කළේය.", "URL": "https://sinhala.adaderana.lk/news.php?nid=106867", "Category": null, "Parent URL": null}