{"Source": "Adaderana", "Timestamp": "June 5, 2017 06:02 pm", "Headline": " කටාර් සබඳතා නවතන්න මාලදිවයිනත් එක්වෙයි!", "News Content": "කටාර් රාජ්‍ය සමඟ පවත්වන ලද රාජ්‍ය තාන්ත්‍රික සබඳතා සෞදි අරාබිය , ඊජිප්තුව ,බහරේන්, ලිබියාව, යෙමනය, එක්සත් අරාබි එමීර් රාජ්‍ය විසින් අත්හිටුවීමෙන් පසු ඊට මාලදිවයින් රාජ්‍යයද එක්ව තිබේ. ඒ අනුව කටාර් රාජ්‍ය සමඟ රාජ්‍ය තාන්ත්‍රික සබඳතා අත්හිටුවන ලද හත්වන රාජ්‍ය ලෙස අද (05) පස්වරුව වන විට මාලදිවයින් රාජ්‍යයද එක්ව ඇති බව විදෙස් පුවත් අනාවරණය කරයි.කටාර් රාජ්‍ය ත්‍රස්තවාදී කණ්ඩායම් සඳහා සහය දීම හේතුවෙන් මෙම තීරණය ගෙන ඇති බව විදෙස් මාධ්‍ය වැඩිදුරටත් පෙන්වාදෙයි.මාලදිවයින් රාජ්‍ය, කටාර් රාජ්‍ය සමග රාජ්‍ය තාන්ත්‍රික සබඳතා ආරම්භ කරන ලද්දේ 1984දීය.මේ අතර කටාර් රාජ්‍ය වෙත සිදු කරමින් පැවති ප්‍රධාන ගුවන් සේවා 4 ක් ඔවුන්ගේ සියලූම ගුවන් ගමන් නවතා දැමීමට තීරණය කර තිබේ. ඒ අනුව එටිහාඩ් (Etihad), ෆලයි ඩුබායි (flydubai),එමිරේට්ස් ‍්(Emirates)හා එයාර් ඇරෙබියා (Air Arabia) යන ගුවන් සමාගම් මෙලෙස ගුවන් ගමන් අත්හිටුවා තිබේ. කටාර් රාජ්‍ය විසින් අයි.එස්.අයි.එස් සටන්කාමීන්ට අධාර අනුබල දුන් බවට චෝදනා එල්ල කරමින් සෙසු රාජ්‍යයන් මෙලෙස රාජ්‍ය තාන්ත්‍රික සබඳතා අත්හැර ඇති නමුත් කටාර් රාජ්‍ය විසින් තමාට එල්ල වන චෝදනා ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=73933", "Category": null, "Parent URL": null}