{"Source": "Adaderana", "Timestamp": "August 16, 2011 09:57 am", "Headline": "රාජකාරිය නිවැරදිව ඉටුනොකරන සෞඛ්‍ය පරීක්ෂකවරුන් ගැන දැනුම් දෙන්න", "News Content": "මාංශ පරීක්ෂණ කටයුතු වලදි නිවැරදිව රාජකාරී සිදුනොකරන මහජන සෞඛ්‍ය පරීක්ෂකවරුන් පිළිබඳ දැනුම් දෙන ලෙස ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය ජනතාවගෙන් ඉල්ලීමක් කරයි. එවැනි පැමිණිලි කිහිපයක් මේ වන විටත් සිය සංගමයට ලැබී ඇති බව එම සංගමයේ සභාපති උපුල් රෝහණ මහතා ප්‍රකාශ කළේය. වෘත්තීය සංගමයක් ලෙස මේ සම්බන්ධව ක්‍රියාත්මකව සිටින බව ඒ පිළිබඳව අද දෙරණට අදහස් දැක්වු ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා සඳහන් කළේය. මේ සම්බන්ධ සියලු පැමිණිලි ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය, අංක 09, කඳවල පාර, රත්මලාන යන ලිපිනයට ලිඛිතව දැනුම් දෙන ලෙස ඒ මහතා ඉල්ලීමක් කරයි. එමෙන්ම මින් ඉදිරියට ගවමස් විධිමත්ව සැපයීම සඳහා අවශ්‍ය ක්‍රියා මාර්ග ගැනීමට කටයුතු කරන බව හෙතෙම වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=18102", "Category": null, "Parent URL": null}