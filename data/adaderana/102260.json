{"Source": "Adaderana", "Timestamp": "January 13, 2019 12:33 pm", "Headline": "මුහුදු සීමාව උල්ලංඝණය කළ ඉන්දීය ධීවරයින් 20ක් මාට්ටු", "News Content": "මෙරට මුහුදු සීමාව උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් විසිදෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදාව සිදුකළ විශේෂ මෙහෙයුමකදී ඩෙල්ෆ් හා තලෙයිමන්නාරම මුහුදු ප්‍රදේශවල නීති විරෝධී ලෙස ධීවර කටයුතුවල නිරත වෙමින් සිටි මෙම ඉන්දීය ධීවරයින් පිරිස අත්අඩංගුවට ගෙන ඇති බව සඳහන්. ඩෙල්ෆ් දූපතට ඔබ්බෙන් වු මුහුදු ප්‍රදේශයේදී ට්‍රෝලර් යාත්‍රා දෙකක් සමඟ ධීවරයින් නව දෙනෙකු අත්අඩංගුවට ගෙන ඇති අතර තලෙයිමන්නාරම මුහුදු ප්‍රදේශයේදී ටෝලර් යාත්රා වක් සමග ධීවරයින් 11 දෙනෙකු අත්අඩංගුවට ගෙන තිබේ. අත්අඩංගුවට ගත් ධීවරයින් වෛද්ය් පරීක්ෂණයන්ට භාජනය කිරීමෙන් අනතුරුව ඉදිරි නීතිමය කටයුතු සදහා ධීවර පරීක්ෂක කාර්යාල වෙත භාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=102260", "Category": null, "Parent URL": null}