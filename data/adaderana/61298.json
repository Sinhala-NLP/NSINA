{"Source": "Adaderana", "Timestamp": "June 21, 2016 09:22 am", "Headline": " එක්දින ක්‍රිකට් තරගාවලිය අද", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර පැවැත්වෙන එක්දින ක්‍රිකට් තරගාවලිය අද(21) ආරම්භ වෙයි. තරග 5කින් සමන්විත තරගාවලියේ පළමු තරගය එංගලන්තයේ නොටින්හැම්හිදී පැවැත්වීමට නියමිතය. අද තරගයේ ශ්‍රී ලංකා කණ්ඩායමේ නායකත්වය ඇන්ජලෝ මැතිව්ස් දරන අතර එංගලන්ත කණ්ඩායමේ නායකත්වය ඉයන් මෝගන් විසින් දරනු ලබයි. අයර්ලන්ත කණ්ඩායම සමග පැවති එක්දින තරග දෙකම ජයගනිමින් ශ්‍රී ලංකා කණ්ඩායම ජයග්‍රාහී මානසිකත්වයෙන් මෙම තරගාවලියට මුහුණ දෙන බව ශ්‍රී ලංකා කණ්ඩායමේ නායක ඇන්ජලෝ මැතිව්ස් පවසයි.එංගලන්තය සමග පැවති ටෙස්ට් තරගාවලිය දෙකට බින්දුවක් ලෙස ශ්‍රී ලංකා කණ්ඩායම පරාජයට පත් වුණි.", "URL": "https://sinhala.adaderana.lk/news.php?nid=61298", "Category": null, "Parent URL": null}