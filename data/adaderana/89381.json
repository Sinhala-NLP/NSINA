{"Source": "Adaderana", "Timestamp": "May 19, 2018 11:14 am", "Headline": "වගා ළිඳට වැටුණු ඇතින්න සහ පැටවා බේරුණු හැටි", "News Content": "සූරියවැව - වැලිආර ප්‍රදේශයේදී කෑම සොයා පැමිණි ඇතින්නක් සහ අලි පැටවෙකු වගා ළිඳකට වැටී සිටියදී ඔවුන් දෙදෙනා නිර්පද්‍රිතව බේරා ගැනීමට වනජීවී නිලධාරීන් සමත්වී තිබේ. ඊයේ (18) අලුයම මෙම ඇතින්න සහ අලි පැටවා කෑම සොයා පැමිණ ඇති අතර එහිදී මොවුන් දෙදෙනා වගා ළිඳට වැටී තිබේ. පසුව ප්‍රදේශයේ පුද්ගලයෙකු විසින් වනජීවී නිලධාරීන්ට දැනුම්දීමෙන් අනතුරුව ඔවුන් පැමිණ ඇතින්න සහ අලි පැටවා නිර්පද්‍රිතව මුදාගෙන වනයට මුදා හැර ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=89381", "Category": null, "Parent URL": null}