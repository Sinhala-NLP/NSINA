{"Source": "Adaderana", "Timestamp": "August 13, 2012 10:49 am", "Headline": "මාතලේට පැය 12 ක ජල කප්පාදුවක්", "News Content": "මාතලේ ජල සම්පාදන ක්‍රමයේ හදිසි නඩත්තු කටයුත්තක් හේතුවෙන් හෙට (14) පෙරවරු 7.00 සිට පස්වරු 7.00 දක්වා පැය 12 කාලයක් ජල සැපයුම අත්හිටුවීමට තීරණය කර ඇත. ඒ අනුව මාතලේ නගරය, පලාපත්වල, රත්තොට පාර, කළුදෑවල සහ ඉහළහරස්ගම යන ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සඳහන් කරයි. මීට අමතරව කොහොබිලිවල, අලුවිහාරේ, කෝට්ටේගොඩ, සමන්දාව, එම්.සී පාර සහ කූඹීයන්ගල යන ප්‍රදේශවලට ද අදාළ කාලය තුළ ජල සැපයුම අත්හිටුවනු ඇති. මේ පිළිබඳව වැඩිදුර තොරතුරු 1939 අංකය ඔස්සේ ලබා ගත හැකිය.", "URL": "https://sinhala.adaderana.lk/news.php?nid=26544", "Category": null, "Parent URL": null}