{"Source": "Adaderana", "Timestamp": "April 27, 2018 01:19 pm", "Headline": " ‍මෙවර වාර්ෂික ඒකපුද්ගල ආදායම ඩොලර් 4000 සීමාව පසුකරයි", "News Content": "‍මෙවර වාර්ෂික ඒකපුද්ගල ආදායම 2017 වසරේදී අමෙරිකානු ඩොලර් 4000 සීමාව පසුකර තිබේ. එම වර්ෂයට අදාළ මහ බැංකු වාර්තාවට අනුව ඒකපුද්ගල ආදායම අමෙරිකානු ඩොලර් 4065ක් හෙවත් රුපියල් 6 ලක්ෂ 19, 729ක් වෙයි. පෙර වසරේදී එම අගය පැවතියේ අමෙරිකානු ඩොලර් 3857ක් වශයෙනුයි. ඒ අනුව 2017 වසරේදී පෙර වසරට සාපේක්ෂව ඒකපුද්ගල ආදායම සියයට 7.5කින් වර්ධනය වී තිබේ. 2017 වසරේ වෙළෙඳපල මිල අනුව දළ දේශීය නිෂ්පාදිතය පෙර වසරට සාපේක්ෂව සියයට 11.6කින් වර්ධනය වී ඇති බව වාර්තා වෙයි. ස්ථාවර මිල අනුව දළ දේශීය නිෂ්පාදිතය වර්ධනය වී ඇත්තේ සියට 3.1ක් ලෙසයි. දළ දේශීය නිෂ්පාදිතය සඳහා කෘෂිකර්මාන්තය, වන වගාව සහ ධීවර කර්මාන්තය දැක්වූ දායකත්වය පෙර වසරට සාපේක්ෂව පහත බැස ඇති අතර එය සියයට 6.9ක් වෙයි. කර්මාන්ත අංශයෙන් සියයට 26.8ක් ද, සේවා අංශයෙන් සියයට 56.8ක් ද, දළ දේශීය නිෂ්පාදිතයට දායකත්වය සපයා තිබේ.", "URL": "https://sinhala.adaderana.lk/news.php?nid=88145", "Category": null, "Parent URL": null}