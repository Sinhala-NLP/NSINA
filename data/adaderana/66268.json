{"Source": "Adaderana", "Timestamp": "November 21, 2016 04:27 pm", "Headline": " අංකුඹුර වෙඩි තැබීම-සැකකරුවන් රඳවාගෙන ප්‍රශ්න කරන්න අවසරයි", "News Content": "අංකුඹුර, බැබිලගොල්ල ප්‍රදේශයේදී සිදු වූ වෙඩි තැබීම සම්බන්ධයෙන් අත්අඩංගුවට ගත් සැකකරුවන් දෙදෙනා රඳවාගෙන ප්‍රශ්න කිරීමට අධිකරණය අවසර ලබාදී තිබේ.මහනුවර මහේස්ත්‍රාත් අධිකරණය වෙත සැකකරුවන් ඉදිරිපත් කළ අවස්ථාවේ පැය 48ක කාලයක් ඔවුන් රදවාගෙන ප්‍රශ්න කිරීමට පොලීසිට අවසර ලබා දී ඇති බව සඳහන්ය. අංකුඹුර, බැබිලගොල්ල ප්‍රදේශයේදී ඊයේ(20) උදෑසන මාර්ගය ආසන්නයේ රැදී සිටි පුද්ගලයින් දෙදෙනෙකුට මෝටර් රථයකින් පැමිණි සන්නද්ධ පිරිසක් විසින් වෙඩි තබා පළාගොස් තිබූ අතර එහිදී එක් පුද්ගලයෙකු මියගියේය.මෙම සිද්ධිය සම්බන්ධයෙන් අංකුඹුර පොලීසිය මූලික විමර්ශන කටයුතු ආරම්භ කළ අතර සැකකරුවන් පැමිණි මෝටර් රථය පූජාපිටිය ප්‍රදේශයේ දමා ගොස් තිබියදී සොයා ගැනුණි.සිද්ධියට තවත් පුද්ගලයින් දෙදෙනෙකු සම්බන්ධ බවට තොරතුරු අනාවරණය වී ඇති අතර ඔවුන් අත්අඩංගුවට ගැනීම සඳහා පොලිස් කණ්ඩායම කිහිපයක් විමර්ශන සිදු කරයි.", "URL": "https://sinhala.adaderana.lk/news.php?nid=66268", "Category": null, "Parent URL": null}