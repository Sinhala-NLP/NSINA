{"Source": "Adaderana", "Timestamp": "August 12, 2015 04:43 pm", "Headline": "17දා සුදුස්සන් පාර්ලිමේන්තුවට යවන්න", "News Content": "ලබන 17 වැනිදා පැවැත්වෙන මැතිවරණයේදී පාර්ලිමේන්තු යැවීමට සුදුසු අයට පමණක් ඡන්දය ලබාදෙන ලෙස සාධාරණ සමාජයක් සඳහා වූ ජනතා ව්‍යාපාරයේ කැඳවුම්කරු පූජ්‍ය මාදුළුවාවේ සෝභිත හිමියන් ජනතාවගෙන් ඉල්ලීමක් කරයි.අද කොළඹදී පැවැති මාධ්‍ය හමුවක් අමතමින් උන්වහන්සේ මේ බව කියා සිටියේය.මෙවර ඡන්දය පුද්ගලයන් අතර ඡන්දයක්වත්, පක්ෂ අතර ඡන්දයක්වත් නොව ප්‍රතිපත්ති හා හොඳ නරක අතර ඡන්දයක් කර ගත යුතුයැයි උන්වහන්සේ පැවසුවේය.ඒ අනූව කුඩුකාරයන්, එතනෝල්කාරයන් හා දූෂිතයන් වෙනුවට උගතුන් බුද්ධිමතුන් ඇතුළු හොඳ මිනිසුන් පාර්ලිමේන්තුවට තෝරාපත් කරගත යුතු බව සෝභිත හිමියන් පැවසුවේය.ජනවාරී 08 වැනිදා ජයග්‍රහණයෙන් ලබාගත් බොහෝ දෑ ඇති බවත්, එම ජයග්‍රහණ ආරක්ෂා කර ගනිමින් රටේ දියුණුව වෙනුවෙන් සහයෝගයෙන් වැඩකළ හැකි පිරිසක් තෝරාගත යුතු බවත්, උන්වහන්සේ වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=53205", "Category": null, "Parent URL": null}