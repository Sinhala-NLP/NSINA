{"Source": "Adaderana", "Timestamp": "October 22, 2017 12:40 pm", "Headline": "  වර්තමානයේ ශ්‍රී ලංකාවට කිසිම රටක් ණය දෙන්නේ නෑ", "News Content": "වර්තමානයේ ශ්‍රී ලංකාවට කිසිඳු රටක් ණය ලබා නොදෙන තත්ත්වයට පත්ව ඇති බව ජනතා විමුක්ති පෙරමුණ පවසයි. ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා සඳහන් කළේ රට තුළ නිවැරදි ආර්ථික ප්‍රතිපත්තියක් නොමැති වීම මෙයට හේතුව බවයි. ගාල්ල ප්‍රදේශයේ පැවති ජනහමුවකට එක්වෙමින් අනුර කුමාර දිසානායක මන්ත්‍රීවරයා මෙම අදහස් පළ කළේය. කෙසේවෙතත් වත්මන් රජය ගෙනයන ආර්ථික වැඩපිළිවෙළ තුළින් ඉදිරි වසර කිහිපය තුළ රට සංවර්ධනය කරා ගෙන යන බව අමාත්‍ය දයාගමගේ මහතා පුත්තලම ප්‍රදේශයේ පැවති උත්සවයකදී සඳහන් කළේය.", "URL": "https://sinhala.adaderana.lk/news.php?nid=79000", "Category": null, "Parent URL": null}