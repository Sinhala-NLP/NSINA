{"Source": "Adaderana", "Timestamp": "December 22, 2013 01:54 pm", "Headline": "ඉන්දීය ධීවරයින් නිදහස් කරන්නැයි ඉල්ලා උපවාසයක්", "News Content": "ශ්‍රී ලාංකීය අත්අඩංගුවේ සිටින ඉන්දීය ධීවරයින් නිදහන් කරන ලෙස ඉල්ලා ඉන්දියාවේ නාගපට්නම් ධීවරයින් පිරිසක් මාරාන්තික උපවාසයක් ආරම්භ කර තිබේ. ඉන්දීය මාධ්‍ය වාර්තා කරන්නේ අදාළ ඉන්දීය ධීවරයින් පිරිස අදාළ සිද්ධිය මුල්කරගනිමින් පසුගිය සෙනසුරාදා දිනයේ සිට වැඩ වර්ජනයක් ද ආරම්භ කර ඇති බවයි. ශ්‍රී ලාංකීය අත්අඩංගුවේ සිටින ඉන්දීය ධීවරයින් පිරිස නිදහස් කිරිම සඳහා දෙරටේ බලධාරීන් සාකච්ජා ආරම්භ කළ යුතු බව පවසමින් මොවුන් මෙම වර්ජනය ආරම්භ කර තිබුණි. ඉන්දිය ධීවරයින් 210 ක් මේ වන විට ශ්‍රී ලාංකීය අත්අඩංගුවේ පසුවන බව ඔවුන් පවසයි. අදාළ ධීවරයින් පිරිස නිදහස් කර ගැනීම සම්බන්ධයෙන් මෙතෙක් බලධාරීන් කිසිදු පියවරක් නොගැනීම හේතුවෙන් ඊයේ දිනයේ සිට වර්ජනයේ නිරත නාගපට්නම් ධීවරයින් මෙලෙස මාරාන්තික උපවාසක් ආරම්භ කර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=39778", "Category": null, "Parent URL": null}