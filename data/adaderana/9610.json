{"Source": "Adaderana", "Timestamp": "July 14, 2010 05:42 pm", "Headline": "මට්ටක්කුලිය සිද්ධියේ මුහුණු 23ක් හඳුනාගනී", "News Content": "මට්ටක්කුලිය පොලිස් ස්ථානයට පහරදීමේ සිද්ධියට සම්බන්ධ ප්‍රධාන පෙළේ සැකකරුවන් 23 දෙනෙකු අධිකරණය හමුවේ හඳුනාගෙන තිබේ. දින 07ක් තිස්සේ කොළඹ මහේස්ත්‍රාත් අධිකරණය හමුවේ පැවති හඳුනා‍ ගැනීමේ පෙරට්ටු 07කදී සාක්ෂිකරුවන් තිදෙනෙකු විසින් මෙම සැකකරුවන් හඳුනාගෙන ඇති බව සඳහන්ය. ඒ අනුව කොළඹ අතිරේක මහේස්ත්‍රාත් ලාල් බණ්ඩාර රණසිංහ මහතා එම සැකකරුවන් ලබන 28 වැනිදා දක්වා රක්ෂිත බන්ධනාගාරයේ තැබීමට නියෝග කළේය. හඳුනාගැනීමේ පෙ‍රට්ටුවට ඉදිරිපත් වු තවත් සැකකරුවන් 12 දෙනෙකු සාක්ෂිකරුවන්ට හඳුනා ගැනීමට නොහැකි වී තිබේ. එම සැකකරුවන් දොළොස් දෙනා රුපියල් ලක්ෂය බැගින් වු පුද්ගලික ඇප මත නිදහස් කිරීමට ද මහේස්ත්‍රාත්වරයා නියම කර තිබේ.", "URL": "https://sinhala.adaderana.lk/news.php?nid=9610", "Category": null, "Parent URL": null}