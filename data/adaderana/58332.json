{"Source": "Adaderana", "Timestamp": "March 18, 2016 10:55 am", "Headline": " සතුටින්ම ජිවත්වීමේ දර්ශකයේ ලංකාව 117 වන තැනට", "News Content": "ලෝකයේ සතුටින්ම ජිවත් වන ජනතාව සිටින රටවල් අතර ශ්‍රී ලංකාවට 117 වන ස්ථානය හිමිව තිබේ.පසුගිය වසරේදී ශ්‍රී ලංකාවට හිමිව තිබුණේ 132 වන ස්ථානයයි.ඊයේ(17) නිකුත් කළ නවතම වාර්තාවට අනුව ඩෙන්මාර්කය ලෝකයේ වඩාත්ම සතුටින් සිටින ජනතාවක් වෙසෙන රාජ්‍ය බවට පත්ව තිබේ.පිළිවෙලින් ස්විස්ටර්ලන්තය, අයිස්ලන්තය, නොර්වේ සහ ෆින්ලන්තය එම සටහනේ පෙරමුණේ පසුවෙයි.අමෙරිකාව 13 වන ස්ථානයත්, බ්‍රිතාන්‍යය 23 වන ස්ථානයත්, චීනය 83 වන ස්ථානයත් ලබා සිටියි.ඉන්දියාවට හිමිව ඇත්තේ 118 වන ස්ථානයයි.ලෝකයේ සතුටින්ම සිටින ජනතාව අතර අවසන් ස්ථානයට පත්ව ඇත්තේ බුරුන්ඩි රාජ්‍යයි.", "URL": "https://sinhala.adaderana.lk/news.php?nid=58332", "Category": null, "Parent URL": null}