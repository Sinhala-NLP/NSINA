{"Source": "Adaderana", "Timestamp": "March 8, 2010 07:53 am", "Headline": "ජාත්‍යන්තර කාන්තා දිනය අදයි", "News Content": "ජාත්‍යන්තර කාන්තා දිනය අදට යෙදී තිබේ. මෙවර යෙදී ඇත්තේ සිය වන ජාත්‍යන්තර කාන්තා දිනයයි. මෙවර ද ලෝකයේ බොහෝ රටවල් මෙන්ම ශ්‍රී ලංකාව ද ජාත්‍යන්තර කාන්තා දිනය සැමරීමට උත්සව සංවිධානය කර ඇත. 1910 දී ඩෙන්මාර්කයේ කෝපන්හේගන් හි පැවති සමාජවාදී දෙවන කාන්තා සම්මේලනයේ දී එම සංවිධානයේ ලේකම්වරිය‍ ලෙස කටයුතු කළ ජර්මනියේ සමාජවාදී නායිකාවක් වූ ක්ලාරා සෙට්කින් විසින් ජාත්‍යන්කර කාන්තා දිනය නම් කරනු ලැබීය. එදා සිට අද දක්වා සෑම වසරකම මාර්තු 8 වන දින ජාත්‍යන්තර කාන්තා දිනය අඛණ්ඩව සමරනු ලබයි.", "URL": "https://sinhala.adaderana.lk/news.php?nid=7126", "Category": null, "Parent URL": null}