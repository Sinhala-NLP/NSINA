{"Source": "Adaderana", "Timestamp": "November 7, 2010 09:47 am", "Headline": "ජාල් දකුණු ඉන්දියාවට බරයි-ඒත් උතුරින් නැඟෙනහිරින් මුහුඳු යන්නේ බලාගෙනයි", "News Content": "බෙංගාල බොක්ක ප්‍රදේශයේ පවතින\"ජාල්\"සූළි කුණාටුව මේ වන විට ශ්‍රී ලංකාව මගහැර දකුණු ඉන්දියාව දෙසට ගමන් කරමින් සිටින බව කාලගුණ විද්‍යා දෙපාර්තමේන්තුව පවසයි. එසේ වුවද එහි බලපෑම මත අද දිනයේ ද උතුරු ප්‍රදේශයේ ස්ථාන රැසකට නිරන්තර වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුවේ කාර්යය භාර කාලගුණ විද්‍යාඥ ඩී.ඒ ජයසිංහආරච්චි මහතා ප්‍රකාශ කරයි.. දිවයිණේ සෙසු ප්‍රදේශ වල කඩින් කඩ වැසි හෝ ගිගුරුම් සහිත වැසි බලාපොරොත්තු විය හැකි බවද හෙතෙම අවධාරණය කළේය. විශේෂයෙන් උතුරු හා නැඟෙනහිර ප්‍රදේශවල ධීවරයින් මුහුඳු යාම පිළිබඳ වඩා සැලකිලිමත් විය යුතු බව ද ඩී.ඒ ජයසිංහආරච්චි මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=11982", "Category": null, "Parent URL": null}