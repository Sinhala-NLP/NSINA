{"Source": "Adaderana", "Timestamp": "April 20, 2016 01:45 pm", "Headline": "රජයට ඕස්ට්‍රේලියානු රජයෙනුත් සහය", "News Content": "මෙරට සෞඛ්‍ය ක්ෂේත්‍රයට සහ නව රජයේ ඉදිරි සංවර්ධන වැඩසටහන් සඳහා තම රජයේ දායකත්වය ලබා දෙන බව ඕස්ට්‍රේලියානු තානාපති කාර්යාලයේ වාණිජ උපදේශක ඔස්කාර් ඇන්ඩස්නර් මහතා පවසයි.සෞඛ්‍ය, දේශීය වෛද්‍ය හා පෝෂණ අමාත්‍ය රාජිත සේනාරත්න මහතා හමුවූ අවස්ථාවේ ඔහු මේ බව ප්‍රකාශ කළ බව සෞඛ්‍ය අමාත්‍යාංශය සඳහන් කළේය.ඕස්ට්‍රේලියානු රජය පසුගිය කාලයේදී මෙරට සෞඛ්‍ය ක්ෂේත්‍රයේ උන්නතිය සඳහා ලබාදුන් සහයෝගය පිළිබඳව ද සෞඛ්‍ය අමාත්‍යවරයා එහිදී ප්‍රසංසාව පළ කර තිබේ.එම හමුවේදී දෙරට අතර සබඳතා වැඩි දියුණු කර ගැනීම සම්බන්ධයෙන් ද දීර්ඝ වශයෙන් සාකච්ඡා වූ බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=59361", "Category": null, "Parent URL": null}