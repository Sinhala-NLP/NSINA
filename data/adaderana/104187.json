{"Source": "Adaderana", "Timestamp": "February 12, 2019 08:26 pm", "Headline": "පාතාලය හා දේශපාලකයා එකම කාසියේ දෙපැත්ත බවට පත්වෙලා", "News Content": "පාතාලය හා දේශපාලකයා එකම කාසියේ ‍දෙපැත්ත බවට පත්ව ඇති බව නියෝජ්‍ය අමාත්‍ය බුද්ධික පතිරණ මහතා පවසයි. අද(12) වව්නියාව ශ්‍රී බෝධිදක්ෂිණාරාමයේදී ඒ මහතා මේ බව සඳහන් කළේය. වව්නියාව ශ්‍රී බෝධි දක්ෂිණාරාම විහාරාධිපති උතුරු නැගෙනහිර දෙපළාතේ ප්‍රධාන සංඝනායක පූජ්‍ය සියඹලා ගස්වැව විමලසාර නාහිමියන් බැහැ දැකී‍මේ අවස්ථාවට සහභාගිවීමෙන් අනතුරුව මාධ්‍යවේදීන් නැගු ගැටළු වෙනුවෙන් පිළිතුරු ලබාදෙමින් හෙතෙම එලෙස පැවසුවේය. පසුගිය වසර 35 ක කාලය තුළ දේශපාලකයා හා පාතාලය අතර සම්බන්ධතාවය වැඩි වී ඇති බවද පතිරණ මහතා එහිදි ප්‍රකාශ කළේය. දේශපාලකයින් ජනතාව වෙනුවෙන් කැපවෙනවා නම්, කටයුතු කරනවානම්,ඇප වෙනවානම් ඒ අයට මුදල් උපයා ගැනීමට අවශ්‍ය නොවන බවද මන්ත්‍රීවරයා එහිදි සඳහන් කළේය.", "URL": "https://sinhala.adaderana.lk/news.php?nid=104187", "Category": null, "Parent URL": null}