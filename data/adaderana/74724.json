{"Source": "Adaderana", "Timestamp": "June 30, 2017 03:10 pm", "Headline": " බස්නාහිර පළාතේ දැනට කසළ නඩු 1180ක් ", "News Content": "බස්නාහිර පළාත තුළ අනවසරයෙන් කසළ බැහැර කරන්නන් සම්බන්ධයෙන් සිදුකළ වැටලීම්වලදී මේ දක්වා පුද්ගලයින් 1180 දෙනෙකුට එරෙහිව නඩු පවරා ඇති බව පොලිසිය පවසයි. පසුගිය 18 වනදා සිට 27 වනදා දක්වා කාලය තුළ පොලිසිය සහ යුධ හමුදාව ඒකාබද්ධව මෙම වැටලීම් සිදු කර ඇති බව පොලිස් මූලස්ථානය සඳහන් කරයි. ඒ අනුව ගම්පහ ප්‍රදේශයේ පුද්ගලයින් 250 දෙනෙකු, කොළඹ මධ්‍යම ප්‍රදේශයේ පුද්ගලයින් 215 දෙනෙකු, කොළඹ උතුර ප්‍රදේශයේ පුද්ගලයින් 169 දෙනෙකු, නුගේගොඩ ප්‍රදේශයේ පුද්ගලයින් 140 දෙනෙකු සහ කැලණිය ප්‍රදේශයේ පුද්ගලයින් 153 දෙනෙකුට එරෙහිව මෙලෙස නඩු පැවරීමට පියවර ගෙන ඇත. මීට අමතරව ගල්කිස්ස, මීගමුව, කළුතර සහ පානදුර යන ප්‍ර දේශවලින්ද අනවසරයෙන් කසළ බැහැර කළ පුද්ගලයින්ට එරෙහිව නඩු පැවරීම් වාර්තා වී ඇති බව පොලිස් මූලස්ථානය පවසයි.", "URL": "https://sinhala.adaderana.lk/news.php?nid=74724", "Category": null, "Parent URL": null}