{"Source": "Adaderana", "Timestamp": "August 28, 2019 01:00 pm", "Headline": "LTTEය ප්‍රතිසංවිධානය කරන්න උත්සාහ කළ අයෙක් අත්අඩංගුවට", "News Content": "එල්.ටී.ටී.ඊ සංවිධානය ප්‍රතිසංවිධානය කිරීමට උත්සාහ කළ පුද්ගලයෙකු කල්මුණ, නට්පට්මුණ ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකා කල්මුණේ කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරු අත්අඩංගුවට ගෙන ඇති බව පොලිස් විශේෂ කාර්ය බලකාය සඳහන් කළේය. එල්.ටී.ටී.ඊ සංවිධානය ප්‍රතිසංවිධානය කිරීමට උත්සාහ දරා ඇති මෙම පුද්ගලයා එම සංවිධානයේ හැදුනුම්පත සකස් කර ගැනීමේ අරමුණින් යතුරුපැදියකින් නට්පට්මුණ ප්‍රදේශයේදී සැරිසරන බවට බුද්ධි තොරතුරු ලැබී තිබූ බව සඳහන්ය. ඒ අනුව දින කිහිපයක් පුරා බුද්ධි අංශ නිලධාරීන් යොදවා සිදුකරන ලද සෝදිසි මෙහෙයුම්වලදී සැකකරු අත්අඩංගුවට ගැනීමට හැකි වූ බව විශේෂ කාර්ය බලකාය සඳහන් කළේය. සැකකරු වැඩිදුර විමර්ශන සදහා කල්මුණ පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=117680", "Category": null, "Parent URL": null}