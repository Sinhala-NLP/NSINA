{"Source": "Adaderana", "Timestamp": "April 9, 2018 03:30 pm", "Headline": "රණවිරුවන්ට රජයක් ලෙස ලබාදිය හැකි සියලු පහසුකම් ලබාදෙනවා", "News Content": "මව්බිම වෙනුවෙන් යුතුකම් ඉටුකරන විරෝධාර රණවිරුවන්ට රජයක් ලෙස ලබාදිය හැකි සියලු පහසුකම් ලබාදෙන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වාදෙන්නේ ආරක්ෂක හමුදා සිය සේවාවන් ඉටු කිරීමේදී ආයුධවලින් පමණක් නොව දැනුමෙන්, හැකියාවෙන් මෙන්ම නිර්මාණශිලිත්වයෙන් ද සන්නද්ධ විය යුතු බවය. ඒ සඳහා අවශ්‍ය සෑම පහසුකමක්ම සහ වරප්‍රසාදයක්ම ලබාදීමට කටයුතු කරන බව ජනාධිපති මෛත්‍රීපාල සිරිසේන මහතා පවසයි. මාදුරුඔය විශේෂ බලකා පුහුණු පාසලේ පැවැති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ. මේ අතර “පිබිදෙමු පොලොන්නරුව” දිස්ත්‍රික් සංවර්ධන වැඩසටහන යටතේ ඉදිකළ මාදුරුඔය ධීවර ගම්මානයේ කතෝලික දේවස්ථානයයේ නව ගොඩනැගිල්ල විවෘත කිරීමේ අවස්ථාවට ද ජනාධිපතිවරයා එක්වු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=87179", "Category": null, "Parent URL": null}