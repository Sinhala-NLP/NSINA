{"Source": "Adaderana", "Timestamp": "October 27, 2012 10:01 am", "Headline": "තියුණු ආයුධයකින් පහර දී ව්‍යාපාරිකයෙක් ඝාතනය කෙරෙයි", "News Content": "පිටිගල මහවත්ත ප්‍රදේශයේ දී ව්‍යාපාරිකයෙකු ඝාතනය කර තිබේ. ඊයේ (26) රාත්‍රීයේ මෙම ඝාතනය සිදුව ඇති බව පිටිගල පොලීසිය සඳහන් කළේය. ව්‍යාපාරිකයාගේ නිවස ඉදිරිපිට දී තියුණු ආයුධයකින් පහර දී මෙම ඝාතනය සිදුකර ඇත. මෙලෙස මියගොස් ඇත්තේ 35 හැවිරිදි මහවත්ත ප්‍රදේශයේ පදිංචි පුද්ගලයෙකි. පිටිගල පොලීසිය මෙම ඝාතනය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28659", "Category": null, "Parent URL": null}