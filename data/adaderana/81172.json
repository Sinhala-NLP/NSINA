{"Source": "Adaderana", "Timestamp": "December 7, 2017 11:37 am", "Headline": "බර ඔසවනයේ බර යතුරු පැදිකරුට බරවේ", "News Content": "වාද්දුව නගරයේ 33 වැනි වර්ග කිලෝමීටර් කණුව අසලදී නාවික හමුදාවේ බර ඔසවන යන්ත්‍රයක් හා යතුරු පැදියක් එකිනෙක ගැටීමෙන් යතුරු පැදිකරු මිය ගොස් තිබේ. අනතුරින් මිය ගොස් ඇත්තේ ගල්පාත ප්‍රදේශයේ පදිංචි රූමන් නිශාන්ත පෙරේරා නැමති 42 හැවිරිදි දෙදරු පියෙකි. වැලිසර නාවික හමුදා කඳවුරට අයත් අදාළ රථය කළුතර සිට පානදුර දෙසට පැමිණීමේ දී එම දිශාවටම ගමන් ගත් යතුරු පැදියක පිටුපස ගැටී අනතුරුව යතුරු පැදිකරු ලොරියේ පිටුපස ප්‍රදේශයට යට වී මෙම අනතුර සිදුවු බව පොලීසිය පවසයි. ලොරි රථයේ සිටි නාවික හමුදා නිලධාරීයා මේ වන විට අත්අඩංගුවට ගෙන ඇති බවද පොලීසිය සඳහන් කළේය. සිද්ධිය සම්බන්ධයෙන් පොලීසිය විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=81172", "Category": null, "Parent URL": null}