{"Source": "Adaderana", "Timestamp": "March 23, 2019 01:56 pm", "Headline": "ටිපර් රථයක ගැටී යතුරුපැදිකරු ජීවිතක්ෂයට", "News Content": "කයිට්ස් පොලිස් වසමේ යාපනය කයිට්ස් මාර්ගයේ කිලෝ මීටර් 8 හා 9 කණු අතරදී යාපනය දෙසට ධාවනය වූ ටිපර් රථයක් ඉදිරියෙන් පැමිණි යතුරු පැදියක් හා මුහුණට මුහුණ ගැටීමෙන් සිදුවූ අනතුරකින් බරපතළ තුවාල ලැබූ යතුරුපැදිකරු මියගොස් ඇත. ඊයේ (22) සවස මෙම අනතුර සිදුව ඇති අතර මරණකරු වයස අවුරුදු 21ක් වූ වේලනෙයි නැගෙනහිර, වෙලනෙයි ලිපිනයේ පදිංචි අයෙකි. මෘත ශරීරය යාපනය රෝහලේ මෘත ශරීරාගාරයේ තැන්පත් කර ඇති සිද්ධිය පිළිබඳ වැඩිදුර විමර්ශන කටයුතු කයිට්ස් පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106617", "Category": null, "Parent URL": null}