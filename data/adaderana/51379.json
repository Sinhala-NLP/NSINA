{"Source": "Adaderana", "Timestamp": "May 16, 2015 05:04 pm", "Headline": "කෑගල්ල මහ රෝහලේ අාධාර පෙට්ටිය උස්සලා!", "News Content": "කෑගල්ල මහ රෝහලේ බාහිර රෝගී අංශයේ පිවිසුම අසළ තිබු ආධාර මුදල් සහිත විදුරු පෙට්ටිය කිසියම් අයෙකු විසින් සොරකම් කර තිබේ.පොලිසිය සඳහන් කළේ අද අළුයම 3.30ට පමණ මෙම සොරකම සිදුව ඇති බවට රෝහල් අධ්‍යක්ෂ වෛද්‍ය ලලිත් පෝද්දල්ගොඩ මහතා පැමිණිල්ලක් කර ඇති බවයි.අදාළ ආධාර මුදල් සහිත වීදුරු පෙට්ටිය තබා තිබු ස්ථානයේ ආරක්ෂක නිලධාරියෙකුද සේවයේ නිරතව සිට ඇති බව වාර්තා වෙයි.රෝහලේ ආරක්ෂිත කැමරා වල දර්ශන පරික්ෂා කර සැකකරු හඳුනාගැනිම සඳහා පොලිසිය විමර්ශන ආරම්භ කර තිබේ.මේ වන විටත් ඊයේ රාත්‍රීයේ රාජකාරී කළ ආරක්ෂක නිලධාරින් කිහිප දෙනෙකුගෙන් ප්‍රකාශ සටහන් කර ගෙන ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=51379", "Category": null, "Parent URL": null}