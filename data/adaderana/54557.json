{"Source": "Adaderana", "Timestamp": "October 20, 2015 12:19 pm", "Headline": "සජින්ට සිංගප්පූරු යන්න අවසරයි", "News Content": "ඇප මත මුදාහැර සිටින හිටපු පාර්ලිමේන්තු මන්ත්‍රී සජින් වාස් ගුණවර්ධන මහතාට දින 5ක කාලයක් විදෙස් ගත වීමට කොළඹ ප්‍රධාන මහේස්ත්‍රාත් අධිකරණය අවසර ලබාදී තිබේ. වෛද්‍ය ප්‍රතිකාර සඳහා සිංගප්පූරුවට යාම සඳහා පමණක් ප්‍රධාන මහේස්ත්‍රාත් ගිහාන් පිලපිටිය මහතා මෙම අවසරය ලබාදුන් බව අද දෙරණ අධිකරණ වාර්තාකරු පැවසුවේය.සජින් වාස් වෙනුවෙන් පෙනී සිටි නීතිඥවරයා කළ ඉල්ලීමක් සැලකිල්ලට ගනිමින් මහේස්ත්‍රාත්වරයා මෙම නියෝගය ලබා දී ඇත.කෙසේ වෙතත් එම ඉල්ලීමට අල්ලස් කොමිසමේ නිලධාරීන් විරෝධය පළ කළ බවද අප වාර්තාකරු කියා සිටියේය.එහෙත් ඉදිරිපත් වූ කරුණු සලකා සැකකරුට මෙම අවසරය ලබාදීමට උසාවිය නියම කර ඇති අතර ඔහුගේ විදේශ ගමන් බලපත්‍රය ලබන මස ‍3 වැනිදා යළි අධිකරණයට ඉදිරිපත් කළ යුතු බවද නියෝග කර ඇත.", "URL": "https://sinhala.adaderana.lk/news.php?nid=54557", "Category": null, "Parent URL": null}