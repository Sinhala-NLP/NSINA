{"Source": "Adaderana", "Timestamp": "June 15, 2012 09:32 am", "Headline": "පල්ලෙකැලේ සිර කඳ‍වු‍රෙන් පැන ගිය දෙදෙනෙකු කොටුවෙයි", "News Content": "පල්ලෙකැලේ එළිමහන් සිර කඳ‍වු‍රෙන් පැන ගිය සිරකරුවන් දෙදෙනෙකු අලවතුගොඩ පොලිසිය මගින් අත්අඩංගුවට ගෙන තිබේ. අලවතුගොඩ, දෙල්ගස‍්ගොඩ, දඩුවාව ප්‍රදේශයේ දී මෙම සැකකරුවන් අත්අඩංගුවට ගත් බව පොලිසිය සදහන් ‍කරයි. මින් එක් සිරකරුවෙකු මිනීමැරුම් චෝදනාවක් සම්බන්ධයෙන් ද අනෙක් සැකකරු ගෙවල් බිඳ දේපළ සොරකම් කිරීමේ සිද්ධියක් සම්බන්ධයෙන් ද අත්අඩංගුවට ගෙන පල්ලෙකැලේ එළිමහන් සිරකඳවු‍රේ රඳවා තිබුණි. අත්අඩංගුවට ගත් සිරකරුවන් අද(15) දින මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25046", "Category": null, "Parent URL": null}