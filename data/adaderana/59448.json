{"Source": "Adaderana", "Timestamp": "April 24, 2016 05:01 pm", "Headline": "ශ්‍රී ලාංකික ද්‍රවිඩ ජනයාගෙ ගැටළු කතා කරන්න ජයලලිතාට අයිතියක් නෑ", "News Content": "ශ්‍රී ලංකාවේ දෙමළ ජනතාවගේ ගැටළු සම්බන්ධයෙන් අදහස් පළකිරීමට තමිල්නාඩු ප්‍රධාන අමාත්‍ය ජයලලිතා ජයරාම්ට අයිතියක් නොමැති බව ඩි.එම්.කේ.පක්ෂ මන්ත්‍රී කනිමොලි පවසයි.ඩි.එම්.කේ. පක්ෂ නායක කරුණානිධිගේ දියණිය වන කනිමොලි ප්‍රකාශ කර ඇත්තේ මීට පෙර පැවති මැතිවරණවල ප්‍රචාරක රැස්වීම්වලදී මෙන්ම මෙවර ද ඇය ශ්‍රී ලාංකික දෙමළ ජනතාවගේ ගැටළු සම්බන්ධයෙන් අදහස් පළ කරමින් සිටින බවයි.2014 වසරේ දී පැවති මැතිවරණයේදී ද ඇය ශ්‍රී ලාංකික දෙමළ ජනතාව සම්බන්ධයෙන් විවිධ පොරොන්දු ලබාදුන්න ද බලයට පැමිණීමෙන් අනතුරුව ඒවා කිසිවක් ඉටුනොකළ බව කනිමොලි පවසයි. ජයලලිතා ජයරාම් ඔවුන්ගේ ගැටළු වෙනුවෙන් අවංකවම පෙනී සිටින අයෙකු නොවන අතර දේශපාලන වාසී ලබාගැනීම සඳහා පමණක් ඒ පිළිබඳ අදහස් පළ කරමින් සිටින බව ඇය පෙන්වා දෙයි.", "URL": "https://sinhala.adaderana.lk/news.php?nid=59448", "Category": null, "Parent URL": null}