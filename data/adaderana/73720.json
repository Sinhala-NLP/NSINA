{"Source": "Adaderana", "Timestamp": "May 29, 2017 06:13 pm", "Headline": " යතුරුපැදි ශූරයා දිවියෙන් සමුගනියි!", "News Content": "නුවරඑළිය මාර්ග ධාවන මෝටර් රථ සහ යතුරුපැදි තරගාවලිය අතුරතුරදී දරුණු අනතුරකට මුහුණදුන් ප්‍රවීණ යතුරුපැදි ක්‍රීඩක ආනන්ද වෙඩිසිංහ මහතා අභාවප්‍රාප්ත වී තිබේ. කොඳුඇට පෙළට සහ හිසට දැඩි ලෙස හානි වී මහනුවර මහ රෝහලේ දැඩි සත්කාර ඒකකයේ ප්‍රතිකාර ලබමින් සිටින ඔහු අද (29) මිය ගිය බව පවුලේ සාමාජිකයෙකු අද දෙරණට සඳහන් කළේය.ඉකුත් අප්‍රේල් 24 වන දින පැවති නුවරඑළියේ පැවති සුපර් මෝටාර්ඞ් (සිලින්ඩර් ධාරිතාව 450 දක්වා) තරගයේදී සුරාජ් පෙරේරාගේ යතුරුපැදිය සහ ආනන්දගේ යතුරුපැදියේ හැඬල එකිනෙක ගැටීම නිසා ආනන්ද වෙඩිසිංහ මෙම අනතුරට ලක්වූ බවට වාර්තා පළවිය.ඔහු ලංකාවේ හොඳම යතුරුපැදි ධාවකයා ලෙස අවස්ථා ගණනාවකදීම සම්මානයට පාත්‍රවිය.දේහය පිළිබඳ අවසන් කටයුතු පසුව දැනුම්දෙනු ඇත.", "URL": "https://sinhala.adaderana.lk/news.php?nid=73720", "Category": null, "Parent URL": null}