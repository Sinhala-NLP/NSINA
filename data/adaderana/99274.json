{"Source": "Adaderana", "Timestamp": "November 15, 2018 08:36 pm", "Headline": "පුංචි මල් කැකුලක් දිය යට සැඟව යයි", "News Content": "වව්නියාව, තිරුනාවක්කුලම, පට්ටකාඩු වැවේ ගිලීමෙන් අද(15) සවස පාසල් දරුවෙකු ජීවිතක්ෂයට පත්ව ඇති බව වව්නියාව පොලීසිය පවසයි. වව්නියාව පොලීසිය පැවසූවේ පාසල් දරුවන් පිරිසක් සමඟ වැවේ දිය නෑමට ගිය වව්නියාව තාණ්ඩිකුලම ප්‍රමාණ්ඩු විද්‍යාලයේ අධ්‍යාපනය ලද වයස අවුරුදු 14ක දරුවෙකු එලෙස ජීවිතක්ෂයට පත්ව ඇති බවයි. මෙලෙස මියගොස් ඇත්තේ වව්නියාව, තිරුනාවක්කුලම ප්‍රදේශයේ පදිංචි සුරේෂ්කුමාර් රොෂාන් නමැති දරුවෙකු ජිවිතක්ෂයට පත්ව ඇති බවද පොලීසිය සඳහන් කළේය. දරුවා මිතුරන් පිරිසක් සමඟ ජලය පිරුණු වැවේ දිය නෑමට ගිය අවස්ථාවේ ජලයේ ගිලී ඇති අතර, දරුවා සමඟ දිය නෑමට ගිය සිසුන් ඒ බව ප්‍රදේශයේ තරුණයින්ට දැන්වීමෙන් අනතුරුව තරුණයින් පිරිසක් දියේ ගිලුණු දරුවා ගොඩගෙන වව්නියාව රෝහලට ඇතුළත් කොට තිබිණ. දරුවා රෝහල් ගතකරනවිටත් ජිවිතක්ෂයට පත්ව සිට ඇති බව පොලීසිය සදහන් කළේය. මළ සිරුර වව්නියාව රෝහල් මෘත ශරීරාගාරයේ තැන්පත් කොට ඇති අතර, පශ්චාත් මරණ පරීක්ෂණ පැවැත්වීමට නියමිතය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99274", "Category": null, "Parent URL": null}