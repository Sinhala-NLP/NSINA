{"Source": "Adaderana", "Timestamp": "November 7, 2017 01:03 pm", "Headline": "නිදහසින් පසු ඉතිහාසයේ දැරුණුතම දුක ගැන බන්දුල කියයි", "News Content": "නිදහසින් පසු ලංකා ඉතිහාසයේ මහජනතාව මුහුණ දුන් දරුණුතම හා දුක්ඛිතම අර්බුදය බවට ඛනිජ තෙල් ලබා ගැනීම පත්ව ඇතැයි පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(07) පැවති ඒකාබද්ධ විපක්ෂයේ ආර්ථික පර්යේෂණ ඒකකයේ මාධ්‍ය හමුවට එක් වෙමින් ඔහු මෙම අදහස් පළ කළේය. රජයේ මුලිකම පරාමාර්ථයක් වන එට්කා ගිවිසුම ඉන්දියාව සමඟ ඇති කර ගැනීමට පෙර මෙසේ දුක් වීඳීමට සිදු වන්නේ නම් ඉදිරි තම දූදරුවන්ගේ අනාගතය කෙබඳු තත්ත්වයක් ඇති වේද යන බිය පෙට්‍රල් ලබා ගැනීම සඳහා ඉන්ධන පොළිම් අසල සිටින ජනතාවට සිතෙනු ඇති බව ද ගුණවර්ධන මහතා කියා සිටියේය. මහින්ද රාජපක්ෂ ආණ්ඩුව 2005 වසරේ දී පත් වුයේ ලෝක ආර්ථිකයේ දරුණුතම ඛනිජ තෙල් අර්බුදය පවතින කාලයේ බවත්, එවිට තෙල් ආනයනය සඳහා ඇමෙරිකානු ඩොලර් බිලියන 5කට වැඩි මුදලක් වැය වු අතර එය සමස්ත භාණ්ඩ ආනයන වියදමින් සියයට 25 ක් වන බව ද පැවසු මන්ත්‍රීවරයා වත්මන් ආණ්ඩුව බලයට පැමිණි 2015 වසරේ දී එම තත්ත්වය බෙහෙවින් වෙනස් වු අතර එහිදී ඇමෙරිකානු ඩොලර් බිලියන 2.8 දක්වා ඛනිජ තෙල් ආනයන වියදම පහත වැටුණු බව ද පැවසීය. එවැනි තත්ත්වයක් තුළ මේ වන විට ආණ්ඩුවට ඇති වු වාසි සහගත තත්ත්වය හමුවේ ඇමෙරිකානු ඩොලර් බිලියන 5ක වැඩි මුදල් ඉතිරි විය යුතු බවද මන්ත්‍රීවරයා සඳහන් කළේය. මෙවැනි වකවාණුවක ආණ්ඩුවට කිසිදු දෙයක් කර ගැනීමට අපොහොසත් වී ඇති අතර ප්‍රභාකරන් මේ කාලයේ සිටියේ නම් නිසැකයෙන්ම ඔහුගේ ග්‍රහණයට ලංකාව පත්ව අවසාන බව ද කියා සිටියේය. ආණ්ඩුව විසින් සිදු කරනු ලබන සම්පත් විජාතිකරණය කිරීමේ ප්‍රතිඵලයක් ලෙස අද වන විට රට තුළ ඛනිජ තෙල් අර්බදධයක් ඇති ව තිබෙන බව ද ගුණවර්ධන මහතා පැවසීය.", "URL": "https://sinhala.adaderana.lk/news.php?nid=79605", "Category": null, "Parent URL": null}