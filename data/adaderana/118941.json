{"Source": "Adaderana", "Timestamp": "September 12, 2019 01:22 pm", "Headline": "ඇවන්ගාඩ් නඩුවේ අධිචෝදනා සැප්තැම්බර් 27 විත්තිකරුවන් අතට", "News Content": "ඇවන්ගාඩ් ආයුධ ජාවාරම් නඩුවේ අධිචෝදනා සැප්තැම්බර් 27 වන දින මහාධිකරණ නඩු විභාගයේදී අදාල විත්තිකරුවන්ට ලබාදීමට නියමිත බව නීතිපති දෙපාර්තමේන්තුව පවසයි. ඇවන්ගාඩ් අවි ආයුධ ජාවාරම සම්බන්ධයෙන් නීතිපතිවරයා විසින් චෝදනා 7,573ක් ඇතුළත්ව අධිචෝදනා ගොනු කර තිබේ. මේ අතර ගාලු වරායේ ආසන්න මුහුදු තීරයේ පාවෙන අවි ගබඩාවක් පවත්වාගෙන යාමේ සිද්ධිය සම්බන්ධයෙන්ව ඇවන්ගාඩ් මෙරිටයිම් සර්විස් සමාගමේ සභාපති නිශ්ශංක යාපා සේනාධිපති ඇතුළු විත්තිකරුවන් 13 දෙනකුට ලබන 27 වනදා අධිකරණය හමුවේ පෙනී සිටින ලෙස දන්වා කොළඹ ත්‍රිපුද්ගල මහාධිකරණ විනිසුරු මඩුල්ල සිතාසි නිකුත් කළේය. ධම්මික ගනේපොල, ආදිත්‍ය පටබැඳිගේ සහ මංජුල තිලකරත්න යන කොළඹ මහාධිකරණයේ ත්‍රිපුද්ගල මහාධිකරණ විනිසුරු මණ්ඩලය විසින් මෙම සිතාසි නිකුත් කර තිබේ.", "URL": "https://sinhala.adaderana.lk/news.php?nid=118941", "Category": null, "Parent URL": null}