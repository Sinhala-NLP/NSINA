{"Source": "Adaderana", "Timestamp": "January 18, 2019 10:43 am", "Headline": "ගිනි මැදින් අශ්වයින් ගෙනයන සැණකෙළිය", "News Content": "2018 වසර සඳහා වන ලාස් ලුමිනාරියාස් සැණකෙළිය ස්පාඤ්ඤයේදී ආරම්භ වුණි. ඊට අශ්ව ධාවකයන් රැසක් එක්ව සිටි බව විදෙස් වාර්තා පවසයි. ලාස් ලුමිනාරියාස් සැණකෙළිය මෙවරත් අති උත්කර්ෂවත් අන්දමින් ස්පාඤ්ඤයේ මැඩ්රිඩ් නුවර දී පැවැත්වුණි. ඊට සමගාමීව පැවැති මේ සුවිශේෂී ගිනිමැල සංදර්ශනයට කාගේත් අවධානය හිමිවුණේය. සත්ත්වයින්ගේ අනුශාසක සාන්තුවරයා ලෙසින් ස්පාඤ්ඤයේදී සැළකෙන ඇන්තනී සාන්තුවරයා සිහිපත් කරමින් සංවිධානය කළ මෙම සැණකෙළිය සඳහා අශ්වයින් සියයකට අධික පිරිසක් යොදාගෙන තිබූ බව වාර්තා වෙයි. ස්පාඤ්ඤ සමාජය තුළ සාම්ප්‍රදායිකව පැවත එන මේ සැණකෙළිය සඳහා සහභාගී වන්නන් සිය අශ්වයින් මත නැගී දැල්වූ ගිනිමැල සහිත වීදි ඔස්සේ ගමන් කළේ එළඹුණු වසර පිළිගැනීමටය. එය අවසානයේ අශ්ව ධාවකයින් සියලු දෙනා විනෝද වෙමින් කාලය ගතකළ බව විදෙස් මාධ්‍ය පවසා සිටියි. සැණකෙළිය සඳහා අශ්වයින් 120 දෙනෙකු සහ ඔවුන්ගේ හිමිකරුවන් සහභාගී වූ බව සංවිධායකයන් පැවසීය. සත්ව අයිතිවාසිකම් සම්බන්ධයෙන් පෙනී සිටින කණ්ඩායම්වලින් මීට දැඩි විරෝධය පළවුනත් මෙහිදී අශ්වයින්ට පිළිස්සීමෙන් සිදුවන හානිය අවම කර ගැනීමට අවශ්‍ය ක්‍රියාමාර්ග ගෙන ඇති බව ඔවුන්ගේ හිමිකරුවන් පෙන්වා දී ඇත.", "URL": "https://sinhala.adaderana.lk/news.php?nid=102577", "Category": null, "Parent URL": null}