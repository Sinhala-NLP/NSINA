{"Source": "Adaderana", "Timestamp": "September 5, 2018 06:15 am", "Headline": "විග්නේෂ්වරන් කරන්නේ ලේ කුපිත කරන එක", "News Content": "උතුරු පළෘත් ප්‍රධාන අමාත්‍ය සී.වී විග්නේෂ්වරන් මහත්මයා සිදුකළ සංවර්ධන ස්මාරක නොමැති බවත් ඔහුට හැකි පහසුම දේ වන්නේ අහිංසක දෙමළ ජනතාවගේ ලේ කුපිත කිරීම පමනක් බවත් මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. අමාත්‍යවරයා මේ බව පැවසුවේ ගිනිගත්හේන බස්නැවතුම්පලෙහි ඉදිකිරීම් කටයුතු ආරම්භ කිරීමේ උත්සව අවස්ථාවට සහභාගිවීමෙන් අනතුරුවය. විග්නේෂ්වරන් මහත්මයාට උතුරේ මහ ඇමති ධූරය ලැබෙන්නත්, ඒ සඳහා යුක්ති සහගත මැතිවරණයක් උතුරේ පවත්වන්නත් හැකි වුයේ ආරක්‍ෂක අංශ කරපු ජීවිත පරිත්‍යාග නිසා බව අමාත්‍යවරයා එහිදි පැවසීය. අමාත්‍යවරයා කරුණු දක්වමින් පැවසුවේ විග්නේෂ්වරන් මහතා මේ වන විට වසර 5ක් උතුරු පළාතේ මහ අමාත්‍යවරයා ලෙස කටයුතු කළත් කිසිදු සංවර්ධන ක්‍රියාවක් සිදු කර නොමැති බවයි. එතුමා උතුරට බලගතු සංවර්ධනයක් සිදු කර තිබුණෞ නම් යුධ ස්මාරක එතරම් වැදගත් නොවන බවත් අමාත්‍යවරයා පැවසීය.", "URL": "https://sinhala.adaderana.lk/news.php?nid=95546", "Category": null, "Parent URL": null}