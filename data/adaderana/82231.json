{"Source": "Adaderana", "Timestamp": "December 29, 2017 09:24 pm", "Headline": "බොරු කකුලේ කුඩු ගෙනා හමුදා සෙබලෙකු පොලීසියේ අතටම හසුවුන හැටි", "News Content": "හොරණ දවටගහවත්ත ප්‍රදේශයේ යතුරුපැදියකින් මත්කුඩු ප්‍රවාහනය කළ ආබාධිත හමුදා සෙබලෙකු අත්අඩංගුවට ගැනීමට පානදුර කොට්ඨාස නීතියබලගැන්වීමේ ඒකකය සමත්වී තිබේ. අදාළ ඒකකයට ලැබුණු තොරතුරක් අනුව පොකුණුවිට හා හොරණ මාර්ගය අතර සිවිල් ඇඳුමින් සැරසුනු පොලිස් නිලධාරීන් විසින් විසින් සැකකරු පැමිණි යතුරු පැදිය නැවැත්වීමට පොලිස් නිලධාරීන් සංඥා කර ඇත. කෙසේ වෙතත් අදාල සැකකරු යතුරු පැදිය නොනවත්වා ධාවනය කර ඇති අතර පසුව පොලිස් නලධාරීන් විසින් ඔහුව හඹාගොස් පරික්ෂා කර ඇත පරික්ෂා කිරීමේදී ඔහු සතුව කිසිවක් නොතිබී ඇති අතර පසුව ආබාධිත සෙබලාගේ ව්‍යාජ කකුල පරික්ෂා කිරීමේදී එහි සඟවා තිබූ මත්කුඩු ග්‍රෑම් 3 ක් පැකට් 24 ක් අත්අඩංගුවට ගැනීමට පොලීසිය සමත්වී තිබේ. මෙම සැකකාර සෙබලා මුලතිව් යුධ හමුදා කඳවුරේ සේවය කරන අවදියේදී බිම් බෝම්බයකට හසුවී ආබාධිත වී තිබේ. සැකකරු හෙට දින හොරණ මහෙස්ත්‍රාත් අධිකරණයට ඉදිරිපත් කිරීමට නියමිත අතර පානදුර කොට්ඨාස නීතියබලගැන්වීමේ ඒකකය වැඩිදුර විමර්ෂන සිදු කරයි.", "URL": "https://sinhala.adaderana.lk/news.php?nid=82231", "Category": null, "Parent URL": null}