{"Source": "Adaderana", "Timestamp": "July 5, 2017 12:17 pm", "Headline": "නව යුද හමුදාපති වැඩ බාර ගනියි", "News Content": "නව යුද හමුදාපති ලුතිනන් ජනරාල් මහේෂ් සේනානායක මහතා අද(5) සිය ධුරයේ වැඩ බාර ගත්තේය. යුධ හමුදා මූලස්ථානයේදී අද(5) පෙරවරුවේ යෙදුණු සුබ මොහොතින් මහේෂ් සේනානායක මහතා මෙරට 22 වන යුධ හමුදාපතිවරයා ලෙස වැඩ බාර ගත් බව අද දෙරණ වාර්තාකරු සඳහන් කළේය.වැඩ බාර ගැනීමට පෙර නව යුධ හමුදාපතිවරයා වෙනුවෙන් කඳවුරු මුරයක් සහ සම්මාන මුරයක්ද පිරිනමා තිබේ.", "URL": "https://sinhala.adaderana.lk/news.php?nid=74896", "Category": null, "Parent URL": null}