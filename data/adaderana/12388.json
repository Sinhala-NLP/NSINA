{"Source": "Adaderana", "Timestamp": "November 25, 2010 11:24 am", "Headline": "දඹුලු විහාරය ළඟදී වෑන් රිය පෙරළෙයි-අයෙක් මරුට-පස් දෙනෙකුට තුවාලයි", "News Content": "අද දින අලුයම දඹුල්ල පොලිස් වසමේ දඹුලූ විහාරය අසලදී වෑන් රථයක් පෙරළීමෙන් රිය අනතුරින් වෑන් රථයේ ගමන් කළ එක් අයකු මියගොස් ඇති බවත්, තවත් පස් දෙනෙකු තුවාල ලබා ඇති බවත් පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. මෙම අනතුරෙන් මිය ගොස් ඇත්තේ වයස අවුරුදු 45 ක් වූ ආර්.ජී විමලසේන නැමැති ගල්නෑව ප‍්‍රදේශයේ පදිංචිකරුවෙකු බව සඳහන් වේ. මොහුගේ මෘත ශරීරය දඹුල්ල රෝහලේ මෘත ශරීරාගාරයේ තබා ඇති බවත්, එසේ වුවද මෙතෙක් පශ්චාත් මරණ පරීක්ෂණය අවසන්ව නැති බවත් පොලිස් මාධ්‍ය ප්‍රකාශකවරයා සඳහන් කරයි. වෑන් රථයේ රියදුරු අත්අඩංගුවට ගෙන ඇති බවත් සැකකරු අද(25) දින දඹුල්ල මහේස්ත‍්‍රාත් අධිකරණයට ඉදිරිපත් කිරීමට නියමිත බවත් පොලීසිය කියයි.", "URL": "https://sinhala.adaderana.lk/news.php?nid=12388", "Category": null, "Parent URL": null}