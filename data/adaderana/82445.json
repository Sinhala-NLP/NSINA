{"Source": "Adaderana", "Timestamp": "January 3, 2018 12:47 pm", "Headline": "පොහොර මෙ.ටො. 40,000 ක් අද රෑ ලංකාවට එයි", "News Content": "පොහොර මෙක්ට්‍රික් ටොන් 40,000 ක් අද රාත්‍රියේ ලංකාවට පැමිණිමට නියමිත බව අමාත්‍ය දයාසිරි ජයසේකර මහතා පවසයි. අද පැවති කැබිනට් මාධ්‍ය දැනුම්දීමේ මාධ්‍ය හමුවේ දී මාධ්‍යවේදියෙකු විසින් අසන ලද පැනයකට පිළිතුරු දෙමින් අමාත්‍යවරයා මේ බව කියා සිටියේය. අද රාත්‍රියේ වරායෙන් විශේෂ අවසරයක් ලබා ගනිමින් එම පොහොර තොගය බෙදා හැරීමට කටයුතු කරන බවද අමාත්‍යවරයා පැවසීය. ඒ අනුව ලොරි රථ 200 ක් යොදා ගෙන අදාළ ප්‍රදේශවලට පොහොර යැවීමට කටයුතු කරන බව ද අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=82445", "Category": null, "Parent URL": null}