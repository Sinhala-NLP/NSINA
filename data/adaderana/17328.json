{"Source": "Adaderana", "Timestamp": "July 11, 2011 10:52 am", "Headline": "කාන්තා වැසිකිළීයට හොරෙන් එබුණේ නෑ -ලාංකිකයා කියයි", "News Content": "කාන්තාවක් ඩුබායිහී සුපිරි වෙළඳසැලක වැසිකිළියක් තුළ සිටියදී හොරෙන් බැලූ බවට එල්ල වූ චෝදනාව ශ්‍රී ලාංකිකයකු විසින් එරට අධිකරණයකදී ප්‍රතික්ෂේප කර තිබේ. තමන් වෙළඳසැලෙහි වැසිකිලියක් තුළ සිටියදී මෙම තැනැත්තා වැසිකිලි දොරට ඉහළින් බලා සිටිනු වෙනත් කාන්තාවක දැක ඇති බවත් චෝදනා එල්ල කළ පිලපීන ජාතික කාන්තාව සඳහන් කර ඇති බව විදෙස් මාධ්‍ය වාර්තා පවසයි. එම දර්ශනය දැක ඇති කාන්තාව විසින් තමන් රැඳී සිටි වැසිකිලියේ දොරට තට්ටු කර ඇය දෑත් සෝදමින් සිටියදී මෙම ශ්‍රී ලාංකිකයා හොරෙන් බලා සිටිනු දර්පණයක් තුළින් දුටු බව දැනුම් දුන් බව ද කාන්තාව සඳහන් කර ඇත. මෙම පුද්ගලයා වෙනත් වැසිකිලි කුටියක සිට අදාළ කාන්තාව රැඳී සිටි වැසිකිලි කුටිය දෙස බලා සිට ඇති බව ද තමන් ඒ පිළිබඳව දැනගත් පසු වහා එම කුටිය අසලට ගොස් කෑ ගැසූ පසු එම පුද්ගලයා කුටියෙන් ඉවතට පැමිණි බවත් කාන්තාව අධිකරණය වෙත කරුණු දක්වමින් පවසා තිබේ. නමුත් අත්අඩංගුවට පත්වූ ශ්‍රී ලාංකිකයා විසින් අදාළ චෝදනාව ප්‍රතික්ෂේප කර ඇති අතර නඩු විභාගය ජූලි 27 වන දින දක්වා කල් දමා ඇති බව විදෙස් මාධ්‍ය වාර්තා පවසයි.", "URL": "https://sinhala.adaderana.lk/news.php?nid=17328", "Category": null, "Parent URL": null}