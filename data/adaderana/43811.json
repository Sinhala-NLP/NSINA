{"Source": "Adaderana", "Timestamp": "June 8, 2014 07:38 am", "Headline": " මුහුදු කොල්ලකරුවන්ගේ ප්‍රාණ ඇපයේ සිටි ශ්‍රී ලාංකිකයින් තිදෙනෙකු නිදහස්", "News Content": "සෝමාලියානු මුහුදු කොල්ලකරුවන්ගේ ප්‍රාණ ඇපයේ පසු වු ශ්‍රී ලාංකිකයින් තිදෙනෙකු ඇතුළු 11 දෙනෙකු මුදාහැර තිබේ. සෝමාලියානු හොබ්යෝ වරායට ආසන්න ප්‍රදේශයේ දි අදාළ පිරිස මුදාහැර ඇති අතර ඔවුන් කෙන්යාවේ නයිරෝබි නුවර බලා පිටත්ව යාමට නියමිතය. මැලේසියානු ධජය යටතේ පැවති අදාළ නෞකාව 2010 නොවැම්බර් මාසයේ දී කොල්ලකරුවන්ගේ ග්‍රහණයට ලක් වු අතර ඒ වන විට ශ්‍රී ලංකාව, ඉන්දියාව, බංග්ලාදේශය, පාකිස්ථානය සහ ඉරානය යන රටවල පුද්ගලයින් විසි තුන්දෙනෙකු එහි සිට තිබේ. කොල්ලකරුවන් විසින් අමෙරිකානු ඩොලර් මිලියන අටක කප්පමක් ඉල්ලා තිබු අතර අමෙරිකානු ඩොලර් මිලියන එකයි දශම දෙකක මුදලක් ගෙවීමෙන් පසු පාකිස්ථානු ජාතිකයින් පිරිස මුදාහැර තිබු බව වාර්තා වෙයි. ඊයේ(07) මුදාහැරුණු පිරිස වැඩිම කාලයක් කොල්ලකරුවන්ගේ ග්‍රහණයේ සිට මුදාහැරි පිරිස වන අතර ඔවුන් නිදහස් කිරීමට හේතුව පිළිබඳ අනාවරණය වි නොමැති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=43811", "Category": null, "Parent URL": null}