{"Source": "Adaderana", "Timestamp": "September 6, 2016 04:48 pm", "Headline": " ලන්ඩන් ගුවන් තොටුපොළේ සියලු ගුවන් ගමන් තාවකාලිකව නවතියි", "News Content": "ලන්ඩන් ගුවන් තොටුපොළේ සියලු ගුවන් ගමන් තාවකාලිකව නතර කිරීමට එරට ගුවන්තොටුපොළ බලධාරීන් පියවර ගෙන තිබේ.ගුවන් පථය අවහිර කරමින් පිරිසක් විරෝධතාවක නිරත වීම හේතුවෙන් එම ගුවන් ගමන් අත්හිටුවීමට පියවර ගෙන ඇති බව විදෙස් මාධ්‍ය වාර්තා කළේය.කළු ජාතීන්ට සිදුවන ප්‍රචණ්ඩත්වයට විරෝධය පළ කරමින් ඔවුන් විරෝධතාවයේ නිරතව ඇති බව සඳහන්ය.මේ හේතුවෙන් සූරිච්, ජිනීවා සහ ගර්න්සේ ගුවන් ගමන් ද තාවකාලිකව අත්හිටුවා ඇති අතර ගුවන් යාන කිහිපයක් වෙනත් ගුවන් තොටුපොළක් වෙත යොමුකිරීමට ද ලන්ඩන් ගුවන්තොටුපොළ බලධාරීන් පියවර ගෙන තිබේ.කෙසේවෙතත් ගුවන් ගමන් තාවකාලිකව නවතා දැමීම හේතුවෙන් මගීන්ට සිදුවන අපහසුතාවන් සම්බන්ධයෙන් කණගාටුව පළ කරන බව ගුවන්තොටුපොළ මාධ්‍ය ප්‍රකාශකවරයා සඳහන් කර ඇත.", "URL": "https://sinhala.adaderana.lk/news.php?nid=63864", "Category": null, "Parent URL": null}