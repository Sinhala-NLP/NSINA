{"Source": "Adaderana", "Timestamp": "July 7, 2017 12:47 pm", "Headline": " පුද්ගල මළ සිරුරු 2ක් හමුවෙයි", "News Content": "අතුරුදන්ව සිටි පුද්ගලයෙකුගේ මළ සිරුරක් සීගිරිය, රොටවැව ප්‍රදේශයේදී සොයාගෙන තිබේ.අදාළ පුද්ගලයා දින දෙකක පමණ කාලයක සිට අතුරුදන්ව සිට ඇති අතර මළ සිරුර වැව් තාවුල්ලක පස් ගොඩක තිබීයදී සොයා ගත් බව පොලීසිය පැවසුවේය.මියගොස් ඇත්තේ කණ්ඩලම වැව යටතේ වගා කරන කුඹූරුවල ජල පාලකයා ලෙස කටයුතු කළ පුද්ගලයෙකි.ඔහු ගමන් ගත් පාපැදිය වැව ආසන්නයේ තිබීයදී සොයාගෙන තිබේ.මේ අතර පෑලියගොඩ, මාළුවත්ත, පෙතියාගොඩ ප්‍රදේශයේ කැලණි ගඟේ තිබී සොයාගත් නාඳුනන මළ සිරුරක් ජාතික රෝහලේ මෘත ශරීරාගාරයේ තැන්පත් කර ඇති බව පෑලියගොඩ පොලීසිය පැවසුවේය.", "URL": "https://sinhala.adaderana.lk/news.php?nid=74976", "Category": null, "Parent URL": null}