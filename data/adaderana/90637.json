{"Source": "Adaderana", "Timestamp": "June 10, 2018 06:21 am", "Headline": "අතුරුදහන් වූ තැනැත්තන් පිළිබඳ කාර්යාලයේ මීළඟ රැස්වීම ත‍්‍රිකුණාමලයේ දී", "News Content": "තුරුදහන් වූ තැනැත්තන් පිළිබඳ කාර්යාලයේ මීළඟ ප‍්‍රාදේශීය රැස්වීම ජූනි මස13 වන බදාදා දින ත‍්‍රිකුණාමලයේ දී පැවැත්වීමට නියමිතය. ජනතාව සමග මෙම සංවාද වැඩපිළිවෙල මන්නාරම, මාතර හා මුලතිවු යන දිස්ත‍්‍රික්ක මුල් කර ගනිමින් 2018 මැයිමාසයේ දී දියත් කරන ලදී. කොමසාරිස්වරු හත්දෙනාම අතුරුදහන් වූවන්ගේ පවුල්වලසාමාජිකයන්,අතුරුදහන් වූවන් පිළිබඳ කටයුතු කරන සිවිල් සමාජ සංවිධාන සහක‍්‍රියාකාරීන් මෙන්ම ජනමාධ්‍ය සමග ඉදිරි සැලසුම් සහ ක‍්‍රමවේදයන් පිළිබඳව අදහස්හුවමාරු කර ගැනීමත් අතුරුදහන් වූ තැනැත්තන් පිළිබඳ කාර්යාලයේ ව්‍යුහය හාමෙහෙයුම් කටයුතුවලට ජනතාවගේ යෝජනා ඇතුළත් කිරීමට ඒ සම්බන්ධයෙන් ජනතාඅඳහස් විමසීමත් අපේක්ෂා කෙරේ. මෙම රැස්වීම ත‍්‍රිකුණාමලයේ හින්දු සංස්කෘතික ශාලාවේ (ඇතුළ් වරාය පාරෙහිපිහිටි ආණ්ඩුකාරවර කාර්යාලය ඉදිරිපිට) දී පැවැත්වේ.", "URL": "https://sinhala.adaderana.lk/news.php?nid=90637", "Category": null, "Parent URL": null}