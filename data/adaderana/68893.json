{"Source": "Adaderana", "Timestamp": "January 31, 2017 03:40 pm", "Headline": " වැවක් සමඟ ගමක්-ව්‍යාපෘතිය ඇරඹෙයි ", "News Content": "ධීවර අමාත්‍යාංශය විසින් ධීවර ගම්මානවල යටිතල පහසුකම් සංවර්ධනය සඳහා ආරම්භ කර ඇති ‘‘වැවක් සමඟ ගමක්“ සංවර්ධන ව්‍යාපෘතිය නැගෙනහිර පළාත තුළ ක්‍රියාත්මක කර තිබේ. පසුගිය දින දෙක තුළ එම වැඩසටහන කන්තලේ, ත්‍රිකුණාමලය, වාලච්චේන, වෙල්ලාවලි, පුළුකුණාව, කල්මුණේ ඇතුළු ප්‍රදේශවල ආරම්භ වූ බවයි ධීවර අමාත්‍යංශය සඳහන් කළේය. එහිදී ධීවර අමාත්‍ය මහින්ද අමරවීර මහතා විසින් ධීවරයින් සඳහා අවශ්‍ය ධීවර ආම්පන්න බෙදා දීම ද සිදුකර තිබේ. ‘‘වැවක් සමඟ ගමක්“ සංවර්ධන ව්‍යාපෘතිය කන්තලේ ප්‍ර දේශයේ දී ආරම්භ කිරීමේ අවස්ථාවට එක්වෙමින් ධීවර අමාත්‍ය මහින්ද අමරවීර මහතා සඳහන් කළේ 2020 වසර වන විට ශ්‍රී ලංකාවේ ප්‍රධාන අපනයන ආදායම් මාර්ග අතරට ධීවර කර්මාන්තය ගෙන ඒම රජයේ ඉලක්කය වී ඇති බවයි.", "URL": "https://sinhala.adaderana.lk/news.php?nid=68893", "Category": null, "Parent URL": null}