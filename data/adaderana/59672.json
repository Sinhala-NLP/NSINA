{"Source": "Adaderana", "Timestamp": "April 30, 2016 04:46 pm", "Headline": "හෙට දක්ෂිණ අධිවේගයේ නොමිලේ යන්න අවසරයි!", "News Content": "(update)<br><br>හෙට උදෑසන 6 සිට මධ්‍යම රාත්‍රී 12 දක්වා දක්ෂිණ අධිවේගී මාර්ගයේ ගමන් ගන්නා වාහන සඳහා කිසිඳු අය කිරීමක් නොකරන බව මාර්ග සංවර්ධන අධිකාරියේ සභාපති පවසයි. මැයි දින රැළි සඳහා දක්ෂිණ අධිවේගී මාර්ගය භාවිතා කරන රථ වාහන සඳහා විශේෂ වැඩපිළිවෙළක් ක්‍රියාත්මක කිරීමට පියවර ගෙන ඇති බව දක්ෂිණ අධිවේගී මාර්ගයේ නඩත්තු හා කළමණාකරන අධ්‍යක්ෂ එස්.ඕපනායක මහතා පවසයි.හෙට(01) දිනය තුළ විශාල බස් රථ සංඛ්‍යාවක් දක්ෂිණ අධිවේගී මාර්ගය භාවිතා කරනු ඇති බව ඒ මහතා සඳහන් කළේය.එම නිසා පිටවීමේ ස්ථානවල අතිරේක දොරටු ස්ථාපිත කිරීමට හෝ බස් රථ සඳහා පිටවීමේ දොරටු වෙන් කිරීමට තීරණය කර ඇති බව ඒ මහතා සඳහන් කළේය.වාහන තදබදය අවම කර ගැනීම සඳහා අවශ්‍ය පියවර ගෙන ඇති බව සඳහන් කරන ඒ මහතා මාර්ග නීති උල්ලංඝණය නොකර දක්ෂීන අධිවේගී මාර්ගයේ රථ වාහන ධාවනය කරන ලෙසද රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=59672", "Category": null, "Parent URL": null}