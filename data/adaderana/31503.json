{"Source": "Adaderana", "Timestamp": "February 10, 2013 12:40 pm", "Headline": "ශ්‍රී ලංකා කාන්තා කණ්ඩායම 131ට සීමාවෙයි", "News Content": "කාන්තා ලෝක කුසලාන ක්‍රිකට් තරගාවලියේ ශ‍්‍රී ලංකාව සහ ඕස්ටේ‍්‍රලියාව අතර අද (10) පැවැත්වෙන තරගයේදී මුලින් පන්දුවට පහර දුන් ශ‍්‍රී ලංකා කණ්ඩායම පන්දුවාර 45.2කදී සියලුදෙනා ලකුණු 131ට දැවී ගියේය. ශ‍්‍රී ලංකා කණ්ඩායම වෙනුවෙන් දීපිකා රසාංගිකා ලකුණු 43ක් ලබා ගත් අතර සෙසු ක්‍රීඩිකාවන්ට වැඩි ලකුණු සංඛ්‍යාවක් ලබා ගැනීමට හැකි වුයේ නැත. මීළඟ වටයට යාම සඳහා ශ්‍රී ලංකා කාන්තා කණ්ඩායමට මෙම තරගය ජය ගැනීම ඉතා වැදගත්ය. සුපිරි 06 වටයේ මුල් තරගය නවසීලන්තය හමුවේ ශ‍්‍රී ලංකා කාන්තා කණ්ඩායම පරාජයට පත්විය. ඔස්ට්‍රේලියා කාන්තා කණ්ඩායම තවමත් මෙම තරගාවලියේ අපරාජිත කණ්ඩායම බවට පත්ව සිටියි.", "URL": "https://sinhala.adaderana.lk/news.php?nid=31503", "Category": null, "Parent URL": null}