{"Source": "Adaderana", "Timestamp": "August 3, 2019 10:32 am", "Headline": "රථ 3ක් ගැටී සිදුවු අනතුරින් අයෙක් මරුට-2ක් රෝහලට", "News Content": "වාරියපොල පොලිස් වසමේ වාරියපොල කුරුණෑගල මාර්ගයේ ඉමියන්ගොඩ හන්දිය අසළදී එකම දිශාවට ධාවනය වු යතුරු පැදියක් හා මෝටර් රථයක් ගැටී අනතුරුව මෝටර් රථය ප්‍රතිවිරුද්ධ දිශාවෙන් පැමිණි බස් රථයක ගැටී අනතුරක් සිදුව ඇත. ඊයේ (02) රාත්‍රියේ මෙම අනතුර සිදුව ඇති අතර අනතුරින් බරපතළ තුවාල ලැබු යතුරු පැදිකරු පසුපස ගමන්ගත් කාන්තාව හා කාර් රථයේ රියදුරු රෝහල්ගත කිරීමෙන් පසුව යතුරුපැදිකරු මිය ගොස් ඇත. මරණයට පත්ව ඇත්තේ වයස අවුරුදු 39ක් වු වාරියපොල පදිංචි අයෙකි. වාරියපොල පොලීසිය සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=115623", "Category": null, "Parent URL": null}