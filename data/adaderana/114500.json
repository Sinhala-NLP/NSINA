{"Source": "Adaderana", "Timestamp": "July 19, 2019 01:19 pm", "Headline": "ඉන්දීය-මාලදිවයින් මුහුදු ප්‍රදේශ දෙසට ධීවර යාත්‍රා 44ක් ගසාගෙන යයි", "News Content": "අයහපත් කාලගුණ තත්ත්වය හේතුවෙන් ධීවර කටයුතු සඳහා පිටත්ව ගිය බහුදින ධීවර යාත්‍රා 44ක් ඉන්දීය හා මාලදිවයින් මුහුදු ප්‍රදේශ දෙසට ගසාගෙන ගොස් ඇති බවට තොරතුරු ලැබී ඇති බව ධීවර අමාත්‍යංශය පවසයි. ඉන්දීය මුහුදු ප්‍රදේශයට බහුදින ධීවර යාත්‍රා 14ක් සහ මාලදිවයින් මුහුදු ප්‍රදේශයට යාත්‍රා 30ක් ගසාගෙන ගොස් ඇති බව එම අමාත්‍යංශයේ ප්‍රකාශිකාවක සඳහන් කළේය. ඒ අනුව ධීවර අමාත්‍යංශය විසින් මේ සම්බන්ධයෙන් අදාළ රටවල විදේශ කටයුතු අමාත්‍යංශය දැනුවත් කර එම ධීවරයින්ගේ ආරක්ෂාව තහවුරු කරන ලෙස ඉල්ලීම් සිදුකර ඇති බව ඇය සඳහන් කළේය.", "URL": "https://sinhala.adaderana.lk/news.php?nid=114500", "Category": null, "Parent URL": null}