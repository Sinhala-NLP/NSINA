{"Source": "Adaderana", "Timestamp": "August 5, 2016 02:31 pm", "Headline": "ලෙඩට දුන්න බෙහෙත මතට විකුණලා", "News Content": "වකුගඩු රෝගීන්ට නොමිලේ ලබාදෙන වේදනානාශක ඖෂධයක් මත්ද්‍රව්‍ය භාවිතයට ඇබ්බැහිවූවන්ට මුදලට අලෙවි කළ අනුරාධපුර ශික්ෂණ රෝහලේ කණිෂ්ඨ සේවකයෙකු අත්අඩංගුවට ගෙන තිබේ.එම රෝහලේ වකුගඩු ප්‍රතිකාර ඒකකයේ කණිෂ්ඨ සේවකයෙකු මෙලෙස අත්අඩංගුවට ගෙන ඇති බව සඳහන්ය.අදාළ පුද්ගලයා විසින් මෙම වේදනානාශක ඖෂධ පෙති රෝහලෙන් සොරකම් කර මත්ද්‍රව්‍ය භාවිතයට ඇබ්බැහිවූවන්ට මුදලට අලෙවි කිරීමේ ජාවාරමක නිරත වන බවට අනුරාධපුර පොලිසියට තොරතුරු ලැබී තිබුණි.ඒ අනුව පොලිසිය උපාය දූතයෙකු යොදවා මේ සම්බන්ධයෙන් විමර්ශනයක් ආරම්භ කළ අතර අදාළ ඖෂධ පෙති 40ක් රුපියල් 3200ක මුදලකට අලෙවි කිරීමට උත්සහ කිරීමේදී සැකකරු අත්අඩංගුවට ගෙන තිබේ.57 හැවිරිදි මෙම සැකකරු කහටගස්දිගිලිය ප්‍රදේශයේ පදිංචිකරුවෙකු වන අතර ඔහු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=62790", "Category": null, "Parent URL": null}