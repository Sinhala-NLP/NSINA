{"Source": "Adaderana", "Timestamp": "May 30, 2013 08:40 am", "Headline": " දැන් වාහන ගෙන්වීමේදී බදු ක්‍රමය සරලයි", "News Content": "මෙරටට වාහන ආනයනය කිරීමේදී සරල බදු ක්‍රමයක් හඳුන්වා දීමට රේගු දෙපාර්තමේන්තුව තීරණය කර තිබේ. ලංකා වාහන ආනයනකරුවන්ගේ සංගමය හා ඒකාබද්ධව මෙම වැඩපිළිවෙල ලබන 31 වන දින සිට ක්‍රියාත්මක කරන බව රේගු අධ්‍යක්ෂ ජෙනරාල් ජගත් විජේවීර මහතා සඳහන් කළේය. මෙම නව වැඩපිළිවෙලට අනුව වාහනයක් ආනයනය කිරීමට පෙර ඒ සඳහා වැය වන මුදල් ප්‍රමාණය ලෝකයේ ඕනෑම තැනක සිට නිශ්චිතව අනාවරණය කරගත හැකි බව ජගත් විජේවීර මහතා පවසයි. මීට ප්‍රථම බදු මුදල් වෙනස්වීමේදී වාහන ආනයනකරුවන්, රේගුවට චෝදනා කළ බවත්,රේගුව ,වාහන ආනයනකරුවන්ට චෝදනා කළ බවත් ඔහු කියා සිටියේය. එබැවින් මින් ඉදිරියට එවැනි ගැටලු ඇති නොවී කටයුතු කළ හැකිවන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=34480", "Category": null, "Parent URL": null}