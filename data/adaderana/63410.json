{"Source": "Adaderana", "Timestamp": "August 24, 2016 03:19 pm", "Headline": "දේපළ සොරෙක් පිළියන්දලදී අත්අඩංගුවට", "News Content": "නිවෙස් බිඳ දේපළ සොරාගැනීමේ නිරත වූ පුද්ගලයෙකු පිළියන්දල, මඩපාත ප්‍රදේශයේ දී අත්අඩංගුවට ගෙන තිබේ.පිළියන්දල පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය.අත්අඩංගුවට ගන්නා අවස්ථාවේ සැකකරු සතුව තිබී සොරාගන්නා ලද ලැප්ටොප් පරිගණයක්, ජංගම දුරකථන දෙකක්, රන්මාල, රන්මුදු, අත්පළඳනා සහ රීදි වළළු කිහිපයක් පොලීසිය භාරයට ගෙන තිබේ.මෙලෙස අත්අඩංගුවට ගෙන ඇත්තේ පිළියන්දල ප්‍රදේශයේ පදිංචි 40 හැවිරිදි පුද්ගලයෙකු බව පොලීසිය පැවසුවේය.ඔහු කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පිළියන්දල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63410", "Category": null, "Parent URL": null}