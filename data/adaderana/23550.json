{"Source": "Adaderana", "Timestamp": "April 16, 2012 02:20 pm", "Headline": "තද සුළඟින් පුත්තලමේ නිවාස 19 ට හානි", "News Content": "පුත්තලම, කොට්ටච්චිය සහ තබ්බෝව ප්‍රදේශය හරහා හමාගිය තද සුළඟින් නිවාස සහ ගොඩනැගිලි කිහිපයකට හානි සිදුවී තිබේ. ඊයේ(15) රාත්‍රීයේ හමා ගිය මෙම සුළිගින් ගොඩනැගිලි සහ නිවාස 19 ට පමණ හානි සිදු වී ඇති බව අද දෙරණ වාර්තාකරු සඳහන් කරයි. මෙම සුළඟින් වෙළඳසැල් 6 ට සහ නිවාස 9 ක වහලය සම්පූර්ණයෙන්ම ගැලවී ගොස් ඇති බව පුත්තලම ආපදා කළමනාකරණ මධ්‍යස්ථානය පවසයි. ඉකුත් 14 වැනි දින ද මෙලෙස එම ප්‍රදේශ‍යට දැඩි සුළඟක් පැවති බව අද දෙරණ වාර්තාකරු සඳහන් කළේය. ප්‍රදේශයට මේ දිනවල ඇද හැලෙන අධික වර්ෂාව සමඟ මෙම තත්ත්වය උද්ගත වී තිබේ.", "URL": "https://sinhala.adaderana.lk/news.php?nid=23550", "Category": null, "Parent URL": null}