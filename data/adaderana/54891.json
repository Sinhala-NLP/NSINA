{"Source": "Adaderana", "Timestamp": "November 5, 2015 08:49 am", "Headline": "අසූචී මිශ්‍ර කරවල තොගයක් විනාශ කරයි", "News Content": "මෝදර ප්‍රදේශයේ තිබූ අසූචි මිශ්‍ර කරවල තොගයක් කොළඹ සෞඛ්‍ය වෛද්‍ය නිලධාරී කාර්යාලයේ මෙහෙයවීමෙන් විනාශ කර තිබේ.කොළඹ ප්‍රධාන සෞඛ්‍ය වෛද්‍ය නිලධාරී රුවන් විජයමුණි මහතා සඳහන් කළේ ලැබුණූ තොරතුරකට අනුව සිදුකළ වැටලීමකදී මෙම කරවල තොගය සොයාගත් බවයි.එහිදී රුපියල් ලක්ෂ 10කට අධික කරවල තොගයක් විනාශ කිරීමට පියවර ගත් බව රුවන් විජයමුණි මහතා පැවසීය.", "URL": "https://sinhala.adaderana.lk/news.php?nid=54891", "Category": null, "Parent URL": null}