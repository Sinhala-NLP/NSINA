{"Source": "Adaderana", "Timestamp": "November 11, 2018 05:07 pm", "Headline": "ජල්තර ඝාතනයේ තවත් සැකකරුවන් දෙන්නෙක් මාට්ටූ ", "News Content": "හංවැල්ල, ජල්තර ප්‍රදේශයේදී පුද්ගලයෙකු තියුණු ආයුධවලින් පහරදී වෙඩි තබා ඝාතනය කිරීමේ සිද්ධියට සම්බන්ධ තවත් සැකකරුවන් දෙදෙනෙකු අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිළධාරින් විසින් සිදු කළ වැටලීමකදී රත්නපුර, පොම්පකැළේ ප්‍රදේශයේදී කඩු 03ක් සහ ත්‍රීරෝද රථයක් සමග අදාල සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුවන් රණාල ප්‍රදේශයේ පදිංචි 19 හැවිරිදි සහ 24 හැවිරිදි තරුණයින් දෙදෙනෙකු බව වාර්තා වෙයි. මෙම ඝාතනය සම්බන්ධයෙන් මීට පෙරද සැකකරුවන් කිහිප දෙනෙකු අත්අඩංගුවට ගෙන ඇති අතර දැනට බන්ධනාගාර ගතව සිටින මෙලන් මාඹුලගේ නොහොත් ඌරු ජුවා නමැති සංවිධානාත්මක අපරාධකරු විසින් මෙම ඝාතනය සැලසුම් කර ඇති බවට ද අනාවරණය වී ඇති බව පොලිසිය පැවසීය.", "URL": "https://sinhala.adaderana.lk/news.php?nid=99060", "Category": null, "Parent URL": null}