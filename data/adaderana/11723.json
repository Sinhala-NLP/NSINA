{"Source": "Adaderana", "Timestamp": "October 25, 2010 12:43 pm", "Headline": "නාවික හමුදාපති ඉන්දියාවේ සංචාරයක නිරතවෙයි", "News Content": "ශ්‍රි ලංකා නාවික හමුදාපති වයිස් අද්මිරාල් තිසර සමරසිංහ මහතා මේ දිනවල ඉන්දියාවේ සංචාරයක නිරත වී සිටියි. ඉන්දීය නාවික හමුදාපති අද්මිරාල් නිර්මාල් වර්මා මහතාගේ ආරාධනයකට අනූව නාවික හමුදාපතිවරයා පසුගිය 19 වැනිදා මෙම සංචාරය ආරම්භ කළේය. දෙරට අතර නාවික සහ ආරක්ෂක සහ‍යෝගීතාව සම්බන්ධයෙන් මෙම සංචාරය වැදගත් සංධිස්ථානයක් වනු ඇති බව වාර්තා වේ. නාවික හමුදාපතිවරයා මේ වන විට ඉන්දීය ආරක්ෂක අමාත්‍යවරයා ඇතුළු ආරක්ෂක ප්‍රධානීන් කිහිපදෙනෙකු සමග සාකච්ඡා කර තිබේ.", "URL": "https://sinhala.adaderana.lk/news.php?nid=11723", "Category": null, "Parent URL": null}