{"Source": "Adaderana", "Timestamp": "August 20, 2016 10:32 am", "Headline": "  ප්‍රමිතියක් නැත්නම් ප්ලාස්ටික් බෝතලය විසිවෙයි", "News Content": "පානීය ජලය ඇසුරුම් කරන ප්ලාස්ටික් බෝතල් සඳහා ප්‍රමිති සහතික ලබාගැනීම අනිවාර්ය කරන බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි.සැප්තැම්බර් පළමු වනදා සිට එය අනිවාර්ය කරන බව ඔහු පෙන්වා දෙයි.ප්‍රමිති සහතිකය නොමැතිව ජල බෝතල් අලෙවි කරන්නන්ට එරෙහිව නීතිමය පියවර ගන්නා බවද අමාත්‍යවරයා ප්‍රකාශ කර තිබේ.ඒ අනුව පානීය ජල ඇසුරුම් සඳහා නිෂ්පාදනය කෙරෙන බෝතල් සඳහා ප්‍රතිචක්‍රීකරණය කළ අමුද්‍රව්‍ය අනුමත ප්‍රමාණය ඉක්මවා යොදාගැනීමත්, නිසි ක්‍රමවේදයෙන් තොරව නිෂ්පාදනය කිරීමත් හේතුවෙන් බෝතල්වල ප්‍රමිතිය පිළිබඳව ගැටළු මතුවී ඇති බව රිෂාඩ් බදියුදීන් අමාත්‍යවරයා පවසයි.", "URL": "https://sinhala.adaderana.lk/news.php?nid=63254", "Category": null, "Parent URL": null}