{"Source": "Adaderana", "Timestamp": "January 25, 2013 11:14 am", "Headline": "ජයසූරිය එයි! අසන්ත යයි?", "News Content": "ශ්‍රී ලංකා ක‍්‍රිකට් නව තේරීම් කමිටුවේ සභාපති ධූරය සඳහා හිටපු ක‍්‍රිකට් නායක මෙන්ම වත්මන් පාර්ලිමේන්තු මන්ත්‍රී සනත් ජයසූරිය මහතා පත්කිරීමට නියමිත බව වාර්තා වේ. නව තේරීම් කමිටුවට අදාළව 11 දෙනෙකුගෙන් යුත් ලැයිස්තුවක් ඊයේ (25) පස්වරුවේ ක‍්‍රිඩා අමාත්‍ය මහින්දානන්ද අලුත්ගමගේ මහතා වෙත වෙත භාරදී තිබේ. ඒ අනුව අමාත්‍යවරයා විසින් නව තේරීම් කමිටුව සඳහා 05 දෙනෙකු තෝරා ගැනෙනු ඇත. ක්‍රීඩා අමාත්‍යවරයා වෙත යොමු කළ 11 දෙනාගෙන් යුත් ලැයිස්තුවට සනත් ජයසූරියගේ නම ද ඇතුළත්ව ඇතැයි වාර්තා විය. වත්මන් ක‍්‍රිකට් තේරීම් කමිටුවේ නිල කාලය ද දෙසැම්බර් මාසයෙන් අවසන් විය. එකී කමිටුවේ සභාපතිධූරය දැරුවේ අසන්ත ද මෙල් මහතායි. කෙසේ වෙතත් වත්මන් ක‍්‍රිකට් තේරීම් කමිටුවේ තීරණ පිළිබඳ ගැන බොහෝ දෙනාගේ කතා බහට ලක්ව ඇති අතර ඊට ආසන්නතම සිදුවීම වුයේ ඔස්ට්‍රේලියාව හමුවේ ශ්‍රී ලංකාව ටෙස්ට් තරගාවලිය 3ට 0ක් ලෙස පරාජය වීමයි.", "URL": "https://sinhala.adaderana.lk/news.php?nid=31060", "Category": null, "Parent URL": null}