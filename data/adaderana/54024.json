{"Source": "Adaderana", "Timestamp": "September 23, 2015 10:30 am", "Headline": " නි.පොලිස්පති 30 තෙක් යළි රිමාන්ඩ්", "News Content": "නිධන් හෑරීමේ චෝදනාවක් සම්බන්ධයෙන් අත්අඩංගුවට ගෙන සිටින වව්නියාව හිටපු නියෝජ්‍ය පොලිස්පති යූ.කේ දිසානායක මහතා ලබන 30 වන දින දක්වා යළි රක්ෂිත බන්ධනාගාර ගත කර තිබේ.සැකකරු අද (23) වව්නියාව මහේස්ත්‍රාත් අධිකරණය හමුවට පැමිණවීමෙන් පසු මෙලෙස යළි රක්ෂිත බන්ධනාගාර ගත කළ බව අද දෙරණ වාර්තාකරු පවසයි.වව්නියාව, කුඩාකච්චකොඩිය ප්‍රදේශයේ නිධන් හෑ‍රීමේ සිද්ධියකට චෝදනා ලැබ සිටි සැකකාර නි.පොලිස්පතිවරයා පසුගියදා නීතිඥයෙකු මාර්ගයෙන් කොළඹ අපරාධ විමර්ශන ඒකකයට බාරවිය.එයින් අනතුරුව කොළඹ, කොටුව මහෙස්ත්‍රාත් අධිකරණය වෙත ඉදිරිපත් කිරීමෙන් පසු අද (23) වන දින දක්වා රක්ෂිත බන්ධනාගාර ගත කරන ලෙස නියෝග කෙරුණු අතර අද දිනයේ වව්නියාව අධිකරණය වෙත ඉදිරිපත් කරන ලෙස නියෝග කර තිබිණි.", "URL": "https://sinhala.adaderana.lk/news.php?nid=54024", "Category": null, "Parent URL": null}