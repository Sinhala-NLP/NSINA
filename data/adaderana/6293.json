{"Source": "Adaderana", "Timestamp": "January 28, 2010 08:29 am", "Headline": "අද පාසල් යළි ආරම්භ වේ", "News Content": "ජනාධිපතිවරණය හේතුවෙන් දිවයින පුරා වසා දමා තිබු පාසල් අද යළි ආරම්භ වේ. පාසල් කටයුතු සාමාන්‍ය පරිදි පවත්වාගෙන යාම සදහා විදුහල්පතිවරුන් මෙන්ම ගුරුවන්ද අද දිනයේ පැමිණෙනු ඇති බව අධ්‍යාපන අමාත්‍යාංශයේ ලේකම් නිමල් බණ්ඩාර මහතා සදහන් කලේය. ජනාධිපතිවරණය හේතුවෙන් පසුගිය 25 , 26 , 27 යන දිනවල නිවාඩු ලබා දීමට අධ්‍යාපන අමාත්‍යාංශය තීරණය කර තිබුණි.", "URL": "https://sinhala.adaderana.lk/news.php?nid=6293", "Category": null, "Parent URL": null}