{"Source": "Adaderana", "Timestamp": "October 29, 2017 07:33 am", "Headline": "වෙඩි වරුසාවක් - 4ක් අවසන් ගම‍නේ - 1ට තුවාලයි", "News Content": "කොස්ගොඩ ප්‍රදේශයේ සිදුවූ වෙඩි තැබීම් තුනකින් පුද්ගලයින් සිව් දෙනෙකු මියගොස් තිබේ. කොස්ගොඩ - යුදපිටිය - කුරුදුගම්පියස - මැණික් ගම්මානය යන ප්‍රදේශවල මෙම වෙඩි තැබීම් සිදුව ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. යතුරුපැදි දෙකකින් පැමිණි තුවක්කුකරුවන් සිව් දෙනෙකු මෙම වෙඩි තැබීම් සිදුකර ඇති බවට පොලීසිය විසින් අනාවරණය කරගෙන තිබේ. මියගිය පිරිස අතර 13 හැවිරිදි පාසල් ශිෂයෙකු ද සිටින බව පොලිස් මාධ්‍ය ප්‍රකාශක රුවන් ගුණසේකර මහතා සඳහන් කළේය. ඊට අමතරව 21හැවිරිදි , 38 හැවිරිදි සහ 50 හැවිරිදි පුද්ගලයින් තිදෙනෙකු සිදුවු වෙඩි තැබීම්වලින් මියගොස් තිබේ. සිදුවූ වෙඩි තැබීම්වලින් තවත් පිරිමි දරුවෙකු තුවාල ලබා ප්‍රතිකාර සඳහා බලපිටිය රෝහලට ඇතුළත් කර ඇති බව පොලීසිය සඳහන් කළේය. කොස්ගොඩ පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබෙයි.", "URL": "https://sinhala.adaderana.lk/news.php?nid=79247", "Category": null, "Parent URL": null}