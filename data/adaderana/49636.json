{"Source": "Adaderana", "Timestamp": "February 27, 2015 05:27 pm", "Headline": "ධීවරයින් 86 දෙනා ගත්තේ අපේ සීමාවේදී - ඉන්දියාවෙන් චෝදනාවක්", "News Content": "මෙරට නාවික හමුදාව විසින් ඊයේ රාත්‍රී අත්අඩංගුවට ගනු ලැබූ ඉන්දීය ධීවරයින් 86දෙනා අත්අඩංගුවට ගෙන ඇත්තේ ඉන්දීය මුහුදු සීමාවේදී බව එරට පී. එම්. කේ පක්ෂය චෝදනා කරයි.එම ධීවරයින් පිරිස බෙංගාල බොක්කට ආසන්න කොඩියාකරයි මුහුදු ප්‍රදේශයේදී අත්අඩංගුවට ගෙන ඇති බව ඔවුන් පවසයි.මෙවැනි අත්අඩංගුවට ගැනීම් මඟින් දෙරට අතර පවතින ද්වී පාර්ශවික සබඳතාවලට බලපෑමක් සිදුවිය හැකි බව එම පක්ෂයේ ආරම්භක නායක එස් රාමදෝස් ප්‍රකාශකර ඇත.කෙසේ වෙතත් නාවික හමුදා මාධ්‍ය ප්‍රකාශක කමාන්ඩර් ඉන්දික සිල්වා මහතා සඳහන් කළේ එම ධීවරයින් මුලතිව් ප්‍රදේශයට නැගෙනහිරින් වූ මුහුදේදී අත්අඩංගුවට ගත් බවයි.", "URL": "https://sinhala.adaderana.lk/news.php?nid=49636", "Category": null, "Parent URL": null}