{"Source": "Adaderana", "Timestamp": "August 17, 2016 06:13 pm", "Headline": "  ගවයින් සොරකමේ ගිය 6ක් දැලේ", "News Content": "රුපියල් 450,000ක් වටිනා ගවයින් 06 දෙනෙකු සොරකම් කරගෙන ගොස් රඳවාගෙන සිටි බව කියන සැකකරුවන් දෙදෙනෙකු ආණමඩුව පොලීසිය විසින් අත්අඩංගුවට ගෙන තිබේ.තම ගෙවත්තේ ගාල් කර සිටි ගවයින් 06 දෙනෙකු කිසියම් අයෙකු විසින් සොරකම් කර ඇති බව ආණමඩුව - ඌරියාවේ පදිංචිකරුවෙකු ආණමඩුව පොලීසියට පැමිණිළි කරමින් සඳහන් කර ඇත.ලද පැමිණිල්ලට අනුව විමර්ශන කටයුතු සිදු කර ඇති ආණමඩුව පොලීසියේ නිලධාරීන් කරුවලගස්වැව, මහකෝන්වැව ප්‍රදේශයේ වත්තක ගාල් කර සිටි ගවයින් 06 දෙනාව සොයා ගෙන ඇත.ගවයින් සොරකම් කළ බව කියන සැකකරුවන් දෙදෙනෙකුවද පොලීසිය විසින් අත්අඩංගුවට ගෙන ඇත.එක් සැකකරුවෙකු කරුවලගස්වැව - මහකෝන්වැව පදිංචිකරුවෙකු වන අතර අනෙක් සැකකරු ආණමඩුව - ඌරියාවේ පදිංචිකරුවෙකි.සැකකරුවන් දෙදෙනා සහ ගවයින් ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=63161", "Category": null, "Parent URL": null}