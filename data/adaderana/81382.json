{"Source": "Adaderana", "Timestamp": "December 12, 2017 08:55 am", "Headline": " ඔක්කොම පක්ෂවලට ජනතාවගේ ගැටළු විසදන්න බැරි වුණා", "News Content": "මෙතෙක් රට පාලනය කළ සියලු දේශපාලන පක්ෂ රටේ ජනතාවගේ ගැටළු විසදීමට අපොහොසත් වී ඇති බව ජනතා විමුක්ති පෙරමුණ පවසයි. එම පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසන්නේ එම දේශපාලන පක්ෂවලට රටේ ගැටළු විසදීමට අවශ්‍යතාවක් නොමැති බවයි. පොළොන්නරුව මැදිරිගිය ප්‍රදේශයේ පැවති ජනහමුවකට එක්වෙමින් අනුර කුමාර දිසානායක මන්ත්‍රීවරයා මෙම අදහස් පළ කළේය. මේ අතර මෙවර පළාත් පාලන මැතිවරණයේ දී ජනතාව නිරවැරදි තීන්දුවක් ගත යුතුව ඇති බව වාරිමාර්ග අමාත්‍ය විජිත් විජයමුණි සොයිසා මහතා සඳහන් කළේය.", "URL": "https://sinhala.adaderana.lk/news.php?nid=81382", "Category": null, "Parent URL": null}