{"Source": "Adaderana", "Timestamp": "November 6, 2012 08:13 am", "Headline": "ඉදිරියේ දී ඕන තැන්වලට විතරක් වැස්ස දෙනවා", "News Content": "නවීන තාක්ෂණය යොදාගෙන අවශ්‍ය ප්‍රදේශවලට පමණක් වර්ෂාව ලබාගැනීමට ඉදිරියේ දී කටයුතු කරන බව ආපදා කළමනාකරණ අමාත්‍ය මහින්ද අමරවීර මහතා පවසයි. ඒ සඳහා මේ වන විටත් චීනය සමඟ සාකච්ඡා කරමින් සිටින බව අමාත්‍යවරයා පෙන්වාදෙයි. හම්බන්තොට ප්‍රදේශයේ පැවති උත්සවයකට එක්වෙමින් මහින්ද අමරවීර මහතා මෙම අදහස් පළ කළේය. පීඩාවට පත් ජනතාවට ලබාදෙන සහන වංචා කරන රාජ්‍ය නිලධාරීන් පිළිබඳව සොයා බැලීම සඳහා විශේෂ ඒකකයක් පිහිටුවීමට ද කටයුතු කරන බව අමාත්‍යවරයා එහිදී වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=28935", "Category": null, "Parent URL": null}