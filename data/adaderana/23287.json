{"Source": "Adaderana", "Timestamp": "April 4, 2012 02:25 pm", "Headline": " කෝවිල අසළදී තරුණයෙක් ඝාතනය කරලා-පොලිස් පරීක්ෂණ ඇරඹෙයි", "News Content": "වව්නියාව පොලිස් බලප්‍රදේශයේ කුමාන්කුලම් පුල්ලයාර් කෝවිල අසලදී තියුණු ආයුධයකින් කපා කොටා පුද්ගලයකු ඝාතනය කිරීමක් සම්බන්ධව වවිනියාව පොලීසිය විමර්ශන ආරම්භ කර තිබේ. ඉකුත් 03 වන දින අලුයම පුල්ලයාර් කෝවිල අසල ශ‍්‍රී තිර්තන් ක‍්‍රීඩාපිටියේදී මිතුරන් කිහිපදෙනෙකු මත්පැන් පානය කරමින් සිටි වග කියැවෙයි. එම අවස්ථාවේ යතුරුපැදියකින් එම ස්ථානයට පැමිණි දෙදෙනෙකුගෙන් පසු පැදිකරු විසින් මෙම අපරාධය සිදු කර ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 26 ක් වූ සදානන්දන් කිරිබාකරන් නොහොත් මුහුදන් නැමැති කන්දපුරම්,වව්නියාව ප‍්‍රදේශයේ පදිංචිකරුවෙකි. සැකකරුවන් මෙතෙක් අත් අඩංගුවට ගෙන නැති අතර වව්නියාව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23287", "Category": null, "Parent URL": null}