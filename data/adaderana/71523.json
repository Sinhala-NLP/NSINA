{"Source": "Adaderana", "Timestamp": "March 30, 2017 08:59 am", "Headline": "පොලිස්පතිට වෛද්‍ය සභාවෙන් ඉල්ලීමක් ", "News Content": "වෛද්‍ය සභාවේ නිළධාරීන්ට දැනට වසර කිහිපයක සිට එල්ල වන තර්ජන පිළිබඳව නිසි පරීක්ෂණයක් සිදුකර ඊට සම්බන්ධ පුද්ගලයින් නීතිය හමුවට පමුණුවන ලෙස වෛද්‍ය සභාව පොලිස්පතිවරයාගෙන් ඉල්ලීමක් කර තිබේ. වෛද්‍ය සභාවේ ජ්‍යේෂ්ට නිළධාරීන්ට බොහෝ අවස්ථාවලදී මැර ප්‍රහාර එල්ල වී ඇති බව වෛද්‍ය සභාව පවසයි. මේ සම්බන්ධයෙන් අදාළ පොලිස් ස්ථානවල පැමිණිලි සිදුකර පොලිස්පතිවරයා වෙත ලිඛිත වාර්තාවක් ලබාදීමට පියවර ගෙන ඇති බවද වෛද්‍ය සභාව සඳහන් කරයි. එහෙත් මේ දක්වාත් ඊට අවශ්‍ය ක්‍රියාමාර්ග ගෙන නොමැති බව වෛද්‍ය සභාවේ පැවති මාධ්‍ය හමුවකට එක්වෙමින් එහි සාමාජික වෛද්‍ය උපුල් ගුණසේකර මහතා සඳහන් කළේ ය. මෙහිදී වැඩිදුරටත් අදහස් දැක්වූ වෛද්‍ය උපුල් ගුණසේකර මහතා සඳහන් කලේ පෞද්ගලික වෛද්‍ය විද්‍යාලවල ගැටළුව ඇති වූ සෑම අවස්ථාවකදීම වෛද්‍ය සභාවේ නිළධාරීන් මෙම ප්‍රහාරවලට ලක්ව ඇති බවයි.", "URL": "https://sinhala.adaderana.lk/news.php?nid=71523", "Category": null, "Parent URL": null}