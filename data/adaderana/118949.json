{"Source": "Adaderana", "Timestamp": "September 12, 2019 02:47 pm", "Headline": "පාසලේදි බිම ඇද වැටුණු සිසුවා රෝහලේදි මිය යයි", "News Content": "දඹුල්ල වීර මොහාන් ජයමහ විද්‍යාලයේ නවවන වසරේ ඉගෙනුම ලබන සිසුවෙකු පාසැල් ක්‍රීඩාංගනය තුල මිතුරන් සමඟ සෙල්ලම කරමින් සිටියදී හදිසියේ රෝගාතුරවී අද දහවල් (12) දඹුල්ල මුලික රෝහලට ඇතුලත් කිරිමෙන් පසු මියගොස් ඇත. මෙසේ අවාසනාවන්ත ලෙස මියගොස් ඇත්තේ 15 හැවිරිදි විය පසුවන දඹුල්ල පැල්වැහැර පදිංචි ප්‍රභාත් මධුසංඛ සිසුවයි. සෙල්ලම කරමින් සිටි සිසුවා ක්‍රීඩාංගනය තුල හදිසියේ ඇද වැටීමෙන් සහෝදර සිසුන් ගුරුවරුන්ට දැනුම්දී ගිලන් රථයකින් වහා රෝහල් ගත කර ඇතත් ප්‍රතිකාර ලබමින් සිටියදී සිසුවා මියගොස් ඇත. මෙම සිසුවාට උපතේ සිට හදවත් රෝගයක් තිබු දරුවෙකු රෝහල් වෛද්‍යවරු පවසා ඇති බව අද දෙරණ වාර්තාකරු පවසයි. දඹුල්ල පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=118949", "Category": null, "Parent URL": null}