{"Source": "Adaderana", "Timestamp": "January 27, 2016 04:53 pm", "Headline": "පොඩි මැණිකෙට අලාභකළ 02ක් කොටු", "News Content": "කොළඹ කොටුවේ සිට බදුල්ල දක්වා ධාවනය වු පොඩි මැණිකේ දුම්රියට ගසක් කපා දැමු සැකකරුවන් දෙදෙනෙක් අත්අඩංගුවට ගෙන තිබේ. කොළඹ කොටුවේ සිට බදුල්ල දක්වා ධාවනය වු පොඩි මැණීකේ දුම්රියට රොසැල්ල සහ හැටන් දුම්රිය ස්ථාන දෙක අතර ස්ටැඩන් ප්‍රදේශයේ 105 සැතපුම් කණුව අසලදි ධාවනය වු දුම්රිය මතට අද (27) යුක්ලිප්ටිස් වර්ගයේ විශාල ගසක් කපා දැමීමෙන් දුම්රිය එන්ජිමට දැඩි අලාභ හානි සිදුවී ඇත.දුම්රිය මාර්ගයට අඩි අටසීයක් පමණ ඉහළින් එම ප්‍රදේශයේ නීත්‍යානුකූල ගස් කැපීමේ නියෙළී සිටි පිරිසක් විසින් මෙම ගස කපාදමා තිබේ. සිද්ධියට අදාළ සැකකරුවන් දෙදෙනෙකු දුම්රිය ආරක්ෂක නිළධාරින් විසින් හැටන් දුම්රිය ස්ථානය වෙත භාරදීමෙන් පසු එම සැකකරුවන් දෙදෙනා හැටන් පොලීසියට බාරදී ඇති බවත්, දුම්රිය එන්ජිමට සිදුවු අලාභය මෙතෙක් තක්සේරුකර නොමැති බවත් හැටන් දුමිරිය ස්ථානාධිපතිවරයා වැඩි දුරටත් පවසා සිටියා.", "URL": "https://sinhala.adaderana.lk/news.php?nid=56702", "Category": null, "Parent URL": null}