{"Source": "Adaderana", "Timestamp": "April 18, 2018 09:19 am", "Headline": "උඩවලව ජලාශයේ වාන් දොරටු විවෘත වේලාවට බර වාහන ධාවනයෙන් වළකින්න", "News Content": "උඩවලව ජලාශයේ වාන් දොරටු විවෘතව ඇති විට එම වේල්ල මතින් ඇති මාර්ගයේ බර වාහන ධාවනයෙන් වැලකී සිටින ලෙස වැඩබලන ආපදා කලමනාකරණ අමාත්‍ය රංජිත් සියඹලාපිටිය මහතා පවසයි. උඩවලව වේල්ල ආශ්‍රිත ප්‍රදේශයේ අද(18) පෙරවරුවේ නිරීක්ෂණ චාරිකාවක නිරත වීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව කියා සිටියේය. උඩවලව වේල්ලේ සිදුව ඇති සුළු ඉරි තැලීම් තත්ත්වය පිලිබඳව මේ වන විට පරීක්ෂණ සිදු කෙරෙන අතර ඒ සම්බන්ධයෙන් ජනතාව අනියත බියක් ඇති කර ගත යුතු නොවන බවෙ රංජිත් සියඹලාපිටිය අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=87612", "Category": null, "Parent URL": null}