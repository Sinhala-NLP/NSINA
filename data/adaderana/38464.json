{"Source": "Adaderana", "Timestamp": "October 29, 2013 12:18 pm", "Headline": "නාවික හමුදාපතිට තවත් පුටුවක් ", "News Content": "වයිස් අද්මිරාල් ජයනාත් කොළඹගේ මහතා දැනට දරණ නාවික හමුදාපති තනතුරට අමතරව සිමාසහිත ලංකා නැව් සංස්ථාවේ නව සභාපතිවරයා ලෙස පත්කර තිබේ. ඒ අනූව අද්මිරාල් කොළඹගේ මහතා අද පෙරවරුවේ සිය තනතුරේ රාජකාරී භාරගෙන ඇත. ජයනාත් කොළඹගේ මහතා සමුද්‍රීය ආරක්ෂාව සම්බන්ධ විෂය ක්ෂේත්‍රයේ ප්‍රවීණයෙකු ලෙස සැලකෙයි. එසේම ඔහු ඒ හා සම්බන්ධ පුවත් පළ කර ඇති අතර ජාත්‍යන්තර මට්ටමේ සමුළුව ද පවත්වා තිබේ. ශ්‍රී ලංකා නැව් සංස්ථාවේ 20 වැනි සභාපතිවරාය ලෙස අද රාජකාරී භාර ගැනීමෙන් පසු කියා සිටියේ තමා කෙරෙහි විශ්වාසය තැබූ ජනාධිපතිවරයාට මෙන්ම ආරක්ෂක ලේකම්වරයාට ද කෘතවේදී වන බවයි.", "URL": "https://sinhala.adaderana.lk/news.php?nid=38464", "Category": null, "Parent URL": null}