{"Source": "Adaderana", "Timestamp": "January 26, 2017 10:07 am", "Headline": "ජය ශ්‍රී ලංකාවටයි", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකාණු කණ්ඩායම අතර පැවති 20යි 20 තරඟාවලිය දෙකට එකක් ලෙස ජය ගැනීමට ශ්‍රී ලංකා කණ්ඩායම සමත් වුණි.ඒ ඊයේ පැවති තෙවන 20යි 20 තරඟය කඩුළු 05කින් ශ්‍රී ලංකා කණ්ඩායම ජයගැනීමත් සමඟයි.තරඟයේ කාසියේ වාසිය දිනූ දකුණු අප්‍රිකාණු කණ්ඩායම පළමුව පන්දුවට පහරදීමට තීරණය කළේය.ඒ අනුව ඔවුන් නියමිත පන්දුවාර 20 අවසානයේ කඩුලු 05ක් දැවී ලකුණු 169ක් ලබා ගැනීමට සමත් වුණි.දකුණු අප්‍රිකානු ඉනිම වෙනුවෙන් ඒ.බී ඩිවිලියස් ලකුණු 63ක් ලබාගැනීමට සමත් වුණි.පිළිතුරු ඉනිම සඳහා පිටියට පිවිසි ශ්‍රී ලංකා කණ්ඩායම පන්දුවාර 19යි පන්දු 05ක් තුළ කඩුලු 05ක් පමණක් දැවී ජයග්‍රහණය වාර්තා කළේය.ශ්‍රී ලංකා ඉනිම වෙනුවෙන් නිරෝෂන් දික්වැල්ල ලකුණු 68ක් ලබාගත් අතර සීක්කුගේ ප්‍රසන්න පන්දු 16කදී නොදැවී ලකුණු 37ක් ලබාගත්තේය.තරඟයේ වීරයා සහ තරඟාවලියේ වීරයා ලෙස නිරෝෂන් දික්වැල්ල සම්මාන හිමිකරගත්තේය.", "URL": "https://sinhala.adaderana.lk/news.php?nid=68585", "Category": null, "Parent URL": null}