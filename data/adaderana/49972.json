{"Source": "Adaderana", "Timestamp": "March 15, 2015 09:13 am", "Headline": "13 පමණක් ප්‍රමාණවත් නෑ - විග්නේෂ්වරන්", "News Content": "13 වැනි ව්‍යවස්ථා සංශෝධනය පමණක් දෙමළ ජනතාවගේ සියලු ප්‍රශ්න විසඳීමට ප්‍රමාණවත් නොවන බව උතුරු පළාත් මහා ඇමති සී.වී.විග්නේෂ්වරන් මහතා පවසයි.ඉන්දීය අගමැති නරේන්ද්‍ර මෝඩි මහතා සමග යාපනය පුස්තකාලයේ පැවතී විශේෂ සාකච්ඡාවකදී ඔහු මේ බව සඳහන් කළේය.හිටපු ජනාධිපති, මහින්ද රාජපක්ෂ මහතාද දහ තුන්වන ව්‍යවස්ථා සංශෝධනයේ සියළු බලතල ලබාදීමට එකඟ වූ බවද එය පසුව වෙනස්වීම තුළ විශ්වාසනීයත්වය සම්බන්ධයෙන් ගැටළු මතු වූ බවද උතුරු පළාත් ප‍්‍රධාන අමාත්‍ය, සී.වී විග්නේෂ්වරම් මහතා ප‍්‍රකාශ කළේය.වත්මන් රජය තුළින් දෙමළ ජනතාවගේ අයිතිවාසිකම් ලබා ගැනීමට හැකි නව දේශපාලන ව්‍යූහයක් සකස් කර දීමට ඉන්දියාවට මැදිහත් වන ලෙස ඒ මහතා එහිදී ඉල්ලා සිටියේය.", "URL": "https://sinhala.adaderana.lk/news.php?nid=49972", "Category": null, "Parent URL": null}