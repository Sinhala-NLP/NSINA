{"Source": "Adaderana", "Timestamp": "November 2, 2017 08:46 am", "Headline": "සුරක්ෂා රක්ෂණයෙන් දරුවන්ට ප්‍රතිලාභ", "News Content": "පාසල් ළමුන් සඳහා හදුන්වාදුන් සුරක්ෂා රක්ෂණාවරණයෙන් මේ වන විට පාසල් ළමුන් 30 දෙනෙකු පමණ ප්‍රතිලාභ සඳහා අයදුම් කර ඇති බව අධ්‍යාපන අමාත්‍යංශය පවසයි. ඉන් දස දෙනෙකු පමණ මේ වන විටත් රක්ෂණ ප්‍රතිලාභ ලබාගෙන ඇති බව වාර්තා වේ. මෙරට ලක්ෂ 45ක් පමණ වන සියළුම පාසල් ළමුන් ඔක්තෝබර් මස පළමු වන දින සිට රක්ෂණය කිරීමට අධ්‍යාපන අමාත්‍යංශය පියවර ගනු ලැබිණි. ඒ අනුව රජයේ හෝ පෞද්ගලික පාසල් වල අධ්‍යාපනය හදාරණ සිසුන්ට මෙම රක්ෂණාවරණයෙන් ප්‍රතිලාභ ලබාගැනීමට හැකියාව හිමිව තිබේ. රෝගී තත්වයක් හේතුවෙන් රෝහල් ගතවීමකදී මෙන්ම දෙමාපියන් හදීසියේ ජීවිතක්ෂයයට පත්වුවහොත් මෙම රක්ෂණාවරණයේ ප්‍රතිලාභ ලබාගත හැකි බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=79425", "Category": null, "Parent URL": null}