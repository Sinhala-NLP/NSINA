{"Source": "Adaderana", "Timestamp": "June 7, 2018 01:56 pm", "Headline": " තරුණියන් 2කට හදි කළ සපුගස්කන්දේ උප පොලිස් පරීක්ෂක-ආරක්ෂක සහයක වසර 20කට මහ උළුගෙට යයි", "News Content": "කාන්තාවන් දෙදෙනෙකු දූෂණය කිරීමේ චෝදනාවට වරදකරු කෙරුණු සපුගස්කන්ද පොලිසියේ හිටපු උප පොලිස් පරීක්ෂකවරයෙකුට සහ හිටපු ආරක්ෂක සහයක වරයෙකුට කොළඹ මහාධිකරණය විසින් වසර විස්සක් සහ මාස හයක් බැගින් වූ බරපතළ වැඩ සහිත සිරදඬුවම් නියම කර තිබේ. ඊට අමතරව විත්තිකරුවන්ට රුපියල් හැත්තෑ දහස බැගින් දඩ නියම කළ මහාධිකරණ විනිසුරු ගිහාන් කුලතුංග මහතා අතවරයට පත් තරුණියන්ට රුපියල් ලක්ෂ දෙක බැගින් වන්දි ගෙවීමටද නියම කළේය. 2003 වසරේ පෙබරවාරි මස 18 වනදා බම්බලපිටිය ප්‍රදේශයේ දී තරුණියන් දෙදෙනකු බලහත්කාරයෙන් පැහැරගෙන ගොස් දූෂණය කරන ලදැයි චෝදනා කරමින් විත්තිකරුවන් දෙදෙනාට එරෙහිව නීතිපතිවරයා නඩු පවරා තිබුණා. දීර්ඝ නඩු විභාගයකින් පසුව කොළඹ මහාධිකරණ විනිසුරු ගිහාන් කුලතුංග මහතා තීන්දු කළේ අදාළ චෝදනාවලට වරදකරු වන බවයි. ඒ අනුව ඔවුන්ට අදාළ දඬුවම් පැනවීමට ද මහාධිකරණ විනිසුරුවරයා නියම කළේය.", "URL": "https://sinhala.adaderana.lk/news.php?nid=90514", "Category": null, "Parent URL": null}