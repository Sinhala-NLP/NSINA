{"Source": "Adaderana", "Timestamp": "November 19, 2017 09:29 am", "Headline": "බෙහෙත් අපදුව්‍ය තොගයක් උතුරු මුහුදේ පාවෙයි - ඉන්දියාව දැමූ බව ධීවරයින් කියයි", "News Content": "ඉන්දියානු ලිපිනයන් සහිත බෙහෙත් අපද්‍රව්‍ය තොගයක් උතුරු මුහුදු සීමාවේ පාවෙමින් තිබෙන බවට යාපනය ධීවරයින් තමන්ට දන්වා ඇති බව යාපනය ධීවර පරීක්ෂක කාර්යාල නියෝජ්‍ය අධ්‍යාක්ෂක එස්.ශිවකරන් මහතා පවසයි. යාපනය තොණ්ඩමන්ආරු,අක්කරෙයි,වලලායි සාගර සීමාවන්ගේ සෞඛ්‍ය අංශ භාවිතා කොට ඉවත් කළ අපද්‍රව්‍ය තොගයක් පාවෙමින් තිබියදී ධීවරයින්ට හමුවි ඇති බවට ධීවරයින් පැවසු බව ශිවකරන් මහතා පැවසීය. අදාළ කසළ සහිත විශාල ඇසුරුම් කිහිපයක් මුහුදේ පාවෙමින් තිබූ බවට ධීවරයින් පවසා ඇති බවද ධීවර පරීක්ෂක කාර්යාල නිළධාරීන් පැවසූහ. වීදුරු බෝතල්, බෙහෙත් විදින කටු ඇතුළු අපද්‍රව්‍ය මුහුදේ පාවෙමින් තිබු බවද ප‍්‍රදේශයේ ධීවර ජනතාව පැවසූහ. ඉන්දියාවේ අපද්‍රව්‍ය සාගරයට දමා ඇති අතර,අදාළ අපද්‍රව්‍ය මෙරට සාගර කලාපයට පාවී පැමිණ ඇති බව යාපනය ධිවර ජනතාව පැවසීය. අදාළ අපද්‍රව්‍ය වෙරළ ආරක්ෂාවට හා සාගරයේ ආරක්ෂාවට දැඩි හානියක් වන බවද ප‍්‍රදේශයේ ධීවර ජනතාව පැවසූහ.", "URL": "https://sinhala.adaderana.lk/news.php?nid=80159", "Category": null, "Parent URL": null}