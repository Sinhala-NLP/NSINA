{"Source": "Adaderana", "Timestamp": "August 3, 2010 09:01 am", "Headline": "ජෝර්දානයේ අකාබා වරායට රොකට් ප්‍රහාරයක්", "News Content": "ජෝර්දානයේ අකාබා වරායට එල්ල වූ රොකට් ප්‍රහාරයකින් එක් පුද්ගලයෙකු ජීවිතක්ෂයට පත් වී තිබේ. තවත් පුද්ගලයින් තිදෙනෙකු තුවාල ලබා ඇති බව විදෙස් මාධ්‍ය වාර්තා කරයි. ඊ‍ශ්‍රායලයේ ඊලට් නිවාඩු නිකේත‍නය මෙම රොකට් ප්‍රහාර වල ඉලක්කය වී තිබූ බව ඊශ්‍රායල් පොලිසිය පවසයි. රොකට් ප්‍රහාර 5ක් එල්ල වී ඇති අතර ඉන් දෙකක්ම මුහුදුට වැටී ඇති බව ඊශ්‍රායලය පෙන්වා දෙයි. ඊජීප්තු කාන්තාර ප්‍රදේශයේ සිට මෙම රොකට් ප්‍රහාර එල්ල වී ඇති බවට ඊශ්‍රායලය චෝදනා කරයි. එහෙත් ඊශ්‍රායලයට ගසා තීරයේ සිට එම රොකට් ප්‍රහාර එල්ල වන්නට ඇති බව එම චෝදනා ප්‍රතික්ෂේප කරන ඊජීප්තුව පවසයි.", "URL": "https://sinhala.adaderana.lk/news.php?nid=9996", "Category": null, "Parent URL": null}