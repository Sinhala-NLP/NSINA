{"Source": "Adaderana", "Timestamp": "July 1, 2018 11:44 am", "Headline": "ලෙන් ගෙයක් තුළින් අභිරහස් මිනිස් ඇටසැකිල්ලක් හමුවෙයි", "News Content": "රත්නපුර, කහවත්ත, ඇන්දන සමර කන්ඳ පුරාණ ගල්ලෙන රජමාහා විහාරස්ථානයේ ලෙන් ගෙයක් තුළ තිබී මිනිස් ඇටසැකිල්ලක් සොයා ගත් බව අද දෙරණ වාර්තාකරු පවසයි. ප්‍රදේශවාසීන් ගෙන් ලද තොරතුරක් මත මෙම මළ සිරුර ඊයේ(30) සොයා ගත් බව අප වාර්තාකරු සඳහන් කළේය. මෙම ඇටසැකිල් මත සිවුරක්ද වැටී තිබු බව වාර්තා වන අතර මීට කලකට ඉහතදී මෙම ලෙන් ගෙය තුළ ස්වාමින් වහන්සේ නමක්ද වැඩ වාසය කළ බව වාර්තා වෙයි. ඇටසැකිල්ල හමුවු ස්ථානයට රත්නපුර අධිකරණ වෛද්‍ය නිළධාරිතුමන් පැමිණ මූලික පරික්ෂණ සිදු කර ඇති අතර ඉන් අනතුරුව ඇටසැකිල්ල රත්නපුර රෝහලේ මෘත ශරීරාගාරයේ තැන්පත් කිරීමට කටයුතු කර ඇත. සිද්ධිය සම්බන්ධයෙන් රත්නපුර පොලීසිය හා කහවත්ත පොලීසිය මඟින් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=91780", "Category": null, "Parent URL": null}