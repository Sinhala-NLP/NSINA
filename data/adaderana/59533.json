{"Source": "Adaderana", "Timestamp": "April 26, 2016 05:40 pm", "Headline": " සම්බන්ධන් අත්අඩංගුවට ගතහොත් කලබලයක් ඇතිවේවි", "News Content": "විපක්ෂ නායක ආර්.සම්බන්ධන් මහතා අත්අඩංගුවට ගත හොත් උතුරු-නැගෙනහිර කලබලයක් ඇතිවනු ඇති බව අධ්‍යාපන රාජ්‍ය අමාත්‍ය පී.රාධාක්‍රිෂ්ණන් මහතා පවසයි.ඒකාබද්ධ විපක්ෂය නමින් පාර්ලිමේන්තුවේ සිටින කණ්ඩායම රජයේ සෑම කටයුත්තකටම අකුල හෙළමින් කඩාකප්පල් කරමින් සිටින බව අමාත්‍යවරයා කියා සිටියේ අද(26)රත්නපුර ප්‍රදේශයේ කඳුරට ජනතා පෙරමුණේ කාර්යාලයක් විවෘත කිරීමේ අවස්ථාවට එක්වෙමිනි.මෙම ඒකාබද්ධ විපක්ෂයේ උදවිය දැන් දැන් සම්බන්ධන් මහතා අත්අඩංගුවට ගත යුතු යයිද,විග්නේශ්වරන් මහතා අත්අඩංගුවට ගත යුතු යයිද බලකරමින් සිටින බවත්, එසේ වුවහොත් නැවත කලබලකාරී තත්ත්වයක් ඇතිවනු වැළැක්විය නොහැකි බවත් හෙතෙම සඳහන් කළේය.කෙසේ වෙතත් ඒකාබද්ධ විපක්ෂයේ උදවිය මහජනතාව අමාරුවේ දාන්නට කටයුතු කරන්නේනම් ඒ සඳහා කිසිදු සහයක් නොදෙන්නට තමන් තීරණය කර ඇතැයි ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=59533", "Category": null, "Parent URL": null}