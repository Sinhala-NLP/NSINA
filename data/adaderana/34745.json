{"Source": "Adaderana", "Timestamp": "June 8, 2013 04:35 pm", "Headline": "රට යනවා නම් කල්වෙලා ඇතිව එන්න!", "News Content": "අධික වර්ෂාපතනය හේතුවෙන් කොළඹ - කටුනායක මාර්ගයේ වාහන ධාවන කටයුතුවලට බාධා පැමිණ තිබේ. කඳාන නගරය ආශ්‍රිතව මේවන විට දැඩි රථවාහන තදබදයක් පවතින බව අද දෙරණ වාර්තාකරු පැවසීය. මේ අතර විදේශ ගතවීම සඳහා ගුවන් තොටුපළ වෙත පැමිණෙන ජනතාවට වේලාසනින් එම ස්ථානයට පැමිණෙන ලෙසට ද ගුවන් තොටුපළ බලධාරීන් ඉල්ලීමක් කරයි. අයහපත් කාලගුණික තත්ත්වය හමුවේ ගමනා ගමන කටයුතුවලට බාධා පැමිණ ඇති බැවින් කල්වේලා ඇතිව පැමි‍ණිමෙන් විය හැකි අපහසුතා මග හරවා ගත හැකි බව ගුවන් තොටුපළ බලධාරීන් පෙන්වාදෙයි.", "URL": "https://sinhala.adaderana.lk/news.php?nid=34745", "Category": null, "Parent URL": null}