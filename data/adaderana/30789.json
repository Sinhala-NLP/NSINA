{"Source": "Adaderana", "Timestamp": "January 15, 2013 05:58 pm", "Headline": "මං අවුරුදු 30 ක් රාජ්‍ය සේවයේ හිටියා- දැන් යන්න ඉඩ දෙන්න", "News Content": "තමන් තම සැමියා සහ පුතා ගැන මාධ්‍යය විසින් වගබලා ගත යුතු බව හිටපු අගවිනිසුරු, ආචාර්ය ශිරාණි බණ්ඩාරනායක මහත්මිය පවසයි. තමන් වසර 30 ක කාලයක් රාජ්‍යය සේවයේ යෙදී සිටිය වග ඇය කියා සිටියි. මීට ස්වල්ප මොහොතකට පෙර කොළඹ, විජේරාම මාවතේ පිහිටි අගවිනිසුරු නිල නිවසින් ඉවත්වෙමින් රැස්ව සිටි මාධ්‍යවේදීන් අමතා මේ බව සඳහන් කළාය. \"දැන් ඉතිං අපි තුන්දෙනා ගැන ඔයාල බලාගන්න. මං අවුරුදු 30 ක් රාජ්‍ය සේවයේ සිටියා. දැන් මට යන්න දෙන්න \" ශිරාණි බණ්ඩාරනායක මහත්මිය එසේ පවසා නිල නිවසින් ඉවත්වූ බව අද දෙරණ වාර්තාකරු කියා සිටියි. අද පෙරවරුවේ නව අගවිනිසුරු ලෙස මොහාන් පීරිස් මහතා‍ගේ නමට පාර්ලිමේන්තු කවුන්සිලයේ අනුමැතිය හිමිවන විට ඇය ඇගේ සියලු බඩු බාහිරාදිය අගවිනිසුරු නිල නිවසින් ඉවත් කර ගත් බව වාර්තා විය.", "URL": "https://sinhala.adaderana.lk/news.php?nid=30789", "Category": null, "Parent URL": null}