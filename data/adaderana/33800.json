{"Source": "Adaderana", "Timestamp": "May 4, 2013 11:08 am", "Headline": "ධීවරයෙක් මුහුදට වැටී අතුරුදහන්", "News Content": "තංගල්ල ධීවර වරායෙන් ධීවර කටයුතු සදහා පිටව ගිය බහුදින ධීවර යාත්‍රාවක සිටි පුද්ගලයෙකු මුහුදට වැටී අතුරුදන්ව තිබේ. එම අවස්ථාවේ තවත් පුද්ගලයින් සිව් දෙනෙක් යාත්‍රාවේ සිට ඇති බව පොලීසිය පවසයි. අතුරුදන්ව ඇත්තේ දකුණු බටඅත, හුංගම ප්‍රදේශයේ පදිංචි 45 හැවිරිදි අයෙකි. නාවික හමුදා නිලධාරීන් විසින් අතුරුදන් වූ පුද්ගලයා සෙවීමේ කටයුතු ආරම්භ කර ඇති අතර සිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33800", "Category": null, "Parent URL": null}