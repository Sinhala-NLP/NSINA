{"Source": "Adaderana", "Timestamp": "September 1, 2015 02:29 pm", "Headline": "සියලූම පළිබෝධනාශක ගැන විමර්ශන වාර්තාවක් උසාවියට", "News Content": "මෙරට වෙළෙඳපොළේ අලෙවි කරන පළිබෝධනාශක පිළිබඳ සම්පූර්ණ විමර්ශන වාර්තාවක් අභියාචනාධිකරණයට ඉදිරිපත් කර තිබේ.මෙරට අලෙවි කරන නීති විරෝධී ආසනික් අඩංගු පළිබෝධනාශක තහනම් කරන ලෙස ඉල්ලා පරිසර යුක්ති කේන්ද්‍රය ඉදිරිපත් කළ පෙත්සමක් අද කැඳවු අවස්ථාවේ අදාළ වාර්තාව අභියාචනාධිකරණයට ඉදිරිපත් කර ඇති බව සඳහන්ය.අදාළ පෙත්සම සලකා බැලූ අභියාචනාධිකරණය මෙරට අලෙවි කරන පළිබෝධනාශක පිළිබඳ සම්පූර්ණ විමර්ශනයක් පවත්වා වාර්තාවක් ඉදිරිපත් කරන ලෙස මීට පෙර නීතිපතිවරයාට නියෝග කර තිබුණි. එම නියෝගයට අනුව අදාළ වාර්තාව අද අභියාචනාධිකරණයට ඉදිරිපත් කර ඇති බව වාර්තා වේ. ඒ අනුව අදාළ පෙත්සම ඔක්තෝබර් මස 10 වැනිදා කැඳවීමට නියෝග කළ අභියාචනාධිකරණය එම වාර්තාව පරීක්ෂාවට ලක් කර සුදුසු තීරණයක් දැනුම් දෙන බව ප්‍රකාශ කර ඇත.", "URL": "https://sinhala.adaderana.lk/news.php?nid=53581", "Category": null, "Parent URL": null}