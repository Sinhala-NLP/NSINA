{"Source": "Adaderana", "Timestamp": "September 28, 2015 08:17 pm", "Headline": "ජල නලයක් පුපුරා  රථවාහන ධාවනයට බාධා", "News Content": "කොළඹ - අවිස්සාවේල්ල - පරණ මාර්ගයේ කඩුවෙල, වෙලේහන්දිය ප්‍රදේශයේදී ජල නලයක් පුපුරායාම හේතුවෙන් එම මාර්ගයේ වාහන ධාවනයට බාධා පැමිණ තිබේ.ලබුගම සිට කොළඹ දක්වා ජලය ප්‍රවාහනය කෙරෙන ප්‍රධාන ජල නළයක් කඩුවෙල - වෙලේහන්දිය ප්‍රදේශයේදී අද පස්වරුවේ පුපුරා ගොස් ඇත.මේ හේතුව නිසා බෝමිරිය විද්‍යාලය ආශ්‍රිත ප්‍රදේශයේ මාර්ගය කොටසක් ගිලා බැස ඇති බවද පවසන පොලීසිය විකල්ප මාර්ග භාවිතා කරන ලෙස රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=54137", "Category": null, "Parent URL": null}