{"Source": "Adaderana", "Timestamp": "July 22, 2013 10:16 am", "Headline": "චීනයේ ඇති වූ භූමිකම්පාවෙන් 11 ක් මරුට ", "News Content": "චීනයේ ගන්සූ පළාතේ ඇති වු භූකම්පනයකින් පුද්ගලයින් 11 දෙනෙකු මියගොස් තවත් 81 දෙනෙකු පමණ තුවාල ලබා තිබේ. රිච්ටර් පරිමානයේ ඒකක 5.98 ලෙස සටහන් වු එම භූකම්පනය හේතුවෙන් යටිතල පහසුකම් රැසකට හානී සිදුව ඇති බව වාර්තා වෙයි. මේ අතර නවසීලන්තයේ වෙලින්ටන්හි දී භූකම්පනයක් හටගෙන තිබේ. රිච්ටර් පරිමානයේ 6.9 ලෙස සටහන් වු එම භූකම්පනයෙන් වෙලින්ටන් නගර සභා ගොඩනැගිල්ල ඇතුළු ගොඩනැගිලි රැසකට හානී සිදුව තිබේ. වෙලින්ටන් ගුවන්තොටුපල වසා දමා ඇති අතර අත්‍යවශ්‍ය සේවා රැසක් බිඳ වැටී ඇති බව වාර්තා වෙයි. කෙසේ වුව ද මේ හේතුවෙන් සුනාමි තත්ත්වයක් හටගැනීමේ ඉඩකඩක් නොමැති බව හවායිහි පිහිටි පැසිෆික් සුනාමි අනතුරු ඇඟවීමේ මධ්‍යස්ථානය නිවේදනය කර තිබේ", "URL": "https://sinhala.adaderana.lk/news.php?nid=35996", "Category": null, "Parent URL": null}