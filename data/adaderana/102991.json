{"Source": "Adaderana", "Timestamp": "January 24, 2019 03:33 pm", "Headline": "බෝපත්තලාව කදුවැටියේ ගින්නක්", "News Content": "ආගරපතන බෝපත්තලාව කදුවැටියේ ගින්නක් හටගෙන තිබේ. බෝපත්තලාව රජයේ සත්ත්ව ගොවිපලේ බටහිර මායිමේ පිහිටි කදුවැටියේ මෙම ගින්න හට ගෙන තිබේ. අද (24) පස්වරු 1 ට පමණ හට ගත් මෙම ගින්න සීඝ්‍රයෙන් කදුවැටිය පුරා පැතිර යමින් පවති. එම කදුවැටියේ බෝපත්තලාව රක්ෂිතයද පිහිටා ඇති අතර පැතිර යමින් පවතින ගින්න රක්ෂිතය දෙසට පැතිරෙමින් පවතින බව අප වාර්තාකරු පවසයි. බෝපතත්තලාව කදුවැටිය සිට කාසල්රි ජලාශයේ ප්‍රධාන වශයෙන් ජලය ගලා බසිනා කෙසෙල්ගමුඔයට ජලය ගලා බසින ඇළ මාර්ග කිහිපයක්ද පිහිටා ඇති අතර එම කදුවැටියෙන් ගලා බසින ජල මුලාශ කිහිපයක් හරස් කරමින් බගවන්තලාව ප්‍රදේශයේ තේ වතු ගණනාවකට පානිය ජලයද ලබාගනි. මධ්‍යම කදුකරයේ බටහිර බැවුම් ප්‍රදේශවල මේ දිනවල පවතින වියළි කාලගුණයත් සමඟ කිසියම් පිරිසක් රක්ෂිත වලට ගිනි තැබීම් සිදු කරනු ලබයි. ගින්න මැඩ පැවැත්වීමට කිසිවෙක් ඉදිරිපත් වී නොමැත.", "URL": "https://sinhala.adaderana.lk/news.php?nid=102991", "Category": null, "Parent URL": null}