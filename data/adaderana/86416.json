{"Source": "Adaderana", "Timestamp": "March 27, 2018 08:40 am", "Headline": "මීගහතැන්නේ රිය අනතුරක්-අයෙක් මරුට", "News Content": "ගොරකදූව - නෙළුව මාර්ගයේ මීගහතැන්න ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. ට්‍රැක්ටර් රථයක් රියදුරුට පාලනය කරගත නොහැකිව පෙරළීයාමෙන් අනතුර සිදුව ඇති බව පොලීසිය සඳහන් කළේය. අනතුරෙන් ට්‍රැක්ටර් රථයේ රියදුරු ඇතුළු පුද්ගලයින් සිව් දෙනෙකු තුවාල ලබා මීගහතැන්න රෝහලට ඇතුළත් කර තිබේ. එහිදි බරපතළ තත්ත්වයේ පසුවු දෙදෙනෙකු වැඩිදුර ප්‍රතිකාර සඳහා කළුතර නාගොඩ රෝහලට ඇතුළත් කිරීමෙන් අනතුරුව ඉන් එක් අයෙකු මියගොස් ඇති බව සඳහන් වෙයි. මියගොස් ඇත්තේ මීගහතැන්න ප්‍රදේශයේ පදිංචිව සිටි 43 හැවිරිදි අයෙක් බව අනාවරණය වි තිබේ. සිද්ධිය සම්බන්ධයෙන් මීගහතැන්න පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=86416", "Category": null, "Parent URL": null}