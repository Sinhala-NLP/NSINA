{"Source": "Adaderana", "Timestamp": "April 9, 2016 12:06 pm", "Headline": "දැඩි උණුසුමින් ඉන්දියාවේ 100ට වැඩි ගණනක් මරුට", "News Content": "දකුණු ඉන්දියාවේ ආන්ද්‍රා සහ තෙලගනා ප්‍රාන්තයේ පවතින දැඩි උණුසුම් කාලගුණ තත්ත්වය හේතුවෙන් පුද්ගලයින් 100 දෙනෙකුට වැඩි සංඛ්‍යාවක් මියගොස් තිබේ.උෂ්ණත්වය සෙල්සියස් අංශක 45ක් පමණ ඉහළයාම සහ වර්ෂාව ප්‍රමාදවීම මීට හේතුව වී ඇති බව විදෙස් මාධ්‍ය වාර්තා කළේය.කෙසේ වෙතත් පවතින උෂ්ණ අධික තත්ත්වය හේතුවෙන් තවත් පුද්ගලයින් ජිවිතක්ෂයට පත්විය හැකි බව එරට ආපදා කළමනාකරණ නිළධාරීන් අනතුරු ඇඟවීමක් ද සිදු කර ඇත.පසුගිය වසර තුළද මෙම ප්‍රාන්තයන්හි දැඩි උෂ්ණත්වය හේතුවෙන් පුද්ගලයින් 2000ක් පමණ ජිවිතක්ෂයට පත්ව තිබුණි.", "URL": "https://sinhala.adaderana.lk/news.php?nid=59030", "Category": null, "Parent URL": null}