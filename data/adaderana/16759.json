{"Source": "Adaderana", "Timestamp": "June 14, 2011 03:51 pm", "Headline": "දේපළ වංචා කළ යුවලක් මහනුවරදී කොටුවෙයි", "News Content": "දීර්ඝ කාලයක සිට මහජන දේපළ වංචා කළ යුවලක් මහනුවර, නිවාඩු නිකේතනයක රැදී සිටියදී පොලිසිය විසින් අත්අඩංගුවට ගෙන තිබේ. මොවුන් එක් ප්‍රදේශයක මාස කිහිපයක් රැදී සිටිමින් එම ප්‍රදේශයේ ජනතාව මුලා කර ඔවුන්ගේ දේපළ සහ මුදල් වංචා කර ඇති බවට තොරතුරු අනාවරණය වී ඇති බව පොලිසිය සඳහන් කරනු ලැබීය. දිවයිනේ ප්‍රදේශ කිහිපයක ජනතාව රවටා ඔවුන්ගේ දේපළ වංචා කර ඇති මෙම යුවළ මහනුවර ප්‍රදේශයට පැමිණි අවස්ථාවේ මධ්‍යම පළාත් නියෝජ්‍ය පොලිස්පති කාර්යාලයේ නිලධාරීන් විසින් අත්අඩංගුවට ගෙන ඇත. මොවුන් සමග යතුරු පැදි දෙකක් සහ කැබ් රථයක් පොලිස් භාරයට ගෙන ඇති අතර පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=16759", "Category": null, "Parent URL": null}