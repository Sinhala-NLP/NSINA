{"Source": "Adaderana", "Timestamp": "August 8, 2016 01:03 pm", "Headline": " අකිහිතෝ අධිරාජ්‍යයා ජාතිය අමතන්න නියමිතයි", "News Content": "ජපාන අකිහිතෝ අධිරාජ්‍යයා රූපවාහිනිය ඔස්සේ ජාතිය ඇමතීමට නියමිතව තිබේ.සිය තනතුර දරන කාලය තුළ ඔහු මීට පෙර ජාතිය අමතා ඇත්තේ 2011 වසරේ සිදු වූ සුනාමි ව්‍යසනයෙන් පසුවයි.අකිහිතෝ අධිරාජ්‍යයා ජාතිය ඇමතීමෙන් පසු ජපාන අග්‍රාමාත්‍ය ෂිංෂෝ අබේ විශේෂ ප්‍රකාශයක් සිදු කිරීමට නියමිතව තිබේ.ලබන වසරේ සිට ජපාන අධිරාජ්‍යයා සිය කටයුතුවලින් ඉවත් වන බවට පසුගිය මාසයේදී එරට මාධ්‍ය වාර්තා කර තිබූණි.82 හැවිරිදි අකිහිතෝ අධිරාජ්‍යයාට හදවත් සැත්කමක් සිදු කර ඇති අතර ඔහු සිය රාජකාරී සිදු කරගෙන යාමට තරම් යහපත් තත්ත්වයක නොසිටින බව වාර්තා වෙයි.ජපානයේ අධිරාජ්‍යයා එරට රාජ්‍යයේ සංකේතයක් ලෙස සැලකෙන නමුත් ඔහුට දේශපාලන බලයක් නොමැත.කෙසේ වුවද ඔහු ඉවත් වුවහොත් 1817 න් පසු ජපාන අධිරාජ්‍යයෙකු ඉවත් වන පළමු අවස්ථාව බවට මෙය පත්වෙයි.", "URL": "https://sinhala.adaderana.lk/news.php?nid=62880", "Category": null, "Parent URL": null}