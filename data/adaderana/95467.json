{"Source": "Adaderana", "Timestamp": "September 3, 2018 01:08 pm", "Headline": "පොරෝ පහරින් පුද්ගලයෙකු මරුට", "News Content": "දෙනියාය-බෙලිඅත්ත කුඹුර ,කොළවෙනිගම ප්‍රදේශයේ පුද්ගලයෙකු පොරවෙන් පහරදී ඝාතනය කර ඇති බව දෙනියාය පොලීසිය පවසයි. ඊයේ(02) පස්වරු 5.00 ට පමණ මෙම ඝාතනය සිදුව ඇති බව පොලීසිය සඳහන් කළේය. මෙලෙස ඝාතනයට ලක්ව ඇත්තේ 43 හැවිරිදි හල්ගහවෙල , බෙලිඅත්ත කුඹුර, කොළවෙනිගම ලිපිනයේ පදිංචි ජී.කේ. දයානන්ද නැමැති තිදරු පියෙකි. පවුල් ආරවුලක් සම්බන්ධයෙන් මෙම ඝාතනය සිදු කර ඇති අතර ඝාතනය සිදු කර ඇත්තේ 43 හැවිරිදි හල්ගහවෙල, බෙලිඅත්ත කුඹුර, කොළවෙනිගම පදිංචි සැකකරුවෙකි. ඝාතනය සිදු කර පසුව සැකකරු හා බිරිඳ සමඟ ගොස් පොලීසියට බාර වී ඇති බව දෙනියාය පොලීසිය පවසයි. සිද්ධිය සම්බන්ධයෙන් මහේස්ත්‍රාත් පරීක්ෂණ අද(03) සිදු කිරීමට නියමිතව තිබූ අතර දෙනියාය පොලීසිය වැඩි දුර පරීක්ෂණ පවත්වයි. (ඡායාරූප-රනිල් ප්‍රියංක ගමගේ)", "URL": "https://sinhala.adaderana.lk/news.php?nid=95467", "Category": null, "Parent URL": null}