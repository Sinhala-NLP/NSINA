{"Source": "Adaderana", "Timestamp": "August 30, 2014 01:28 pm", "Headline": "පොලීසිය නිසි ක්‍රියාමාර්ගගෙන නෑ ", "News Content": "මොණරාගල දිස්ත්‍රික්කයේ පවතින තත්ත්වය පාලනය කිරීම සඳහා පොලිසිය මේ දක්වා නිසි ක්‍රියාමාර්ග ගෙන නොමැති බව මැතිවරණ නිරීක්ෂණ සංවිධාන පවසයි. මැතිවරණ නිරීක්ෂණයේ නිරත පැෆ්රල් සංවිධානය සඳහන් කළේ මොණරාගල දිස්ත්‍රික්කයේ දේශපාල පක්ෂ කාර්යාල වලට පහර දිමේ සිද්ධීන් සම්බන්ධව ලැබෙන පැමිණිලි වල ඉහළ යාමක් දක්නට ලැබෙනව බවයි. මෙම තත්ත්වය ඉදිරියේ දී තවත් වර්ධනය විය හැකි බව ද එම සංවිධානය පෙන්වා දි තිබේ. මේ අතර අද අළුයම මොණරාගල දිස්ත්‍රික්කයේ පක්ෂ කාර්යාල කිහිපයකට ප්‍රහාර එල්ල කර ඇති බව රෝහණ හෙට්ටිආරච්චි මහතා සඳහන් කළේය. කෙසේ වෙතත් මොණරාගල ප්‍රදේශයේ ආරක්ෂාව තර කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කර සිටියේය.", "URL": "https://sinhala.adaderana.lk/news.php?nid=45710", "Category": null, "Parent URL": null}