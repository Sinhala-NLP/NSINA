{"Source": "Adaderana", "Timestamp": "April 8, 2015 04:16 pm", "Headline": "සංවර්ධනයේ සැබෑ අරමුණ ගමෙත් නගරයේත් පරතරය නැති කිරීමයි", "News Content": "ගමට විදුලිය ලබාදීම රටේ අනාගත පරපුර වෙනුවෙන් සිදුකරන දැවැන්ත ආයෝජනයක් බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ ගමට විදුලිය ලැබීම තුළින් එම දරුවන්ට නව තාක්ෂණික මෙවලම් සමග එක්වීමට අවස්ථාව සැලසෙන බවයි.එමගින් නව තරඟකාරී ලෝකයට එක්ව ලෝකය ජයගැනීමට ද ඔවුන්ට අවස්ථාව ලැබෙන බව ජනාධිපතිවරයා පවසයි.අද පෙරවරුවේ ජනාධිපති කාර්යාලයේ පැවති “සූර්ය මංගල්‍යයේ අලුත් අවුරුදු එළිය“ ග්‍රාමීය විදුලිබල යෝජනා ක්‍රම ජනතා අයිතියට පවරාදීමේ උත්සවයේ දී ජනාධිපති මෛත්‍රීපාල සිරිසේන මහතා මේ බව සඳහන් කළේය.සංවර්ධනය පිළිබඳව කුමන දේ කතා කළ ද රටේ සංවර්ධන වැඩපිළිවෙළේ සැබෑ අරමුණ විය යුත්තේ ගම සහ නගරය අතර ඇති පරතරය තුරන් කිරීම බව ජනාධිපතිවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50521", "Category": null, "Parent URL": null}