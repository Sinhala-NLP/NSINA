{"Source": "Adaderana", "Timestamp": "April 16, 2016 08:58 am", "Headline": "ගුවන් යානය නැවත කැඳවයි", "News Content": "ශ්‍රී ලංකන් ගුවන් සේවයට අයත් ගුවන් යානයක් ඊයේ(15) සිංගප්පූරු ගුවන්තොටුපොළ බලධාරීන් විසින් නැවත කැඳවා තිබේ.සිංගප්පූරුවේ චැංගි ගුවන්තොටුපොළෙන් ගුවන්ගත වී සුළු වේලාවකට පසු ගුවන් යානය නැවත කැඳවා ඇති බව සඳහන්ය.ආරක්ෂක හේතූන් මත මෙම ගුවන් යානය සිංගප්පූරු බලධාරීන් විසින් නැවත කැඳවා තිබේ.පසුව ගුවන් යානයේ සියළු ගමන් මළු පරීක්ෂාවට ලක් කර ඇති බව වාර්තා වෙයි.අනතුරුව ගුවන් යානයේ ගමන් කරමින් සිටි මගීන් පස් දෙනෙකු සිංගප්පූරු ගුවන්තොටුපොළ බලධාරීන් විසින් රඳවාගෙන තිබේ.වැඩිදුර ප්‍රශ්න කිරීම සඳහා ඔවුන් රඳවාගෙන ඇති බව සිංගප්පූරු බලධාරීන් ප්‍රකාශ කර ඇති බව ශ්‍රී ලංකන් ගුවන් සේවය පවසයි.කෙසේවෙතත් මේ සම්බන්ධයෙන් ස්ථීර හේතුවක් ද මේ වන තෙක් සිංගප්පූරු ගුවන්තොටුපොළ බලධාරීන් විසින් අනාවරණය කර නොමැති බව ශ්‍රී ලංකන් ගුවන් සේවය වැඩිදුරටත් පවසයි.", "URL": "https://sinhala.adaderana.lk/news.php?nid=59190", "Category": null, "Parent URL": null}