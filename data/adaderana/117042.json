{"Source": "Adaderana", "Timestamp": "August 20, 2019 05:55 pm", "Headline": "හම්බන්තොට සායනික අපද්‍රව්‍යවල දමා පිළිස්සු තවත් ස්ථාන දෙකක් හමුවෙයි", "News Content": "සායනික අපද්‍රව්‍ය ගෙනවිත් වලදමා ඇති බවට පසුගිය 15 වනදා වාර්තා වූ හම්බන්තොට ගොන්නොරුව කැටන්වැව ග්‍රාම නිලධාරී වසමට අයත් මහවැලි රක්ෂිත ප්‍රදේශයේ සායනික අපද්‍රව්‍යවලදමා ඇති ස්ථානය නිරීක්ෂණය කොට ස්ථාන දෙකකින් හාරාවල දමා ඇති අපද්‍රව්‍ය කොටස් ගොඩට ගෙන පරික්ෂා කර තිබේ. පසුගිය දිනයන්හි යම් පිරිසක් විසින් මෙම සායනික අපද්‍රව්‍ය ගෙනවිත් හම්බන්තොට ගොන්නොරුව මහවැලි අධිකාරියට අයත් රක්ෂිත භුමියේ ඇතුළතවල දමා තිබෙන බවට ප්‍රදේශ වාසියෙකුගෙන් ලැබුණු තොරතුරකට අනුව හම්බන්තොට ප්‍රාදේශීය සභාව, හම්බන්තොට මුලස්ථාන පොලිසිය හා මහවැලි නිලධාරීන් එක්ව පරීක්ෂණයක් ආරම්භ කර කරනු ලැබිය. අදාළ සායනික අපද්‍රව්‍ය තොගය පසුගිය දිනයකදී ගෙනවිත් රක්ෂිත භුමියේ විශාල වලක් කපා වළදා ඇති අතර මෙහිදී තවත් බොහෝ සායනික අපද්‍රව්‍ය ගොන්නොරුව ප්‍රදේශයේ විවිද ස්ථානයන්හි ද දමා තිබෙන බවද අනාවරණය විය. එමෙන්ම ඒ ආකාරයෙන් මෙම සායනකික අපද්‍රවය ගෙන පුළුස්සා ඇති ස්ථානයක්ද ප්‍රදේශ වාසියෙකුගෙන් ලද තොරතුරකට අනුව ගොන්නොරුව හැඩිල්ල ප්‍රදේශයේ මහවැලි රක්ෂිතය තුළ තිබී සොයා ගැනීමට හැකිවිය. මෙම ස්ථානයට ඇත්තේ රෝහල් අපද්‍රව්‍යවල දමා ඇති ස්ථානයේ සිට කිලෝමීටරයකට පමණ ආසන්න දුරක් වෙයි. මේ ආකාරයෙන් තවත් විවිද ස්ථානයන්හි මේ ආකාරයෙන් අපද්‍රව්‍ය දමා ඇතිබවට නිලධාරීන් සැක පළ කරයි. ඒ අනුව අද (20) දින හම්බන්තොට ප්‍රාදේශීය සභාවේ සභාපති ගාමිණි සමර ගුණරත්න මහතා ප්‍රමුඛ මන්ත්‍රී වරුන් කාන්දයමක් හා හම්බන්තොට මුලස්ථාන පොලීසිය වන සංරක්ෂණ නිලධාරීන්,දිස්ත්‍රික් සෞඛ්‍ය සේවා අධ්‍යක්ෂක කාර්යාලයේ සෞඛ්‍ය සේවා අධ්‍යක්ෂිකා දීපිකා පටබැදිගේ මහත්මිය ඇතුළු නිලධාරීන් කණ්ඩායමක් ද මෙම පරීක්ෂණය සඳහා එක්වී සිටියහ. මෙහිදී මාධ්‍යට අදහස් දැක්වූ හම්බන්තොට ප්‍රාදේශීය සභාවේ සභාපති ගාමිණි සමර ගුණරත්න මහතා කියාසිටියේ, මෙය හම්බන්තොට ජනතාවගේ සෞඛ්‍ය සඳහා බලපාන දෙයක් බැවින් මේ සම්බන්ධයෙන් ඉක්මනින් පරික්ෂණයක් සිදුකොට මේ සඳහා සම්බන්ධ සියලු දෙනා අත්අඩංගුවට ගෙන දැඩි දඬුවම් පනවන ලෙස රජයේ සියලු නිලධාරීන්ගෙන් ඉල්ලා සිටින බවයි.", "URL": "https://sinhala.adaderana.lk/news.php?nid=117042", "Category": null, "Parent URL": null}