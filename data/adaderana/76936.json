{"Source": "Adaderana", "Timestamp": "August 31, 2017 01:23 pm", "Headline": "හෙට සිට තද වැසි-කල්පනාකාරි වෙන්නැයි නිවේදනයක්", "News Content": "කාලගුණ විද්‍යා දෙපාර්තමේන්තුවේ වාර්තාවලට අනුව මිලිමීටර 100ට වැඩි වැසි එළඹෙන 1 වන දා සිට ඇති විය හැකි බව ආපදා කළමනාකරණ මධ්‍යස්ථානය පවසයි. ඒ අනුව උතුරු, උතුරු මැද, නැගෙනහිර, ඌව හා දකුණු පළාත්වල මෙම තත්ත්වය වැඩි වශයෙන් බලාපොරොත්තු විය හැකි බව ද ඔවුන් නිවේදනය කරයි. ආදාළ කාලගුණික තත්ත්වය සම්බන්ධයෙන් ආපදා කළමනාකරණ ඒකකයන් දැනුවත් කර ඇති අතර විශේෂයෙන් වැසි තත්ත්වය සමඟ නායයෑමේ තත්ත්වයන් ඇති විය හැකි බැවින් ජනතාවට කල්පනාකාරි වෙන ලෙස ද ආපදා කළමනාකරණ මධ්‍යස්ථානය පවසයි. සියලු තාක්ෂණික ආයතන සමඟ දත්ත හුවමාරු කර ගනිමින් ජනතාව දැනුවත් කිරීමේ වැඩ පිළිවෙලක් ක්‍රියාත්මක වන අතර 117 දුරකථන අංකය ඔස්සේ පැය 24 පුරා ආපදා කළමනාකරන මධ්‍යස්ථානයේ හදිසි මෙහෙයුම් මධ්‍යස්ථානය මඟින් ජනතාවට තොරතුරු දැන ගැනීමේ හැකියාව පවතින බව ද එම මධ්‍යාස්ථානය නිවේදනය කරයි.", "URL": "https://sinhala.adaderana.lk/news.php?nid=76936", "Category": null, "Parent URL": null}