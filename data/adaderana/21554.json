{"Source": "Adaderana", "Timestamp": "January 22, 2012 11:07 am", "Headline": "පාසල් ප්‍රවාහන සේවා රියදුරන්ට වයස් සීමාවක්", "News Content": "පාසල් ළමුන්ගේ ප්‍රවාහන සේවාවන්වල රියදුරන් සඳහා වයස අවුරුදු 30 ට වැඩි පුද්ගලයින් යෙදවීමට එකඟතාව පළ වී ඇති බව‍ පොලිසිය පවසයි. කොළඹ දිස්ත්‍රික්කයේ පාසල් වෑන් රථ හිමිකරුවන් සමඟ ඊයේ(21) පැවති සාකච්ඡාවකදී මෙම එකඟතාව පළවූ බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. ඊට අමතරව පාසල් වෑන් රථ රියදුරන් සඳහා විශේෂ නිල ඇඳුමක් ලබාදීම සම්බන්ධයෙන් ද මෙහිදි අවධානය යොමුවී තිබේ. විධිමත් පාසල් ප්‍රවාහන සේවාවක් ලබාදීමේ අරමුණින් මෙම වැඩපිළිවෙළ ක්‍රියාත්මක කරන බව අජිත් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=21554", "Category": null, "Parent URL": null}