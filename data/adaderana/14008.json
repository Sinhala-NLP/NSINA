{"Source": "Adaderana", "Timestamp": "February 6, 2011 07:43 am", "Headline": "ජල ගැලීම් නිසා දස ලක්ෂයක් පීඩාවට පත්වෙයි", "News Content": "පුද්ගලයින් දස ලක්ෂයට අධික පිරිසක් මේ වන විට ජල ගැලීම් හේතුවෙන් පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි. මේ වන විට අවතැන් වූ පුද්ගලයින් සඳහා කඳවුරු 641 ක් පිහිටුවා ඇති බව එම මධ්‍යස්ථානයේ සහකාර අධ්‍යක්ෂ ප‍්‍රදීප් කොඩිප්පිලි මහතා ප‍්‍රකාශ කළේය. මේ අතර දිවයින ආසන්නයේ පවතින අඩු පීඩන තත්ත්වය තවදුරටත් පවතින බව කාලගුණ විද්‍යා දෙපාර්තමේන්තු පවසයි. මේ හේතුවෙන් අද දිනයේ ද මධ්‍යම, නැගෙනහිර, ඌව, උතුරු සහ උතුරු මැද පළාත් වලට වැසි ඇති විය හැකි බව කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා සඳහන් කරයි.", "URL": "https://sinhala.adaderana.lk/news.php?nid=14008", "Category": null, "Parent URL": null}