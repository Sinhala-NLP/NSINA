{"Source": "Adaderana", "Timestamp": "June 30, 2013 05:00 pm", "Headline": "අපිත් ඒකට නෑ!", "News Content": "පාර්ලිමේන්තු විශේෂ කාරක සභාවට තම පක්ෂයේ නියෝජිතයින් සහභාගී නොවන බව ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම් මහතා පවසයි. ජනතා විමුක්ති පෙරමුණ, දෙමළ ජාතික සන්ධානය ඇතුළු විපක්ෂයේ පක්ෂ අදාළ කාරක සභාවට සහභාගී නොවන බැවින් තම පක්ෂය ද මෙම තීරණය ගත් බව ඔහු පෙන්වාදෙයි. මහනුවර ප්‍රදේශයේ පැවති මාධ්‍ය හමුවකට අද එක්වෙමින් රවුෆ් හකීම් අමාත්‍යවරයා මේ බව පැවසීය. එහිදි වැඩිදුරටත් අදහස් දැක්වු අමාත්‍යවරයා ප්‍රකාශ කළේ ඉදිරියේ දී පැවැත්වීමට නියමිත උතුරු පළාත් සභා මැතිවරණයේ දී ශ්‍රී ලංකා මුස්ලිම් කොංග්‍රසය තනිව තරග කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=35375", "Category": null, "Parent URL": null}