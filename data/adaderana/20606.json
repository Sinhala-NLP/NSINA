{"Source": "Adaderana", "Timestamp": "December 11, 2011 02:30 pm", "Headline": "ඩෙංගු ප්‍රතිශතය අඩුයි-වැඩිම කොළඹට හා ගම්පහටයි", "News Content": "මේ වසරේ වාර්තා වන ඩෙංගු රෝගීන්ගෙන් 70%ක් කොළඹ සහ ගම්පහ දිස්ත්‍රික්ක වලින් වාර්තා වන බව සෞඛ්‍ය අමාත්‍යාංශය පවසයි. පසුගිය වසරට සාපේක්ෂව මේ වසරේ ඩෙංගු රෝගීන් වාර්තා වීම අඩු වුවද කොළඹ සහ ගම්පහ දිස්ත්‍රික්කවල එම තත්ත්වය වර්ධනය වී ඇති බව ඔවුන් පෙන්වා දෙයි. සෞඛ්‍ය උපදෙස් ක්‍රියාත්මක නොකිරීම මදුරුවන් බෝ වන ස්ථාන බහුලව පැවතීම මෙම දිස්ත්‍රික්කවල ඩෙංගු රෝගය ව්‍යාප්ත වීමට ප්‍රධානතම හේතුවක් වී තිබේ. පසුගිය වසරට සාපේක්ෂව ඩෙංගු රෝගීන් වාර්තා වීම 29%න් මේ වසරේ අඩුවී ඇති බව සෞඛ්‍ය අමාත්‍යාංශය සඳහන් කරයි. 2010 වසර තුළ ඩෙංගු මරණ 261ක් වාර්තා වු අතර එය මේ වසරේ 167 දක්වා අඩු වී තිබේ. ඩෙංගු රෝගීන් 35,000ක් පමණ පසුගිය වසරේ වාර්තා වුව ද මේ වසරේ එය 24,000 දක්වා අඩු වී ඇති බව සඳහන්වේ. විශේෂයෙන් පිට පළාත්වල ඩෙංගු මර්දන කටයුතු සාර්ථකව ක්‍රියාත්මක වීම ඩෙංගු රෝගීන් අඩුවීමට හේතු වී ඇති බව සෞඛ්‍ය අමාත්‍යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=20606", "Category": null, "Parent URL": null}