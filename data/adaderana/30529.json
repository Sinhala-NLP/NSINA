{"Source": "Adaderana", "Timestamp": "January 6, 2013 09:15 am", "Headline": "විජයමුණි දුක නිවන්න යයි", "News Content": "මොණරාගල, කරපිංචයාය ප්‍රදේශයේ පවත්වාගෙන ගිය රබර් වගාවක් විනාශ කිරීමෙන් දුෂ්කරතාවට පත්වු ගොවීන්ට සහන ලබාදීමට පියවර ගන්නා බව අධ්‍යාපන නියෝජ්‍ය අමාත්‍ය විජිත් විජයමුණි සොයිසා මහතා පවසයි. කරපිංචයාය, ප්‍රදේශයේ අක්කර හතරහමාරක පමණ භූමියක වගාව පවත්වාගෙන ගොස් තිබු අතර එය රක්ෂිත ප්‍රදේශයක් බව මොණරාගල අඩවි වන නිලධාරීන් පෙන්වා දී තිබේ. එබැවින් අඩවි වන නිලධාරීන් විසින් එම වගාවන් විනාශ කර ඇති බව ගොවීන් විසින් මොණරාගල ප්‍රාදේශීය ලේකම්වරයාට පැමිණිලි කර ඇත. කෙසේ වුව ද මේ සම්බන්ධයෙන් කළ විමසීමකදි අඩවි වන නිලධාරී ජගත් ජයතිස්ස මහතා ප්‍රකාශ කළේ තම නිලධාරීන් අපහසුතාවට පත් කිරීමේ අරමුණින් කිසියම් පිරිසක් විසින් මෙම වගාව විනාශ කරන්නට ඇති බවයි.", "URL": "https://sinhala.adaderana.lk/news.php?nid=30529", "Category": null, "Parent URL": null}