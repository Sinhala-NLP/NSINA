{"Source": "Adaderana", "Timestamp": "May 6, 2013 08:46 am", "Headline": "කොබ්බෑකඩුව රෝහලේ ශල්‍යාගාරය ලෙඩවෙයි", "News Content": "දඹුල්ල වීරඩෙන්සිල් කෝබ්බෑකඩුව රෝහලේ ශල්‍යාගාර කටයුතු සම්පූර්ණයෙන් නවතා දමා තිබේ. වැසි ජලය විශාල වශයෙන් කාන්දු වී ශල්‍ය උපකරණවලට විදුලිය කාන්දුවීමේ අවධානම හේතුවෙන් ශල්‍යාගාර කටයුතු නවතා දමා ඇති බව වාර්තා වේ. ශල්‍යකර්මවලට භාජන කිරීම සඳහා සිටි රෝගීන් වෙනත් රෝහල්වලට මාරු කර යවා තිබේ. මීට වසර 02 කට පමණ පෙර ඉදි කළ මෙම තෙමහල් ශල්‍යාගාරය නිසි ප්‍රමිතියෙන් තොරව ඉදිකර ඇති බව සේවකයින් පෙන්වාදෙයි. මේ සම්බන්ධයෙන් මධ්‍යම පළාත් සෞඛ්‍ය අධ්‍යක්ෂිකා වෛද්‍ය ශාන්ති සමරසිංහ මහත්මිය ගෙන් අද දෙරණ විමසීමක් කළේය. ඇය සඳහන් කළේ ශල්‍යාගාරයේ සැත්කම් කටයුතු තාවකාලිකව නවතා ඇති අතර ඒ පිළිබඳ විශේෂ පරීක්ෂණයක් ආරම්භ කර ඇති බවයි.", "URL": "https://sinhala.adaderana.lk/news.php?nid=33839", "Category": null, "Parent URL": null}