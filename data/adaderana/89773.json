{"Source": "Adaderana", "Timestamp": "May 24, 2018 08:00 pm", "Headline": "කිළිනොච්චියේ බිම්බෝම්බ ඉවත් කළ වහාම නැවත පදිංචි කරනවා ", "News Content": "කිළිනොච්චි දිස්ත්‍රික්කයේ බිම්බෝම්බ ඉවත් කිරීමට පවතින ග්‍රාමසේවා වසම්ව්ල බිම්බෝබ ඉවත් කළ වහාම ජනතාව නැවත පදිංචි කිරීමට කටයුතු කරන බවත් එම කටයුතු වේගවත් කිරීමට පියවර ගෙන ඇති බවත් නැවත පදිංචි කිරීම, පුනරුත්ථාපන, උතුරු සංවර්ධන සහ හින්දු ආගමික කටයුතු අමාත්‍ය ඩී.එම්. ස්වාමිනාදන් මහතා පවසයි. පාර්ලිමේන්තු මන්ත්‍රී ඩග්ලස් දේවානන්ද මහතා විසින් අද(24) පාර්ලිමේන්තුවේ දී යොමු කළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. එහිදී වැඩිදුරටත් අඳහදස් දැක්වු අමාත්‍ය ඩී.එම්.ස්වාමිනාදන් මහතා. “කිළිනොච්චි දිස්ත්‍රික්කයේ ග්‍රාමසේවා වසම්වලට අයත් ප්‍රදේශවලින් බිම්බෝම්බ නොමැති ප්‍රදේශවල නැවත පදිංචි කිරීමට අවස්ථාව සලසා තිබෙනවා.බිම්බෝම්බ ඉවත් කිරීම දුෂකරතා තිබෙනවා. මෙම ප්‍රදේශ වර්ග කිලෝමීටර 7ක බිම් ප්‍රමාණයකින් වර්ග කිලෝමීටර් 3ක ප්‍රදේශයක බිම්බෝම්බ ඉවත් කර තිබෙනවා . එම ප්‍රදේශයේ ජනතාව පදිංචි කිරීමේ කටයුතු සිදු කෙරෙනවා. ඉතිරි කොටසේ බිම්බෝම්බ ඉවත් කිරීම කරනව. මෙම කටයුත්ත අවසන් වූ පසු ජනතාව නැවත පදිංචි කරනවා. මෙම කටයුතු සීග්‍ර කිරීමට අවශ්‍ය කටයුතු කර තිබෙනවා.“", "URL": "https://sinhala.adaderana.lk/news.php?nid=89773", "Category": null, "Parent URL": null}