{"Source": "Adaderana", "Timestamp": "October 3, 2012 11:14 am", "Headline": " ක්‍රිකට් ක්‍රීඩයින්ගේ හෝටලයට හොරෙන් රිංගන්න ගිය තරුණියන් තිදෙනෙක් අත්අඩංගුවේ ", "News Content": "බටහිර ඉන්දීය කොදෙව් ක‍්‍රිකට් ක‍්‍රීඩකයින් නැවතී සිටි කොළඹ තරු පහේ හෝටලයක ක්‍රීඩකයින් සිටි මහලට අනවසරයෙන් ඇතුළුවීමට ගිය බ‍්‍රිතාන්‍ය ජාතික තරුණියන් තිදෙනෙකු සැකපිට අත් අඩංගුවට ගත් බව පොලීසිය පවසයි. කොළඹ, කොල්ලූපිටිය පිහිටි අදාළ තරු පහේ හෝටලයක බටහිර ඉන්දීය කොදෙව් ක‍්‍රිකට් ක‍්‍රීඩකයින් නැවතී සිටි බවත්, ඔවුන්ගේ කාමර සහිත මහලට අනවසරයෙන් ඇතුළුවීම සම්බන්ධයෙන් බ‍්‍රීතාන්‍ය ජාතික තරුණියන් තිදෙනෙක් අද(03) අලුයම 5.00 ට පමණ අත්අඩංගුවට ගත් බවත් පොලිස් මාධ්‍ය ප්‍රකාශක කාර්යාලය කියා සිටියි. එහි ආරක්ෂාවට සිටි ඇමති ආරක්ෂක අංශයේ නිළධාරීන් විසින් මෙම පිරිස අත්අඩංගුවට ගෙන කොල්ලුපිටිය පොලිස් ස්ථානය වෙත භාරදී ඇති බවත්, මේ සම්බන්ධව වැඩිදුර පරීක්ෂණ පවත්වාගෙන යනු ලබන බවත් පොලිස් මාධ්‍ය ප්‍රකාශක කාර්යාලය විසින් නිකුත් කළ නිවේදනයක වැඩිදුරටත් දැක්වෙයි.", "URL": "https://sinhala.adaderana.lk/news.php?nid=27970", "Category": null, "Parent URL": null}