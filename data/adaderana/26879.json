{"Source": "Adaderana", "Timestamp": "August 25, 2012 04:12 pm", "Headline": "මහවැලි ග‍ඟේ නෑ තරුණයා අවසන් ගමන් යයි", "News Content": "තලාතු ඔය, ගුරුදෙනිය ප‍්‍රදේශයේදී මහවැලි ගගේ දිය නෑමට ගිය පුද්ගලයෙකු දියේ ගිලී ජීවිතක්‍ෂයට පත්ව තිබේ. අක්මීමන ප‍්‍රදේශයේ පදිංචි 25 හැවිරිදි පුද්ගලයෙකු මෙලෙස මිය ගොස් ඇති බව තලාතු ඔය පොලිසිය සඳහන් කළේය. මෘත ශරීරය මහනුවර මහරෝහලේ මෘත ශරීරාගාරයේ තබා ඇති අතර පශ්චාත් මරණ පරීක්‍ෂණය අද (25) සිදු කිරීමට නියමිතය. තලාතු ඔය පොලිසිය මේ සම්බන්ධයෙන් වැඩි දුර පරීක්‍ෂණ පවත්වයි.", "URL": "https://sinhala.adaderana.lk/news.php?nid=26879", "Category": null, "Parent URL": null}