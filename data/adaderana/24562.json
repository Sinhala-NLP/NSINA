{"Source": "Adaderana", "Timestamp": "May 28, 2012 09:35 am", "Headline": "දන්සැල් ලබාදීමට පෙර අවශ්‍ය උපදෙස් ලබාගන්න", "News Content": "පොසොන් උත්සව සමයේ දන්සල් ලබාදෙන පුද්ගලයන් විසින් අනුගමනය කළ යුතු ක්‍රියාපිළිවෙත පිළිබඳව අදාළ ප්‍රදේශයේ සෞඛ්‍ය වෛද්‍ය නිලධාරීවරයාගෙන් හෝ මහජන සෞඛ්‍ය පරීක්ෂකවරයාගෙන් අදාළ උපදෙස් ලබාගත යුතු බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය සඳහන් කරයි. පසුගිය වෙසක් උත්සව සමයේ 17% ක් වැනි සුළු ප්‍රතිශතයක් පමණක් දන්සැල් ලබාදීමට පෙර අවශ්‍ය උපදෙස් ලබාගෙන තිබූ බව මේ පිළිබඳව අද දෙරණට අදහස් දැක්වූ ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය. මෙවර අදාළ පළාත් පාලන ආයතනය, සෞඛ්‍ය වෛද්‍ය නිලධාරීවරයා හෝ මහජන සෞඛ්‍ය පරීක්ෂකවරයා හමුවී අවශ්‍ය ආහාර දූෂණයවීමේ අනතුරින් ආරක්ෂා කරගැනීමට අවශ්‍ය සියලුම උපදෙස් ලබාගන්නා ලෙස ඒ මහතා ඉල්ලීමක් කරයි. එමෙන්ම සියලුම දන්සැල් පරීක්ෂා කිරීමට ලක්කරන බවත්, ආහාර දූෂණය වීමේ අනතුර සහිතව පවත්වන දන්සැල් ඇතැම්විට අත්හිටුවීමට සිදුවනු ඇති බවත් හෙතෙම පෙන්වාදුන්නේය. එමනිසා අවශ්‍ය උපදෙස් ලබාගෙන දන්සැල් ලබාදීමේ කටයුතු ආරම්භ කරන ලෙස උපුල් රෝහණ මහතා වැඩිදුරටත් දැනුම් දෙයි‍.", "URL": "https://sinhala.adaderana.lk/news.php?nid=24562", "Category": null, "Parent URL": null}