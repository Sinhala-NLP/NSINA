{"Source": "Adaderana", "Timestamp": "April 23, 2018 05:02 pm", "Headline": "අධික වේගයෙන් පැමිණි ලංගම බස් රථය අඩි 15ක ප්‍රපාතයකට පෙරළෙයි-29කට තුවාලයි-කිහිප දෙනෙකුට බරපතළයි", "News Content": "හැටන් සිට සාමිමලේ දක්වා ධාවනය වු ලංගම බස් රථයක් මාර්ගයෙන් ඉවතට පැන අනතුරට පත් විමෙන් එම බස් රථයේ ගමන් ගත් 29 දෙනෙකු පමණ තුවාල ලබා ඇති බව අද දෙරණ වාර්තාකරු පවසයි. තුවාලකරුවන් දික්ඔය මුලික රෝහලට ඇතුළත් කල බව නොර්වුඩ් පොලීසිය පවසයි. අද (23) පස්වරු 4 ට පමණ මෙම අනතුර සිදු වි ඇත්තේ හැටන් මස්කෙලිය ප්‍රධාන මාර්ගයේ නෝර්වුඩ් නිව්වෙලිගම ප්‍රදේශයේදිය. අධික වේගයෙන් ධාවනය වු බස් රථය වේගය පාලනය කර ගත නොහැකිව මාර්ගයෙන් ඉවතට පැන අඩි 15 පමණ ප්‍රපාතයෙන් වු නිවසක් අසලට පෙරළී ඇති බවයි නොර්වුඩ් පොලීසිය පවසයි. තුවාලකරුවන් කිහිප දෙනෙකුගේ තත්ත්වය බරපතළ බවද පොලීසිය පවසයි.", "URL": "https://sinhala.adaderana.lk/news.php?nid=87895", "Category": null, "Parent URL": null}