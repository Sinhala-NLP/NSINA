{"Source": "Adaderana", "Timestamp": "February 22, 2012 10:21 am", "Headline": "දැව ජාවාරමේ ‍ගිය පොලිස් සැරයන් ඇතුළු තිදෙනෙකුට වැඩවරදියි", "News Content": "දැව ජාවාරමක නිරත වූ බවට චෝදනා එල්ල වූ පොලිස් සැරයන්වරයෙකු ඇතුළු පුද්ගලයින් තිදෙනෙකුට අධිකරණ‍යේ පෙනී සිටින්නැයි නොතීසී නිකුත් කර තිබේ. වාලච්චේන අධිකරණය මඟින් මෙම නියෝගය නිකුත් කර ඇති බව සඳහන්වේ. මඩකළපුව , වාකරේ , උරියන්කට්ටු ප්‍රදේශයේ දී අනවසරයෙන් දැව කැපීමේ නිරතව ඇති බවට මොවුන්ට එරෙහිව චෝදනා එල්ල වී තිබේ. පෞද්ගලික ඉඩමකින් මොවුන් අනවසරයෙන් දැව කපා ඇති බව පැවසෙයි. පොලිස් හදිසි ඇමතුම් අංශයට ලැබුණු දැනුම් දීමකට අනුව කළ වැටලීමක දී අදාළ පිරිස අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=22303", "Category": null, "Parent URL": null}