{"Source": "Adaderana", "Timestamp": "April 9, 2011 03:47 pm", "Headline": "කැලණිය හා හුණුපිටිය අතර දුම්රිය පීලිපැනීමක් -ගමනට බාධාවක් නෑ", "News Content": "කොළඹ කොටුවේ සිට පොල්ගහවෙල බලා ධාවනය වූ දුම්රියක් පීලි පැන තිබේ. අද(09) දහවල් එම දුම්රිය මෙලෙස පීලි පැනීමට ලක්වූ බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කළේය. කැලණිය හා හුණුපිටිය දුම්රිය ස්ථාන අතර දී පීලිපැනිමට ලක්වූ එම දුම්රිය පීලිගත කිරීමේ කටයුතු මේ වන විටත් ආරම්භ කර ඇති බව විජය සමරසිංහ මහතා ප්‍රකාශ කළේය. කෙසේවෙතත් දුම්රිය ධාවන කටයුතු සඳහා තවත් මාර්ග‍ ‍2ක් පවතින බැවින් ධාවන කටයුතු සඳහා බාධාවක් මතුව නොමැති බව ඔහු වැඩිදු‍රටත් පැවසුවේය.", "URL": "https://sinhala.adaderana.lk/news.php?nid=15375", "Category": null, "Parent URL": null}