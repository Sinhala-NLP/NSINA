{"Source": "Adaderana", "Timestamp": "April 30, 2016 11:04 am", "Headline": "අනතුරින් යතුරුපැදිකරු මරුට", "News Content": "වාලච්චේන ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.මඩකලපුව සිට වාලච්චේනය දෙසට ධාවනය වූ පුද්ගලික බස් රථයක් ඊට ප්‍රතිවිරුද්ධ දෙසින් ධාවනය වූ යතුරුපැදියක ගැටීමෙන් අනතුර සිදුව ඇති බව පොලීසිය පවසයි.අනතුරින් බරපතළ තුවාල ලැබූ යතුරුපැදිකරු වාලච්චේන රෝහලට ඇතුළත් කිරීමෙන් අනතුරුව මිය ගොස් තිබේ.මියගොස් ඇත්තේ 54 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=59654", "Category": null, "Parent URL": null}