{"Source": "Adaderana", "Timestamp": "October 22, 2016 05:24 pm", "Headline": " ඉන්දීය විදේශ ලේකම් එයි", "News Content": "තෙදින නිල සංචාරයක් සඳහා ඉන්දීය විදේශ ලේකම් එස්. ජයශංකර් මහතා අද (22) පස්වරුවේ දිවයිනට පැමිණ තිබේ.අද පස්වරු 4.20ට පමණ ඉන්දියන් ගුවන් සේවයට අයත් ඒ.අයි.281 දරණ ගුවන් යානයෙන් ඒ මහතා දිවයිනට පැමිණි බව අද දෙරණ ගුවන්තොටුපොළ වාර්තාකරු සඳහන් කළේය.ඉන්දීය විදේශ ලේකම්වරයා සමඟ තිදෙනෙකුගෙන් යුත් දූත පිරිසක් ද දිවයිනට පැමිණ තිබේ.ඉන්දීය ව්‍යාපාර, මෙරට ප්‍රවර්ධනය කිරීම සහ මෙරට ආයෝජන පිළිබඳ සොයාබැලීම මෙම සංචාරයේ අරමුණ වී ඇති බව සඳහන් වේ.සංචාරය අතරතුරදී ශ්‍රී ලංකා රජයේ ප්‍රධානීන් සහ මෙරට ව්‍යාපාරික ප්‍රජාව සමඟ සාකච්ඡා පැවැත්වීමට ඉන්දීය විදේශ ලේකම්වරයා ඇතුළු දූත පිරිස සැලසුම් කර ඇති බව ඉන්දීය මාධ්‍ය වාර්තා කළේය.කෙසේවුවත් මෙම සංචාරය තුළදී ඉන්දියාව සහ ශ්‍රී ලංකාව අතර අත්සන් කිරීමට යෝජිත එට්කා ගිවිසුම පිළිබඳ සාකච්ඡා කිරීමක් සිදුනොවන බව ඉන්දීය රජය ප්‍රකාශ කර ඇත.", "URL": "https://sinhala.adaderana.lk/news.php?nid=65298", "Category": null, "Parent URL": null}