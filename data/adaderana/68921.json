{"Source": "Adaderana", "Timestamp": "February 1, 2017 10:25 am", "Headline": "නීති විරෝධීව මසුන් මැරූ 13ක් අල්ලයි", "News Content": "නීති විරෝධී ධීවර කටයුතු වල නිරතව සිටි මෙරට ධීවරයින් 13 දෙනෙකු අකුරල මුහුදු ප්‍රදේශයේදී අත්අඩංගුවට ගෙන තිබේ. ගාල්ල නාවික හමුදා කඳවුරේ නිලධාරීන් සහ වෙරළාරක්ෂක බලකායේ නිලධාරීන් විසින් අදාළ ධීවරයින් අත්අඩංගුවට ගෙන ඇති බව සඳහන්වේ. සැකකරුවන් සමඟ ඩිංගි යාත්‍රාවක්, ට්‍රෝලර් යාත්‍රාවක්, ඔරුවක්, මාළු දැලක් සහ අල්ලන ලද මසුන් කිලෝග්‍රෑම් 200 ක්ද නාවික හමුදාව භාරයට ගෙන තිබේ.අත්අඩංගුවට ගත් ධීවරයන් 13 දෙනා ඉදිරි නීතිමය කටයුතු සඳහා ගාල්ල දිස්ත්‍රීක් ධීවර පරීක්ෂක කාර්යාලය වෙත බාර දීමට පියවර ගත් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=68921", "Category": null, "Parent URL": null}