{"Source": "Adaderana", "Timestamp": "July 1, 2013 10:46 am", "Headline": " ෆැෂන් බග් කුරුණෑගලදී ලෝක පරිසර දිනය සමරයි", "News Content": "ශ්‍රී ලංකාවේ ප්‍රමුඛතම නිමි ඇඳුම් අලෙවිසැල් ජාලයක් වන “ෆැෂන් බග්“, කුරුණෑගල නගර සභාව හා රජයේ “දිවි නැගුම“ සංකල්පය සමග එක්ව 2013 ලෝක පරිසර දිනය සැමරීම සඳහා “තුරු සහසක්“ නැමති ප්‍රජා සත්කාරක වැඩසටහන සාර්ථකව සිදු කරයි. මෙම වැඩසටහන යටතේ කුරුණෑගල ප්‍රදේශයේ පවුල් 50 ක් වෙත ගෙවතු වගාවට අවශ්‍ය පැළ වර්ග බෙදාදුන් අතර දිවි නැගුම සංකල්පය යටතේ ගෙවතු වගාව ප්‍රවර්ධනය කරමින් නිවෙස්වලට අවශ්‍ය ආහාර අවශ්‍යතා දිගු කාලීනව අදාළ නිවෙස් වෙතින්ම නිෂ්පාදනය කර ගැනීමට රජය ඉලක්ක කර තිබේ. මෙම කාලීන සංකල්පය සමග අත්වැල් බැඳ ගනිමින් “ෆැෂන් බග්“ කුරුණෑගල නගර සභාව හා එක්වීම පිළිබඳව අදහස් දක්වමින් කුරුණෑගල නගර සභාවේ නගරාධිපති, ගාමිණී පෙරමුණගේ මහතා පැවසුවේ මෙරට පුද්ගලික අංශයේ ආයතනයක් මෙම වැඩසටහනට අතහිත දුන් මුල්ම අවස්ථාව මෙය බවත් එයින් පුද්ගලික අංශයට හොඳ ආදර්ශයක් ලබාදුන් බවයි. මෙම නියමු ව්‍යාපෘතිය සාර්ථක කර ගැනීමට කැපවන බවට ප්‍රතිඥා දුන් නගරාධිපතිවරයා පැවසුවේ මේ තුළින් මෙරට අනිකුත් පළාත් පාලන ආයතනවලටත් ආදර්ශයක් දිය හැකි බවයි. මීට අමතරව, කුරුණෑගල වැව අවට ප්‍රදේශයේ සුන්දරත්වය නැංවීමේ ව්‍යාපෘතිය සඳහා සහයෝගය ලබාදෙමින් “ෆැෂන් බග්“ සමාගම විසින් කුරුණෑගල වැවේ රමණීය වැව් බැම්ම දිගට තල් ගස් 20 ක් රෝපණය කළේය. “ෆැෂන් බග්“ යනු සිල්ලර අංශයේ ඇඟළුම් අලෙවි කිරීමේ මෙරට විශාලතම විලාසිතාගාරය වන අතර වගකිව යුතු ආයතනික පුරවැසියෙකු ලෙස සිය බලශක්තිය හා පරිසරයට මුදා හරින කාබන් ප්‍රමාණය අඩු කිරීමට සමාගම කැපවී සිටී. මේ අනුව, 2011 මුල් කාලයේදී දිවයින පුරා පිහිටි “ෆැෂන් බග්“ ශාඛා 19 ක ජාලය විසින් බලශක්ති සංරක්ෂණ සහ හරිත වැඩසටහන් මාලාවක් සිදුකළ අතර මින් සමාගමට වැයවන බලශක්තිය, 2012 දෙවන කාර්තුව අවසන් වනවිට 30% න් ඉතුරු කර ගැනීමට සමාගම සමත් විය.", "URL": "https://sinhala.adaderana.lk/news.php?nid=35388", "Category": null, "Parent URL": null}