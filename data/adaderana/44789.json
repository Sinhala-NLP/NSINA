{"Source": "Adaderana", "Timestamp": "July 20, 2014 08:13 am", "Headline": "සබරගමුව  යළි හෙට විවෘත වෙයි", "News Content": "සබරගමු විශ්වවිද්‍යාලය අධ්‍යයන කටයුතු සඳහා හෙට(21) දිනයේ විවෘත කරන බව එහි පාලනාධිකාරිය පවසයි. අයහපත් කාලගුණික තත්ත්වය හේතුවෙන් පසුගිය 13 වැනිදා එම විශ්වවිද්‍යාලය වසා දැමුණි. ඒ අනුව නේවාසිකාගාර හිමි සිසුන් අද(20) දිනයේ සිය නේවාසිකාගාරවලට පැමිණිය යුතු බව එහි ප්‍රකාශකයෙකු සඳහන් කළේය. හෙට පැවැත්වීමට නියමිත විභාග කටයුතු අනිද්දා සිට පැවැත්වීමට ද විශ්වවිද්‍යාල පාලනාධිකාරිය තීරණය කර තිබේ.", "URL": "https://sinhala.adaderana.lk/news.php?nid=44789", "Category": null, "Parent URL": null}