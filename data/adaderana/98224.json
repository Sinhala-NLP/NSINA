{"Source": "Adaderana", "Timestamp": "October 25, 2018 06:00 pm", "Headline": "ඉතියෝපියාව වෙනස් කළ කාන්තාව", "News Content": "ඉතියෝපියානු ජනාධිපති ධුරය සඳහා පළමු වරට කාන්තාවක් තෝරාපත් කරගෙන තිබේ. අද(25) රැස්වු එරට පාර්ලිමේන්තුව ජනාධිපති ධුරය සඳහා සාලේවෝර්ක් සෙව්ඩේ තෝරා පත් කරගෙන ඇති බව සඳහන් වෙයි. රාජතාන්ත්‍රික නිලධාරිනියක ලෙස දීර්ඝ කාලයක් කටයුතු කර ඇති ඇය ඉදිරි දිනකදි ඉතියෝපියාවේ සිව්වන ජනාධිපතිවරයා ලෙස දිවුරුම්දීමට නියමිතව ඇති බව විදෙස් මාධ්‍ය වාර්තා කළේය. ඉතියෝපියානු ජනාධිපති ධුරයේ කටයුතු කළ මුලාතු ටෙෂොමි පසුගියදා එම ධුරයෙන් ඉල්ලා අස්විය.", "URL": "https://sinhala.adaderana.lk/news.php?nid=98224", "Category": null, "Parent URL": null}