{"Source": "Adaderana", "Timestamp": "March 1, 2017 08:48 pm", "Headline": "සෝමාලියාවේ හදිසි ආපදා තත්ත්වයක්", "News Content": "සෝමාලියානු ජනාධිපති මොහොමඩ් අබ්දුල්ලාහි මොහොමඩ් විසින් එරට තුළ ජාතික ආපදා තත්ත්වයක් ප‍්‍රකාශයට පත් කර තිබේ. පවතින දැඩි නියං කාලගුණ තත්ත්වය හේතුවෙන් එරට ජනග‍්‍රහනයෙන් අඩක පමණ පිරිසක් සාගත තත්ත්වයකට පත්වීමේ අවදානමක් පවතින බැවින් ඔවුන්ට අවශ්‍ය ආධාර ලබාගැනීමේ අරමුණින් මෙම ආපදා තත්ත්වය ප‍්‍රකාශයට පත් කර ඇති බව විදෙස් මාධ්‍ය වාර්තා කළේය. සෝමාලියාවට සාගත තත්ත්වයක් ඇති විය හැකි බවට ලෝක සෞඛ්‍ය සංවිධානය මීට පෙර අනතුරු අඟවා තිබු අතර 2011 වසරේ බලපෑ සාගත තත්ත්වයෙන් පුද්ගලයින් දෙලක්ෂ 60,000ක් පමණ මිය ගොස් තිබේ.", "URL": "https://sinhala.adaderana.lk/news.php?nid=70292", "Category": null, "Parent URL": null}