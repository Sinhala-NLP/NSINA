{"Source": "Adaderana", "Timestamp": "April 10, 2015 11:48 am", "Headline": "අස්ගිරි නාහිමි අපවත්වීම ගැන අමෙරිකාව - චීනය ශෝකය පළකරයි", "News Content": "අස්ගිරි පාර්ශවයේ මහනායක අග්ගමහා පණ්ඩිත අතිපුජ්‍ය ශ්‍රී බුද්ධ රක්ඛිත මහනාහිමියන්ගේ අපවත්වීම පිළිබඳව අමෙරිකා එක්සත් ජනපදය සිය සංවේගය පළකර තිබේ.ශ්‍රී ලංකාවේ අමෙරිකා තනාපති කාර්යාලය නිවේදනයක් නිකුත් කරමින් සඳහන් කළේ මහනාහිමි ගත කළ ආදර්ශවත් දිවිපෙවෙත සහ බුදුදහම ඔස්සේ සියලු ශ්‍රී ලාංකිකයින්ගේ ජීවිත නඟා සිටුවීමට දැරූ නොපසුබට උත්සාහය හේතුවෙන් උන්වහන්සේ අමෙරිකානු ජාතිකයින්ගේද ගෞරවයට පාත්‍ර වු බවයි.මහනාහිමිගේ අපවත්වීම පිළිබඳ අමෙරිකාවේ හෘදයාංගම සංවේගය ශ්‍රී ලංකා රජයට සහ ජනතාවට පිරිනමන බව අමෙරිකානු තානාපති කාර්යාලය නිකුත් කළ නිවේදනයේ දැක්වෙයි.මේ අතර ශ්‍රී ලංකාවේ චීන තනාපති යී ශියැංලියැං මහතා නිවේදනයක් නිකුත් කරමින් ප්‍රකාශ කර ඇත්තේ මහනාහිමිගේ අපවත්වීම තුළින් ලෝකයට විශිෂ්ඨ ආගමික නායකයකු අහිමිවීම සහ චීනයට හොඳ මිතුරෙකු අහිමි වීමක් බවයි.අවස්ථා කිහිපයකදී චීනයට වැඩම කළ අති පුජ්‍ය උඩුගම ශ්‍රී බුද්ධ රක්ඛිත මහනාහිමි එරට බෞද්ධ ජනතාවගේ ගෞරවාදරයට පාත්‍ර වු බව අදාළ නිවේදනයෙන් පෙන්වාදෙයි.ශ්‍රී ලංකාව සහ චීනය අතර බෞද්ධ හුවමාරු වැඩසටහන් සඳහා මහනාහිමියන් ඉහළ දායකත්වයක් ලබාදුන් බවද උන්වහන්සේගේ අපවත්වීම පිළිබඳ දැඩි ලෙස සංවේගයට පත් වන බවද ශ්‍රී ලංකාවේ චීන තානාපතිවරයා වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=50565", "Category": null, "Parent URL": null}