{"Source": "Adaderana", "Timestamp": "June 15, 2016 10:37 am", "Headline": " වෛද්‍යවරයෙක් ඉල්ලා උපවාසයක", "News Content": "මහවිලච්චිය ප්‍රාදේශීය රෝහලට වෛද්‍යවරයෙකු ලබාදෙන ලෙස ඉල්ලා පුද්ගලයෙකු උපවාසයක් ආරම්භ කර තිබේ.රෝහල ඉදිරිපිට ඔහු මෙම උපවාසය ආරම්භ කර ඇති බව අද දෙරණ වාර්තාකරු පැවසුවේය.එක් වෛද්‍යවරයෙකු පමණක් දැනට මහවිලච්චිය ප්‍රාදේශීය රෝහලේ රාජකාරී කටයුතු කරනු ලබයි.කෙසේවෙතත් දිනකට රෝගීන් 400ක් 500ක් පමණ ප්‍රතිකාර ලැබීමට රෝහලට පැමිණෙන බැවින් එක් වෛද්‍යවරයෙකු පමණක් ප්‍රමාණවත් නොවන බව උපවාසයේ නිරත පුද්ගලයා පෙන්වාදෙයි.අදාළ වෛද්‍යවරයා නිවාඩු ලබාගන්නා අවස්ථාවන් වලදී වැඩ ආවරණයට වෛද්‍යවරයෙකු යොදවනු ලැබුවද ඔහුද රෝහලට පැමිණෙන්නේ ප්‍රමාද වී බව සඳහන්ය.මේ හේතුවෙන් කඩිනමින් මහවිලච්චිය ප්‍රාදේශීය රෝහලට වෛද්‍යවරයෙකු ලබාදීමට කටයුතු කරන තෙක් තමන් අඛන්ඩ උපවාසයක නිරත වන බව උපවාසකරු පවසයි.", "URL": "https://sinhala.adaderana.lk/news.php?nid=61114", "Category": null, "Parent URL": null}