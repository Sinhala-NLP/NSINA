{"Source": "Adaderana", "Timestamp": "February 3, 2019 07:33 pm", "Headline": "මාලි රාජ්‍යයේ දී දිවි පිදූ සැරයන් විජේකුමාරගේ පවුලේ සාමාජිකයන්ට ජනපති සංවේගය පළ කරයි", "News Content": "එක්සත් ජාතීන්ගේ සාම සාධක හමුදාවට අනුයුක්තව මාලි රාජ්‍යයේ සේවයේ යෙදී සිටිය දී දිවි පිදූ සැරයන් එස්.එස්. විජේකුමාර මහතාගේ මෑණියන්, බිරිද ඇතුළු පවුලේ සාමාජිකයන් වෙත ජනාධිපති මෛත්‍රීපාල සිරිසේන මහතා සිය සාතිශය සංවේගය පළ කළේය. පොල්පිතිගම ප්‍රදේශයේ පිහිටි සැරයන් විජේකුමාර මහතාගේ නිවසට අද (03) දහවල් ගිය ජනාධිපතිවරයා එම පවුලේ සාමාජිකයන් හමු වී තොරතුරු විමසීය. රණවිරුවන් දෙදෙනාගේ දේහයන් හෙට (04) දිවයිනට රැගෙන ඒමට නියමිත අතර එම කටයුතු පිළිබදව ද ජනාධිපතිවරයා මෙහිදී විමසා බැලීය. පාරලිමේන්තු මන්ත්‍රිවරුන් වන ටී.බී.ඒකනායක, ශාන්ත බණ්ඩාර යන මහත්වරුන් ඇතුථ පිරිසක් ද මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=103639", "Category": null, "Parent URL": null}