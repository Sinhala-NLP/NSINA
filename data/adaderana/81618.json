{"Source": "Adaderana", "Timestamp": "December 17, 2017 10:10 am", "Headline": "ගැටුම් නිසා 4ක් මැරිලා", "News Content": "ජෙරුසෙලම සම්බන්ධයෙන් මතු වූ අර්බුදකාරී තත්ත්වය හමුවේ ඇති වූ ගැටුම් හේතුවෙන් පලස්තීන ජාතිකයින් සිව් දෙනෙකු මියගොස් තිබේ. ඊශ්‍රායල හමුදාව සහ පලස්තීන විරෝධතාකරුවන් අතර හටගත් ගැටුම් අතර තුර එම පිරිස මියගොස් ඇති බව විදෙස් මාධ්‍ය වාර්තා කළේය. අමෙරිකාව ඊශ්‍රායලයේ අගනුවර ජෙරුසෙලම ලෙස පිළිගැනීමට එරෙහිව අදාළ විරෝධතා පවත්වා තිබුණි. එවැනි විරෝධතා හමුවේ ඊශ්‍රායලය සහ පලස්තීන ජාතිකයින් අතර හටගත් ගැටුම්වල දී තවත් සිය ගණනක පිරිසක් තුවාල ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=81618", "Category": null, "Parent URL": null}