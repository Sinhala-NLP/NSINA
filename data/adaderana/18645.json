{"Source": "Adaderana", "Timestamp": "September 11, 2011 11:21 am", "Headline": "මුගුරකින් පහරදී මල් ශාලාවේදීම මරාදමලා", "News Content": "පානදුර -ගොරකාපොල ප්‍රදේශයේ මල්ශාලාවක දී මුගුරකින් පහර කෑමට ලක්ව පුද්ගලයෙකු මියගොස් තිබේ. ඊයේ රාත්‍රී 11ට පමණ පහරකෑමෙන් තුවාල ලැබු විසි දෙහැවිරිදි තරුණයෙකු පානදුර රෝහලට ඇතුළත් කිරීමෙන් පසු මියගොස් ඇති බව පොලිසිය සඳහන් කරයි. මියගිය පුද්ගලයා පන්නල හොරවඩුන්න ප්‍රදේශයේ පදිංචිව සිටි අයෙකි. ‍ ඔහු අදාළ මල් ශාලාවේ සේවයේ නියුතුව සිට ඇති අතර පහරදීමට සම්බන්ධ පුද්ගලයා ද එම ආයතනයේ සේවකයෙකු බව පානදුර උතුර පොලිසිය කියා සිටියි. බීමතින් සිටියදී දෙදෙනා අතර ඇතිවු ආරවුලක් දුරදිග යාමෙන් ඝාතනය සිදුව ඇති අතර සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=18645", "Category": null, "Parent URL": null}