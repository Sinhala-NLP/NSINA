{"Source": "Adaderana", "Timestamp": "July 16, 2019 03:01 pm", "Headline": "කළුතරදී සැකකටයුතු පුද්ගලයින් 5ක් අත්අඩංගුවට", "News Content": "කළුතර, කෝන්ගස් හන්දිය ප්‍රදේශයේදී සැකකටයුතු පුද්ගලයින් 5 දෙනෙකු පොලිසිය විසින් අත්අඩංගුවට ගෙන තිබේ. සැකකටයුතු මෝටර් රථයක් පරීක්ෂා කිරිමේදී ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සැකකරුවන් සතුව තිබී හෙරොයින් ග්‍රෑම් 2 යි මිලිග්‍රෑම් 600 ක්, වෝකි ටෝකි යන්ත්‍රයක් සහ රුපියල් අසූදහස් පන්සිය පනහක මුදලක් පොලිසිය භාරයට ගෙන ඇත. බන්ධනාගාරගත කර සිටින සැකකරුවෙකු බැලීම සදහා මොවුන් කළුතර ප්‍රදේශයට පැමිණ ඇති බව වාර්තා වේ. සැකකරුවන් විවිධ අපරාධ චෝදනා සදහා බන්ධනාගාරගතව සිට දැනට ඇප මත සිටින පුද්ගලයින් බවට පොලිසිය සිදුකළ මූලික විමර්ශනවලදී අනාවරණය විය. මොවුන් බොරැල්ල ප්‍රදේශයේ පදිංචි අවුරුදු 24 ත් 33 ත් අතරේ වයසේ පසුවන්නන් වන බව සදහන්. මේ සම්බන්ධයෙන් කළුතර උතුර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114267", "Category": null, "Parent URL": null}