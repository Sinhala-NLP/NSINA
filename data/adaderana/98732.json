{"Source": "Adaderana", "Timestamp": "November 5, 2018 02:27 pm", "Headline": "පරාක්‍රම සමුද්‍රයේ වාන් දොරටු 10 ඇරෙයි", "News Content": "පොළොන්නරුව ප්‍රදේශයට ඇද හැලෙන වර්ෂාව හේතුවෙන් ජලාශ රැසක ජල මට්ටම ඉහළ ගොස් ඇති බව පොළොන්නරුව දිස්ත්‍රික් වාරි මාර්ග දෙපාර්තමේන්තුව පවසයි. මේ හේතුවෙන් පරාක්‍රම සමුද්‍රය ද පිටාර මට්ටමට පැමිණ තිබීම හේතුවෙන් වාන් දොරටු 10ක් විවෘත කර ඇති බව එම දෙපාර්තමේන්තුව සඳහන් කරයි. මේ අතර තවදුරටත් වාර්ශාව පැවතිය හොත් වාන් දොරටු විවෘත කිරීමේ ප්‍රමාණය වැඩි කිරීමට සිදුවන බවද, වාර්තා වෙයි. එසේම පරාක්‍රම සමුද්‍රය පහළ ප්‍රදේශයේ ජීවත්වන ජනතාව මේ සම්බන්ධයෙන් අවධානයෙන් සිටින ලෙසත්, වාරිමාර්ග දෙපාර්තමේන්තුවේ නිලධාරීන් විසින් මේ වන විටත් එම ප්‍රදේශයේ ජනතාව දැනුවත් කරමින් සිටින බව අද දෙරණ සමඟ පවසා සිටියාය.", "URL": "https://sinhala.adaderana.lk/news.php?nid=98732", "Category": null, "Parent URL": null}