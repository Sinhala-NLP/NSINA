{"Source": "Adaderana", "Timestamp": "August 2, 2012 04:03 pm", "Headline": "බාල ඩීසල් කමිටුවට ගැමුණුගේ අප්‍රසාදය", "News Content": "බාල ඩීසල් ගැටලුව පිළිබඳව සෙවීම සඳහා පත්කර ඇති කමිටුව ගැන සෑහීමකට පත්විය නොහැකි බව ලංකා පෞද්ගලික බස්රථ හිමියන්ගේ සංගමයේ සභාපති ගැමුණු විජේරත්න මහතා පවසයි. ඒ පිළිබඳව සෙවීමට ස්වාධීන පරීක්ෂණ කමිටුවක් පත් කළ යුතු බව ඔහු පෙන්වාදෙයි. තෙල් සංස්ථාවේම නියෝජිතයින් සිදුකරන පරීක්ෂණ පිළිබඳව කිසිදු විශ්වාසයක් තැබිය නොහැකි බව ඔහු සඳහන් කරයි. එමෙන්ම දැනට අලෙවි කරන ඩීසල් පිළිබඳව ද නිසි ප්‍රමිතියක් තිබිය යුතු බව ගැමුණු විජේරත්න මහතා පවසයි. එහි ප්‍රමිතිය මැන බැලීම සඳහා නිසි ආයතනයක් නොමැති වීම ද කනගාටුවට කරුණක් බව හෙතෙම කොළඹ දි අද (02) පෙරවරුවේ පැවැති මාධ්‍ය හමුවකදි කියා සිටියේය.", "URL": "https://sinhala.adaderana.lk/news.php?nid=26271", "Category": null, "Parent URL": null}