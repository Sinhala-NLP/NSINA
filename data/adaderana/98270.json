{"Source": "Adaderana", "Timestamp": "October 26, 2018 04:07 pm", "Headline": " මාධ්‍යවේදීන්ගේ ආරක්ෂාවට ඇපල් වොච් එකක් ළඟ තියා ගන්න-රංජන් කියයි", "News Content": "සෞදි අරාබියානු ජාතික මාධ්‍යවේදී ජමාල් කෂෝගී ඝාතනය කිරීමට එරෙහිව ලංකාවේ විරෝධතාවක් පැවැත් විය. ඒ මෙරට පිහිටි සෞදි අරාබියානු තානාපති කාර්යාලය ඉදිරිපිටදීයි. ඊයේ(25) දහවල් පැවති මෙම විරෝධතාව සංවිධාන කර තිබුණේ ශ්‍රි ලංකා වෙබ් මාධ්‍යවේදීන්ගේ සංගමය ඇතුළු සිවිල් ක්‍රීයාකාරීන් පිරිසක් විසින්. එහිදී විරෝධතාකරුවන් සෞදි තනාපති කාර්යාලය වෙත සංදේශයක්ද භාරදෙනු ලැබීය. මේ අතර ජමාල් කෂෝගී ඝාතනය සම්බන්ධයෙන් ඊයේ කොළඹ පැවති වැඩසටහනකින් අනතුරුව නියෝජ්‍ය අමාත්‍ය රන්ජන් රාමනායක අදහස් පල කරමින් කියා සිටියේ, ලසන්ත වික්‍රමතුංග ප්‍රගීත් එක්නැළිගොඩගේ දේවල් බලද්දි ලංකාවට මේවා අමුතු අත්දැකීමක් නොවනබවයි බොහෝම රැඩිකල් තීරණ ගත්ත සල්මාන් කුමාරයා අතින් මෙවැනි ඝාතනයක් සිදුවීම පුදුම සහගත වන බව ද රන්ජන් රාමනායක මහතා පැවසීය. කෙසේ වෙතත් අනාගතයේ මාධ්‍යවේදීන්ගේ ආරක්ෂාව වෙනුවෙන් කුමන පියවරක් යෝජනා කරන්නේ ද යනුවෙන් මාධ්‍යවේදීන් විසින් අසන ලද පැනයට පිළිතුරු දෙමින් රංජන් රාජමනායක මහතා කියා සිටියේ, සියලූම මාධ්‍යවේදීන්ට ඇපල් ඔරලෝසු ලබා දිය යුතු බවයි.", "URL": "https://sinhala.adaderana.lk/news.php?nid=98270", "Category": null, "Parent URL": null}