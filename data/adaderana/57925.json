{"Source": "Adaderana", "Timestamp": "March 6, 2016 11:19 am", "Headline": "සමාජ සේවකයා මරා දමලා", "News Content": "බද්දේගම ප්‍රාදේශීය සභාවට පසුගිය වර පැවැති මැතිවරණයේදී තරඟ කළ එජාප අපේක්ෂක (36) ගයාන් ඩිලන්ත නැමැති දෙදරු පියෙකු ඊයේ රාත්‍රී ඝාතනය කර තිබේ.ඊයේ රාත්‍රී 8.30ට පමණ බද්දේගම, ඇලකන්ද, වතුරාව, අංකොටුවැල්දූව මාර්ගයේ යතුරු පැදියකින් යමින් සිටියදී කිසියම් පුද්ගලයෙකු විසින් තියුණු ආයුධයකින් පහරදීම හේතුවෙන් ඔහු මියගොස් ඇත.ප්‍රදේශවාසින් එක්ව අදාළ පුද්ගලයා බද්දේගම රෝහලට ඇතුළත් කිරීමට පියවර ගෙන ඇති නමුත් තුවාලකරු මියගොස් ඇත.ඝාතනය සැලවී ගාලු දිස්ත්‍රීක් එජාප මන්ත්‍රී බන්දුලාල් බණ්ඩාරිගොඩ මහතා ද ඊයේ රාත්‍රී බද්දේගම දිසා රෝහලට පැමිණි බව අප වාර්තාකරු පැවසීය.මියගිය දෙදරු පියා ප්‍රදේශයේ සමාජ සේවකයෙකු ලෙස කැපී පෙනෙන අයෙකු බවද පැවසේ.ඡායා රූ - දීපාල් ද සිල්වා", "URL": "https://sinhala.adaderana.lk/news.php?nid=57925", "Category": null, "Parent URL": null}