{"Source": "Adaderana", "Timestamp": "October 15, 2016 02:15 pm", "Headline": "පරිපූරක සේවයට පිටරටින් එපා කියයි", "News Content": "පරිපූරක වෛද්‍ය සේවයට උපාධිධාරින් බඳවා ගැනිමේදී විදේශිය රටවලින් උපාධිය ලබා ගන්නා පුද්ගලයින් බඳවා නොගන්නා ලෙස රජයේ විකිරණ තාක්ෂණවේදීන්ගේ සංගමය සෞඛ්‍ය අමාත්‍යාංශයෙන් ඉල්ලීමක් කරයි.එහි සභාපති ධර්මකීර්ති ඈපා මහතා සදහන් කළේ එලෙස විදේශිය රටවල උපාධි ලබාගත් පුද්ගලයින් පරිපූරක වෛද්‍ය සේවයට බඳවා ගන්නේනම් ඒ සඳහා නිසි ක්‍රමවේදයක් සකස් කර ඇති බවයි.අදාළ ක්‍රමවේදයෙන් බැහැරව සෞඛ්‍ය අමාත්‍යාංශයේ ඇතැම් බලධාරින් පරිපූරක වෛද්‍ය සේවයට විදේශිය රටවල උපාධිධාරින් බඳවා ගැනීමේ සූදානමක් පවතින බවද ඔහු සඳහන් කළේය.", "URL": "https://sinhala.adaderana.lk/news.php?nid=65074", "Category": null, "Parent URL": null}