{"Source": "Adaderana", "Timestamp": "February 5, 2010 10:09 am", "Headline": "රිය අනතුරු තුනක්", "News Content": "බෙන්තොට රොබොල්ලගොඩ ප්‍රදේශයේ බස් රථයක් හා යතුරු පැදියක් ගැටීමෙන් සිදු වූ අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. අනතුරින් තුවාල ලැබූ යතුරු පැදියේ ගමන් ගත් පුද්ගලයින් දෙදෙනා බෙන්තොට රෝහලට ඇතුළත් කිරීමෙන් අනතුරුව මියගොස් ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා සඳහන් කළේය. එක් මිය ගිය පුද්ගලයෙකු ළඟ තිබී මෙරට නිෂ්පාදිත රිවෝල්වරයක් සහ එම උණ්ඩ 2 ක්ද සෙ‍ායා ගෙන තිබේ. බෙන්තොට පොලීසිය මේ සම්බන්ධයෙන් වැඩි දුර පරීක්ෂණ පවත්වයි. මේ අතර තංගල්ල තිස්සමහාරාම ප්‍රධාන මාර්ගයේ වාඩිගල ප්‍රදේශයේ දී වෑන් රථයක් සහ යතුරුපැදියක් ගැටීමෙන් පුද්ගලයෙකු ජීවිතක්ෂයට පත් වී තිබේ. ඊයේ පස්වරුවේ සිදු වූ මෙම අනතුරුන් මිය ගොස් ඇත්තේ 21 හැවිරිදි කහමෝදර ප්‍රදේශයේ පදිංචිකරුවෙකි. වෑන් රථයේ රියදුරු සහ යතුරු පැදියේ ගමන් ගත් තවත් පුද්ග‍ලයෙකු තුවාල ලබා තංගල්ල රෝහලට ඇතුළත් කර තිබේ. මීට අමතරව වලස්මුල්ල කටුවන මාර්ගයේ හොරේවෙල ප්‍රදේශයේ දී යතුරු පදියක් හා වෑන් රථයක් ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් වී තිබේ. ඊයේ පස්වරු 6 ට පමණ මෙම අනතුර සිදු වී ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා සඳහන් කළේය. අනතුරින් යතුරු පැදියේ ගමන් ගත් පුද්ගලයා ජීවිතක්ෂයට පත් වී ඇති අතර වෑන් රථයේ රියදුරු වලස්මුල්ල පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=6483", "Category": null, "Parent URL": null}