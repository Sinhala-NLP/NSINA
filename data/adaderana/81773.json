{"Source": "Adaderana", "Timestamp": "December 19, 2017 11:15 am", "Headline": " පාරෙන් ඉවතට පැන පාළමෙන් කළපුවට වැටිලා", "News Content": "යාපනයේ චාරිකාවක නිරත පිරිසක් ගමන් කළ කැබ් රථයක් 19 දා උදෑසන යාපනයේ පේදුරුතුඩුව ප්‍රදේශයේදී පාරෙන් ඉවතට පැන පාළමෙන් කළපුවට වැටී තිබේ. මෙම අනතුර සිදු වූ අවස්ථාවේදී කැබ් රථයේ සිට ඇත්තේ රියදුරා පමණි. මෙම මාර්ගයේ ගමන් කළ පිරිසක් අනතුර දැක රියදුරාව බේරාගෙන පේදුරුතුඩුව ඇතුළත් කොට තිබේ. ඔහුට තුවාල සිදුව ඇතත් එතරම් බරපතළ තුවාල සිදුව නොමැති බව සඳහන්ය. කැබ් රථයට මෙම අනතුරෙන් අලාභහානි සිදුව ඇති අතර එහි ඇන්ජිමට කළපුවේ ජලය ගොස් තිබීම නිසා කැබ් රථය පණ ගැන්වීමට නොහැකි තත්ත්වයක ඇති බව පේදුරුතුඩුව පොලීසිය කියයි. රියදුරා අධික වේගයෙන් කැබ් රථය ධාවනය කරවීම නිසා මේ අනතුර සිදුව ඇති අතර පේදුරුතුඩුව පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81773", "Category": null, "Parent URL": null}