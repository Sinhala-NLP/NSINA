{"Source": "Adaderana", "Timestamp": "July 1, 2013 02:25 pm", "Headline": "කපුවා මැරුවාට සැකපිට අයෙක් අල්ලයි", "News Content": "කතරගම ශ්‍රී වල්ලිමාතා දේවාලයේ කපුමහතෙකු ඝාතනය කිරීමේ සිද්ධියට අදාළ සැකකරුවෙකු අත්අඩංගුවට ගෙන තිබේ. පසුගිය මස 3 වැනිදා මෙම කපුමහතා අභිරහස් ලෙස ඝාතනය කර තිබුණි. සිද්ධියට අදාළව පුද්ගලයින් දෙදෙනෙකු සම්බන්ධයෙන් පොලීසියට තොරතුරු ලැබී තිබූ අතර ඒ අනුව ඉන් එක් සැකකරුවෙකු බදුල්ල ප්‍රදේශයේදී අත්අඩංගුවට ගත් බව පොලීසිය පවසයි. අත්අඩංගුවට ගත් සැකකරු තවත් පුද්ගලයෙකු සමඟ එක්ව මෙම ඝාතනය සිදුකළ බවට පොලිසියට ප්‍රකාශ කර තිබේ. සිද්ධිය සම්බන්ධයෙන් කතරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35398", "Category": null, "Parent URL": null}