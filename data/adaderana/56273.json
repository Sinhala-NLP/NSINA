{"Source": "Adaderana", "Timestamp": "January 10, 2016 09:33 pm", "Headline": " ලෝක ආර්ථික සමුළුවට අගමැතිටත් ආරාධනාවක්", "News Content": "පළමු වතාවට, ශ්‍රී ලංකා අග්‍රාමාත්‍ය රනිල් වික්‍රමසිංහ මහතාට ස්විස්ටර්ලන්තයේදී පැවැත්වීමට නියමිත 46 වැනි ලෝක ආර්ථික සමුළුව සඳහා සහභාගි වන ලෙසට ආරාධනාවක් ලැබී තිබේ.මෙම සමුළුව මේ මස 20 වැනිදා සිට 23 දක්වා ස්විස්ටර්ලන්තයේ ඩවෝ ක්ලොස්ටර් හි පැවැත්වීමට නියමිතය.2500ට අධික ලෝක නායකයින්, ඉහළ පෙළේ ව්‍යාපාරිකයින්, ජාත්‍යන්තර සංවිධාන නියෝජිතයින්, සිවිල් හා මාධ්‍ය ආයතන නියෝජිතයින් රැසක මෙම සමුළුවට සහභාගිවීමට නියමිතව ඇත.දැනටමත් මෙම සමුළුවට කැනඩා අග්‍රාමාත්‍ය ජස්ටින් ට්‍රෘරුඩේ, ඊශ්‍රායල අගමැති බෙන්ජමින් නෙන්යාහු, පකිස්ථාන අගමැති නවාස් ශරීෆ්, ජගත් සංවිධානයේ මහකොමසාරිස් සෙයිඩ් අල් හුසෙන් ඇතුළු විදෙස් නායකයින් සහභාගීමට නියමිතය.", "URL": "https://sinhala.adaderana.lk/news.php?nid=56273", "Category": null, "Parent URL": null}