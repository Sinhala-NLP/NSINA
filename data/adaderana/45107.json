{"Source": "Adaderana", "Timestamp": "August 4, 2014 10:49 am", "Headline": "ජාතීන් අතර සමඟියට බාධා එපා!", "News Content": "මෙරට සියලු ජනවර්ග අතර පවතින සුහදතාවය බිඳ දමන ආකාරයේ කෙටි පණිවිඩයක් මුස්ලිම් ජනතාව අතර ප‍්‍රචාරය කිරීමට කිසියම් සංවිධානත්මක කණ්ඩායමක් කටයුතු කරමින් සිටින බවට පොලීසියට තොරතුරු වාර්තා වී තිබේ. අලුත්ගම සිදුවීම පිටුපසද මෙම සංවිධානාත්මක කණ්ඩායම සිටියේදැයි පොලීසිය සැකකරයි. ඔවුන්ගේ අරමුණ වන්නේ 1983 කළු ජුලිය වැනි සිදුවීමක් ඇති කිරීම තුළින් දැනට පවත්නා ජාතින් අතර පවතින එකමුතුභාවය බිඳ දමා රට අරාජික කිරීම යැයි පොලීසිය විශ්වාස කරයි. ඒ අනූව අන්තවාදී පටු අරමුණු පරාජය කිරීමටත් සිංහල, දෙමළ, මුස්ලිම් ජාති වශයෙන් වෙන්වී නොව, ලාංකික අනන්‍යතාවය රැක ගනිමින් ගැටුම් ඇති නොකරගෙන සහෝදරත්වයෙන් ජීවත්වීමටත් සියලුදෙනා අදිටන් කරගැනීම වැදගත් බවත් රජය අවධාරණය කරයි.", "URL": "https://sinhala.adaderana.lk/news.php?nid=45107", "Category": null, "Parent URL": null}