{"Source": "Adaderana", "Timestamp": "December 6, 2010 08:41 am", "Headline": "ජයලත් ගැන තේරීම් කාරක සභාවක් පත්කරන්නැයි ඉල්ලා කතානායකට ලිපියක් ", "News Content": "එක්සත් ජාතික පක්ෂ පාර්ලිමේන්තු මන්ත්‍රී ජයලත් ජයවර්ධන මහතා සම්බන්ධයෙන් තේරීම් කාරක සභාවක් පත්කරන ලෙස ඉල්ලමින් කතානායකවරයා වෙත අද(06) ලිපියක් භාරදෙන බව ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා පවසයි. ආණ්ඩු පක්ෂයේ සියලු මැති ඇමතිවරුන්ගේ අත්සන් සහිතව එම ලිපිය කතානායකවරයා වෙත භාරදෙන බව අමාත්‍යවරයා සඳහන් කළේය. පසුගියදා ජනාධිපති මහින්ද රාජපක්ෂ මහතාගේ සංචාරයට විරෝධය පළ කරමින් බ්‍රිතාන්‍යයේදී එල්. ටී. ටී. ඊ හිතවාදී කණ්ඩායම් විසින් සංවිධානය කර තිබු විරෝධතා වලට ජයලත් ජයවර්ධන මහතාගේ සම්බන්ධයක් තිබේදැයි සොයා ‍බලන ලෙස මෙමගින් ඉල්ලා තිබේ මේ සම්බන්ධයෙන් පාර්ලිමේන්තුවේදී අනාවරණය වීමත් සමඟ උණුසුම් තත්ත්වයක් හට ගැණුනි. පාර්ලිමේන්තුවේදී තමාට සිදුකළ පහරදීම සම්බන්ධයෙන් ජීනිවාහි මානව හිමිකම් කොමිසම වෙත පැමිණිල්ලක් ඉදිරිපත් කිරීමට තීරණය කර ඇති බව එක්සත් ජාතික පක්ෂ පාර්ලිමේන්තු මන්ත්‍රී ජයලත් ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=12627", "Category": null, "Parent URL": null}