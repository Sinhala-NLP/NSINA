{"Source": "Adaderana", "Timestamp": "June 25, 2019 01:06 pm", "Headline": "20න් හරි විධායක ජනාධිපති ධූරය අහෝසි කළ යුතුයි-රාජිත", "News Content": "19 වන ආණ්ඩුක්‍රම ව්‍යවස්ථා සංශෝධන ඉදිරිපත් කිරීමට නායකත්වය ලබාදුන් ජනාධිපතිවරයා එය ගැටලුකාරී බව ප්‍රකාශ කිරීම හාත්ස්‍යයට කරුණක් බව සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතා පවසයි. 18 වන සහ 19 වන ආණ්ඩුක්‍රම ව්‍යවස්ථා සංශෝධන ඉවත් කළ යුතු බවට ජනාධිපතිවරයා යෝජනා කළහොත් ඊට සහාය ලබා නොදෙන බවත්, එය 2015 ජනවරමට පටහැනි බවත් සෞඛ්‍ය අමාත්‍යවරයා අවධාරණය කර සිටියි. විධායක ජනාධිපතිධූරය අහෝසි කිරීමට පූජ්‍ය මාදුළුවාවේ සෝභිත හිමියන් කළ මෙහෙවර බිද දමමින් ජනාධිපතිවරයා කටයුතු කිරීම පිළිගත නොහැකි බවත්, ඊට තමන් විරුද්ධත්වය පළ කරන බවත්, සෞඛ්‍ය අමාත්‍යවරයා අවධාරණය කර සිටියි. ජනාධිපතිවරයා විවිධ අවස්ථා වල දී කරන ප්‍රකාශ ජනතාව පිළිනොගන්නා බවත් 20 වන ආණ්ඩුක්‍රම ව්‍යවස්ථා සංශෝධනය හෝ ඉදිරිපත් කර විධායක ජනාධිපතිධූරය අහෝසි කළ යුතු බවට තමන් යෝජනා කරන බවත් සෞඛ්‍ය අමාත්‍යවරයා ප්‍රකාශ කරයි. 19 වන ආණ්ඩුක්‍රම ව්‍යවස්ථා සංශෝධනය අහෝසි කිරීමට ඉඩ ලබා නොදෙන බවත්, ප්‍රතිපත්ති ඉතා වැදගත් බවත් සෞඛ්‍ය අමාත්‍යවරයා වැඩිදුරටත් සදහන් කරයි.", "URL": "https://sinhala.adaderana.lk/news.php?nid=112719", "Category": null, "Parent URL": null}