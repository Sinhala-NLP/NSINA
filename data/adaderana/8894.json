{"Source": "Adaderana", "Timestamp": "June 8, 2010 04:44 pm", "Headline": "රත්මලානේ තද සුළඟින් නිවාස කිහිපයකට හානි", "News Content": "රත්මලාන ප්‍ර‍දේශ‍යේ ඇතිවූ තද සුළං තත්ත්වයක් හේතුවෙන් නිවාස 9කට හානි සිදුව තිබේ. රත්මලාන වෙඩිකන්ද හා පිරිවල ප්‍රදේශවලට අද පෙරවරුවේ මෙම සුළං තත්ත්වය හටගෙන ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පැවසුවේය. සුළං තත්ත්වය හේතුවෙන් මෙම නිවාසවලට අර්ධ වශයෙන් හානි සිදුව ඇති බව ප්‍රදීප් කොඩිප්පිලි මහතා සඳහන් කළේය. ආපදාවට පත්වූවන් සඳහා සහන සැලසීමට කටයුතු කරන බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8894", "Category": null, "Parent URL": null}