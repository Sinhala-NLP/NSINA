{"Source": "Adaderana", "Timestamp": "April 30, 2013 04:16 pm", "Headline": "ඉන්ෆ්ලුවෙන්සා A H1 N1 වළක්වන්න උපදෙස් දෙයි", "News Content": "ඉන්ෆ්ලුවෙන්සා A H1 N1 රෝගය ව්‍යාප්ත වීම වැළැක්වීම සඳහා මේ වන විට අවශ්‍ය පියවර ගෙන ඇති බව සෞඛ්‍ය අමාත්‍යංශය පවසයි. මේ වන විට මෙරට ඍතුමය උණ රෝගයක් ලෙස පැතිර යන ඉන්ෆ්ලුවෙන්සා A H1 N1 රෝගය වැළඳුණු රෝගීන් දිවයිනේ ප්‍රදේශ කිහිපයකින් වාර්තා වී තිබේ. ඒ අනුව සෞඛ්‍ය අමාත්‍ය මෛත්‍රිපාල සිරිසේන මහතා අද (30) පෙරවරුවේ මෙම රෝග ව්‍යාප්තිය වළක්වා ගැනීම සඳහා අවශ්‍ය පියවර ගන්නා ලෙස සෞඛ්‍ය සේවා අධ්‍යක්ෂ ජෙනරාල් වෛද්‍ය පාලිත මහීපාල මහතාට උපදෙස් ලබා දී ඇති බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=33712", "Category": null, "Parent URL": null}