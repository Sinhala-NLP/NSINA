{"Source": "Adaderana", "Timestamp": "June 30, 2018 08:10 pm", "Headline": "ශ්‍රී ලංකා කණ්ඩායම පිටියට පැමිණීමෙන් වැළකී සිටීමට ගත් තීරණය අනුමත කරන්න බෑ", "News Content": "කොදෙව් කණ්ඩායම සමඟ පැවති දෙවන ටෙස්ට් ක්‍රිකට් තරගයේ දෙවන දිනයේදී නිමිත වේලාවට පිටියට පැමිණීමෙන් වැළකීමට ශ්‍රී ලංකා කණ්ඩායම ගත් තීරණය කිසිසේත්ම අනුමත කළ නොහැකි බවත් තමන් කණ්ඩායමට අවවාද කළ බවත් ක්‍රීඩා අමාත්‍ය ෆයිසර් මුස්තාෆා මහතා පවසයි. කොදෙව් සංචාරය නිමා කරමින් අද දිවයිනට පැමිණි ශ්‍රී ලංකා කණ්ඩායම පිළිගැනීම සඳහා පැවති උත්සවයේදීයි. තමා පන්දුව පළුදු කිරීමේ අදහසකින් කිසිඳු දෙයක් නොකළ බවත් ඒ හේතුවෙන් ජාත්‍යන්තර ක්‍රිකට් කවුන්සලයේ තීරණයට එරෙහිව අභියාචනයක් ඉදිරිපත් කළ බවත් තමන් සහ කණ්ඩායම වරදක් නොකළ බව හිතට එකඟව දන්නා බවත් ශ්‍රී ලංකා ටෙස්ට් ක්‍රිකට් නායක දිනේෂ් චන්දිමාල් ප්‍රකාශ කළේය. ක්‍රිකට් කණ්ඩායම පිටියට නොයෑම වරදක් බවත් චන්දිමාල්ට ඇති ආදරය නිසා කණ්ඩායමම අවේගශීලීට කටයුතු කළ බවත් එය කිසිසේත්ම අනුමත කළ නොහැකි බව ක්‍රීඩා අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=91759", "Category": null, "Parent URL": null}