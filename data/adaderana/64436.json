{"Source": "Adaderana", "Timestamp": "September 25, 2016 05:09 pm", "Headline": "  වත්මන් රජය නිලධාරීවාදයට යට වෙන්නේ නෑ ", "News Content": "පොදු ජනතාවට ඉඩම් අයිතිය ලබාදීමට වත්මන් රජය ගෙන යන වැඩපිළිවෙළට බාධා කරන නිලධාරීන්ට එරෙහිව නීතිමය පියවර ගන්නා බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. අමාත්‍යවරයා පවසන්නේ වත්මන් රජය නිලධාරීවාදයට යට නොවන බවයි.තිස්සමහාරාම, මෝලකැපූපතාන ගංගාතිලක රජමහා විහාරයේ බුද්ධ ප්‍රතිමා වහන්සේ ඉදිකිරීම සඳහා මුදල් හා සිමෙන්ති ප්‍රදානය කිරීමේ අවස්ථාවකට එක්වෙමින් සජිත් ප්‍රේමදාස මහතා මේ බව ප්‍රකාශ කළේය.අමාත්‍යවරයා සඳහන් කළේ අග්‍රාමාත්‍ය රනිල් වික්‍රමසිංහ මහතාගේ සංකල්පයක් මත රට පුරා ජනතාවට නිරවුල් සින්නක්කර ඔප්පු ලබාදීමේ වැඩසටහනට ඇතැම් රාජ්‍ය නිලධාරීන් විවිධ බාධා කිරීම් සිදුකරන බවයි.", "URL": "https://sinhala.adaderana.lk/news.php?nid=64436", "Category": null, "Parent URL": null}