{"Source": "Adaderana", "Timestamp": "December 28, 2011 03:20 pm", "Headline": " අයහපත් කාලගුණයෙන් ත්‍රී කුණාමලය වෙරළ තීරයේ නිවාසවලට හානි", "News Content": "ත්‍රිකුණාමල ප්‍රදේශයේ පවතින අයහපත් කාලගුණය හේතුවෙන් වෙරළ තීරයේ පිහිටා තිබෙන නිවාස රැසකට හානි සිදුව තිබේ. ත්‍රිකුණාමලය, කොටුව ප්‍රදේශයේ සිට උප්පුවේලි දක්වා වෙරළ තීරයේ මෙම තත්ත්වය වැඩි වශයෙන් දැකිය හැකි බව අද දෙරණ වාර්තාකරු සඳහන් කරයි. වෙරළාසන්නයේ පිහිටා තිබෙන විදුලි කණුවලට මෙන්ම ධීවර යාත්‍රාවලට ද අයහපත් කාලගුණයෙන් බලපෑම් එල්ල වී ඇති බව කියැවෙයි. වෙරළාශ්‍රිතව වෙසෙන ඇතැම් පවුල් මේ වන විටත් ආරක්ෂිත ස්ථාන කරා පිටත්ව ගොස් ඇති බව අද දෙරණ වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=21008", "Category": null, "Parent URL": null}