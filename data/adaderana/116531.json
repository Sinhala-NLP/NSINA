{"Source": "Adaderana", "Timestamp": "August 14, 2019 04:18 pm", "Headline": "කළු ගඟේ ජල මට්ටම සුළු ගං වතුර තත්ත්වයක් දක්වා ඉහළට", "News Content": "කළු ගඟේ ජල මට්ටම සුළු ගං වතුර තත්ත්වයක් දක්වා වර්ධනය වෙමින් පවතින බව වාරිමාර්ග දෙපාර්තමේන්තුව පවසයි. කළු ගඟේ මිල්ලකන්ද ජල මිනුම් ස්ථානයේ ජල මට්ටම මීටර් හයයි දශම පහයි බින්දුවක් ලෙස සටහන්ව ඇති බව පෙන්වාදෙන දෙපාර්තමේන්තුව එය සුළු ගංවතුර තත්ත්වයක් බව ද සදහන් කළේය. මේ හේතුවෙන් පාලින්දනුවර, බුලත්සිංහල, කිරිඇල්ල, ඉංගිරිය, මදුරාවල, මිල්ලනිය සහ කළුතර යන ප්‍රාදේශීය ලේකම් කොට්ඨාශවල කළු ගඟ අවට පහත් බිම්වල සිටින ජනතාව අවධානයෙන් සිටිය යුතු බවයි වාරිමාර්ග දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=116531", "Category": null, "Parent URL": null}