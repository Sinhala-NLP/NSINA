{"Source": "Adaderana", "Timestamp": "September 18, 2017 01:17 pm", "Headline": "මනාප ඡන්ද ක්‍රමයට මැකෝ ආදරෙයි", "News Content": "බහුතර පිරිසකට අවශ්‍ය වන කොට්ඨාශ ක්‍රමය යටතේ මැතිවරණ පැවැත් වීම අතහැර දැමීමට මැතිවරණ කොමිසමේ සභාපතිවරයාට අයිතියක් නොමැති බව මහමාර්ග රාජ්‍ය අමාත්‍ය ඩිලාන් පෙරේරා මහතා පවසයි. බදුල්ලේ පැවති උත්සවයකට සහභාගී වෙමින් අමාත්‍යවරයා මෙම අදහස් පළ කළේය. අවසන් වරට මහින්ද රාජපක්ෂ මහතා ඉදිරිපත් වූ ජනධිපතිවරණයේ දී ප්‍රතිපත්ති ප්‍රකාශනයේ දී මනාප ඡන්ද ක්‍රමය අහෝසි කිරීමට යෝජනා වී තිබු බවත් එයට ඡන්ද ලක්ෂ 58 ක් හිමි වු අතර මෛත්‍රීපාල සිරිසේන මහතාද සිය ප්‍රතිපත්ති අතර මනාප ඡන්ද ක්‍රමය අහෝසි කිරීම ඇතුළත් කර තිබු බවත් එයට ද ඡන්ද ලක්ෂ 61 ක් හිමි වු බවත් එනිසා ලක්ෂ 119 ක ජනතාවක් මේ සඳහා කැමැත්ත ප්‍රකාශ කර ඇති බව ද අමාත්‍යවරයා මෙහිදී වැඩිදුරටත් පැවසීය. 19 වන සංශෝධනයට අත් ඔසවන විට වත්මන් ජනාධිපතිවරයා පවසා සිටියේ, 20 වන සංශෝධනය තුළින් මනාප ඡන්ද ක්‍රමය අහෝසි වන බවයි. නමුත් කීර්ති තෙන්නකෝන් මහතා වැනි සියයට 1 ක් වු අය මෙයට පක්ෂපාතීත්වය දක්වන අතර මැතිවරණ කොමිසමේ සභාපතිවරයාද එයට ආදරේ කරන්නේ මන්දැයි අමාත්‍යවරයා මෙහිදී පවසා සිටියේය.", "URL": "https://sinhala.adaderana.lk/news.php?nid=77700", "Category": null, "Parent URL": null}