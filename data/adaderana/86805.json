{"Source": "Adaderana", "Timestamp": "April 3, 2018 08:39 am", "Headline": " පුරාවිද්‍යා වටිනාකමක් ඇති බුදුපිළිමයක් සමඟ 3ක් අත්අඩංගුවට", "News Content": "පුරාවිද්‍යා වටිනාකමක් ඇති බුදුපිළිමයක් ප්‍රවාහනය කරමින් සිටි පුද්ගලයින් සිව් දෙනෙකු පුස්සැල්ලාව ප්‍රදේශයේ දී අත්අඩංගුවට ගෙන තිබේ. පුස්සැල්ලාව නගරයේ රාජකාරියේ යෙදී සිටි පොලිස් නිලධාරීන් කණ්ඩායමක් විසින් මෝටර් රථයක් නවතා සිදුකළ පරීක්ෂා කිරීමකදී අදාළ බුදුපිළිමය සොයාගෙන ඇති බව පුස්සැල්ලාව පොලීසිය පවසයි. පසුව මෝටර් රථයේ සිටි පුද්ගලයින් සිව් දෙනා අත්අඩංගුවට ගෙන ඇති අතර ඔවුන් මාවතගම, හෙයියන්තුඩුව, නිට්ටඹුව සහ කොත්මලේ යන ප්‍රදේශවල පදිංචිකරුවන බව හඳුනා ගෙන ඇත. අත්අඩංගුවට ගත් සැකකරුවන් අද(03) දින ගම්පොල මහේස්ත්‍රාත් අධිකරණය වෙත ඉදිරිපත් කිරීමට නියමිතය. පුස්සැල්ලාව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86805", "Category": null, "Parent URL": null}