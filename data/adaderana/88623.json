{"Source": "Adaderana", "Timestamp": "May 6, 2018 03:01 pm", "Headline": "නිවාඩු නිකේතනයකයේ භාණ්ඩ සොරකම් කරපු පුද්ගලයින් දෙකක් පොලිස් දැලේ ", "News Content": "අම්බලන්තොට ගොඩවාය ප්‍රදේශයේ පවත්වාගෙන යනු ලැබූ නිවාඩු නිකේතනයක එහි දොරගුළු කඩා දේපල සොරකම් කරන ලද පුද්ගලයින් දෙදෙනෙකු සොරකම් කරන ලද දේපල වලින් කොටසක් සමඟ අත්අඩංගුවට ගැනීමට අම්බලන්තොට පොලීසියේ නිලධාරීන් පිරිසක් සමත්වී තිබේ. 2018.04.28 දින අම්බලන්තොට ගොඩවාය ප්‍රදේශයේ පවත්වාගෙන යනු ලැබූ මෙම නිවාඩු නිකේතනයේ කළමනාකරු නිවාඩුව ගත කිරීම සදහා පිටත්ව ගොස් ඇති අතර නිවාඩු නිකේතනයේ මුරකරු විසින් නිවාඩු නිකේතනයේ සියලුම දෑ බලාකියාගනීම සිදුකර තිබිණි. නිවාඩු නිකේතනයේ කලමාණාකරු තම නිවාඩුව ගතකර නැවත 2018.05.04 දින රාත්‍රී 8.30 ට පමණ නිවාඩු නිකේතනය වෙත පැමිණ භාණ්ඩ බාරගැනීම සිදුකරන අවස්තාවේදී අංක 01 නිවාසයේ කාමරයක ජනේලයක් හැර තිබෙනු දැක එහි දොර විවෘත කර බැලූ අවසතාවෙදී එහි තිබු උපකරණ කිසියම් පිරිසක් විසින් එහි දොරගුළු කඩා සොරාගෙන ගොස් ඇති බවට තහවුරු වී ඇත. ඒ අනුව නිකේතනයේ කළමණාකරු විසින් 2018.05.05 දින උදෑසන තම බාරයේ පවත්වාගෙන යනු ලබන නිවාඩු නිකේතනයේ දේපල කිසියම් පිරිසක් විසින් සොරාගෙන ගොස් ඇති බවට අම්බලන්තොට පොලීසිය වෙත පැමිණිලි කර තිබිණි. ඒ අනුව අම්බලන්තොට පොලිස් ස්ථානාධිපති ජගත් විජයගුණවර්ධන මහතාගේ උපදෙස් මත පරීක්ෂණ පවත් වූ අම්බලන්තොට පොලිස් ස්ථානයේ අපරාධ අංශයේ නිලධාරීන් 06 දින පෙරවරුවේ සිද්ධිය සම්බන්දයෙන් සැකපිට පුද්ගලයින් දෙදෙනෙකු අත්අඩංගුවට ගනු ලැබිණි. ඔවුන්ගෙන් දීරඝකාලයක් තිස්සේ සිදුකරන ලද ප්‍රශ්න කිරීම් වලින් අනතුරුව නිවාඩු නිකේතනයේ දේපල ඔවුන් විසින් සොරාගත් බවට තොරතුරු හෙළිකරගෙන තිබු අතර ඔවුන්ගෙන් ලද තොරතුරු මත සොරාගන්නා ලද දේපල වලින් රුපියල් 45000 ක් පමණ වටිනා විදේශීය රටකින් ගෙන්වන ලද තණකොළ කපන යන්ත්‍රයක් හා කොම්ප්රෙයෂර් [වායු පීඩන යන්ත්‍රයක්] රුපියල් 10000 ක මුදලකට විකුණා තිබියදී සොයාගත් අතර සැටලයිට් රූපවාහිනී උපකරණයක් හා තවත් උපකරණ කිහිපයක් ගොඩවාය මුහුදු තීරයේ වැලි යට සඟවා තිබියදී සොයාගෙන තිබේ. සොරාගන්නා ලද භාණ්ඩ අතර අගල් 32 ක එල්.ඊ.ඩී රූපවාහිනී යන්ත්‍රයක් ඇතුළු තවත් උපකරණ කිහිපයක් වැලි යට සගවා ඇති බවට සැකකරුවන් තොරතුරු හෙළි කලද ඔවුන්ට ද එම ස්ථානයන් සොයාගැනීමට නොහැකි වූ බව නිලධාරීහු පැවසූහ. සිද්ධිය සම්බන්දයෙන් අත්අඩංගුවට ගනු ලැබූ සැකකරුවන් අම්බලන්තොට ගොඩවාය හා මාන්ජ්ජාව ප්‍රදේශයේ පදිංචි 17 හා 21 යන වයස්වල පසුවන්නන් බවද නිලධාරීහු පවසති. අත්අඩංගුවට ගනු ලැබූ සැකකරුවන් හම්බන්තොට මහේස්ත්‍රාත්වරයා වෙත ඉදිරිපත් කිරීමට නියමිත ඇත.", "URL": "https://sinhala.adaderana.lk/news.php?nid=88623", "Category": null, "Parent URL": null}