{"Source": "Adaderana", "Timestamp": "March 9, 2011 11:17 am", "Headline": "ගිනි අවිය වැරදී පාසල් සිසුවා රෝහලේ", "News Content": "යාපනය වැල්වැටිතුරෙයි , තොන්ඩමානාරු ප්‍රදේශයේ දී පාසල් ශිෂ්‍යයෙකුට වෙඩි වැදී රෝහල් ගත කර තිබේ. හමුදා භටයෙකුගේ ගිනි අවියක් අත්වැරදීමකින් හදසියේ ක්‍රියාත්මක වීමෙන් අදාළ සිසුවා තුවාල ලබා ඇති බව යුද හමුදා මූලස්ථානය සඳහන් කරයි. ප්‍රදේශයේ සේවයේ නියුතු හමුදා සෙබළුන් සමඟ මෙම සිසුවා ඉතා සමීපව සහ සුහදව කටයුතු කරන අයෙකු බව ද සඳහන්වේ. කෙසේ වෙතත් සිද්ධියෙන් අනතුරුව අදාළ ගිනි අවිය භාර යුද හමුදා සාමාජිකයා යුද හමුදා පොලිසිය මඟින් අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=14724", "Category": null, "Parent URL": null}