{"Source": "Adaderana", "Timestamp": "August 13, 2015 05:22 pm", "Headline": "උදලු තල 27යි පුද්ගලයින් 4යි දැලේ ", "News Content": "සූරියවැව, රන්මුදුවැව ප්‍රදේශයේදී මැතිරණ නීති උල්ලංඝණය කරමින් ප්‍රචාරක කටයුතු සිදුකළ පුද්ගලයන් සිව් දෙනෙකු අත්අඩංගුවට ගෙන තිබේ.හම්බන්තොට මැතිවරණ කාර්යාලයට ලද තොරතුරක් මත සැකකටයුතු වෑන් රථයක් පරීක්ෂා කළ අවස්ථාවේ සැකකරුවන් අත්අඩංගුවට ගත් බව පොලීසිය පැවසුවේය.වෑන් රථයේ තිබී මහමැතිවරණය සඳහා ජනතාවට බෙදාදීමට සූදානම් කර තිබූ උදළු තල 27ක් සහ එක්සත් ජනතා නිදහස් සන්ධාන අපේක්ෂකයන් දෙදෙනෙකුගේ පෝස්ටර් 2272ක් ද පොලීසිය බාරයට ගෙන තිබේ.අත්අඩංගුවට ගත් සකකරුවන් කරන්දෙණිය සහ සූරියවැව පදිංචිකරුවන් වන අතර ඔවුන් අද හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=53227", "Category": null, "Parent URL": null}