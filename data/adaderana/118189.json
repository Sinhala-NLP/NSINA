{"Source": "Adaderana", "Timestamp": "September 3, 2019 05:31 pm", "Headline": "Cricket Aid අත්හිටුවන්න කෝප් කමිටුවෙන් නියෝගයක්", "News Content": "විගණකාධිපතිවරයා මාස දෙකක් තුළ විගණන වාර්තාවක් ඉදිරිපත් කරන තෙක් ‘Cricket Aid’ ’ මෙහෙයුම් අත්හිටුවන ලෙස පොදු ව්‍යාපාර පිළිබඳ කාරක සභාව හෙවත් කෝප් කමිටුව ශ්‍රී ලංකා ක්‍රිකට් ආයතනය නිලධාරීන් වෙත උපදෙස් දී තිබේ. පොදු ව්‍යාපාර පිළිබඳ කාරක සභාව හෙවත් කෝප් කමිටුව අද (03) පාර්ලිමේන්තුවේදී රැස් විය. අද දිනයේ ශ්‍රී ලංකා ක්‍රිකට් ආයතනය කමිටුව හමුවට කැදවා වූ බව කෝප් කමිටු සභාපති පාර්ලිමේන්තු මන්ත්‍රී සුනිල් හදුන්නෙත්ති මහතා පැවසුවේය. ඒ අනුව ක්‍රිකට් ආයතනය නියෝජනය කරමින් එහි විධායක නිලධාරීන් ඇතුළු පිරිසක් කෝප් කමිටුව හමුවේ පෙනී සිටි ඇති බව වාර්තා වෙයි. කමිටු රැස්වීම අද පස්වරු 02.30 ට පාර්ලිමේන්තු සංකීර්ණයේදී ආරම්භ වන අතර එහි කටයුතු මාධ්‍යයට විවෘත කර ඇත.", "URL": "https://sinhala.adaderana.lk/news.php?nid=118189", "Category": null, "Parent URL": null}