{"Source": "Adaderana", "Timestamp": "July 22, 2014 12:38 pm", "Headline": "නාවික සෙබළා වැටී මැරිලා!", "News Content": "ත‍්‍රීකුණාමලය, තිස්ස නාවික කඳවුරේ පිහිටි සිව්මහල් ගොඩනැගිල්ලකින් වැටී නාවික හමුදා සෙබළෙකු ජීවිතක්ෂයට පත්ව තිබේ. ඊයේ රාත්‍රීයේ මෙම සිද්ධිය වී ඇතැයි නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසීය. මෙලෙස මියගොස් ඇත්තේ නාවික හමුදාවේ රගර් සංචිතයට අයත් සෙබළෙකු බව පැවසෙන අතර ඔහු කොළඹ ප්‍රදේශයේ පදිංචි කරුවෙකු බවද ඒ මහතා කියා සිටියේය. සිද්ධිය සම්බන්ධයෙන් ත‍්‍රිකුණාමල වරාය පොලීසිය පරික්‍ෂණ ආරම්භ කර ඇත.", "URL": "https://sinhala.adaderana.lk/news.php?nid=44845", "Category": null, "Parent URL": null}