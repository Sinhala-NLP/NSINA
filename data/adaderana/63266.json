{"Source": "Adaderana", "Timestamp": "August 20, 2016 01:27 pm", "Headline": " කෝටි දෙකක කේරළ ගංජා සමග 3ක් කොටු", "News Content": "ඉන්දියා‍වේ සිට මෙරටට බෝට්ටුවකින් ගෙන එමින් තිබූ කේරළ ගංජා කිලෝ ග්‍රෑම් 134 යි ග්‍රෑම් 750 ක් සමග සැකකරුවන් තිදෙනෙක් නාවික හමුදාව විසින් අත්අඩංගුවට ගෙන තිබේ.ඊයේ(19) වැනිදා රාත්‍රීයේ පේදුරුතුඩුව - මනල්කාඩු මුහුදු තීරයේදී මෙම අත්අඩංගුවට ගැනීම සිදු කර ඇති බව වාර්තා වෙයි.නාවික හමුදාව විසින් ගංජා තොගය සමග අත්අඩංගුවට ගෙන ඇති සැකකරුවන් දෙදෙනෙකු පේදුරුතුඩුව - කුඹුක්කනේ පදිංචිකරුවන් වන අතර එක් සැකකරුවෙකු යාපනයේ පදිංචිකරුවෙක් බව සඳහන්ය.මේ අතර අත්අඩංගුවට ගත් කේරල ගංජා තොගයේ වටිනාකම රුපියල් කෝටි 02කට අධික බවට ගණන් බලා තිබේ.මෙම කේරල ගංජා තොගය සහ සැකකරුවන් වැඩිදුර විමර්ශන සඳහා යාපනය සුරාබදු කාර්යාලයට භාරදී ඇති බවද වාර්තා වෙයි.ඒ අනුව යාපනය සුරාබදු කාර්යාලය විසින් මේ සම්බන්ධයෙන් ඉදිරි කටයුතු සිදු කරනු ලබයි.", "URL": "https://sinhala.adaderana.lk/news.php?nid=63266", "Category": null, "Parent URL": null}