{"Source": "Adaderana", "Timestamp": "August 15, 2019 10:32 am", "Headline": "එකාපිට එකා මැරී වැටුණා-ඒ අපේම දුර්වලකමින්", "News Content": "වර්තමාන ආණ්ඩුව විසින් බුද්ධි අංශ නිලධාරින් අත්අඩංගුවට ගැනිමේ ප්‍රතිවිපාක පසුගිය කාලය තුළ අත්විදීමට සිදු වු බව පුජ්‍ය ඉත්තෑකන්දේ සද්ධාතිස්ස හිමියන් පවසයි. මිගමුව ප්‍රදේශයේ පැවති වැඩ සටහනකට එක් වෙමින් උන්වහන්සේ මේ බව ප්‍රකාශ කළේය. මෙහිදී වැඩිදුරටත් උන්වහන්සේ කියා සිටියේ, අපි ජාතියක් වශයෙන් වැටෙන්න හොඳ නැතැයි යනුවෙනි. එමෙන්ම, අපි තරම් කාරුණික මිනිස්සු, අපි තරම් හිනාවෙන, අපි තරම් කන්න දෙන මිනිස්සු ලෝකයේ කොහේ හෝ සිටීදැයි මෙහිදී උන්වහන්සේ ප්‍රශ්න කර සිටියේය. අපි ඒ තරම් කාරුණික ජාතියක් බවත් පැවසු සද්ධාතිස්ස හිමියන්, ඒ කාරුණික බව නිවටකමක් ලෙස කිසිවෙකු සිතිමට හොඳ නෑ යනුවෙන් ද පැවසීය. එනිසා අපිට වැරදුන තැන් නිවැරදි කර ගනිමින් ඉදිරියට යා යුතු බවත් පැවසු උන්වහන්සේ, තමන් හිරේ ගියේ පෞද්ගලික දෙයකට නොවන බවත් එවැන්නක් සිදු වුයේ රට වෙනුවෙන් බවද කියා සිටියේය. තමන් සමඟ 28 දෙනෙක් බුද්ධි අංශ නිලධාරින් සිටි බවත්, ඔවුන් අත්අඩංගුවට ගැනීමේ දරුණතම ප්‍රතිඵලය පසුගිය දා වින්දා යනුවෙන් ද සද්ධාතිස්ස හිමියන් පැවසීය. අපි එකාපිට එකා මැරී වැටුණ බවත් පැවසු උන්වහන්සේ, එවැන්නක් සිදු වුයේ අපේ දුර්වලකමකින් බවත් රටේ හමුදාව නැතිනම් අපිට නිදහසක් නොමැති බවද කියා සිටියේය.", "URL": "https://sinhala.adaderana.lk/news.php?nid=116579", "Category": null, "Parent URL": null}