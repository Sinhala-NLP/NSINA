{"Source": "Adaderana", "Timestamp": "October 3, 2012 01:31 pm", "Headline": "සරසවි ඇදුරන්ට ලක්ෂ 5 ක්", "News Content": "ලංකා වෙළඳ කාර්මික හා පොදු කම්කරු සංගමය විසින් රුපියල් ලක්ෂ 5 ක මුදලක් විශ්ව විද්‍යාල ආචාර්යවරුන්ගේ සමිති සම්මේලනයට ලබා දී තිබේ. වැටුප් නැතිව මාස 3 ක් පුරාවට කටයුතු කරන ආචාර්යවරුන් වෙනුවෙන් මෙම මුදල ලබාදුන් බව එම සංගමයේ ප්‍රධාන ලේකම් බාලා තම්පෝ මහතා සඳහන් කළේය. සරසවි ආචාර්යවරුන්ගේ ඉල්ලීම් සාධාරණ බවත් ඒ නිසාවෙන් තමන් ද සරසවි ඇදුරන්ට සහය ලබාදීමට තීරණය කළ බවත් හෙතෙම පැවසීය. මෙම විශ්ව විද්‍යාල ආචාර්යවරුන්ට වඩා යහපත් මානසික සැලකීමක් තිබිය යුතු බව එම මහතා පෙන්වාදෙයි. එම නිසාවෙන් වැටුප් පිළිබඳව ඇතුළු අනෙකුත් පොදු ඉල්ලීම්වලට සාධාරණයක් ඉටු කර දෙන මෙන් හෙතෙම ජනාධිපතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=27974", "Category": null, "Parent URL": null}