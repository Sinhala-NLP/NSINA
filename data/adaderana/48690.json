{"Source": "Adaderana", "Timestamp": "January 15, 2015 09:00 am", "Headline": "ප්‍රජාවිද්‍යාව හා සෞඛ්‍ය ගැන සමීක්ෂණයක් ", "News Content": "මේ වසර තුළ ප්‍රජාවිද්‍යාව හා සෞඛ්‍ය පිළිබඳ සමීක්ෂණයක් සිදුකිරීමට ජන ලේඛන හා සංඛ්‍යා ලේඛන දෙපාර්තමේන්තුව තීරණය කර තිබේ. වසර 05 කට වරක් සිදුකරන මෙම සමීක්ෂණය ලෝක බැංකු ආධාර යටතේ සෞඛ්‍ය අමාත්‍යංශයේ උපදෙස් මත සිදුකිරීමට නියමිතය. එළඹෙන මාර්තු මාසයේ මෙම සමීක්ෂණය ආරම්භ කිරීමට බලාපොරොත්තු වේ. ළමා හා කාන්තා සෞඛ්‍ය සම්බන්ධයෙන් මෙම සමීක්ෂණයේ දී වැඩි අවධානයක් යොමු කිරීමට නියමිතය. දරුවන්ගේ පොෂණ සහ අධ්‍යාපන තත්ත්වය පිළිබඳ මෙම සමීක්ෂණය මගින් සොයා බැලීමට සැලසුම් කර ඇත. කාන්තා හිංසනය සම්බන්ධයෙන් සහ දරු උපත් අනුපාතිකය පිළිබඳවද මෙම සමීක්ෂණයෙන් සොයාබැලීමට නියමිතය.", "URL": "https://sinhala.adaderana.lk/news.php?nid=48690", "Category": null, "Parent URL": null}