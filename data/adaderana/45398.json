{"Source": "Adaderana", "Timestamp": "August 16, 2014 02:29 pm", "Headline": " මත්තෙගොඩ  කර්මාන්තශාලාවක ගින්නක් ", "News Content": "කොට්ටාව, මත්තෙගොඩ ප්‍රදේශයේ කර්මාන්ත ශාලාවක ගින්නක් හටගෙන තිබේ. පොලිස් මාධ්‍ය ප්‍රකාශක කාර්යාලය පැවසුවේ අද(16) පෙරවරුවේ මෙම ගින්න හටගෙන ඇති බවයි. රබර් ලෑලි පදම් කරන කර්මාන්ත ශාලාවක මෙලෙස හදිසියේ ගින්න හටගෙන තිබේ. ගින්නෙන් කර්මාන්ත ශාලාවට සහ ගබඩා කර තිබු රබර් ලෑලි වලට දැඩි හානි සිදුව ඇති බව පොලිසිය පැවසුවේය. ගින්නෙන් කිසිවෙකුටත් හානි සිදුව නොමැති අතර දෙහිවල ගල්කිස්ස නගර සභාවේ ගිනි නිවන නිලධාරින් පැමිණ ගින්න නිවා දමා තිබේ.", "URL": "https://sinhala.adaderana.lk/news.php?nid=45398", "Category": null, "Parent URL": null}