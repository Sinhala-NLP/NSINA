{"Source": "Adaderana", "Timestamp": "December 4, 2012 04:55 pm", "Headline": "කොටහේනේදී ලක්ෂ 50 කුඩු අල්ලයි", "News Content": "රුපියල් ලක්ෂ 50ක් පමණ වටිනා හෙරොයින් කිලෝග්‍රෑම් එකක ප්‍රමාණයක් සමඟ පුද්ගලයෙක් කොටහේන ප්‍රදේශයේදී අත්අඩංගුවට ගෙන තිබේ. පොලිස් මත්ද්‍රව්‍ය කාර්යංශයට ලැබුණු තොරතුරකට අනුව සිදුකළ විමර්ශනයකදී සැකකරු අත්අඩංගුවට ගත් බව පොලීසිය සඳහන් කළේය. මරදාන, මාළිගාකන්ද ප්‍රදේශයේ පදිංචිකරුවෙකු මෙලෙස අත්අඩංගුවට ගෙන තිබේ. සැකකරු සමිබන්ධයෙන් පොලිස් මත්ද්‍රව්‍ය කාර්යංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29712", "Category": null, "Parent URL": null}