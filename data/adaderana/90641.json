{"Source": "Adaderana", "Timestamp": "June 10, 2018 07:24 am", "Headline": "සාමයේ මෙහෙයුමට ට්‍රම්ප් සිංගප්පූරුව බලා පිටත්ව යයි", "News Content": "කොරියා - අමෙරිකා සාකච්ඡා සඳහා අමෙරිකානු ජනාධිපති ඩොනල්ඩ් ට්‍රම්ප් සිංගප්පූරුව බලා පිටත්වී තිබේ. ජි -07 නායක සමුළුවට සහභාගී වීමෙන් පසු ඩොනල්ඩ් ට්‍රම්ප් මේ වන විට සිංගප්පුරුව වෙත පැමිනෙමින් සිටින බව ඔහුගේ ට්විටර් ගිණුමේ සඳහන් කර ඇත. සිංගප්පූරුවේ සංතෝසා දිවයිනේ දී අනිද්දා නායකයින් දෙපල අතර මුහුණට මුහුණ සාකච්ඡා පැවැත්වෙයි. “සාමයේ මෙහෙයුම” ලෙස එම සාකච්ඡා නම් කර ඇති ට්‍රම්ප් මෙම හමුව සාමය සඳහා පවතින එකම අවස්ථාව ලෙස හදුන්වා දී ඇත. උතුරු කොරියානු සහ අමෙරිකානු රාජ්‍ය නායකයින් දෙදෙනෙකු හමුවන පළමු අවස්ථාව ලෙස ද මෙය සැලකෙයි.", "URL": "https://sinhala.adaderana.lk/news.php?nid=90641", "Category": null, "Parent URL": null}