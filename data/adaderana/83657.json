{"Source": "Adaderana", "Timestamp": "January 28, 2018 10:23 am", "Headline": "රත්ත්‍රං කැබැල්ලක් සමඟ අයෙක් අත්අඩංගුවට", "News Content": "රුපියල් ලක්ෂ පනහක පමණ වටිනාකමින් යුත් රත්‍රං තොගයක් නීති විරෝධීව මෙරටට රැගෙන ආ ඉන්දීය ජාතිකයෙකු කටුනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ. අද(28) උදෑසන පොලිස් මත්ද්‍රව්‍ය කාර්යාංශයේ ගුවන්තොටුපල ඒකකයේ කණ්ඩායමක් විසින් සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ඩුබායි සිට මෙරටට පැමිණ ඇති මෙම ඉන්දීය ජාතික සැකකරු සතුව තිබී රත්‍රං කිලෝග්‍රෑම් එකක් සොයාගෙන තිබේ. සැකකරු වැඩිදුර විමර්ශන සඳහා රේගුව වෙත බාරදුන් බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=83657", "Category": null, "Parent URL": null}