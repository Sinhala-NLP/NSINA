{"Source": "Adaderana", "Timestamp": "June 3, 2011 09:06 am", "Headline": "තැපැල්පති ගැන සාක්ෂි දීම ලබන සතියේ අවසන්", "News Content": "තැපැල්පතිවරයාට එරෙහිව එල්ල වී ඇති චෝදනා සම්බන්ධයෙන් විමර්ශනය කිරීම සඳහා පත්කළ කමිටුවට සේවකයින්ගේ සාක්ෂි ඉදිරිපත් කිරීම ලබන සතියේදී අවසන් වනු ඇති බව තැපැල් වෘත්තීය සමිති එකමුතුව පවසයි. තැපැල් දෙපාර්තමේන්තුව තුළ සිදුව ඇති අක්‍රමිකතා රැසක් සම්බන්ධයෙන් ත්‍රිපුද්ගල කමිටුව වෙත සාක්ෂි රැසක් ඉදිරිපත් කර ඇති බව එහි මාධ්‍ය ප්‍රකාශක චින්තන බණ්ඩාර මහතා සඳහන් කළේය. තවදුරටත් අදාළ සාක්ෂි ඉදිරිපත් කරමින් පවතින බව ද ඔහු වැඩිදුරටත් පෙන්වාදුන්නේය. තැපැල්පතිවරයාට එරෙහිව පසුගිය කාල‍යේ ‍චෝදනා එල්ල වීම හේතුවෙන් ඒ පිළිබඳ විමර්ශන අවසන් වන ‍තෙක් ඔහුගේ බලතල තැපැල් අමාත්‍යාංශ ලේකම්වරයා යටතට පැවරීමට විෂය භාර අමාත්‍යවරයා මීට පෙර තීරණය කර තිබුණි.", "URL": "https://sinhala.adaderana.lk/news.php?nid=16507", "Category": null, "Parent URL": null}