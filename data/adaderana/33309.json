{"Source": "Adaderana", "Timestamp": "April 16, 2013 03:44 pm", "Headline": "අපේ නැති වුණොත් රටින් ගෙන්නයි වෙන්නේ", "News Content": "රටේ සිදුවන සංවර්ධනයට අදාළ පුහුණු ශ්‍රමිකයින් බිහි නොවුනහොත් ඉදිරියේ දී මෙරටට විදෙස් ශ්‍රමිකයින් ගෙන්වීමට සිදුවනු ඇති බව ජනාධිපති මහින්ද රාජපක්ෂ මහතා පවසයි. එම තත්ත්වය ඇති වීම වැළැක්වීම සඳහා යුගයට ගැලපෙන පුහුණු ශ්‍රමිකයින් බිහිකිරීම ආරම්භ කළ යුතු බව ජනාධිපතිවරයා පෙන්වාදෙයි. ශ්‍රී ලංකා විදේශ සේවා නියුක්ති කාර්යංශය මගින් තංගල්ල, ගොඩිගමුව, යාය වත්ත ප්‍රදේශයේදී පිහිට වූ පළමු ආදර්ශ විගමනික සම්පත් පුහුණු මධ්‍යස්ථානය විවෘත කිරීමේ අවස්ථාවට අද (16) එක්වෙමින් ජනාධිපති මහින්ද රාජපක්ෂ මහතා මේ බව පැවසීය.", "URL": "https://sinhala.adaderana.lk/news.php?nid=33309", "Category": null, "Parent URL": null}