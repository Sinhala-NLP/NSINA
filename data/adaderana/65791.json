{"Source": "Adaderana", "Timestamp": "November 7, 2016 07:52 am", "Headline": "මැතිවරණ කොමිසමෙන් නීතිපති දෙපාර්තමේන්තුවට ලිපියක්", "News Content": "සීමා නීර්ණය ගැටළු නොපවතින පළාත් පාලන ආයතනවල මැතිවරණය පැවැත්වීමට පවතින නීතිමය තත්ත්වය පිළිබඳ විමසා මැතිවරණ කොමිසම නීතිපති දෙපාර්තමේන්තුවට ලිපියක් යොමු කර තිබේ.සීමා නීර්ණය ගැටළු නොපවතින පළාත් පාලන 61ක පමණ මැතිවරණය පැවැත්වීමට හැකියාවක් පවතින බවට පසුගියදා මැතිවරණ නිරීක්ෂණ සංවිධාන මැතිවරණ කොමිසම දැනුවත් කර තිබුණි. මේ සම්බන්ධයෙන් අවධානය යොමු කළ මැතිවරණ කොමිසම ඒ පිළිබඳ පවතින නීතිමය තත්ත්වය පිළිබඳ විමසීමට තීරණය කර ඇත.මේ පිළිබඳව පවතින නීතිමය තත්ත්වය සම්බන්ධයෙන් ඉදිරි දින කිහිපයේදී නීතිපතිවරයා මැතිවරණ කොමිසම දැනුවත් කරනු ඇති බව කොමිසමේ ජ්‍යෙෂ්ඨ ප්‍රකාශකයෙක් අද දෙරණ සමග සඳදහන් කළේය.කෙසේ වෙතත් මැතිවරණය පැවැත්වීමට ඇති හැකියාව සම්බන්ධයෙන් තව දුරටත් සලකා බලමින් සිටින බව ද එම ප්‍රකාශකයා සඳහන් කර සිටියේය.මෙරට පළාත් පාලන ආයතන 336ම මහජන නියෝජිතයිගෙන් තොරව වසර 02කට අධික කාලයක් ක්‍රියාත්මක වේ.නව මැතිවරණ ක්‍රමයට අදාළ සීමා නීර්ණය කටයුතු අවසන්ව නොමැති බැවින් මැතිවරණය පැවැත්වීමේ හැකියාවක් නොපවතින බව රජය පවසයි.", "URL": "https://sinhala.adaderana.lk/news.php?nid=65791", "Category": null, "Parent URL": null}