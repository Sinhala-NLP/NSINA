{"Source": "Adaderana", "Timestamp": "August 31, 2018 09:35 am", "Headline": "බසයක් හා ට්‍රක් රථයක් ගැටී 4ක් මරුට", "News Content": "අමෙරිකාවේදී සිදු වූ රිය අනතුරකින් පුද්ගලයින් සිවුදෙනෙක් මියගොස් තිබේ. මගී ප්‍රවාහන බස් රථයක් සහ ට්‍රක් රථයක් එකිනෙක ගැටීමෙන් සිදුවූ මේ අනතුරින් තවත් විශාල පිරිසක් තුවාල ලබා ඇති බවත් වාර්තා වෙයි. අමෙරිකාවේ නිව් මෙක්සිකෝ ප්‍රාන්ත අධිවේගී මාර්ගයක මෙම අනතුර සිදුව තිබේ. අනතුර සිදුවන අවස්ථාවේදී බස් රථයේ මගීන් 47දෙනෙක් සිටි බවට අමෙරිකානු මාධ්‍ය වාර්තා කර තිබුණත්, අනතුරට හේතුව මෙතෙක් හදුනාගෙන නැහැ. අනතුරින් පසු අධිවේගී මාර්ගය අවහිර වී ඇති අතර එහිදී ඇතිවන මාර්ග අවහිරතා වලක්වාගැනීම සඳහා විකල්ප මාර්ග භාවිත කිරීම සම්බන්ධයෙන් රියදුරන් දැනුම්වත් කිරීමටද බලධාරීන් කටයුතු කර තිබුණි.", "URL": "https://sinhala.adaderana.lk/news.php?nid=95280", "Category": null, "Parent URL": null}