{"Source": "Adaderana", "Timestamp": "June 18, 2010 03:37 pm", "Headline": "විදෙස් කතකගෙන් කප්පම් ගැනීමට ගොස් අසුවෙයි", "News Content": "විදේශීය කාන්තාවකගෙන් කප්පම් ලබාගැනීමට උත්සාහ කළ කාන්තාවක හුංගම ‍පොලිසිය අත්අඩංගුවට ගෙන තිබේ. ඉතාලි ජාතික කාන්තාවකට දුරකථනය ඔස්සේ තර්ජනය කර යූරෝ 500ක කප්පම් මුදලක් ඉල්ලා ඇති බව පොලිසිය පවසයි. මේ සම්බන්ධයෙන් අදාළ විදේශීය කාන්තාව පොලිසියට සිදුකළ පැමිණිල්ලකින් අනතුරුව සිදුකළ විමර්ශන වලදී සැකකාරිය අත්අඩංගුවට ගෙන තිබේ. මෙහිදි විදේශීය කාන්තාවට තර්ජනය කිරීමට යොදාගත් ජංගම දුරකථනයද සොයා ගැනීමට පොලිසිය සමත් විය. දික්වැල්ල -නිල්වැල්ල ප්‍රදේශයේ පදිංචි මෙම සැකකාරිය අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9082", "Category": null, "Parent URL": null}