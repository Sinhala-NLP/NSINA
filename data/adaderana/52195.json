{"Source": "Adaderana", "Timestamp": "June 23, 2015 03:27 pm", "Headline": "ටයිටැනික් සංගීතඥයා ගුවන් අනතුරකින් මරුට", "News Content": "ටයිටැනික් සංගීතඥයා ගුවන් අනතුරකින් මරුටටයිටැනික් චිත්‍රපටයේ සංගීත අධ්‍යක්ෂ, ඔස්කාර් සම්මාන ලාභි ජේම්ස් හොනර් ජීවිතක්ෂයට පත්ව තිබේ.කැලිෆෝනියාවේ සැන්ටා බාබරා ප්‍රදේශයේදී සිදු වූ ගුවන් අනතුරකින් ඔහු ජිවිතක්ෂයට පත්ව ඇති බව විදෙස් මාධ්‍ය වාර්තා කළේය.ජේම්ස් හොනර්ට අයත් කුඩා වර්ගයේ ගුවන් යානයෙන් ඔහු පමණක් ගමන් කරමින් සිටියදී එය මෙලෙස අනතුරට ලක්ව ඇති බව සඳහන්ය.මියයන විට 61 වෙනි වියේ පසු වූ ජේම්ස් හොනර් චිත්‍රපට 100 කට අධික සංඛ්‍යාවකට සංගීතයෙන් සිය දායකත්වය ලබාදී තිබේ.ටයිටැනික්, බ්‍රේව්හාර්ට්, ඇවටර්, ඒලියන්ස් ඒ අතරින් කිහිපයකි.සිය සංගීත නිර්මාණ වෙනුවෙන් ජාතික හා ජාත්‍යන්තර සම්මාන රැසක් ජේම්ස් හොනර් පිදුම් ලබා ඇත.", "URL": "https://sinhala.adaderana.lk/news.php?nid=52195", "Category": null, "Parent URL": null}