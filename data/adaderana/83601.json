{"Source": "Adaderana", "Timestamp": "January 27, 2018 11:13 am", "Headline": "රුසියාව චෝදනා ප්‍රතික්ෂේප කරයි", "News Content": "එක්සත් ජාතීන්ගේ සම්බාධක උල්ලංඝණය කරමින් ගල් අගුරු අපනයනය කිරිමට උතුරු කොරියාවට සහය ලබාදුන් බවට එල්ල වන චෝදනා රුසියාව ප්‍රතික්ෂේප කර තිබේ. බටහිර යුරෝපා බුද්ධිඅංශ විසින් ඒ පිළිබඳ තොරතුරු අනාවරණය කර තිබූ බව විදෙස් මාධ්‍ය වාර්තා කරයි. පසුගිය වසරේ රුසියාව විසින් උතුරු කොරියාවේ ගල් අගුරු ලබා ගෙන දකුණු කොරියාවට සහ ජපානයට ඒවා ප්‍රතිඅපනයනය කළ බවට බුද්ධිඅංශ විසින් අනාවරණය කර තිබේ. කෙසේවෙතත් උතුරු කොරියාවේ රුසියානු තානාපතිවරයා අදාළ චෝදනාව ප්‍රතික්ෂේප කර ඇති බව රොයිටර් පුවත් සේවය වාර්තා කරයි.", "URL": "https://sinhala.adaderana.lk/news.php?nid=83601", "Category": null, "Parent URL": null}