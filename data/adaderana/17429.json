{"Source": "Adaderana", "Timestamp": "July 16, 2011 10:37 am", "Headline": "සහල් මිල ගණන් අඩුවීමේ ප්‍රවණතාවක්", "News Content": "සහල් මිල ගණන් අඩුවීමේ ප්‍රවණතාවක් පවතින බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය පවසයි. ජූලි මස අවසන් වන විට යල කන්නයේ වී අස්වනු වෙළඳපොළට නිකුත් වන බැවින් වී මෝල් හිමියන් තමන් සතු වී තොග මේ වන විට වෙළඳපොළට නිකුත් කරන බව එම ආයතනය පෙන්වාදෙයි. මේ හේතුවෙන් වෙළඳපොළේ සහල් මිල අඩුවීමේ ප්‍රවණතාවක් පසුගිය සතියට සාපේක්ෂව මෙම සතිය තුළ දක්නට ලැබෙන බව එම ආයතනය සඳහන් කරයි. ඉදිරි සති කිහිපය තුළ තවදුරටත් සහල් මිලේ අඩුවීමක් දක්නට ලැබිය හැකි බව හෙක්ටර් කොබ්බෑකඩුව ගොවි කටයුතු පර්යේෂණ හා පුහුණු කිරීමේ ආයතනය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=17429", "Category": null, "Parent URL": null}