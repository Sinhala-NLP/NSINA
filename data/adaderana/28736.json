{"Source": "Adaderana", "Timestamp": "October 30, 2012 09:19 am", "Headline": "යකඩ යකාට කතක් බිලිවෙයි", "News Content": "මුහුදුබඩ දුම්රිය මාර්ගයේ මීටියාගොඩ, තොටගමුව අනාරක්ෂිත දුම්රිය හරස් මාර්ගයේ දී දුම්රියක ගැටීමෙන් කාන්තාවක් මියගොස් තිබේ. ගාල්ල සිට මරදාන බලා ධාවනය වු ගාලු කුමාරි දුම්රියේ ගැටීමෙන් ඊයේ (29) රාත්‍රී 8.00 පමණ අනතුර සිදුව ඇති බව පොලීසිය පැවසුවේය. මෙලෙස මිය ගොස් ඇත්තේ එම ප්‍රදේශයේම පදිංචිව සිටි 70 හැවිරිදි කාන්තාවකි. මෘත ශරීරය බලපිටිය රෝහලේ තැන්පත් කර ඇති බව මීටියාගොඩ පොලීසිය සඳහන් කරයි.", "URL": "https://sinhala.adaderana.lk/news.php?nid=28736", "Category": null, "Parent URL": null}