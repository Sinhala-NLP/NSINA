{"Source": "Adaderana", "Timestamp": "July 13, 2018 03:30 pm", "Headline": "කටුමැටි ගොඩනැඟිල්ලේ අකුරු කරන පුත්තලමේ පාසල් සිසුන්", "News Content": "ප්‍රමාණවත් ගොඩනැඟිලි පහසුකම් නොමැති වීමෙන් දුෂ්කරතාවට පත්ව සිටින පාසල් සිසුන් පිරිසක් පිළිබඳව පුත්තලම වේලාසිය ප්‍රදේශයෙන් දෙරණට වාර්තා විය. පළමු ශ්‍රේණියේ සිට සාමාන්‍ය පෙළ දක්වා අධ්‍යාපනය ලබා දෙන මෙම පාසලේ සිසුන් 550 ක පිරිසක් අධ්‍යාපනය හදාරයි. කෙසේ වෙතත් මෙම සිසුන් පිරිසට සරලන පරදි පවතින ගොඩනැඟිලි ප්‍රමාණවත් නොවීම හේතුවෙන් සිසුන් පත්ව ඇත්තේ මහත් වූ දුෂ්කරතාවකටයි. මේ හේතුවෙන් ශ්‍රේණි කිපයකම දරුවන්ට අද සිදුව ඇත්තේ තාවකාලිකව ඉදි කර ඇති කටුමැටි ගොඩනැගිල්ලක අකුරු කිරීමටයි. එමෙන්ම තවත් සිසුන් පිරිසක් ගස් යට හිඳ සිය අධ්‍යාපන කටයුතු සිදු කිරීමට සිදුව තිබේ. පාසල සතුව අබලන්ව පැවති දෙමහල් ගොඩනැඟිල්ලක් පසුගිය දින ඉවත් කෙරුණද දැනට පවතින ගොඩනැඟිලි හිඟයට අධ්‍යාපන බලධාරීන් කටයුතු කර නොතිබීම කණගාටුදායක තත්ත්වයක් බව දෙමාපියන් පවසයි.", "URL": "https://sinhala.adaderana.lk/news.php?nid=92501", "Category": null, "Parent URL": null}