{"Source": "Adaderana", "Timestamp": "August 6, 2018 04:46 pm", "Headline": "ඉඩම් බෙදා දීමට එරෙහිව දියසිරිගම උණුසුම්", "News Content": "වෙනත් ප්‍රදේශවල ජනතාවට ඉඩම් බෙදා දීමට එරෙහිව දියසිරිගම හා ග්ලැන්කන් ප්‍රදේශවල වතු කම්කරුවෝ හා ගම්වාසින් එම ප්‍රදේශයේදි අද(06) උද්ඝෝෂණයක් නිරත වු බව අද දෙරණ වාර්තාකරු පවසයි. හැටන් සමනළ ගම ප්‍රදේශයේ නාය යාමේ අවදානමට ලක්වු ,එම ස්ථානවලින් ඉවත්වන ලෙසට රතු නිවේදන නිකුත් කර ඇති පවුල් 12ක් සඳහා දික්ඔය දියසිරිගම ප්‍රදේශයෙන් නව ඉඩම් ලබා දීමට කටයුතු කර ඇති බව වාර්තා වෙයි. ඒ වෙනුයෙන් අඹගමුව ප්‍රාදේශිය ලේකම් කාර්යාලට විසින් දියසිරිගම ප්‍රදේශයෙන් කාසල්රි ජලාශයට ආසන්න ප්‍රදේශයකින් අක්කර එකහාමාරක ඉඩමක් අත්පත්කරගෙන ගැසට් කිරීමකින් පසු බෙදා දීමට කටයුතකු කරන අවස්ථාවේ වතු කම්කරුවන් හා ගම්වාසින් එක්ව උද්ඝෝෂණයක නිරත වුහ. ඔවන් මෙවර උද්ඝෝෂනය කරනුයේ පස්වන වතාවට බව අප වාර්තාතකරු සඳහන් කළේය. උද්ඝෝෂකයින් පවසන්නේ ග්‍රාම නිලධාරිවරයා වෙනත් ධනවත් පුද්ගලයින් හා දේශපාලන හිතවත්කම් මත ප්‍රසේශවාසින්ට අවස්ථාවක් ලබා නොදී මුදල් මත පදනම්ව ඉඩම් බෙදා දීමේ වැඩ පිළිවෙලක්ද ක්‍රියාත්මක කරන බවයි. එම නිසා ඊට පිටවරක් ගන්නා ලෙසත් ග්‍රාම නිලධාරිවරයා ප්‍රදේශයෙන් ස්ථානමාරුවීම් කරන ලෙදසත් ඉල්ලා සිටිති. මේ අතර ඉඩම් කට්ටි කිරීමට සුදානම් කර තිබුනද අද දිනයේදි ඒ කටයුතුත සිදු කිරීම නවතා දැමු බව ග්‍රාම නිලධාරිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93941", "Category": null, "Parent URL": null}