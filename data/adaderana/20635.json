{"Source": "Adaderana", "Timestamp": "December 12, 2011 04:54 pm", "Headline": "කටාර් අගමැති දිවයිනට පැමිණෙයි", "News Content": "කටාර් අග්‍රාමාත්‍ය ෂෙයික් හමාඩ් අල්තානි දෙදින නිල සංචාරයක් සඳහා මීට සුළු මොහොතකට පෙර දිවයිනට පැමිණ තිබේ. ෂෙයික් හමාඩ් අල්තානි මහතා අද(12) ජනාධිපති මහින්ද රාජපක්ෂ මහතා සමඟ ද්වීපාර්ශ්වීය සාකච්ඡා පවත්වනු ඇත. හෙට(13) දිනයේ දී විදේශ අමාත්‍ය මහාචාර්ය ජී.එල් පීරිස් , ආර්ථික සංවර්ධන අමාත්‍ය බැසිල් රාජපක්ෂ යන මහත්වරුන් සමඟ කටාර් අග්‍රාමාත්‍යවරයා සාකච්ඡා පවත්වන බව විදේශ කටයුතු අමාත්‍යාංශය සඳහන් කරයි. මීට අමතරව මෙටර ව්‍යාපාරික ප්‍රජාව සමඟ හමුවකට ද සහභාගී වන කටාර් අග්‍රාමාත්‍යවරයා හෙට පස්වරුවේ යළි දිවයිනෙන් පිටත්ව යාමට නියමිතය.", "URL": "https://sinhala.adaderana.lk/news.php?nid=20635", "Category": null, "Parent URL": null}