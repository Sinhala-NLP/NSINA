{"Source": "Adaderana", "Timestamp": "September 30, 2013 04:15 pm", "Headline": "ජාතික සංක්‍රමණ සෞඛ්‍ය ප්‍රතිපත්තිය එළිදකී", "News Content": "ජාතික සංක්‍රමණ සෞඛ්‍ය ප්‍රතිපත්තිය අද එළිදක්වා තිබේ. බාහිර සහ අභ්‍යන්තර සංක්‍රමණයන් සමඟ බෝවන රෝග ව්‍යාප්ත වීමේ අවදානම සැලකිල්ලට ගනිමින් සෞඛ්‍ය අමාත්‍ය මෛත්‍රිපාල සිරිසේන මහතා විසින් ජාතික සංක්‍රමණික සෞඛ්‍ය ප්‍රතිපත්තියක් සකස් කිරීම සඳහා පියවර ගෙන තිබුණි. ඒ අනුව සකස් කළ අදාළ පනතේ සංක්‍රමණිකයින් හරහා විවිධ රෝග රට තුළට පැමිණීමට තිබෙන අවදානම සහ ඔවුන්ගේ පවුල්වල ආරක්ෂාව තහවුරු කිරීම පිළිබඳ කරුණු ඇතුළත්ය. වාර්ෂිකව ශ්‍රී ලංකාවට මිලියන 3ක පමණ සංක්‍රමණිකයින් පිරිසක් පැමිණෙන බව සඳහන් වේ. වර්ෂිකව ශ්‍රී ලංකාවේ සිට පුද්ගලයින් 40,000ක් පමණ ද වෙනත් රටවල සංක්‍රමණය වන බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=37817", "Category": null, "Parent URL": null}