{"Source": "Adaderana", "Timestamp": "June 19, 2016 12:57 pm", "Headline": "බදු ගැටළු ගැන ව්‍යාපාරිකයින් සමග සාකච්ඡාවක්!", "News Content": "සියලු බදුවලට යටත්වන පුද්ගලයින් ලියාපදිංචි කර බදු ක්‍රමය තුළට ගෙනඒමේ වැඩපිළිවෙළක් දේශීය ආදායම් දෙපාර්තමේන්තුව මගින් ආරම්භ කර තිබේ. ව්‍යාපාරික ප්‍රජාව සමග මුදල් අමාත්‍ය රවී කරුණානායක, ස්වදේශ කටයුතු අමාත්‍ය වජිර අබේවර්ධන යන මහත්වරුන් මුදල් අමාත්‍යාංශයේ දී පැවැති හමුවකදී මේ බව සාකච්ඡා වු බව ස්වදේශ කටයුතු අමාත්‍යාංශය සඳහන් කළේය.ව්‍යාපාරිකයන් මුහුණදෙන ගැටලු සහ ඒ සඳහා වන විසඳුම් පිළිබඳ එහිදී දීර්ඝ වශයෙන් සාකච්ඡා කර ඇත.රජයට අයත් සතොස, සමූපකාර සමිති වැනි ආයතනවල බදු නිදහස ඉවත් කිරීමට පියවර ගැනීම සහ වැට් අදාළ වන භාණ්ඩ වාර්තා සැකසීම, ගණනය කිරීම යනාදිය සිදුකිරීමට අවශ්‍ය පියවර මුදල් අමාත්‍යවරයාගේ මැදිහත්වීමෙන් එහිදී සිදුකළ බව ස්වදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61241", "Category": null, "Parent URL": null}