{"Source": "Adaderana", "Timestamp": "December 22, 2015 10:33 am", "Headline": "තෙවන ජනරජ ව්‍යවස්ථාවට සුදානම් ", "News Content": "පාර්ලිමේන්තුව ව්‍යවස්ථා සම්පාදන මණ්ඩලයක් බවට පත්කිරීමට අදාළව ජනාධිපති මෛත්‍රීපාල සිරිසේන මහතා විසින් පාර්ලිමේන්තුවේදී විශේෂ ප්‍රකාශයක් සිදුකිරීමට නියමිතය.ලබන 9 වැනිදින පෙරවරුවේ මෙම ප්‍රකාශය සිදුකිරීමට නියමිත බව ජනමාධ්‍ය හා පාර්ලිමේන්තු ප්‍රතිසංස්කරණ අමාත්‍ය, සමකැබිනට් ප්‍රකාශක ගයන්ත කරුණාතිලක මහතා පවසයි.ලබන ජනවාරී 8 වැනිදාට යෙදෙන ජනාධිපතිවරයාගේ පළමු පදවි ප්‍රාප්තිය නිමිත්තෙන් පැවැත්වීමට නියමිත වැඩසටහන් පිළිබඳ දැනුවත් කිරීමට අද රජයේ ප්‍රවෘත්ති දෙපාර්තමේන්තුවේ පැවැති මාධ්‍ය හමුවකදී අමාත්‍යවරයා මේ බව සඳහන් කළේය.ජනපති පදවි ප්‍රාප්තියට වර්ෂ පූර්ණය සිදුවන ජනවාරී 8 සවස 2ට කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී ද ජනාධිපති මෛත්‍රිපාල සිරිසේන මහතා විසින් විශේෂ දේශනයක් පැවැත්වීමට නියමිත බව අමාත්‍යවරයා මෙහිදී කියා සිටියේය.", "URL": "https://sinhala.adaderana.lk/news.php?nid=55871", "Category": null, "Parent URL": null}