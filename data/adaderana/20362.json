{"Source": "Adaderana", "Timestamp": "November 30, 2011 11:38 am", "Headline": "හයිකෝප් නඩුව විභාගවීම ඇරඹෙයි", "News Content": "හිටපු යුද හමුදාපති සරත් ෆොන්සේකා මහතාට එරෙහි හයිකෝප් මූල්‍ය වංචා නඩුව මේවන විට කොළඹ මහාධිකරණය හමුවේ විභාගවෙමින් පවතියි. බන්ධනාගාරගතව සිටින ෆොන්සේකා මහතා බන්ධනාගාර නිලධාරීන් විසින් මේවන විට අධිකරණයට ඉදිරිපත් කර ඇති බව අද දෙරණ අධිකරණ වාර්තාකරු සඳහන් කරයි. දෙවන යුද අධිකරණය පිළිබඳ නඩු විභාගයේදී ඉදිරිපත් වූ සාක්ෂිවල පිටපත් මේවන විට රජයේ නීතිඥයා විසින් අධිකරණය හමුවේ තබමින් සිටින බවත්,එහි උපුටාගත් කොටස් අධිකරණය හමුවේ ලකුණු කිරීම විත්තියේ නීතිඥයා විසින් සිදුකරන බවත් සඳහන් වේ. හිටපු යුද හමුදාපතිවරයා යුද හමුදාවට ආම්පන්න මිලදී ගැනීමේදී අක්‍රමිකතා සිදුකළ බවට ඔහුට එරෙහිව මෙම නඩුව ගොනුකර ඇත්තේ රජයේ නීතිපතිවරයා විසිනි.", "URL": "https://sinhala.adaderana.lk/news.php?nid=20362", "Category": null, "Parent URL": null}