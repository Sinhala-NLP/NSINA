{"Source": "Adaderana", "Timestamp": "October 29, 2018 10:23 am", "Headline": "ලංකාව වෙනුවෙන් හඬා වැටෙන උතුරු ලන්ඩනයේ නගරාධිපතිනිය", "News Content": "ශ්‍රී ලංකාව තමන් මියයන තුරු ආදරෙන් වැළඳ ගන්නා බවත් තමන්ගේ ජීවිතයට වඩා ශ්‍රී ලංකාවට ආදරය කරන බව බ්‍රිතාන්‍ය උතුරු ලන්ඩනයේ හැරෝ ප්‍රාන්තයේ නගරාධිපතිනිය වූ කයිරු කරිමා මරික්කාර් මහත්මිය පවසයි. උතුරු ලන්ඩනයේ හැරෝ ප්‍රාන්තයේ නගරාධිපතිනිය පගියදා ඇයගේ පෞද්ගලික සංචාරයක් සඳහා මෙරටට පැමිණ සිටි අවස්ථාවේ දී දඹුල්ල ප්‍ර දේශයෙදි අද දෙරණ වාර්තාකරුට මේ බව පවසා ඇත. තමන් ශ්‍රී ලංකාවට වෙනුවෙන් ජිවිතය පවා පූජා කිරීමට සූදානම් බවත් ශ්‍රි ලංකාව කිසිදු ආකාරයකින් බෙදීමකට ලක් කිරිමට තමන් විරුද්ධ බවත් එහිදි ඇය පවසසා ඇත. ඇය මහනුවර ප්‍රදේශයේ පදිංචිකාරියක සිට ඇති අතර මෙරට ඉගැනුම ලැබු මුස්ලිම් ජාතික කාන්තාවකි. තමත් මව් රටට මවට සහ පියාට මෙන් ආදරය කරන බවද තම මවගේ පියාගේ දේහයන් ශ්‍රී ලංකා භූමියේ භුමදාන කර ඇති නිසා තමන් තවදුරටත් මේ රටට ආදරය කරන බව ඇය හඬා වැටෙමින් පැසුවාය. තමන් බ්‍රිතාන්‍යයයේ උතුරු ලන්ඩනයේ හැරෝ ප්‍රාන්තයේ නගරාධිපතිනිය ලෙසත් මන්ත්‍රීවරයෙකු ලෙස සිටි කාලයේත් සුවිශාල වූ කාර්යයක් ඉටු කරමින් සිටින බව ඇය පවසයි. තමන් තම ප්‍රදේශයේ සේවය කරනු ලබන්නේ කුඩා යතුරුපැදියකින් ගමන් කරමින් බවත් කසල එකතු කරන ටැක්ටරේ නැග රාජකාරි පවා සිදු කරන බව ඇය ආඩම්බරයෙන් අද දෙරණ වාර්තාකරු සමඟ පවසයි. ශ්‍රී ලංකාවේ දේශපාලනයට තමන් දැඩි බියක් දක්වන බව ද ඇය පවසයි. තමන් හට ලක් රජයෙන් යම්කිසි බලයක් පවරන්නේ නම් රට වෙනුවෙන් රටේ බෙදීම නැවතීම වෙනුවෙන් ලෝකයේ ඕනෑම තැනකට ගොස් ජනතාව දැනුවත් කිරීම සඳහා ඉදිරිපත් වන බවත් තම මව් රට ගැන කතා කිරීමේදී දෑස් වලට කඳුළු එන බවද ඇය වැඩි දුරටත් හැගීම් බරව අදහස් පල කළේය.", "URL": "https://sinhala.adaderana.lk/news.php?nid=98392", "Category": null, "Parent URL": null}