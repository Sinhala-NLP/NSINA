{"Source": "Adaderana", "Timestamp": "June 14, 2018 11:21 pm", "Headline": "ඉන්ෆ්ලුවෙන්සා රෝගය පිළිබඳ පාසල් දරුවන් දැනුවත් කිරීම සඳහා ගුරුභවතුන්ට විශේෂ උපදෙස්", "News Content": "ඉන්ෆ‍්ලුවෙන්සා රෝගය පිළිබඳ පාසල් දරුවන් දැනුවත් කිරීම සඳහා ගුරුභවතුන් වෙත නිකුත් කරන විශේෂ උපදෙස් මාලාවක් සෞඛ්‍ය, පෝෂණ හා දේශීය වෛද්‍ය අමාත්‍යාංශයේ සෞඛ්‍ය ප්‍රවර්ධන කාර්යාංශය විසින් නිකුත් කර තිබේ. එම නිවේදනය පහත දැක්වෙයි ඉන්ෆ්ලුවෙන්සා රෝගය පිළිබඳ පාසල් දරුවන් දැනුවත් කිරීම සඳහා ගුරුභවතුන්ට විශේෂ උපදෙස් · පාසලේ දී ඉන්ෆ්ලුවෙන්සා රෝග ලක්ෂණ හඳුනාගතහොත් මව්පියන්ට දැනුම් දෙන්න · ඔවුන් පැමිණෙන තෙක් දරුවා විවේකීව වෙනම ස්ථානයක තබන්න · උණ තත්ත්වයක් පවතී නම් පැරසිටමෝල් ඖෂධය නියමිත මාත්‍රාවෙන් ලබාදෙන්න · දරුවාගේ බර කි ග්‍රෑම්1කට වැඩි නම් පැරසිටමෝල් ඖෂධය මි ග්‍රෑම්15ක් · අවදානම් රෝග ලක්ෂණ ඇත්නම් මව්පියන්ට දන්වා දරුවා රෝහල්ගත කරන්න · දරුවන්ට වැඩි අවධානයකින් පොෂ්‍යදායී ආහාර ලබාදෙන ලෙස මව්පියන්ට උපදෙස් දෙන්නරෝගය සුව වන තුරු දරුවා පාසල් එවීමෙන්, අමතර පන්ති යැවීමෙන් සහ සෙල්ලම් කිරීමෙන් වළක්වා හොඳින් විවේකීව තැබීමට දෙමව්පියන්ට උපදෙස් දෙන්න · ඩෙංගු රෝගය ද පවතින බැවින් වෛද්‍යවරයාට සියලු රෝග ලක්ෂණ නොසඟවා පවසන්න. ඉන්ෆ්ලුවෙන්සාව හා ප්‍රතිකාර පිළිබඳ පැය 24 පුරා ක්‍රියාත්මක සුවසැරිය ක්ෂණික දුරකථන සේවාව ඇමතීමෙන් වැඩිවිස්තර නො‍මිළේ ලබාගත හැකි බවත් එහි දුරකථන අංකය 0710107107 වෙයි වෛද්‍යවරුන් හා විශේෂඥවරුන් සෘජුව ම සම්බන්ධ සම්බන්ධ කරගත හැකි සුවසැරිය ජංගම සෞඛ්‍ය උපදේශන සේවාව සෞඛ්‍ය අමාත්‍යාංශයේ සෞඛ්‍ය ප්‍රවර්ධන කාර්යාංශයේ ප්‍රජා සත්කාරයක් ලෙස ක්‍රියාත්මක වෙයි.", "URL": "https://sinhala.adaderana.lk/news.php?nid=90912", "Category": null, "Parent URL": null}