{"Source": "Adaderana", "Timestamp": "April 1, 2019 08:49 am", "Headline": "නොසිතූ මොහෙතක සිදුවු අනතුරින් දෙහැවිරිදි සිඟිත්තා මෙලොව හැරයයි", "News Content": "මහවෙල පොලිස් වසමේ පිහිල්ලවත්ත, උතුරු මාතලේ ප්‍රදේශයේ සිදුවු හදිසි අනතුරකින් වයස අවුරුදු 2 ක් වු කුඩා පිරිමි දරුවෙක් ජීවිතක්ෂයට පත්ව තිබේ. ඊයේ(31) සවස 2.50ට පමණ මෙම අනතුර සිදුව ඇත. ජේ.සී.බී යන්ත්‍රයක් ආධාරයෙන් ගෙපලකට පස් පුරවමින් සිටිය දී පොල් මුලක් පහළට පෙරළී ගොස් ඇති අතර, එහිදී නිවසක් අසල සිටි මෙම කුඩා දරුවාගේ ගැටීමෙන් දරුවා එම ස්ථානයේ දීම ජීවිතයක්ෂයට පත්ව තිබේ. මෙසේ මිය ගොස් ඇත්තේ වයස අවුරුදු 2 යි මාස 3 ක් වු අංක 90, පිහිල්ලවත්ත පාර, උතුරු මාතලේ යන ලිපිනයේ පදිංචි නාගේන්ද්‍රන් ලක්ෂාන් නැමැති පිරිමි දරුවෙකි. මෘත ශරීරය මේ වන විට මාතලේ මෘත ශරීරාගාරයේ තැන්පත් කර ඇත. සිද්ධිය සම්බන්ධයෙන් ජේ.සී.බී. යන්ත්‍රයේ රියදුරු අත්අඩංගුවට ගෙන තිබේ. මහවෙල පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107114", "Category": null, "Parent URL": null}