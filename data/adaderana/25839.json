{"Source": "Adaderana", "Timestamp": "July 17, 2012 09:41 am", "Headline": "රිළවුන්ට තැනු විදුලි රැහැන මරු කැඳවු හැටි", "News Content": "උඩුපුස්සැල්ලාව, අඹගහපුර ප්‍රදේශයේ පදිංචි ළමයෙකු විදුලිසැරවැදී මියගොස් තිබේ. 17 හැවිරිදි පිරිමි ළමයෙකු මෙලෙස ජීවිතක්ෂයට පත්ව ඇති බව උඩුපුස්සැල්ලාව පොලිසිය සඳහන් කරයි. ගෙවත්තට පැමිණෙන රිළවුන් පලවාහැරීම සඳහා විදුලි රැහැනක් සකස් කිරීමට යාමේදී මෙම අනතුර සිදුවී ඇති බව සඳහන්ය. මෘත ශරීරය නුවරඑළිය මහරෝහලේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිත බව උඩුපුස්සැල්ලාව පොලිසිය සඳහන් කළේය.", "URL": "https://sinhala.adaderana.lk/news.php?nid=25839", "Category": null, "Parent URL": null}