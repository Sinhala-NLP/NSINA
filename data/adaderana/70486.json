{"Source": "Adaderana", "Timestamp": "March 6, 2017 10:06 am", "Headline": "මාතර පාසල් සිසුවියන්  20ක් රෝහලේ", "News Content": "ආහාර විෂ වීමක් හේතුවෙන් මාතර ප්‍රදේශයේ බාලිකා පාසලක සිසුවියන් පිරිසක් තංගල්ල රෝහලට ඇතුළත් කර තිබේ. හම්බන්තොට ප්‍රදේශයේ විනෝද චාරිකාවකට සහභාගී වී නැවත පැමිණෙමින් සිටිය දී ඇති වූ අසාත්මිකතාවයක් හේතුවෙන් ඔවුන් රෝහල් කර ඇති බව අද දෙරණ වාර්තාකරු සඳහන් කළේය. සිසුවියන් 20 දෙනෙකු මෙලෙස තංගල්ල රෝහලට ඇතුළත් කර ඇති අතර ඉන් 15 දෙනෙකු මේ වන විට රෝහලේ නේවාසිකව ප්‍රතිකාර ලබන බව තංගල්ල රෝහල් අධ්‍යක්ෂිකා වෛද්‍ය යද්දෙහිගේ මහත්මිය ප්‍රකාශ කළේය. ප්‍රතිකාර ලබන ශිෂ්‍යාවන්ගේ තත්ත්වය බරපතළ නොවන බව රෝහල් අධ්‍යක්ෂවරිය කියා සිටියේය. ආහාර විෂ වීමට හේතුව සම්බන්ධයෙන් හම්බන්තොට දිස්ත්‍රික් සෞඛ්‍ය සේවා අධ්‍යක්ෂ කාර්යාලය මඟින් මේ වන විටත් පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=70486", "Category": null, "Parent URL": null}