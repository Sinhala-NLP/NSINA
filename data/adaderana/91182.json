{"Source": "Adaderana", "Timestamp": "June 20, 2018 11:11 am", "Headline": "ප්‍රදේශ කිහිපයක හෙරොයින් සමඟ කාන්තාවන් 3 ක් ඇතුළු පුද්ගලයින් 4 ක් අත්අඩංගුවට", "News Content": "හෙරොයින් ලඟ තබාගෙන සිටි කාන්තාවන් තිදෙනෙකු ඇතුළු පුද්ගලයින් සිව් දෙනෙකු ග්‍රෑන්ඩ්පාස්, රාජගිරිය සහ බදුල්ල යන ප්‍රදේශවලදී අත්අඩංගුවට ගෙන තිබේ. ග්‍රෑන්ඩ්පාස් ප්‍රදේශයේදී හෙරොයින් ග්‍රෑම් 20 යි මිලි ග්‍රෑම් 120 ක් සමඟ 33 හැවිරිදි කාන්තාවක් අත්අඩංගුවට ගෙන ඇති අතර එම ප්‍රදේශයේදීම හෙරොයින් ග්‍රෑම් 20 යි මිලි ග්‍රෑම් 30 ක් සමඟ 44 හැවිරිදි පුද්ගලයෙකු අත්අඩංගුවට ගත් බව පොලිසිය පැවසීය. රාජගිරිය , ඔබේසේකරපුර ප්‍රදේශයේදී හෙරොයින් ග්‍රෑම් 07 යි මිලි ග්‍රෑම් 720 ක් සමඟ 48 හැවිරිදි කාන්තාවක් අත්අඩංගුවට ගෙන තිබේ. බදුල්ල රෝහල ඉදිරිපිටදී තවත් කාන්තාවක් අත්අඩංගුවට ගෙන ඇති අතර ඇය සතුව තිබී ද හෙරොයින් ග්‍රෑම් 02 යි මිලි ග්‍රෑම් 300 ක් සොයාගෙන ඇති බව සඳහන්ය. අත්අඩංගුවට ගත් සැකකරු සහ සැකකාරියන් මාලිඟාකන්ද, අළුත්කඩේ හා බදුල්ල යන මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=91182", "Category": null, "Parent URL": null}