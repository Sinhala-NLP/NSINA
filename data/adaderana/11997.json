{"Source": "Adaderana", "Timestamp": "November 8, 2010 08:17 am", "Headline": "ජාතික හැඳුනුම්පත ගෙදරටම ලැබෙයි", "News Content": "ජාතික හැඳුනුම්පත අයිතිකරුවන්ගේ ලිපිනයට යොමු කිරීමේ වැඩපිළිවෙලක් ආරම්භ කර තිබේ. ලබන වසරේ ජනවාරි පළමු වැනිදා සිට මෙය ක්‍රියාත්මක කිරීමට අපේක්ෂිතය. මෙතෙක් එම හැඳුනුම්පත් ප්‍රාදේශීය ලේකම්කාර්යාල වෙත පමණක් යොමුකළ බව පුද්ගලයන් ලියාපදිංචි කිරීමේ කොමසාරිස් ජෙනරාල් ජගත් පී. විජේවීර මහතා පවසයි. පසුව එම හැඳුනුම්පත් ග්‍රාම නිලධාරීන් හරහා අයිතිකරුවන්ට ලබාදීම සිදුකෙරුණි. මේ හේතුවෙන් ඇතිවන ප්‍රමාදය වැළැක්වීමේ අරමුණින් නව වැඩපිළිවෙල හඳුන්වා දී ඇත. ඒ අනුව ඉදිරියේදී ජාතික හැඳුනුම්පතක් ලබාගැනීම සඳහා අයදුම් කිරීමේදී ඉල්ලුම්කරුගේ ලිපිනය සහිත මුද්දර කවරයක් යොමුකළ යුතු වේ.", "URL": "https://sinhala.adaderana.lk/news.php?nid=11997", "Category": null, "Parent URL": null}