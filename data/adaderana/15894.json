{"Source": "Adaderana", "Timestamp": "May 5, 2011 08:46 am", "Headline": "කෘතිම අත්පා සකස් කිරීමේ මධ්‍යස්ථානයක් විවෘත කෙරෙයි", "News Content": "උතුරු නැගෙනහිර යුධ ගැටුම්වලින් හා වෙනත් අනතුරුවලින් ආබාධිත තත්ත්වයට පත්වුවන් සඳහා අවශ්‍ය කෘතිම අත්පා සකස් කිරීමේ මධ්‍යස්ථානයක් විවෘත කිරීමට සෞඛ්‍ය අමාත්‍යාංශය කටයුතු යොදා තිබේ. ඒ ලබන 9 වැනිදා ත්‍රිකුණාමලය මහ රෝහලේ දීය. දැනට නැගෙනහිර පළාතේ ආබාධිත පුද්ගලයින් සිය ගණනක් සිටින අතර ඔවුන්ට අවශ්‍ය කෘතිම අත්පා ලබාදීම මෙන්ම විකෘති වී ඇති අත්පා සකස් කිරීම ද මෙම මධ්‍යස්ථානය මඟින් සිදුකිරීමට නියමිතව ඇත. ඒ අනුව මේ වසර තුළ ආබාධිත පුද්ගලයින් 5,00 ට අවශ්‍ය කෘතිම අත් පා සකස් කර දීමට සැලසුම් සකස් කර ඇති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=15894", "Category": null, "Parent URL": null}