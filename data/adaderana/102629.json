{"Source": "Adaderana", "Timestamp": "January 18, 2019 09:47 pm", "Headline": "සෞදියේ  සුබ සාධන මධ්‍යස්ථාන තුළ ලාංකික කතුන් 49ක්", "News Content": "සෞදි රාජ්‍ය විසින් පවත්වාගෙන යන සුබ සාධන මධ්‍යස්ථාන තුළ ශ්‍රී ලාංකික කාන්තාවන් 49 දෙනෙකු රැඳි සිටින බව විදේශ සේවා නියුක්ති කාර්යාංශය පවසයි. ගැටලු නිරාකරණය කිරීම අවසන් වී පිටත් වීමේ අවසර පත හා ගුවන් ටිකට් පත් ලබා දෙන තෙක් කාන්තාවන් 21 දෙනෙකු සහ හිඟ වැටුප් ලබා ගැනීමට රැඳි සිටින කාන්තාවන් 14 දෙනෙකු ඒ අතර වන බව සඳහන්ය. එමෙන්ම අධිකරණයේ නඩු සඳහා ඉදිරිපත් කිරීමට සිටින කාන්තාවන් 05 දෙනෙකු සහ සෞදි පොලීසිය විසින් අත්අඩංගුවට ගෙන මධ්‍යස්ථාන වෙත යොමු කළ කාන්තාවන් 09 දෙනෙකු සිටින බවයි එම කාර්යාංශය පැවසුවේ. විදේශ සේවා නියුක්ති කාර්යාංශය වැඩිදුරටත් සඳහන් කළේ එම කාන්තාවන් යළි මෙරටට එවීමට සෞදි රජය කටයුතු කරන්නේ අවශ්‍ය සියළු නෛතික සහ අනෙකුත් ක්‍රම වේදයන් සම්පුර්ණ කිරීමෙන් අනතුරුව බවයි.", "URL": "https://sinhala.adaderana.lk/news.php?nid=102629", "Category": null, "Parent URL": null}