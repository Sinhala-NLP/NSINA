{"Source": "Adaderana", "Timestamp": "September 8, 2017 12:01 pm", "Headline": "බින්තැන්නේ ඉඩම් පිටරැටියන්ට දීමට එරෙහිව උද්ඝෝෂණ ", "News Content": "ඌව වෙල්ලස්ස බින්තැන්න අක්කර 62,500ක් බහුජාතික සමාගමකට ලබාදීමට එරෙහිව පදියතලාව නගරයේදී අද (08) පෙළපාලියක් හා විරෝධතා රැළියක් පැවැත් වීය.ඌව වෙල්ලස්ස, බින්තැන්න ප්‍රදේශයන්හි ප්‍රාදේශීය ලේකම් කොට්ඨාශ 8කින් ඉඩම් අක්කර 62500ක් බහුජාතික සමාගමක් වන සිංගප්පූරුවේ ගැසැල් වෙන්චස් සමාගමට උක් වගාවක් පිණිස බලය ලැබෙන පරිදි ලබාදීමට එරෙහිව මෙම විරෝධතා පෙළපාලිය සංවිධිනය කර තිබුණි.විරෝධතා පෙළපාලිය සදහා ඌව වෙල්ලස්ස ජන අයිතීන් සුරැකීමේ පෙරමුණ සංවිධානයේ නායකයින්ද සමග පරිසරවේදීන්, විද්වතුන්, පූජ්‍ය පක්ෂය, ආදිවාසී නායකයින්, ගොවි නායකයින් විශාල පිරිසක් සහභාගීවී සිටියේය.", "URL": "https://sinhala.adaderana.lk/news.php?nid=77288", "Category": null, "Parent URL": null}