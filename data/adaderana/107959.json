{"Source": "Adaderana", "Timestamp": "April 14, 2019 02:44 pm", "Headline": "අලුත් අවුරුද්ද උදාවෙයි", "News Content": "රාශි චක්‍රයේ සූර්යයා මීන රාශියෙන් මේෂ රාශියට සංක්‍රමණය වීම අලුත් අවුරුදු උදාව ලෙසින් සැලකෙයි. ඒ අනුව අද(14) පස්වරු 2.09ට යෙදුනු සුබ නැකතින් අලුත් අවුරුද්ද උදාවුණි. අලුත් අවුරුදු උදාවට පෙර පුණ්‍ය කාලය උදාවීම සිදුවුනු අතර එය අද පෙරවරු 7.45 ට ආරම්භ වුණි. අලුත් අවුරුදු උදාව සිදු වූයේ අද පස්වරු 2.09ට යි. පස්වරු 2.42 ට ආහාර පිසීමේ නැකත යෙදී තිබුණි. වැඩ ඇල්ලීම, ගනුදෙනු කිරීම හා ආහාර අනුභව කිරීමේ නැකත පස්වරු 3.54 යෙදී තිබේ. රතු සහ කහ මිශ්‍ර වස්ත්‍රාභරණයෙන් සැරසී නැඟෙනහිර දිශාව බලා සියලු වැඩ අල්ලා ගනුදෙනු කොට ආහාර අනුභවය සිදුකිරිම යෝග්‍ය බවයි ජ්‍යොතිෂ්‍යයේ සඳහන් වෙයි.", "URL": "https://sinhala.adaderana.lk/news.php?nid=107959", "Category": null, "Parent URL": null}