{"Source": "Adaderana", "Timestamp": "July 21, 2010 10:54 am", "Headline": "බෑන් කී මූන් ගේ ක්‍රියා කලාපය කනගාටුදායකයි", "News Content": "එක්සත් ජාතීන්ගේ මහ ලේකම් බෑන් කී මූන් ගේ ක්‍රියා කලාපය එක්සත් ජාතීන් ගේ සංවිධානයේම බලධාරීණියක විසින් හෙළා දැක තිබේ. \"ඔහුගේ ක්‍රියා කලාපය අත්තනොමතිකයි.ඔහුගේ දැඩි නිලධාරිවාද විසින් එක්සත් සංවිධානය දුක්ඛිත තත්ත්වයට ඇදදමා තියෙනවා\"එක්සත් ජාතීන්ගේ සංවිධානයේ දූෂණ විරෝධී ඒකකයේ බලධාරිණිය පවසා තිබේ. බෑන්කී මූන් කිසිම වැඩකට නැතිදේවල් වෙනුවෙන් කාලය කා දමන බවත්,ඔහුගේ නිල කාලය තුළ දූෂණ හා අක්‍රමිකතා බහුල බවත් එක්සත් ජාතීන්ගේ සංවිධානයේ ඉංගා බ්‍ර්ත් ඇලේනියස් නම් අභ්‍යන්තැර අක්‍රමිකතා පිළිබඳ කාර්යාලයේ ප්‍රධාන නිලධාරිණිය විසින් බාර දුන් වාර්තා වේ සඳහන් වේ. ඉංගා බ්‍ර්ත් ඇලේනියස් මහත්මිය සිය වසර 5 ක නිල කාලය අවසානයේ මෙම වාර්තාව බාර දී ඇති අතර මහ ලේකම්වරයා විසින් තමන්ට පවා සංවිධානයේ කටයුතු නිසි ලෙස කරගෙන යාමට අවස්ථාව සලසා නොදුන් බවත්,ඔහුගේ ක්‍රියා කලාපය විනිවිද භාවයෙන් තොර බවත් ඇය වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=9749", "Category": null, "Parent URL": null}