{"Source": "Adaderana", "Timestamp": "January 15, 2010 09:17 am", "Headline": "කුමාර් සංගක්කාර් පෙරමුණට", "News Content": "අයි. සී . සී එක් දින ක්‍රිකට් පිතිකරු ශ්‍රේණිගත කිරීම් වලට අනුව ඉදිරියට පැමිණීමට ශ්‍රී ලංක‍ා කණ්ඩායමේ නායක කුමාර් සංගක්කාර සමත් වී තිබේ. පසුගිය දා නිමාව දුටු බංග්ලාදේශ තුන්කොන් ක්‍රිකට් තරගාවලියේ දී දැක් වූ දස්කම් අනුව ඔහු ශ්‍රේණිගත කිරීම් වල දහවන ස්ථානයට පත් ව ඇති බව සඳහන් වේ. 2009 වසරේ පෙබරවාරි මාසයේ සිට ශ්‍රේණිගත කිරීම් වල ඉදිරියෙන් පසු වූ කුමාර් සංගක්කාර ස්ථාන 6 ක් ඉදිරියට පැමිණ තිබේ.. එම ශ්‍රේණිගත කිරීම් වල පළමු ස්ථානය හිමි ව ඇත්තේ ඉන්දීය කණ්ඩායමේ මහේන්ද්‍ර සිං දෝනිටයි. ශ්‍රී ලංකා කණ්ඩා‍යමේ තිලකරත්න ඩිල්ෂාන් එම සටහනේ 13 වන ස්ථානයට පත් ව ඇත. එක් දින පන්දු යවන්නන්ගේ ශ්‍රේණිගත කිරීම් වලට අනුව මුල් දස දෙනා අතර සිටින එකම ක්‍රීඩකයා වන නුවන් කුලසේකරට හිමි ව ඇත්තේ පස්වන ස්ථානයයි.", "URL": "https://sinhala.adaderana.lk/news.php?nid=6073", "Category": null, "Parent URL": null}