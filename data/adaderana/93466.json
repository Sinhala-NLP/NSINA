{"Source": "Adaderana", "Timestamp": "July 30, 2018 01:47 pm", "Headline": "‍ඖෂධ සහ විටමින් වර්ග නිෂ්පාදනය හා ආනයන කරන අයට නිවේදනයක්", "News Content": "‍ඖෂධ සහ විටමින් වර්ග නිෂ්පාදනය කරන්නන් හා ආනයනකරුවන් එම නිෂ්පාදනවල උපරිම සිල්ලර මිල සටහන් කිරීම අනිවාර්ය බව පාරිභෝගික කටයුතු පිළිබඳ අධිකාරිය පවසයි. ඊට අමතරව ඛාණ්ඩ අංකය, නිෂ්පාදිත දිනය, කල් ඉකුත්විමේ දිනය සහ ඖෂධවල ප්‍රබලතාවය යන ආදී කරුණු විශේෂිතව දැක්විය යුතු බව එම අධිකාරිය සඳහන් කළේය. එමෙන්ම කලින් ඇසුරුම් කළ භාණ්ඩ අයිතමයන් සහ නිෂ්පාදන සම්බන්ධ ව්‍යාපාරිකයින් භාණ්ඩවල ඉංග්‍රිසි භාෂාවෙන් ඊට අදාළ උපරිම සිල්ලර මිල, නිෂ්පාදකයාගේ, සැපයුම්කරුගේ, ආනයනකරුගේ හෝ බෙදාහරින්නාගේ නම සහ ලිපිනය සඳහන් කළ යුතුය. එසේ නොකරන ව්‍යාපාරිකයින්ට එරෙහිව පාරිභෝගික කටයුතු පිළිබඳ අධිකාරිය විසින් නිකුත් කළ විධානයන්ට අනුව නීතිමය පියවර ගන්නා බව එම අධිකාරිය සඳහන් කරයි.", "URL": "https://sinhala.adaderana.lk/news.php?nid=93466", "Category": null, "Parent URL": null}