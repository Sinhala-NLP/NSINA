{"Source": "Adaderana", "Timestamp": "May 27, 2016 12:57 pm", "Headline": "විශේෂ දේශනයක් සඳහා අගමැති දකුණු කොරියාවට ", "News Content": "අග්‍රාමාත්‍ය රනිල් වික්‍රමසිංහ මහතා හෙට දකුණු කොරියාව බලා පිටත්ව යාමට නියමිතව තිබේ.දකුණු කොරියාවේ පැවැත්වෙන රොටරි ජාත්‍යන්තර සමුළුවට සහභාගී වීම සඳහා අගමැතිවරයා දිවයිනෙන් පිටත්වයාමට නියමිත බව අග්‍රාමාත්‍ය කාර්යාලය නිවේදනය කළේය.“තොරතුරු තාක්ෂණ ක්ෂේත්‍රයේ උසස් සංවර්ධිත හා සංස්කෘතික වශයෙන් ඓතිහාසිකව බැදුණු ජාතියක් ලෙස කොරියාවේ වර්තමාන සාර්ථකත්වය සහ වර්ධනය“ යන්න මෙම සමුළුවේ තේමාව වී තිබේ.ලබන 29 වනදා සිට ජුනි මස 01 වනදා දක්වා දකුණු කොරියාවේ සෝල් අගනුවරදී පැවැත්වෙන සමුළුව සඳහා රටවල් කිහිපයක රාජ්‍ය නායකයින් සහභාගීවීමට නියමිත බව වාර්තා වෙයි.එමෙන්ම රටවල් 160ක් නියෝජනය කරමින් රොටරි සංගමයේ සාමාජිකයින් 50,000ට අධික පිරිසක් ඊට සහභාගී වන බව අග්‍රාමාත්‍ය කාර්යාලය පැවසුවේය.අග්‍රාමාත්‍ය රනිල් වික්‍රමසිංහ මහතා එම සමුළුව අමතා විශේෂ දේශනයක් පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=60528", "Category": null, "Parent URL": null}