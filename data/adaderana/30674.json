{"Source": "Adaderana", "Timestamp": "January 11, 2013 02:05 pm", "Headline": "දෝෂාභියෝගයට එරෙහිව අදත් විරෝධතා", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝග යෝජනාව පාර්ලිමේන්තුවේ දී විවාදයට ගැනීමට විරෝධය පළ කරමින් අද (11) දිනයේ ද දිවයින පුරා නීතීඥවරුන් විරෝධතාවයේ නිරත විණි. මේ හේතුවෙන් අධිකරණ රැසක කටයුතුවලට බාධා එල්ල වු බව අද දෙරණ වාර්තාකරුවන් ප්‍රකාශ කළේය. අලුත්කඩේ ශ්‍රේෂ්ඨාධිකරණ සංකීර්ණය ඉදිරියට පැමිණි නීතීඥවරුන් කළු රෙදිවලින් හිස් ආවරණය කරමින් විරෝධය පළ කර තිබේ. තමන් විරෝධය පළකරන්නේ අගවිනිසුරුවරියට සහය පළ කිරීම සඳහා නොව නීතියේ ආධිපත්‍ය බිඳ වැටීම වැළැක්වීම සඳහා බව ඔවුන් ප්‍රකාශ කළේය.", "URL": "https://sinhala.adaderana.lk/news.php?nid=30674", "Category": null, "Parent URL": null}