{"Source": "Adaderana", "Timestamp": "September 19, 2013 04:56 pm", "Headline": "ප්‍රශ්න නොමැති මැතිවරණයක් කිසිදු රටක නෑ ", "News Content": "ප්‍රශ්න නොමැති මැතිවරණයක් කිසිදු රටක නොමැති බව මැතිවරණ නිරීක්ෂණය සඳහා මෙරටට පැමිණ සිටින විදේශ මැතිවරණ නිරීක්ෂණ කණ්ඩායමේ ප්‍රධානී ඉන්දීය ජාතික එන්. ගෝපාල් මහතා පවසයි. නමුත් තමන්ට ලබා දී තිබෙන බලතල අනුව තම කණ්ඩායම ක්‍රියා කරන බවද ඊයේ(18) යාපනයේ පැවති මාධ්‍ය හමුවකදී ඒ මහතා සඳහන් කළේය. එසේම මේ දක්වා ඇති වී තිබෙන මැතිවරණ නීති උල්ලංඝණය කිරීම පිළිබඳව පැමිණිලි තම කණ්ඩායමට ලැබී ඇති බවත්, ඒ සම්බන්ධයෙන් මේ වන විටත් පරීක්ෂණ ආරම්භ කර ඇති බවත් ඔහු පැවසීය‍. 16 දෙනෙකුගෙන් සමන්විත නීරීක්ෂණ කණ්ඩායමේන් 07 දෙනෙකු උතුරු මැතිවරණ නිරීක්ෂණය සඳහා යොදවා ඇති බවත්, එළඹෙන මැතිවරණය සම්බන්ධයෙන් සිදුකළ වාර්තාව 23 වන දින මාධ්‍ය මගින් අනාවරණය කරන බවත් හෙතෙම සඳහන් කර සිටියේය. විශ්වාසය මතා ජීවිතය රඳා පවතින බවත්, එම නිසා උතුරු පළාත් මැතිවරණය නීතියෙන් හා සාමයෙන් සිදුවෙනු ඇති බව තමන් විශ්වාස කරන බවද වැඩිදුරටත් ඒ මහතා පවසා සිටියේය.", "URL": "https://sinhala.adaderana.lk/news.php?nid=37533", "Category": null, "Parent URL": null}