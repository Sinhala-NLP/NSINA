{"Source": "Adaderana", "Timestamp": "August 3, 2013 10:05 am", "Headline": "නිධන් සෙවු 4ක් දැලේ", "News Content": "කහටගස්දිගිලිය, අනුරාධපුර මාර්ගයේ ශ්‍රී ගෝනගිරි රජමහා විහාරස්ථානය ආසන්නයේ පුරාවස්තු සෙවීමේ අරමුණින් කැණීම් කටයුතු කරමින් සිටි සැකකරුවන් සිව්දෙනෙකු පොලීසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථවේ දී සැකකරුවන් සතුව තිබී කැණීම් කටයුතු සඳහා යොදාගත් උපකරණ තොගයක් ද පොලීසිය භාරයට ගෙන ඇත. සැකකරුවන් කහටගස්දිගිලිය සහ ඉහළගම ප්‍රදේශයේ පදිංචිකරුවන් පිරිසක් බව පොලිසිය සඳහන් කළේය. ඔවුන් අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36335", "Category": null, "Parent URL": null}