{"Source": "Adaderana", "Timestamp": "May 28, 2012 03:09 pm", "Headline": "දුනේෂ් ගන්කන්ද ඇප මත මුදාහැරෙයි", "News Content": "පුද්ගලයෙකුට පහරදීමේ චෝදනා එල්ල වී සිටි එක්සත් ජාතික පක්ෂ පාර්ලිමේන්තු මන්ත්‍රී දුනේෂ් ගන්කන්ද මහතා ඇප මත මුදාහැර තිබේ. අද(28) පෙරවරුවේ මන්ත්‍රීවරයා කොල්ලුපිටිය පොලිසියට භාරවීමෙන් අනතුරුව කොළඹ කොටුව ප්‍රධාන මහේස්ත්‍රාත් අධිකරණය වෙත ඉදිරිපත් කෙරුණි. එහි දී කරුණු සලකා බැලූ කොටුව ප්‍රධාන මහේස්ත්‍රාත් කණිෂ්ට විජේරත්න මහතා සැකකාර මන්ත්‍රීවරයා ඇප මත මුදා හැරීමට නියෝග කළේය. ඒ අනුව රුපියල් 30 , 000ක මුදල් ඇප සහ රුපියල් ලක්ෂය බැගින් වූ ශරීර ඇප 2 ක් මත ඔහු නිදහස් කෙරුණු අතර සෑම මසකම අවසන් ඉරිදා කොල්ලුපිටිය පොලිසිය හමුවේ පෙනී සිටින ලෙසට ද නියම කෙරුණි.", "URL": "https://sinhala.adaderana.lk/news.php?nid=24579", "Category": null, "Parent URL": null}