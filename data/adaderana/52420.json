{"Source": "Adaderana", "Timestamp": "July 3, 2015 07:01 pm", "Headline": "ඩීව්ට අර්ජුනගෙන් සූජීවගෙන් පිළිතුරු!", "News Content": "කෝප් කමිටුවේ හිටපු සභාපති ඩීව් ගුණසේකර මහතාගේ ප්‍රකාශය තමා පිළිනොගන්නා බව මහ බැංකුවේ අධිපති අර්ජුන මහේන්ද්‍රන් මහතා පවසයි.මහ බැංකුව බැඳුම්කර නිකුතුවෙන්ම ණය නොගෙන වෙනත් විකල්පයකට ගියේ නම් වඩාත් වාසිදායක යැයි ඩිව් ගුණසේකර මහතා කර ඇති ප්‍රකාශය පිළිගත නොහැකි බව හෙතෙම අද මහබැංකුවේ පැවැති මාධ්‍ය හමුවකදී කියා සිටියේය.මහජන බැංකුවෙන් මේ වන විටත් මහ බැංකුව ණය ලබාගෙන ඇති නිසා භාණ්ඩාගාර බිල්පත් නිකුත් කිරිම ද සීමිතව කළ හැකි දෙයක් බව ඔහු පැවසුවේය. මෙම වාතාවරණය යටතේ බැඳුම්කර නිකුතුවක් මගින් ණය ලබාගැනීම එම අවස්ථාවේ තිබු හොඳම ආර්ථික තීන්දුව යැයි මහ බැංකුව කල්පනා කළ බවද ඔහු වැඩිදුරටත් කියා සිටියේය.මේ අතර මහබැංකුවේ බැඳුම්කර ගනුදෙනුව සම්බන්ධයෙන් එල්ලවූ චෝදනාව ගැන විමර්ශනය කිරීමේදී කෝප් කමිටුවේ සභාපතිවරයා ලෙස ඩිව් ගුණසේකර මහතා ඊට විරුද්ධ පක්ෂයේ මන්ත්‍රීවරයකු පත් නොකළ බව එක්සත් ජාතික පක්ෂ හිටපු පාර්ලිමේන්තු මන්ත්‍රී සුජීව සේනසිංහ මහතා කීවේය.ඩිව් ගුණසේකර මහතා ඔහුට අවශ්‍ය පරිදි ආණ්ඩු පක්ෂයේ අය ඊට පත් කළ බවත්, එය වූ කලී නඩුත් හාමුදුරුවන්ගේ බඩුත් හාමුදුරුවන්ගේ තත්ත්වයට පත්වීමක් බවත්, හෙතෙම අද කොළඹ පැවැති මාධ්‍ය හමුවකදී පැවසීය.කෝප් කමිටුවේ සභාපතිවරයා ලෙස ඩිව් ගුණසේකර මහතා පත් කර බලාපොරොත්තු වූයේ එතුම ජ්‍යෙෂ්ඨ දේශපාලනඥයකු ලෙස වැඩේ හරියටම කරයි කියා නමුත් එය ‍එසේ නොවී ඔහු කළේ තුට්ටු දෙකේ දේශපාලනයක් යැයි සුජීව සේනසිංහ මහතා චෝදනා කළේය.", "URL": "https://sinhala.adaderana.lk/news.php?nid=52420", "Category": null, "Parent URL": null}