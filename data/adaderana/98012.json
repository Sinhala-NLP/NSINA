{"Source": "Adaderana", "Timestamp": "October 21, 2018 07:09 pm", "Headline": "රාජ්‍ය බැංකුවල අක්‍රමිකතා සෙවීමටත් ජනාධිපති විශේෂ කොමිසමක් අවශ්‍යයි", "News Content": "මහ බැංකු බැඳුම්කර ගනුදෙනුව පිළිබඳ සෙවීමට ජනාධිපති විශේෂ කොමිසමක් පත්කළ ලෙසම රාජ්‍ය බැංකු තුළ සිදු වී ඇති අක්‍රමිකතා සෙවීමට ද ජනාධිපති විශේෂ කොමිසමක් පත්කළ යුතු බව ඒකාබද්ධ විපක්ෂය පවසයි. එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පැවුසවේ ලංකා ආයෝජන මණ්ඩලය, මහජන බැංකුව සහ ලංකා බැංකුව යන ආයතන සම්බන්ධයෙන් මෙලෙස ජනාධිපති විමර්ශන කොමිෂන් සභාවක් පත් කළ යුතු බවයි. පාර්ලිමේන්තු මන්ත්‍රී බන්දුල ගුණවර්ධන මහතා පෙන්වා දෙන්නේ අදාළ ආයතනවල පවතින අස්ථාවරභාවය හේතුවෙන් මෙරට ආර්ථිකයට ද බලපෑම් එල්ල විය හැකි බවයි. කොළඹ අද (21) පැවති මාධ්‍ය හමුවකට එක්වෙමින් බන්දුල ගුණවර්ධන මන්ත්‍රීවරයා මෙම අදහස් පල කළේය.", "URL": "https://sinhala.adaderana.lk/news.php?nid=98012", "Category": null, "Parent URL": null}