{"Source": "Adaderana", "Timestamp": "March 27, 2014 10:54 pm", "Headline": "ජය එංගලන්තයටයි!", "News Content": "පන්දුවාර 20/20 ලෝක කුසලාන ක්‍රිකට් තරඟාවලියේ එංගලන්ත කණ්ඩායම හා ශ්‍රී ලංකා කණ්ඩායම අතර පැවැති තරඟයෙන් ජය ගැනීමට එංගලන්ත කණ්ඩායම සමත්විය. අද තරඟයේ කාසියේ වාසිය දිනාගත් එංගලන්ත කණ්ඩායම පළමුව පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන් හෙයින් නියමිත පන්දුවර 20 අවසානයේ ශ්‍රී ලංකා කණ්ඩායම කඩුළු 4 ට ලකුණු 189 ක් ක් රැස්කරන ලදී. එහිදී මහේල ජයවර්ධන ලකුණු 89 ක්ද, ටී.එම් ඩිල්ෂාන් ලකුණු 55ක්ද ලබා ගැනීමට සමත්වීම විශේෂත්වයකි. ලකුණු 190 ක ඉලක්කයක් හඹායාමට පිටියට පිවිසි එංගලන්ත කණ්ඩායම පන්දුවර 19 යි පන්දු 2 ක් තුළ කඩුළු 4 ක් දැවී ලකුණු 190 ක් ලබා ගැනීමට සමත්විය. එංගලන්ත කණ්ඩායම වෙනුවෙන් ඇලෙක්ස් හේලෙස් නොදැවී ලකුණු 116 ක් ලබාගැනීම මෙහිලා කැපී පෙනුණි.", "URL": "https://sinhala.adaderana.lk/news.php?nid=42128", "Category": null, "Parent URL": null}