{"Source": "Adaderana", "Timestamp": "February 25, 2018 08:19 am", "Headline": "අමාත්‍ය මණ්ඩල සංශෝධනය අදයි?", "News Content": "අමාත්‍ය මණ්ඩල සංශෝධනය බොහෝ දුරට අද(25) සිදුවනු ඇති බව වාර්තා වෙයි. ඒ සඳහා මැති ඇමතිවරුන් කොළඹට පැමිණ තිබේ. පළාත් පාලන ඡන්ද විමසීමෙන් පසු අමාත්‍ය මණ්ඩලයේ සංශෝධනයක් සිදුකිරීමට යහපාලන රජය තීරණය කර තිබූ අතර විවිධ හේතු මත එය දින කිහිපයක් කල් දැමුණි. කෙසේවුව ද මෙවර අමාත්‍ය මණ්ඩල සංශෝධනයේදී ද අමාත්‍යධූර කිහිපයක පමණක් වෙනස්කම් සිදුවනු ඇති බව දේශපාලන ආරංචි මාර්ග සඳහන් කරයි. එක්සත් ජාතික පක්ෂයේ ලක්ෂ්මන් කිරිඇල්ල සහ කබීර් හෂීම්, සාගල රත්නායක, සරත් ෆොන්සේකා යන අමාත්‍යවරුන්ගේ වෙනස්කම් සිදුවිය හැකි බව වාර්තා වෙයි. මේ අතර අමාත්‍ය මනෝ ගනේෂන් මහතා සඳහන් කළේ සංශෝධන පිළිබඳ ඉඟියක් පල කළ නොහැකි බවයි.", "URL": "https://sinhala.adaderana.lk/news.php?nid=84796", "Category": null, "Parent URL": null}