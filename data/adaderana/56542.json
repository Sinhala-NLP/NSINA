{"Source": "Adaderana", "Timestamp": "January 22, 2016 09:18 am", "Headline": "ව්‍යවස්ථා ප්‍රතිසංස්කරණයට කොළඹ අදහස්වල අවසන් දිනය අදයි", "News Content": "ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ කොළඹ දිස්ත්‍රීක්කයේ මහජන අදහස් විමසීම අදින් අවසන් වේ.පසුගිය 18 වනදා සිට කොළඹ කොම්පඤ්ඤවිදියේ පිහිටි විසුම්පායේදී ආණ්ඩුක්‍රම ව්‍යවස්ථා ප්‍රතිසංස්කරණ සදහා මහජන අදහස් ඉදිරිපත් කිරිමට අවස්ථාව ලබා දී තිබුණි.එහිදී විශාල පිරිසක් සිය යෝජනා ලබාදුන් බව කමිටුවේ සභාපති ලාල් විජේනායක මහතා සදහන් කළේය.අද දිනයේද උදෑසන 09.30 සිට පස්වරු 04.30 දක්වා ද මහජන අදහස් ලබාදිමට හැකිය.ලබන මස 01 වනදා සිට අනෙකුත් දිස්ත්‍රීක්කවල මහජන අදහස් විමසන බව ලාල් විජේනායක මහතා වැඩිදුරටත් ප්‍රකාශ කළේය.මේ අතර ශ්‍රී ලංකා නීතිඥ සංගමය ද ව්‍යවස්ථා ප්‍රතිසංස්කරණ සම්බන්ධයෙන් නීතිඥවරුන්ගේ තොරතුරු ලබා ගෙන ඒ පිළිබඳ වාර්තාවක් ව්‍යවස්ථා ප්‍රතිසංස්කරණ කමිටුව වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=56542", "Category": null, "Parent URL": null}