{"Source": "Adaderana", "Timestamp": "June 5, 2018 11:17 am", "Headline": "විදෙස් දුම්වැටි තොගයක් සමඟ පුද්ගලයෙකු රේගු බාරයට", "News Content": "නීති විරෝධී ලෙස විදෙස් දුම්වැටි තොගයක් මෙරටට රැගෙන ආ පුද්ගලයෙකු කටුනායක ජාත්‍යන්තර ගුවන් තොටුපලේදී අත්අඩංගුවට ගෙන තිබේ.‍ අද(05) අළුයම ඩුබායි හි සිට මෙරටට ලඟා වූ ගුවන් යානයකින් පැමිණි පුද්ගලයෙකු මෙලෙස අත්අඩංගුවට ගත් බව ගුවන් තොටුපල රේගුව සඳහන් කළේය. සැකකරු සතුව තිබී දුම්වැටි 29,960 ක් සොයාගෙන ඇති අතර එහි වටිනාකම රුපියල් 14 ලක්ෂ 98,000 ක් පමණ වන බව සඳහන්ය. අත්අඩංගුවට ගත් සැකකරු කොළොන්නාව ප්‍රදේශයේ පදිංචි 46 හැවිරිදි පුද්ගලයෙකු බව වාර්තා වෙයි. ගුවන් තොටුපල රේගුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90372", "Category": null, "Parent URL": null}