{"Source": "Adaderana", "Timestamp": "July 15, 2010 08:25 am", "Headline": "මන්ත්‍රීවරුන්ට ප්‍රතිශක්තිකරණ සමුළුවක්", "News Content": "ජාතික ප්‍රතිශක්තිකරණ වැඩපිළිවෙළ සම්බන්ධයෙන් වු උප කලාපීය සමුළුවක් අද කොළඹ දී පැවැත්වේ. මෙරට පාර්ලිමේන්තු මන්ත්‍රීවරුන් මෙන්ම නේපාල හා කාම්බෝජ විශේෂ නිලධාරී කණ්ඩායමක් ද මීට සහභාගි වන බව සෞඛ්‍ය අමාත්‍යාංශය පවසයි. ජාතික ප්‍රතිශක්තිකරණ වැඩපිළිවෙළ සඳහා වැය කරන මුදලින් වැඩි ඵලදායිතාවයක් ලබා ගැනීම සහ එම වැඩපිළිවෙළට පෞද්ගලික අංශයේ දායකත්වය ලබා ගැනීම ඇතුළු කරුණු කිහිපයක් සම්බන්ධයෙන් මෙම සමුළුවේදී අවධානය යොමු කෙරෙණු ඇත. භයානක ‍රෝග දහයක් වෙනුවෙන් ප්‍රතිශක්තිකරණ එන්නත් ලබාදීම ජාතික ප්‍රතිශක්තිකරණ වැඩසටහන ය‍ටතේ අඛණ්ඩව සිදුකරන බවත් , ඒ සඳහා වාර්ෂිකව රුපියල් කෝටි 55ක මුදලක් වැය කරන බවත් අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=9612", "Category": null, "Parent URL": null}