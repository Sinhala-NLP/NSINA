{"Source": "Adaderana", "Timestamp": "November 4, 2012 09:19 am", "Headline": "අද හවසත් වහින හැඩයි", "News Content": "අද දිනයේ දී දිවයිනේ අභ්‍යන්තර ප්‍රදේශවලට අපරභාගයේ දී ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. මේ අතර පසුගිය දින කිහිපය තුළ ඇද හැලුණු වර්ෂාව හේතුවෙන් විපතට පත් පුද්ගලයන් 15,000 ක් පමණ තවදුරටත් කඳවුරු 99 ක රඳවා ඇති බව ආපදා කළමනාකරණ මධ්‍යස්ථානය සඳහන් කරයි. ඔවුන්ට අවශ්‍ය පහසුකම් සැලසීම මේ වන විට ක්‍රියාත්මක වන බව සඳහන්ය. අයහපත් කාලගුණය හේතුවෙන් නිවාස 342 ට හානි සිදුවී ඇති අතර තවත් නිවාස 4700 ට පමණ අර්ධ වශයෙන් හානි සිදුවී ඇත. මේ අතර හානි වු නිවාස සහ වගාවන් සඳහා සහනාධාර ලබාදීමේ වැඩපිළිවෙලක් ක්‍රියාත්මක කරන බව ආපදා කළමනාකරණ අමාත්‍යාංශය සඳහන් කළේය. ග්‍රාම නිලධාරීවරුන් හරහා ‍ඒ පිළිබඳ තොරතුරු රැස්කිරීම‍ මේ වන විට ආරම්භ කර තිබේ.", "URL": "https://sinhala.adaderana.lk/news.php?nid=28878", "Category": null, "Parent URL": null}