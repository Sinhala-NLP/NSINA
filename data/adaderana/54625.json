{"Source": "Adaderana", "Timestamp": "October 23, 2015 09:18 am", "Headline": "ගිනි අවි 3ක් සමග 3ක් අත්අඩංගුවට", "News Content": "ඉංගිරිය, ඇදුරගල වත්ත අධිවේගී පිවිසුම් දොරටුව අසලදී ගිනි අවියක් සමග පුද්ගලයෙකු අත්අඩංගුවට ගෙන තිබේ.පානදුර නොවිසඳුන අපරාධ ඒකකයේ නිලධාරින්ට ලද තෙරතුරක් මත සිදු කළ වැටලීමකදී අදාළ සැකකරු අත්අඩංගුවට ගත් බව පොලිසිය පැවසුවේය.එහිදී සැකකරු සතුව තිබී ටී 56 ගිනි අවියක්, එම පතුරොම් ගැබක් සහ උණ්ඩ 54 ක් පොලිසිය විසින් සොයාගෙන තිබේ.සැකකරු 44 හැවිරිදි තලවතුගොඩ ප්‍රදේශයේ පදිංචිකරුවෙකි.මේ අතර සැකකරුගෙන් වැඩිදුර ප්‍රශ්න කිරීමේදී බෝර 12 ගිනි අවි දෙකක් සමග තවත් පුද්ගලයින් දෙදෙනෙකු අත්අඩංගුවට ගෙන ඇත.පොලිසිය පැවසුවේ එම සැකකරුවන් මින්නේරිය සහ බණ්ඩාරගම යන ප්‍රදේශවලදි අත්අඩංගුවට ගත් බවයි.සියලු සැකකරුවන් අද හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මේ සම්බන්ධයෙන් හොරණ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54625", "Category": null, "Parent URL": null}