{"Source": "Adaderana", "Timestamp": "October 7, 2012 09:53 am", "Headline": "ශ්‍රී ලාංකිකයින්ට ජෝර්දානයේ ආහාර විෂවෙලා", "News Content": "ජෝර්දානයේ රැකියා සඳහා ගොස් සිටි ශ්‍රී ලාංකිකයින් 113 දෙනෙකු ආහාර විෂ වීමක් හේතුවෙන් රෝහල් ගතකර තිබේ. ජෝර්දානයේ, අම්මාන් හී ශ්‍රී ලංකා තානාපති කාර්යාලයේ රැකවරණ යටතේ සිටි පිරිසක් මෙලෙස රෝහල් ගත කර ඇතැයි විදෙස් වාර්තා අනාවරණය කරයි. ඊයේ (06) රාත්‍රී ගනු ලැබු ආහාරයක් විෂ වීමෙන් ඔවුන් අම්මාන් හී ප්‍රින්ස් හම්සා, අල් බෂිර් හා ජෝර්දානයේ විශ්ව විද්‍යාල රෝහලට ඇතුළත් කර තිබේ. මෙසේ රෝහල් ගත කෙරුණු පිරිසෙන් බහුතරයක් ජෝර්දානයේ ගෘහ සේවය සඳහා පැමිණි අය බව ද විදෙස් වාර්තා අනාවරණය කරයි.", "URL": "https://sinhala.adaderana.lk/news.php?nid=28082", "Category": null, "Parent URL": null}