{"Source": "Adaderana", "Timestamp": "January 23, 2013 11:02 am", "Headline": "වෙඩි වරුසාවෙන් 23 ක් මරුට", "News Content": "නයිජීරියාවේ ඊසාන දිග ප්‍රදේශයේ සිදුවු වෙඩි තැබීමකින් පුද්ගලයින් 23 දෙනෙකු ජීවිතක්ෂයට පත්ව තිබේ. නගරයට කඩා වැදුණු තුවක්කුකරුවන් විසින් මෙම වෙඩි තැබීම සිදුකර ඇති බව සඳහන්ය. ඉස්ලාමීය අන්තවාදින් විසින් වෙඩි තැබීම සිදුකර ඇති බවට සැක පළ කෙරෙයි. නයිජීරියාවේ වෙළෙඳපලකට කඩා වැදුණු පුද්ගලයෙකු විසින් එහි ව්‍යාපාරිකයින් ඉලක්ක කරගනිමින් වෙඩි තැබීම සිදුකර ඇති බව ඇසින් දුටුවෙකු ප්‍රකාශ කර ඇති බව විදෙස් මාධ්‍ය වාර්තා කරයි. ඉන් පුද්ගලයින් 18 දෙනෙකු මියගොස් තිබේ. ඊට පසු දින එම ප්‍රදේශයට කඩා වැදුණු තවත් තුවක්කුකරුවෙකු සිදුකළ වෙඩි තැබීමකින් පුද්ගලයින් පස් දෙනෙකු මියගිය බව වාර්තා වේ.", "URL": "https://sinhala.adaderana.lk/news.php?nid=30992", "Category": null, "Parent URL": null}