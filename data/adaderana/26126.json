{"Source": "Adaderana", "Timestamp": "July 28, 2012 09:18 am", "Headline": "නීතිවිරෝධීව ඕස්ට්‍රේලියාවට යාමට තැත් කළ 47 ක් කොටුවෙයි", "News Content": "නීතිවිරෝධී ලෙස ඕස්ට්‍රේලියාව බලායාමට උත්සාහ කළ පුද්ගලයින් 47 දෙනෙකු නාවික හමුදාව විසින් අත්අඩංගුවට ගෙන තිබේ. ඊයේ රාත්‍රී මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේය. මෝදර ආශ්‍රිත මුහුදු ප්‍රදේශයේ දී පුද්ගලයින් 28 දෙනෙකු අත්අඩංගුවට ගෙන ඇත. ඕස්ට්‍රේලියාව බලා පිටත්ව යාමට සිටි තවත් 19 දෙනෙකු මීගමුව ප්‍රදේශයේ දී අත්අඩංගුවට ගත් බව නාවික හමුදා මාධ්‍ය ප්‍රකාශකවරයා සඳහන් කළේය. මෝදර මුහුදු ප්‍රදේශයේ දී අත්අඩංගුවට ගත් පුද්ගලයින් අද උදෑසන මෝදර ධීවර වරායට රැගෙන ආ බව හෙතෙම කියා සිටියේය.", "URL": "https://sinhala.adaderana.lk/news.php?nid=26126", "Category": null, "Parent URL": null}