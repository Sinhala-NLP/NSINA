{"Source": "Adaderana", "Timestamp": "April 22, 2017 10:36 am", "Headline": "  පොලිස් ලොක්කන් 4ට ස්ථාන මාරු", "News Content": "වහාම ක්‍රියාත්මක වන පරිදි ප්‍රධාන පොලිස් පරීක්ෂකවරුන් දෙදෙනෙකු සහ පොලිස් පරීක්ෂකවරුන් දෙදෙනෙකු ස්ථාන මාරු කර තිබේ.පොලිස්පතිවරයාගේ නිර්දේශ මත පොලිස් කොමිසමේ අනුමැතිය පරිදි එම ස්ථාන මාරුවීම් සිදු කර ඇති බව පොලිස් මූලස්ථානය සඳහන් කළේය. ප්‍රධාන පොලිස් පරීක්ෂක ආර්.ඩී.එම් සිරිල් මහතා මීගමුව කොට්ඨාසයේ සිට පේසාලේ පොලිස් ස්ථානයේ වැඩ බල ස්ථානාධිපතිවරයා ලෙසත්, මඩකළපුව කොට්ඨාසයේ රාජකාරි කළ ප්‍රධාන පොලිස් පරීක්ෂක ඒ.ඒ. වහීඩ් මහතා කරදියනාරු පොලිස් ස්ථානයේ වැඩබලන ස්ථානාධිපතිවරයා ලෙස ස්ථාන මාරු කර තිබේ. මේ අතර මාතර කොට්ඨාසයේ රාජකාරි කළ පොලිස් පරීක්ෂක ඩබ්ලිව්.පී.ඒ සනත් කුමාර මහතා රොටුඹ පොලිස් ස්ථානයේ වැඩබලන ස්ථානාධිපතිවරයා ලෙසත්, පොලිස් පරීක්ෂක යූ.සී ජයවික්‍රම මහතා මාතර කොට්ඨාසයේ සිට මාලිම්බඩ පොලිස් ස්ථානයේ වැඩබලන ස්ථානාධිපතිවරයා ලෙස ස්ථාන මාරු කර ඇති බව සඳහන්ය.එම නිලධාරීන්ගේ සේවා කාලය සහ කුසලතාවය මත මේ මස 21 වන දින සිට ක්‍රියාත්මක වන පරිදි මෙම ස්ථාන මාරුවීම් සිදු කර ඇති බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=72349", "Category": null, "Parent URL": null}