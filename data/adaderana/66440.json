{"Source": "Adaderana", "Timestamp": "November 26, 2016 01:39 pm", "Headline": "අය වැය යෝජනා ගැන වෛද්‍ය සංගමය ජනපතිට ලියයි", "News Content": "මෙවර අය වැය මගින් ඉදිරිපත් කර ඇති යෝජනා පිළිබඳව යළි අවධානය යොමුකරන ලෙස රජයේ වෛද්‍ය නිලධාරීන්ගේ සංගමය ජනාධිපති මෛත්‍රීපාල සිරිසේන මහතාගෙන් ඉල්ලීමක් කරයි.ලිපියක් යොමුකරමින් එම සංගමය පෙන්වාදෙන්නේ මෙවර අය වැය යෝජනා මගින් රාජ්‍ය සේවයට, වෘත්තීයවේදීන්ට හා රටට බරපතළ අගතියක් සිදුවිය හැකි බවයි.මේ පිළිබඳ ජනාධිපතිවරයාගේ සෘජු හා කඩිනම් මැදිහත්වීම අපේක්ෂා කරන බව ද රජයේ වෛද්‍ය නිලධාරීන්ගේ සංගමය ඉල්ලීමක් කරයි.ප්‍රධාන ශීර්ෂ 5ක් යටතේ ඔවුන් අදාළ ලිපිය ජනාධිපතිවරයා වෙත යොමුකරමින් එම ඉල්ලීම කර තිබේ.", "URL": "https://sinhala.adaderana.lk/news.php?nid=66440", "Category": null, "Parent URL": null}