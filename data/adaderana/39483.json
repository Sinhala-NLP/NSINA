{"Source": "Adaderana", "Timestamp": "December 10, 2013 06:16 pm", "Headline": "අලව්ව ප්‍රාදේශීය සභාවේ අය වැය දෙවෙනි වරටත් පරාදයි", "News Content": "එක්සත් ජනතා නිදහස් සන්ධාන පාලනයේ පවතින අලව්ව ප්‍රාදේශීය සභාවේ අයවැය දෙවන වරටත් පරාජයටත් පත්ව තිබේ. අයවැයට පක්ෂව ඡන්ද 04ක් ලැබි ඇති අතර විපක්ෂව ජන්ද 07ක් ලැබී ඇති බව වාර්තා වේ. අයවැයට පක්ෂව එක්සත් ජාතික පක්ෂ මන්ත්‍රීවරුන් තිදෙනා සහ සභාපතිවරයා ජන්දය ප්‍රකාශ කර ඇති අතර එක්සත් ජනතා නිදහස් සන්ධාන මන්ත්‍රීවරුන් සියළුදෙනාම විරුද්ධව ජන්දය ප්‍රකාශ කිරීම විශේෂත්වයකි. සභාපති ශාන්ත බණ්ඩාර මහතාගේ දුෂිත පාලනයට විරෝධය පළ කිරීමේ අරමුණින් අයවැයට විපක්ෂයට ජන්දය ප්‍රකාශ කළ බව උප සභාපති බණ්ඩාර වෑත්තෑව මහතා සදහන් කළේය. කෙසේ වෙතත් අයවැය දෙවන වරටත් පරාජය වීම හේතුවෙන් අලව්ව ප්‍රාදේශීය සභාවේ සභාපතිවරයාට සිය ධුරය අහිමි වනු ඇත.", "URL": "https://sinhala.adaderana.lk/news.php?nid=39483", "Category": null, "Parent URL": null}