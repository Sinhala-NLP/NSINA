{"Source": "Adaderana", "Timestamp": "October 12, 2010 11:37 am", "Headline": "තවත් අසැබි වෙබ් අඩවි 100 ක් හඳුනාගැනෙයි", "News Content": "ජංගම දුරකථන මගින් නැරඹිය හැකි තවත් අසභ්‍ය වෙබ් අඩවි 100 ට වැඩි සංඛ්‍යාවක් හඳුනාගෙන ඇති බව පොලිස් ළමා හා කාන්තා කාර්යාංශය පවසයි. එම වෙබ් අඩවි පිළිබඳ විස්තර ද එළඹෙන 14 වැනි දා බත්තරමුල්ල ළමා අධිකරණයට ඉදිරිපත් කරන බව එම කාර්යාංශයේ ප්‍රකාශකයෙකු සඳහන් කළේය. එමඟින් විදුලි සංදේශන නියාමන කොමිසන් සභාවට මෙම වෙබ් අඩවි අවහිර කිරීමට නියෝගයක් ලබා ගන්නා බව පොලිස් ළමා හා කාන්තා කාර්යාංශය පවසයි. මේ වන විට මෙරට සහ විදේශීය අසභ්‍ය වෙබ් අඩවි 300 ට ආසන්න සංඛ්‍යාවක් මෙසේ අවහිර කොට ඇති බව වාර්තා වේ. මේ අතර මෙරට අසභ්‍ය වෙබ් අඩවි නිර්මාණකරුවන් සහ එම වෙබ් අඩවි වල රංගනයේ යෙදුණු තරුණ තරුණියන් පිළිබඳ විමර්ශන කටයුතු මේ වන විටත් ක්‍රියාත්මක කර ඇති බව පොලිස් ළමා හා කාන්තා කාර්යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=11445", "Category": null, "Parent URL": null}