{"Source": "Adaderana", "Timestamp": "June 16, 2017 10:34 am", "Headline": " විග්නේශ්වරන්ගේ සහයට උතුරේ හර්තාල්", "News Content": "උතුරු පළාතේ ප්‍රදේශ ගණනාවක අද (16) හර්තාල් ව්‍යාපාරයක් දියත් කර තිබේ.යාපනය, කිලිනොච්චිය, මුලතිව් ආදී ප්‍රදේශ ගණනාවක කඩ සාප්පු වසා, කළු කොඩි ඔසවා මෙම හර්තාල් ව්‍යාපාරය දියත් කර ඇති බව අද දෙරණ වාර්තාකරුවන් පවසයි.මේ අතර “ද්‍රවිඩ ජන සංසදය“ නම් සංවිධානයක් විසින් නල්ලූර් කෝවිල ඉදිරිපිටින් විරෝධතා පාගමනක් ආරම්භ වී උතුරු පළාත් ආණ්ඩුකාරවරයාගේ කාර්යාලයට පැමිණ පෙත්සමක් බාරදීමට නියමිතය.උතුරු පළාත් ප්‍රධාන අමාත්‍ය සී.වී විග්නේශ්වරන් මහතාට එරෙහිව 21 දෙනෙකුගේ අත්සන්වලින් යුතුව මේවන විට විශ්වාසභංග යෝජනාවක් ආණ්ඩුකාරවරයාට බාරදී ඇති අතර එම 21 දෙනාට එරෙහිව ක්‍රියා මාර්ග ගන්නා ලෙස ඉල්ලමින් පෙත්සම ඉදිරිපත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=74273", "Category": null, "Parent URL": null}