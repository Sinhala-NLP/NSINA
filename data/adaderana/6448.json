{"Source": "Adaderana", "Timestamp": "February 3, 2010 06:19 pm", "Headline": "සිරකරුවන් දහසකට හෙට ජනපති සමාව ", "News Content": "62 වන නිදහස් දිනය නිමිත්තෙන් සිරකරුවන් පිරිසකට නිදහස ලබාදීමට අධිකරණ හා නීති ප්‍රතිසංස්කරණ අමාත්‍යාංශය නිර්දේශ කර තිබේ. ඒ අනුව ජනාධිපති සමාව යටතේ සිරකරුවන් දහසකට පමණ හෙට දිනයේ නිදහස ලැබෙන බව බන්ධනාගාර දෙපාර්තමේන්තුවේ මාධ්‍ය ප්‍රකාශක කෙනත් ප්‍රනාන්දු මහතා පවසයි. දඩ ගෙවාගත නොහැකිව බන්ධනාගාර ගතව සිටින සුළු වැරදි සඳහා වරදකරුවන් වූවන්ට පමණක් ‍මෙම සමාව හිමිවන බව ප්‍රනාන්දු මහතා පෙන්වා දෙයි. මිනිස් ඝාතන, ස්ත්‍රී දූෂණ සහ හෙරොයින් ආදී වැරදි සම්බන්ධ චූදිතයන්ට මෙම සමාව හිමි නොවන බව කෙනත් ප්‍රනාන්දු මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=6448", "Category": null, "Parent URL": null}