{"Source": "Adaderana", "Timestamp": "February 24, 2019 11:27 am", "Headline": "මත්පැන් විෂ වී මිය සංඛ්‍යාව 120 දක්වා ඉහළට-350ක් රෝහලේ", "News Content": "ඉන්දියාවේ අසාම් ප්‍රාන්තයේ මත්පැන් විෂවීමෙන් මියගිය පුද්ගලයින් සංඛ්‍යාව සියය ඉක්මවා ඇති බව එරට මාධ්‍ය වාර්තා කරයි. මේ වන විට පුද්ගලයින් 120 දෙනෙකු මියගොස් ඇති අතර තවත් පුද්ගලයින් 350 දෙනෙකු රෝහල්ගතව ප්‍රතිකාර ලබන බව වාර්තා වන්නේය. විෂ මත්පැන් පානය කළ සියලු දෙනා වතුකම්කරුවන් වන අතර කාන්තාවන් පිරිසක් ද ඒ අතර වන බව සදහන්. සිද්ධිය පිළිබද සිදුකළ විමර්ශනයේදී නීති විරෝධී මත්පැන් ලීටර් 15,000ක තොගයක් සොයාගෙන ඇති අතර ඒවා අලෙවි කළ පුද්ගලයින් 15 දෙනෙකු ද අත්අඩංගුවට ගෙන ඇත.", "URL": "https://sinhala.adaderana.lk/news.php?nid=104933", "Category": null, "Parent URL": null}