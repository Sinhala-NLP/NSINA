{"Source": "Adaderana", "Timestamp": "May 3, 2016 12:40 pm", "Headline": "මාස 5ට ඩෙංගු රෝගීන් 15,631ක්", "News Content": "ඩෙංගු රෝගීන් වාර්තා වීමේ අඩුවීමක් පසුගිය මාසය තුළ දක්නට ලැබෙන බව වසංගත රෝග විද්‍යා අංශය පවසයි.අප්‍රේල් මාසය තුළ ඩෙංගු රෝගීන් 2116 දෙනෙකු වාර්තා වී ඇති අතර එය මාර්තු මාසයට වඩා අඩුවීමක් බව වාර්තා වෙයි.මේ වසරේ ගත වු මාස පහ තුළ දිවයින පුරා ඩෙංගු රෝගීන් 15,631 දෙනෙකු වාර්තා වී ඇත. ඉන් වැඩිම රෝගීන් සංඛ්‍යාවක් වාර්තා වී ඇත්තේ කොළඹ දිස්ත්‍රික්කයෙන් වන අතර එම සංඛ්‍යාව 5337කි. ගම්පහ දිස්ත්‍රික්කයෙන් රෝගීන් 1884ක් වාර්තා වී ඇති අතර යාපනය දිස්ත්‍රික්කයෙන් ඩෙංගු රෝගීන් 1158ක් වාර්තා වී ඇත.වැඩිම ඩෙංගු රෝගීන් සංඛ්‍යාවක් මේ වසරේ ජනවාරි මාසයේ වාර්තා වී ඇති අතර එම සංඛ්‍යාව 6543ක් බව වසංගත රෝග විද්‍යා අංශය සඳහන් කළේය.", "URL": "https://sinhala.adaderana.lk/news.php?nid=59765", "Category": null, "Parent URL": null}