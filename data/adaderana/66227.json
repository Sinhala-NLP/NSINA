{"Source": "Adaderana", "Timestamp": "November 20, 2016 05:29 pm", "Headline": "  ආණ්ඩු විරෝධී සියල්ලන් නව බලවේගය සමඟයි", "News Content": "නව දේශපාලන බලවේගය ගොඩනඟා ඇත්තේ හිටපු ජනාධිපති මහින්ද රාජපක්ෂ මහතාගේ මූලිකත්වයෙන් බව පාර්ලිමේන්තු මන්ත්‍රී ප්‍රසන්න රණතුංග මහතා පවසයි.ආණ්ඩු විරෝධී සිය‍ලු ජනතාව මෙම නව බලවේගය සමග එක්ව කටයුතු කරන බව ඔහු පෙන්වා දෙනු ලබයි.ඉදිරියේ දී පැවැත්වීමට නියමිත මැතිවරණවල දී නව දේශපාලන බලවේගය විශාල ජයග්‍රහණයක් ලබාගන්නා බව එහිදී වැඩිදුරටත් අදහස් දැක්වූ මන්ත්‍රීවරයා ප්‍රකාශ කළේය.ගම්පහ ප්‍රදේශයේ පැවති ජනහමුවකට එක්වෙමින් ප්‍රසන්න රණතුංග මන්ත්‍රීවරයා මෙම අදහස් දැක්වීය.මේ අතර නව දේශපාලන පක්ෂයක් බිහිකිරීම තුළින් ජනතාව නොමග යැවීමට ඇතැම් පුද්ගලයින් උත්සාහ දරන බව ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක මහතා පවසයි.කුරුණෑගල ප්‍රදේශයේ පැවති උත්සවයකට එක්වෙමින් දුමින්ද දිසානායක අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=66227", "Category": null, "Parent URL": null}