{"Source": "Adaderana", "Timestamp": "March 23, 2014 10:35 am", "Headline": "වැහිලිහිණි කූඩු අලෙවි කිරීමේ ජාවාරමක් හෙළිවෙයි", "News Content": "අම්පාර, වැරැන්ගොඩ, ලාතුගල ප්‍රදේශයේ නිවසක වැහිලිහිණි කූඩු අලෙවි කිරීමේ ජාවාරමක නිරත වු පුද්ගලයෙකු අත්අඩංගුවට ගෙන තිබේ. උහන පොලීසියට ලද තොරතුරක් මත සිදුකළ සෝදිසියදී මෙම සැකකරු අත්අඩංගුවට ගෙන ඇති බව වාර්තා වෙයි. එහිදි අලෙවි කිරීමට තිබු වැහිලිහිණි කූඩු 27ක් පොලීසිය බාරයට ගෙන තිබේ. අදාළ වැහිලිහිණි කූඩු විදේශ රටවලට අලෙවි කරන බවටත්, තොරතුරු අනාවරණය වී ඇති බව පොලීසිය සඳහන් කළේය. අත්අඩංගුවට ගත් සැකකරු අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42001", "Category": null, "Parent URL": null}