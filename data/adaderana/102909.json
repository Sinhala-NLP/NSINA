{"Source": "Adaderana", "Timestamp": "January 23, 2019 02:52 pm", "Headline": "නව ව්‍යවස්ථා යෝජනාව කිසි දිනක අනුමත වෙන්නේ නෑ", "News Content": "පාර්ලිමේන්තුවට ගෙනඒමට නියමිත නව ව්‍යවස්ථාව සම්බන්ධයෙන් වූ යෝජනාව කිසි දිනක අනුමත නොවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කුමාර වෙල්ගම මහතා පවසයි. කළුතරදී මාධ්‍යවේදීන් නැගු පැනයකට පිළිතුරු ලබාදෙමින් මන්ත්‍රීවරයා මේ අදහස් ප්‍රකාශ කළේය. සෑම අවස්ථාවකදීම එක්සත් ජාතික පක්ෂය සිදු කරන සෑම ක්‍රියාවකම මතුපිටින් පෙනෙන දෙයට වෙනස් දෙයක් ඇතුලතින් තිබෙන බව මන්ත්‍රීවරයා පැවසීය. නව ව්‍යවස්ථාව සම්බන්ධයෙන් වූ යෝජනාව ඉදිරිපත් කළේ ඒ සම්බන්ධයෙන් තිබෙන මතය දැන ගැනීමට බවත් එය උපක්‍රමයක් බවත් මන්ත්‍රීවරයා වැඩිදුරත් පැවසීය.", "URL": "https://sinhala.adaderana.lk/news.php?nid=102909", "Category": null, "Parent URL": null}