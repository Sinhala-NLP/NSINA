{"Source": "Adaderana", "Timestamp": "January 26, 2013 10:04 pm", "Headline": "ප්‍රේමය සරසවි ගමනත් ජීවිත ගමනත් දෙකම නිමකරයි", "News Content": "පිළිස්සුම් තුවාල ලබා යාපනය රෝහලට ඇතුළත් කළ සරසවි සිසුවිය මියගොස් තිබේ. අද පස්වරු 2.45ට පමණ එම සිසුවිය මියගිය බව යාපනය රෝහලේ ප්‍රකාශකයෙකු පැවසීය. ප්‍රේම සම්බන්ධතාවයක් මත ඇති වු සිත්තැවුලක් හේතුවෙන් එම සිසුවිය සිරුරට භූමිතෙල් හලා ගිනි තබාගෙන ඇතැයි මූලික පරීක්ෂණවලින් තහවුරු වු බව පොලීසිය පවසයි. සිය දිවි හානිකර ගැනීමට පෙර ලියා තැබු ලිපියක් ඇය වැටී සිටි ස්ථානයේ තිබී සොයාගැනීමෙන් මේ බව තහවුරු වී තිබේ. යාපනය සරසවියේ කලා පීඨයේ දෙවන වසරේ ඉගෙනුම ලැබු 22 හැවිරිදි එස්. තුල්ෂිකා නැමැති සිසුවිය බරපතළ පිළිස්සුම් තුවාල ලබා යාපනය දුම්රිය මාවතේ වැටී සිටියදී අද (26) පෙරවරුවේ රෝහල් ගත කරන ලදී.", "URL": "https://sinhala.adaderana.lk/news.php?nid=31103", "Category": null, "Parent URL": null}