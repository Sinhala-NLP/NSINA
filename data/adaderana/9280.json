{"Source": "Adaderana", "Timestamp": "June 29, 2010 11:38 am", "Headline": "ටී.එන්.ඒ, ප්ලොට් එක්ක සාකච්ඡාවක්", "News Content": "දෙමළ ජනතාවගේ ගැටලු සම්බන්ධයෙන් දෙමළ පක්ෂ කිහිපයක නියෝජිතයින් යළි සාකච්ඡා පවත්වා තිබේ. දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්. සම්බන්ධන් මහතා සහ ප්ලොට් සංවිධානයේ නායක ධර්මලිංගම් සිද්ධාර්ථන් යන මහත්වරුන් මෙම සාකච්ඡාවට එක්වූ බව හිටපු පාර්ලිමේන්තු මන්ත්‍රී එම්.කේ. සිවාජිලිංගම් මහතා පැවසීය. ඊයේ පැවති මෙම සාකච්ඡාවේ දී උතුරු නැගෙනහිර ගැටලුව සඳහා දේශපාලන විසඳුමක් ලබාගැනීම පිළිබඳ වැඩි අවධානයක් යොමු වූ බව හෙතෙම අද දෙරණට කියා සිටියේය. දේශපාලන විසඳුමක් පිළිබඳ දෙමළ පක්ෂ එක් මතයක සිට කටයුතු කිරීමේ අවශ්‍යතාව ද මෙහිදී සාකච්ඡාවට ගැනුණු බව සිවාජිලිංගම් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9280", "Category": null, "Parent URL": null}