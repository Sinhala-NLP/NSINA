{"Source": "Adaderana", "Timestamp": "December 9, 2016 08:30 am", "Headline": " පා පැදි හොරා මාට්ටු ", "News Content": "මීගමුව ප්‍රදේශයේදී පා පැදි 25ක් සොරකම් කළ පුද්ගලයෙකු අත්අඩංගුවට ගෙන තිබේ.මීගමුව කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලීසිය පැවසුවේය.එහිදී ඔහු සතුව තිබී සොරා ගන්නා ලද පාපැදි 21ක් පොලීසිය විසින් සොයාගෙන තිබේ.සැකකරු පහල කදිරාණ ප්‍රදේශයේ පදිංචි 24 හැවිරිදි පුද්ගලයෙකි.ඔහු අද(09) මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර මීගමුව කොට්ඨාස අපරාධ විමර්ශන අංශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66864", "Category": null, "Parent URL": null}