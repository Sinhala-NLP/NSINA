{"Source": "Adaderana", "Timestamp": "June 11, 2013 06:35 pm", "Headline": "නිලමේට වසර හතයි ", "News Content": "සබරගමුව මහාසමන් දේවාලයේ බස්නායක නිලමේ ධූරය හොබවන සුනිල් ශාන්ත වීරසේකර මහතාගේ සත් වසරක සේවා කාලය වෙනුවෙන් සංවිධානය කරන ලද සමන් දෙවිදු උත්තම සත්කාර පූජා උත්සවය ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(11) පෙරවරුවේ පැවැත්විය. උදෑසන සබරගමුව මහා සමන් දේවාලය වෙත ගිය ජනාධිපතිවරයා දේවාල භූමියේ ඇති බුද්ධ මන්දිරය සහ සමන් දේවාලය වැදපුදාගෙන ආශිර්වාද ලබා ගත් බව ජනාධිපති මාධ්‍ය අංශය සදහන් කරයි. මෙහි දී සමන් දේවාල භූමියේ අභිනවයෙන් ඉදි කළ තෙමහල් විශ්‍රාමශාලා ගොඩනැගිල්ල සහ පුරාවිද්‍යා කෞතුකාගාරය විවෘත කිරීම ද ජනාධිපතිවරයා අතින් සිදුකරන ලදී. ඉන් අනතුරුව 2600 වන සම්බුද්ධ ජයන්තිය අනුස්මරණය කරමින් නිර්මාණය කරන ලද ඇත් කුළුන විවෘත කිරීම ද ජනාධිපතිවරයා අතින් සිදුකෙරුණ බව සඳහන් වෙයි.", "URL": "https://sinhala.adaderana.lk/news.php?nid=34845", "Category": null, "Parent URL": null}