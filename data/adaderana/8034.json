{"Source": "Adaderana", "Timestamp": "April 27, 2010 11:17 am", "Headline": "දුම්රිය ධාවනය නොවීමෙන් මගීන් අපහසුතාවක ", "News Content": "බදුල්ල සිට කොළඹ බලා ධාවනය වන පොඩිමැණිකේ දුම්රිය සහ භාණ්ඩ ප්‍රවාහන දුම්රිය ධාවනය නොවීමෙන් මගීන් දැඩි අපහසුතාවයකට පත් වී තිබේ. මෙම දුම්රිය ධාවනය නොවීමෙන් රැකියා සඳහා පිටත් වන මගී ජනතාවට නියමිත වේලාවට අදාළ රැකියා ස්ථාන වලට වාර්තා කිරීමට නොහැකි තත්ත්වයක් ‍උදා වී ඇති බව වාර්තා වේ. අවලංගු කළ දුම්රිය වෙනුවට විකල්ප දුම්රියක් ධාවනයට එක් කිරීමට දුම්රිය බලධාරීන් පියවර ගෙන නොමැති බව අද දෙරණ වාර්තාකරු සඳහන් කළේය. කෙසේ වෙතත් පොඩි මැණිකේ දුම්රිය යළි ධාවනයට එක් කිරීමට මෙතෙක් තීරණය කර නොමැති බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=8034", "Category": null, "Parent URL": null}