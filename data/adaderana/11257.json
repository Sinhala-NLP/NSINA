{"Source": "Adaderana", "Timestamp": "October 3, 2010 12:03 pm", "Headline": "වීරකැටියේ ග්‍රාමාරක්ෂක නිලධාරිණියක් ඝාතනය කරලා", "News Content": "වීරකැටිය පොලිසියට අනුයුක්තව සේවය කළ ග්‍රාමාරක්ෂක නිලධාරිණියක් ඝාතනය කර තිබේ. අදාළ නිලධාරිණිය සිය රාජකාරිය අවසන් කර නිවස බලා යමින් සිටිය දී ඊයේ සවස හුංගම ප්‍රදේශයේ ‍දී ඝාතනය කර ඇති බව හුංගම පොලිසිය සඳහන් කරයි. මෙසේ මිය ගොස් ඇත්තේ බෙලිඅත්ත , බෙලිගල්ල ප්‍රදේශයේ පදිංචි අවුරුදු 24ක් පමණ වයසැති කාන්තාවකි. මේ වන විට මෘත ශරීරය රන්න රෝහලේ තැන්පත් කර තිබේ. පෞද්ගලික ආරවුලක් මත මෙම ඝාතනය සිදු කර ඇති බවට හුංගම පොලිසිය සැක පළකරයි.", "URL": "https://sinhala.adaderana.lk/news.php?nid=11257", "Category": null, "Parent URL": null}