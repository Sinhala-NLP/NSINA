{"Source": "Adaderana", "Timestamp": "May 7, 2013 03:51 pm", "Headline": "මුහුදේ නාන්න ගිය තරුණයා අතුරුදහන්", "News Content": "පයාගල, කලමුල්ල මුහුදේ දිය නාමින් සිටි 21 හැවිරිදි තරුණයෙකු දියේ ගිළී අතුරුදහන්ව තිබේ. අදාළ තරුණයා සිය මිතුරන් පිරිසක් සමඟ දියනාමින් සිටි අවස්ථාවේ දී අනතුර සිදුව ඇති බව පොලීසිය පැවසුවේය. අතුරුදන්ව ඇත්තේ කළුතර ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් පයාගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33885", "Category": null, "Parent URL": null}