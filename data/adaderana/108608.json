{"Source": "Adaderana", "Timestamp": "April 24, 2019 03:11 pm", "Headline": "බඹර ප්‍රහාරයකින් කතක් ජීවිතක්ෂයට-දස දෙනෙක් රෝහලේ", "News Content": "තේ දළු නෙලමින් සිටි වතු කම්කරුවන් පිරිසකට එල්ල වු බඹර ප්‍රහාරයෙන් එක් කාන්තාවක් ජිවිකත්ෂයට පත්ව ඇති අතර තවත් පුද්ගලයන් දස දෙනෙකු තුවාල ලබා ඇත. ප්‍රහාරයෙන් තුවාල ලැබු වතු කම්කරුවන් දස දෙනා බගවන්තලාව ප්‍රාදේශීය රෝහල වෙත ඇතුළත් කර ඇති බව වාර්තා වෙයි. ප්‍රහාරයෙන් මිය ගොස් ඇත්තේ රමයියා වෙල්ලඅම්මා නැමති 62 හැවිරිදි සිව්දරු මවකි. බගවන්තලාව පොලිස් වසමට අයත් බොගවාන තේ වතුයායේ තේ දළු නෙලමින් සිටියදී අද (24) දහවල් 12 ට පමණ මෙම බඹර ප්‍රහාරය එල්ල වී ඇති බව බගවන්තලාව පොලිසිය ප්‍රකාශ කර ඇත. තේ පඳුරක් මත බැද තිබු බඹර කුඩුවක් වතු කම්කරු කාන්තාවකගේ පයට පෑගීම හේතුවෙන් බඹරුන් ඇවිස්සී තමන්ට පහර දුන් බව තුවාල ලබා ප්‍රතිකාර ලබන වතු කම්කරු කාන්තාවන් ප්‍රකාශ කර ඇති බව අද දෙරණ වාර්තාකරු සඳහන් කර සිටියි. සිද්ධිය සම්බන්ධයෙන් බගවන්තලාව පොලීසිය පරික්ෂණ වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=108608", "Category": null, "Parent URL": null}