{"Source": "Adaderana", "Timestamp": "August 25, 2012 02:31 pm", "Headline": "බොරැල්ලේ මෙහෙයුමකින් හෙරොයින් සමග 6ක් මාට්ටු", "News Content": "හෙරොයින් ළඟ තබාගත් පුද්ගලයින් 6 දෙනෙකු බොරැල්ල මැගසින් පාර ප‍්‍රදේශයේ දී පොලිස් විශේෂ කාර්ය බලකාය විසින් අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යංශයේ නිලධාරීන් සමග සිදු කළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් බොරැල්ල ප‍්‍රදේශයේ පදිංචිකරුවන් බව පොලිසිය පැවසුවේය. ඔවුන් සතුව තිබී හෙරෝයින් ග‍්‍රෑම් 37 ක් ද පොලිසිය විසින් සොයාගෙන තිබේ. මේ සම්බන්ධයෙන් පොලිස් මත්ද්‍රව්‍ය නාශක කාර්යංශය පරීක්ෂණ පවත්වයි.", "URL": "https://sinhala.adaderana.lk/news.php?nid=26875", "Category": null, "Parent URL": null}