{"Source": "Adaderana", "Timestamp": "November 25, 2018 06:56 am", "Headline": "වතුර වලකට වැටී අයෙකුට දිවි අහිමි වෙයි", "News Content": "පුජාපිටිය පොලිස් වසමේ මොරන්කන්ද ෆ්‍රඩ්රෝ ළමා නිවාසයේදී පිරිමි ළමයෙකු ළමා නිවාසය අසල පිහිටි වතුර වලකට වැටී මියගොස් ඇති බවට පුජාපිටිය පොලීසියට ලද තොරතුරක් මත විමර්ශන ආරම්භ කර තිබේ. ඊයේ(24) දින සවස 5.00ට පමණ මෙසේ මියගොස් ඇත්තේ වයස 14ක ළමයෙක් වෙයි. මෘත ශරීරය බොක්කාවල රෝහලේ තැන්පත් කර ඇති අතර පශ්චාත් මරණ පරීක්ෂණය අද(25) දින සිදු කිරීමට නියමිතව තිබේ. පූජාපිටිය පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=99739", "Category": null, "Parent URL": null}