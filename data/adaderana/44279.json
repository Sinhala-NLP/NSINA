{"Source": "Adaderana", "Timestamp": "June 28, 2014 02:17 pm", "Headline": "නීති විරෝධී මත්පැන් තොගයක් සමඟ 2ක් මාට්ටු ", "News Content": "අලෙවි කිරීමට සූදානම් කර තිබූ නීති විරෝධී මත්පැන් තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. ගාල්ල පොලිස් විශේෂ කාර්යය බලකා නිලධාරින් කණ්ඩායමකට ලැබුණු තොරතුරකට අනුව අක්මීමන ප්‍රදේශයේ සිදුකල සෝදිසි මෙහෙයුමකදී සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුවන් සතුව තිබී නීති විරෝධි මත්පැන් ලීටර් 116 ක් පමණ පොලිස් විශේෂ කාර්යය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා අක්මීමන පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=44279", "Category": null, "Parent URL": null}