{"Source": "Adaderana", "Timestamp": "September 12, 2010 08:39 am", "Headline": "නැවත පදිංචි ජනතාව ගැන සෙවීමට මිල්රෝයි උතුරට යයි", "News Content": "යළි පදිංචි කළ ජනතාවගේ පහසුකම් සොයා බැලීම සඳහා නැවත පදිංචි කිරීමේ අමාත්‍ය මිල්රෝයි ප්‍රනාන්දු මහතා උතුරේ ප්‍රදේශ කිහිපයක මේ දින වල සංචාරයක නිරත වේ. ඊයේ මන්නාරම ප්‍රදේශයේ සංචාරයක නිරත වු අමාත්‍යවරයා අද වව්නියාව යළි පදිංචි කළ ජනතාව සිටින ප්‍රදේශවල සංචාරය කිරීමට නියමිතය. ලබන 14 වැනි දින මුලතිව් ප්‍රදේශයේ සංචාරය කිරීමට බලාපොරොත්තු වන බව මිල්රෝයි ප්‍රනාන්දු අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=10801", "Category": null, "Parent URL": null}