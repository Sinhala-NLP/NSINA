{"Source": "Adaderana", "Timestamp": "August 7, 2012 08:02 am", "Headline": "දියගල දී ඩීසල් බවුසරයක් අනතුරක", "News Content": "කොළඹ සිට කොටගල දක්වා ඩීසල් ප්‍රවාහනය කරමින් තිබු බවුසරයක් අද (07) අලුයම අනතුරට පත්ව තිබේ. ගිනිගත්හේන, දියගල ප්‍රදේශයේ දී අනතුරට පත් ඩීසල් බවුසරයේ ඩීසල් මහවැලි ගඟට ගලායාමේ අවදානමක් පවතින බව ආපදා කළමනාකරණ මධ්‍යස්ථානය පවසයි. බවුසරය එන්ජිමෙන් වෙන්වී ප්‍රපාතයකට පෙරළී ගොස් ඇති බව ගිනිගත්හේන පොලිසිය සඳහන් කළේය. ඩීසල් ලීටර 33,000 ක් ප්‍රවාහනය කරමින් තිබු මෙම බවුසරයේ ඩීසල් ලීටර 15,000 ක් පමණ මේ වන විටත් කාන්දු වී ඇති බව අද දෙරණ වාර්තාකරු පවසයි. එම ඩීසල් මහවැලි ගඟට ගලා යාමේ අවදානමක් පවතින බැවින් හමුදාව, පොලිසිය සහ ඛනිජ තෙල් සංස්ථාවේ නිලධාරීන් එක්ව එම තත්ත්වය පාලනය කිරීමට පියවර ගනිමින් සිටින බව ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=26376", "Category": null, "Parent URL": null}