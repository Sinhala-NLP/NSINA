{"Source": "Adaderana", "Timestamp": "May 17, 2019 02:33 pm", "Headline": "ආගම් බේදයකින් තොරව වෙසක් සමරන්න සියල්ල සූදානම්", "News Content": "ලෝකවාසී බෞද්ධ ජනතාව සම්බුදු තෙමගුල සිහිකරමින් ආමිස සහ ප්‍රතිපත්ති පූජාවල නිරත වන උතුම් වූ වෙසක් පුන් පොහොය දිනය හෙටට යෙදී තිබේ. සම්බුදු තෙමගුල සිහිකරන වෙසක් පුන් පොහෝ දිනය මෙරට බෞද්ධ ජනතාව මහත් ඉහළින සමරනු ලබන්නේ ආගමික වතාවත් වලට මෙන්ම අලෝක පූජාවන්ටද වැඩි අවස්ථාවක් ලබා දෙමින්ය. නමුත් පසුගිය පාස්කු ඉරුදින ඉල්ල වූ ප්‍රහාරයත් සමඟග රටේ ආරක්ෂාව පිළිබඳව සැලකිල්ලට ගනිමින් වෙසක් උත්සව පැවැත්වීම යම් මට්ටමකට සීමා වුණි. කෙසේ වෙතත් මේවන විට වෙසක් උත්සවය සැමරීම සඳහා දිවයිනේ සෑම ප්‍රෙද්ශයකම පාහේ ජනතාව මහත් උනන්දුවකින් යුතුව කටයුතු කරනු දක්නට ලැබෙයි. විශේෂත්වයක් වන්නේ මෙවර ඒ සඳහා බෞද්ධයින් මෙන්ම හින්දු, කිතුණු, ඉස්ලාම් බැතිමතුන්ද එක්ව සිටීමයි.", "URL": "https://sinhala.adaderana.lk/news.php?nid=110149", "Category": null, "Parent URL": null}