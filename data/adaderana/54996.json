{"Source": "Adaderana", "Timestamp": "November 10, 2015 08:57 am", "Headline": "ඇවන්ගාඩ් ගැන විශේෂ සාකච්ඡාව හෙටයි", "News Content": "ඇවන්ගාඩ් සිද්ධියට අදාළ සියලු පාර්ශවවල සහභාගීත්වයෙන් පවත්වනු ලබන විශේෂ රැස්වීම හෙට දිනයේ පැවැත්වීමට තීරණය කර තිබේ.සෞඛ්‍ය හා දේශීය වෛද්‍ය අමාත්‍ය රාජිත සේනාරත්න මහතා සඳහන් කළේ හෙට පස්වරු 4.00ට ජනාධිපති ලේකම් කාර්යාලයේ දී මෙම සාකච්ඡාව පැවැත්වෙන බවයි.ඇවන්ගාඩ් සමාගම සම්බන්ධයෙන් පවතින තත්ත්වය පිළිබඳව සාකච්ඡා කිරීම සඳහා විශේෂ කැබිනට් රැස්වීමක් ඊයේ පෙවරුවේ ජනාධිපතිවරයා විසින් කැඳවා තිබුණි.එහිදී අදාළ පරීක්ෂණ තමාගේ සෘජු අධීක්ෂණය යටතේ සිදුකිරීමට ජනාධිපති මෛත්‍රීපාල සිරිසේන මහතා විසින් තීරණය කර ඇත.ඒ අනුව ඇවන්ගාඩ් සිද්ධියට අදාළව ආරක්ෂක අංශශ ඇතුළු සියලු පාර්ශවල සහාගීත්වයෙන් විශේෂ සාකච්ඡාවක් හෙට දිනයේ පැවැත්වෙන බව රාජිත සේනාරත්න අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=54996", "Category": null, "Parent URL": null}