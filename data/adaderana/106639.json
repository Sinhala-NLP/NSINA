{"Source": "Adaderana", "Timestamp": "March 23, 2019 09:13 pm", "Headline": "බැඳුම්කරය පිළිබඳ ජනපති කොමිසම් වාර්තාවේ අගමැතිට විරුද්ධ කිසිදු චෝදනාවක් නෑ-කිරිඇල්ල", "News Content": "බැඳුම්කරය පිළිබඳව ජනපති කොමිසම් වාර්තාවේ අගමැතිවරයාට විරුද්ධව කිසිදු චෝදනාවක් නොමැති බව අමාත්‍ය අධිනීතිඥ ලක්ෂ්මන් කිරිඇල්ල මහතා ප්‍රකාශ කර සිටියි. අමාත්‍යවරයා මේ බව ප්‍රකාශ කර ඇත්තේ, බැඳුම්කර ගනුදෙනුවේ මෙහෙයුම්කරු හා චූදිතයන් ආරක්ෂා කිරීම හා ඔවුන් රැකවල් කිරීම සඳහා අග‍්‍රාමාත්‍යවරයා මැදිහත් වීම සම්බන්ධයෙන් සාක්ෂි පවතින බවට පාර්ලිමේන්තු මන්ත‍්‍රී අනුර කුමාර දිසානායක මහතා කළ ප‍්‍රකාශයට පිළිතුරු ලබාදීමක් වශයෙනි. මෙහිදී අමාත්‍යවරයා වැඩි දුරටත් ප්‍රකාශ කර ඇත්තේ , \"අතිගරු ජනාධිපතිතුමා මේ සම්බන්ධයෙන් කොමිසමක් පත්කර තිබෙනවා. එම කොමිසම ඉදිරිපත් කළ වාර්තාවේ ගරු අග‍්‍රාමාත්‍යතුමාහට අබමල් රේණුවකවත් චෝදනාවක් නැහැ. ශ්‍රේෂ්ඨාධිකරණ විනිසුරුවන් තිදෙනෙක් සිටි මෙම කොමිසම් වාර්තාවේ අග‍්‍රාමාත්‍යතුමා සම්බන්ධයෙන් කිසිදු සාක්ෂියක්ල චෝදනාවක් නැහැ.\" යනුවෙනි.", "URL": "https://sinhala.adaderana.lk/news.php?nid=106639", "Category": null, "Parent URL": null}