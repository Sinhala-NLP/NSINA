{"Source": "Adaderana", "Timestamp": "May 8, 2015 03:20 pm", "Headline": "සල්මන්ට පැනවූ දඬුවම තාවකාලිකව අත්හිටුවයි", "News Content": "පදික වේදිකාවක නිදා සිටි පිරිසක් මතින් රිය පදවා පුද්ගලයෙකු යට කිරීමේ චෝදනාවට වරදකරු වූ බොලිවුඩ් නළු සල්මන් ඛාන්ට පැනවූ පස් අවුරුදු සිරදඬුවම තාවකාලිකව අත්හිටුවා තිබේ.එම දඬුවමට එරෙහිව සල්මන් ඛාන් ඉදිරිපත් කළ අභියාචනය මුම්බායි මහාධිකරණය සලකා බලන තුරු මෙම අත්හිටුවීම බල පැවැත්වෙන බව ඉන්දීය මාධ්‍ය වාර්තාවල දැක්වෙයි.පෙරේදා ප්‍රකාශයට පත් කෙරුණු අධිකරණ නියෝගය අනුව සල්මන් ඛාන් බන්ධනාගාරගත කිරීමට නියමිතව තිබුණේ, අද සිටය.එහෙත්, අද නිකුත් කළ තීරණය අනුව ඔහුගේ අභියාචනය සලකා බැලෙන තුරු ඔහුට ඇප මත නිදහසේ සිටීමට අවස්ථාව හිමිවේ.", "URL": "https://sinhala.adaderana.lk/news.php?nid=51190", "Category": null, "Parent URL": null}