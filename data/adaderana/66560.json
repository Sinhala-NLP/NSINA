{"Source": "Adaderana", "Timestamp": "November 30, 2016 09:46 am", "Headline": " වවුනියාවේ හෝටලයක ගින්නක්", "News Content": "වවුනියාව, කන්දසාමි, කෝවිලපාර ප්‍රදේශයේ හෝටලයක ගින්නක් හටගෙන තිබේ.වවුනියාව පොලීසියට ලද තොරතුරක් මත ප්‍රදේශවාසීන්ගේ සහය ඇතිව පොලීසිය ගින්න සම්පූර්ණයෙන්ම පාලනය කිරීමට කටයුතු කර ඇති බව සඳහන්ය.අදාළ හෝටලයේ මුළුතැන්ගෙයි තිබූ ගෑස් සිලින්ඩරයක් පුපුරායාමෙන් ගින්න හටගෙන ඇති බව පොලීසිය සිදුකරන ලද මූලික විර්ශන වලදී අනාවරණය වී ඇත.ගින්නනෙන් ජීවිත හානි කිසිවක් සිදුව නොමැති අතර සිදුවූ දේපල අලාභය මෙතෙක් තක්සේරු කර නොමැති බව පොලීසිය සඳහන් කළේය.වවුනියාව පොලීසිය මේ සම්බන්ධයෙන් වැඩිදුර විමර්ශන සිදුකරනවා.", "URL": "https://sinhala.adaderana.lk/news.php?nid=66560", "Category": null, "Parent URL": null}