{"Source": "Adaderana", "Timestamp": "March 21, 2011 03:44 pm", "Headline": "හොර වෙදුන් වැටලීමට විශේෂ වැඩපිළිවෙළක්", "News Content": "දිවයිනේ විවිධ ප්‍රදේශ වල වෛද්‍ය වෘත්තීය මුවාවෙන් කේෂ්ත්‍රයේ නියැලී සිටින ව්‍යාජ පුද්ගලයින් වැටලීම සඳහා විශේෂ වැඩපිළිවෙළක් ක්‍රියාත්මක කරන ලෙස සෞඛ්‍ය අමාත්‍ය මෛත්‍රීපාල සිරිසේන මහතා බලධාරීන්ට උපදෙස් ලබා දී තිබේ. වෛද්‍ය වෘත්තීය මුවාවෙන් මෙරට තුළ ව්‍යාජ වෛද්‍යවරුන් 7000 ක් පමණ සිටින බවට මේ වන විට‍ තොරතුරු අනාවරණ වී ඇති බව සෞඛ්‍ය අමාත්‍යාංශය සඳහන් කරනු ලැබීය. මෙවැනි පුද්ගලයින් ප්‍රතිකාර ලබා දීම හේතුවෙන් බොහෝ අවස්ථාවල රෝගීන් අසාධ්‍ය තත්ත්වයට පත් වන බව ද එම අමාත්‍යාංශය පෙන්වා දෙයි. මෙම පුද්ගලයින් අත්අඩංගුවට ගැනීම සඳහා සිදු කරන වැටලීම් පළාත් සෞඛ්‍ය අධ්‍යක්ෂකවරුන් සහ ප්‍රාදේශීය සෞඛ්‍ය සේවා අධ්‍යක්ෂකවරුන් මඟින් සිදු කරන ලෙස සෞඛ්‍ය අමාත්‍යවරයා උපදෙස් ලබා දී ඇත.", "URL": "https://sinhala.adaderana.lk/news.php?nid=14985", "Category": null, "Parent URL": null}