{"Source": "Adaderana", "Timestamp": "February 25, 2011 10:38 am", "Headline": "මුහුදු කොල්ල ග්‍රහණයේ සිටි ධීවරයින් 05 ක් යළි මව්බිමට ", "News Content": "සෝමාලියානු මුහුදු කොල්ලකරුවන්ගේ ග්‍රහණයට නතුව සිටි ශ්‍රී ලාංකික ධීවරයින් 05 දෙනෙකු අද(25) අලුයම නැවත ශ්‍රී ලංකාවට පැමිණ තිබේ. පසුගිය ජනවාරි මාසයේදී බේරුවල වෙරළේ සිට මුහුදු බලා පිටත්ව ගිය මෙම ධීවර පිරිස රැගත් \"ඕෂන් 04\" නම් ධීවර යාත්‍රාව පෙබරවාරි මස 22 වන දින සෝමාලියානු මුහුදු කොල්ලකරුවන්ගේ ග්‍රහණයට හසුව තිබිණි. පැය 2 ක් සහ මිනිත්තු 30 ක පමණ කාලයක් කොල්ලකරුවන් විසින් මෙම ධීවර යාත්‍රාව රඳවාගැනීමෙන් පසු මුදාහැර ඇත. නමුත් මෙම ධීවරයින් සතුව තිබූ සන්නිවේදන උපකරණ ඇතුළු සියලුම ආම්පන්න සෝමාලියානු මුහුදු කොල්ලකරුවන් විසින් පැහැරගෙන ඇති බව සඳහන්ය.", "URL": "https://sinhala.adaderana.lk/news.php?nid=14463", "Category": null, "Parent URL": null}