{"Source": "Adaderana", "Timestamp": "May 8, 2013 02:08 pm", "Headline": "ලක්ෂ 15 ක සුදු බීඩි සමග 4 ක් මාට්ටු", "News Content": "ලක්ෂ 15 ක් පමණ වටිනා බීඩි තොගයක් සමග සැකකරුවන් 04 දෙනෙකු මාතලේ ප්‍රදේශයේ දී අත්අඩංගුවට ගෙන තිබේ. මාතලේ සුරාබදු නිලධාරීන්ට ලද තොරතුරක් මත සිදුකළ විමර්ශනයක දී අදාළ සැකකරුවන් සුදු බිඩී තොගය අත්අඩංගුවට ගෙන ඇති බව සඳහන්ය. මෙම වැටලීමේ දී බීඩී නිෂ්පාදනයට යොදාගන්නා දුම් කුඩු කිලෝ ග්‍රෑම් 1000 ක් ද සුරාබදු නිලධාරීන් භාරයට ගෙන තිබේ. මෙම බීඩි වෙළඳපළ වෙත නිකුත් කිරීමට සූදානම් කර තිබූ බව පැවසෙයි. සැකකරුවන් සම්බන්ධයෙන් මාතලේ සුරාබදු ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33914", "Category": null, "Parent URL": null}