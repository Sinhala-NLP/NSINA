{"Source": "Adaderana", "Timestamp": "January 31, 2013 10:03 am", "Headline": "කලා-වානිජ-තොරතුරු තාක්ෂණයට දේවි බාලිකාව 1 වෙයි", "News Content": "2012 අ.පො.ස උසස් පෙළ විභාගයේ ප්‍රතිඵල වලට අනුව කොළඹ, දේවි බලිකා විද්‍යාලයේ උපේෂා සෙව්වන්දි,ශේෂානි ගුණතිලක,සමාලි ලියනගේ යන තිදෙනා පිළිවෙලින් කලා,වානිජ, සහ තොරතුරු තාක්ෂණය යන විෂයයන්ගෙන් ඉහළම ලකුණු ලබාගනිමින් දිවයිනේ ප්‍රථමස්ථාන දිනාගෙන තිබේ. අ.පො.ස (උ/පෙ) 2012 ප්‍රතිඵල විභාග දෙපාර්තමේන්තුව විසින් ඊයේ රාත්‍රීයේ නිකුත් කරනු ලැබූ අතර අන්තර්ජාලයේ www.doents.lk වෙබ් අඩවියට පිවිසීමෙන් මේවන විට එකී ප්‍රතිඵල දැක ගත හැකිය. එසේම ඔබගේ ජංගම දුරකථනයෙන් EXAMS යනුවෙන් type කර පරතරයක් තබා ඔබගේ විභාග අංකය යොදා 7777 ට කෙටි පණිවිඩයක් යොමු කිරීමෙන් විභාග ප්‍රතිඵලය දැනගත හැකිවෙනු ඇත. මෙවර විභාගයේ ‍විද්‍වෙ හා ගණිතිය යන අංශ දෙකෙහිම දිවයිනේ ප්‍රමුඛස්ථාන දිනා ගෙන ඇත්තේ වීරකැටිය රාජපක්ෂ මධ්‍ය මහා විද්‍යාලයේ සිසුන් දෙදෙනෙකි. ඒ අනුව එම විද්‍යාලයේ ගණිත අංශයේ ඉගෙනු ලැබූ රුසිරු ගම්භීර ආරච්චි හා විද්‍යා අංශයේ ඉගෙනුම ලැබූ රාජපක්ෂ සුබසිංහ පතිරණගේ කසුන් ලක්මාල් නමැති අය දිවයිනේ පළමු ස්ථානයට පත්ව තිබේ. තුන් ලක්ෂ හතලිස් අට දහසකට අධික පිරිසක් පසුගියවර උසස්පෙළ විභාගයට පෙනී සිටි අතර විශ්ව විද්‍යාල ආචාර්යවරුන් විසින් උසස්පෙළ උත්තර පත‍්‍ර ඇගයීම වර්ජනය කිරීම හේතුවෙන් මෙවර ප‍්‍රතිඵල නිකුත් කිරීම තරමක් ප‍්‍රමාදවිය.", "URL": "https://sinhala.adaderana.lk/news.php?nid=31226", "Category": null, "Parent URL": null}