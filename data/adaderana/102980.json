{"Source": "Adaderana", "Timestamp": "January 24, 2019 01:50 pm", "Headline": "ෆ්ලෝරිඩා ප්‍රාන්තයේ වෙඩි තැබීමකින් 05ක් මිය යයි", "News Content": "අමෙරිකාවේ ෆ්ලෝරිඩා ප්‍රාන්තයේ සිදු වූ වෙඩි තැබීමකින් පුද්ගලයින් 05 දෙනෙකු මියගොස් ඇත. ප්‍රදේශයේ බැංකුවක් තුළට ඇතුළු වූ තුවක්කුකරුවෙකු විසින් මෙම වෙඩි තැබීම සිදුකර ඇති බව විදෙස් මාධ්‍ය වාර්තා කළේය. වෙඩි තැබීම සිදු කළ 21 හැවිරිදි සැකකරු එම බැංකු පරිශ්‍රය තුළදීම පොලීසිය විසින් අත්අඩංගුවට ගෙන ඇත. වෙඩි තැබීමට හේතුව මෙතෙක් අනාවරණය වී නොමැති බව වාර්තා වෙයි.", "URL": "https://sinhala.adaderana.lk/news.php?nid=102980", "Category": null, "Parent URL": null}