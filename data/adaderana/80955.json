{"Source": "Adaderana", "Timestamp": "December 3, 2017 11:47 am", "Headline": " වෙල්ලාන්කුලම් ගම්මානයට අලි කරදර", "News Content": "මන්නාරමේ - මාන්තෙයි බටහිර කොටසේ - වෙල්ලාන්කුලම් ගම්මානයට පසුගිය දිනවල වන අලි රංචුවක් පැමිණ ගොවීන්ගේ වගාවන්ට දැඩි ලෙස හානි සිදුකොට තිබේ. වන අලින්ගෙන් වැඩිපුරම හානි සිදුව ඇත්තේ කෙසෙල් පැපොල් හා එළවළු වගාවන් වලටය. මෙම ගම්මානයේ පවුල් 53 ක් ජීවත් වන අතර ඔවුන් සියලු දෙනාම යුද සමයේදී පදිංචිය අතහැර ගොස් යළි පැමිණ යළි පදිංචි වූ වැසියෝය. මීට සතියකට පෙර මෙම වන අලි උවදුර සම්බන්ධයෙන් පළාතේ වනජීවී කාර්යාලයටද, පොලීසියටද, යුද හමුදාවටද කරුණු ඉදිරිපත් කළත් ඔවුන් කිසිවෙකුත් පැමිණ වන අලින් පලවා හැරීමට පියවර නොගැනීම නිසා මේ තත්ත්වය උදා වූ බව මන්නාරමේ වෙල්ලාන්කුලම ගම්මානයේ වැසියෝ කියා සිටිති.", "URL": "https://sinhala.adaderana.lk/news.php?nid=80955", "Category": null, "Parent URL": null}