{"Source": "Adaderana", "Timestamp": "September 26, 2015 09:19 am", "Headline": "නීති විරෝධී ඖෂධ තොගයක් සමග අයෙක් මාට්ටු", "News Content": "නීති විරෝධී ඖෂධ තොගයක් මෙරටට රැගෙන ආ පුද්ගලයෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ.ඉන්දියාවේ දිල්ලි නුවර සිට පැමිණි ශ්‍රී ලාංකිකයෙකු මෙලෙස අත්අඩංගුවට ගෙන ඇති බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.සැකකරුගේ ගමන් බෑගයේ තිබී ට්‍රැමඩෝල් පෙති දස දහසක් සොයාගෙන තිබේ.එහි වටිනාකම රුපියල් ලක්ෂ 3ක් පමණ වන බව රේගු මාධ්‍ය ප්‍රකාශකවරයා පැවසුවේය. අත්අඩංගුවට ගත් සැකකරු 58 හැවිරිදි පුද්ගලයෙකු වන අතර ගුවන්තොටුපළ රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54084", "Category": null, "Parent URL": null}