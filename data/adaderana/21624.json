{"Source": "Adaderana", "Timestamp": "January 25, 2012 09:09 am", "Headline": "යතුරුපැදිය ටිපර් රථයේ ගැටෙයි-යතුරුපැදිකරු මරුට", "News Content": "පූගොඩ , බානගල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ටිපර් රථයක් යතුරු පැදියක ගැටීමෙන් අනතුර සිදුව ඇති බව සඳහන්වේ. අනතුරින් තුවාල ලැබූ යතුරුපැදිකරු දොම්පෙ රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය පවසයි. මිය ගොස් ඇත්තේ මත්තෙගොඩ නිවාස සංකීර්ණයේ පදිංචිව සිටි 34 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු දොම්පෙ පොලිසිය මඟින් අත්අඩංගුවට ගෙන පොලිස් ඇප මත මුදා හැර තිබේ.", "URL": "https://sinhala.adaderana.lk/news.php?nid=21624", "Category": null, "Parent URL": null}