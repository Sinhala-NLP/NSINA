{"Source": "Adaderana", "Timestamp": "May 21, 2016 02:05 pm", "Headline": "ගංඟාවල තත්ත්වය යහපත් අතට!", "News Content": "ගත වූ පැය 24 තුළ සියලුම ගංඟාවල ජල පෝෂක ප්‍රදේශයන්හි යහපත් කාලගුණ තත්ත්වයක් පැවැති බව වාරිමාර්ග දෙපාර්තමේන්තුව පවසයි.එම දෙපාර්තමේන්තුවේ වාරිමාර්ග අධ්‍යක්ෂ ප්‍රේමා හෙට්ටිආරච්චි මහත්මිය සඳහන් කළේ ඉහළ ගංඟාදර ප්‍රදේශයන්හි ගංවතුර බොහෝ දුරට පහව ගොස් ඇති බවයි.කෙසේ වෙතත් ගංගා ආශ්‍රිත පහල මිටියාවත්වල ගංවතුර තත්ත්වය තවදුරටත් පවතින බව සඳහන්ය.එමෙන්ම දිවයිනේ සියලුම ජලාශවල ජල මට්ටම මේ වන විට යහපත් තත්ත්වය පත්ව ඇති අතර වාන් දොරටු විවෘත කිරීම පාලනය කර ඇති බව ප්‍රේමාහෙටිට්ආරච්චි මහත්මිය සඳහන් කළයා.", "URL": "https://sinhala.adaderana.lk/news.php?nid=60351", "Category": null, "Parent URL": null}