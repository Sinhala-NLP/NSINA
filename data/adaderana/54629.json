{"Source": "Adaderana", "Timestamp": "October 23, 2015 11:59 am", "Headline": "අමුණුගමටත් කැබිනට් ඇමතිධූරයක්", "News Content": "විශේෂ කාර්යයන් පිළිබඳ කැබිනට් අමාත්‍යවරයා ලෙස ආචාර්ය සරත් අමුණුගම මහතා ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ.ආචාර්ය අමුණුගම මහතා රාජ්‍ය පරිපාලන හා ස්වදේශ කටයුතු අමාත්‍යවරයා ලෙස හා මුදල් හා ක්‍රමසම්පාදන නියෝජ්‍ය අමාත්‍යවරයා ලෙස 2010 අප්‍රේල් වනතුරු පාර්ලිමේන්තුව නියෝජනය කළේය.ඉන් අනතුරුව ජ්‍යෙෂ්ඨ අමාත්‍යවරයෙකු ලෙස කටයුතු කළ ඔහු පසුගිය මහමැතිවරණයෙන් පසුව ජාතික ලැයිස්තුවෙන් නම්කරන ලද මන්ත්‍රීවරයෙකු ලෙස පාර්ලිමේන්තුවේ කටයුතු කරයි.", "URL": "https://sinhala.adaderana.lk/news.php?nid=54629", "Category": null, "Parent URL": null}