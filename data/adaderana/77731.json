{"Source": "Adaderana", "Timestamp": "September 19, 2017 10:16 am", "Headline": " සාපෙ අසමත් සිසුන්ට උපෙ වරම්?", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය අසමත් වන සිසුන්ට උසස් පෙළ වරම් ලබාදීමේ වැඩසටහනේ නියාමක ව්‍යාපෘතිය ලබන මාසයේ සිට ආරම්භ කිරීමට අධ්‍යාපන අමාත්‍යංශය සැළසුම් කර තිබේ.ප්‍රධාන අරමුණු 04ක් මුල් කර ගනිමින් වසර 13ක අඛණ්ඩ පාසල් අධ්‍යාපනයක් ලබාදීමේ අරමුණින් මෙම වැඩසටහන ක්‍රියාත්මක කිරීමට නියමිතය.ඒ අනුව මේ වසරේ සිට අධ්‍යයන පොදු සහතික පත්‍ර සාමාන්‍ය පෙළ විභාගය අසමත් වන සිසුන්ට උසස් පෙළ හැදෑරීමේ අවස්ථාව හිමි වෙයි.වැඩ ලෝකයට ගැළපෙන මානව සම්පත් පාසල් පද්ධතියෙන් බිහි කිරීමේදී සියලු දරුවන්ගේ තාක්ෂණික වෘත්තීය සහ සාමාජීය කුසලතා සංවර්ධනය කරමින් ඔවුන් ආර්ථික සංවර්ධනයට දායක කර ගැනීම මෙහි අරමුණ වී තිබේ.සාමාන්‍ය පෙළ විභාගයට පෙනී සිට අසමත් වන දරුවන්ට ඒ අනුව වෘත්තීය විෂය ධාරාව යටතේ උසස් පෙළ හැදෑරීමේ අවස්ථාව ලබාදීමට සැළසුම් කර ඇති බව අධ්‍යාපන අමාත්‍යංශය සඳහන් කළේය.ලබන මාසයේදී දිවයින පුරා පාසල් 42ක් කේන්ද්‍ර කර ගනිමින් මෙම වැඩපිළිවෙළෙහි නියාමක ව්‍යාපෘතිය ආරම්භ කිරීමට නියමිතය.", "URL": "https://sinhala.adaderana.lk/news.php?nid=77731", "Category": null, "Parent URL": null}