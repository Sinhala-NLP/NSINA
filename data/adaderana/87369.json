{"Source": "Adaderana", "Timestamp": "April 12, 2018 07:47 pm", "Headline": "යුද සමයේදී සිදු වූ ජීවිත හානි - තුවාල ලැබූ හා දේපල හානි වෙනුවෙන් වන්දි", "News Content": "යුද සමයේදී මුලතිව් දිස්ත්‍රික්කයේදී ජීවිත හානි සිදු වූ හා තුවාල ලැබූ පිරිසටද ඔවුන්ගේ දේපල වලට සිදුවූ හානි වෙණුවෙන්ද රජයෙන් වන්දි ගෙවීමේ කටයුතු පසුගියදා ආරම්භ විණි. මේ යටතේ මුලතිව් දිස්ත්‍රික්කයේ ආගමික සිද්ධස්ථාන වෙණුවෙන්ද වන්දි ප්‍රධානය කිරීම සිදුවුණි. බන්ධනාගාර ප්‍රතිසංස්කරණ, පුනරුත්ථාපන, නැවත පදිංචි කිරීම හා හින්දු ආගමික කටයුතු අමාත්‍ය ඩී.එම්.ස්වාමිනාදන් මහතාගේ උපදෙස් පරිදි මෙම වන්දි ගෙවීමේ කටයුතු මුලතිව් දිසාපති කාර්යාලයේදී මුලතිව් දිසාපතිනී රූපවතී කේතීස්වරන් මහත්මියගේ ප්‍රධානත්වයෙන් සිදුවුණි. මෙහිදී මුලතිව් දිස්ත්‍රික්කයේ ජිවිත හානි 43 ක්, තුවාල සිදුවීම් 10 ක්, දේපල හානි(සාමාන්‍ය) 266 ක්, දේපල හානි රජයේ සේවක 11 ක් සහ ආගමික ස්ථාන 11 ක් සඳහා වන්දි ගෙවීම මුලතිව් දිස්ත්‍රික් ලේකම් කාර්යාලයේදී සිදුකරන ලදී. ඒ අනුව සිද්ධීන් 341 ක් සඳහා වන්දි ගෙවීම සදහා රජය විසින් වැය කරනු ලැබූ මුදල රුපියල් මිලියන 28 කි. ජිවිත හානි සඳහා රුපියල් ලක්ෂයක මුදලක්ද, තුවාල හානි සඳහා උපරිම රුපියල් 50,000.00 ක මුදලක්ද, රජයේ සේවක දේපල හානි සදහා අදාළ තක්සේරු අනුව උපරිම රුපියල් 150,000.00 ක මුදලක්ද, සාමාන්‍ය පුද්ගල දේපල හානි සඳහා අදාළ තක්සේරු අනුව උපරිම රුපියල් ලක්ෂයක මුදලක්ද වන්දි වශයෙන් ලබා දීමට කටයුතු යොදා තිබේ. මෙම වන්දි ප්‍රධානෝත්සවයේ කටයුතු පුනරුත්ථාපන අධිකාරිය විසින් සංවිධානය කරනු ලැබීය. මුලතිව් දිස්ත්රි‍ක්කයේ වන්දි ප්‍රධානෝත්සවය සඳහා පාර්ලිමේන්තු මන්ත්‍රීවරුන් වන ශිවප්‍රකාශන් සිවමෝහන්, ශ්‍රී කන්දරාජා ශාන්ති, අමාත්‍යායාං ශ ලේකම් පී.සුරේෂ්, පුනරුථාපන අධිකාරියේ සභාපති එන්.අන්නලිංගම්, මුලතිවු දිස්ත්‍රික් ලේකම් රූපවතී කේතීස්වරන් යන මහත්ම මහත්මීන් සහභාගි වූහ.", "URL": "https://sinhala.adaderana.lk/news.php?nid=87369", "Category": null, "Parent URL": null}