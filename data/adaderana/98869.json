{"Source": "Adaderana", "Timestamp": "November 8, 2018 08:08 am", "Headline": "නිල්වලා ගඟේ වතුර වැඩියි-සුළු ගංවතුර තත්ත්වයක්", "News Content": "නිල්වලා ගඟ ධාරා ප්‍රදේශයේ පිහිටි පානදුගම ජල මිණුම් ස්ථානයේ ජල මට්ටම සුළු ගංවතුරක් දක්වා ඉහළ නැඟ ඇති බව වාරිමාර්ග දෙපාර්තමේන්තුව නිවේදනය කරයි. ජල මට්ටම අද(08) පෙරවරු 6 වන විට මෙලෙස වර්ධනය වී ඇති අතර, තව දුරටත් ඉහළ නඟිමින් පවතින බව ද එම දෙපාර්තමේන්තුව නිවේදනය කරයි. මේ හේතුවෙන් නිල්වලා ගඟ දෙපස පහත්බිම්වල වාසය කරන ජනතාවට ගංවතුර පිළිබඳ අවධානයෙන් සිටින ලෙස වාරිමාර්ග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=98869", "Category": null, "Parent URL": null}