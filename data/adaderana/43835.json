{"Source": "Adaderana", "Timestamp": "June 9, 2014 10:18 am", "Headline": "ලෙල්ලුපිටියේ අනතුරින් අයෙක් මියගොස් තවත් 10ට තුවාලයි", "News Content": "බදුල්ල - කොළඹ ප්‍රධාන මාර්ගයේ ලෙල්ලුපිටිය ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තවත් 10 දෙනෙකු තුවාල ලබා තිබේ. පැල්මඩුල්ල දෙස සිට කොළඹ දෙසට ධාවනය වූ බවුසර් රථයක් ප්‍රතිවිරුද්ධ දෙසින් පැමිණි වෑන් රථයක ගැටීමෙන් මෙම අනතුර සිදුව ඇත. කිරිල්ලවල සිට ඇඹිලිපිටිය ප්‍රදේශයේ අවමංගල්‍යයකට සහභාගි වීම සඳහා යමින් සිටිය දී අදාළ පිරිස අනතුරට ලක්ව ඇති බව පොලිසිය සඳහන් කළේය. අනතුරෙන් මියගොස් ඇත්තේ 50 හැවිරිදි කිරිල්ලවල ප්‍රදේශයේ පදිංචිව සිටි පුද්ගලයෙකි. වෑන් රථයේ රියදුරු, කාන්තාවන් 07 දෙනෙකු ඇතුළු 10 දෙනෙකු රත්නපුර රෝහලේ නේවාසිකව ප්‍රතිකාර ලබන බව පොලීසිය සඳහන් කළේය. අනතුර සම්බන්ධයෙන් බවුසර් රථයේ රියදුරු අත්අඩංගුවට ගෙන ඇති අතර රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43835", "Category": null, "Parent URL": null}