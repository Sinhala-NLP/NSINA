{"Source": "Adaderana", "Timestamp": "January 12, 2011 10:14 am", "Headline": "මුතුරාජවෙළින් කසිප්පු-කළුතරින් ගංජා", "News Content": "මුතුරාජවෙළ වගුරුබිම් තීරයේ අඹහිටිය ප්‍රදේශයේ පවත්වාගෙන ගිය නීතීවිරෝධී මත්පැන් ජාවාරමක් වැටලීමට පොලිසිය සමත් වී තිබේ. පමුණුගම පොලිසිය සිදු කළ මෙම වැටලීමේ දී මත්පැන් පෙරීම සඳහා යොදා ගන්නා ගෝඩා ලීටර් 7000කට ආසන්න ප්‍රමාණයක් සොයා ගෙන ඇති බව වාර්තා වේ. සිද්ධිය සම්බන්ධයෙන් එක් සැකක‍රුවෙකු අත්අඩංගුවට ගෙන ඇති අතර ඔහු අද(12) වත්තල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කළුතර කොට්ඨාස දූෂණ මර්දන ඒකකය සිදු කළ සෝදිසි මෙහෙයුමක දී ගංජා ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. අදාළ සැකකරුවන් හම්බන්තොට ප්‍රදේශයේ සිට ගංජා කිලෝ ග්‍රෑම් 7යි ග්‍රෑම් 206ක් ත්‍රිරෝද රථයකින් ප්‍රවාහනය කරමින් සිට ඇති අතර සැකකරුවන් අද(12) කළුතර මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=13436", "Category": null, "Parent URL": null}