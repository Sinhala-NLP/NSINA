{"Source": "Adaderana", "Timestamp": "February 3, 2019 01:45 pm", "Headline": "පොළොන්නරුවේ සංවර්ධන ව්‍යාපෘති ජනපතිගේ නිරීක්ෂණයට", "News Content": "පොළොන්නරුව නගරයේ සිදු කෙරෙන සංවර්ධන කටයුතු පිළිබඳව සොයා බැලීම සඳහා ජනාධිපති මෛත්‍රීපාල සිරිසේන මහතා ඊයේ (02) පෙරවරුවේ එක් විය. පොළොන්නරුව නගරයට පැමිණි ජනාධිපතිවරයා පළමුව නව කෞතුකාගාරයේ ඉදිකිරීම් පිළිබඳව සොයා බැලු අතර ඉදිකිරීම් කඩිනම් කිරීමට නිලධාරීන්ට අවශ්‍ය උපදෙස් ලබා දි තිබේ. අනතුරුව පොළොන්නරුව පූජා භූමියට පැමිණෙන පිරිස් වෙත පුලතිසි පුරවරයේ වටිනාකම විවරණය කිරමින් ඉදිකිරීමට යෝජිත නගර උද්‍යානය සඳහා වෙන් කර ඇති භූමියද ජනාධිපතිවරයාගේ නිරීක්ෂණයට ලක් විය. පසුව පොළාන්නරුව මහ රෝහලෙන් ප්‍රතිකාර ලබා ගැනීමට පැමිණෙන පිළිකා රෝගීන් වෙනුවෙන් එම රෝහලට යාබදව ඉදිකිරීමට යෝජිත නව වාට්ටු සංකීර්ණය නිරීක්ෂණය කිරීමටද ජනාධිපතිවරයා එක් විය. ඉන් අනතුරුව කදුරුවෙල ලංගම ප්‍රධාන බස්නැවතුම්පොල පරිශ්‍රයද ජනාධිපතිවරයා විසින් නිරීක්ෂණය කළේය.", "URL": "https://sinhala.adaderana.lk/news.php?nid=103622", "Category": null, "Parent URL": null}