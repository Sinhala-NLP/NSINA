{"Source": "Adaderana", "Timestamp": "February 28, 2016 12:50 pm", "Headline": "වෙඩි ප්‍රහාරයෙන් තුවාල ලැබූ තිදෙනාගෙන් එක් අයෙක් මරුට", "News Content": "අද(28)උදෑසන වීරකැටිය ප්‍රදේශයේ සිදුවූ වෙඩිතැබීමෙන් තුවාල ලැබූ එක් පුද්ගලයෙකු ජීවිතක්ෂයට පත්ව ඇති බව පොලිස් මාධ්‍ය ප්‍රකාශක,සහකාර පොලිස් අධිකාරී රුවන් ගුණසේකර මහතා පවසයි.වීරකැටිය,කිරිමැටිය හංදිය ප්‍රදේශයේදී වෑන් රථයක ගමන් ගත් දෙදෙනෙකුට හා යතුරුපැදියකින් ගමන් ගත් අයෙකුට හයිබ්‍රිඩ් වර්ගයේ මෝටර් රථයකින් පැමිණි පිරිසක් විසින් වෙඩිතැබූ බවත්,තුවාල ලැබූ තිදෙනා තංගල්ල රෝහලට ඇතුළත් කළ බවත් මීට පෙරාතුව වාර්තා විය.කෙසේ වෙතත් වෑන් රථයේ ගමන් ගත් එහි රියදුරු ලෙස ඒ මොහොතේ කටයුතු කළ 36 හැවිරිදි රුවන් පතිරණ නමැති අය තුවාල ලබා රෝහල් ගත කිරිමෙන් පසුව මීට ස්වල්ප මොහොතකට පෙර ජීවිතක්ෂයට පත්ව ඇති බව පොලිස් මාධ්‍ය ප්‍රකාශකවරයා කියා සිටියි.", "URL": "https://sinhala.adaderana.lk/news.php?nid=57684", "Category": null, "Parent URL": null}