{"Source": "Adaderana", "Timestamp": "July 15, 2018 10:01 am", "Headline": "ඉන්ධන මිල අඩු නොකළොත් අපි පාරට බහිනවා", "News Content": "ඉන්ධන මිළ ඉහළ දැමීම නිසා රට පුරා සිටින ධීවරයින් දැඩි අසරණ තත්ත්වයකට පත්ව සිටින බව සමස්ථ ලංකා බහු දින යත්‍රා හිමියන්ගේ සංගමයේ සභාපති සුජිත් සමන්ත මහතා පවසයි. මෙම තත්ත්වයට සාධාරණයක් ඉටු නොවන්නේ නම් රට පුරා දැවැන්ත වීරෝධතාවයන් පැවැත්වීමට සිදුවන බව ඒ මහතා පැවසීය. රට පුරා බහු දින යාත්‍රා 4650 ක් පමණ තිබේන අතර රජය ධීවරයින්ට ඉන්ධන සහනයක් ලබා දෙන බවට පොරෝන්දු වු බවත් ඒ මහතා ප්‍රකාශ කළේය. කෙසේ වෙතත් රජය එක වැරම ඉන්ධන මිළ කිසිවෙකුත් නොසිතූ ආකාරයට ඉහළ දැමීමක් සිදු කල බවද ඔහු ප්‍රකාශ කළේය. මේ සම්බන්ධයෙන් ධීවර විෂයභාර අමාත්‍යවරයා සමඟ සාකච්ඡා කිරිමට සුදානම් බවත් එහිදි ධීවරයන්ට සැළකිය යුතු සහනයක් නොලැබුනහොත් රට පුරාම ධීවරයින් පාරට බහින්න සුදානම් බව ද එ මහතා පැවසීය.", "URL": "https://sinhala.adaderana.lk/news.php?nid=92597", "Category": null, "Parent URL": null}