{"Source": "Adaderana", "Timestamp": "July 12, 2013 08:26 am", "Headline": "විකල්ප දේශපාලන බලවේගයක්  ගොඩනගනවා", "News Content": "රටට අවශ්‍ය විකල්ප දේශපාලන බලවේගය ගොඩ නැගීම සඳහා තමන් සිය පක්ෂය ආරම්භ කළ බව ප්‍රජාතන්ත්‍රවාදි පක්ෂයේ නායක සරත් ෆොන්සේකා මහතා පවසයි. ඒ සඳහා දූෂිතයන්ගෙන් තොර කණ්ඩායමක් තමන් සමඟ එක්ව සිටින බව බලංගොඩ ප්‍රදේශයේ පැවති ජන හමුවකදී ඔහු ප්‍රකාශ කළේය. නිදහස ලැබූ දා සිට මෙරට පාලනය කළ පක්ෂ රට ගොඩ නැගීමට උත්සහ නොගත් බවත්, ජනතාවට ප්‍රතිලාභ ලබා නොදුන් බවත් එම අවස්ථාව ඇමතූ ෆොන්සේකා මහතා පෙන්වා දුන්නේය. එම නිසා විකල්ප දේශපාලන බලවේගයක් අවශ්‍ය බවත්, එම බලවේගය ගොඩ නැගීම සඳහා මේ දිනයන්හී ගමෙන් ගමට සහ නගරයෙන් නගරයට ගමන් කරමින් සිටින බවත් වැඩිදුරටත් ඒ මහතා පැවසීය.", "URL": "https://sinhala.adaderana.lk/news.php?nid=35706", "Category": null, "Parent URL": null}