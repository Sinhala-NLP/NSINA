{"Source": "Adaderana", "Timestamp": "November 20, 2017 02:34 pm", "Headline": " කෝටි 3ක ගංජා පේදුරුතුඩුව මුහුදේ පාවෙයි", "News Content": "යාපනය - පේදුරුතුඩුව හා කන්කසන්තුරය සාගර සීමාවේ පාවෙමින් තිබු රුපියල් කෝටි තුනක පමණ වටිනාකමින් යුතු කේරළ ගංජා කිලෝ ග්‍රෑම් 153 යි ග්‍රෑම් 100 ක ප‍්‍රමාණයක් ඊයේ (19) සොයාගත් බව උතුරු නාවික නිළධාරීන් පවසයි. වෙරළ ආරක්ෂක බළකායේ යෙදී සිටි නාවික නිළධාරීන් විසින් අදාළ ගංජා තොගය සොයාගෙන ඇති බව උතුරු නාවික නිළධාරීන් පැවසීය. සොයාගත් ගංජා තොගය යාපනය කන්කසන්තුරය පොලිසිය වෙත භාරදීමට නියමිත බවද නාවික නිළධාරීන් පැවසීය. සොයාගත් ගංජා තොගය යාපනය මල්ලාකම් අධිකරණයට ඉඳිරිපත් කිරීමට නියමිත බව පොලිසිය සඳහන් කළේය. සිද්ධිය සම්බන්ධයෙන් කන්කසන්තුරය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=80246", "Category": null, "Parent URL": null}