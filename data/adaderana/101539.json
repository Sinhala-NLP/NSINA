{"Source": "Adaderana", "Timestamp": "December 30, 2018 04:06 pm", "Headline": "හෙලිකොප්ටර් යානයක් අනතුරට පත්වීමෙන් 4ක් මරුට", "News Content": "එක්සත් අරාබි එමීර් රාජ්‍යයේදී හෙලිකොප්ටර් යානයක් අනතුරට පත්වීමෙන් පුද්ගලයින් සිව් දෙනෙකු මියගොස් තිබේ. එක්සත් අරාබි එමීර් හි උසම කඳු ප්‍රදේශයකදී එය අනතුරට ලක්ව ඇති අතර යානය අනතුරට ලක්වන ආකාරය දැක්වෙන වීඩියෝ පටයක් ද විදෙස් මාධ්‍ය වෙත නිකුත් කර තිබුණි. මුදාගැනීමේ මෙහෙයුම් සඳහා යොදාගත් හෙලිකොප්ටර් යානයක් මෙලෙස අනතුරට ලක්ව ඇති අතර තුවාලකරුවෙකු ප්‍රතිකාර සඳහා රැගෙන ඒම වෙනුවෙන් සිදුකළ මෙහෙයුමක් අතරතුරදී යානය අනතුරට ලක්ව ඇති බව විදෙස් මාධ්‍ය වාර්තා කලේය. අනතුරට පත්වන අවස්ථාවේදී යානයේ විදෙස් ජාතිකයෙකු ඇතුළු සිව් දෙනෙකු ගමන් කර ඇති අතර ඔවුන් සියලු දෙනා අනතුර සිදුවූ ස්ථානයේදීම ජීවිතක්ෂයට තිබේ.", "URL": "https://sinhala.adaderana.lk/news.php?nid=101539", "Category": null, "Parent URL": null}