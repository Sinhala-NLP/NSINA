{"Source": "Adaderana", "Timestamp": "July 2, 2013 05:20 pm", "Headline": "සෞදිය පොදු සමා කාලය දිගුකරයි", "News Content": "නීති විරෝධී ශ්‍රමිකයන්ට සෞදි අරාබියෙන් පිටවිම සඳහා ලබා දී තිබූ පොදු සමා කාලය නොවැම්බර් මස 04 වන දින දක්වා දීර්ඝ කිරීමට එරට රජය තීරණය කර තිබේ. සෞදි රජය විසින් නීති විරෝධි ශ්‍රමිකයන්ට එරටින් පිටවීමට ලබා දී තිබූ කාලය හෙටින් අවසන් වීමට නියමිතව තිබුණි. කෙසේ වෙතත් ශ්‍රී ලංකා රජය මෙම කාලය දීර්ඝ කරන ලෙස සෞදි රජයෙන් ඉල්ලිමක් ද කළ බව ශ්‍රී ලංකා විදේශ සේවා නියුක්ති කාර්යංශය පැවසීය. මෙම පොදු සමාකාලය තුළ නීති විරෝධිව රැදි සිටින ශ්‍රමිකයන් ගෙන්වා ගැනීමට විශේෂ වැඩපිළිවෙළක් සකස් කර ඇති බව ද ශ්‍රී ලංකා විදේශ සේවා කාර්යංශය කීවේය.", "URL": "https://sinhala.adaderana.lk/news.php?nid=35434", "Category": null, "Parent URL": null}