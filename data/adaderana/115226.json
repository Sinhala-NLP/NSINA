{"Source": "Adaderana", "Timestamp": "July 29, 2019 06:21 am", "Headline": "නියඟයට හසු වු ආනවිළුන්දාව රැම්සා තෙත් බිම", "News Content": "පුත්තලම දිස්ත්‍රික්කයට මේ වනවිට බලපා ඇති දරුණු නියං තත්ත්වය හේතුවෙන් ආනවිළුන්දාව රම්සා තෙත් බිමේ වැව් පද්ධතිය සිදි ගොස් ඇති බව වනජීවි නිළධාරින් පවසති. ආරච්චිකට්ටුව ප්‍රාදේශීය ලේකම් බල ප්‍රදේශයට අයත් ආනවිළුන්දාව අභය භුමිය තෙත්බිම් පිළිබදව ජාත්‍යන්තර සම්මුතියේ (රම්සා සම්මුතිය)යටතේ ජාත්‍යන්තර වැදගත් කමක් උසුලන කුරුළු අභය භුමියක් ලෙස ‍ නමදරා ඇත්තේ දෙස් විදෙස් පක්ෂීන්ගේ සුවිශේෂ තොතැන්නක් විම හේතුවෙනි. හෙක්ටයාර් 1397 විශාලත්වයකින් යුත් ආනවිළුන්දාව රැම්සා තෙත් බිම වැව් පද්ධතියකින් සමන්විත වන අතර වසරේ නොවැම්බර් සිට මැයි වන තෙක් වැව් පද්ධතියේ ජලය පිරි ඇත්තේ පවතින වර්ෂාවෙන් ලැබෙන ජලය එක් රැස්ව තිබිම නිසාවෙනි. පසුව වැසි නොලැබිමත් සමඟ සෑම වසරකම ක්‍රමයෙන් වැව් සිදි යාම සිදුවන්නේ මේ සුන්දර අභය භුමියට නිසි ලෙස ජලය ගලා එමේ ක්‍රම වේදයක් නොමැති විම නිසාවෙනි . නමුත් අවස්ථා ගනනාවකදි ආනවිළුන්දාවට ජලය ලබා දිමට ව්‍යාපෘති රැසක් ක්‍රියාත්මක කලද මේ වන විටත් එම සැලසුම් ලිපි ගොනුවලට පමනක් සිමා වි ඇති බව ආනවිළුන්දාව ඇලුම් කරන්නන් පවසති. ජලය සිදි යාමත් සමග මෙම භුමියේ සැරිසරන පක්ෂීන් ක්‍රමයෙන් අතහැර යාම සිදුවන්නේ නැවත ජලයත් ආහාරත් සොයා ගැනිමේ ගැටළුවට මුහුන දෙමිනි. මේ වන විට පවතින දැඩි නියං තත්ත්වය නිසා වැව් පද්ධතියේ ඇතැම් ස්ථාන වල සුළු ජලය ප්‍රමානයක් තිබුනද ඇතැම් ස්ථාන වියළි ගොස් තිබේන ආකාරය දැක ගත හැකිය.", "URL": "https://sinhala.adaderana.lk/news.php?nid=115226", "Category": null, "Parent URL": null}