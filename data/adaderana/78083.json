{"Source": "Adaderana", "Timestamp": "September 27, 2017 11:04 pm", "Headline": "වී සහ සහල් ගැන  ඔන්ලයින් දැනගන්න", "News Content": "ශ්‍රී ලංකාවේ වී වගාව සහ සහල් පිළිබදව කාලීන තොරතුරු ඇතුළත් ඕනෑම අයෙකුට දත්ත ලබාගත හැකි ඔන්ලයින් දත්ත සංචිතයක් නිර්මාණය කිරීමේ කටයුතු මේ දිනවල සිදුකෙරෙමින් පවතින බව ප්‍රතිපත්ති සංවර්ධන කාර්යාලය සඳහන් කරයි. සෑම වසරකදීම පාහේ වී සහ සහල්වලට ස්ථාවර මිලක් නියම කිරීම ආදී ප‍්‍රතිපත්තිමය තීරණ ගැනීම්වල දී විධිමත් එක් දත්ත මූලාශ‍්‍රයක් නොතිබීම නිසා මහත් දුෂ්කරතාවයන්ට පත්වන අතර එයට පිළියමක් ලෙස මෙම දත්ත මූලාශ‍්‍රය මූලික වශයෙන් නිර්මාණය කර ඇත. එමගින් දැනට පවතින වී තොග ප‍්‍රමාණය ආදිය පිළිබඳව නිවැරදිව දැනුවත්වී තීරණ ගැනීමේ ක‍්‍රියාවලිය වඩාත් නිවැරදි කරනු ඇත. රජයේ සහ පෞද්ගලික ආයතන කිහිපයකගේම සහයෝගයෙන් ක‍්‍රියාත්මකවන මෙම ව්‍යාපෘතියේ මෙහෙයුම් කටයුතු ජාතික සැළැසුම් දෙපාර්තමේන්තුව මගින් ද ගරු අග‍්‍රාමාත්‍යතුමා යටතේ පවතින ජාතික ප‍්‍රතිපත්ති හා ආර්ථික කටයුතු අමාත්‍යංශයේ මධ්‍යම ව්‍යාපෘති කළමණාකරණ ඒකකයේ මඟපෙන්වීම් යටතේ ද ක‍්‍රියාත්මක වේ. මෙම දත්ත සංචිතය හරහා වගා කිරීමට නියමිත ප‍්‍රමාණය, වගා කළ ප‍්‍රමාණය, මුළු වී නිෂ්පාදනය, දැනට පවතින තොග ප‍්‍රමාණය, වී අලෙවි මණ්ඩලය මිලදී ගත් තොග ප‍්‍රමාණය, ලබාගත් ඔඩපන ණය ප‍්‍රමාණය, ආනයනය සහ අපනයනය, ආදී තොරතුරු ලබාගත හැකිය. මෙම දත්ත දිස්ත‍්‍රීක්ක වශයෙන් වෙන් වෙන්ව ඉදිරිපත් කෙරෙන අතර දත්ත ඇතුළත් කිරීමේ කටයුතු පාරිභෝගික කටයුතු පිළිබඳ අධිකාරිය සහ වී අලළවි මණ්ඩලයේ දිස්ත‍්‍රික් නිළධාරින් මඟින් අදාල වගා කන්නය අවසානයේ දී සිදුකරනු ඇත. මෙම දත්ත ඇතුළත් කිරීමේ කටයුතු ලබන මහ කන්නයේ අස්වනු නෙලීමත් සමඟ ඇරඹීමට නියමිතය. මෙම දත්ත අතර වී වගා කිරීමට හැකි ප‍්‍රමාණය, නිත්‍ය වශයෙන් වගා කළ ප‍්‍රමාණය, මුළු වී සහ සහල් නිෂ්පාදනය ආදී දත්තයන් කෘෂිකර්ම දෙපාර්තමේන්තුව මඟින් සෑම කන්නයකදීම ඇතුළත් කරනු ඇත. ශ්‍රී ලංකා රේගු අධිකාරිය හරහා සෑම මාසයකම ආනයන අපනයන දත්ත ඇතුළත් කිරීමට නියමිත අතර රාජ්‍ය සහ රාජ්‍ය නොවන බැංකු මගින් මෝල් හිමියන් ලබාගන්නා ඔඩපන ණය ආදියෙහි තොරතුරු ඉදිරිපත් කරනු ඇත. මෙම ඔඩපන ණය තොරතුරු මගින් මොල් හිමියන් සතුව පවත්නා වී සංචිත පිළිබදව තොරතුරු ලබාගත හැකිවේ. මෙම ඔන්ලයින් දත්ත සංචිතය දැනට කැලණිය විශ්වවිද්‍යාලයේ පරිගණක හා තාක්‍ෂණ පීඨය මඟින් සංවර්ධනය කෙරෙමින් පවතී. සහල් මෙට්‍රික් ටොන් 5ක් ආනයනයට සැරසෙයි. ජනපති සහල් මෙට්‍රික් ටොන් 5ක් ආනයනයට නිලධාරීන්ට උපදෙස් ලබා දෙයි. එමෙන්ම ලොකු ලූනු , අරතාපල් සහ සහල් අඩු මිලට සතොස වෙළඳසැල් හරහා විකිණිමටද නියම කර තිබේ. ණි", "URL": "https://sinhala.adaderana.lk/news.php?nid=78083", "Category": null, "Parent URL": null}