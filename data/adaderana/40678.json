{"Source": "Adaderana", "Timestamp": "January 27, 2014 11:53 am", "Headline": "හික්කඩුවේ යාඥා මධ්‍යස්ථාන ගැටුම -  භික්ෂූන් 7ක් ඇතුළු 18 ක් බාරවෙති", "News Content": "හික්කඩුව ප්‍රදේශයේ යාඥා මධ්‍යස්ථාන දෙකක් ඉදිරිපිටදී කලහාකාරී ලෙස හැසිරීම සම්බන්ධයෙන් අත්අඩංගුවට ගැනීම සඳහා අධිකරණයෙන් නියෝග ලබා සිටි භික්ෂුන් වහන්සේ 7නමක් සහ සිවිල් වැසියන් 11 දෙනෙකු අද(27) ගාල්ල මහේස්ත්‍රාත් අධිකරණයට බාර වී තිබේ. එහිදි ගාල්ල අතිරේක මහේස්ත්‍රාත් ගුණේන්ද්‍ර කුමාර මුණසිංහ මහතා විසින් එක් අයෙකුට රුපියල් ලක්ෂ පහ බැගින් වු ශරිර ඇප දෙකක් මත මුදා හැරීමට නියෝග කර ඇති බව අද දෙරණ වාර්තාකරු සඳහන් කරයි. හෙළ බොදු පවුර නැමැති සංවිධානයක සාමාජිකයින් පිරිසක් විසින් පසුගිය 12 වෙනිදා අදාළ යාඥා මධ්‍යස්ථාන වලට අලාභහානි සිදුකර තිබුණි. මේ සම්බන්ධ නඩු විභාගය මාර්තු මස 17 වන දින පැවැත්විමට නියමිතය.", "URL": "https://sinhala.adaderana.lk/news.php?nid=40678", "Category": null, "Parent URL": null}