{"Source": "Adaderana", "Timestamp": "December 17, 2012 11:32 am", "Headline": "කෑගල්ලෙන් ඇරඹෙන පෞද්ගලික බස් කිහිපයක් වැඩ නෑ", "News Content": "මාර්ග කිහිපයක පෞද්ගලික බස් රථ සේවකයින් අද (17) පෙරවරුවේ සිට වර්ජනයක නිරත වේ. කෑගල්ල - කුරුණැගල, කෑගල්ල - අව්ස්සාවේල්ල සහ කෑගල්ල - ඇඹිලිපිටිය යන බස් මාර්ගවල වර්ජනය ක්‍රියාත්මක වේ. ඇඹිලිපිටියේ සිට දඹුල්ල දක්වා පෞද්ගලික බස් රථයක් ධාවනය කිරීමට පළාත් ප්‍රවාහන අධිකාරිය මගින් ධාවන බලපත්‍රයක් ලබාදීම හේතුවෙන් වර්ජනය ක්‍රියාත්මක වන බව වාර්තා වේ. සාමාන්‍ය පෙළ විභාගය සඳහා පිටත්වන සිසුන් ඇතුළු මගින් වර්ජනය හේතුවෙන් දුෂ්කරතාවට පත්වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=30026", "Category": null, "Parent URL": null}