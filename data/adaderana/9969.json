{"Source": "Adaderana", "Timestamp": "August 2, 2010 08:14 am", "Headline": "රට රැකියා වලට පුහුණු ශ්‍රමිකයන් පමණක් යැවීමට පියවර", "News Content": "විදේශ රැකියා සඳහා පුහුණු ශ්‍රමිකයන් පමණක් පිටත් කර හැරීමට පියවර ගන්නා බව කම්කරු සබදතා හා ඵලදායිතා අමාත්‍ය ගාමිණි ලොකුගේ මහතා පවසයි. ඒ සඳහා ශ්‍රමිකයින් පුහුණු කිරීමේ වි‍ශේෂ වැඩසටහනක් ක්‍රියාත්මක කරන බව අමාත්‍යවරයා සඳහන් කරයි. වි‍දේශ රටවලදී ශ්‍රි ලාංකික ගෘහ සේවිකාවන්ට සිදුවන දුෂ්කරතා මග හරවා ගැනීමේ එක් වැඩපිළිවෙලක් ලෙස මෙය හඳුන්වා‍ දෙන බව අමාත්‍යවරයා පෙන්වා දෙයි. ඉදිරියේදී ගෘහ සේවය සඳහා කාන්තාවන් පිටත් කර හැරීම අවම කිරීමට අපේක්ෂිතය. මේ අතර කම්කරු නීති උල්ලංඝනය කරන පුද්ගලයන් සම්බන්ධයෙන් පියවර ගන්නා ලෙස රජය, මැද පෙරදිග රටවල් සමග සාකච්ඡා කර ඇති බව වාර්තා වේ. මේ වන විට ශ්‍රී ලාංකිකයන් මිලියනයක් පමණ විදේශ රැකියාවල නිරතව සිටින අතර ඉන් ලක්ෂ 6ක පමණ පිරිසක් මැද පෙරදිග රටවල සේවය කරන බව සඳහන්ය.", "URL": "https://sinhala.adaderana.lk/news.php?nid=9969", "Category": null, "Parent URL": null}