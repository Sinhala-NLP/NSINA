{"Source": "Adaderana", "Timestamp": "October 15, 2016 05:54 pm", "Headline": "නියඟය නිමා කරමින් ප්‍රදේශ රැසකට වැසි ඇද වැටෙයි", "News Content": "පැවති වියළි කාලගුණ තත්ත්වය නිමාවට පත් කරමින් දිවයිනේ ප්‍රදේශ රැසකට වර්ෂාව ඇදහැළී තිබේ.අද පස්වරු කාලයේ දිවයිනේ බොහෝ ප්‍රදේශවලින් වැසි වාර්තා වූ බව කාලගුණ විද්‍යා දෙපාර්තමේන්තුව සඳහන් කළේය.කොළඹ සහ තදාසන්න ප්‍රදේශවලට, ගම්පහ, මහනුවර, කතරගම, පොළොන්නරුව ඇතුළු දිවයිනේ ප්‍රදේශ රැසකට වැසි ඇද හැළුණු බව අද දෙරණ වාර්තාකරුවන් පැවසුවේය.මේ අතර කාලගුණ විද්‍යා දෙපාර්තමේන්තුව සදහන් කළේ ඉදිරි දින කිහිපය තුළද දිවයිනේ බොහෝ ප්‍රදේශවලට වැසි ඇති විය හැකි බවයි.ඇතැම් ප්‍රදේශවලට මිලිමිටර් 50 ත් 100ත් අතර තද වැසි ඇති විය හැකි බව ද එම දෙපාර්තමේන්තුව පැවසුවේය.ගිගුරුම් සහිත වැසි ඇති වන අවස්ථාවේදී තද සුළං ඇතිවිය හැකි බව ද කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=65077", "Category": null, "Parent URL": null}