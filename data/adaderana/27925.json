{"Source": "Adaderana", "Timestamp": "October 1, 2012 10:06 pm", "Headline": "මවක සහ දියණිය ඝාතනයට අදාළව 4 ක් දැලේ", "News Content": "කහවත්ත, කොටකෙතන ප‍්‍රදේශයේ මවක සහ දියණියක මරා දැමු සිද්ධිය සම්බන්ධයෙන් සැකකරුවන් සිව් දෙනෙකු අත්අඩංගුවට ගෙන තිබේ. කොළඹ අපරාධ කොට්ඨාශය විසින් අත්අඩංගුවට ගත් සැකකරුවන් අතර මැණික් ගරන්නෙකු, කම්කරුවෙකු, වාහන පින්තාරු කරුවෙකු සහ කුලියට පොල් කඩන්නෙකු ද වේ. 65 හැවිරිදි මවක සහ 32 හැවිරිදි දියණියක පසුගිය ජුලි මස 19 වැනිදා මරා දමා සිරුරුවලට ගිනිතැබීමේ සිදුවීම සම්බන්ධයෙන් එම සැකකරුවන් අත්අඩංගුවට ගෙන ඇත. අදාළ ඝාතන සම්බන්ධයෙන් මින් එක් සැකකරුවෙකු මීට පෙර අත්අඩංගුවට ගෙන මුදාහැර තිබු බව පොලීසිය පැවසීය. කහවත්ත, කොටකෙතන ප‍්‍රදේශයේ දී පසුගිය ජනවාරි මාසයේ දී මවක සහ දියණියක ඝාතන සිද්ධිය සම්බන්ධ ද සැකකරුවන් සිව් දෙනෙකු මේ වන විට බන්ධනාගාර ගත කර තිබේ.", "URL": "https://sinhala.adaderana.lk/news.php?nid=27925", "Category": null, "Parent URL": null}