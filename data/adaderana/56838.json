{"Source": "Adaderana", "Timestamp": "February 1, 2016 02:03 pm", "Headline": "ඩෙංගු මර්දනයේ ප්‍රගති වාර්තා සෑම මසකම", "News Content": "පළාත් සභා සහ පළාත් පාලන ආයතන මගින් සිදු කරන ඩෙංගු මර්දන වැඩසටහන්වල ප්‍රගතිය පිළිබඳ වාර්තා සෑම මසකම සෞඛ්‍ය අමාත්‍යාංශයට ඉදිරිපත් කරන ලෙස සෞඛ්‍ය අමාත්‍යවරයා අදාළ නිළධාරින්ට උපදෙස් දී තිබේ.ඒ අනුව 2016 වසරේ සිට මේ දක්වා සිදු කෙරෙන ලද ඩෙංගු මර්දන වැඩසටහන්වලට අදාළ වාර්තාව ජාතික ඩෙංගු මර්ධන ඒක්කයේ අධ්‍යක්ෂ එම්. තවුෆික් මහතා විසින් සෞඛ්‍ය අමාත්‍යවරයා වෙත භාරදී ඇති බවයි සෞඛ්‍ය ආත්‍යාංශය සඳහන් කළේය.එම වාර්තාවට අනුව දිවයිනෙන් මෙම වසරේ මේ දක්වා කාලය තුළ ඩෙංගු රෝගීන් 3333 ක් වාර්තා වී තිබේ.2016 වසරේ මේ දක්වා කාලය තුළ වැඩිම ඩෙංගු රෝගීන් සංඛ්‍යාවක් වාර්තා වී ඇත්තේ කොළඹ දිස්ත්‍රික්කයෙන් වන අතර එම සංඛ්‍යාව 1316 ක් වෙයි.ඩෙංගු මරණ වැඩිවිමට හේතුව දින 02කට වඩා උණ රෝගය වැළදී ප්‍රතිකාර සඳහා රෝහල් වෙත යොමු නොවීම බව සෞඛ්‍ය අමාත්‍යාංශය පවසයි.රක්තපාත තත්ත්වයට හෝ කම්පන තත්ත්වයට පත්විමට පෙර ප්‍රතිකාර සඳහා නිසි පරිදි රෝහල්වෙත යොමු වන්නේනම් ඩෙංගු මරණ වලක්වාගත හැකි බව සෞඛ්‍ය අමාත්‍යාංශය පෙන්වා දී තිබේ.", "URL": "https://sinhala.adaderana.lk/news.php?nid=56838", "Category": null, "Parent URL": null}