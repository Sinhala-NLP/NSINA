{"Source": "Adaderana", "Timestamp": "March 8, 2012 12:52 pm", "Headline": "ත්‍රිරෝද රියක් හා ටිපර් රියක් ගැටෙයි - දෙදෙනෙකු මියයයි", "News Content": "අද(08) කොළඹ - හලාවත ප්‍රධාන මාර්ගයේ වෙන්නප්පුව, බෝලවත්ත හන්දිය අසල සිදුවූ රිය අනතුරකින් පුද්ගලයින් දෙදෙනෙකු මරණයට පත්ව තිබේ. ත්‍රිරෝද රථයක් හා ටිපර් රථයක් මුහුණට මුහුණ ගැටීමෙන් මෙම අනතුර සිදුව ඇති බව අද දෙරණ වාර්තාකරු පවසයි. එම අවස්ථාවේ ත්‍රිරෝද රථයේ ගමන්කරමින් සිටි තරුණයින් සිව්දෙනාගෙන් දෙදෙනෙකු මෙසේ මරණයට පත්ව ඇති බව ද අද දෙරණ වාර්තාකරු ප්‍රකාශ කළේය. සිද්ධියෙන් තුවාල ලැබූ අනෙක් තරුණයින් දෙදෙනා මීගමුව මහ රෝහලට ඇතුළු කර ඇති අතර එයින් එක් අයෙකුගේ තත්ත්වය බරපතල බව සඳහන්ය. හැඳුනුම්පත් මගින් මෙම තරුණයින් කටාන, දූරියගස් හන්දිය ප්‍රදේශයේ පදිංචිකරුවන් බවට හඳුනාගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=22669", "Category": null, "Parent URL": null}