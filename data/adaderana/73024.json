{"Source": "Adaderana", "Timestamp": "May 10, 2017 11:11 am", "Headline": "අනතුරින් කතක් මරු දකියි", "News Content": "රුවන්වැල්ල, මැදගොඩ ප්‍රදේශයේ සිදුවූ අනතුරකින් කාන්තාවක් මියගොස් තිබේ.මැදගොඩ දෙසට ධාවනය වූ ලොරි රථයක් රියදුරුට පාලනය කරගත නොහැකි වීමෙන් ඊට පිටුපසින් ගමන් කළ යතුරු පැදියක ගැටී අනතුර සිදුව ඇති බව පොලීසිය පැවසුවේය.අනතුරින් යතුරු පැදියේ පිටුපස ගමන් ගත් කාන්තාව බරපතල තුවාල ලබා අවිස්සාවේල්ල රෝහලට ඇතුළත් කිරීමේදී මියගොස් තිබේ.මියගොස් ඇත්තේ අමිතිරිගල ප්‍රදේශයේ පදිංචිව සිටි 44 හැවිරිදි කාන්තාවකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර රුවන්වැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73024", "Category": null, "Parent URL": null}