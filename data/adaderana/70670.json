{"Source": "Adaderana", "Timestamp": "March 10, 2017 11:45 am", "Headline": " කෝටි දෙකක කේරළ ගංජා කුඹුරෙන් මතුවෙලා ", "News Content": "යාපනය, චාවකච්චේරි - මීසාලේ ප්‍රදේශයේ කුඹුරක තිබී කේරළ ගංජා කිලෝ ග්‍රෑම් 251 ක් පොලීසිය විසින් අත්අඩංගුවට ගෙන තිබේ.අදාළ ගංජා තොගයේ වටිනාකම කෝටි 2ක ආසන්න බව පොලීසිය පවසයි.පොලීසියට ලැබුණු තොරතුරක් මත සිදු කළ සෝදිසි මෙහෙයුමකදී මෙම කේරළ ගංජා තොගය සොයාගෙන ඇති බව අද දෙරණ වාර්තාකරු සඳහන් කළේය.ගංජා තොගය අද (10) දිනයේ චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිත බව වාර්තා වෙයි.සිද්ධිය සම්බන්ධයෙන් චාවකච්චේරි පොලීසිය වැඩිදුර විමර්ශන සිදු කරයි.මේ අතර උප්පුවේලි, කින්නියා - කිරිපට්ටි හන්දිය ප්‍රදේශයේදී කේරළ ගංජා තොගයක් සමග පුද්ගලයෙකු අත්අඩංගුවට ගෙන තිබේ.උප්පුවේලී පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේ.එහිදී සැකකරු සතුව තිබී කේරළ ගංජා කිලෝග්‍රෑම් 09 යි ග්‍රෑම් 500ක් පොලීසිය භාරයට ගෙන තිබේ. සැකකරු ත්‍රිකුණාමලය ප්‍රදේශයේ පදිංචි 30 හැවිරිදි පුද්ගලයෙකි.ඔහු අද(10) ත්‍රිකුණාමල මහේස්ත්‍රාත් අධිකරණයට ඉදිරිපත් කිරීමට නියමිත අතර උප්පුවේලී පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70670", "Category": null, "Parent URL": null}