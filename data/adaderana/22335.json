{"Source": "Adaderana", "Timestamp": "February 23, 2012 01:23 pm", "Headline": "කතරගම මැණික් ඉඩම හෙට වෙන්දේසි වෙයි", "News Content": "කතරගම, තම්මැන්නාව ප්‍රදේශයේ මැණික් ඉඩම හෙට(24) මැණික් ගැරීම සඳහා වෙන්දේසි කරන බව ජාතික මැණික් හා ස්වර්ණාභරණ අධිකාරියේ අධ්‍යක්ෂ ජනරාල් නිමල් බණ්ඩාර මහතා පවසයි. කතරගම ප්‍රාදේශීය සම්මන්ත්‍රණ ශාලාවේ දී හෙට පෙරවරුවේ මෙම වෙන්දේසිය ආරම්භ වන බව ඔහු සඳහන් කරයි. වසරක උපරිම කාලයකට යටත්ව මෙම වෙන්දේසිය සිදුවන බව ඒ මහතා ප්‍රකාශ කළේය. අද පෙරවරු 8 සිට පස්වරු 5 දක්වා මෙම මැණික් නිධිය වෙන්දේසි කිරීමට පෙර දැකබලාගැනීම සඳහා ගනුදෙනුකරුවන්ට සහ සේවා දායකයින්ට ඒ මහතා ආරාධනා කර සිටියි.", "URL": "https://sinhala.adaderana.lk/news.php?nid=22335", "Category": null, "Parent URL": null}