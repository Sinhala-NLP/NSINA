{"Source": "Adaderana", "Timestamp": "September 14, 2019 01:17 pm", "Headline": "ධීවර හා නාවික ප්‍රජාවට කාලගුණයෙන් දැනුම් දීමක්", "News Content": "දිවයින වටා වන මුහුදු ප්‍රදේශවල වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එමෙන්ම සුළගේ වේගය පැයට කිලෝ මීටර් 30-40ත් අතර වන බව එම දෙපාර්තමේන්තුව පවසයි. හම්බන්තොට සිට පොතුවිල් දක්වා සහ පුත්තලම සිට මන්නාරම කන්කසන්තුරය හරහා වන මුහුදු ප්‍රදේශයේ සුළඟේ වේගය පැයට කිලෝමීටර් 50ත් 55ත් අතර ඉහළ යාමේ හැකියාවක් පවතින බව සඳහන්. මේ හේතුවෙන් අදාළ මුහුදු ප්‍රදේශ රළු විය හැකි බැවින් ධීවර හා නාවික ප්‍රජාව ඒ සම්බන්ධයෙන් අවධානයෙන් කටයුතු කළ යුතු බව කාලගුණ විද්‍යා දෙපාර්තමේන්තුව දැනුම් දෙයි.", "URL": "https://sinhala.adaderana.lk/news.php?nid=119087", "Category": null, "Parent URL": null}