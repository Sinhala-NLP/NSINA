{"Source": "Adaderana", "Timestamp": "October 14, 2016 08:24 am", "Headline": " වැල්ලම්පිටියේ ගින්නක් ", "News Content": "වැල්ලම්පිටිය, කොම්පොස්ට් පොහොර සකස් කරන ස්ථානයක හදිසි ගින්නක් හටගෙන තිබේ.කොලොන්නාව නගර සභාව මගින් කොම්පොස්ට් පොහොර සකස් කරන ස්ථානයක මෙම ගින්න හටගෙන ඇති බව පොලීසිය පැවසුවේය.කොළඹ මහ නගර සභාවේ ගිනි නිවන ඒකකයේ නිලධාරීන්ගේ මැදිහත්වීමෙන් ගින්න මැඩ පවත්වා තිබේ.ගින්නෙන් කිසිඳු ජීවිත හානියක් සිදුව නොමැති අතර ගින්නට හේතුව මෙතෙක් අනාවරණය වී නැත.වැල්ලම්පිටිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65040", "Category": null, "Parent URL": null}