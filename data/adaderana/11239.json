{"Source": "Adaderana", "Timestamp": "October 2, 2010 12:31 pm", "Headline": "තිරිගු පිටි මිල ඉහළ නගී", "News Content": "අද(02) පෙරවරුවේ සිට ක්‍රියාත්මක වන පරිදි තිරිගු පිටි මිල ඉහළ දැමීමට පාන් පිටි සැපයුම්කරුවන් තීරණය කර තිබේ. මේ සම්බන්ධයෙන් අද දිනයේ බේකරි හිමියන්ගේ සංගමයට දැනුම් දුන් බව එම සංගමයේ සභාපති එන්.කේ ජයවර්ධන මහතා සඳහන් කළේය. ඒ අනුව පිටි කිලෝවක මිල රුපියල් 8 .33 න් පමණ ඉහළ යනු ඇති බව ඔහු ප්‍රකාශ කළේය. මෙසේ පාන් පිටි මිල ඉහළයාමත් සමග පාන් මිල ද ඉහළ යනු ඇති බවට බේකරි හිමියන්ගේ සංගමය විශ්වාසය පළ කරයි. ඒ අනුව බේකරි හිමියන්ගේ සංගමය විසින් සාකච්ඡාවක් පවත්වා පාන් මිල වැඩිවීම පිළිබඳව ඉදිරියේදී දැනුම් දෙන බව ජයවර්ධන මහතා අවධාරණය කළේය. ලබන සඳුදා(04) වනවිට සාකච්ඡා පවත්වා ඒ පිළිබඳව දැනුම්දීමට හැකිවනු ඇති බව හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=11239", "Category": null, "Parent URL": null}