{"Source": "Adaderana", "Timestamp": "September 24, 2015 03:22 pm", "Headline": "බෞද්ධ කොඩියේ ප්‍රමිතිය ගැන දැනුවත් කිරීමේ වැඩසටහන් මාලාවක්", "News Content": "බෞද්ධ කොඩියේ ප්‍රමිතිය සම්බන්ධයෙන් දැනුවත් කිරීමේ වැඩසටහන් මාලාවක් ඉදිරියේදී ආරම්භ කරන බව බෞද්ධ කටයුතු අමාත්‍යංශය පවසයි.අමාත්‍යංශ ලේකම් වසන්ත ඒකනායක මහතා සඳහන් කළේ බෞද්ධ කොඩි නිෂ්පාදනය කරන්නන් සහ ව්‍යාපාරිකයන් මේ යටතේ දැනුවත් කරන බවයි.ප්‍රමිතියෙන් තොර බෞද්ධ කොඩි වෙළඳපළ තුළ අළෙවි කිරීම සහ භාවිතය පිළිබඳව පසුගිය කාලයේ බොහෝ පැමිණිලි ලැබුණු බව අමාත්‍යංශ ලේකම්වරයා පැවසුවේය.ඒ අනුව බෞද්ධ කොඩියේ ප්‍රමිතිය ගැසට් කිරීමටද පසුගිය දා රජය පියවර ගත්තේය.", "URL": "https://sinhala.adaderana.lk/news.php?nid=54056", "Category": null, "Parent URL": null}