{"Source": "Adaderana", "Timestamp": "June 17, 2019 07:18 pm", "Headline": "ආණ්ඩුව ගන්නා නිවැරදි තීරණවලට විපක්ෂය සහය දෙනවා-මහින්ද", "News Content": "රටේ සුබසිද්ධිය වෙනුවෙන් ආණ්ඩුව ගන්නා නිවැරදි තීරණවලදී විපක්ෂය සෑම විටම සහයෝගය ලබා දෙන බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ අදහස් පළ කළේ අද(17) කුරුණෑගල පැවති වැඩසටහනකට එක්වෙමින්ය. \"ජාතික හා ආගමික සහජීවනත්වය තුළින් තිරසාර ශ්‍රී ලංකාවක් \"යන මැයෙන් අද වැඩසටහනක් කුරුණෑගලදී පැවැත්වුණේ කථානායක කරු ජයසූරිය සහ විපක්ෂ නායක මහින්ද රාජපක්ෂ යන මහත්වරුන්ගේ ප්‍රධානත්වයෙන්ය. කුරුණෑගල දිස්ත්‍රික් ලේකම් කාර්යලය සංවිධාන කළ මෙම වැඩසටහන සඳහා කුරුණෑගල දිස්ත්‍රික් නියෝජනය කරන පාර්ලිමේන්තු මන්ත්‍රීවරුන්ද එක්ව සිටියේය.", "URL": "https://sinhala.adaderana.lk/news.php?nid=112186", "Category": null, "Parent URL": null}