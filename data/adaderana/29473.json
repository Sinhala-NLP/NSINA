{"Source": "Adaderana", "Timestamp": "November 25, 2012 04:09 pm", "Headline": "ආරක්ෂක විදුලි වැටේ අලි මරණයක්", "News Content": "(මියගොස් සිටි අලි පැටවා) ඡායා රූ - ජූඩ් සමන්ත වනාතවිල්ලුව - මොරපතාව ගම්මානයේ ආරක්ෂාවට ස්ථාපනය කර ඇති විදුලි වැට මත වැටී මියගොස් සිටි වන අලි පැටවකුගේ සිරුරක් ප්‍රදේශවාසීන් විසින් සොයා ගෙන තිබේ. පසුව ඔවුන් විසින් මේ බව එළුවන්කුලම වන ජීවී නිලධාරීන්ට දන්වා ඇත. දින 20 ක් හෝ ආසන්න කාලයකදී මෙම වන අලි පැටවා මිය යන්නට ඇති බව විශ්වාස කළ හැකි බව වන ජීවී නිලධාරීන් පවසන්නේ යැයි අප වාර්තාකරු කියයි. වන අලි පැටවාගේ වයස හෝ මරණයට හේතුව මෙතෙක් අනාවරණය වී නැතැයි අප වාර්තාකරු පවසයි. ඇතැම් විට කවරෙකු හෝ තැබු වෙඩි පහරකින් මෙම වන අලි පැටවා මිය ගියාද එසේත් නැත්නම් වෙනත් හේතුවකින් මියගියාද යන්න සම්බන්ධයෙන් වන ජීවී නිලධාරීන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=29473", "Category": null, "Parent URL": null}