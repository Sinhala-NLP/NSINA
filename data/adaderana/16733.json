{"Source": "Adaderana", "Timestamp": "June 13, 2011 11:54 am", "Headline": "රිචඞ් පීරිස් අලෙවි නියෝජිතයින්  සම්මාන ලබයි  ", "News Content": "ශි‍්‍ර ලංකාවේ ටයර් අලෙවි නියෝජිතයන්ගේ වාර්ෂික පවුලේ සුහද හමුව සේ ප‍්‍රකට, රිචඞ් පීරිස් ටයර් සමාගමේ වාර්ෂික සුවිශේෂී අලෙවි නියෝජිත සම්මාන ප‍්‍රදානෝත්සවය(Reaching Hights ¢ Top Dealer Award -2011)නමින් රිචඞ් පීරිස් සමූහ ව්‍යාපාරයේ සභාපති, ආචාර්ය, සේන යද්දෙහිගේ මහතා හා රිචඞ් පීරිස් ටයර් සමාගමේ සාමාන්‍යාධිකාරී, ප‍්‍රදීප් සමරතුංග මහතාගේ ප‍්‍රධානත්වයෙන් පසුගියදා හබරණ, ඡායා විලේජ් හෝටලයේ දී පැවැත්විණි. උතුරු-නැගෙනහිර ඇතුළුව ශී‍්‍ර ලංකාවේ සියලුම පළාත් ආවරණය වන ලෙසින් විසුරුණු අලෙවි නියෝජිතයන් 1300කට අධික පිරිසක් අතුරෙන් තෝරාගත් විශිෂ්ට අලෙවි නියෝජිතයන් 60ක් හා ඔවුන්ගේ පවුල්වල සාමාජිකයන් සමඟින් වාර්ෂිකව එක්රැස්වන මෙම රිචඞ් පීරිස් ටයර් සමාගමේ අලෙවි නියෝජිත සම්මාන උළෙල මෙරට ටයර් නිෂ්පාදන අලෙවිකරුවන් අතර ප‍්‍රකට ව ඇත්තේ,\"ටයර් අලෙවි නියෝජිතයන්ගේ පවුල්වල වාර්ෂීක සුහද හමුවක්\"ලෙසිනි. රිචඞ් පීරිස් ටයර් සමාගමේ වාර්ෂික අලෙවි නියෝජිත සම්මාන ප‍්‍රදානෝත්සවය, මෙම වසරේ සියුම් වෙනස්කමකට ලක්කරමින්,නැවත පිර වු ටයර්(Retrading)හා අලෙවිකරණය(Trading)යන දෙඅංශයකින් ද, ප්ලැටිනම්, රන්, රිදී හා ලෝකඩ සම්මාන, සහතිකපත්, මුදල් ත්‍යාග හා විදෙස් සංචාර පිරි නැමුණි. මෙම සම්මාන සමඟින් උළෙලේ ප්ලැටිනම් සම්මානය පිරි නැමෙන්නේ, ටයර් නැවත පිරවූ අංශයෙන් වසර 5කට වඩා අඛණ්ඩව විශිෂ්ටතම අලෙවි නියෝජිතයා ලෙසින් සම්මානයට පාත‍්‍ර වූවෙකු ට පමණි. එම සුවිශේෂී සම්මානයට අමතරව මෙවර සම්මාන උළෙලේදී, කලාපීය සුවිශේෂත්වය, වෙළඳනාම විශිෂ්ටත්වය, සුවිශේෂී ගනුදෙනුකරණය, තිරසාර විශිෂ්ටත්වය (කලාපීය වශයෙන්) සුවිශේෂත්වය අභියස (කලාපීය වශයෙන්) යන අංශ සතරෙන් ද සම්මාන පිරි නැමුණි. ටයර් නැවත පිරවූ අංශයෙන් වසර 6ක් අඛණ්ඩව විශිෂ්ටතම අලෙවි නියෝජිතයා ලෙසින් සම්මානයට පාත‍්‍ර වූවෙකු ට පමණක් පිරිනැමෙන සුවිශේෂී ප්ලැටිනම් සම්මානය මෙම සම්මාන උළෙලේදි පිරි නැමු අතර, එය හිමි වුයේ, මීගමුව, ආසිරි ටයර් ටේ‍්‍රඩර්ස් අධිපති, එච්. එම්. වසන්ත කුමාර මහතාට ය. එයට අමතරව, ටයර් නැවත පිර වූ හා අලෙවිකරණ යන දෙඅංශයේ ම ප‍්‍රථම ස්ථානයට හිමිවන රන් සම්මානයන් ද මීගමුවේ ආසිරි ටයර් ටේ‍්‍රඩර්ස් හී අධිපති, එච්. එම්. වසන්ත කුමාර මහතාට හිමිවිය. ටයර් නැවත පිරවූ අංශයෙහි දෙවන ස්ථානයට පිරි නැමෙන රන් සම්මානයන් රඹුක්කන සිසිර ටයර් හවුස් අධිපති, ඩබ්.ඒ.ඩබ්.ඩබ්. සිසිර කුමාර මහතා දිනාගත් අතර, තෙවන ස්ථානයට හිමි රන් සම්මානය මහනුවර සුපිරි ටයර් හවුස් (පුද්)සමාගමේ කළමනාකාර අධ්‍යක්ෂ, ඒ. එම්. කිත්සිරි බණ්ඩාර මහතා හිමිකරගත් හ. අලෙවිකරණ අංශයේ දෙවන හා තෙවන සම්මානයන් පිළිවෙලින්, පන්නල හිරුනි ටයර් හවුස් අධිපති, අයි. ඒ. කරුණාතිලක හා අම්බලන්තොට ජයන්ත සහෝදරයෝ අධිපති, ජේ. විනි මහතා විසින් දිනාගන්නා ලදී. නාවින්න, කුරුණැගල, මහනුවර හා වැලිගම පිහිටි රිචඞ් පීරිස් ටයර් කර්මාන්තශාලාවල නිපදවෙන ආපිඩැග්, ආපිකෝ හා ආපිරේඩියල් යන නැවත පිරවූ ටයර් අලෙවි කළ විශිෂ්ටතම නියෝජිතයන් 50ක් හා ඉන්දියානු\"බිර්ලා\"ඉන්දුනිසියානු කෝර්සා, වියට්නාමයේ කසුමිනා යන ආනයනික ටයර් හා ටියුබ් අලෙවි කළ විශිෂ්ටතම අලෙවි නියෝජිතයන් 10ක් මෙම සම්මාන උළෙලට ආරාධනා ලැබූහ. (Reaching Hights ¢ Top Dealer Award -2011)අලෙවි නියෝජිත සම්මාන උළෙලට එක් වූ අලෙවි නියෝජිත විශිෂ්ටයන් අමතමින් රිචඞ් පීරිස් ටයර් සමාගමේ සාමාන්‍යාධිකාරී, ප‍්‍රදීප් සමරතුංග මහතා පැවසුවේ\"අපේ අලෙවි නියෝජිත විශිෂ්ටත්ව සම්මාන උළෙල ශී‍්‍ර ලංකාවේ ටයර් අලෙවි නියෝජිතයන් වසර පුරාම පවුල් වශයෙන් එකිනෙකා හමුවිමට පෙරුම් පුරාගෙන බලා සිටින්නක්වීම අපට බොහෝ ආඩම්බරයක්. සෙසු සමාගම්වල අලෙවි නියෝජිත සම්මාන උළෙලවලට වඩා අප වෙනස් වූයේ, තම ජීවිතයේ ආනන්දජනකම අවස්ථාවක් පවුලේ සමීපතමයන් සමඟම හැඟීම්බරව විඳ ගැනීමේ අවස්ථාවක් අප ලබාදීමෙනුයි. එමෙන්ම මෙම අවස්ථාව ලංකාව පුරා විසිරී සිටින ටයර් අලෙවි නියොජිත මහතුන්ගේ පවුල්වල සාමාජිකයන්ටත් දෙදිනක් පුරා විනෝදය ලැබෙන්නක්. හැමදාම වගේ මෙවරත් අපි අපේ සම්මාන උළෙලට අළුත් වෙනස්කම කිහිපයක් ම එක් කළේ, එයින් වසර ගණනක් පුරාම අපට විශ්වාසවන්තව සිටින අලෙවි නියෝජිතයන්ට වැඩි වටිනාකමක් ලබාදීමටයි. තවද, ටයරයේ ප‍්‍රමිතිය හා අප ලබාදෙන සේවාවේ උසස් බව නිරන්තරයෙන් ම තවත් ඉහළ තත්ත්වයකට පත්කිරීමට අප දැඩි වෙහෙසක් ගන්නේ, එයින් අපේ අලෙවි නියෝජිතයන්ගේ ව්‍යාපාර කටයුතු වඩාත් සුවපහසු තත්ත්වයකට පත්වන නිසායි. ඒ විතරක් ම නොවේ. අපේ සේවාවන් වඩාත් කාර්යක්ෂම හා වේගවත් තත්ත්වයකට පත්කිරීමට ප‍්‍රදේශ කිහිපයක තවත් කර්මාන්තශාලා කිහිපයක් පිහිටුවීමට මේ දිනවල සැලසුම් කෙරෙමින් පවතින බව ඔබට ශුභාරංචියක් වනු නොඅනුමානයි. එමෙන්ම, අපේ ටේ‍්‍රඩින් අංශයට ද තව තවත් නිෂ්පාදන එක් කරමින්, එය ද සැලකිය යුතු ලෙසින් පුළුල්කිරීමක් ද මේ දිනවල අප සැලසුම් කරමිනුයි සිටින්නේ\"යන්න යි. 1932 දී ඇරඹූ රිචඞ් පීරිස් ටයර් සමාගමේ ටයර් නැවත පිරවීම, 1942 දී ආරම්භ කෙරුණි. එය ශී‍්‍ර ලංකාවේ පුරෝගාමී ටයර් නැවත පිරවීමේ කර්මාන්තශාලාව වූ අතර, එතැන් සිට සීඝ‍්‍ර වර්ධනයක් ඔස්සේ ගමන් කරමින් 1991 දී ඇමෙරිකාවේ බැග්ඩැග් සමාගම සමඟ එක්ව,\"ආපිඩැග්\"වෙළඳනාමයෙන් පෙරසවි නැවත පිරවූ ටයර් මෙරට වෙළඳපොලට එක් කළේ, මෙරට ටයර් නවත පිරවීමේ කර්මාන්ත ක්ෂේත‍්‍රයට විප්ලවීය වෙනසක් ද එක් කරමිනි. පෙරසවි හා පාරම්පරික ක‍්‍රමයට නැවත පිර වූ ටයර් 50,000කට අධික ප‍්‍රමාණයක් මසකට වෙළඳපොළට නිකුත් කරන ශී‍්‍ර ලංකාවේ විශාලතම ටයර් නැවත පිරවීමේ සමාගමවන රිචඞ් පීරිස් ටයර් සමාගම, මෑතක දී\"අල්ටිමා බැටරිය\" ද වෙළඳපොලට හඳුන්වා දුණි.", "URL": "https://sinhala.adaderana.lk/news.php?nid=16733", "Category": null, "Parent URL": null}