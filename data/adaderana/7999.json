{"Source": "Adaderana", "Timestamp": "April 25, 2010 02:34 pm", "Headline": "මාධ්‍යවේදීන්ගේ අයිතිය සුරකිනවා -මර්වින්", "News Content": "මෙරට සියලු මාධ්‍යවේදීන්ගේ අයිතිය තමා සුරකින බව ජනමාධ්‍ය නියෝජ්‍ය අමාත්‍ය ආචාර්ය මර්වින් සිල්වා මහතා පවසයි. මාධ්‍ය කටයුතු කරගෙන යාමට සියලු මාධ්‍යවේදීන්ට මෙරට තුළ නිදහසක් තිබිය යුතු බව ඔහු සඳහන් කරයි. හැඳල බලගල අශෝකාරාමයේ තෙමහල්‍ ගොඩනැගිල්ලක් සඳහා මුල්ගල තැබීමේ අවස්ථාවට සහභාගි වෙමින් අමාත්‍යවරයා මෙම අදහස් පළ කළේය. මෙරට සදාචාරාත්මක මාධ්‍යයක් බිහිකිරීම තමාගේ බලාපොරොත්තුව වන අතර ඒ සඳහා සියලු මාධ්‍යය ආයතනවල සහය අපේක්ෂා කරන බව ද මර්වින් සිල්වා අමාත්‍යවරයා මෙහිදි වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=7999", "Category": null, "Parent URL": null}