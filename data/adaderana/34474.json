{"Source": "Adaderana", "Timestamp": "May 29, 2013 04:29 pm", "Headline": " ඉන්දියාවෙන් ඇද්ද සන්නිවේදන උපකරණ 185 ක් මාට්ටු", "News Content": "ඉන්දියාවේ චෙන්නායිහි සිට නීති විරෝධී ලෙස මෙරටට රැගෙන ආ චන්ද්‍රිකා සංනිවේදන උපකරණ 185ක් රේගු දෙපාර්තමේන්තුව භාරයට ගෙන තිබේ. එහි දී සැකකරුවන් දෙදෙනෙකු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිනී මහතා පැවසුවේය. ඔවුන් සතුව තිබී චන්ද්‍රිකා සන්නිවේදන උපකරණ 120ක් සොයා ගත් බව ලෙස්ලි ගාමිනී මහතා කියා සිටියේය. මේ අතර තවත් අයෙකු විසින් චන්ද්‍රිකා සන්නිවේදන උපකරණ 65ක් අඩංගු බෑගයක් ගුවන් තොටුපළේ දමා ගොස් තිබිය දී සොයාගෙන තිබේ. රේගු භාරයට ගත් සන්නිවේදන උපකරණ වල වටිනාකම රුපියල් ලක්ෂ 09 ට අධික බව ද රේගු මාධ්‍ය ප්‍රකාශකවරයා සඳහන් කළේය. මේ අතර නීති විරෝධීව රැගෙන ආ උපත් පාලන පෙති 250ක් සමග තවත් සැකකරුවෙකු ද රේගු නිලධාරීන් විසින් අද අලුයම අත්අඩංගුවට ගත් බව ද මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=34474", "Category": null, "Parent URL": null}