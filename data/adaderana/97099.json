{"Source": "Adaderana", "Timestamp": "October 3, 2018 11:10 am", "Headline": "පුතා උස්සයි-අම්මා උකස් කරයි", "News Content": "පානදුර පොලිස් බල ප්‍රදේශයේ නිවාස කිහිපයක රන් භාණ්ඩ හා මුදල් සොරා ගැනීමට සම්බන්ධ පුද්ගලයෙක් හා ඔහුගේ මව අත්අඩංගුවට ගත් බව කළුතර පොලීසිය පවසයි. අත්අඩංගුවට ගත් පුද්ගලයා සතුව තිබූ රුපියල ලක්ෂ 25කට ආසන්න රන් හා රිදී භාණ්ඩ තොගයක් පොලිස් බාරයට ගෙන ඇති බව වාර්තා වෙයි. කළුතර දිසා අපරාධ ඒකකයට ලද තොරතුරකට අනුව යතුරු පැදියකින් යමින් සිටි අදාළ සැකකරු හෙරෝයින් මත්ද්‍රව්‍ය මිලි ග්‍රෑම් 2100 සමඟ පානදුර නගරයේදී අත්අඩංගුවට ගෙන දින 7ක් රඳවුම් නියොග මත සිදු කළ ප්‍රශ්න කිරීමකදී සොරාගත් රන් භාණ්ඩ පිළිබඳ අණාවරණය වී තිබේ. අදාළ සැකකරු විසින් සොරා ගන්නා රන් භාණ්ඩ උකස් තබා ඇත්තේ ඔහුගේ මව බව පොලීසිය විසින් සිදු කළ ප්‍රශ්ක කිරීමෙන් පසු සොයා ගෙන තිබේ. සැකකාර මව හා පුතා අද(03) පානදුර මහේස්ත්‍රාත් අධිකරනයට ඉදිරිපත් කරීමට නියමිතයි. (ඡායාරූප-බිමල් ශයාමන්)", "URL": "https://sinhala.adaderana.lk/news.php?nid=97099", "Category": null, "Parent URL": null}