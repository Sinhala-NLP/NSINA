{"Source": "Adaderana", "Timestamp": "May 28, 2010 01:47 pm", "Headline": "වෙසක් සතියේ සුරා නීතියට  950 ක් හසුවෙලා", "News Content": "වෙසක් සමයේ නීතිවිරෝධී ලෙස මත්පැන් අලෙවි කිරීම, නිෂ්පාදනය කිරීම ඇතුළු සුරාබදු පනත යටතේ වැරදි සිදුකළ පුද්ගලයින් 950 දෙනෙකු අත්අඩංගුවට ගැනීමට සුරාබදු දෙපාර්තමේන්තුව සමත් වී තිබේ. එයින් වැටලීම් 48 ක්ම නීති විරෝධී මත්පැන් නිෂ්පාදනය කිරීම් සම්බන්ධයෙන් බවත්,62 ක් අන්තරායකර ඖෂධ පනත යටතේ කළ වැටලීම් බවත් සඳහන් වේ. එම දෙපා‍ර්තමේන්තුවේ සුරාබදු අධිකාරී ප්‍රභාත් ජයවික්‍රම මහතා පැවසුවේ දින 3ක් තුළ සිදුකළ වැටලීම්වලින් මෙම පිරිස අත්අඩංගුවට ගැනීමට හැකිවූ බවයි. දිවයින පුරා සුරාබදු දෙපාර්තමේන්තු කාර්යාල සම්බන්ධ කර ගනිමින් මෙම වැටලිම් සිදු කළ බවත්,වෙසක් සතිය පුරාම මෙම වැටලීම් ක්‍රියාත්මක කිරීමට පියවර ගන්නා බවත් හෙතෙම සඳහන් කරයි.", "URL": "https://sinhala.adaderana.lk/news.php?nid=8673", "Category": null, "Parent URL": null}