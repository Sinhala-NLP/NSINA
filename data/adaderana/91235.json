{"Source": "Adaderana", "Timestamp": "June 21, 2018 08:16 am", "Headline": "මෝදර-මාදම්පිටිය පාර දින තුනකට වාහන ගමනය සීමා වෙයි", "News Content": "මෝදර පොලිස් වසමේ මාදම්පිටිය පාර මහවත්ත හංදියේ සිට බෝගහ හංදිය දක්වා මාර්ගයේ හෙට(22) රාත්‍රී 9 සිට 25 වන දින උදෑසන 5 දක්වා වාහන ගමනා ගමනය සීමා කර තිබේ. නව ජලනල එළීම සඳහා කැණීම් කටයුතු සිදු කරන බැවින් මෙම මාර්ගයේ වාහන ධාවනය සීමා කර ඇති බව පොලීසිය පවසයි. ඒ අනුව විකල්ප මාර්ග කිහිපයක් පොලීසිය විසින් හඳුන්වා දී තිබේ. මාදම්පිටිය හංදියෙන් ගනේමුල්ල පාර ඔස්සේ ධවලසිංහාරාමය පාර පඤ්ඤානන්ද මාවතට ගමන් කිරීමට හැකියාව ඇති අතර පඤ්ඤානන්ද මාවතෙන් පැමිණෙන වාහන ධවලසිංහාරාම පර ඔස්සේ ධාවනය නොකර බෝගහ හංදිය පසුකර බ්ලුමැන්ඩල් පාරට ගමන් කළ හැකියි. එමෙන්ම මීගමුව මාර්ගයෙන් පැමිණෙන බර වාහන තොටලග හංදියෙන් මාදම්පිටිය පාරට ඇතුළු නොවී ඉඟුරුකඩේ හංදිය දෙසට ධාවනය කරවීමටත්, බ්ලුමැන්ඩල් පාරෙන් පැමිණෙන වාහන බෝගහ හංදිය පසුකර පඤ්ඤානන්ද මාවත ඔස්සේ අලුත් මාවතට ධාවනය කල හැකි බවත්, එම කාලය තුළ දී මාර්ග අංක 178 බස්රථ බ්ලුමැන්ඩල් පාර ඔස්සේ පැමිණ ආතර් සිල්වා මාවත ඔස්සේ වේල්ස් කුමාර මාවතට ගමන් කළ හැකි බව පොලීසිය පවසයි.", "URL": "https://sinhala.adaderana.lk/news.php?nid=91235", "Category": null, "Parent URL": null}