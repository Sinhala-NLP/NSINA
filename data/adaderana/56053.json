{"Source": "Adaderana", "Timestamp": "December 31, 2015 08:54 am", "Headline": "2015 ඡන්ද නාමලේඛනය හෙට ප්‍රදර්ශනය කෙරේ", "News Content": "2015 ඡන්ද හිමි නාමලේඛනය සහතික කිරීමේ කටයුතු අද දිනයේ සිදුකරන බව මැතිවරණ කොමිෂන් සභාව පවසයි.එහි ප්‍රකාශකයෙකු සඳහන් කළේ ඒ අනුව හෙට දිනයේ සිට 2015 වසර සඳහා වන ඡන්ද හිමි නාමලේඛනය ප්‍රදර්ශනය කිරීම සිදුවන බවයි.දිස්ත්‍රික් ලේකම් කාර්යාල වල සහ ප්‍රාදේශීය ලේකම් කාර්යාල වල ඡන්ද හිමි නාමලේඛනය ප්‍රදර්ශන කිරීම සිදුකරනු ලබයි.ඊට අමතරව මැතිවරණ කොමිෂන් සභා වෙබ් අඩවියේ ද 2015 වසරේ ඡන්ද හිමි නාමලේඛනය ප්‍රදර්ශනය කෙරෙනු ඇත.මෙවර ඡන්ද හිමි නාමලේඛන කෙටුම්පත පසුගිය 23 වන දින සිට ප්‍රදර්ශනයට තබා තිබූ අතර එම කාලය තුළ ලැබුණු සංශෝධනයන් ද ඡන්ද හිමි නාමලේඛනය සහතික කිරීමට පෙර සිදුකර ඇති බව මැතිවරණ කොමිෂන් සභාව සඳහන් කළේය.දිස්ත්‍රික් මට්ටමින් ලැබුණු තොරතුරු වලට අනුව හැඳුනුම්පත් අංක වෙනස් කිරීම සහ නම් වල තිබූ අඩුපාඩු මෙලෙස සංශෝධනය කර ඇත.", "URL": "https://sinhala.adaderana.lk/news.php?nid=56053", "Category": null, "Parent URL": null}