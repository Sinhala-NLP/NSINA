{"Source": "Adaderana", "Timestamp": "January 3, 2017 10:05 am", "Headline": "ගාල්ල-කොළඹ ප්‍රධාන මාර්ගයේ ගමනාගමනයට බාධා ", "News Content": "අහුංගල්ල ප්‍රදේශයේ පැවැත්වෙන උද්ඝෝෂණයක් හේතුවෙන් ගාල්ල - කොළඹ ප්‍රධාන මාර්ගයේ රථ වාහන ගමනාගමනයට බාධා පැමිණ තිබේ.අද දෙරණ වාර්තාකරු සඳහන් කළේ අහුංගල්ල ප්‍රදේශයේදී මව්පියන් පිරිසක් උද්ඝෝෂණයක නිරතව සිටින බවයි.අහුංගල්ලථ රාජපක්ෂ මහ විද්‍යාලයේ ප්‍රමාණවත් ගුරුවරුන් සංඛ්‍යාවක් නොමැති බව පවසමින් මව්පියන් මෙම උද්ඝෝෂණයේ නිරත වන බව සඳහන්ය.වසර දෙකක පමණ කාලයක සිට පවතින මෙම ගුරු හිඟය පිළිබඳ බලධාරින් දැනුම්වත් කළ ද මේ වන තෙක් විසඳුම් ලබාදීමට පියවර නොගත් බව මව්පියන් චෝදනා කරයි.", "URL": "https://sinhala.adaderana.lk/news.php?nid=67651", "Category": null, "Parent URL": null}