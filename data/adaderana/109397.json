{"Source": "Adaderana", "Timestamp": "May 6, 2019 07:25 pm", "Headline": "පාසල් ආරම්භ කළත් සිසුන්ගේ පැමිණීමේ අඩුවක්", "News Content": "6 සිට 13න් වන ශ්‍රේණි දක්වා සිසුන් වෙනුවෙන් පාසල් වල අධ්‍යයන කටයුතු අද ආරම්භ කළද සිසුන්ගේ සහභාගීත්වය ඉතා අවම මට්ටමක පැවති බව අධ්‍යාපන අමාත්‍යාංශය පවසයි. එහි අතිරේක ලේකම් ආර්.එම්.එම් රත්නායක මහතා සඳහන් කළේ ගුරුවරුන් ප්‍රමාණවත් පරිදි පාසල් වෙත පැමිණ තිබු බවයි. බලධාරීන් එකඟතාවයකට පැමිණ ආරක්ෂාව පිළිබද ජනතාව තුළ විශ්වාසයක් ගොඩනැගිය යුතු බව ලංකා විදුහල්පති සංගමයේ ලේකම් පියසිරි ප්‍රනාන්දු මහතා ප්‍රකාශ කළේය. එහෙත් අද කතෝලික පාසල් රාශියක් අධ්‍යයන කටයුතු සඳහා විවෘත කෙරුණේ නැත. මේ අතර ප්‍රාථමික ශ්‍රේණි සඳහා අධ්‍යයන කටයුතු ලබන 13 වැනිදා ආරම්භ කරන බවයි අධ්‍යාපන අමාත්‍යාංශය සඳහන් කළේය. ආරක්ෂාව තහවුරු කරන තෙක් සති කිහිපයකින් පාසල් ආරම්භ කිරීම කල් දමන ලෙස මහනාහිමිවරුන් රජයෙන් ඉල්ලීමක් කර තිබුණි. මේ අතර පාර්ලිමේන්තු මන්ත්‍රි රෝහිත අබේගුණවර්ධන මහතා ප්‍රකාශ කළේ දරුවන් පාසල නොයෑවීමට දෙමව්පියන් තීරණය කර ඇත්තේ ආරක්ෂාව පිළිබඳ විශ්වාසයක් නොමැති වීම හේතුවෙන් බවයි.", "URL": "https://sinhala.adaderana.lk/news.php?nid=109397", "Category": null, "Parent URL": null}