{"Source": "Adaderana", "Timestamp": "March 18, 2010 03:21 pm", "Headline": "මැතිවරණ තැපැල් කටයුතු අධීක්ෂණයට ඒකකයක්", "News Content": "මහ මැතිවරණයට අදාළ තැපැල් කටයුතු අධීක්ෂණය කිරීම සඳහා තැපැල් හා විදුලි සංදේශ අමාත්‍යාංශයේ විශේෂ ඒකකයක් පිහිටුවා තිබේ. අමාත්‍යාංශ ලේකම්වරයාගේ අධීක්ෂණය යටතේ සහකාර අධ්‍යක්ෂවරයාගේ ප්‍රධානත්වයෙන් මෙම ඒකකය පිහිටුවා ඇති බව තැපැල් හා විදුලි සංදේශ අමාත්‍යාංශය පවසයි. ඊට අමතරව තවත් අමාත්‍යාංශ නිලධාරීන් 6 දෙනෙකු ඊට අනුයුක්ත කර ඇති බව සඳහන්ය. මැතිවරණ දෙපාර්තමේන්තුව සහ ඡන්දදායකයින් අතර සම්බන්ධීකරණය පැවැත්වීමත් මෙම ඒකකය පිහිටුවීමේ අරමුණ බව තැපැල් හා විදුලි සංදේශ අමාත්‍යාංශය සඳහන් කර ඇත.", "URL": "https://sinhala.adaderana.lk/news.php?nid=7356", "Category": null, "Parent URL": null}