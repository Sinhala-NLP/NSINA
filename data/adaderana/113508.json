{"Source": "Adaderana", "Timestamp": "July 6, 2019 02:45 pm", "Headline": "අද තරගයේ කාසියේ වාසිය සිංහයින්ට", "News Content": "ලෝක කුසලාන ක්‍රිකට් තරගාවලියේ ශ්‍රි ලංකාව සහ ඉන්දියාව අතර අවසන් තරගයේ කාසිය වාසිය හිමිව ඇති ශ්‍රි ලංකා කණ්ඩායම පළමුව පන්දුවට පහර දීමට තීරණය කර තිබේ. මෙවර ලෝක කුසලාන තරගාවලියේ ශ්‍රි ලංකා කණ්ඩායම සහභාගී වන අවසන් තරගය මේ වනවිට ලීඩ්ස් හීදී පැවැත්වෙයි. තරගය ශ්‍රී ලංකා වේලාවෙන් පස්වරු 3ට ආරම්භ වෙයි. මෙම තරගය සඳහා පසුගිය තරගයට ක්‍රීඩාකළ ජෙෆ්රි වැන්ඩර්සේ කණ්ඩායමෙන් ඉවත් කර ඇති අතර ඒ වෙනුවට තිසර පෙරේරා කණ්ඩායමට කැඳවා ඇත. ඉන්දීය කණ්ඩායමේ වෙනස්කම් දෙකක් සිදුකර ඇති අතර මොහොමඩ් ශාමි වෙනුවට රවීන්ද්‍ර ජඩේජා කණ්ඩායමට කැඳවා ඇති අතර යුෂ්වේන්ද්‍ර චහල් වෙනුවට කුල්දීප් යාදෙව් කණ්ඩායමට කැඳවා ඇති බවයි වාර්තා වෙයි. ශ්‍රි ලංකාව සහ ඉන්දියාව අතර තරඟයත්, ඔස්ට්‍රේලියාව සහ දකුණු අප්‍රිකාව අතර දිවා රාත්‍රී තරඟයත් අද(06) පැවැත්වෙයි.", "URL": "https://sinhala.adaderana.lk/news.php?nid=113508", "Category": null, "Parent URL": null}