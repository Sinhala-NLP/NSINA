{"Source": "Adaderana", "Timestamp": "February 4, 2014 04:35 pm", "Headline": "කුඩු ළඟ තබාගත් කාන්තාවක් සහ තවත් පුද්ගලයෙක් රිමාන්ඩ් ", "News Content": "හෙරොයින් ජාවාරම් කිරීමේ චෝදනා මත අත්අඩංගුවට ගත් කාන්තාවක සහ තවත් පුද්ගලයෙකු රක්ෂිත බන්ධනාගාර ගත කර තිබේ. කොට්ටාව, අල්විස් වත්ත ප්‍රදේශයේ දී හෙරොයින් ග්‍රෑම් 02යි මිලි ග්‍රෑම් 40 ක් සමඟ මොවුන් අත්අඩංගුවට ගෙන තිබුණි. අත්අඩංගුවට ගත් සැකකරු පන්නිපිටිය ප්‍රදේශයේ පදිංචිකරුවෙකු වන අතර සැකකාරිය කොට්ටාව ප්‍රදේශයේ පදිංචිකාරියක බව පොලීසිය පැවසීය. ඔවුන් හෝමාගම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 11 වන දින දක්වා රක්ෂිත බන්ධනාගාර ගත කිරීමට අධිකරණය විසින් නියෝග කර තිබේ.", "URL": "https://sinhala.adaderana.lk/news.php?nid=40883", "Category": null, "Parent URL": null}