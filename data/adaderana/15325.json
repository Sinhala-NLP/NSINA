{"Source": "Adaderana", "Timestamp": "April 7, 2011 08:36 am", "Headline": "ක්‍රිකට් ප්‍රධාන පුහුණුකරු පත්කිරීම එංගලන්ත සංචාරයෙන් පසුවයි ", "News Content": "ශ්‍රි ලංකා ජාතික ක්‍රිකට් කණ්ඩායමේ ප්‍රධාන පුහුණුකරු තනතුර සඳහා සුදුස්සෙකු පත්කර ගැනීම ලබන මස පැවැත්වෙන එංගලන්ත සංචාරයෙන් අනතුරුව සිදුකිරීමට කටයුතු යොදා තිබේ. එංගලන්ත සංචාරයේ දී ශ්‍රී ලංකා කණ්ඩායමේ ප්‍රධාන පුහුණුකරු ලෙස ස්ටුවර්ට් ලෝ කටයුතු කිරීමට නියමිතය. ස්ටුවර්ට් ලෝ ශ්‍රී ලංකා ප්‍රධාන පුහුණුකරු වු ‍ට්‍රෙවර් බේලිස්ගේ සහය පුහුණුකරු ලෙස කටයුතු කළේය. ශ්‍රී ලංකා ජාතික කණ්ඩායමේ ප්‍රධාන පුහුණුකරු තනතුර සඳහා ඉල්ලුම්පත් කිහිපයක්ම ලැබී ඇති බව ශ්‍රී ලංකා ක්‍රිකට් ආයතනය පවසයි.", "URL": "https://sinhala.adaderana.lk/news.php?nid=15325", "Category": null, "Parent URL": null}