{"Source": "Adaderana", "Timestamp": "May 12, 2016 11:43 am", "Headline": "දූෂකයා අත්අඩංගුවට ගනු - ජනතාව බැරිම තැන පාරට බසියි", "News Content": "කෑගල්ල - පොල්ගහවෙල ප්‍රධාන මාර්ගයේ දේවාලේගම ප්‍රදේශය අවහිරකරමින් ප්‍රදේශවාසීන් පිරිසක් විසින් විරෝධතාවයක් ආරම්භ කර තිබේ.පාසල් දැරියක ලංගික අපයෝජනයට ලක් කිරීමේ සිද්ධියකට නීතිය ක්‍රියාත්මක කරන ලෙස ඉල්ලා එම විරෝධතාවය පවත්වන බව අද දෙරණ වාර්තාකරු පැවසුවේය.දේවාලේගම ප්‍රදේශයේ පාසලක ඉගෙනුම ලබන 09 හැවිරිදි දැරියක් මෙලෙස අපයෝජනයට ලක්ව ඇති අතර ඇය මේ වන විට අසාධ තත්ත්වයෙන් රෝහල්ගතව ප්‍රතිකාර ලබන බව සඳහන්ය.අදාළ දැරියගේ මව විදෙස්ගතව ඇති අතර පියා මියගොස් ඇති බව වාර්තා වෙයි.ඇයගේ භාරකරු ලෙස කටයුතු කරන මිත්තණිය විසින් සිද්ධිය පිළිබඳව කෑගල්ල පොලීසියට පැමිණිලි කර අදට දින තුනක් ගතවෙයි.පොලීසිය සිද්ධියට සම්බන්ධ සැකකරු අත්අඩංගුවට ගැනීමට ක්‍රියා නොකරන බවට විරෝධතාවයේ නිරත ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=60089", "Category": null, "Parent URL": null}