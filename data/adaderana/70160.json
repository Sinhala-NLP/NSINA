{"Source": "Adaderana", "Timestamp": "February 27, 2017 08:14 am", "Headline": "ප්‍රතිපත්ති  ඇතුළත් මූලික වාර්තාවක් ඉදිරිපත් කරනවා", "News Content": "නව ආණ්ඩුක්‍රම ව්‍යවස්ථාව පිළිබඳ ප්‍රතිපත්ති සහ මූලධර්ම ඇතුළත් මූලික වාර්තාවක් ඉතා ඉක්මනින් පාර්ලිමේන්තුවට ඉදිරිපත් කිරීමට නියමිත බව අග්‍රමාත්‍ය රනිල් වික්‍රමසිංහ මහතා පවසයි.අග්‍රමාත්‍යවරයා පෙන්වා දෙන්නේ සියලු පාර්ශව විසින් ඉදිරිපත් කළ යෝජනා මේ වන විට සලකා බලමින් සිටින අතර එම යෝජනා රජයට අවශ්‍ය ආකාරයට ක්‍රියාත්මක නොකරන බවය.අදාළ යෝජනා සඳහා පාර්ලිමේන්තුවේ අනුමැතිය ලබා ගැනීමට බලාපොරොත්තු වන බව ද අග්‍රමාත්‍ය වරයා පවසා සිටියේය.කොළොන්නාව ප්‍රදේශයේ පැවැති උත්සවයකට එක්වෙමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=70160", "Category": null, "Parent URL": null}