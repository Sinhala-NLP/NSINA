{"Source": "Adaderana", "Timestamp": "June 30, 2017 10:27 am", "Headline": " පොලීසියේ ලොකු පුටු මාරු ", "News Content": "නියෝජ්‍ය පොලිස්පතිවරුන් දෙදෙනෙකු සහ සහකාර පොලිස් අධිකාරීවරුන් 09 දෙනෙකුට වහාම ක්‍රියාත්මක වන පරිදි ස්ථානමාරුවීම් ලබාදී තිබේ.පොලිස් මූලස්ථානය සඳහන් කළේ පොලිස්පතිවරයාගේ නිර්දේශ මත ජාතික පොලිස් කොමිසමේ අනුමැතියට යටත්ව සේවයේ අවශ්‍යතාව මත මෙම ස්ථානමාරුවීම් සිදු කර ඇති බවයි.ඒ අනුව සබරගමුව දිසාවේ නියෝජ්‍ය පොලිස්පතිවරයා ලෙස කටයුතු කළ ආර්.එම් කොඩිතුවක්කු මහතා කළුතර දිසාව භාර නියෝජ්‍ය පොලිස්පතිවරයා ලෙස මාරුකර යවා තිබේ.කළුතර දිසාව භාර නියෝජ්‍ය පොලිස්පති ජි.කේ. පෙරේරා මහතා සබරගමුව දිසාව වෙත මාරුකර යවා ඇති බව පොලිස් මූලස්ථානය සඳහන් කළේය.මීට අමතරව කොළඹ මධ්‍යම, අම්පාර, පානදුර, කුරුණෑගල, බණ්ඩාරවෙල, මහනුවර, නුගේගොඩ යන කොට්ඨාසවල රාජකාරි කළ සහකාර පොලිස් අධිකාරීවරුන් 07 දෙනෙකු හට ස්ථානමාරුවීම් ලබාදී තිබේ.වංචා විමර්ශන අංශයේ සහ පොලිස්පති අණදෙන මැදිරියේ කටයුතු කළ සහකාර පොලිස් අධිකාරීවරුන් දෙදෙනෙකුට ද වහාම ක්‍රියාත්මක වන පරිදි ස්ථානමාරුවීම් ලබාදී ඇති බවයි.", "URL": "https://sinhala.adaderana.lk/news.php?nid=74711", "Category": null, "Parent URL": null}