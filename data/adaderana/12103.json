{"Source": "Adaderana", "Timestamp": "November 12, 2010 03:08 pm", "Headline": "දඹුල්ලේ මත්කුඩු බෙදූ සිව්දෙනෙකුට මාංචු ", "News Content": "දඹුල්ල සහ රත්තොට ප්‍රදේශවල මත්කුඩු බෙදාහැරීමේ නිරත වු බව කියන පුද්ගලයින් සිව්දෙනෙකු රත්තොට පොලිසිය විසින් අත්අඩංගුවට ගෙන තිබේ. සැකකරුවන් අතර කාන්තාවන් දෙදෙනෙකු ද සිටින බව පොලිසිය පවසයි. රත්තොට ප්‍රදේශයේ පාසල් සිසුන් හා තරුණ පරපුර අතර එම සැකකරුවන් මත්ද්‍රව්‍ය බෙදාහැර ඇති බවට පොලිසියට තොරතුරු ලැබී ඇත. දඹුල්ල ප්‍රදේශයේ සිදුකළ වැටලීමකදී මෙම පිරිස මත්ද්‍රව්‍ය ප්‍රවාහනය කරමින් සිටියදී අත්අඩංගුවට ගැනීමට හැකි වී ඇති අතර ඔවුන් ගමන් කළ ත්‍රිරෝද රථ දෙකක් ද පොලිසිය භාරයට ගෙන ඇති බව සඳහන්ය. සැකකරුවන් අද(12) අධිකරණයට ඉදිරිපත් කිරීමට නියමිත බව පොලිසිය වැඩිදුරටත් පැවසීය.", "URL": "https://sinhala.adaderana.lk/news.php?nid=12103", "Category": null, "Parent URL": null}