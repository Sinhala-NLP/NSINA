{"Source": "Adaderana", "Timestamp": "October 4, 2012 06:34 pm", "Headline": "අය වැය යෝජනා සඳහා ගොවි අදහස් විමසා බලයි", "News Content": "2013 වසරට අදාළ අයවැය සැකසීම සඳහා දිවයින පුරා ගොවි ජනතා‍වගේ අදහස් හා යෝජනා ලබා ගැනීමේ සාකච්ඡාවක් ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වී තිබේ. දිවයින පුරා ගොවි සංගම් නියෝජනය කරමින් ගොවීන් මීට සහභාගීවූ බව ජනාධිපති මාධ්‍ය අංශය සඳහන් කරයි. නියඟයෙන් පීඩාවට පත් ගොවි ජනතාව වෙනුවෙන් රජය සලසා ඇති සහන සහ ඒවා ක්‍රියාත්මක කරන ආකාරය පිළිබඳව ද මෙහිදී සාකච්ඡාවට බදුන් වූ බව කියැවෙයි. එම සාකච්ඡාවේදී ජනාධිපතිවරයා ප්‍රකාශ කර ඇත්තේ නියඟය පවතින තෙක් ඉන් පීඩාවට පත් ගොවි ජනතාව සඳහා සහන සැලසීමේ වැඩ පිළිවෙළ අඛණ්ඩව ක්‍රියාත්මක කරන බවයි.", "URL": "https://sinhala.adaderana.lk/news.php?nid=28013", "Category": null, "Parent URL": null}