{"Source": "Adaderana", "Timestamp": "December 27, 2011 02:28 pm", "Headline": " විසඳුම් නැති නිසා අර්බුදය උග්‍රවෙලා", "News Content": "අධ්‍යාපන ක්ෂේත්‍රයේ දීර්ඝ කාලයක සිට පවතින ගැටලු සඳහා නිසි විසඳුම් ලබානොදීම හේතුවෙන් මේ වන විට එම අර්බුද උග්‍ර වී ඇතැයි එක්සත් ජාතික පක්ෂය පවසයි. උසස් පෙළ ප්‍රතිඵල නිවැරදි ක්‍රමවේදයකට අනුව ලබානොදීම තුළ සිසුන් දැඩි අසීරූතාවයකට පත්ව ඇති බව එම පක්ෂයේ පාර්ලිමේන්තු මන්ත්‍රී අකිල විරාජ් කාරියවසම් මහතා සඳහන් කරයි. ‍ කෙසේවුවත් රජය මෙම ගැටලුව සරල සිද්ධියක් ලෙස සැලකීම කනගාටුවට කරුණක් බව ද ඔහු පෙන්වා දෙයි. මෙම විභාග ප්‍රතිඵල අත්හිටුවා එය නැවත පූර්ණ අධීක්ෂණයකට ලක් කර ඉන් අනතුරුව ප්‍රතිඵල නිකුත් කිරීමට පියවර ගන්නා ලෙස කොළඹ දී අද පැවති මාධ්‍ය හමුවකට එක්වෙමින් අකිල විරාජ් කාරියවසම් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20979", "Category": null, "Parent URL": null}