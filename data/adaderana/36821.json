{"Source": "Adaderana", "Timestamp": "August 22, 2013 02:26 pm", "Headline": "ළමා නිවාස සඳහා ළමයි ඇතුළත් කිරීම ඉහළයයි ", "News Content": "දකුණු පළාතේ ළමා නිවාස වලට ළමුන් ඇතුළත් කිරීම ඉහළ යමින් පවතින බව දකුණු පළාත් පරිවාස කොමසාරිස්වරිය වන ඉදුමිණි ලියනගේ මෙනවිය පවසයි. දකුණු පළාතේ ළමා නිවාස 37 ක මේ වන විට ළමුන් 1100 ක් පමණ රඳවා ඇති බව ඇය සඳහන් කරයි. ගාල්ල , මාතර සහ හම්බන්තොට යන දිස්ත්‍රික්ක 3 අතරින් ගාල්ල දිස්ත්‍රික්කයේ ළමා නිවාස වල ළමුන් වැඩි පිරිසක් රඳවා ඇති බව ඉදුමිණි ලියනගේ මෙනවිය පවසයි. දෙමාපිය රැකවරණය අහිමිවීම , මව්පියන් දික්කසාද වීම හෝ වෙන්ව සිටිම , දුප්පත්කම, ළමුන් සිදුකරන විවිධ වැරදි සහ ළමා අපයෝජන සිද්ධින් ළමුන් ළමා නිවාස වලට යොමුවීම ඉහළ යාමට හේතුවී ඇති බව සඳහන් වෙයි.", "URL": "https://sinhala.adaderana.lk/news.php?nid=36821", "Category": null, "Parent URL": null}