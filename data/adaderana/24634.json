{"Source": "Adaderana", "Timestamp": "May 30, 2012 07:56 pm", "Headline": "පාඨලීගේ විදුලි පාඩම පාර්ලිමේන්තුවටත් බෙදයි", "News Content": "විශාල විදුලිබල පාරිභෝගිකයෙකු වන පාර්ලිමේන්තුව තුළද විදුලි බල සංරක්ෂණ ක්‍රමවේදය ක්‍රියාත්මක කළ හැකි බව විදුලිබල හා බලශක්ති අමාත්‍ය පාඨලී චම්පික රණවක මහතා පවසයි. එමගින් විශාල ඉතුරුවක් ළඟා කර ගත හැකි බව අමාත්‍යවරයා සඳහන් කරයි. බලශක්ති සංරක්ෂණ වැඩපිළිවෙළට සමගාමීව අද(30) උදෑසන පාර්ලිමේන්තු නිලධාරීන් දැනුවත් කිරීමේ වැඩමුළුවකට සහභාගී වෙමින් අමාත්‍යවරයා මෙම අදහස් පළ කළේය. රටට හා තම කාර්යාලයට ගැලපෙන පරිදි, තමාට හා තම නිවසට ගැලපෙන පරිදි විදුලි උපකරණ භාවිතයට හුරු වීම තමාට මෙන්ම රටට ද කරන මහඟු උපකාරයක් බව එහිදී අදහස් දැක්වූ අමාත්‍යවරයා වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=24634", "Category": null, "Parent URL": null}