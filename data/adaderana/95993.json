{"Source": "Adaderana", "Timestamp": "September 12, 2018 04:19 pm", "Headline": "අල 100ක් වෙයි ද?", "News Content": "වැලිමඩ-ඌව පරණගම ඒකාබද්ධ ගොවි සංවිධානයේ නියෝජිතයන් පිරිසක් අද (12) බදුල්ල දිස්ත්‍රික් ලේකම් කාර්යාලයට පැමිණ දිස්ත්‍රික් ලේකම් දමයන්ති පරණගම මහත්මිය සමඟ සාකච්ඡාවක් පවත්වා ඇත. පිටරටින් අර්තාපල් ආනයනය කිරීම මුළු මනින්ම නතර කර දේශීය අර්තාපල් කිලෝවක් සඳහා රුපියල් 100 ක ස්ථාවර මිලක් ලබාදෙන ලෙසට බලකරමින් ඊයේ (11) වැලිමඩ නගරයේ වැලිමඩ-ඌව පරණගම ඒකාබද්ධ ගොවි සංවිධානයේ නියෝජිතයන් දැවැන්ත උද්ගෝෂණයක් පැවැත්වීය. මෙම ඉල්ලීමවලට අමතරව විදේශීය අර්තාපල් ආනයන බද්ද රුපියල් 65 දක්වා වැඩිකරන ලෙසටද මෙම නියෝජිත පිරිස ඉල්ලා ඇත. වැලිමඩ හා ඌවපරනගම අර්තාපල් ගැලවීම ආරම්භ වී ඇතත් තවමත් අස්වනු වලින් 3 % ක්වත් ගැලවී නැති බවත් පසුගිය දිනවල රුපියල් 150 කට පමණ මිලදී ගත් අර්තාපල් වල මේ වන විට මිල කිලෝව රුපියල් 70 දක්වා පහත බැස ඇති බවත් අවධානරණය කල මෙම ගොවි නියෝජිතයෝ 11 වනදා පැවැති විරෝධයේදි එකදු නිලධාරියෙක් පැමිණ ගොවිජනතාවට සවන් නොදිම පිළිබදව අප්‍රසාදය පල කර ඇත. ‍රජය කඩිනමින් තම ගැටලු සඳහා විසදුමක් ලබානොදුන්නහොත් එළඹෙන සදුදා දිස්ත්‍රික්කයේම ගොවින්ගේ සහබාගිත්වයෙන් දැඩි ක්‍රියාමාර්ගයක් ගන්නා බවද ඔවුන් පැවසූහ . වැලිමඩ - ඌවපරණගම ඒකාබද්ධ ගොවි සංවිධානයේ කැදවුම් කරු රෝහිත ජයසේකර , බදුල්ල දිස්ත්රිමක් ගොවිසංවිධාන බල මණ්ඩලයේ ලේකම් උපාලි රාජපක්ෂ වැලිමඩ ඌවපරණගම ඒකාබද්ධ ගොවිසංවිධානයේ භාණ්ඩාගාරික රාසික් ෆරීඩ් යන මහත්වරු ඇතුලු කීපදෙනෙක් මෙහිදි අදහස් දැක්වූහ . ඔවුන්ගේ අදහස් වලට සවන්දුන් බදුල්ල දිස්ත්‍රික් ලේකම්තුමිය පැවසුවේ මෙම සියලු කරුනු වෙළද අමාත්‍යාංශයට , කෘෂිකර්ම අමාත්‍යාංශයට හා මුදල් අමාත්‍යාංශයට දැනුම් දීමට කටයුතු කරන බවයි . වැඩි අස්වනු ප්‍රමාණයක් මිලදී ගැනීම කෙරෙහි සතොස ආයතනයේ අවධානය යොමුකරන බවටද ඇය පවසා ඇත. අස්වනු නෙලන කාලයේ මිල පහත බැසීමේ ප්‍රශ්නය පිළිබදව දීර්ඝකාලික විසදුමක් ලබාදිය යුතු බව දිස්ත්‍රියක් ලේකම්වරිය අවධාරණය කළේය.", "URL": "https://sinhala.adaderana.lk/news.php?nid=95993", "Category": null, "Parent URL": null}