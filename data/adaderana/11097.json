{"Source": "Adaderana", "Timestamp": "September 26, 2010 10:51 am", "Headline": "මානසික රෝගයක් නැති බව පරීක්ෂණ වලින් තහවුරු වුණා", "News Content": "සෞදි අරාබියේදී ඇණ ගසා වධ හිංසාවට ලක්කළ එල්. පී. ආරියවතී නැමති ශ්‍රි ලාංකික කාන්තාව කිසිදු මානසික රෝගී තත්ත්වකින් නොපෙළෙන බව අනාවරණය වී තිබේ. අංගොඩ මානසික රෝහලේදී ඒ සම්බන්ධ පරීක්ෂණයකට මුහුණ දුන් එහිදී තමන් හට කිසිදු මානසික රෝගී තත්ත්වයක් නොවන බවට වෛද්‍යවරුන් විසින් තහවුරු කළ බව ආරියවතී මහත්මිය විදෙස් මාධ්‍යයක් වෙත අදහස් දක්වමින් සඳහන් කර තිබේ. ඇය සේවය කළ සෞදි අරාබියානු නිවසේ ස්වාමියා විසින් අයගේ සිරුරට ඇණ ගසා විවිධ වධ හිංසාවට ලක්කරනු ලැබ තිබිණ. මාස 06 ක කාලයක් එරටෙහි සේවය කළ ඇය පසුගියදා නැවත ශ්‍රී ලංකාවට පැමිණ තිබිණි. එමෙන්ම පසුව ශලය කර්මයක් මගින් ඇයගේ සිරුරේ පැවති ඇණ ඉවත් කරනු ලැබීය. ආරියවතී හට කිසියම් මානසික රෝගයක් පවතින බවත්, එම නිසා ඇය සිතින් මවාගන්නා ලද සිදුවීමක් පිළිබඳව විස්තර කරන බවත් මෙම සිදුවීම සම්බන්ධව සෞදි නිලධාරීන් දැරූ මතය විය.", "URL": "https://sinhala.adaderana.lk/news.php?nid=11097", "Category": null, "Parent URL": null}