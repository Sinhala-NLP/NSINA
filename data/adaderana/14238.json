{"Source": "Adaderana", "Timestamp": "February 15, 2011 04:04 pm", "Headline": "මුළු මහත් ජනතාවට එදිනෙදා වේල් තුන පිරිමහගන්න හැකියාවක් නෑ", "News Content": "ගංවතුරෙන් පීඩාවට පත්වූ ජනතාවට පමණක් නොව මුළු මහත් ශ්‍රී ලංකාවේම වෙසෙන ජනතාවට එදිනෙදා වේල් තුන පිරිමසාගැනීමේ හැකියාව නොමැති බව එක්සත් ජාතික පක්ෂ පාර්ලිමේන්තු සජිත් ප්‍රේමදාස මහතා පවසයි. මැතිවරණයක් පාසා ජනාධිපතිවරයා ප්‍රමුඛ ආණ්ඩුව විසින් ජනතාව රැකගන්නා බවට පොරොන්දු දෙමින් ජන වරම ඉල්ලා සිටි නමුත් අද මහා ගංවතුර උවදුරට මුහුණ දී සිටින අපේ රටේ සහෝදර ජනතාවට අන්ත දුක්ඛිතභාවයට පත්වීමට සිදුව ඇති බව ඔහු පෙන්වාදෙයි. එම ජනතාව රැකගැනීමට සිටින ආණ්ඩුව විසින් එම වගකීම පැහැරහරින යුගයක් උදාවී ඇති බව අද(15) හම්බන්තොට, ලුණුගම්වෙහෙර ප්‍රදේශයේ පැවති මාධ්‍ය හමුවකදී අදහස් දක්වමින් හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=14238", "Category": null, "Parent URL": null}