{"Source": "Adaderana", "Timestamp": "February 14, 2019 10:02 am", "Headline": "තැන් දෙකක අනතුරු 2ක්-2ක් මරුට", "News Content": "ඉංගිරිය සහ කොස්ගම ප්‍රදේශවල සිදු වූ අනතුරු දෙකකින් පුද්ගලයින් දෙදෙනෙකු මියගොස් තිබේ. ඊයේ(13) රාත්‍රි 10.00ට පමණ ඉංගිරිය මානාන ප්‍රදේශයේදී වෑන් රථයක ගැටීමෙන් 50 හැවිරිදි පදිකයෙකු මියගොස් ඇති බව ඉංගිරිය පොලිසිය පැවසීය. මෙලෙස මියගොස් ඇත්තේ ඉංගිරිය දොඩගස්කන්ද ප්‍රදේශයේ පදිංචි පුද්ගලයෙකි. මේ අතර කලුඅග්ගල ලබුගම මාර්ගයේ යටවක වලව්ව ඉදිරිපිටදී ත්‍රිරෝද රථයක් පාලනය කර ගත නොහැකිව මාර්ගයේ පෙරළි ඇති අතර අනතුරුව යතුරුපැදියක් ද එහි ගැටී තිබේ. එම අනතුරින් 49 හැවිරිදි ත්‍රිරෝද රථ රියදුරු මියගොස් ඇති බව පොලිසිය පැවසීය. ත්‍රිරෝද රථයේ ගමන්ගත් කාන්තාව සහ යතුරුපැදිකරු සාලාව රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අවිස්සාවේල්ල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=104281", "Category": null, "Parent URL": null}