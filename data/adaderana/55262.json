{"Source": "Adaderana", "Timestamp": "November 23, 2015 10:38 am", "Headline": "අතුරුදහන්ව සිටි සාමණේර හිමිවරුන් හමුවෙලා", "News Content": "අතුරුදන්ව සිටි අරලගංවිල කන්දේගම ප්‍රදේශයේ විහාරස්ථානයක කුඩා සාමණේර හිමිවරුන් සිව් නම සොයාගෙන තිබේ.අරලගංවිල කන්දේගම ප්‍රදේශයේ කැලෑවක අතරමන්වී සිටියදී අද පෙරවරුවේ මෙම සාමණේර හිමිවරුන් සොයා ගත් බව පොලිසිය සඳහන් කරයි.ඊයේ පෙරවෙරුවේ සිට අදාළ සාමණේර හිමිවරුන් පිළිබඳ කිසිදු තොරතුරක් නොමැති බවට විහාරස්ථානයේ නායක ස්වාමින් වහන්සේ විසින් පොලිසියට පැමිණිලි කර තිබුණි.ඒ අනුව පොලිසිය, පොලිස් විශේෂ කාර්ය බලකාය සහ යුධ හමුදාව එක්ව අතුරුදන්වූ හිමිවරුන් සෙවීමේ කටයුතු සිදු කළ අතර කන්දේගම ප්‍රදේශයේ කැලෑවක අතරමන්ව සිටියදී සොයාගෙන ඇති බව වාර්තා වේ.", "URL": "https://sinhala.adaderana.lk/news.php?nid=55262", "Category": null, "Parent URL": null}