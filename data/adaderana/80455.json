{"Source": "Adaderana", "Timestamp": "November 24, 2017 11:08 am", "Headline": "උතුරු කොරියානු ධීවරයෝ ජපන් වෙරළට එති ", "News Content": "උතුරු කොරියානු ධීවරයින් යැයි පැවසෙන පුද්ගලයින් 08 දෙනෙකු රැගත් ධීවර යාත්ත්‍රාවක් ජපාන වෙරළට ගොඩගසා තිබියදී සොයාගෙන ඇති බව විදෙස් වාර්තා සඳහන් කරයි. ඊයේ (23) පස්වරුවේ යුරෝජෝ නගරයට ආසන්න මුහුදු තීරයේදී අදාල යාත්‍රාව සොයාගෙන ඇති බව ජපාන පොලිසිය පවසා ඇත. මුහුදේදී තමන් විවිධ දුෂ්කරතාවයන්ට මුහුණ පෑ අතර පසුව යාත්‍රාව ජපානය දෙසට පාවී පැමිණි බව අදාළ ධීවරයින් පවසා ඇත. බොහෝ අවස්ථාවලදී උතුරු කොරියාවට අයත් ධීවර යාත්‍රා ජපානය දෙසට ගසාගෙන එන බව ජපන් පොලිසිය ප්‍රකාශ කර තිබේ.", "URL": "https://sinhala.adaderana.lk/news.php?nid=80455", "Category": null, "Parent URL": null}