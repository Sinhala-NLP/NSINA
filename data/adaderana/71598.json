{"Source": "Adaderana", "Timestamp": "April 1, 2017 11:46 am", "Headline": "සිසු සැරිය ව්‍යාපෘතියටත් පෙරගෙවුම් කාඩ් පත්", "News Content": "බස්නාහිර පළාත් මාර්ගස්ථ මගී ප්‍රවාහන අධිකාරිය මඟින් මෙහෙයවනු ලබන පෙරගෙවුම් කාඩ් පත් වැඩසටහන, සිසු සැරිය ව්‍යාපෘතිය සඳහා ද හඳුන්වාදීමට පියවරගෙන තිබේ. ඒ අනුව ලබන 03දා බස්නාහිර පළාත් මාර්ගස්ථ මගී ප්‍රවාහන අධිකාරියේ ප්‍රධාන ශ්‍රවණාගාරයේදී එම වැඩසටහන ආරම්භ කිරීමට කටයුතු යොදා ඇති බව එම අධිකාරියේ සභාපති තුසිත කුලරත්න මහතා සඳහන් කළේය. මධ්‍යම පළාත තුළද සහසර නියමු ව්‍යාපෘතිය සාර්ථක ලෙස ක්‍රියාත්මකවීම හේතුවෙන් බස්නාහිර පළාත තුළද එම වැඩසටහන ක්‍රියාත්මක කිරීමට කටයුතු කළ බව තුසිත කුලරත්න මහතා සඳහන් කළේය. සිසු සැරිය ව්‍යාපෘතිය නව තාක්ෂණයට යොමු කිරීම මෙම වැඩසටහනෙන් අපේක්ෂා කෙරෙන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=71598", "Category": null, "Parent URL": null}