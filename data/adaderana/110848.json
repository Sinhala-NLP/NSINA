{"Source": "Adaderana", "Timestamp": "May 28, 2019 04:32 pm", "Headline": "ෆෝන් හොරෙක්-දර්ශන සහිතයි", "News Content": "හැටන් නගරයේ පොලිතීන් අලෙවි කරන වෙළඳසැලක සේවකයෙක් සතු ජංගම දුරකථනය සොරා ගෙන ඇති බව අද දෙරණ වාර්තාකරු පවසයි. ඊයේ(27) දහවල් අදාළ වෙළඳසැලට පැමිණි තරුණයෙකු එම තරාදිය අසල තිපූ දුරකථනය සේවකයාට නොදැනෙ සේ රැගෙන සාක්කුවට දමා ගන්නා අයුරු එම වෙළඳ සැලේ ආරක්ෂිත කැමාරා පද්ධතියේ සටහන්ව තිබුණි. මෙම සේවකයා තම දුකථනය නොමැති බව තහවුරු වීමෙන් පසු එම වෙලඳසැලේ සවිකර ඇති ආරක්ෂිත කැමරා පද්ධතිය පරික්ෂා කිරීමේදී සොරකම පිළිබඳ අනාවරණය වී තිබේ. අදාළ දුරකථය මෙලෙස සොරා ගෙන ඇති සැකකරුවන් දෙදෙනෙකු අත්අඩංගුවට ගැනීමට හැටන් පොලීසිය විසින් පරීක්ෂණ ආරම්භ කර තිබේ. සිද්ධිය සම්බන්ධයෙන් හැටන් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110848", "Category": null, "Parent URL": null}