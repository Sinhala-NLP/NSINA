{"Source": "Adaderana", "Timestamp": "June 16, 2018 07:58 pm", "Headline": "පොහොට්ටුව සමඟ එක්වෙන්න 16 කණ්ඩායම සුදානම්", "News Content": "ශ්‍රි ලංකා පොදු ජන පෙරමුණ සමඟ එක්ව ඉදිරි මැතිවරණයට තරඟ වැදීම සිය අපේක්ෂාව බව ආණ්ඩුවෙන් ඉවත් වු ශ්‍රී ලංකා නිදහස් පක්ෂයේ 16 දෙනාගේ කණ්ඩායම පවසයි. ඒ අද(16) මාතලේ පැවැති සම්මන්ත්‍රණයක් අමතමින්ය. මේ අතර එක්සත් ජාතික පක්ෂයේ වුවමනාව ඉටු කිරීම සඳහා තම පිරිස සූදානම් නොමැති බව දයාසිරි ජයසේකර මන්ත්‍රීවරයා වැඩිදුරටත් සඳහන් කළේය. එහිදී පාර්ලිමේන්තු මන්ත්‍රී දයාසිරි ජයසේකර මහතා පසුගියදා 16 කණ්ඩායම පිළිනොගන්නා බවට පොදුජන පෙරමුණේ සාමාජික හිටපු අමාත්‍ය බැසිල් රාජපක්ෂ සිදුකළ ප්‍රකාශයටද පිළිතුරු ලබාදුන්නේය. පසුගියදා ආණ්ඩුවෙන් ඉවත් වූ ශ්‍රි ලංකා නිදහස් පක්ෂයේ මන්ත්‍රීවරුන් 16දෙනාගේ කණ්ඩායම අද මාතලේ නුගගහමුල ක්‍රිඩාපිටියේදී සම්මන්ත්‍රණයකට සහභාගි වුණි.", "URL": "https://sinhala.adaderana.lk/news.php?nid=90988", "Category": null, "Parent URL": null}