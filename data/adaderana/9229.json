{"Source": "Adaderana", "Timestamp": "June 26, 2010 03:01 pm", "Headline": "පොසොන් සමරන්න ලක්ෂ තුන හමාරක සුරා ", "News Content": "අනුරාධපුර ප්‍රදේශ‍යේ දී පොසොන් උත්සව සමයේ වැඩි මිලට විකිණීම සඳහා නීතිවිරෝධී ලෙස රැස් කර තිබූ මත්පැන් තොගයක් සුරාබදු නිලධාරීන් විසින් සිය භාරයට ගෙන තිබේ. උතුරු මැද පළාත් සුරාබදු නිලධාරීන් විසින් සිදුකරන ලද මෙම වැටලීමෙන් සොයාගන්නා ලද මත්පැන් තොගයේ වටිනාකම රුපියල් ලක්ෂ 3 1/2 ක් බව සඳහන් වේ. මීට අමතරව නීතිවිරෝධී‍ ලෙස මත්පැන් නිෂ්පාදනය කරන ලද ස්ථාන කිහිපයක් වටලා මත්පැන් තොගයක් සහ ඒවා නිෂ්පාදනය කිරීම සඳහා යොදාගන්නා උපකරණ කිහිපයක් ද සුරාබදු නිලධාරීන් විසින් සිය භාරයට ගෙන තිබේ. පොසොන් සතිය නිමිත්තෙන් පසුගිය 22 වැනිදා සිට 28 වැනිදා දක්වා අනුරාධපුර දිස්ත්‍රික්කයේ සියලු සුරාසැල් වසා තැබීමට රජය නියෝග කර තිබිණි..", "URL": "https://sinhala.adaderana.lk/news.php?nid=9229", "Category": null, "Parent URL": null}