{"Source": "Adaderana", "Timestamp": "March 2, 2019 10:51 am", "Headline": "මත්පැන් බෝතල් 24ක් ප්‍රවාහනය කළ පුද්ගලයෙක් අත්අඩංගුවට", "News Content": "බලපත්‍රයක් නොමැතිව මොටර් රථයකින් මත් පැන් ප්‍රවාහනය කළ සැකකරුවෙක් සැකපිට පොලිස් අත්අඩංගුවට. බලපත්‍රයක් නොමැතිව මොටර් රථයකින් මත් පැන් බෝතල් ප්‍රවහනය කරමින් සිටි සැකකරුවෙක් ඊයේ (01) පස්වරුවේ සැකපිට අත්අඩංගුවට ගත් බව ගිනිගත්හේන පොලිසිය පැවසිය. රජයේ අනුමත කළ මත්පැන් බෝතල් 24 ක් බලපත්‍රයක් නොමැතිව සැකකරු මොටර් රථයකින් ප්‍රවහනය කරමින් සිටියදි හැටන් කොළඹ ප්‍රධාන මාර්ගයේ ගිනිගත්හේන පේරගහමුල ප්‍රදේශයේදි සැකපිට අත්අඩංගුවට ගත් බව පොලිසිය පවසයි. සැකකරුට අයත් මොටර් රථයෙන්ම මෙම මත්පැන් බොතල් තොගය අලෙවි කිරිම සඳහා ප්‍රවහනය කරන්නට ඇති බව පොලිසිය සැකකරයි. අත්අඩංගුවට ගත් මත්පැන් බෝතල් තොගය , මොටර් රථය සහ සැකකරු අද (02) හැටන් මහෙස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=105334", "Category": null, "Parent URL": null}