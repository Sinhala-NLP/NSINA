{"Source": "Adaderana", "Timestamp": "August 4, 2019 08:29 am", "Headline": "දකුණු පළාත් ආණ්ඩුකාරවරයාත් ඉල්ලා අස්වෙයි", "News Content": "දකුණු පළාත් ආණ්ඩුකාර කීර්ති තෙන්නකෝන් මහතා සිය ධුරයෙන් ඉල්ලා අස් වී ඇත. අද දෙරණ කළ විමසීමකදී කීර්ති තෙන්නකෝන් මහතා පැවසුවේ සිය ඉල්ලා අස්වීමේ ලිපිය ජනාධිපති ලේකම් කාර්යාලය වෙත භාරදුන් බවයි. පසුගිය ජනවාරි මස 09 වැනිදා දකුණු පළාත් ආණ්ඩුකාරවරයා ලෙස පත් වූ කීර්ති තෙන්නකෝන් මහතා මාස 07කට ආසන්න කාලයක් එම ධුරයේ කටයුතු කළේය. කීර්ති තෙන්නකෝන් මහතාට අමතරව ඌව පළාත් ආණ්ඩුකාර ධුරයේ කටයුතු කළ මාෂල් පෙරේරා සහ මධ්‍යම පළාත් ආණ්ඩුකාර ධුරයේ කටයුතු කළ මෛත්‍රී ගුණරත්න යන මහත්වරුන් ද මේ වන විට එම ධුරවලින් ඉල්ලා අස් වී ඇත. මාෂල් පෙරේරා මහතා පසුගිය පළමු වැනිදා එම ධුරයෙන් ඉල්ලා අස්වු අතර මෛත්‍රී ගුණරත්න මහතා ඊයේ සිය ඉල්ලා අස්වීම ජනාධිපති කාර්යාලය වෙත යොමුකර තිබුණි.", "URL": "https://sinhala.adaderana.lk/news.php?nid=115681", "Category": null, "Parent URL": null}