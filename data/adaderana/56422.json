{"Source": "Adaderana", "Timestamp": "January 18, 2016 08:47 am", "Headline": "ආණ්ඩුක්‍රම ව්‍යවස්ථාවට අදහස් ගැනීම අද ඇරඹෙයි", "News Content": "ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කොළඹ දිස්ත්‍රීක් සැසිවාරය අද සිට ආරම්භ කෙරෙයි.ආණ්ඩුක්‍රම ව්‍යවස්ථා ප්‍රතිසංස්කරණ සඳහා මහජන අදහස් විමසීමට තීරණය කර ඇති අතර ඒ අනුව මෙම වැඩසටහන ක්‍රියාත්මක වේ.අද සිට 22 වන දින දක්වා කොළඹ කොම්පඤ්ඤවිදියේ පිහිටි විසුම්පායේදී අදාළ අදහස් විමසීම් සිදු කරන බව ආණ්ඩුක්‍රම ව්‍යවස්ථා සංශෝධන පිළිබඳ මහජන අදහස් විමසීමේ කමිටුව සඳහන් කරයි.උදෑසන 09.30 සිට පස්වරු 04.30 දක්වා මහජන අදහස් ලබාදීමට හැකියාව පවතින බව ද එම කමිටුව කියා සිටියි.මෙම මහජන අදහස් විමසීමේ සැසිවාරය සදහා එක්වන ලෙස එම කමිටුව සියලුම මහජනතාවගෙන් ඉල්ලීමක් කරයි.වාචික අදහස් සහ යෝජනා ඉදිරිපත් කිරිමේදී සාරාංශයක් සමග ලිඛිතව ද අදහස් ඉදිරිපත් කරන ලෙස ආණ්ඩුක්‍රම ව්‍යවස්ථා සංශෝධන පිළිබඳ මහජන අදහස් විමසීමේ කමිටුව දැනුම් දෙයි.මේ සම්බන්ධව 011 2 43 76 76 දුරකථන අංකයෙන් වැඩිදුර තොරතුරු ලබාගත හැකි අතර 011 2 32 87 80 යන ෆැක්ස් අංකය මගින් යෝජනා සහ අදහස් ඉදිරිපත් කළ හැකි බව ද එම කමිටුව කියා සිටියි.මේ අතර සෙසු පළාත්වල මීට අදාළ අදහස් සහ යෝජනා විමසිම් කටයුතු පෙබරවාරි මාසයේ සිටි ක්‍රියාත්මක කරන බව එම කමිටුව සඳහන් කරයි.", "URL": "https://sinhala.adaderana.lk/news.php?nid=56422", "Category": null, "Parent URL": null}