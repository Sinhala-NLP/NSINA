{"Source": "Adaderana", "Timestamp": "February 1, 2019 09:40 pm", "Headline": "මත්ද්‍රව්‍ය නිවාරණ රැස්වීමට විරෝධය පා ආණමඩුව වෙළඳ සංගමයේ ලේකම්ට පහර දීලා", "News Content": "ආණමඩුව වෙළඳ සංගමයෙන් සංවිධානය කර තිබු මත්ද්‍රව්‍ය නිවාරණ වැඩසටහනකදි එය සංවිධානය කිරීම සම්බන්ධව මතුවු උණුසුම් ප්‍රශ්ණ කිරීමක් අතරතුරදී වෙළද සංගමයේ ලේකම්වරයාට එම සංගමයේ සාමාජීකයින් පිරිසක් පහර දීමෙන් ඔහු ආණමඩුව රෝහලට ඇතුලත් කර ඇති බව ආණමඩුව පොලීසිය පවසයි. මෙසේ පහර කෑමට ලක්ව ඇත්තේ ආණමඩුව වෙළඳ සංගමයේ ලේකම් ලෙස කටයුතු කරන කේෂර ජයසංඛ නැමති අයෙකි. පහර කෑමට ලක්වු ලේකම්වරයා වෙළඳ සංගමයේ එකගතාවයෙන් නගරයේ ව්‍යාපාරිකයින් මත්ද්‍රව්‍ය සම්බන්ධ දැනුවත් කිරීමක් සංවිධානය කර තිබි ඇත්තේ ජනාධිපති මත්ද්‍රව්‍ය නිවාරණ කාර්යය සාධන බලකායේ ආණමඩුව කොඨඨාශය භාරව කටයුතු කරන ඒ.එච්.එම්.අයි..කේ .අබේරත්න මහතාගේ ඉල්ලිමකට අනුව බවද කියයි. ඒ අනුව ඊයේ(31) දින සවස අදාල මත්ද්‍රව්‍ය නිවාරණ වැඩසටහනට අන්තරායකකර ඹෟෂධ ජාතික පාලක මන්ඩලයේ පුත්තලම අනුරාධපුර භාර නිලධාරිනි අනුෂා හෙට්ටිආරච්චි මහත්මිය සමඟ තවත් නිලධාරින් කිපදෙනෙකු මෙම මත්ද්‍රව්‍ය නිවාරණ වැඩසටහනට එක්ව තිබු බව අප වාර්තාකරු පවසයි එහිදි අනුෂා හෙට්ටිආරච්චි මහත්මිය ඇගේ දේශණය කරන අතර තුරදීද ලේකම්වරයාට පහර දීමට සම්බන්ධ පිරිස්, බාධා එල්ල කිරීම පවා සිදුව තිබේ. කෙසේ නමුත් මත්ද්‍රව්‍ය නිවාරණ වැඩසටහන නිලධාරින් පිටත්ව යාමේන් පසුව වෙළද සංගමයේ සාමාජීකයින් කිප දෙනෙකු විසින් සංගමයේ එකවරම ලේකම් වරයාට පහර දී තිබේ. මේ පහර කෑමට ලක්වු ආණමඩුව වෙළද සංගමයේ ලේකම් කේෂර ජයසංඛ මහතා ආණමඩුව රෝහලේ ප්‍රථිකාර ලබමින් සිටියදී මාධ්‍යයට පවසා සිටියේ වෙළද සංගමයේ එකඟතාවයෙන් තමා මේ මත්ද්‍රව්‍ය නිවාරණ වැඩසටහන සංවිධානය කල බවත් එයට පැමිණි නිලධාරින්ටත් මේ පිරිස බාධා කල බවත්ය. ඉන් පසුව තමන්ට පහර දුන් බවත් තමන් මාස කිපයකට පෙර ඇසට ලක්ෂ පහකට ආසන්න මුදලක් වැය කර සැත්කමක් කර තිබෙන බවත් ඒ පැත්තට මේ පිරිස පහර දීම කල බවත්ය. දැන් තමන්ට නැවතත් ඇස සම්පුර්ණයෙන් පෙනීම නැතිවී හිරිවැටී ඇති බවත් ජනාධිපතිවරයාගේ මුලිකත්වයෙන් රට වටා යන මත් විරෝධි වැඩසටහන් වලට මේ ආකාරයට පහර දෙනවා නම් අනිත් ඒවා හට කෙසේ සිදු වේ දැයි සිතා ගැනීමට නොහැකි බවත් ඔහු පැවසිය . මෙහිදි අදහස් දක්වමින් සිටි ආණමඩුව වෙළද සංගමයේ සභාපති දයාන් අබේරත්න මහතා පැවසූවේ පහර දීමට සම්බන්ධ තැනැත්තන් අතරින් එක් අයකු නගරයේ සිනමා ශාලාව තුල තැබෑරුමක්(බාර්) එකක් කරන තැනැත්තකු වන බවත් අනිත් අයත් නිති විරෝධි කටයුතු වල යෙදෙන පිරිස් බවත් යනුවෙන් පවසමින් ඔහු පැවසූවේ පොලීසිය නිතිය ක්‍රියාත්මක කරන තුරු බලා සිටින බවයි. මෙම පහර දීමට සම්බන්ධ පිරිසෙන් තිදෙනෙකුද මේ වන විට ආණමඩුව දිසා රෝහලට ඇතුලත් වී සිටින බවත් ඔවුන්ටද පහර දී ඇති බවට රෝහලට දන්වා ඇති බව පැවසෙයි.", "URL": "https://sinhala.adaderana.lk/news.php?nid=103554", "Category": null, "Parent URL": null}