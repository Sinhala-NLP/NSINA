{"Source": "Adaderana", "Timestamp": "June 7, 2010 08:32 am", "Headline": "අසභ්‍ය දර්ශන ඇහිරීමට දුරකථන සමාගම් වල එකඟතාව", "News Content": "ජංගම දුරකථන පහසුකම් මගින් අන්තර්ජාලයට පිවිස අසභ්‍ය දර්ශන නැරඹීමට ඇති ඉඩකඩ අහුරා දැමීමට දුරකථන සමාගම් පහක් එකඟතාව පළ කර ඇතැයි පොලිස් ළමා හා කාන්තා කාර්යාංශය පවසයි. අදාළ දුරකථන සමාගම් සමග පැවති සාකච්ඡාවකදී මෙම එකඟතාව පළවු බව එම කාර්යාංශය සඳහන් කරයි. ජංගම දුරකථන මගින් අන්තර්ජාලයට පිවිස අසභ්‍ය දර්ශන නැරඹීමට බාල වයස්කාර ළමුන් පවා පෙළඹී සිටින බැවින් එය වැළැක්වීමට පියවර ගත යුතු බව පොලිස් ළමා හා කාර්යාංශය බම්බලපිටිය ළමා මහේස්ත්‍රාත් අධිකරණයට පසුගියදා වාර්තාවක් මගින් ඉදිරිපත් කර තිබුණි. එය සැළකිල්ලට ගත් අධිකරණය අදාළ දුරකථන සමාගම් වෙත නියෝග කළේ පොලිස් ළමා හා කාන්තා කාර්යාංශය හමුවේ පෙනී සිටින ලෙසයි. ඒ අනුව කළ සාකච්ඡාවකදී මේ පිළිබඳ ඉදිරි ක්‍රියාමාර්ග ගැනීමට අදාළ සමාගම් පියවරගෙන තිබේ.", "URL": "https://sinhala.adaderana.lk/news.php?nid=8853", "Category": null, "Parent URL": null}