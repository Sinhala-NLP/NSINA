{"Source": "Adaderana", "Timestamp": "February 27, 2017 11:34 am", "Headline": " ලෝටස් වටරවුම තාවකාලිකව වැසෙයි", "News Content": "විරෝධතා පාගමනක් හේතුවෙන් ලෝටස් වටරවුම තාවකාලිකව වසා දමා තිබේ.විශ්‍රාම වැටුප් ගැටළුව මුල් කර ගනිමින් ආබාධිත රණවිරුවන් පිරිසක් විරෝධතාවයේ නිරතවීම හේතුවෙන් මෙම තීරණය ගෙන ඇති බවයි අද දෙරණ වාර්තාකරු සඳහන් කළේය.කොළඹ කොටුවේ සිට ඔවුන් ජනාධිපති ලේකම් කාර්යාලය දක්වා යාමට සැලසුම් කර තිබූණි.කෙසේ වෙතත් විරෝධතාකරුවන් ජනාධිපති ලේකම් කාර්යාලය දක්වා යාම වලක්වාලමින් පොලීසිය ලෝටස් වටරවුම වසා දමා ඇති බව වාර්තා වෙයි.මේ වන විට ආබාධිත රණවිරුවන්ගේ සංගමයේ නියෝජිතයන් පිරිසක් ජනාධිපති ලේකම් කාර්යාලයේ පැවැත්වෙන සාකච්ඡාවකට සහභාගී වී සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=70171", "Category": null, "Parent URL": null}