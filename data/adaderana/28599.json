{"Source": "Adaderana", "Timestamp": "October 25, 2012 09:36 am", "Headline": "අපරාධ රැසකට සම්බන්ධ 5 ක් අත්අඩංගුවට", "News Content": "ගෙවල් බිඳීම් ඇතුළු අපරාධ රැසකට සම්බන්ධ පුද්ගලයින් පස්දෙනෙකු රත්තොට පොලීසිය විසින් අත්අඩංගුවට ගෙන තිබේ. රත්තොට පොලීසිය ලද තොරතුරක් අනුව සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් මාතලේ, රත්තොට ප්‍රදේශයේ නිවාස සහ වෙළඳසැල් බිඳ දේපළ සොරා ගැනීමේ සිද්ධීන් 13 ට සම්බන්ධ බවට පොලීසිය සිදුකළ පරීක්ෂණවලින් අනාවරණය වී තිබේ. ඔවුන් විසින් සොරා ගන්නා ලද දේපළ, රන්භාන්ඩ සහ මුදල් තොගයක් ද සොයා ගත් බව රත්තොට පොලීසිය සඳහන් කළේය.", "URL": "https://sinhala.adaderana.lk/news.php?nid=28599", "Category": null, "Parent URL": null}