{"Source": "Adaderana", "Timestamp": "November 16, 2016 11:51 am", "Headline": "පේරාදෙණි සරසවි සිසු ගැටුමෙන් 5ක් රෝහලේ", "News Content": "පේරාදෙණිය විශ්වවිද්‍යාලයේ සිසුන් දෙපිරිසක් අතර ඇති වු ගැටුමකින් සිසුන් පස් දෙනෙකු තුවාල ලබා තිබේ.විශ්වවිද්‍යාලයේ කලා පීඨයේ අවසන් වසරේ සහ දෙවැනි වසරේ සිසුන් දෙපිරිසක් අතර මෙම ගැටුම හටගෙන ඇති බව පේරාදෙණිය පොලීසිය සඳහන් කළේය.අවසන් වසරේ සිසුන්ගේ විසිරයාමේ උත්සවයට ආරාධනා පත්‍ර ලබාදීමේ දී ඇති වූ බහින්බස්වීමක් දුරදිග යාමෙන් ගැටුම හටගෙන ඇති බව සඳහන්ය.ගැටුමෙන් තුවාල ලැබූ සිසුන් පස් දෙනා ප්‍රතිකාර සඳහා පේරාදෙණිය රෝහලට ඇතුළත් කර ඇති බව පොලීසිය පැවසුවේය.සිද්ධිය සම්න්ධයෙන් පේරාදෙණිය පොලීසිය වැඩිදුර විමර්ශන සිදුකරන අතර පේරාදෙණිය විශ්වවිද්‍යාලය විසින් ද මේ පිළිබඳ විමර්ශනයක් ආරම්භ කර ඇත.", "URL": "https://sinhala.adaderana.lk/news.php?nid=66076", "Category": null, "Parent URL": null}