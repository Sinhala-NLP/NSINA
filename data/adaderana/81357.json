{"Source": "Adaderana", "Timestamp": "December 11, 2017 03:09 pm", "Headline": " ට්‍රම්ප්ගේ තීරණයට යුරෝපයේ සහය පතයි", "News Content": "ඊශ්‍රායලයේ අගනුවර ලෙස ජෙරුසෙලම හැදින්වීමට අමෙරිකානු ජනාධිපතිවරයා ගත් තීරණයට යුරෝපා රට වල සහය අපේක්ෂා කරන බව ඊශ්‍රායල අගමැති බෙන්ජමින් නෙතන්යාහු පවසයි. ඒ සම්බන්ධයෙන් සාකච්ඡා කිරීම සඳහා නෙතන්යාහු බෙල්ජියමේ බ්‍රසල්ස් නුවරට ගොස් ඇති බව විදෙස් මාධ්‍ය වාර්තා කළේය. ඊශ්‍රායල අගමැතිවරයෙකු බ්‍රසල්ස් නුවරට පැමිණ ඇත්තේ වසර 20කට පමණ පසුවීම විශේෂත්වයකි. අමෙරිකානු ජනාධිපති ඩොනල්ඩ් ට්‍රම්ප් ජෙරුසෙලම ඊශ්‍රායලයේ අගනුවර ලෙස පිළිගැනීමට පසුගියදා තීරණය කළ අතර එය අරාබි සහ මැදපෙරදිග රටවල් රැසක් දැඩි විරෝධයට හේතු වී තිබේ. කෙසේවෙතත් අමෙරිකානු ජනාධිපතිවරයාගේ තීරණයට යුරෝපා රටවල සහයෝගය හිමිවනු ඇති බවට තමා අපේක්ෂා කරන බව ඊශ්‍රායල් අගමැතිවරයා ප්‍රකාශ කර ඇත.", "URL": "https://sinhala.adaderana.lk/news.php?nid=81357", "Category": null, "Parent URL": null}