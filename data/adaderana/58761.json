{"Source": "Adaderana", "Timestamp": "March 30, 2016 07:01 pm", "Headline": "චන්ද්‍රිකා රනිල්වාදී වෙලා - රනිල් වීරවංශ වෙලා - මහින්දට තනියම සම්මාන ගන්න බෑ", "News Content": "යුද ජයග්‍රහණයේ සම්මානය මහින්ද රාජපක්ෂ මහතාට පමණක් තනිවම භුක්ති විඳීමට අයිතියක් නැති බව මහමාර්ග රාජ්‍ය අමාත්‍ය ඩිලාන් පෙරේරා මහතා අද (30) ප්‍රකාශ කළේය.ඒ ශ්‍රීලනිප මූලස්ථානයේ පැවැති මාධ්‍ය හමුවකදීය.\"එඩ්වඩ් බාන්ස්ගෙන් පස්සේ මේ රටේ මහමාර්ග පද්ධතිය විප්ලවීය වෙනස කළේ මහින්ද රාජපක්ෂ මහතා බව මම අවිවාදයෙන් කියනවා. මහින්ද මහතා ළඟදී කියලා තිබුණා එතුමාගේ ආණ්ඩුව කාලයේ වුණ වැරදි වලට එතුමා විතරක් නෙවෙයි ඒ ආණ්ඩුවේ මැති ඇමතිවරු ඔක්කොම වගකියන්න ඕන කියලා. එහෙනම් ඒ කාලේ වෙච්ච හොඳ දේවල් වලටත් ඔක්කොම වග කියන්න ඕන.එහෙම බැලුවාම යුද්ධය ජයග්‍රහණය කිරීමේ සම්මානය මහින්ද රාජපක්ෂ මහතාට පමණක් තනියෙන් දාගන්න බෑ. මොකද ඒ කාලේ අපිත් සන්ධානයේ ඇමතිවරු. ඒ කාලේ මෛත්‍රිපාල සිරිසේන වැඩබලන ආරක්ෂක ඇමති. මොකද ප්‍රභාකරන් අවසන් කරනකුට මහින්ද මහත්තයා හිටියේ රට. පොහොර සහනාධාර දෙන කුට කෘෂිකර්ම ඇමති මෛත්‍රිපාල. එහෙනම් යුද්ධයේ සම්මානය මට විතරයි. මාර්ග සංවර්ධනය කළේ මම විතරයි කියන්න බෑ.ඒ කාලේ මහින්දානන්ද ක්‍රීඩා ඇමති. ඒ වුණාට ක්‍රීඩා ජයග්‍රහණ වාර්තා යන්නේ නාමල් රාජපක්ෂට. ආපදා කළමනාකරණ ඇමති මහින්ද අමරවීර. මහින්ද අමරවීර කැබිනට් එකට ගේන්නේ වාර්ෂික වාර්තාව විතරයි. වැඩ කරන්නේ බැසිල්. අධ්‍යාපන ඇමති බන්දුල. ඒ වුණාට වැසිකිලි කැසිකිළි හදන්නේ බැසිල් රාජපක්ෂ.ගැටලුවට මුල ආවේ ඒකනේ. ඒ නිසා සම්මාන ටික විතරක් එක පවුලක් ගන්න ගියාම වැරදියි. එහෙම නම් රනිල් වික්‍රමසිංහ මහතා අද චණ්ඩියෙක් වගේ හැසිරෙන්නැතුව පාර්ලිමේන්තුවේ එතුමා පුරුදු විදියට ප්‍රජාතන්තවාදී ලෙස හැසිරෙනවා. බණ්ඩාරනායක පවුල මේ රටට කරපු සේවය කියලා නිමකරන්න බෑ. හැබැයි අද චන්ද්‍රිකා එජාපයේ ප්‍රතිපත්ති එක්ක යනවා. චන්ද්‍රිකා රනිල් වාදී වෙලා. ඒ වුණාට අපිට රනිල් වාදී වෙන්න බෑ. බැසිල් අලුත් පක්ෂයක් හදන්න ගියාට ඒ වැඩේට මහින්දානන්දලා වෙල්ගමලා නෑ.\"මේ අතර පසුගිය 17 වෙනිදා හයිඩ් පිටියට පැමිණි ශ‍්‍රී ලංකා නිදහස් පක්ෂයේ නියෝජිතයින් කිසිදු වරදක් කර නැතැයි ද රාජ්‍ය අමාත්‍යවරයා පැවසුවේය.කාලයක් විපක්ෂයේ සිටි රනිල් වික‍්‍රමසිංහ මහතාට තමන් දැන් අගමැතිවරයා බව අමතක වී පාර්ලිමේන්තුවේ කතා කරන බවත්, මේ නිසා ඔහු එකවරම රනිල් වීරවංශ වන බවත්, පෙන්වාදුන්නේය.මරදානේ චණ්ඩියා මෙන් විපක්ෂ‍ මන්ත්‍රීවරුන්ගේ ප්‍රශ්නවලට පිළිතුරු දෙන්නේ මේ නිසා යැයි ද හෙතෙම පැවසීය.මාධ්‍ය හමුවේදී වැඩිදුරටත් අදහස් දැක්වූ ඩිලාන් පෙරේරා රාජ්‍ය අමාත්‍යවරයා සඳහන් කළේ පක්ෂය තුළ මත දෙකක් පැවැතිය ද එය කල්ලි දෙකක් නොවන බවයි.", "URL": "https://sinhala.adaderana.lk/news.php?nid=58761", "Category": null, "Parent URL": null}