{"Source": "Adaderana", "Timestamp": "June 23, 2012 09:21 am", "Headline": "හේමකුමාර නානායක්කාර උපදේශක තනතු‍රෙන් ඉල්ලා අස්වෙයි", "News Content": "ජනාධිපති කෘෂිකර්ම උපදේශක තනතු‍රෙන් තමා ඉල්ලා අස්වූ බව හේමකුමාර නානායක්කාර මහතා පවසයි. ආණ්ඩුවේ ක්‍රියාකලාපය පිළිබඳව සෑහීමකට පත්විය නොහැකි හෙයින් මෙම තීරණයට එළඹි බව ඔහු සඳහන් කරයි. කුණ්ඩසාලේ කෘෂිකර්ම විද්‍යාල භූමියෙන් කොටසක් ගුවන්තොටුපළක් ඉදිකිරීම සඳහා ලබාගැනීම සම්බන්ධයෙන් තමා එකඟ නොවන බව හේමකුමාර නානායක්කාර මහතා පෙන්වාදෙයි. කෙසේවෙතත් කුණ්ඩසාලේ කෘෂිකර්ම විද්‍යාලයේ ඉඩමක ගුවන් තොටුපළක් ඉදිකිරීම සඳහා තීරණය කර නොමැති බව ඊයේ පාර්ලිමේන්තුවේ දී කෘෂිකර්ම අමාත්‍ය මහින්ද යාපා ‍අබේවර්ධන මහතා ප්‍රකාශ කළේය. එම භූමිය පමණක් නොව තවත් ප්‍රදේශයක බීජ අර්තාපල් ගොවිපළක ගුවන්තොටුපළක් ඉදිකිරීම සඳහා ලබාගැනීමට ආණ්ඩුව කටයුතු කරමින් සිටින බව මේ සම්බන්ධයෙන් අද දෙරණ කළ විමසීමක දී හේමකුමාර නානායක්කාර මහතා පැවසුවේය.", "URL": "https://sinhala.adaderana.lk/news.php?nid=25254", "Category": null, "Parent URL": null}