{"Source": "Adaderana", "Timestamp": "February 28, 2019 10:35 am", "Headline": "සංචාරක වීසා තියා ගෙන රස්සා කරපු චීන්නු 14ක් අල්ලයි", "News Content": "සංචාරක වීසා මත මෙරටට පැමිණ රැකියා කරමින් සිටි විදේශිකයින් 14ක් ගාල්ල පොලීසිය විසින් අත්අඩංගුවට ගෙන තිබේ. ඊයේ(27) සවස 4.30ට පමණ ගාල්ල පොලිස් වසමේ දඩල්ල ප්‍රදේශයේ දී පොලීසියට ලද තොරතුරක් මත මෙම වැටලීම සිදු කර තිබේ. ආගමන විගමන නීති කොන්දේසි උල්ලංඝනය කරමින් සංචාරක වීසා මත මෙරටට පැමිණි රැකියා කරමින් සිට ඇති මොවුන් චීන ජාතිකයන් වෙයි. අත්අඩංගුවට පත්ව ඇත්තේ වයස අවුරුදු 22-56ත් අතර පසුවන්නන් බව පොලීසිය පවසයි. සැකකරුන් (28) අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතයි්‍ ගාල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=105191", "Category": null, "Parent URL": null}