{"Source": "Adaderana", "Timestamp": "June 21, 2019 12:25 pm", "Headline": "බ්‍රිතාන්‍යයේ මීළඟ අගමැති ධුරය වෙනුවෙන් තරගකරුවන් දෙදෙනෙක්", "News Content": "බ්‍රිතාන්‍යයේ මීළග අගමැතිවරයා තෝරාපත් කරගැනීමේ අවසන් ඡන්ද විමසීම සඳහා පාලක කන්සවේටිව් පක්ෂයේ බොරිස් ජොන්සන් සහ ජෙරමි හන්ට් සුදුසුකම් ලබා තිබෙයි. මේ අනුව බ්‍රිතාන්‍යෙය් මීලග අගමැතිවරයා ලබන මස අවසානයේදී තේරීපත් වනු ඇති බව විදෙස් පුවත් පවසයි. බ්‍රිතාන්‍යෙය් පාලක කන්සවේටිව් පක්ෂ නායකත්ව සටනේ අවසන් තරගකරුවන් දෙදෙනා පසුගියදා තේරීපත් වුණි. එහිදී හිටපු විදෙස් කටයුතු ලේකම්වරයා වූ බොරිස් ජොන්සන් සහ වත්මන් විදෙස් ලේකම් ජෙරමි හන්ට් දෙදෙනා නායකත්ව සටනේ අවසන් අදියර සදහා සුදුසුකම් ලබා ඇත. මේ අනුව මොවුන් දෙදෙනාගෙන් පක්ෂ නායකත්වයට පත්වන තැනැත්තා බ්‍රිතාන්‍යෙය් මීලග අග්‍රාමාත්‍ය ධුරය සඳහාද තේරීපත් වනු ඇති. පක්ෂ නායකත්වය සඳහා පක්ෂ අභ්‍යන්තරයේ ඡන්ද විමසීම් මාලාවක් පැවැත්වුණි. ඡන්දයේ පස්වැනි අදියර සඳහා ජොන්සන්, හන්ට් සහ මයිකල් ගෝවේ ඉදිරිපත්වූ අතර එහිදී පක්ෂයේ පාර්ලිමේන්තු මන්ත්‍රීවරුන්ගේ ඡන්ද 160ක් ලබාගත් බොරිස් ජොන්සන් පහසු ජයක් ලබාගත්තේය. දෙවැනි ස්ථානයට පත්වූ හන්ට් දිනාගැනීමට සමත්වුණේ ආසන 77ක් පමණයි. පක්ෂයේ පාර්ලිමේන්තු මන්ත්‍රීවරුන්ගෙන් අඩකට වඩා වැඩි පිරිසකගේ සහාය තමන් වෙත හිමි වීම ගෞරවයක් බව මේ සම්බන්ධයෙන් අදහස් දැක්වූ ජොන්සන් පැවසුවේය. අට වසරකට පෙර ලන්ඩන් නගරාධිපතිවරයා බවට පත්වෙමින් කන්සවේටිව් පක්ෂයේ කැපීපෙනෙන ස්ථානයකට පත්වූ බොරිස් ජොන්සන්, බ්‍රිතාන්‍යය යුරෝපා සංගමයෙන් වෙන්වීමේ බ්‍රෙක්සිට් මතවාදයේ නායකත්වය ගත්තේය. යෝජිත පරිදි ලබන ලබන ඔක්තෝබර් මස 31වැනිදා බ්‍රිතාන්‍යය යුරෝපා සංගමයෙන් ඉවත්වීමේ වැඩපිලිවෙල ක්‍රියාත්මක කිරීමේ හැකියාව තමන් සතු බවද පසුගියදා බොරිස් ජොන්සන් සඳහන් කළේය. කන්සවේටිව් පක්ෂ සාමාජිකයන් එක් ලක්ෂ හැටදහසක් ඡන්දය භාවිත කරන මීළග ඡන්දය සදහා ජොන්සන් සහ හන්ට් සූදානමින් පසුවෙයි. එහි ප්‍රතිඵල ලබන ජූලි මාසය අවසානයේදී නිකුත්වනු ඇති අතර ඉන් ජයග්‍රහණය කරනු ලබන අපේක්ෂකයා කන්සවේටිව් පක්ෂයේ නායකයා මෙන්ම බ්‍රිතාන්‍යෙය් මීලග අගමැතිවරයාද වනු ඇත.", "URL": "https://sinhala.adaderana.lk/news.php?nid=112469", "Category": null, "Parent URL": null}