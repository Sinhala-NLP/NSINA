{"Source": "Adaderana", "Timestamp": "June 3, 2012 08:04 am", "Headline": " ඉන්දියානු වෙළඳ ප්‍රවර්ධනයට මෙරට ප්‍රදර්ශනයක්", "News Content": "ඉන්දු - ශ්‍රී ලංකා වෙළඳ කටයුතු ඉහළ නැංවීමේ අරමුණින් ඉන්දීය වෙළඳ ප්‍රදර්ශනයක් කොළඹ දී සංවිධානය කර තිබේ. තාක්ෂණික හා සේවා අංශයේ ප්‍රවර්ධනය වෙනුවෙන් මෙය සංවිධානය කරන බව මෙරට ඉන්දීය මහකොමසාරිස් කාර්යාලය පවසයි. \"ඉන්දියා ෂෝ\" ලෙස නම් කර ඇති මෙම ප්‍රදර්ශනය අගෝස්තු මස 3, 4, සහ 5 යන දිනවල බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ දී පැවැත්වීමට නියමිතය. ව්‍යාපාරික සම්මන්ත්‍රණ , මුහුණට මුහුණ සාකච්ඡා , සංස්කෘතික වැඩසටහන් ඇතුළු අංග රැසක් ද ඊට ඇතුළත්ය. මීට සමගාමීව මැයි මස 30 වන දා ඉන්දු - ශ්‍රී ලංකා වෙළඳ ව්‍යාපාරික ප්‍රජාවගේ හමුවක් ද කොළඹ දී පැවැත්වෙන බව ශ්‍රී ලංකාවේ ඉන්දීය මහකොමසාරිස් කාර්යාලය සඳහන් කරයි.", "URL": "https://sinhala.adaderana.lk/news.php?nid=24716", "Category": null, "Parent URL": null}