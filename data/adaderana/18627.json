{"Source": "Adaderana", "Timestamp": "September 10, 2011 09:04 am", "Headline": "මීරිගම රිය අනතුරකින් එක් අයෙක් මරුට", "News Content": "මීරිගම, කහදාව ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. යතුරුපැදියක් මාර්ගයෙන් ඉවතට පැන දුරකථන කණුවක ගැටීමෙන් අනතුර සිදුව ඇති බව පොලිසිය පවසයි. අනතුරින් ජීවිතක්ෂයට පත්වූ යතුරුපැදිකරු දිවුල්දෙණිය ප්‍රදේශයේ පදිංචිව සිටි 40 හැවිරිදි පුද්ගලයෙක් බව සඳහන්ය. මේ අතර කුලියාපිටිය, හෙට්ටිපොල ප්‍රධාන මාර්ගයේ හිදියාමුල්ල වෙල්යාය අසලදී ලොරි රථයක යතුරුපැදියක් ගැටීමෙන් සිදුවූ අනතුරකින් ද යතුරුපැදිකරු මියගොස් තිබේ. අනතුර සම්බන්ධයෙන් ලොරි රථයේ රියදුරා අත්අඩංගුවට ගෙන ඇති බව පොලිසිය පැවසීය.", "URL": "https://sinhala.adaderana.lk/news.php?nid=18627", "Category": null, "Parent URL": null}