{"Source": "Adaderana", "Timestamp": "October 31, 2015 05:14 pm", "Headline": "රුහුණු කුමාරියට පැන අවසන් ගමනයයි ", "News Content": "මාතර දුම්රිය ස්ථානය ආසන්නයේදි දුම්රියට පැන තරුණයෙකු සියදිවි හානි කරගෙන තිබේ.අදාළ තරුණයා මාතර සිට කොළඹ දෙසට ධාවනය වෙමින් තිබූ රුහුණු කුමාරි දුම්රියට පැන සියදිවි හානි කර ගෙන ඇති බව පොලිසිය පැවසුවේය.එහිදී බරපතළ තුවාල ලැබු අදාළ තරුණයා මාතර රෝහලට ඇතුළත් කිරිමෙන් අනතුරුව මියගොස් තිබේ.මෙලෙස මියගොස් ඇත්තේ ඌරුබොක්ක ප්‍රදේශයේ පදිංචිව සිටි 23 හැවිරිදි තරුණයෙකි.අනතුර සම්බන්ධයෙන් මාතර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54791", "Category": null, "Parent URL": null}