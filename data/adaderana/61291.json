{"Source": "Adaderana", "Timestamp": "June 21, 2016 08:32 am", "Headline": "රේගු ආඥා පනත සංශෝධනයට සැරසෙයි", "News Content": "රේගු ආඥා පනත සංශෝධනය කිරීම සඳහා මුදල් අමාත්‍යාංශයේ අවධානය යොමු වී තිබේ. 1861 වර්ෂයේ හඳුන්වා දී ඇති ශ්‍රී ලංකා රේගු ආඥා පනතට මේ වන විට සංශෝධන 50කට වැඩි සංඛ්‍යාවක් සිදුකර ඇති බව වාර්තා වෙයි. ජාත්‍යන්තර වෙළෙඳපොළේ මතුව ඇති නූතන ප්‍රවණතා හා තාක්ෂණික වර්ධනය නිසිලෙස අන්තර්ග්‍රහණය වන පරිදි නව සංශෝධනය සිදුකිරීම රජයේ අරමුණ වී තිබේ. මෙමගින් ශ්‍රී ලංකාවට භාණ්ඩ ආනයන ක්‍රියාවලිය විධිමත් කෙරෙන අතර අක්‍රමිකතාවන් අවම කරගැනීමට ද හැකියාව උදාවන බව මුදල් අමාත්‍යාංශය පෙන්වා දෙයි.රේගු ආඥා පනත සංශෝධනය කිරීමේ දී ඒ පිළිබඳව උනන්දුවක් දක්වන අධ්‍යාපනඥයින්, වෘත්තීයවේදීන්, වෘත්තීය සමිතිවල සේම සෑම පුද්ගලයෙකුගේම අදහස් ලබා ගැනීමට අපේක්ෂා කරන බව මුදල් අමාත්‍යාංශය පවසයි.", "URL": "https://sinhala.adaderana.lk/news.php?nid=61291", "Category": null, "Parent URL": null}