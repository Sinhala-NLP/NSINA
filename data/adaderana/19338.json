{"Source": "Adaderana", "Timestamp": "October 13, 2011 05:03 pm", "Headline": "භාරත ලක්ෂ්මන් ඝාතනයේ ගිනි අවි 15 ට රස පරීක්ෂණ වාර්තා කැඳවයි", "News Content": "භාරත ලක්ෂ්මන් ප්‍රේමචන්ද්‍ර මහතා ඇතුළු සිව් දෙනෙකුගේ ඝාතන සම්බන්ධයෙන් සිදුකරන පරීක්ෂණවලදී සොයාගත් ගිනි අවි 15 ක් රජයේ රස පරීක්ෂකවරයා වෙත යවා වාර්තාවක් කැඳවන ලෙස කොළඹ මහේස්ත්‍රාත් අධිකරණය අද පොලිසියට නියෝග කර තිබේ. අදාළ ගිනි අවි සහ පතරොම් තොගය රහස් පොලිසිය අද අධිකරණයට ඉදිරිපත් කර තිබුණි. එම ගිනි අවි අතර පිස්තෝල 10ක්, රිවෝල්වර 03ක් සහ ටී 56 වර්ගයේ ගිනි අවි 02 ක් වූ බව රහස් පොලිසිය විසින් අධිකරණයට දැනුම් දී ඇත. සිද්ධිය වූ ස්ථානයේ තිබී සොයාගත් උණ්ඩ 41 ක් ද රහස් පොලිසිය අධිකරණයට ඉදිරිපත් කළ අතර ඒවාද රජයේ රස පරීක්ෂකවරයා වෙත යවා වාර්තා කැඳවීමට අධිකරණය නියෝග ක‍ර තිබේ.", "URL": "https://sinhala.adaderana.lk/news.php?nid=19338", "Category": null, "Parent URL": null}