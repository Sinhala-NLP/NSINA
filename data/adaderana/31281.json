{"Source": "Adaderana", "Timestamp": "February 2, 2013 11:43 am", "Headline": "අජිත් සාගරිකාට දිවිපිදුවේ ඇයි?", "News Content": "මාතර සිට කොළඹ බලා ධාවනය වෙමින් තිබූ සාගරිකා දුම්රියට ගෙල තබා නීතිඥවරයෙකු මියයාම සම්බන්ධයෙන් කළුතර දකුණ පොලීසිය විමර්ශනයක් ආරම්භ කර තිබේ. ඊයේ සවස 5.00ට පමණ කළුතර දකුණ පොලිස් වසමේ කළුතර විද්‍යාලය අසළ දුම්රිය මාර්ගයේදී මෙය සිදුව ඇත. මෘත ශරීරය නාගොඩ රෝහලේ මෘත ශරීරාගාරයේ තබා තිබේ. අවුරුදු 49 ක් වූ අජිත් සේනාධීර නැමැති කළුතර මහේස්ත‍්‍රාත් අධිකරණයේ සහ දිසා අධිකරණයේ පෙනී සිටින නීතීඥයකු මෙලෙස මියගොස් ඇතැයි පොලීසිය අනාවරණය කරගෙන ඇත. සිද්ධිය සම්බන්ධයෙන් කළුතර දකුණ පොලීසිය වැඩිදුර විමර්ශන ආරම්භ කර ඇතැයි පොලිස් මාධ්‍ය ඒකකය පවසයි.", "URL": "https://sinhala.adaderana.lk/news.php?nid=31281", "Category": null, "Parent URL": null}