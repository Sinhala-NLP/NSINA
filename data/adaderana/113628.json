{"Source": "Adaderana", "Timestamp": "July 8, 2019 10:54 am", "Headline": "රනිල්-කරූ-රවී-සජිත් එකතු වුණොත් ජයග්‍රහණය නැවැත්විය නොහැකියි", "News Content": "අග්‍රාමාත්‍ය රනිල් වික්‍රමසිංහ,කථානායක කරු ජයසූරිය, අමාත්‍ය රවී කරුණානායක, සහ අමාත්‍ය සජිත් ප්‍රේමදාස යන මහත්වරුවන් එකට එකතු වී එක් තීරණයකින් ජනාධිපතිවරණයට පැමිණියහොත් ජයග්‍රහනය නැවැත්වීය නොහැකි බව නව ගම්මාන ප්‍රජා සංවර්ධන හා යටිතල පහසුකම් අමාත්‍ය පලනි දිඝාම්බරන් මහතා පවසයි. හැටන් ශ්‍රිපාද මධ්‍යම මහා විද්‍යාලයේ ආරක්ෂිත වැට ඉදිකිරීම කටයුතු අධික්ෂණය කිරිම සඳහා පැමිණි අවස්ථාවේ මාධ්‍යට අදහස් දක්වමින් අමාත්‍යවරයා මේ බව පැවසීය. එහිදි අමාත්‍යවරයා පැවසුවේ නිසැකවම දෙසැම්බර් මස වන විට ජනාධිපතිවරණය පැවැත්විය යුතු බවයි. ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ සන්ධාන ගත වීමට සාකච්ඡා කළද එහි ගැටුම් පවතින බවද ඔහු පෙන්වා දෙයි. එක්සත් ජාතික පක්ෂයද තවමත් නිසි තීරණයකට එළඹි නොමැති වුවද විපක්ෂයෙන් කුමන අපෙක්ෂකයෙක් ඉදිරිපත් කළත් ඒ සඳහා නොබියව මුහුණ දෙන බවද අමාත්‍යවරයා එහිදි අවධාරනය කළේය. පසුගිය වකවානුවේ රටේ ඇතිවු තත්ත්වය හමුවේ පාසලේ ආරක්ෂාව තහවුරු කිරිම සඳහා ආරක්ෂක වැටක අවශ්‍යතාව පිළිබදව ශ්‍රිපාද විද්‍යාලීය ආදි ශිෂ්‍ය සංගමය විසින් කල ඉල්ලීමට අනුව එම අම්‍යාංශය මගින් දැල් වැටක් ඉදිකිරිමේ ව්‍යාපෘතියක් ක්‍රියාත්මක කල අතර ඒ සදහා වැය කල මුදල රුපියල් ලක්ෂ 11 කි. එම අවස්ථාවේ තව දුරටත් අදහස් දැක්වු දිඝාම්බරම් අමාත්‍යවරයා, \"මමනං කියන්නේ අපි සුළු ජාතින්ගේ පක්ෂයක් .අපිට කියන්න බෑ සජිත් ඕනේ.රනිල් ඕනෙ .කරූ ඕනේ කියලා.එගොල්ලෝ ඔක්කොම සාකච්ඡා කරලා කරූ ජයසුරිය,රනිල් වික්‍රමසිංහ,සජිත් ප්‍රේමදාස,රවී කරුණානායක ඔක්කොම කතා කරලා එක තැනකට ආවොත් ඇවිල්ල එක්කෙනෙක් ඉදිරිපත් කලොත් අනිවාර්යයෙන්ම අපි දිනනවා. මොකද සුළු ජාතින් ඔක්කෝටම එක පැත්තකට ඡන්දය දානකොට සිංහල ජාතියේ ස්ථිර ඡන්ද ප්‍රමාණයක් එක්සත් ජාතක පක්ෂයට තියෙනවා. ඒක නිසා අපිට දිනන්න පුළුවන් කිසි ප්‍රශ්නයක් නෑ.\"", "URL": "https://sinhala.adaderana.lk/news.php?nid=113628", "Category": null, "Parent URL": null}