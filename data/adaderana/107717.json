{"Source": "Adaderana", "Timestamp": "April 9, 2019 05:44 pm", "Headline": "සාම්ප්‍රදායික ඇඳුමින් සැරසුණු අපූරු උත්සවයක්", "News Content": "ඊසානදිග ඉන්දියාවේ ඇසෑම් ප්‍රාන්තයේදී මේ දිනවල පැවැත්වෙන අලංකාර උත්සවයක් පිළිබඳව විදෙස් මාධ්‍ය තොරතුරු වාර්තා කළේය. ගිනිකොණදිග ඉන්දියාවේ ගෝත්‍රික ප්‍රජාවගේ සංස්කෘතිය හා සම්ප්‍රදාය විදහා දක්වන උත්සවය ලෙස මෙය සුවිශේෂයි. දින තුනක් පුරා එය පැවැත්වෙන්නේ ගුවහාටි නගරයේ බව සඳහන් වෙයි. සාම්ප්‍රදායික ඇඳුම්වලින් සැරසී සිටි ගෝත්‍රික කාන්තාවන් සහ පුරුෂයින් ගී ගයමින් නර්තනයේ යෙදෙමින් නරඹන්නන් මුසපත් කිරීමට කටයුතු කළේය. ගෝත්‍රික ජීවිතය පිළිබඳව අත්දැකීම් ලබාගන්නට නරඹන්නන් මෙය කදිම අවස්ථාවක් කරගන්නා බවද සඳහන් වෙයි. මේ අතර ඇසෑම් ප්‍රන්තයේ බිහු' සංස්කෘතික නර්නතයට මුල්තැන දෙමින් පැවති තරඟයක් පිළිබඳවත් විදෙස් මාධ්‍ය වාර්තා කර තිබුණි. ප්‍රාන්ත කිහිපයකින්ම මේ සඳහා තරඟකරුවන් සහභාගී වී සිටි බව එම වාර්තාවල සඳහන් වෙයි. මේ සැණකෙළිය සඳහා සහභාගීවන්නන්ට නර්තන ආකෘති 40 ක් පමණ දැකගත හැකියි. ඊට අමතරව ඔවුන්ට ඉන්දියාවේ වයඹදිග ප්‍රදේශවලට ආවේණික වූ සම්ප්‍රදායික ආහාර වල රස විඳීමටත් එහිදී අවස්ථාව හිමි වෙයි.", "URL": "https://sinhala.adaderana.lk/news.php?nid=107717", "Category": null, "Parent URL": null}