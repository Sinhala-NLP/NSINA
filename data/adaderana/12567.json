{"Source": "Adaderana", "Timestamp": "December 3, 2010 10:41 am", "Headline": "ත්‍රිරෝද රථයක් සොරාගෙන යමින් සිටි දෙදෙනෙකුට මාංචු ", "News Content": "ත්‍රිරෝද රථයක් සොරාගෙන යමින් සිටියදී සැකකරුවන් දෙදෙනෙකු ඉඟිනියාගල පොලිසියේ නිලධාරීන් කණ්ඩායමක් විසින් අත්‍අඩංගුවට ගෙන තිබේ. ඊයේ(02) පස්වරුවේ සියඹලාණ්ඩුව මාර්ගයේ පහළවේ කණුව ප්‍රදේශය අසල දී රථවාහන පරීක්ෂා කිරීමේ දී බලපත්‍ර රහිත බෝර 12 ගිනි අවියක් ත්‍රිරෝද රථයේ තිබියදී පොලිසිය විසින් සොයාගනු ලැබීය. ඒ පිළිබඳ ප්‍රශ්න කිරීමේ දී සැකකරවන් ගමන් කළ ත්‍රිරෝද රථය ද කොටියාගල ප්‍රදේශයෙන් සොරාගන්නා ලද එකක් බවට අනාවරණ වී ඇත. සැකකරුවන් සතුව තිබී කංසා මිලිග්‍රෑම් 2000 ක් පමණ ද පොලිස් භාරයට ගෙන ඇති අතර ඔවුන් අද(03) අම්පාර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12567", "Category": null, "Parent URL": null}