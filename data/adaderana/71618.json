{"Source": "Adaderana", "Timestamp": "April 2, 2017 09:45 am", "Headline": "  රජයේ දුර්වලතා නිසා පොදුජන පෙරමුණ ඉදිරියට ඇවිත් ", "News Content": "අනෙකුත් දේශපාලන පක්ෂ අබිභවමින් ශ්‍රී ලංකා පොදුජන පෙරමුණ ජනතාව අතර ඉදිරියට පැමිණ ඇති බව හිටපු අමාත්‍ය බැසිල් රාජපක්ෂ මහතා පවසයි. ඔහු පෙන්වා දෙන්නේ වත්මන් රජයේ පවතින දුර්වලතා හේතුවෙන් ශ්‍රී ලංකා පොදුජන පෙරමුණ කෙරෙහි ජනතාවගේ අවධානය යොමුව ඇති බවයි. නාත්තන්ඩිය ප්‍රදේශයේ පැවති උත්සවයකට එක්වෙමින් බැසිල් රාජපක්ෂ මහතා මෙම අදහස් පළ කළේය. මේ අතර එක්සත් ජාතික පක්ෂයේ නව තනතුරු සම්බන්ධයෙන් ලබන 5 වැනිදා රැස් වන කෘතාධිකාරී මණ්ඩලයේ අනුමැතිය හිමිවනු ඇති බව අමාත්‍ය ලක්ෂ්මන් කිරිඇල්ල මහතා පවසයි. ගැටඹේ විහාරාධිපති පූජ්‍ය කැප්පෙටියාගොඩ සිරිවිමලනායක ස්වාමීන් වහන්සේ බැහැදැකීමෙන් පසු මාධ්‍යවේදීන් නැගූ ප්‍රශ්නවලට පිළිතුරු දෙමින් අමාත්‍යවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=71618", "Category": null, "Parent URL": null}