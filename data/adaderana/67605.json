{"Source": "Adaderana", "Timestamp": "January 2, 2017 10:09 am", "Headline": " කොකේන්-හෂීස් සමග ලාංකිකයින් 5ක් කොටු", "News Content": "වැලිගම, මිරිස්ස ප්‍රදේශයේදී කොකේන් සහ හෂීස් නැමැති මත්ද්‍රව්‍ය සමග ශ්‍රී ලාංකිකයින් 05 දෙනෙක් සහ එංගලන්ත ජාතිකයෙකු අත්අඩංගුවට ගෙන තිබේ.මාතර කොට්ඨාස දුෂණ මර්දන ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී කොකේන් මත්ද්‍රව්‍ය ග්‍රෑම් 05 මිලිග්‍රැම් 710ක්, හෂිස් ග්‍රෑම් 03ක් සහ තීරු බදු රහිතව ගෙන්වන ලද දුම්වැටි 224ක් සොයාගෙන තිබේ.සැකකරුවන් කැලණිය ප්‍රදේශයේ පදිංචිකරුවන් බව වැලිගම පොලීසිය සඳහන් කළේය.ඔවුන් අද(02) මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=67605", "Category": null, "Parent URL": null}