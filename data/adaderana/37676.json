{"Source": "Adaderana", "Timestamp": "September 25, 2013 11:00 am", "Headline": "ජනාධිපති හා බෑන්කි මූන් අතර සාකච්ඡාවක් ", "News Content": "ශ්‍රී ලංකාව සමගි සන්ධාන වීම සම්බන්ධයෙන් ඇති වී තිබෙන අභියෝග පිළිබඳව සහ සාකල්‍යමය ප්‍රවේශයක් අනුගමනය කිරීමේ දැඩි අවශ්‍යතාවය පිළිබඳව එක්සත් ජාතීන්ගේ සංවිධානයේ මහලේකම් බෑන්කි මූන් මහතා ප්‍රකාශ කර තිබේ. ඒ මහතා මේ බව ප්‍රකාශ කර තිබෙන්නේ අද(25) ජනපති මහින්ද රාජපක්ෂ මහතා සමඟ නිව්යෝර්ක් නුවරදී පැවති සාකච්ඡාව අතරතුරදීය. එසේම ලංකාවේ පශ්චාත් ගැටුම් තත්ත්වය පිළිබඳ හා එක්සත් ජාතීන්ගේ සංවිධානය සමඟ ශ්‍රී ලංකාව ඇති කරගෙන ඇති සහයෝගීතාවය පිළිබඳ එහිදී සාකච්ඡාවට ලක්ව තිබේ. පළාත් සභා මැතිවරණය පැවැත්වීම සඳහා රජය ගත් උත්සාහය පිළිබඳවද බෑන්කි මූන් මහතා මෙහිදී සඳහන් කර ඇත. එමෙන්ම එහිදී ඇති කර ගෙන තිබූ නිර්දේශයන් ක්‍රියාත්මක කිරීම සම්බන්ධයෙන් හා උගත් පාඩම් හා ප්‍රතිසන්ධාන කොමිසම පිළිබඳවද බෑන්කි මූන් මහතා සිය අදහස් ප්‍රකාශ කර තිබේ.", "URL": "https://sinhala.adaderana.lk/news.php?nid=37676", "Category": null, "Parent URL": null}