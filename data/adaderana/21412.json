{"Source": "Adaderana", "Timestamp": "January 16, 2012 10:26 am", "Headline": "ඉන්දීය විදේශ ඇමති අද දිවයිනට පැමිණෙයි", "News Content": "ඉන්දීය විදේශ අමාත්‍ය එස්.එම් ක්‍රිෂ්ණා මහතා අද(16) පස්වරුවේ දිවයිනට පැමිණෙයි. සිය සංචාරය තුළ දී විදේශ අමාත්‍යවරයා ජනාධිපති, අගමැති, මෙරට විදේශ ඇමති සහ විපක්ෂනායකවරයා හමුවීමට නියමිතය. මීට අමතරව දෙමළ ජාතික සන්ධානයේ නියෝජිතයන් සහ තවත් පක්ෂ කිහිපයක නියෝජිතයන් පිරිසක් සමඟ ද ඉන්දීය විදේශ අමාත්‍යවරයා විශේෂ සාකච්ඡා පැවැත්වීමට නියමිත බව මෙරට විදේශ කටයුතු අමාත්‍යාංශය සදහන් කරයි. යාපනය සහ කිලිනොච්චියේ ඉන්දීය ආධාර යටතේ ක්‍රියාත්මක ව්‍යාපෘති වල ප්‍රගතිය පිළිබඳ නිරීක්ෂණය සඳහා ඉන්දීය විදේශ අමාත්‍යවරයා උතුරේ සංචාරයක ද නිරත වේ. එසේම දක්ෂිණ දුම්රිය මාර්ගයේ ඉදිකිරීම් කටයුතු පිළිබඳ නිරීක්ෂණයට ඔහු ගාල්ල ප්‍රදේශයේ සංචාරයක නිරත වීමට ද අපේක්ෂිතය.", "URL": "https://sinhala.adaderana.lk/news.php?nid=21412", "Category": null, "Parent URL": null}