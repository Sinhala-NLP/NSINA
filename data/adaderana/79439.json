{"Source": "Adaderana", "Timestamp": "November 2, 2017 11:44 am", "Headline": "අමෙරිකාවේ වෙඩි තැබීමකින් හතරක් මරුට", "News Content": "අමෙරිකාවේ කොලරාඩෝහි තෝන්ටන් ප්‍රදේශයේදී සිදුවූ වෙඩි තැබීමකින් කාන්තාවක් ඇතුළු පුද්ගලයින් තිදෙනෙකු මියගොස් තිබේ. ප්‍රදේශයේ වෙලඳසැල් සංකීර්ණයක් තුළ වෙඩි තැබීම සිදුව ඇති බව විදෙස් මාධ්‍ය පැවසීය. පුද්ගලයින් කිහිපදෙනෙකු අතර අදාළ වෙඩි හුවමාරුව සිදුව ඇති බව සඳහන්ය. කෙසේවෙතත් සිද්ධිය සම්බන්ධයෙන් මේ වන තෙක් කිසිවෙකු අත්අඩංගුවට ගෙන නොමැති බව තෝර්න්ටන් පොලීසිය පවසා තිබේ.", "URL": "https://sinhala.adaderana.lk/news.php?nid=79439", "Category": null, "Parent URL": null}