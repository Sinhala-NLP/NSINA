{"Source": "Adaderana", "Timestamp": "November 20, 2012 08:01 am", "Headline": "මව පුතු දෙපළක් ගිනිතබා ගෙන මරුට", "News Content": "කිරිඇල්ල, මුදුන්කොටුව ප්‍රදේශයේ මවක සහ පුතෙකු පිළිස්සුම් තුවාල සහිතව මියගොස් තිබේ. අද (20) අලුයම සිය නිවස තුළ මොවුන් මියගොස් සිටි බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මොවුන් පවුල් ආරවුලක් හේතුවෙන් ගිනි තබාගෙන සියදිවි හානිකරගෙන ඇති බවට පොලීසිය සිදුකළ පරීක්ෂණවලින් අනාවරණය වී ඇත. මෙලෙස මියගොස් ඇත්තේ 32 හැවිරිදි මව සහ ඇයගේ හත් හැවිරිදි පුතු බව පොලීසිය සඳහන් කරයි. කිරිඇල්ල පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=29333", "Category": null, "Parent URL": null}