{"Source": "Adaderana", "Timestamp": "December 27, 2018 06:55 pm", "Headline": "ආපදා ගැන දැනුම්දීමට විශේෂ කෙටි දුරකතන අංකයක්", "News Content": "ඕනෑම පුරවැසියෙකුට තමාට සිදුව ඇති ආපදා සම්බන්ධයෙන් දැනුම්දීමට ආපදා කළමනාකරණ අමාත්‍යංශය විශේෂ කෙටි දුරකතන අංකයක් හඳුන්වා දී තිබේ. ඒ අනුව 1902 ඔස්සේ අමතා ආපදා තත්ත්වය පිළිබඳ තොරතුරු දැනුම්දිය හැකි බව වජිර අබේවර්ධන අමාත්‍යවරයා අද මාධ්‍ය වෙත නිවේදනය කළේය. දැනට සංඛ්‍යාලේඛන අනුව පවුල් 27000ක් පමණ පීඩාවට පත්වී තිබෙන බවත් පුද්ගලයින් 85000ක් පමණ මේ නිසා හානියට පත්ව තිබෙන බවත් ඔහු පැවසීය. එම ප්‍රදේශවල අවශ්‍ය මූලික අරමුණු මාස 3ක් ගත වන විට සම්පූර්ණයෙන්ම එම ප්‍රදේශවල ජනතාව යථා තත්ත්වයට පත් කිරීම සඳහා රජය ගත යුතු පියවර සම්බන්ධයෙන් දිස්ත්‍රික් ලේකම්වරු, ප්‍රධාන ලේකම්වරු සහ පළාත් පාලන කොමසාරිස්වරුන් සමඟ සාකච්ඡා ක්‍රියාත්මක කර තිබෙන බවත් පැවසීය. මෙහිදී ආපදා කළමනාකරණ හා රාජ්‍ය කළමණාකරණ අමාත්‍ය රංජිත් මද්දුමබන්ඩාර මහතා සහ සෞඛ්‍ය,පෝෂණ හා දේශීය වෛද්‍ය අමාත්‍ය රාජිත සේනාරත්න මහතා අදහස් දැක්වීය.", "URL": "https://sinhala.adaderana.lk/news.php?nid=101390", "Category": null, "Parent URL": null}