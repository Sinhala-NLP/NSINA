{"Source": "Adaderana", "Timestamp": "August 4, 2010 03:47 pm", "Headline": "මිනී මැරූ සෙබලාට මරණ දඬුවම්", "News Content": "මනුෂ්‍ය ඝාතනයක් සිදුකළ බවට අධි චෝදනා ලැබ සිටි යුද හමුදා සෙබලෙකු එම චෝදනාවට වැරදිකරු කරමින් අනුරාධපුර මහාධිකරණය අද මරණීය දණ්ඩනය නියම කර තිබේ. මෙම තීන්දුව ලබා දෙනු ලැබුවේ උතුරු මැද පළාත්බද මහාධිකරණ විනිසුරු මේනකා විජේසුන්දර මෙනවිය විසිනි. මනුෂ්‍ය ඝාතනයක් සිදුකළ බවට අධි චෝදනා ලැබ සිටි යුද හමුදා සෙබලෙකු එම චෝදනාවට වැරදිකරු කරමින් අනුරාධපුර මහාධිකරණය අද මරණීය දණ්ඩනය නියම කර තිබේ. 2000 වසරේ මැයි මස 28 වැනිදා හෝ ඊට ආසන්න දිනකදී ගලෙන්බිඳුනුවැව , නාමල්පුර ප්‍රදේශයේදී කැත්තකින් පහරදී පුද්ගලයෙකු ඝාතනය කළ බවට විත්තිකරුට එරෙහිව චෝදනා එල්ල වී තිබුණි. විත්තිකරුට එරෙහි චෝදනා පැමිණිලි පාර්ශවය විසින් සාධාරණ සැකයෙන් ඔබ්බට ඔප්පු කර ඇති බව සඳහන් කරමින් විනිසුරුවරිය පැවසුවේ මිනීමැරීමේ වරදට විත්තිකරුට මරණ දඩුවම නියම වන බවයි. මාතලේ කිවුලගොඩවෙල ප්‍රදේශයේ පදිංචි යුද හමුදා සෙ‍බලෙකුට මෙසේ මරණ දඬුවම නියම විය.", "URL": "https://sinhala.adaderana.lk/news.php?nid=10025", "Category": null, "Parent URL": null}