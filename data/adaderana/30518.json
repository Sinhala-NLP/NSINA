{"Source": "Adaderana", "Timestamp": "January 5, 2013 03:49 pm", "Headline": "එන්නත් කුප්පියේ වීදුරු කැබැල්ලක් - පරීක්ෂණ තහවුරු කරයි- ක්ලොක්සසිලීන් ඉවතට", "News Content": "වීදුරු කැබැල්ලක් යැයි සැක සහිත ආගන්තුක ද්‍රව්‍යයක් තිබි සොයාගත් ඖෂධ කුප්පිය ඇතුළත් ඖෂධ කාණ්ඩය සම්පූර්ණයෙන්ම භාවිතයෙන් ඉවත් කිරීමට සෞඛ්‍ය අමාත්‍යංශය තීරණය කර තිබේ. දකුණු කොළඹ ශික්ෂණ රෝහලේ ක්ලොක්සසිලීන් එන්නත් කුප්පියක තිබී පසුගිය දෙසැම්බර් මස 30දා වීදුරු කැබැල්ලක් යයි සැක සහිත ආගන්තුක ද්‍රව්‍යයක් සොයා ගන්නා ලදී. මේ සම්බන්ධයෙන් විලවුන් උපකරණ හා ජාතික ඖෂධ අධිකාරිය පරීක්ෂණ ආරම්භ කළේය. මෙම ප්‍රතිජීවක එන්නත් කුප්පියක තිබී සොයාගත් ආගන්තුක ද්‍රව්‍යය වීදුරු කැබැල්ලක් බවට පරීක්ෂණවලදී සනාථ වූ බව එම අධිකාරියේ අධ්‍යක්ෂ වෛද්‍ය හේමන්ත බෙනරගම මහතා පැවසුවේය. මේ නිසා එම ඖෂධය මෙරට තුළ භාවිත කිරීම සම්පූර්ණයෙන්ම ඉවත් කිරීමට තීරණය කළ බව අධ්‍යක්ෂවරයා සඳහන් කළේය.", "URL": "https://sinhala.adaderana.lk/news.php?nid=30518", "Category": null, "Parent URL": null}