{"Source": "Adaderana", "Timestamp": "June 24, 2019 05:33 pm", "Headline": "සියලු දේශපාලන නායකයින් විශ්‍රාම ගෙන නව නායකත්වයකට ඉඩ දිය යුතුයි-කාදිනල් හිමි", "News Content": "දැනට දේශපාලන නායකත්වය දරන සියලු දෙනා දේශපාලනයෙන් විශ්‍රාම ගෙන නව නායකත්වයට ඉඩ සැලසිය යුතු බව අගරදගුරු අතිඋතුම් මැල්කම් කාදිනල් රංජිත් හිමිපාණන් පවසයි. ඉතාලියේ මිලානෝ නුවර අබාතේ දේවස්ථානයේදී පැවති දේවමෙහෙයක් අතරතුර උන්වහන්සේ වැඩිදුරටත් පැවසුවේ රට පාලනය කළ බොහෝ දේශපාලන නායකයින් තමන් අසමතුන්යැයි ඔප්පු කර අවසන් බවයි. අගරදගුරු අතිඋතුම් මැල්කම් කාදිනල් රංජිත් හිමිපාණන්ගේ ප්‍රධානත්වයෙන් විශේෂ දේවමෙහෙයක් ඉතාලියේ මිලානෝ නුවර අබාතේ දේවස්ථානයේදී ඊයේ(23) පැවැත්වුණි. ඒ සඳහා මිලානෝ කොන්සල් ජෙනරල් ඩෙන්සිල් ෆොන්සේකා මහතා ඇතුළු ශ්‍රී ලාංකිකයින් රැසක් එක්ව සිටියේය. මේ අතර කාදිනල් හිමිපාණන් සම්බන්ධයෙන් පසුගියදා අමාත්‍ය මංගල සමරවීර මහතා පළ කළ ට්විටර් පිණිවිඩය පිළිබඳවද දේවමෙහෙයන් අනතුරුව මාධ්‍යෙව්දීන් අගරගුරු හිමිපාණන්ගෙන් විමසා සිටියේය.", "URL": "https://sinhala.adaderana.lk/news.php?nid=112681", "Category": null, "Parent URL": null}