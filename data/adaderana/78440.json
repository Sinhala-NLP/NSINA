{"Source": "Adaderana", "Timestamp": "October 7, 2017 03:07 pm", "Headline": "නාරාහේන්පිට හරිත නගරයක්  කිරීමට  ව්‍යාපෘතියක් ", "News Content": "නාරාහේන්පිට හරිත නගරයක් බවට පත් කිරීම සඳහා වූ ව්‍යාපෘතියක් ක්‍රියාත්මක කිරීමට සැළසුම් කර ඇති බව නාගරික සංවර්ධන අධිකාරිය පවසයි. අක්කර 20ක පමණ භූමි ප්‍රදේශයක අදාල ව්‍යාපෘතිය ක්‍රියාත්මක කිරීමට සැළසුම් කර ඇති බව එම අධිකාරියේ අධ්‍යක්ෂ ජනරාල් සුමේධ රත්නායක මහතා සඳහන් කළේය. මේ අතර වෘත්තියවේදීන් සඳහා වූ නිවාස සංකීර්ණ 04ක් කොලොන්නාව ප්‍රදේශය ආශ්‍රිතව ඉදිකිරීමට සැළසුම් කර තිබේ. අදාල ව්‍යාපෘතිය සඳහා රුපියල් බිලියන 10ක මුදලක් ඇස්තුමේන්තු කර ඇති අතර මෙම වර්ෂය අවසන්වීමට පෙර එය විවෘත කිරීමට කටයුතු යොදා ඇති බව අධ්‍යක්ෂ ජනරාල්වරයා සඳහන් කළේය. එමෙන්ම බොරැල්ල සහ තලවතුගොඩ යන ප්‍රදේශ කේන්ද්‍ර කර ගනිමින් මැදි ආදායම් ලාභීන් සඳහා වූ නිවාස ව්‍යාපෘතියක් ඉදිකිරීමට ද නාගරික සංවර්ධන අධිකාරිය සැළසුම් කර තිබේ. බොරැල්ල ප්‍රදේශයේ ඉදිකිරීමට නියමිත නිවාස ව්‍යාපෘතිය සඳහා රුපියල් බිලියන 7.7ක මුදලක් සහ තලවතුගොඩ නිවාස ව්‍යාපෘතිය සඳහා රුපියල් බිලියන 7ක මුදලක් ඇස්තමේන්තු කර ඇති බව සුමේධ රත්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=78440", "Category": null, "Parent URL": null}