{"Source": "Adaderana", "Timestamp": "August 4, 2018 01:33 pm", "Headline": "ජංගම අටවිසි බුද්ධ ප්‍රතිමා වහන්සේලා වැඩම කරයි", "News Content": "රුවන්වැලි මහ සෑ අභියස මේ මස පැවැත්වෙන මහ අධිෂ්ඨාන බල පුජාව සඳහා ජංගම අටවිසි බුද්ධ ප්‍රතිමා වහන්සේලා වැඩම කිරිමේ රිය පෙරහැර ඊයේ (03) පස්වරුවේ නාවලපිටිය නගරය දක්වා ළගා විය. නිසල විල පදනම මගින් සංවිධානය කරනු ලබන මහ අධිෂ්ඨාන බල පුජාව මේ මස 11 වෙනි දින රුවන්වැලි මහ සැය අභියසදි පැවැත් විමටයි එම පදනම කටයුතු කර ඇත. නාවලපිටිය නගරය වෙත වැඩම කල ජංගම අටවිසි බුද්ධ ප්‍රතිමා රැගත් රිය පෙරහැර ප්‍රදේශයේ බෞද්ධ ජනතාව හා පාසල් සිසු සිසුවියන් විසින් පිලිගෙන පෙරහැරක් මගින් නාවලපිටිය ශ්‍රි පාද පිරිවෙන දක්වා වැඩම කරනු ලැබුහ . ඊයේ රාත්‍රියේ නාවලපිටිය ශ්‍රි පාද පිරිවෙනේදි නාවලපිටිය ශ්‍රි පාද පිරිවෙනේ කෘත්‍යාධිකාරි පණ්ඩිත රැබැවේ ප්‍රභාශ්වර හිමියන් විසින් මෙවර පැවැත් වෙන ශිෂ්‍යත්වය සහ උසස් පෙල විභාගයට පෙනි සිටින සිසු සිසුවියන් වෙනුවෙන් විශේෂ අශිර්වාද අටවිසි සම්බුද්ධ පුජාවක්ද පවත්වන ලදි. ජංගම අටවිසි බුද්ධ ප්‍රතිමා රැගත් රිය පෙරහැර අද (04) අලුයම නාවලපිටිය ශ්‍රි පාද පිරිවෙනේ සිට මාතලේ , දඹුල්ල ,ගලේවෙල හරහා මැල්සිරිපුර නාමල් අංග රාජමහ විහාරය දක්වා වැඩම කිරිමට නියමිතය.", "URL": "https://sinhala.adaderana.lk/news.php?nid=93807", "Category": null, "Parent URL": null}