{"Source": "Adaderana", "Timestamp": "June 25, 2010 02:20 pm", "Headline": "මොන බලපෑම් ආවත් සංශෝධනය සිදුවෙනවා -මර්වින්", "News Content": "කුමන බලපෑම් පැමිණිය ද ව්‍යවස්ථා සංශෝධනය සිදුවන බව මහාමාර්ග නියෝජ්‍ය අමාත්‍ය මර්වින් සිල්වා මහතා පවසයි. පාර්ලි‍මේන්තු මැතිවරණ ක්‍රමය වෙනස් කිරීම, ජනාධිපති ධුර කාලය සංශෝධනය කිරීම ඇතුළු කරුණු ව්‍යවස්ථා සංශෝධනයට ඇතුළත් බව මර්වින් සිල්වා මහතා පෙන්වාදෙයි. ජනාධිපතිවරයාගේ ධුර කාලය සංශෝධනය කිරීම සම්බන්ධයෙන් යෝජනාව ඉදිරිපත් කරන්නේ ශ්‍රී ලංකා නිදහස් පක්ෂයෙන් බව නියෝජ්‍ය අමාත්‍යවරයා සඳහන් කළේය. ඒ සඳහා එක්සත් ජාතික පක්ෂය ඇතුළු විපක්ෂය විවිධ බලපෑම් එල්ල කළ ද අනිවාර්යයයෙන් ව්‍යවස්ථා සංශෝධනය සිදුකරන බව මර්වින් සිල්වා මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=9214", "Category": null, "Parent URL": null}