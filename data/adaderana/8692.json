{"Source": "Adaderana", "Timestamp": "May 29, 2010 12:53 pm", "Headline": "තෙවන තරගයේ ජයත් දකුණු අප්‍රිකාවට", "News Content": "දකුණු අප්‍රිකාව සහ බටහිර ඉන්දීය කොදෙව් කණ්ඩායම අතර පැවැත්වෙන තරග 5 කින් සමන්විත එක්දින තරගාවලියේ තුන්වන තරගයේ ද ජයහිමිකරගැනීමට දකුණු අප්‍රිකානු කණ්ඩායම ඊයේ සමත්විය. තරගයේ කාසියේ වාසිය හිමිකරගත් දකුණු අප්‍රිකානු කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව පන්දුවාර 47 පන්දු 2 ක් අවසානයේ සියලු දෙනා දැවී ලකුණු 224 ක් ලබාගැනීමට ඔවුන්ට හැකිවිය. එහිදී ඒ. බී ඩිවිලියස් ලකුණු 70 ක් ලබාගත්තේය. පිළිතුරු ඉනිම ක්‍රීඩා කළ බටහිර ඉන්දීය කොදෙව් කණ්ඩායමට පන්දුවාර 38ක් අවසානයේ සියලු දෙනා දැවී ලබාගත හැකිවූයේ ලකුණු 157 ක් පමණි. පන්දුයැවීමේ දී මෝනි මෝකල් ලකුණු 21 කට කඩුළු 4 ක් දවාගැනීමට සමත්විය. තරගාවලියේ සිව්වන තරගය හෙට පැවැත්වීමට නියමිතය.", "URL": "https://sinhala.adaderana.lk/news.php?nid=8692", "Category": null, "Parent URL": null}