{"Source": "Adaderana", "Timestamp": "August 2, 2018 06:02 pm", "Headline": "ආණ්ඩුවට විරුද්ධව දැවැන්ත භික්ෂු අරගලයක් කිරීමට සූදානම්", "News Content": "භික්ෂූන් වහන්සේලාට අවශ්‍ය අනපනත් නීති රිති බුදුරජානන් වහන්සේ විසින් පනවා ඇති බව මුරුත්තෙට්ටුවේ ආනන්ද හිමියන් පවසයි. අද (02) පැවති මාධ්‍ය හමුවකට එක් වෙමින් උන් වහන්සේ මේ බව ප්‍රකාශ කළහ. පෙර සඳහන් කළ නීති රිතී සංශෝධනය කරනවා නම් නිකායන්තර මහ නායක ස්වාමීන්වහන්සේලා සමඟ සාකච්ඡා කොට නිසි ආකාරයෙන් සිදු කළ යුතු බවද උන් වහන්සේ ප්‍රකාශ කළහ. ආණ්ඩුවට අවශ්‍ය ආකාරයෙන් නීති රීති පනවා සංඝ ශාසනය විනාශ කිරීමට කටයුතු කිරීමට සූදානම් වනවානම් එය ආණ්ඩුවේ ආයුෂ අඩු වීමක් බවද උන්වහන්සේ ප්‍රකාශ කළහ. මේවා සිදුකරන්නේ නම් ආණ්ඩුවට විරුද්ධව දැවැන්ත භික්ෂු අරගලයක් කිරීමට සූදානමින් සිටින බවද උන්වහන්සේ වැඩිදුරටත් ප්‍රකාශ කළහ. මේ අතර තවත් මාධ්‍ය හමුවකදී මේ සම්බන්ධයෙන් අදහස් දැක්වූ ඇල්ලේ ගුණවංශ හිමියන් ප්‍රකාශ කටළ් මෙවැනි අනපනත් ගෙන එමේ ප්‍රධාන අරමුණ වන්නේ රටේ සිදුවන අහිතකර දෑට එරෙහිව නැගී සිටින භික්ෂූන් වහන්සේලා මර්ධනය කිරීමේ අදහසින් බවයි. භික්ෂූන් වහන්සේලාට පනවන නීති රිතී වෙනත් ආගම්වලට පනවන්නේ නැත්තේ මන්දැයි උන්වහන්සේ මෙහිදී ප්‍රශ්න කර සිටියේය.", "URL": "https://sinhala.adaderana.lk/news.php?nid=93704", "Category": null, "Parent URL": null}