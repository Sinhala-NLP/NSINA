{"Source": "Adaderana", "Timestamp": "July 2, 2014 04:35 pm", "Headline": "දඹුල්ලේ ගෙයක ගින්නක් - පුද්ගලයෙක් මරුට", "News Content": "දඹුල්ල - ගලේවෙල, මැදබද්ද ප්‍රදේශයේ නිවසක හටගත් ගින්නකින් පුද්ගලයෙකු මියගොස් තිබේ. ඊයේ රාත්‍රියේ මෙම ගින්න හට ගෙන ඇති බව පොලිසිය පැවසුවේය. පොලිස් හදිසි ඇමතුම් ඒකකයට ලැබුණු තොරතුරකට අනුව දඹුල්ල ගිනි නිවන ඒකකය සමග එක්ව ගලේවෙල පොලිස් නිලධාරීන් ගින්න මැඩ පැවැත්වීමට පියවර ගෙන ඇත. පසුව අදාළ නිවස තුළ තිබී පිළිස්සී ගිය මළ සිරුරක් සොයා ගත් බව පොලිසිය සඳහන් කළේය. මියගොස් ඇත්තේ 58 හැවිරිදි පුද්ගලයෙකු බවට පොලිසිය සිදුකළ මූලික පරීක්ෂණවලදී තොරතුරු අනාවරණය වී ඇත. කෙසේ වෙතත් ගින්න හට ගැනීමට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් ගලේවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44376", "Category": null, "Parent URL": null}