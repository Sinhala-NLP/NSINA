{"Source": "Adaderana", "Timestamp": "January 2, 2016 05:12 pm", "Headline": "යාචකයින් දෙපිරිසකගේ රණ්ඩුව දුරදිග යයි-  යාචකයෙක් මියයයි ", "News Content": "නවගමුව ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ.අද පෙරවරුවේ යාචකයින් දෙපිරිසක් අතර ඇතිවූ බහින් බස්විමක් දුරදිග යාමෙන් ඇති වූ ගැටුමකදී මෙම ඝාතනය සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.එහිදී බරපතළ තුවාල ලැබූ අදාළ පුද්ගලයා නවගමුව රෝහලට ඇතුළත් කිරිමෙන් අනතුරුව මියගොස් ඇති බව සඳහන්ය.මියගොස් ඇත්තේ 46 හැවිරිදි යාචකයෙක් බව පොලිස් මාධ්‍ය ප්‍රකාශක කාර්යාලය සඳහන් කළේය.සිද්ධිය සම්බන්ධයෙන් මෙතෙක් කිසිවෙකුත් අත්අඩංගුවට ගෙන නොමැති අතර නවගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56103", "Category": null, "Parent URL": null}