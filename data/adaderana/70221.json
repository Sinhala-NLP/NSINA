{"Source": "Adaderana", "Timestamp": "February 28, 2017 12:52 pm", "Headline": "යාපනේ ඉඩම් ගැටළුවට ජනපති මැදිහත් වෙයි ", "News Content": "ජනාධිපති මෛත්‍රීපාල සිරිසේන මහතා සහ දෙමළ ජාතික සන්ධානය අතර සාකච්ඡාවක් සිදුව ඇතැයි වාර්තා වෙයි. මෙම සාකච්ඡාව සඳහා දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ. සුමන්දිරම් සහ සෙල්වම් අඩෛකලනාදන් යන අය සහභාගී වී ඇත. මේ පිළිබඳ මාධ්‍ය දැනුවත් කිරීමේ මාධ්‍ය සාකච්ඡාවක් ඊයේ (27) පවත්වමින් විපක්ෂ නායක ආර්. සම්බන්ධන් මහතා කියා සිටියේ අතීතයේ සිට තම ජනතාව ඉඩම් අයිතිය ඉල්ලා අරගල සිටින බවත් මේ පිළිබඳ ජනාධිපතිවරයා ඍජුවම මැදිහත් වු බවත් ය. කෙසේ වෙතත් විකල්ප ස්ථාන වෙත ඉඩම් ගැටළු පවතින ජනතාව යොමු කිරීමේ දී වර්තමානයේ ලබා දී ඇති ස්ථාන වෙත යන්නේ ද නැතිනම් තම පැරණි භූමියේ සිටි ද යන්න එම ජනතාව විසින් තීරණය කළ යුත්තක් බව ජනාධිපතිවරයා පැවසු බව සම්බන්ධන් මහතා කියා සිටියේ ය. එමෙන්ම මේ සම්බන්ධයෙන් අදාළ නිලධාරින්ට හා ආරක්ෂක අංශ නිලධාරීන්ට ජනාධිපතිවරයා සාකච්ඡාව අතර තුරම උපදෙස් ලබා දුන් බවත් ලබන මස 4 වන දින තමා යාපනයට යන බවත් එහිදී මෙයට නිසි පිළිතුරක් ලබා දී තිබිය යුතු බවත් පැවසු බව විපක්ෂ නායකවරයා වැඩිදුරටත් පැවසුවේ ය.", "URL": "https://sinhala.adaderana.lk/news.php?nid=70221", "Category": null, "Parent URL": null}