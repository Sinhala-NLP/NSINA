{"Source": "Adaderana", "Timestamp": "November 24, 2018 04:44 pm", "Headline": "දෙදෙනෙකුව රෝහලට යැවූ අධික වේගය", "News Content": "අධික වේගයෙන් ධාවනය වූ යතුරු පැදි දෙකක් මුහුණට මුහුණලා ගැටීමෙන් යතුරුපැදිකරුවන් දෙදෙනාම බරපතල ලෙස තුවාල ලබා තිබේ. එම තුවාල ලැබූ යතුරුපැදිකරුවන් දෙදෙනා කොටගල රෝහල වෙත ඇතුලත් කීරීමෙන් පසු වැඩිදුර ප්‍රතිකාර සඳහා දික්ඔය මුලික රෝහල වෙත මාරු කර යැවූ බව දිඹුල පොලීසිය පැවසීය. අද (24) පස්වරු 3 ට පමණ මෙම අනතුර සිදු වී ඇත්තේ හැටන් නුවරඑලිය ප්‍රධාන මාර්ගයේ කොටගල කොමර්ෂල් ප්‍රදේශයේදී බව අද දෙරණ වාර්තාකරු පැවසීය. අනතුර පිළිබඳ පරීක්ෂණ පවත්වන දිඹුල පොලීසිය පැවසූවේ යතුරුපැදි දෙකම ප්‍රතිවිරුද්ධ දිශාවෙන් අධික වේගයෙන් ධාවනය කිරීම හේතුවෙන් මෙම අනතුර සිදු වී ඇති බවයි. අනතුරෙන් යතුරුපැදි දෙකටද බරපතල ලෙස අලාභ හානි සිදු වී තිබේ.", "URL": "https://sinhala.adaderana.lk/news.php?nid=99723", "Category": null, "Parent URL": null}