{"Source": "Adaderana", "Timestamp": "August 14, 2014 06:12 pm", "Headline": " විරෝධතාවෙන් දුම්රියට බාධා", "News Content": "මුහුදු ඛාදනය වළක්වන්නැයි ඉල්ලා කෙරෙන විරෝධතාවක් හේතුවෙන් මුහුදු බඩ දුම්රිය මාර්ගයේ දුම්රිය ධාවනයට බාධා එල්ල වී තිබේ. මේ හේතුව නිසා දුම්රිය ධාවනයට ප්‍රමාද විය හැකි බව දුම්රිය දෙපාර්තමේන්තුව කියා සිටියි. ගල්කිස්ස-රත්මලාන අතර වෙරළබඩ ප්‍රදේශය දැඩි ලෙස මුහුදු ඛාදනයට ලක්වන බැවින් තමන් දැඩි අසරණතාවට පත්ව ඇති බවත්, ඊට වහා විසඳුමක් ලබාදෙන ලෙසත් ඉල්ලා ප්‍රදේශවාසීන් පිරිසක් විසින් දුම්රිය මාර්ගය හරස් කරමින් උද්ඝෝෂණයක නිරත වන බව අප වාර්තාකරු පවසයි.", "URL": "https://sinhala.adaderana.lk/news.php?nid=45361", "Category": null, "Parent URL": null}