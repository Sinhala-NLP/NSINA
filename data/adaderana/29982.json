{"Source": "Adaderana", "Timestamp": "December 15, 2012 03:27 pm", "Headline": "ඔබාමා කම්පනයෙන්", "News Content": "අමෙරිකාවේ පෙර පාසලක සිදුවූ වෙඩි තැබීමේ සිද්ධිය පිළිබඳව තමන් දැඩි ලෙස කම්පාවට පත්වන බව අමෙරිකානු ජනාධිපති බැරක් ඔබාමා පවසයි. මෙම සිද්ධියට අදාළව තමන් දැඩි ක්‍රියාමාර්ගයක් ගන්නා බව ඔහු විදෙස් මාධ්‍ය වෙත පවසා ඇත. අමෙරිකාවේ පෙර පාසලක සිදුවූ මෙම වෙඩි තැබීමකින් ළමුන් 20 දෙනෙකු ඇතුළු පුද්ගලයින් 27 දෙනෙකු ජීවිතක්ෂයට පත්විය. මෙම වෙඩි තැබීම සිදුකළ පුද්ගලයා මියගොස් ඇති අතර ඔහුගේ අනන්‍යතාවය මෙතෙක් අනාවරණය වී නැත. ඝාතකයා සිය දිවි හානිකර‍ ගෙන ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=29982", "Category": null, "Parent URL": null}