{"Source": "Adaderana", "Timestamp": "November 17, 2010 09:01 am", "Headline": "මාරවිල කසිප්පු තිප්පොළක් වටලයි", "News Content": "වෙන්නප්පුව මාරවිල ප්‍රදේශයේ නීතී විරෝධී මත්පැන් ඉස්කාගාරයක් පොලිසිය විසින් වටලා තිබේ. වලාන මධ්‍යම දූෂණ මර්දන ඒකකයේ නිලධාරීන් කණ්ඩායමක් මෙම වැටලීම සිදු කර ඇති බව පොලිසිය පවසයි. එහි දී මත්පැන් පෙරීමට භාවිතා කරන ගෝඩා බැරල් 70ක් , ටැංකි 10ක් , ස්ප්‍රීතු බෝතල් 40ක් , තඹ දඟර 9ක් , ඇමෝනියා කිලෝග්‍රෑම් 5ක් සොයා ගෙන ඇති බව සඳහන් වේ. වැටලීම සිදුකරන අවස්ථාවේ එහි සිටි පුද්ගලයින් තිදෙනෙකු ද අත්අඩංගුවට ගත් බව පොලිසිය පවසයි. අත්අඩංගුවට ගත් පුද්ගලයින් වෙන්නප්පුව හා මාරවිල පොලිස් ස්ථාන වලට ඉදිරිපත් කර ඇති අතර ඔවුන් මාරවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12208", "Category": null, "Parent URL": null}