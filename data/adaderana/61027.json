{"Source": "Adaderana", "Timestamp": "June 12, 2016 07:59 pm", "Headline": " මිතුරා මරා පළා ගිහින්", "News Content": "අනුරාධපුර, මහබුලන්කුලම ප්‍රදේශයේ පුද්ගලයෙකු ඝාතනය කර පළායාමට තැත්කළ පුද්ගලයෙකු රඹෑව, වැලිඔය ප්‍රදේශයේදී අත්අඩංගුවට ගෙන තිබේ.බස් රථයකින් පළායමින් සිටි සැකකරු රඹෑව, වැලිඔය ප්‍රදේශයේ හදිසි පොලිස් මාර්ග බාධකයක් යොදා අත්අඩංගුවට ගැනීමට පොලීසිය පියවර ගෙන ඇති බව සඳහන්ය.මිතුරෙකුගේ නිවසේ මත්පැන් පානය කරමින් සිටියදී ඇතිවූ බහින් බස්වීමක් දුරදිග යාමෙන් සැකකරු විසින් එම මිතුරාට තියුණු ආයුධයකින් පහරදී තිබේ.එහිදී එම මිතුරා මියගොස් ඇති අතර සැකකරු මන්නාරම බලායන බස් රථයක නැගී පළායමින් සිටියදී ගම්වාසීගෙන් ලද තොරතුරක් මත ඔහු අත්අඩංගුවට ගැනීමට හැකිවූ බව අනුරාධපුර පොලීසිය පැවසුවේය.සැකකරු අනුරාධපුර මහේස්ත්‍රාත්වරයා වෙත ඉදිරිපත් කිරීමෙන් අනතුරුව දින 14 ක රැදවුම් නියෝග මත රක්ෂිත බන්ධනාගාර ගත කර තබේ.", "URL": "https://sinhala.adaderana.lk/news.php?nid=61027", "Category": null, "Parent URL": null}