{"Source": "Adaderana", "Timestamp": "December 17, 2015 08:46 am", "Headline": "ඌවට ඉතිහාසයේ වැඩිම මුදල ලැබුණාලු - සමන්ත විරුද්ධ වෙයි", "News Content": "ඌව පළාත් සභාවේ අයවැය වැඩි ඡන්දයෙන් සම්මත වී තිබේ.අදාළ ඡන්ද විමසීම ඊයේ රාත්‍රී පැවති බව වාර්තා වේ.අයවැයට එක්සත් ජනතා නිදහස් සන්ධානය සමහ එක්සත් ජාතික පක්ෂයේ මන්ත්‍රීවරු පක්ෂව ඡන්දය ප්‍රකාශ කිරීම විශේෂත්වයකි.අයවැයට විරුද්ධව ඡන්දය ප්‍රකාශ කර ඇත්තේ ජනතා විමුක්ති පෙරමුණේ සමන්ත විද්‍යාරත්න මන්ත්‍රීවරයා පමණි.ඒ අනුව ඌව පළාත් සභාවේ 2016 වාර්ෂික අයවැය වැඩි ඡන්ද 25කින් සම්මත වී තිබේ.අයවැය ඉදිරිපත් කරමින් ඌව පළාත් ප්‍රධාන අමාත්‍ය චාමර සම්පත් දසනායක මහතා පැවසුවේ ඌව පළාත් සංවර්ධනයට ඉතිහාසයේ වැඩිම මුදල වන රුපියල් මිලියන 4000ක් ඌව පළාත් සභාව සඳහා වෙන් කිරීමට රජය පියවර ගෙන ඇති බවයි.", "URL": "https://sinhala.adaderana.lk/news.php?nid=55770", "Category": null, "Parent URL": null}