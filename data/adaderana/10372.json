{"Source": "Adaderana", "Timestamp": "August 22, 2010 08:56 am", "Headline": "ඕස්ට්‍රේලියාවට බහුතරයක් නැති පාර්ලිමේන්තුවක් ලැබෙන ලකුණු", "News Content": "වසර ගණනාවකට පසු බහුතරයක් නොමැති පාර්ලිමේන්තුවක් මෙවර මැතිවරණයේ දී ඕස්ට්‍රේලියාවට හිමි විය හැකි බව පෙනීයයි. දැනට දැනට ප්‍රකාශකයට පත් කර ඇති ප්‍රතිඵල වලට අනුව කිසිදු පක්ෂයකට බහුතරයක් ලබා ගැනීමට නොහැකි වන බව විදෙස් වාර්තා ද සඳහන් කරයි. 1940 න් පසු මෙවන් අවස්ථාවක් ඕස්ට්‍රේලියාවට අත් වූ ප්‍රථම අවස්ථාව මෙයයි. මේ වන විට ප්‍රකාශ කර ඇති ඡන්ද ප්‍රතිඵල වලට අනුව ලිබරල් පක්ෂයේ අ‍පේක්ෂිකා ජූලියා ගිලාර්ඩ් ඉදිරියෙන් සිටින අතර ඔවුන් ලබා ගෙන සිටින ඡන්ද ප්‍රතිශකය 50 .69% කි. කොන්සවේටිව් පක්ෂයේ අපේක්ෂක ටෝනි ඇබෝර්ට් සියයට 49 . 31 ඡන්ද ප්‍රතිශකයක් ලබා ගෙන ඇති බව සඳහන්ය. මේ හේතුවෙන් ඕස්ට්‍රේලියානු පාර්ලිමේන්තුවට අයත් ආසන 150 ක්, ලිබරල් පක්ෂයට ආසන 73 ක් සහ කොන්සවේටිව් පක්ෂයට ආසන 72 වශයෙන් බෙදී යා හැකිය.", "URL": "https://sinhala.adaderana.lk/news.php?nid=10372", "Category": null, "Parent URL": null}