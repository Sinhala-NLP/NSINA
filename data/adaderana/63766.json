{"Source": "Adaderana", "Timestamp": "September 4, 2016 12:22 pm", "Headline": " අති උත්කර්ශවත්ව සංවත්සරය සමරන්න සැරසෙයි", "News Content": "ශ්‍රී ලංකා නිදහස් පක්ෂයේ 65 වන සංවත්සර උත්සවය පැවැත්වීම සඳහා මේ වන විට සියලු කටයුතු සූදානම් කර තිබේකුරුණෑගල, මාලිගාපිටිය ක්‍රීඩාංගණයේ පැවැත්වෙන සංවත්සර උත්සවය සඳහා දිවයින පුරා සිටින පාක්ෂකයින් පැමිණෙමින් සිටින බව වාර්තා වෙයි.සංවත්සර උත්සවය සඳහා පෙළපාළි කිහිපයකින් පක්ෂ සාමාජිකයින් මාලිගාපිටිය ක්‍රීඩාංගණයට පැමිණීමට නියමිතය.අනතුරුව පස්වරු 3.00ට පමණ ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සැමරුම් උත්සවය ආරම්භ වෙයි.මෙවර ශ්‍රී ලංකා නිදහස් පක්ෂ සංවත්සර උත්සවය මීට පෙර වසරවලට වඩා අති උත්කර්ශවත් අන්දමින් පැවැත්වීමට සියලු කටයුතු සූදානම් කර ඇති බව එක්සත් ජනතා නිදහස් සන්ධානයේ මහ ලේකම් අමාත්‍ය මහින්ද අමරවීර මහතා සඳහන් කළේය.", "URL": "https://sinhala.adaderana.lk/news.php?nid=63766", "Category": null, "Parent URL": null}