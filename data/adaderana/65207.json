{"Source": "Adaderana", "Timestamp": "October 20, 2016 10:52 am", "Headline": "  ඉන්දීය විදේශ ලේකම් මෙරට සංචාරයකට සැරසෙයි!", "News Content": "ඉන්දීය විදේශ කටයුතු පිළිබඳ ලේකම් එස්.ජයිශන්කර් මහතා මෙරට සංචාරයක නිරතවීමට නියමිතව තිබේ.මෙම සතියේ අවසන් දින කිහිපය තුළ ඒ මහතා මෙරට සංචාරයේ නිරතවීමට සැළසුම් කර ඇති බව ඉන්දීය මාධ්‍ය වාර්තා කරයි.නව ආයෝජන අවස්ථා මෙන්ම වෙළෙඳ කටයුතු පිළිබඳ සොයා බැලීමද මෙම සංචාරයේදී සිදු වෙයි. එමෙන්ම ඉන්දියාවේ ප්‍රධාන පෙළේ ව්‍යවසායකයින් පිරිසක්ද මෙරට සංචාරයක නිරත වීමට අපේක්ෂා කරන බව වාර්තා වෙයි.ඉන්දීය කර්මාන්ත ෆෙඩරේෂනයේ සභාපති ආචාර්ය නවුෂාද් ෆෝබ්ස් මහතා, අග්‍රාමාත්‍ය රනිල් වික්‍රමසිංහ මහතා සමග පසුගිය දා පැවති විශේෂ සාකච්ඡාවකදී මේ පිළිබඳ ප්‍රකාශ කර තිබේ.", "URL": "https://sinhala.adaderana.lk/news.php?nid=65207", "Category": null, "Parent URL": null}