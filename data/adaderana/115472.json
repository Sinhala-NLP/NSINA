{"Source": "Adaderana", "Timestamp": "August 1, 2019 06:41 am", "Headline": "ඔසාමාගේ පුතු මියගිය බවට අමෙරිකාව කියයි", "News Content": "අල්කයිඩා සංවිධානයේ නිර්මාතෘ ඔසාමා බින් ලාඩන්ගේ පුතෙකු වන හම්සා බින් ලාඩන් මරණයට පත්ව ඇති බව අමෙරිකාව පවසයි. අමෙරිකානු රජය විසින් ඊයේ(31) දිනයේදී අදාළ ප්‍රකාශය සිදු කර ඇති බව විදෙස් මාධ්‍ය වාර්තා කළේය. කෙසේ වෙතත් හම්සා බින් ලාඩන් මියගිය ආකාරය සහ මියගොස් ඇති ස්ථානය පිළිබඳව මෙතෙක් කිසිදු අනාවරණයක් සිදු කර නොමැති බව සඳහන්ය. අමෙරිකාව ඇතුළු රටවල් කිහිපයකට ප්‍රහාරයක් එල්ල කරන බවට හම්සා බින් ලාඩන් විසින් 2018 වසරේදී විඩියෝවක් නිකුත් කර තිබුණි. ඔහු පිළිබඳව තොරතුරක් ලබා දෙන පුද්ගලයෙකුට අමෙරිකානු ඩොලර් මිලියනයක මුදලක් ලබා දෙන බවට අමෙරිකානු රජය විසින් පසුගිය පෙබරවාරි මාසයේ ප්‍රකාශ කර තිබේ.", "URL": "https://sinhala.adaderana.lk/news.php?nid=115472", "Category": null, "Parent URL": null}