{"Source": "Adaderana", "Timestamp": "May 29, 2014 02:17 pm", "Headline": " ජීප් රථය ගැටී නියෝජ්‍ය ඇමති රෝහලේ", "News Content": "පුනරුත්ථාපන හා බන්ධනාගාර ප්‍රතිසංස්කරණ නියෝජ්‍ය අමාත්‍ය සරත් චන්ද්‍රසිරි මුතුකුමාරණ මහතා හදිසි අනතුරකට ලක්ව රෝහල් ගත කර තිබේ. නියෝජ්‍ය අමාත්‍යවරයා ගමන්ගත් ජිප් රථය අනුරාධපුර හොරොව්පතාන මාර්ගයේ දි ලොරි රථයක ගැටීමෙන් අද (29)දහවල් මෙම අනතුර සිදුව ඇති බව පොලිසිය පවසයි. ලොරි රථය වෙනත් මාර්ගයකට හැරවීමේදී පිටුපසින් පැමිණි නියෝජ්‍ය අමාත්‍යවරයාගේ ජීප් රථය එහි ගැටී ඇති බව සඳහන්ය. ඒ අනුව අනතුරෙන් තුවාල ලැබු නියෝජ්‍ය අමාත්‍ය සරත් චන්ද්‍රසිරි මුතුකුමාරණ මහතා ප්‍රතිකාර සඳහා අනුරාධපුරා ශික්ෂණ රෝහල වෙත ඇතුළත් කර තිබේ. අනතුරෙන් ලොරි රථයේ රියදුරු ද තුවාල ලබා රෝහල් ගත කර ඇති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=43575", "Category": null, "Parent URL": null}