{"Source": "Adaderana", "Timestamp": "June 2, 2017 02:18 pm", "Headline": "රූප පටිගත කළ හැකි අව් කණ්නාඩියක් වෙළඳපොළට", "News Content": "රූප පටිගත කළ හැකි අව් කණ්නාඩියක් වෙළඳපලට නිකුත් කිරිමට බ්‍රිතාන්‍ය සමාගමක් පියවර ගෙන තිබේ. එම කණ්නාඩියට සවි කර ඇති විශේෂ උපාංගයක් මඟින් එහි කාචවලට හසුවන දර්ශන පටිගත කළ හැකි බව එම සමාගම පවසයි. එම උපැස් යුවල පවුම් 130කට පමණ අලෙවි කරන බව විදෙස් මාධ්‍ය වාර්තා කරයි. පසුගිය වසරේදි අමෙරිකාවේ එක්සත් ජනපදනයේදී මෙවැනි උපැස් යුවලක් හඳුන්වා දී තිබුණි.", "URL": "https://sinhala.adaderana.lk/news.php?nid=73838", "Category": null, "Parent URL": null}