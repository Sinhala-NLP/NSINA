{"Source": "Adaderana", "Timestamp": "April 9, 2017 05:12 pm", "Headline": "අනතුරු 2යි-මරණ 2යි", "News Content": "කැකිරාව, කිතුල්හිටියාව වැව ආසන්නයේ සිදුවූ රිය අනතුරකින් පුද්ගලයෙකු මියගොස් තිබේ. දඹුල්ල දෙස සිට කැකිරාව දෙසට ධාවනය වූ ලොරි රථයක මාර්ගයේ ගමන් ගත් පුද්ගලයෙකු ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ ඔහු දඹුල්ල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ කිතුල්හිටියාව, උළුකැට වැව පාර ප්‍රදේශයේ පදිංචිව සිටි 81 හැවිරිදි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කැකිරාව පොලීසිය වැඩිදුර විමර්ශන සිදුකරයි. මේ අතර බදුරලිය, බොල්ලුන්න මාර්ගයේ සිදුවූ රිය අනතුරකින් යතුරුපැදිකරුවෙක් මියගොස් තිබේ. ප්‍රතිවිරුද්ධ දෙසින් පැමිණි වෑන් රථයක යතුරුපැදිය ගැටී ඇති බව පොලීසිය පැවසුවේය. අනතුරෙන් බරපතළ තුවාල ලැබූ යතුරුපැදිකරු බදුරලිය රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ හැඩිගල්ල ජනපදය ප්‍රදේශයේ පදිංචිව සිටි 42 හැවිරිදි අයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර බදුරලිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71911", "Category": null, "Parent URL": null}