{"Source": "Adaderana", "Timestamp": "February 27, 2018 07:44 am", "Headline": " මුගුරකින් පහරදී ඝාතනය කරලා", "News Content": "පැල්මඩුල්ල, කුට්ටාපිටිය ප්‍රදේශයේ දී මුගුරකින් පහරදී පුද්ගලයෙකු ඝාතනය කර තිබේ. පුද්ගලයින් දෙදෙනෙකු අතර ඉඩම් ආරවුලක් සමබන්ධයෙන් ඇති වූ බහින්බස්වීමකින් එක් අයෙකු විසින් අනෙක් පුද්ගලයාට යකඩ මුගුරකින් පහරදී කිරිදි ඔයට දමා පළාගොස් ඇති බව පොලීසිය සඳහන් කළේය. අනතුරුව පැල්මඩුල්ල පොලීසියට ලද තොරතුරක් මත ඝාතනයට ලක්වූ පුද්ගලයාගේ මළ සිරුර කිරිදිඔයේ තිබී සොයාගෙන තිබේ. මියගොස් ඇත්තේ පැල්මඩුල්ල කුට්ටාපිටිය ප්‍රදේශයේ පදිංචිව සිටි 53 හැවිරිදි අයෙකි. ඝාතනය සිදුකළ සැකකරු හඳුනාගෙන ඇති අතර ඔහු අත්අඩංගුවට ගැනීම සඳහා පැල්මඩුල්ල පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=84889", "Category": null, "Parent URL": null}