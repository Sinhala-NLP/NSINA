{"Source": "Adaderana", "Timestamp": "February 11, 2016 07:40 am", "Headline": " කොළඹට එන ගුවන් යානා මත්තලට හරවයි ", "News Content": "අයහපත් කාලගුණ තත්ත්වය හේතුවෙන් කටුනායක ගුවන් තොටුපොළේ ගොඩබෑමට නියමිතව තිබූ ගුවන් යානා තුනක් මත්තල ගුවන්තොටුපොළට හරවා යවා තිබේ.අද(11) උදෑසන කටුනායක ගුවන් තොටුපොළේ ගොඩැස්වීමට තිබූ ගුවන් යානා තුනක් අධික මීදුම් තත්වය හේතුවෙන් මෙලෙස මත්තල ගුවන්තොටු‍පොළට ගොඩබස්වා ඇති බව ගුවන්තොටුපොළ ප්‍රකාශකයෙකු සඳහන් කළේය.ශ්‍රී ලංකන් ගුවන් සේවයට අයත් ගුවන් යානා දෙකක් සහ ෆ්ලයි ඩුබායි ගුවන් සේවයට අයත් ගුවන් යානයක් ඒ අතර වේ.මෙම ගුවන්යානා බීජිං, ඩුබායි සහ දෝහා සිට පැමිණ ඇති බව වාර්තා වෙයි.කටුනායක ගුවන්තොටුපොළේ කාලගුණය සාමාන්‍ය තත්වයට පත්වූ පසු ඉතා ඉක්මණින් එම ගුවන්තොටුපොළ වෙත හරවා යැවීමට කටයුතු කරන බව මත්තල ගුවන්තොටුපොළේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=57116", "Category": null, "Parent URL": null}