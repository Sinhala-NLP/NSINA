{"Source": "Adaderana", "Timestamp": "March 20, 2018 01:22 pm", "Headline": "දඹුල්ල මහනගර සභාවේ සභා රැස්වීම් ශාලාව උඩට ගිය හැටි(ඡායාරූප සහිතයි)", "News Content": "දඹුල්ල මහනගර සභාවේ පරිපාලන ගොඩනැගිල්ල දඹුල්ල නගරයේ ගම්මුදාව ප්‍රදේශයේ පිහිටා තිබුණ ද එහි ගොඩනැගිල්ලේ ඉඩකඩ ප්‍රමාණවත් නොමැති නිසා නව නගර සභාවේ සභා රැස්වීම් සඳහා දඹුල්ල බස් නැවතුම් පොලේ ඉහළ මාලයේ ස්ථානයක් මේ දිනවල සූදානම් කරමින් තිබෙන අයුරු එහි ගිය අපට දැක ගැනීමට හැකියාව ලැබිණි. දඹුල්ල මහනගර සභාවේ සේවකයෝ ලහි ලහියේ නව නගරධිපතිවරයා ඇතුළු මන්ත්‍රී මණ්ඩලයට සභා රැස්වීම් පැවැත්වීම සඳහා සභා රැස්වීම් ගර්භය සූදානම් කරන අයුරු ඊයේ(19) දින දැක ගැනීමට හැකියාව ලැබිණි. දඹුල්ල මහනගර සභාවේ සභිකයන් මීට පෙර 15 දෙනෙක් විය. නව සංශෝධන පනත සමඟ දඹුල්ල මහනගර සභාවේ මන්ත්‍රී සභික ගණන 23ක් බවට පත්ව තිබේ. මේ හේතුව නිසා දඹුල්ල මහ නගර සභාව පවත්වාගෙන යන ස්ථානයේ ඉඩකඩ ප්‍රමාණවත් නොවීම නිසාත් දඹුල්ල බස් නැවතුම්පොලේ ඉහළ මාලයේ සභා රැස්වීම් පැවැත්වීමට දඹුල්ල මහ නගර සභාව තීරණය කොට තිබේ. අනෙකුත් පරිපාලන කටයුතු සුපුරුදු පරිදි දඹුල්ල ගම්මුදාව ප්‍රදේශයේ පිහිටි දඹුල්ල මහ නගර සභා කාර්යාලයේ දී සිදුකිරීමට නියමිත බව නගරසභා ආරංචි මාර්ග සඳහන් කර සිටී. දඹුල්ල මහනගර සභාවේ නව සභාපතිවරයා දඹුල්ල මහනගර සභාවේ නව නගරාධිපතිවරයා සඳහා ආසනය සූදානම් කරන ආකාරය ඡායාරූපවලින් දැක්වෙයි.", "URL": "https://sinhala.adaderana.lk/news.php?nid=85990", "Category": null, "Parent URL": null}