{"Source": "Adaderana", "Timestamp": "February 8, 2019 06:12 pm", "Headline": "මරණ 18යි-19 වෙනියා බිලි ගන්නට පෙර කළ සත්ක්‍රියාව", "News Content": "බලංගොඩ, බෙලිහුල් ඔය තානායම අසලින් ගලා බසින බෙලිහුල් ඔයේ සුන්දරත්වය නැරඹීමට පැමිණෙන දෙස් විදෙස් සංචාරකයින් විශාල පිරිසක් දිනකට පැමිණෙන අතර මෙම ඔයේ දිය නෑම හේතුවෙන් විශාල ජීවිත ප්‍රමාණයක් අහිමි වී ඇති බව අද දෙරණ වාර්තාකරු පවසයි. බදුල්ල කොළඹ ප්‍රධාන මාර්ගයේ බෙලිහුල් ඔය පාලමට ඉහළින් පිහිටි දිය වලේ දිය නෑමට ගොස් මේ වන විට ජීවිත 18ක් අහිමි වී තිබේ. එම ස්ථායේ 19 වෙනි ජීවිතයක් බිලි ගැනීමට පෙර මෙම ස්ථානය ආරක්ෂිත ස්ථානයක් කිරීම සඳහා බලන්ගොඩ ඉඹුල්පේ ප්‍රාදේශිය සභා නිලධාරීන්, රත්නපුර පරිසර පොලිස් නිලධාරීන් ස්වෙච්ඡා සංවිධාන කිහිපයක් එක්ව ඊයේ(07) මෙහෙයුමක් දියත් කළ බව අප වාර්තාකරු පවසයි. බෙලිහුල් ඔය පාලමට ඉහළින් පිහිටි දිය වලේ පතුලේ ඇති උමඟ සහිත ප්‍රදේශය කේබල් උපයෝගී කර ගෙන විශාල ගල් දමා එම පතුල පුරවා දැමීම ඊයේ සිදු කෙරිණි.", "URL": "https://sinhala.adaderana.lk/news.php?nid=103934", "Category": null, "Parent URL": null}