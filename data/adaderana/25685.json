{"Source": "Adaderana", "Timestamp": "July 11, 2012 11:43 am", "Headline": "FutureGOV 2012-SAARC සමුළුවට මයික්‍රොසොෆ්ට් - ICTA එක්වෙයි", "News Content": "(ඡායාරූප සටහන- ශී‍්‍ර ලංකා තොරතුරු තාක්ෂණ නියෝජිත ආයතනයේ ප‍්‍රධාන විධායක නිලධාරී රෙෂාන් දේවපුර සහ මයික්‍රොසොෆ්ට් ශ‍්‍රී ලංකා ආයතනයේ රාජ්‍ය අංශයේ අධ්‍යක්ෂක චන්න ද සිල්වා යන මහත්වරුන් FutureGOV 2012 SAARC Summit 2012 හවුල්කාරීත්වය සනිටුහන් කළ අයුරු.) Future GOV 2012-SAARC සමුළුවේ සාමාජික සත්කාරකයෙකු වන ශී‍්‍ර ලංකා තොරතුරු තාක්ෂණ නියෝජිත ආයතනයට (ICTA) අනුග‍්‍රහය දැක්වීමට මයික්‍රොසොෆ්ටි ශ‍්‍රී ලංකා ආයතනය ඉදිරිපත්වී ඇත. එම සමුළුව ජූලි මස 18 සහ 19 යන දිනයන්හීදී කොළඹ සිනමන් ග‍්‍රෑන්ඞ් හෝටලයේදී පැවත්වීමට නියමිතය. රජය හා පොදු ජනතාව අතර ඇතිවිය යුතු සම්බන්ධතා මෙන්ම තොරතුරු තාක්ෂණය තුළින් නව මුහුණුවරක් දීමේ ප‍්‍රයත්නයක යෙදෙන ICTA ආයතනයට මෙම සමුළුව තවත් රුකුළක් වන අතර මහින්ද චින්තනයේ දැක්වෙන පරිදි අප රට ආසියාවේ කේන්ද්‍රස්ථානය බවට පත්කිරීමේ උදාර දර්ශනයට තවත් ළඟාවීමකි. මයික්‍රොසොෆ්ට් ශ‍්‍රී ලංකා ආයතනය මෙරට තොරතුරු තාක්ෂණ අධ්‍යාපනය සංවර්ධනය සඳහා සහය ලබාදීම, තොරතුරු තාක්ෂණයෙන් ඉදිරියෙන් සිටීම සහ සියලු පුරවැසියන්ට තාක්ෂණය සපයාගැනීමට අවශ්‍යය පහසුකම් ලබාදීම වැනි කටයුතු කරන අතර ශී‍්‍ර ලංකා තොරතුරු තාක්ෂණ නියෝජිත ආයතනය සමග ඇතිකරගත් මෙම හවුල්කාරීත්වය තුළින් ICTA විසින් ගෙනඑන තොරතුරු තාක්ෂණය නංවාලීමේ වැඩසටහන් සඳහා අත්වැල් සැපයීමේ නව පියවරක් තබයි. FutureGOV 2012 SAARC Summit සඳහා ජාත්‍යන්තර කථිකයන්, පළපුරුදු වෘත්තිකයන් හා ව්‍යාපාරයන්හි ප‍්‍රවීණයන් රැසක් සහභාගී වීමට නියමිත වන අතර මෙම සමුළුව සංවිධානය කරනු ලබන්නේ ආසියාවේ රාජ්‍ය අංශය නවීකරණය උදෙසා ක‍්‍රියාකරන (FutureGov) සඟරාව මගින්ය. එමෙන්ම මෙම සමුළුව රජයේ තොරතුරු තාක්ෂණ භාවිතයේ යෙදෙන්නන් හා තොරතුරු තාක්ෂණ විසඳුම් සපයන්නන් වෙනුවෙන්ද ගෙන ඒමට ශ‍්‍රී ලංකා තොරතුරු තාක්ෂණ නියෝජිත ආයතනය කටයුතු කරයි.", "URL": "https://sinhala.adaderana.lk/news.php?nid=25685", "Category": null, "Parent URL": null}