{"Source": "Adaderana", "Timestamp": "July 24, 2012 02:25 pm", "Headline": "හෙරොයින් සමග අයෙකු මාට්ටු", "News Content": "කෙසෙල්වත්ත ප්‍රදේශයේ සිදුකරගෙන ගිය හෙරොයින් ජාවාරමක තොරතුරු හෙළිව තිබේ. මෙම ජාවාරමට සම්බන්ධ සැකකරුවෙකු පොලිස් විශේෂ කාර්යය බලකාය විසින් අත්අඩංගුවට ගෙන ඇති බව සඳහන්ය. කෙසෙල්වත්ත ප්‍රදේශයේ වාණිජ බැංකුවක් අසළ දී මෙම සැකකරු අත්අඩංගුවට ගෙන ඇත. එහිදී සැකකරු සතුව තිබී හෙරොයින් මිලි ග්‍රෑම් 300 ක් ද පොලිස් විශේෂ කාර්යය බලකාය භාරයට ගෙන ඇති බව සඳහන්ය. අත්අඩංගුවට ගත් සැකකරු වැඩිදුර විමර්ශන සඳහා පොලිස් මත්ද්‍රව්‍ය නාශක කාර්යාංශය වෙත භාර දී තිබේ.", "URL": "https://sinhala.adaderana.lk/news.php?nid=26022", "Category": null, "Parent URL": null}