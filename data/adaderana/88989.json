{"Source": "Adaderana", "Timestamp": "May 12, 2018 06:17 pm", "Headline": "ලිට්ල් හාට්ස් ව්‍යාපෘතියට යුද හමුදාවෙන් ලක්ෂ 700 ක්", "News Content": "සියල්ලට ප්‍රථම මිනිස්කම පෙරදැරි කරගත් මනුසත් දෙරණ ජාතික ක්‍රියාන්විතයේ තවත් පියවරක් ලෙස ආරම්භ වූ ලිට්ල් හාර්ට්ස් ව්‍යාපෘතියට ශ්‍රී ලංකා යුද හමුදාවේ සියලු සාමාජිකයින් පසුගියදා සිය වරුවක වැටුප පරිත්‍යාග කළේය. එළෙස පරිත්‍යාග කළ මුදල රුපියල් ලක්ෂ 700ක් මුදලකි. හෘදයේ ආබාධ හේතුවෙන් මෙලොව හැරයන මෙරට දරුවන්ගේ ජීවිත සුරක්ෂා කිරීම සඳහා ක්‍රියාත්මක ලිට්ල් හාට්ස් ව්‍යාපෘතියේ අරමුණ වන්නේ කොළඹ රිජ්වේ ආර්යා ළමා රෝහල සඳහා මහල් 06 කින් සමන්විත හෘද හා වෛද්‍ය දැඩි සත්කාර ඒකකයක් ඉදි කිරීමයි. ඒ වෙනුවෙන් යුද හමුදාවේ සාමාන්‍ය සෙබළා‍ගේ සිට යුධ හමුදාපතිවරයා දක්වා සියලුම හමුදා සාමාජිකයින්ගේ වරුවක වැටුප කැපකරමින් ඔවුන් ලිට්ල් හාට්ස් ව්‍යාපෘතියට පරිත්‍යාග කළ මුදල රුපියල් ලක්ෂ 700 කි. ඒ අනුව ඉකුත් බ්‍රහස්පතින්දා දිනයේදි එම මුදල ජනාධිපති කාර්යාලයේදි ජනාධිපති මෛත්‍රිපාල සිරිසේන මහතා වෙත ඔවුන් ‍භාර දෙනු ලැබීය.", "URL": "https://sinhala.adaderana.lk/news.php?nid=88989", "Category": null, "Parent URL": null}