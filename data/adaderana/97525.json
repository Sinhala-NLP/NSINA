{"Source": "Adaderana", "Timestamp": "October 11, 2018 12:59 pm", "Headline": " ඉහළ ගිය තෙල් මිල නිසා දකුණ උණුසුම්", "News Content": "ඉන්ධන මිල පහල දමන ලෙස රජයට බල කරමින් රත්ගම මංසන්ධියේදි විරෝධතාවයක් පැවති බව අද දෙරණ වාර්තාකරු පවසයි. මෙම විරෝධතාවය සඳහා දකුණු පළාත් සභා මන්ත්‍රි සම්මු ආරියවංශ මහතා ඇතුළු රත්ගම ප්‍රාදේශිය සභා මන්ත්‍රීවරු මෙන්ම හික්කඩුව නගර සභා මන්ත්‍රිවරු එක්ව සිටි බව වාර්තා වෙයි. අද(11) උදෑසන 9ට පමණ ආරම්භ කළ මෙම විරෝධතාවය විනාඩි 45ක පමණ කාලයක් පැවති බව අප වාර්තාකරු සඳහන් කළේය. මන්ත්‍රිවරුන් හිස් තෙල් බූලී අතැතිව විරෝධතාවයට එක්ව සිටි අතර තෙල් මිල පහල දමන ලෙස බලකෙරෙන විරොධතා පුවරු ද ප්‍රදර්ශනය කර තිබුණි. පසුව පැමිණ සිටි සියලු මන්ත්‍රීවරුන් ඔවුන් අතැතිව තිබූ තෙල් බූලි පොළොව ගසා විරෝධය නිමා කර තිබේ.", "URL": "https://sinhala.adaderana.lk/news.php?nid=97525", "Category": null, "Parent URL": null}