{"Source": "Adaderana", "Timestamp": "November 1, 2018 01:41 pm", "Headline": "කොටස් වෙළෙඳපොළේ දැවැන්ත වර්ධනයක්", "News Content": "කොළඹ කොටස් වෙළෙඳපොළ මිල දර්ශක අද (01) දිනය තුළ දැවැන්ත වර්ධනයක් මේ දක්වා වාර්තා කර සිටියි. අද මධ්‍යහ්නය පසු වී සුළු මොහොතකට පසු සියලු කොටස් මිල දර්ශකය ඒකක 121 කින් හා S&P SL 20 දර්ශකය ඒකක 125 කින් ඉහළ ගොස් තිබෙනු දක්නට ලැබුණි. මෙය පෙර දිනයට සාපේක්ෂව සියලු කොටස් මිල දර්ශකයේ සියයට 2ක වර්ධනයක් හා S&P SL 20 දර්ශකයේ සියයට 4ක වර්ධනයක් ලෙසින් සටහන් වෙයි. මේ වන විට ගනුදෙනු පිරිවැටුම රුපියල් බිලියනය සීමාව ඉක්මවා තිබේ.", "URL": "https://sinhala.adaderana.lk/news.php?nid=98549", "Category": null, "Parent URL": null}