{"Source": "Adaderana", "Timestamp": "September 26, 2017 12:44 pm", "Headline": "අද මැදියම් රැයේ සබරගමුවේ බලය මාරුවේ", "News Content": "සබරගමුව පළාත් සභාවේ නිල කාලය අද මධ්‍යම රාත්‍රියෙන් අවසන් වේ.දැනට පවතින තත්ත්වය මත සබරගමුව පළාත් සභාවේ බලය ආණ්ඩුකාරවරයාගේ යටතට පත් කෙරෙනු ඇති බවට වාර්තා වේ.2012 වසරේ ජුනි මස 25 වන දින අවසන් වරට සබරගමුව පළාත් සභාව විසුරුවා හරිනු ලැබීය.ඒ අනුව එම වසරේ සැප්තැම්බර් මස 08 වන දින පළාත් සභා මැතිවරණය පැවති අතර එහිදී එක්සත් ජනතා නිදහස් සන්ධානය ජය හිමි කර ගැනීමට සමත් විය.එක්සත් ජනතා නිදහස් සන්ධානය එහිදී මන්ත්‍රී ආසන 28ක් හිමිකරගත් අතර මන්ත්‍රී ආසන 14ක් හිමිකර ගත් එක්සත් ජාතික පක්ෂය සබරගමුව පළාත් සභාවේ ප්‍රධාන විපක්ෂය ලෙස තේරී පත් විය.ජාතික කම්කරු කොංග්‍රසය සබරගමුව පළාත් සභාවේ මන්ත්‍රි ආසන දෙකක් හිමි කර ගැනීමට සමත් වූ අතරජනතා විමුක්ති පෙරමුණට කිසිදු මන්ත්‍රී ආසනයක් හිමි නොවීය.ඒ අනුව එක්සත් ජනතා නිදහස් සන්ධානය නියෝජනය කළ මහිපාල හේරත් මහතා සැප්තැම්බර් 26 වන දින ප්‍රධාන අමාත්‍ය ධූරයේ දිවුරුම් දුන් අතර ඔහුු මේ දක්වා එම ධුරයේ කටයුතු කරනු ලබනවා.", "URL": "https://sinhala.adaderana.lk/news.php?nid=78023", "Category": null, "Parent URL": null}