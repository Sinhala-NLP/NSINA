{"Source": "Adaderana", "Timestamp": "March 8, 2018 10:25 am", "Headline": "හමුදාවේ  රාජකාරිය සිරිපාදේදී වෙනස් වෙයි", "News Content": "ශ්‍රී ලංකා ගුවන් හමුදාවට 67 වසරක් සපිරිම නිමිත්තෙන් ශ්‍රී පාදස්ථානය කේන්ද්‍ර කර ගනිමින් ශ්‍රී ලංකා ගුවන් හමුදාවට 67 භට පිරිස් විසින් ප‍්‍රජා සත්කාර වැඩ සටහන් ගණනාවක් ඊයේ (07) සිට අද (08) දක්වා පවත්වයි. ගුවන් හමුදාපති එයාර් මාර්ෂල් කපිල ජයම්පති මහතාගේ උපදෙස් මත මෙම ප‍්‍රජා සත්කාරය සිදුකරනු ලබයි. නල්ලතන්නියේ සිට ශ්‍රී පාද උඩමලූව දක්වා මාර්ගය දෙපස වන්දනාකරුවන් විසින් පරිසරයට මුදාහැර තිබු කැළි කසල එක්රැස් කිරීම, එම මාර්ගයේ පිහිටි විශ‍්‍රාම ශාලාවල් සුද්ධ පවිත‍්‍ර කිරීම, අලූත් වැඩියා කටයුතු සිදු කිරීම, විදුලි අලූත් වැඩියා කටයුතු සිදුකිරීම, මෙම ප‍්‍රජා සත්කාර වැඩ සටහනට සමගාමිව සිදු කිරීමට නියමිතය. මෙම ප‍්‍රජා සත්කාර වැඩ සටහනට සමගාමීව මෙම වැඩ සටහන රත්නපුර රජමාවත ඔස්සෙත් සිදුකළ බව ගුවන් හමුදාව පැවසිය. ඉකුත් ශ්‍රී පාද වන්දනා වාරවලට සමගාමීව වන්දනාකරුවන් විසින් මෙවර පරිසරයට මුදාහැර තිබු අපද්‍රව්‍ය ප‍්‍රමාණය විශාල වශයෙන් අඩුව ඇති බව අඹගමුව ප‍්‍රාදේශිය සභාව පවසයි.", "URL": "https://sinhala.adaderana.lk/news.php?nid=85349", "Category": null, "Parent URL": null}