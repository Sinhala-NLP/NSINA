{"Source": "Adaderana", "Timestamp": "August 17, 2016 04:15 pm", "Headline": " කරුවල දැව තොගයක් සමග 2ක් කොටු", "News Content": "නීති විරෝධී ලෙස ප්‍රවාහනය කළ කරුවල දැව තොගයක් සමග පුද්ගලයන් දෙදෙනෙකු අත්අඩංගුවට ගෙන තිබේ. කහවත්ත පොලීසියට ලද තොරතුරක් මත සිදුකළ පරීක්ෂණයකදී මෙම පුද්ගලයන් අත්අඩංගුවට ගත් බව කහවත්ත පොලීසිය සඳහන් කළේය.පළතුරු ප්‍රවාහනය කරන මුවාවෙන් මෙම කරුවල දැව තොගය ප්‍රවාහනය කර ඇති බව වාර්තා වෙයි.සිද්ධිය සම්බන්ධයෙන් 52 හැවිරිදි සහ 46 හැවිරිදි පුද්ගලයින් දෙදෙනෙකු අත්අඩංගුවට ගෙන ඇති අතර ඔවුන් මාලිගාවිල ප්‍රදේශයේ පදිංචිකරුවන් බව පොලීසිය පැවසුවේය.අත්අඩංගුවට ගත් සැකකරුවන් දෙදෙනා පැල්මඩුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.දැව තොගය ප්‍රවාහනය කළ කැබ් රථය සහ දැව තොගය පොලීසිය භාරයට ගෙන ඇති අතර සිද්ධිය සම්බන්ධයෙන් කහවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63160", "Category": null, "Parent URL": null}