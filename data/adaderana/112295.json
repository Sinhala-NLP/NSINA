{"Source": "Adaderana", "Timestamp": "June 19, 2019 09:50 am", "Headline": "ලංගම බස් රථයක් නිවසක් මතට-4ක් රෝහලට", "News Content": "බණ්ඩාරවෙල-උතුරුකැඹිල්ලෙවෙල ප්‍රදේශයේදී ධාවනය වෙමින් තිබූ ලංගම බස්රථයක් මාර්ගයෙන් ඉවතට පැන නිවසක් මතට පෙරළීමෙන් පුද්ගයින් සිව් දෙනෙකු තුවාල ලබා රෝහල් ගත කර තිබේ. ඊයේ(18) රාත්‍රී 7.00ට පමණ මෙම අනතුර සිදුව ඇති බව බණ්ඩාරවෙල පොලීසිය පවසයි. බණ්ඩාරාවෙල ඩිපෝවට අයත් ලංගම බස් රථයක් අපදාවට ලක්වීමෙන් පසු එය සකස් කර පරීක්ෂා කිරීම සඳහා බණ්ඩාරවෙල උතුරුකැඹිල්ලෙවෙල, බුණවැව ප්‍රධාන මාර්ගයේ ධාවනයවෙමින් තිබීයදී ‍මෙම අනතුර සිදුව ඇත. අදාළ අනතුරින් ලංගම බස් රථයේ එම අවස්ථාවේදී සිටි කාර්මික නිලධාරීන් දෙදෙනා සහ නිවසේ කාමරයේ සිටි 17 හැවිරිද පිරිමි ළමුන් දෙදෙනෙක් තුවාල බණ්ඩාරවෙල දිසා රෝහල වෙත ඇතුළත් කර ඇති බව වාර්තා වෙයි. නිවසට විශාල හානියක් සිදුව ඇති අතර කාර්මික දෝෂයක් මෙම අනතුරට හේතුවී ඇතැයි විමර්ශන වලදී අනාවරණය වූ බව පොලිසිය සදහන් කරයි . බණ්ඩාරවෙල පොලීසිය වැඩිදුර විමර්ශන සිදුකරයි .", "URL": "https://sinhala.adaderana.lk/news.php?nid=112295", "Category": null, "Parent URL": null}