{"Source": "Adaderana", "Timestamp": "May 6, 2017 09:04 am", "Headline": "කිංග්ස් ලෙවන් පන්ජාබ් කණ්ඩායමට ලකුණු 19ක ජයක්", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ රෝයල් චැලෙන්ජර්ස් බැංගලෝර් කණ්ඩායම සමඟ පැවති තරඟයෙන් ලකුණු 19ක ජයක් හිමි කරගැනීමට කිංග්ස් ලෙවන් පන්ජාබ් කණ්ඩායම සමත්ව තිබේ.තරඟය බැංගලෝර් හි චින්නස්වාමි ක්‍රිඩාංගණයේ පැවැත්විය.කාසියේ වාසිය දිනූ බැංගලෝර් කණ්ඩායම පන්ජාබ් කණ්ඩායමට පන්දුවට පහරදීමේ අවස්ථාව ලබාදුනි.ඒ අනුව ඔවුන් නියමිත පන්දුවාර 20 අවසානයේ කඩුලු 07ක් දැවී ලකුණු 138ක් රැස් කළේය.ඇක්සාර් පටෙල් නොදැවී ලකුණු 38යි.පිළිතුරු ඉනිම සඳහා පන්දුවට පහරදුන් රෝයල් චැලෙන්ජර්ස් බැංගලෝර් කණ්ඩායමට පන්දු වාර 19කදී සියළු දෙනා දැවී ලබාගත හැකි වූයේ ලකුණු 119ක් පමණි.මන්දීප් සිං ලකුණු 46යි.", "URL": "https://sinhala.adaderana.lk/news.php?nid=72870", "Category": null, "Parent URL": null}