{"Source": "Adaderana", "Timestamp": "November 19, 2013 08:41 am", "Headline": "ගුවන් හමුදා සෙබළු 2ක් වෙඩි තබා ගනියි -  දෙදෙනාම මරුට ", "News Content": "පිදුරුතලාගල ගුවන් හමුදා කඳවුරේ සෙබලෙකු තවත් සෙබලෙකුට වෙඩි තබා ඔහු ද සිය දිවි හානිකරගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ අද(19) අළුයම මෙම වෙඩි තැබීම සිදුව ඇති බවයි. පිදුරුතලාගල ගුවන් හමුදාකඳවුරට අයත් ආරක්ෂක කුටියක සේවය කළ ගුවන් හමුදා සෙබලෙකු විසින් වෙඩි තැබීම සිදුකර ඇති අතර පසුව ඔහු ද වෙඩි තබාගෙන සියදිවි හානිකරගෙන තිබේ. මෙම සිද්ධිය සම්බන්ධයෙන් මහේස්ත්‍රාත් පරීක්ෂණය සිදුකිරීමට නියමිත බව පොලීසිය සඳහන් කරයි. පුද්ගලික ආරවුලක් මත මෙම වෙඩි තැබීම සිදුව ඇති බවට සිදුකළ මූලික පරීක්ෂණ වලින් අනාවරණය වී තිබේ.", "URL": "https://sinhala.adaderana.lk/news.php?nid=38951", "Category": null, "Parent URL": null}