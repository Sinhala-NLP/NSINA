{"Source": "Adaderana", "Timestamp": "February 14, 2011 12:54 pm", "Headline": "නීතී විරෝධීව සහනාධාර පොහොර ප්‍රවාහනය කළ දෙදෙනෙක් අත්අඩංගුවට", "News Content": "ගොවීන්ට ලබා දෙන සහනාධාර පොහොර මිටි තොගයක් නීතී විරෝධී ලෙස ප්‍රවාහනය කරමින් සිටි පුද්ගලයින් දෙදෙනෙකු වැලිකන්ද ත්‍රිකෝණමඩුව ප්‍රදේශයේ දී අත්අඩංගුවට ගෙන තිබේ. හාල් කුඩු මිටි සමඟ මෙම පොහොර මිටි 270ක් මෙහි දී සොයා ගත් බව පොලිසිය සඳහන් කරනු ලැබීය. මෙම පොහොර මිටි වල කවර ඉවත් කර වෙනත් කවර වල බහා ලොරි රථයේ ප්‍රවාහනය කරමින් සිටි බව පොලිසිය පැවසීය. මේ සම්බන්ධයෙන් අදාළ ලොරි රථයේ රියදුරු සහ සහයකවරයාව අත්අඩංගුවට ගෙන ඇත. ඔවුන් අද(14) පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=14207", "Category": null, "Parent URL": null}