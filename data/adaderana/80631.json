{"Source": "Adaderana", "Timestamp": "November 27, 2017 03:30 pm", "Headline": " මීටර් 3400ක් උසට දුමාරයක්-ගුවන් ගමන් අවලංගු කරයි", "News Content": "චැන්ගි ගුවන් තොටුපොළේ සිට බාලි දූපත දක්වා ගුවන් ගමන් අවලංගු කර තිබේ. ඉන්දුනීසියාවේ බාලි දූපතේ ආගන් ගිනි කන්ද සක්‍රියවීමත් සමඟ මෙම පියවර ගෙන ඇති බව වාර්තා වෙයි. සිංගප්පූරුවේ - චැන්ගි ගුවන් තොටුපලේ සිට බාලි දූපත දක්වා ගුවන් ගමන් අවලංගු කර ඇති හෙයින් විශාල පිරිසක් චැන්ගි ගුවන්තොටුපලේ සිරවී ඇති බව විදෙස් වාර්තා සඳහන් කරයි. ආගන් ගිනි කන්දේ දුමාරය එහි මධ්‍ය ආවාටයේ සිට මීටර් 3400 ක් පමණ ඉහළ අහසට මේ වනවිට විසිරෙමින් පවතින බව වාර්තා වෙයි. මෙලෙස ගුවන් ගමන් වාර අත්හිටුවීම හේතුවෙන් බාලි දූපතට පැමිණ සිටින සංචාරකයින් විශාල පිරිසක් ද එහි සිරවී සිටින බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=80631", "Category": null, "Parent URL": null}