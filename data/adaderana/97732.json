{"Source": "Adaderana", "Timestamp": "October 15, 2018 05:20 pm", "Headline": "ජනපති පොළොන්නරුව නිරීක්ෂණය කරයි", "News Content": "පොළොන්නරුව දිස්ත්‍රික්කයේ ඉදිකෙරෙමින් පවතින සංවර්ධන ව්‍යාපෘති කිහිපයක්ම ඊයේ (15) ජනාධිපති මෛත්‍රිපාල සිරිසේන මහතාගේ නිරීක්ෂණයට ලක්විය. ජනාධිපති මෛත්‍රිපාල සිරිසේන මහතා ඊයේ පෙරවරුවේ පොළොන්නරුවේ ඉදිකෙරෙමින් පවතින තාක්ෂණික කෞතුකාගාරය නිරීක්ෂණයට එක් විය. වසර එකසිය පනහකට පසු මෙරට ඉදිකෙරෙන අංග සම්පූර්ණ තාක්ෂණික කෞතුකාගාරය මෙයයි. ප්‍රාග් ‍ ඓතිහාසික යුගයේ සිට වර්තමානය දක්වා වන සාම්ප්‍රදායික තාක්ෂණික ක්‍රමවේද හා රාජ්‍ය පාලනයේ වැදගත් සන්ධිස්ථාන ඇතුළත් මැදිරිවලින් මෙම තාක්ෂණික කෞතුකාගාරය සමන්විතය. මේ අතර ජනාධිපතිවරයා පිබිදෙමු පොලොන්නරුව දිස්ත්‍රික් සංවර්ධන වැඩසටහන යටතේ ඉදිකෙරෙන පොළොන්නරුව නව බස් නැවතුම්පොළේ ද නිරික්ෂණ චාරිකාවක නිරත විය. එහි ඉදිකිරිම් කටයුතු කඩිනමින් නිම කරන ලෙස ජනාධිපතිවරයා එහිදි නිලධාරීන්ට උපදෙස් ලබාදුන්ණේය. ඉන් අනතුරුව ජනාධිපතිවරයා පො‍ළොන්නරුව 28 කණුව ප්‍රදේශයේ ඉදිකෙරෙමින් පවතින චීන - ශ්‍රී ලංකා මිත්‍රත්ව ජාතික වෘක්කවේදී විශේෂිත රෝහලේ ඉදිකිරීම් නිරික්ෂණය කිරීමට එක්වු විය. චීන රජයෙන් ලැබුණු පරිත්‍යාගයක් අනුව දකුණු ආසියාවේ විශාලතම වකුගඩු රෝහල ලෙස ‍මෙම රෝහල ඉදිකෙරනු ඇති.", "URL": "https://sinhala.adaderana.lk/news.php?nid=97732", "Category": null, "Parent URL": null}