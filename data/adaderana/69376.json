{"Source": "Adaderana", "Timestamp": "February 9, 2017 02:03 pm", "Headline": "දෙපාර්ශවයටම සාධාරණ විසඳුමක් දෙනවා", "News Content": "සයිටම් පෞද්ගලික වෛද්‍ය විද්‍යාලය හේතුවෙන් කිසිඳු වෛද්‍ය පීඨ සිසුවෙකුට අසාධාරණයක් සිදුවීමට ඉඩ නොතබන බව ජනාධිපති මෛත්‍රීපාල සිරිසේන මහතා පවසයි.ජනාධිපතිතුමා ඒ බව පැවසුවේ අද (09) ආගරපතන- හුට්විල් වතුයායේ ඉදිවු ප‍්‍රථම වතු නිවාස ගම්මානය වතුකම්කරු අයිතියට පැවරීමෙන් අනතුරුව තලවාකැලේ නගර සභා ක්‍රීඩාංගණයේදී පැවති ජනහමුවේදීය.‍මේ වන විට රටේ පෞද්ගලික විශ්වවිද්‍යාලවලට පැන නැගී ඇති විරෝධයට සියලුම පාර්ශවයන් සමඟ සාකච්ඡා කර දෙපාර්ශවයටම සාධාරණ විසඳුමක් ලබා දෙන බවද ජනපති මෛත්‍රීපාල සිරිසේන මහතා එහිදී කියා සිටියේය.මෙහිදී වැඩි දුරටත් අදහස් දැක්වු මෛත්‍රීපාල සිරිසේන මහතා කියා සිටියේ වතුකම්කරුවන්ගේ වතු යටිතල පහසුකම් මෙන්ම සෞඛ්‍ය හා වතුකරයේ පාසල් ළමුන්ගේ ඉගෙනීම් කටයුතුද ඉහළ නැංවීමට කටයුතු කරන බවයි.", "URL": "https://sinhala.adaderana.lk/news.php?nid=69376", "Category": null, "Parent URL": null}