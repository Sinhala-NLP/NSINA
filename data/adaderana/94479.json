{"Source": "Adaderana", "Timestamp": "August 16, 2018 08:42 am", "Headline": "ප්‍රදේශ කිහිපයක අනතුරුවලින් පුද්ගලයින් 6 ක් මරුට", "News Content": "දිවයිනේ ප්‍රදේශ 06ක සිදු වූ රිය අනතුරුවලින් කාන්තාවක් ඇතුළු පුද්ගලයින් 06 දෙනෙකු මියගොස් තිබේ. උහන, කිළිනොච්චිය, කඳාන, මිහින්තලේ, වැලිමඩ සහ කුලියාපිටිය යන ප්‍රදේශවල මෙම අනතුරු සිදුව ඇති බව පොලිස් මූලස්ථානය සඳහන් කළේය. උහන, සමනබැද්ද ප්‍රදේශයේදී යතුරුපැදියක් පැදිකරුට පාලන කර ගත නොහැකිය මාර්ගයෙන් ඉවත පැන විදුලි රැහැන් කණුවකට ගැටීමෙන් සිදු වූ අනතුරකින් 71 හැවිරිදි පුද්ගලයෙකු මියගොස් තිබේ. මේ අතර කිලිනොච්චිය ප්‍රදේශයේදී යතුරුපැදියක් ගවයෙකුගේ ගැටී පිටුපසින් පැමිණි යුධ හමුදා ට්‍රක් රථයක ගැටීමෙන් සිදු වූ අනතුරකින් 51 හැවිරිදි යතුරුපැදිකරු මියගොස් ඇති බව පොලීසිය සඳහන් කළේය. කඳාන, ආනියාකන්ද රෝහල පාර අසලදී යතුරුපැදියක් පැදිකරුට පාලන කර ගැනීමට නොහැකිව මාර්ගයේ පෙරළීයාමේන් සිදු වූ අනතුරකින් බරපතළ තුවාල ලැබූ 22 හැවිරිදි යතුරුපැදිකරු රාගම රෝහලට ඇතුළත් කිරීමෙන් පසු මියගොස් තිබේ. මේ අතර මිහින්තලය, 12 ඇළ බෙරළුහින්ද හන්දිය ප්‍රදේශයේදී යතුරුපැදියක් ට්‍රැක්ටර් රථයක පිටුපස ගැටීමෙන් සිදු වූ අනතුරකින් ද පුද්ගලයෙකු මියගොස් ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු රඹෑව රෝහලට ඇතුළත් කිරීමෙන් පසු 35 හැවිරිදි පසුපැදිකරු මියගොස් තිබේ. වැලිමඩ ප්‍රදේශයේදී මාර්ගය හරහා ගමන් කළ කාන්තාවක් බස් රථයක ගැටීමෙන් සිදු අනතුරකින් 51 හැවිරිදි කාන්තාව මියගොස් ඇති අතර අනතුර සම්බන්ධයෙන් බස් රථයේ රියදුරු අත්අඩංගුවට ගත් බව වැලිමඩ පොලීසිය සඳහන් කළේය. කුලියාපිටිය ප්‍රදේශයේදී ද පදික මාරුව හරහා ගමන් කළ පුද්ගලයෙකු ලොරි රථයක ගැටීමෙන් සිදු වූ අනතුරකින් 70 හැවිරිදි පුද්ගලයෙකු මියගොස් තිබේ.", "URL": "https://sinhala.adaderana.lk/news.php?nid=94479", "Category": null, "Parent URL": null}