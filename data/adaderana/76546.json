{"Source": "Adaderana", "Timestamp": "August 22, 2017 10:34 am", "Headline": "ගොකරැල්ලේ දී පුද්ගලයෙකු ඝාතනය කරයි", "News Content": "ගොකරැල්ල, වල්පොලයායවත්ත වතු යායේ මුරකරුවෙකු ලෙස සේවය කළ පුද්ගලයෙකු තියුණු ආයුධවලින් පහර දී ඝාතනය කර තිබේ. එම වතු යායේ ක්ෂේත්‍ර නිලධාරියෙකු පොලීසියට කරන ලද පැමිණිල්ලකට අනුව අදාළ මළ සිරුර සොයාගත් බව පොලීසිය පවසයි. මියගොස් ඇත්තේ ගොකරැල්ල, දිද්දෙණිය ප්‍රදේශයේ පදිංචිව සිටි 48 හැවිරිදි අයෙක් බව අනාවරණය වී තිබේ. සිද්ධිය සම්බන්ධයෙන් කිසිදු පුද්ගලයෙකු මෙතෙක් අත්අඩංගුවට ගෙන නොමැති අතර ගොකරැල්ල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76546", "Category": null, "Parent URL": null}