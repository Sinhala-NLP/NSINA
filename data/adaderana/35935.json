{"Source": "Adaderana", "Timestamp": "July 20, 2013 08:40 am", "Headline": "මුහුද රළුයි- වැඩ අවදානම්!", "News Content": "දිවයින අවට ඇතැම් මුහුදු ප්‍රදේශ ඉදිරි පැය 24 තුළ රළු විය හැකි බැවින් ඒ පිළිබඳ අවධානයෙන් සිටින ලෙස ධීවරයින් ගෙන් සහ නාවික ප්‍රජාවගෙන් කාලගුණ විද්‍යා දෙපාර්තමේන්තුව ඉල්ලා සිටියි. අද උදෑසන 5.30 ට කාලගුණ විද්‍යා දෙපාර්තමේන්තුව නිකුත් කළ නිවේදනයේ දැක්වෙන්නේ ඉදිරි පැය 24 තුළ හම්බන්තොට සිට පොතුවිල් දක්වාත්, යාපනය සිට ත්‍රිකුණාමලය දක්වාත් මන්නාරම බොක්ක මුහුදු ප්‍රදේශත් විටින් විට රළු ස්වභාවයක් ගන්නා බවයි. එම මුහුදු ප්‍රදේශවල සුළගේ වේගය පැයට කිලෝමීටර් 50 - 60 අතර විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=35935", "Category": null, "Parent URL": null}