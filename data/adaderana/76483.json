{"Source": "Adaderana", "Timestamp": "August 20, 2017 02:59 pm", "Headline": "  අලි වෙඩිල්ල පත්තු වී ශිෂ්‍යත්ව විභාගය අහිමිවෙයි!", "News Content": "වන අලින් එලවා දැමීම සඳහා භාවිතා කරනු ලබන අලි වෙඩිල්ලක් පත්තුවීමෙන් මෙවර ශිෂ්‍යත්ව විභාගය සඳහා පෙනී සිටීමට නියමිතව සිටි සිසුවෙකු තුවාල ලබා හම්බන්තොට මහ රෝහලට ඇතුළත් කර තිබේ.මෙසේ තුවාල ලබා ඇත්තේ වැල්ලවාය යෞවන කුමාරපුර ප්‍රදේශයේ පදිංචිව සිටි, කුමාර පුර විද්‍යාලයේ ඉගෙනුම ලැබූ රුචිර කේසාන් නමැති දරුවෙකු වන අතර, පසුගිය 19දා සවස නිවසේ තිබූ අලි වෙඩිල්ලක් පත්තුකිරීමට යාමේදී දරුවාගේ අතේ ඇගිලි ප්‍රදේශයට සිදුවූ හානිය නිසා මෙසේ රෝහල් ගත කර තිබේ.හම්බන්තොට රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අදාළ සිසුවා අද දින (20) කරාපිටිය ශික්ෂණ රෝහලට මාරුකර යැවීමට කටයුතු කළ බව රෝහලේ වෛද්‍යවරයෙකු පැවසීය.නිවසේ තිබු අලි වෙඩිල්ල ගෙන දරුවා පත්තු කිරීමට යාමේදී එය අතේ පත්තුවීමෙන් දරුවාගේ අත තුවාල වූ බව දරුවාගේ පියා වන විමලරත්න මහතා කියා සිටියේය.", "URL": "https://sinhala.adaderana.lk/news.php?nid=76483", "Category": null, "Parent URL": null}