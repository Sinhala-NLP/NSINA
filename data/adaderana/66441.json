{"Source": "Adaderana", "Timestamp": "November 26, 2016 01:41 pm", "Headline": "ස්ටාලින්ගෙන් රතු එළියක්", "News Content": "2009 වසරේ බඳවාගත් සියලුම විදුහල්පතිවරුන්ට උසස්වීම් ලබාදීමට අධ්‍යාපන බලධාරීන් පියවර නොගතහොත් ඉදිරියේ දී දැවැන්ත වෘත්තීය ක්‍රියාමාර්ගයකට එළඹෙන බව ලංකා ගුරු සංගමය පවසයි.එහි ප්‍රධාන ලේකම් ජෝසප් ස්ටාලින් මහතා සඳහන් කළේ පත්වීම් ලබා වසර 6ක් ගත වී ඇතත් මේ වන තෙක් එම විදුහල්පතිවරුන්ට උසස්වීම් ලබා දී නොමැති බවයි.මේ හේතුවෙන් ඔවුන් දැඩි අසාධාරණයකට ලක්ව ඇති බව ඔහු සඳහන් කරයි.එමෙන්ම ඔවුන් දේශපාලන පළිගැනීම්වලට ලක්වූවන් බව පවසා තමන්ගේ හිතවත් පුද්ගලයින්ට පත්වීම් ලබාදීමේ අරමුණින් මෙම උසස්වීම් ලබානොදෙන බව ජෝසප් ස්ටාලින් මහතා වැඩිදුරටත් කියයි.", "URL": "https://sinhala.adaderana.lk/news.php?nid=66441", "Category": null, "Parent URL": null}