{"Source": "Adaderana", "Timestamp": "January 9, 2012 11:46 am", "Headline": "ගෙවන වාට්ටු ඇතිකිරීම රෝගීන්ට විශාල අසාධාරණයක්", "News Content": "රජයේ රෝහල් වල ගෙවන වාට්ටු ඇතිකිරීමට රජය ගෙන ඇති තීරණය තුළින් රෝගීන්ට විශාල අසාධාරණයක් සිදුවන බව සමස්ත ලංකා සුවසේවා සංගමය පවසයි. මේ තුළින් සෞඛ්‍ය සේවය පෞද්ගලීකරණය වීමේ අවදානමක් පවතින බව එම සංගමයේ සභාපති ගාමිණි කුමාරසිංහ මහතා සඳහන් කරයි. රෝහල්වලට අවශ්‍ය ‍ඖෂධ සහ අනෙකුත් උපකරණ හිඟයක් මේ වන විට පවතින අතර රෝහල්වල ගෙවන වාට්ටු ඇති කිරීම තුළින් සෞඛ්‍ය සේවය තවදුරටත් විනාශ වන බව ගාමිණි කුමාරසිංහ මහතා ප්‍රකාශ කරයි. රජයේ රෝහල්වල ද මුදල් ගෙවීම් සිදුකර ප්‍රතිකාර ලබා ගැනීම සඳහා වූ වාට්ටු ඇති කිරීමට පියවර ගන්නා බව සෞඛ්‍ය අමාත්‍යාංශය පසුගිය දා ප්‍රකාශ කළේය.", "URL": "https://sinhala.adaderana.lk/news.php?nid=21258", "Category": null, "Parent URL": null}