{"Source": "Adaderana", "Timestamp": "December 14, 2013 08:35 am", "Headline": "මැන්ඩෙලාට අවසන් ගෞරව දැක්වීම අවසන්", "News Content": "අභාවප්‍රාප්ත දකුණු අප්‍රිකානු හිටපු ජනාධිපති නෙල්සන් මැන්ඩෙලාගේ දේහයට අවසන් ගෞරව දැක්වීමේ අවස්ථාව ඊයේ දිනයෙන් අවසන් විය. දහස් සංඛ්‍යාත ජනතාවක් දේහයට අවසන් ගෞරව දැක්වීම සඳහා ඊයේ දිනයේත් රැස්ව සිටි බව විදෙස් මාධ්‍ය වාර්තා කළේය. නෙල්සන් මැන්ඩෙලාගේ දේහය දින 03ක කාලයක් මහජන ගෞරව දැක්වීම සඳහා දකුණු අප්‍රිකාවේ පිටෝරියාහි තැන්පත් කර තිබුණි. පසුගිය දෙසැම්බර් මස 05 වන දින අභාවප්‍රාත්ත වු නෙල්සන් මැන්ඩෙලාගේ අවසන් කටයුතු හෙට දිනයේ සිදුකිරීමට නියමිතය.", "URL": "https://sinhala.adaderana.lk/news.php?nid=39580", "Category": null, "Parent URL": null}