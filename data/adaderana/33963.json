{"Source": "Adaderana", "Timestamp": "May 10, 2013 09:25 am", "Headline": "උතුරේ ගුරුන්ට දුෂ්කර දීමනා නෑ", "News Content": "උතුරු පළාතේ නව පාසල් වර්ගීකරණයට අනුව දුෂ්කර පාසල් සඳහා ගුරු සහ විදුහල්පතිවරුන්ට ලබා දිය යුතු දීමනා මෙතෙක් ගෙවා නොමැති බව ලංකා ගුරු සංගමය පවසයි. උතුරු පළාතේ පාසල් 356 ක් අති දුෂ්කර පාසල් ලෙසත් පාසල් 135 ක් දුෂ්කර පාසල් ලෙසත් වර්ගීරණයට ලක්කර ඇති බව එම සංගමය පෙන්වා දෙයි. මානුෂිය මෙහෙයුමෙන් පසු මුලතිව් දිස්ත්‍රික්කයේ නැවත ආරම්භ කළ පාසල් 14 ක් දුෂ්කර පාසල් ලෙස වර්ගීකරණය කර තිබේ. නැවත ආරම්භ කිරීමට පෙර එම පාසල් වලට අදාළව දුෂ්කර දීමනා ගෙවා ඇතත් නැවත ආරම්භ කිරීමෙන් පසු එම ගෙවීම් සිදු නොකිරීමෙන් ගුරුවරුන් සහ විදුහල්පතිවරුන් දුෂ්කරතාවයට පත්ව සිටින බව ලංකා ගුරුසේවා සංගමය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=33963", "Category": null, "Parent URL": null}