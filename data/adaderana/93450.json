{"Source": "Adaderana", "Timestamp": "July 30, 2018 10:57 am", "Headline": "අතරමං වූ කඳු නගින්නන්   සොයා මෙහෙයුම් ක්‍රියාත්මකයි", "News Content": "ඉන්දුනීසියාවේ බාලී දූපතට යාබද ලොම්බොක් දිවයිනේ අතරමං වූ සංචාරක කඳු නගින්නන් පිරිසක් සොයා මෙහෙයුම් ක්‍රියාත්මක කර තිබේ. ඊයේ (29)හටගත් භූ කම්පනය හේතුවෙන් එම දූපතේ රින්ජානි කඳු වැටිය තරණය සඳහා ගිය 260 දෙනෙකුට පමණ යලි පැමිණිමට නොහැකි වී ඇති බව වාර්තා වේ. භු කම්පනය සිදුවන අවස්ථාවේ ප්‍රංශ, තායිලන්ත,නෙදර්ලන්ත සහ මැලේසියා සංචාරකයින් 500 දෙනෙකු පමණ කඳු තරණයේ යෙදී සිට ඇත. භූ කම්පනයෙන් පසු ඔවුන්ට නැවත පැමිණිම සඳහා වන මාර්ග අවහිර වී ඇති බව විදෙස් වාර්තා පවසන්නේය. ඉන්දුනීසියාවට බලපෑ භූ කම්පනයෙන් පුද්ගලයින් 14 දෙනෙකු මියගොස් තවත් පුද්ගලයින් 160 දෙනෙකු තුවාල ලබා ඇති අතර දේපල විශාල ප්‍රමාණයකට හානි වී ඇති බවද වාර්තා වේ.", "URL": "https://sinhala.adaderana.lk/news.php?nid=93450", "Category": null, "Parent URL": null}