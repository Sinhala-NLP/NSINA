{"Source": "Adaderana", "Timestamp": "May 21, 2015 01:22 pm", "Headline": "විල්පත්තුවෙන් පැන්න අලියා පා පැදිකරු බිලිගනියි", "News Content": "තන්තිරිමලේ ප්‍රදේශයේදී වන අලි ප්‍රහාරයකට ලක් විමෙන් 54 හැවිරිදි පුද්ගලයෙකු මියගොස් තිබේ.පා පැදියකින් ගමන්කරමින් සිටියදී අදාළ පුද්ගලයා වන අලි ප්‍රහාරයට ලක්ව ඇති බව පොලිසිය සඳහන් කළේය.බරපතළ තුවාල ලැබු ඔහු තන්තිරිමලේ රෝහලට ඇතුළත් කිරීමේදී මියගොස් තිබේ.පහරදීම සිදුකළ වන අලියා ප්‍රදේශයේ නිවසකටද අලාභ හානි සිදුකර ඇති බව ප්‍රදේශවාසින් පවසයි.විල්පත්තුව වනෝද්‍යානයේ සිට මෑතකදී ප්‍රදේශයට කඩා වැදුණු මෙම වන අලියා තම ජීවිත වලට මෙන්ම වගාවන්ටද දැඩි තර්ජනයක් වී ඇති බව පවසන ප්‍රදේශවාසින් වන අලියා අල්ලා වනෝද්‍යානයකට රැගෙන යාමට කටයුතු කරන ලෙස වන ජීවි දෙපාර්තමේන්තුවෙන් ඉල්ලීමක් කරයි.", "URL": "https://sinhala.adaderana.lk/news.php?nid=51483", "Category": null, "Parent URL": null}