{"Source": "Adaderana", "Timestamp": "July 7, 2018 03:31 pm", "Headline": "සිම්බාබ්වේ ජාතික ආරක්‍ෂක විශ්වවිද්‍යාලයේ නියෝජිතයින් පිරිසක් යුද්ධ හමුදාධිපති හමුවෙයි", "News Content": "සිම්බාබ්වේ ජාතික ආරක්ෂක විශ්වවිද්‍යාලයේ නියෝජිතයින් පිරිසක් යුද හමුදාපති ලුතිතන් ජෙනරාල් මහේෂ් සේනානයක මහතා හමුවී තිබේ. යුධ හමුදා මූලස්ථානයේදී මෙම හමුව සිදුව ඇති බව සඳහන්ය. ත්‍රිවිධ හමුදා ජ්‍යෙෂ්ඨ සාමාජිකයින්ගෙන් සමන්විත සිම්බාබ්වේ ජාතික ආරක්ෂක විශ්වවිද්‍යාලයේ නියෝජිතයින් 23 දෙනෙකු ඔවුන්ගේ විදේශිය සංචාරයන් අතරතුර මෙරටට පැමිණ තිබේ. එම නියෝජිත පිරිසේ ප්‍රධානියා ලෙස සිම්බාබ්වේ ජාතික ආරක්ෂක විශ්වවිද්‍යාලයේ සේනාවිධායක එයාර් වයිස් මාර්ෂල් එම්.ටී මොයෝ කටයුතු කරනු ලබයි. මෙම සාකච්ඡාව සදහා පුහුණූ අධ්‍යක්ෂ ජෙනරාල් මේජර් ජෙනරාල් අරුණ වන්නිනායක මහතාද එක්ව සිටි බව යුද්ධ හමුදා මුලස්ථානය සදහන් කළේය.", "URL": "https://sinhala.adaderana.lk/news.php?nid=92147", "Category": null, "Parent URL": null}