{"Source": "Adaderana", "Timestamp": "September 14, 2012 04:29 pm", "Headline": "ප‍්‍රභූ ආරක්ෂක රථ නිසා මගීන්ගේ ආරක්ෂාව අනතුරේ", "News Content": "ප‍්‍රභූ ආරක්ෂක රථ මාර්ගයේ ගමන් කරන ආකාරය එහි ගමන් ගන්නා සෙසු වාහන සහ මගීන්ගේ ආරක්ෂාවට ප‍්‍රබල තර්ජනයක් බව ප‍්‍රවාහන අමාත්‍ය කුමාර වෙල්ගම මහතා පවසයි. ඇතැම් ප‍්‍රභූ ආරක්ෂක රථ මාර්ග නීති නොසලකා හරමින් ධාවනය කිරීම කණගාටුවට කරුණක් බව හෙතෙම සඳහන් කළේය. මෙම ක‍්‍රියාකළාපයට එරෙහිව නීතිය ක‍්‍රියාත්මක කරන පොලිස් නිලධාරීන්ට ඔවුන් විසින් බලපෑම් එල්ල කරන බව ද කුමාර වෙල්ගම අමාත්‍යවරයා පැවසීය. එමෙන්ම රිය පදවමින් ජංගම දුරකථන භාවිතය ද මාර්ගයේ ගමන් ගන්නා සෙසු වාහනවලට සහ මගීන්ගේ ආරක්ෂාවට තර්ජනයක් බව ඔහු පෙන්වාදෙයි.", "URL": "https://sinhala.adaderana.lk/news.php?nid=27414", "Category": null, "Parent URL": null}