{"Source": "Adaderana", "Timestamp": "September 7, 2013 03:47 pm", "Headline": "2000ට සැරයන් අසරණවෙයි", "News Content": "රුපියල් 2000ක අල්ලසක් ගනිද්දී කාන්තන්කුඩි පොලීසියේ සැරයන්වරයෙකු අල්ලස් හෝ දූෂණ විමර්ශන කොමිසමේ නිලධාරීන් විසින් අද පස්වරුවේ අත්අඩංගුවට ගෙන තිබේ. කාන්තන්කුඩි පොලීසියට පැමිණිල්ලක් කිරීමට ගිය පුද්ගලයෙකුගෙන් අදාළ සැරයන්වරයා මෙම මුදල ඉල්ලා ඇති බව අප වාර්තාකරු පැවසීය. ඒ අනුව පොලිස් සැරයන්වරයා අත්අඩංගුවට‍ ගෙන ඇති අතර මොහුට එරෙහිව අල්ලස් ලබා ගැනීමේ චෝදනා කිහිපයක් මීට පෙරත් ඇති බව අල්ලස් කොමිසම අනාවරණය කර තිබේ.", "URL": "https://sinhala.adaderana.lk/news.php?nid=37220", "Category": null, "Parent URL": null}