{"Source": "Adaderana", "Timestamp": "November 6, 2012 01:53 pm", "Headline": "රථවාහන පාලනය විදුලි සංඥාවලට භාරදී පොලීසිය ඉවත්වෙයි", "News Content": "විදුලි සංඥා පුවරු ඇති ස්ථාන ආශ්‍රිතව රථවාහන ගමනා ගමනය පාලනය කිරීම සඳහා පොලිස් නිලධාරීන් යෙදවීම අද සිට ක්‍රියාත්මක වන පරිදි නතර කිරීමට තීරණය කර තිබේ. ඒ අනුව ‍මින් ඉදිරියට පොලිස් නිලධාරීන් නොමැතිව ආලෝක සංඥ පුවරු මගින් පමණක් රථ වාහන පාලනය සිදුවනු ඇත. උදෑසන සහ සවස් කාලයේ රථවාහන තදබදය අධික අවස්ථාවලදී ආලෝක සංඥා පුවරු ආශ්‍රිතව පොලිස් නිලධාරීන් ද රාජකාරියේ යොදවා තිබුණි.", "URL": "https://sinhala.adaderana.lk/news.php?nid=28956", "Category": null, "Parent URL": null}