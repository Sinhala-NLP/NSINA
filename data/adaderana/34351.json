{"Source": "Adaderana", "Timestamp": "May 24, 2013 03:08 pm", "Headline": "රණවිරු සම්පත් කේන්ද්‍රය  ගෝඨාභය විවෘත කරයි", "News Content": "යුද්ධයේ දී ආබාධිත තත්ත්වයට පත් වු රණවිරුවන් වෙනුවෙන් වෘත්තීය පුහුණුව ලබාදීම සඳහා ඉදිවු රණවිරු සම්පත් කේන්ද්‍රය අද (24) වත්තල හේකිත්ත ප්‍රදේශයේ දී විවෘත කෙරිණ. එම මධ්‍යස්ථානය විවෘත කිරීමේ අවස්ථාවට ආරක්ෂක හා නාගරික සංවර්ධන අමාත්‍යාංශ ලේකම් ගෝඨාභය රාජපක්ෂ මහතා සහභාගි විය. රණවිරු සම්පත් කේන්ද්‍රය මගින් ආබාධිත රණවිරුවන් සඳහා පරිගණක, තොරතුරු තාක්ෂණය, විදුලි උපකරණ සහ ජංගම දුරකථන අලුත්වැඩියාව, උද්‍යාන අලංකරණය, කොණ්ඩා සැකසුම් ශිල්පය ඇතුළු පාඨමාලා රැසක් ක්‍රියාත්මක කිරීමට නියමිතය. වෘත්තීය පුහුණු අධිකාරිය සමඟ ඒකාබද්ධව පාඨමාලා පවත්වාගෙන යෑමට සැලසුම් කර ති‍ෙබ්. යුද්ධයේ දී ආබාධිත තත්ත්වයට ලක් වු රණවිරුවන් 22,000ක් පමණ සිටින බවට ගණන් බලා ඇත.", "URL": "https://sinhala.adaderana.lk/news.php?nid=34351", "Category": null, "Parent URL": null}