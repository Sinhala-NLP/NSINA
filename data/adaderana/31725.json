{"Source": "Adaderana", "Timestamp": "February 18, 2013 09:42 am", "Headline": "හෙලෝ කම්බි කැපූ 3ක් දැලේ", "News Content": "දුරකථන රැහැන්වල තඹ කම්බි කැපීමේ ජාවාරමක නිරතව සිටි පුද්ගලයින් තිදෙනෙකු සීගිරිය පොලීසිය විසින් අත්අඩංගුවට ගෙන තිබේ. සීගිරිය පොලීසියට ලද තොරතුරක් අනුව සිදුකළ විමර්ශනයක දී ‍මෙම සැකකරුවන් අත්අඩංගුවට ගෙන ඇති බව සඳහන්ය. මෙම සැකකරුවන් සීගිරිය ප්‍රදේශයේ දුරථකතන රැහැන්වල තඹ කම්බි කැපීමේ සිද්ධීන්වලට සහ ගලේවෙල පොලිස් වසමේ දුරකථන රැහැන්වල තඹ කම්බ් කැපීමේ සිද්ධින්වලට සම්බන්ධ බව පරීක්ෂණවලදී අනාවරණය වී ඇති බව පොලීසිය සඳහන් කළේය. අත්අඩංගුවට ගත් සැකකරුවන් සීගිරිය සහ අනුරාධපුර ප්‍රදේශවල පදිංචිකරුවන් බව සඳහන්ය. සැකකරුවන් අධිකරණයට ඉදිරිපත් කිරීමට නියමිතය. සීගිරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31725", "Category": null, "Parent URL": null}