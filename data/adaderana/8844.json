{"Source": "Adaderana", "Timestamp": "June 6, 2010 01:56 pm", "Headline": "අල්කයිඩා ප්‍රධානීන් 80%ක් සංවිධානයෙන් ඉවතට -අමෙරිකාව ", "News Content": "ඉරාකයේ සිටින අල්කයිඩා සංවිධානයේ ප්‍රධාන පෙළේ සාමාජිකයින්ගෙන් 80% ක පමණ පිරිසක් මේ වන විට ජීවිතක්ෂයට හෝ අත්අඩංගුවට හෝ පත්ව ඇති බව අමෙරිකාව පවසයි. පසුගිය මාස 3 ක පමණ ‍කාලය තුළ මෙලෙස අල්කයිඩා සංවිධානයේ ප්‍රබලයින් රැසක් එම සංවිධානයෙන් ඉවත් කිරීමට හැකිවූ බව ඉරාකයේ සිටින අමෙරිකානු හමුදා ප්‍රධානියා සඳහන් කරයි. හමුදා ප්‍රධානී ජෙනරාල් රේ ඔඩියනෝ පෙන්ටගනයේ පැවති මාධ්‍ය හමුවකට සහභාගි ‍වෙමින් මේ බව පවසා තිබේ. ඉරාකයේ ආරක්ෂාව සඳහා සිය හමුදා කණ්ඩායම් තවදුරටත් නිරන්තරයෙන්ම කටයුතු කරන බව ජෙනරාල් ඔඩියනෝ පවසයි. අල්කයිඩා ත්‍රස්තවාදීන්ට තමාගේ ග්‍රහණයෙන් කිසිදිනක මිදිය නොහැකි බව ඔහු එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8844", "Category": null, "Parent URL": null}