{"Source": "Adaderana", "Timestamp": "October 21, 2016 12:40 pm", "Headline": " සටන් විරාමය පැය 24කින් දීර්ඝ කරයි", "News Content": "සිරියාවේ ඇලෙප්පෝ නගරයට පනවා ඇති සටන් විරාමය පැය 24කින් දීර්ඝ කිරීමට රුසියාව තීරණය කර තිබේ.රුසියානු ආරක්ෂක අමාත්‍ය සර්ජි සොයිගු ප්‍රකාශ කර ඇත්තේ මානවීය අවශ්‍යතා සඳහා එම සටන් විරාමය දීර්ඝ කරන ලෙස එරට ජනාධිපති ව්ලැද්මීර් පුටින් නියෝග කර ඇති බවයි.ත්‍රස්තවාදීන්ගේ ග්‍රහණයේ පවතින ඇලෙප්පෝ නගරයට රුසියානු සහ සිරියානු හමුදා ප්‍රහාර එල්ල කරමින් පැවතුණි.පසුගිය අගහරුවාදා සිට එම ගුවන් ප්‍රහාර නැවැත්වීමට රුසියාව තීරණය කර තිබූ අතර මානව හිමිකම් සංවිධාන පෙන්වා දෙන්නේ පසුගිය මාසය තුළදී පමණක් සිරියානු වැසියන් 2700 දෙනෙකු පමණ මියගොස් හෝ තුවාල ලබා ඇති බවයි.", "URL": "https://sinhala.adaderana.lk/news.php?nid=65250", "Category": null, "Parent URL": null}