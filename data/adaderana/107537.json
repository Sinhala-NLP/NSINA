{"Source": "Adaderana", "Timestamp": "April 7, 2019 06:41 am", "Headline": "ජාතික අලුත් සහල් මංගල්‍යය අදයි", "News Content": "ජාතික අලුත් සහල් මංගල්‍යය ඓතිහාසික ජය ශ්‍රී මහා බෝ සමිඳුන් අබියසදී අද (07)පැවැත්වෙයි. ජනාධිපති මෛත්‍රීපාල සිරිසේන සහ අග්‍රාමාත්‍ය රනිල් වික්‍රමසිංහ යන මහත්වරුන්ගේ ප්‍රධානත්වයෙන් අද පෙරවරු 9.00ට එය පැවැත්වෙන බව කෘෂිකර්ම අමාත්‍යාංශය සඳහන් කළේය. වාර්ෂික මාස් කන්නයේ නෙළා ගත් අස්වැන්නේ නොඉඳුල් සහල් ජය ශ්‍රී මහා බෝ සමිඳුන් වෙත පිදීම සාම්ප්‍රදායිකව මෙහිදී සිදුකෙරෙන අතර දිවයින පුරා සිටින ගොවීන් රැසක් ඊට එක්වීමට නියමිතය. රට ස්වයංපෝෂිත වීම සහ කෘෂිකර්මාන්ත කටයුතු දියුණු වීම සඳහා සෙත් පැතීම වෙනුවෙන් අළුත් සහල් මංගල්‍යය පවත්වනු ලබයි.", "URL": "https://sinhala.adaderana.lk/news.php?nid=107537", "Category": null, "Parent URL": null}