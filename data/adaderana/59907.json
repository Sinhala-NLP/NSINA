{"Source": "Adaderana", "Timestamp": "May 7, 2016 05:30 pm", "Headline": "පළාත් සභා රෝහල් තවත් දියුණු කරනවා", "News Content": "පළාත් සභා යටතේ පවතින රෝහල් රජයට පවරා ගැනීම වෙනුවට ඒවා තවදුරටත් ශක්තිමත් කිරීම සඳහා අවශ්‍ය පියවර ගෙන ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහිපාල මහතා පවසයි.සෞඛ්‍ය පෝෂණ හා දේශිය වෛද්‍ය අමාත්‍යාංශය විසින් සංවිධානය කරනු ලබන සෞඛ්‍ය සේවකයින්ගේ ගැටළු විසඳීමේ ජංගම සේවාවේ දෙවන අදියර අද යාපනය ශික්ෂණ රෝහලේදී ආරම්භ කරනු ලැබුවේය.එම අවස්ථාවට එක්වෙමින් සෞඛ්‍ය සේවා අධ්‍යක්ෂ ජනරාල්වරයා මේ බව පවසා ඇත.ජනාධිපති මෛත්‍රීපාල සිරිසේන මහතා සහ සෞඛ්‍ය අමාත්‍ය රාජිත සේනාරත්න මහතා විසින් පළාත් සභා රෝහල්වලට අවශ්‍ය මුදල් සහ ප්‍රතිපාදන අඛණ්ඩව ලබාදෙන ලෙස උපදෙස් ලබාදී ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහිපාල මහතා සඳහන් කළේය.දිවයින පුරා රෝහල්වල සේවක සේවිකාවන් මුහුණදී ඇති ගැටළු විසඳීමේ අරමුණින් මෙම ජංගම සේවය ක්‍රියාත්මක කර ඇති බව ද සෞඛ්‍ය සේවා අධ්‍යක්ෂ ජනරාල්වරයා පැවසුවේය.", "URL": "https://sinhala.adaderana.lk/news.php?nid=59907", "Category": null, "Parent URL": null}