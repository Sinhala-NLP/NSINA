{"Source": "Adaderana", "Timestamp": "August 9, 2017 03:11 pm", "Headline": " බිරිය ඝාතනය කළ කෝප්‍රල් පෝරකයට ", "News Content": "සිය බිරිඳ ඝාතනය කිරීමේ චෝදනාවකට වරදකරු වූ හිටපු යුද හමුදා කෝප්‍රල්වරයෙකුට අනුරාධපුර මහාධිකරණය මරණ දඩුවම නියම කර තිබේ.2007 වසරේ සැප්තැම්බර් මස 22 දා නොච්චියාගම ප්‍රදේශයේදී සිය බිරිඳ ඝාතනය කර වළ දමා එම ඝාතනය සැඟ වූ බවට විත්තිකරුට චෝදනා එල්ල වී තිබුණි.මන්නාරම පිහිටි ශ්‍රී ලංකා යුද හමුදාවේ කාල තුවක්කු රෙජිමේන්තුවේ සේවය කරමින් සිටියදී මොහු මෙම අපරාධය සිදුකර තිබූ බවට චෝදනා එල්ල වූ අතර ඒ අනුව ඔහුට එරෙහිව අනුරාධපුර මහාධිකරණය හමුවේ අධි චෝදනා ‍ගොනු කර තිබූ බව සඳහන්ය. කෙසේවෙතත් අදාළ නඩුව සඳහා ඇසින් දුටු කිසිඳු සාක්ෂියක් නොතිබීම හේතුවෙන් පර්යේෂණ සාක්ෂි පමණක් පදනම් කර ගනිමින් නඩුව විභාග කිරීම විශේෂත්වයක් වෙයි.ඒ අනුව නඩුවේ තීන්දුව අද (09) දිනයේ ප්‍රකාශයට පත් කළ මහාධිකරණ විනිසුරු මංජුල තිලකරත්න මහතා සඳහන් කළේ නඩුවට අදාළ පර්යේෂණ සාක්ෂි සියල්ල සැලකිල්ලට ගත් විට අදාළ චෝදනාවට විත්තිකරු වරදකරු බව නිගමනය කළ හැකි බවයි.එමෙන්ම විත්තිකරුට එරෙහිව නඟා ඇති චෝදනා පැමිණිලි පාර්ශවය විසින් සාධාරණ සැකයකින් තොරව ඔප්පු කිරීමට සමත්ව ඇති බැවින් විත්තිකරුට මරණ දඩුවම නියම කරන බව විවෘත අධිකරණයේදී ප්‍රකාශ කර තිබේ.", "URL": "https://sinhala.adaderana.lk/news.php?nid=76133", "Category": null, "Parent URL": null}