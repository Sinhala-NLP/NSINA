{"Source": "Adaderana", "Timestamp": "August 5, 2017 12:30 pm", "Headline": " ශ්‍රී ලංකා පළමු ඉනිම ලකුණු 183ට සීමා වෙයි", "News Content": "ශ්‍රී ලංකාව සහ ඉන්දියාව අතර, එස්.එස්.සී. පිටියේ පැවැත්වෙන දෙවන ටෙස්ට් තරඟයේ පළමු ඉනිම ක්‍රීඩා කළ ශ්‍රී ලංකා කණ්ඩායම සිය පළමු ඉනිම වෙනුවෙන් සියලු දෙන දැවී ලබා ගත්තේ ලකුණු 183ක් පමණි.ඒ ඉන්දීය කණ්ඩායම සිය පළමු ඉනිම සඳහා කඩුලු 09ක් දැවී ලබාගත් ලකුණු 622කට පිළිතුරු වශයෙනි.ඊයේ දිනයට තරඟය නිමා වන විට පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු 02 ක් දැවී ලකුණු 50 ක් ලබා සිටියේය.තරඟයේ තුන්වන දිනය වන අද දිනයේ දිවා විවේකයට පෙර ශ්‍රීලංකා කණ්ඩායමේ ඉතුරු කඩුලු 08 දවා ගැනීමට ඉන්දීය පන්දු යවන්නන් සමත් වීම විශේෂත්වයකි.පන්දු යැවීමේදී දඟ පන්දු යවන ක්‍රීඩක රවිචන්ද්‍රන් අශ්වින් ශ්‍රී ලංකා පිළේ කදුලු 05ක් දවා ගැනීමට සමත් වුණි.මොහොමඩ් ෂාමි සහ රවින්ද්‍ර ජඩේජා කඩුලු 02ක බැගින් බිඳ දැමීය.ශ්‍රී ලංකාව වෙනුවෙන් නිරෝෂන් දික්වැල්ල ලකුණු 51ක් රැස් කළේ පන්දු 48කට මුහුණ දෙමිනි.සෙසු, කිසිඳු ශ්‍රී ලංකා පිතිකරුවෙකුට ලකුණු 30 සීමාව පසුකර යාමට ඉන්දීය පන්දු යවන්නන් ඉඩ ලබා දුන්නේ නැත.ඒ අනුව ශ්‍රී ලංකාව ඉන්දීය පළමු ඉනිමට වඩා තවත් ලකුණු 439ක් පසුපසින් සිටියි.", "URL": "https://sinhala.adaderana.lk/news.php?nid=75991", "Category": null, "Parent URL": null}