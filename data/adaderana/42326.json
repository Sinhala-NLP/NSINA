{"Source": "Adaderana", "Timestamp": "April 5, 2014 12:54 pm", "Headline": "බස්නාහිර - දකුණ එජාප මන්ත්‍රීන් රනිල් ළඟ දිවුරයි", "News Content": "බස්නාහිර සහ දකුණු පළාත් සභා සඳහා එක්සත් ජාතික පක්ෂයෙන් තේරි පත්වු මන්ත්‍රිවරුන් අද එම පක්ෂයේ නායක රනිල් වික්‍රමසිංහ මහතා ඉදිරියේ දිවුරුම්දෙන ලදී. මෙහිදී සියලුම මන්ත්‍රිවරුන් හතලිස්දෙදෙනෙකු රනිල් වික්‍රමසිංහ මහතා ඉදිරියේ දිවුරුම් දුන් බව අද දෙරණ වාර්තාකරු සඳහන් කළේය. මේ අතර බස්නාහිර පළාතේ විපක්ෂ නායක ලෙස මංජු ශ්‍රී අරංගල මහතා සහ දකුණු පළාත් සභාවේ විපක්ෂ නායක ලෙස තෙන්නකෝන් මහතා විපක්ෂනායකවරයා අතින් සිය පත්වීම් ලිපි බාරගෙන ඇත. එමෙන්ම බස්නාහිර පළාතේ සංවිධායක ලෙස හර්ෂණ රාජකරුණා මහතාත් දකුණු පළාතේ සංවිධායක ලෙස බන්දුලාල් බණ්ඩාරිගොඩ මහතාත් විපක්ෂ නායකවරයා අතින් සිය පත්විම් ලිපි බාරගෙන තිබේ.", "URL": "https://sinhala.adaderana.lk/news.php?nid=42326", "Category": null, "Parent URL": null}