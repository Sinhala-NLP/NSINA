{"Source": "Adaderana", "Timestamp": "July 11, 2017 07:35 am", "Headline": "දේශපාලනඥයින් නිසා රාජ්‍ය සේවකයින් දඬුවම් ලබනවා", "News Content": "දේශපාලනඥයින්ගේ උපදෙස් අනුව කටයුතු කිරීමෙන් රාජ්‍ය සේවකයින් රැසකට දඬුවම් විඳීමට සිදුව ඇති බව පළාත් සභා හා පළාත් පාලන අමාත්‍ය ෆයිසර් මුස්තාෆා මහතා පවසයි.අමාත්‍යවරයා ප්‍රකාශ කළේ ජනතා ගැටළු විසඳීමේ දී රාජ්‍ය සේවකයන් ආරක්ෂා කිරීමේ වගකීම දේශපාලනඥයන් සතු වන බවය.බස්නාහිර පළාතේ ත්‍රී රෝද රථ රියදුරන්ගේ ගැටළුවලට විසඳුම් ලබාදීම වෙනුවෙන් ඊයේ(10) එම අමාත්‍යාංශයේ දී සාකච්ඡාවක් පැවැත්විය.එහිදි ත්‍රීරෝද රථ ගාල් පවත්වාගෙන යාම සම්බන්ධයෙන් ත්‍රීරෝද රථ නියෝජිතයන් නිලධාරීන්ට චෝදනා එල්ල කළ අතර ඊට ප්‍රතිචාර දක්වමින් ෆයිසර් මුස්තාෆා අමාත්‍යවරයා මේ සම්බන්ධයෙන් අදහස් පළ කළේය.එම සාකච්ඡාවට එක් වු මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ මහතා ප්‍රකාශ කළේ වේග සීමාව වැඩිකිරීමට ත්‍රීරෝද රථ රියදුරන් කළ ඉල්ලීම ප්‍රතික්ෂේප කරන බවය.මෙරට සිදුවන රිය අනතුරුවලින් තෙවැනියට වැඩිම අනතුරු සංඛ්‍යාවක් සිදුවන්නේ ත්‍රීරෝද රථ මගින් බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=75108", "Category": null, "Parent URL": null}