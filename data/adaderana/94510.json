{"Source": "Adaderana", "Timestamp": "August 16, 2018 04:21 pm", "Headline": "පාරකට විරෝධය පා ගොවීන් පාරට බසීයි", "News Content": "පොළොන්නරුව, අරගලන්විල යාය හතර ගම්මානයේ ගොවියන් හා ප්‍රදේශවාසීන් එක්ව අද(16) උදෑසන විරෝධතාවයක නිරත වූ බව අද දෙරණ වාර්තාකරු පවසයි. රුපියල් ලක්ෂ 27ක් මුදලින් අළුත් වැඩියා කරන ලද එම ප්‍රදේශයේ කෙත ඇළ මාර්ගයේ අළුතිවැඩියා කටයුතු නවතා කුඹුරුයායට ගමන් කිරීම සඳහා විකල්ප මාර්ගයක් ඉදි කිරීම හේතුවෙන් මෙම විරෝධතාවය සංවිධානය කළ බව විරෝධතාකරුවන් සඳහන් කළේය. කෙත් ඇළ මාර්ගයේ ඉදි කර ඇති පැති බැම්ම ප්‍රමිතියකින් තොරව ඉදිකිරීම හේතුවෙන් ප්‍රදේශවාසීන විසින් අදාළ පැති බැම්ම කඩා දමා තිබේ. කුඹුරුයායට ගමන් කිරීමට මාර්ගයක් තිබියදී මෙම විකල්ප ඉදිකරන්නු ලබන්නේ ප්‍රදේශවාසීන් ගේ ඉඩම්වලට හානි කිරීමේ අරමුණෙන් බව විරෝධතාකරුවන් පවසයි. විරෝධතාකරුවන් පවසන අකාරයට පැති බැම්ම කඩා දැමීමට හේතුවෙන් එයට පලි ගැනීමක් ලෙස මෙම මාර්ගය ඉදිකිරීමට සිදු කරන බවයි. විජයබාපුර මහවැලි කාර්යාලය මඟින් මෙම ව්‍යාපෘතිය සිදු කරන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=94510", "Category": null, "Parent URL": null}