{"Source": "Adaderana", "Timestamp": "May 31, 2016 08:41 am", "Headline": " නොර්වේ විදෙස් රජ්‍ය ලේකම් පැමිණෙයි", "News Content": "නොර්වේ විදේශ අමාත්‍යංශයේ රාජ්‍ය ලේකම් ටෝර් හැට්‍රම් මහතා තෙදින නිළ සංචාරයක් සදහා අද දිවයිනට පැමිණෙයි.මෙරට විදේශ අමාත්‍ය මංගල සමරවීර මහතා සමග නොර්වේ විදේශ අමාත්‍යංශ ලේකම්වරයා අද සාකච්ඡා පැවැත්වීමට නියමිතය.ටෝර් හැට්‍රම් මහතා මෙරට රැඳී සිටින කාලය තුළ විපක්ෂ නායක ආර්.සම්බන්ධන්, අමාත්‍යවරුන් වන මලික් සමරවික්‍රම සහ රවුෆ් හකීම් යන මහත්වරුන් සමග සාකච්ඡා කරන බව ශ්‍රී ලංකා විදේශ කටයුතු අමාත්‍යංශය සඳහන් කරයි.ඊට අමතරව ප්‍රතිසන්ධාන යාන්ත්‍රණ ලේකම් කාර්යාලයේ මහලේකම් මනෝ තිත්තවැල්ල මහතා සමග ද, නොර්වේ රා‍ජය විදේශ ලේකවරයා සාකච්ඡා කරනු ඇත.හෙට දිනයේ ඔහු යාපනයේ සංචාරයක නිරත වන අතර එහිදී උතුරු පළාත් ආණ්ඩුකාර රේජිනෝල්ඩ් කුරේ මහතා සහ උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සමග සාකච්ඡාවල නිරත වන බව විදේශ කටයුතු අමාත්‍යංශය ප්‍රකාශ කරයි.නොර්වේ විදේශ කටයුතු අමාත්යාංශයේ රාජ්‍ය ලේකම් ටෝර් හැට්‍රම් මහතා 2007, 2010 කාලය තුළ ශ්‍රී ලංකාවේ නොර්වේ තානාපතිවරයා ලෙසද කටයුතු කර තිබේ.", "URL": "https://sinhala.adaderana.lk/news.php?nid=60634", "Category": null, "Parent URL": null}