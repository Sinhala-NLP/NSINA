{"Source": "Adaderana", "Timestamp": "May 11, 2019 06:53 pm", "Headline": "ආරක්ෂක අංශ කෙරෙහි පුර්ණ විශ්වාසය තබන්න", "News Content": "ආරක්ෂක අංශ කෙරෙහි පුර්ණ විශ්වාසය තබමින් තම එදිනෙදා කටයුතු වල නිරත වන ලෙස ආරක්ෂක ලේකම් ජනරාල් ශාන්ත කෝට්ටෙගොඩ මහතා ජනතාවගෙන් ඉල්ලීමක් කරයි. මෙරට ආරක්ෂක තත්ත්වය සාමාන්‍ය තත්ත්වයට පත් කරලීම සඳහා ආරක්ෂක අංශ පැය 24 පුරා මෙහෙයුම් කටයුතු සිදුකරමින් සිටින බව ඔහු සඳහන් කළේය. ආරක්ෂක අමාත්‍යාංශයේ පැවති මාධ්‍ය හමුවකට එක්වෙමින් ජනරාල් ශාන්ත කෝට්ටෙගොඩ මහතා මෙම අදහස් පළ කළේය. මෙහිදී වැඩිදුරටත් අදහස් දැක්වු ආරක්ෂක ලේකම් ජනරාල් ශාන්ත කෝට්ටෙගොඩ මහතා සඳහන් කළේ පාසැල් ආගමික ස්ථාන සහ සංචාරක ස්ථාන වල ආරක්ෂාව දැඩි කිරිමට පියවර ගෙන ඇති බවයි. පාස්කු ඉරුදින ප්‍රහාරයෙන් දෙමාපියන් හෝ භාරකරුවන් අහිමි වු දරුවන් පිළිබඳ තොරතුරු එක් රැස්කිරීමේ වැඩසටහනක් මේ වනවිට ආරම්භ කර ඇති බව එහිදි අදහස් දැක්වු පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය.", "URL": "https://sinhala.adaderana.lk/news.php?nid=109763", "Category": null, "Parent URL": null}