{"Source": "Adaderana", "Timestamp": "February 22, 2013 12:15 pm", "Headline": "මදුරුවන් රසායනික ද්‍රව්‍යයත් මට්ටු කරයි!", "News Content": "මදුරුවන් පළවා හැරීම සඳහා භාවිත කෙරෙන රසායනික ද්‍රව්‍යවලට ඔරොත්තුදීමේ හැකියාව මදුරුවන් තුළ වර්ධනය වන බව පර්යේෂකයින් කණ්ඩායමක් විසින් අනාවරණය කරගෙන තිබේ. බ්‍රිතාන්‍ය පර්යේෂක කණ්ඩායමක් විසින් ඩෙංගු සහ කහ උණ රෝගය පතුරුවන ඊඩිස් ඊජිප්ටයි මදුරු විශේෂය පිළිබඳ කළ පර්යේෂණයකින් පසු මේ බව අනාවරණය කර ඇත. ඔවුන් පෙන්වා දෙන්නේ අදාළ රසායනික ද්‍රව්‍ය මගින් පළමු අවස්ථාවේදී බලපෑමක් සිදු වුව ද නැවත වරක් යෙදූ විට ඊට ඔරොත්තුදීමේ හැකියාව මදුරුවන්ට පවතින බවයි. දෙවන ලෝක යුද්ධය පැවති සමයේදී අමෙරිකානු සෙබළුන් විසින් මදුරුවන් පළවා හැරීම සඳහා රසායනික ද්‍රව්‍ය යොදාගෙන තිබුණි. එහෙත් ඒවායේ ක්‍රියාකාරීත්වය පිළිබඳව තොරතුරු අනාවරණය වී නොතිබූ අතර මදුරුවන් විසින් අදාළ රසායනිකය ආඝ්‍රාහණය කීරීම හේතුවෙන් බලපෑම් එල්ල වන බව මෑත කාලීනව තහවුරු කරගෙන ඇත.", "URL": "https://sinhala.adaderana.lk/news.php?nid=31839", "Category": null, "Parent URL": null}