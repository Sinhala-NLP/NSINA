{"Source": "Adaderana", "Timestamp": "May 25, 2010 02:37 pm", "Headline": "බිළිඳා වැසිකිළි වළට දැමූ මව අත්අඩංගුවට ", "News Content": "ඇහැළියගොඩ මනිංගොඩ ප්‍රදේශයේ වැසිකිළි වළක බිළිඳා දමා ගිය මව අත්අඩංගුවට ගෙන තිබේ. බිළිඳා මෙලොවට බිහිකර ඇත්තේ වැසිකිළි වළක තිබී බිළිඳා සොයාගත් කාන්තාවගේ සහෝදරියක් විසින් බව ඇහැළියගොඩ පොලිසිය සඳහන් ක‍ළේය. දරු ප්‍රසූතිය කළ මෙම කාන්තාව අත්අඩංගුවට ගැනීමෙන් අනතුරුව වැඩිදුර ප්‍රතිකාර සඳහා අවිස්සාවේල්ල රෝහලට ඇතුළත් කර ඇත. ඊයේ මානිංගොඩ ප්‍රදේශ‍යේ වැසිකිළියක තිබී මෙම බිළිඳා ‍සොයාගත්තේ ප්‍රසූතිය කළ දිනයේදීමය. අනතුරුව දරුවා ඇහැළියගොඩ රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා රත්නපුර මහරෝහලට මාරුකර යවා තිබේ. දරුවා යහපත් සෞඛ්‍ය තත්ත්වයෙන් පසුවන බව රත්නපුර රෝහල් අධ්‍යක්ෂවරයා පවසයි.", "URL": "https://sinhala.adaderana.lk/news.php?nid=8617", "Category": null, "Parent URL": null}