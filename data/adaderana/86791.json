{"Source": "Adaderana", "Timestamp": "April 2, 2018 09:55 pm", "Headline": "සිවිල් ආරක්ෂක බලකායේ සිව් වන ඇඟළුම් කම්හල විවෘත වෙයි", "News Content": "සිවිල් ආරක්ෂක බලකායට අවශ්‍ය නිල ඇඳුම් මැසීම සඳහා එම බලකායේ සිව් වන ඇඟළුම් කම්හල පසුගියදා එහි අධ්‍යක්ෂක ජනරාල් චන්ද්‍රරත්න පල්ලේගම මහතා අතින් වවුනියාව ඊරට්ටපෙරියකුලම ප‍්‍රදේශයේදී විවෘත කෙරුණි. සිවිල් ආරක්ෂක බලකා සෙබළ සෙබළියන් විසින්ම ඇඟළුම් කම්හල් පවත්වාගෙන යනු ලබන අතර මේ තුළින් සිවිල් ආරක්ෂක බලකායට තම සෙබළුන්ගේ නිල ඇඳුම් සඳහා දැරීමට සිදුවන පිරිවැය අවම කර ගැනීම අපේක්ෂා කෙරේ. මෙම කම්හලේ විධිමත් ලෙස පුහණුව ලත් සෙබළ සෙබළියන් 110 කු පමණ සේවය කරණු ලබයි. ඒ අනුව ඉදිරියේදී මේ තුළින් ඉහළ නිශ්පාදනයක් ලබාගත හැකි බවට සිවිල් ආරක්ෂක බලකාය අපේක්ෂා කරනු ලබයි.", "URL": "https://sinhala.adaderana.lk/news.php?nid=86791", "Category": null, "Parent URL": null}