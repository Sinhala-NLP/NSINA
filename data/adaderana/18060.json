{"Source": "Adaderana", "Timestamp": "August 14, 2011 02:22 pm", "Headline": "මඩකළපුවෙන් නාදුනන මළ සිරුරක්", "News Content": "මඩකළපුව , චෙංකලඩි කුමාරවෙල්ලියාර් ගම්මානය ආසන්න කළපුවේ තිබී නාඳුනන මළ සිරුරක් සොයා ගෙන තිබේ. වයස අවුරුදු 50ක් පමණ විය හැකි බවට සැලකෙන මිය ගිය පුද්ගලයාගේ සිරුර මෙතෙක් හඳුනාගෙන නොමැති බව පොලිසිය කියා සිටියි. මීට දින දෙකකට පමණ පෙර අදාළ පුද්ගලයා මිය යන්නට ඇතැයි එරාවුර් පොලිසිය සඳහන් කරයි. මේ වන විට මළ සිරුර මඩකළපුව මූලික රෝහලේ තැන්පත් කර තිබේ.", "URL": "https://sinhala.adaderana.lk/news.php?nid=18060", "Category": null, "Parent URL": null}