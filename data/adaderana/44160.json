{"Source": "Adaderana", "Timestamp": "June 23, 2014 09:29 am", "Headline": "පකිස්ථානයේ ලක්ෂ තුනහමාරක් අවතැන්", "News Content": "පකිස්ථානයේ උතුරු වසිරිස්ථාන් ප්‍රදේශයේ පුද්ගලයින් 350,000ක් පමණ අවතැන්ව සිටින බව වාර්තා වේ. කැරලිකරුවන් සොයා පාකිස්ථානයේ හමුදා මෙහෙයුම් සිදු කිරීම මීට හේතුවය. පසුගියදා කරච්චි ගුවන් තොටුපළට ප්‍රහාරයක් එල්ල වු අතර එහි වගකීම තලෙයිබාන් කැරලිකරුවන් විසින් භාරගෙන තිබුණි. ඒ අනුව මේ වන විට තලෙයිබාන් කැරලිකරුවන් බහුලව ගැවසෙන ප්‍රදේශයක් වන උතුරු වසිකිස්ථාන් ප්‍රදේශයේ ආරක්ෂක අංශ මෙහෙයුම් දියත් කරමින් සිටියි. කෙසේ වෙතත් මේ වන විට අදාළ ප්‍රදේශ වල ජනතාව ලොරි සහ බස් රථ වල නැගී වෙනත් ප්‍රදේශ කරා ගමන් කරමින් සිටින බව විදෙස් මාධ්‍ය වාර්තා කළේය. මෙම ප්‍රදේශ වල කුඩා ළමුන් වෙනුවෙන් ක්‍රියාත්මක කෙරුණු පෝලියෝ වැනි රෝග සඳහා ලබාදෙන එන්නත් කිරිම් කටයුතු මේ හේතුවෙන් අඩපණ වී ඇති බව වාර්තා වන්නේය.", "URL": "https://sinhala.adaderana.lk/news.php?nid=44160", "Category": null, "Parent URL": null}