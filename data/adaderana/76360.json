{"Source": "Adaderana", "Timestamp": "August 16, 2017 02:04 pm", "Headline": " තංගල්ල ප්‍රාදේශීය සභාවේ හිටපු සභාපති  අල්ලස් ගද්දී මාට්ටු", "News Content": "අල්ලස් ලබා ගැනීමේ චෝදනාවක් සම්බන්ධයෙන් තංගල්ල ප්‍රාදේශීය සභාවේ හිටපු සභාපතිවරයෙකු අල්ලස් කොමිසම විසින් අත්අඩංගුවට ගෙන තිබේ.අද (16) උදෑසන ඔහු සිය නිවස තුළදී අල්ලස් ලබා ගන්නා අවස්ථාවේදී අත්අඩංගුවට ගත් බව අල්ලස් කොමිසමේ විමර්ශන අධ්‍යක්ෂ ජ්‍යේෂ්ඨ පොලිස් අධිකාරී ප්‍රියන්ත චන්ද්‍රසිරි මහතා පැවසුවේය.මාතර ප්‍රදේශයේ පදිංචි පුද්ගලයෙකු සතු ඉඩමක සැලැස්මක් සඳහා තංගල්ල ප්‍රාදේශීය සභාවේ අනුමැතිය ලබාදීම සඳහා සැකකරු විසින් රුපියල් ලක්ෂයක මුදලක් අල්ලස් ලෙස ලබා ගැනීමට උත්සාහ කිරීමේදී මෙම අත්අඩංගුවට ගැනීම සිදුකර තිබේ.අත්අඩංගුවට ගත් සැකකරු අඟුණුකොළපැළැස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=76360", "Category": null, "Parent URL": null}