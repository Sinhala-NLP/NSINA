{"Source": "Adaderana", "Timestamp": "January 25, 2017 09:19 am", "Headline": "මෝදිට  ට්‍රම්ප්ගෙන් ආරාධනයක්", "News Content": "අමරිකානු ජනාධිපති ඩොනල්ඩ් ට්‍රම්ප් විසින් ඉන්දීය අග්‍රාමාත්‍ය නරේන්ද්‍ර මෝදි දුරකථනයෙන් අමතා තිබේ.විදෙස් මාධ්‍ය වාර්තා කරන පරිදි එහිදී අමරිකාවේ සංචාරයක නිරතවන්නැයි නරේන්ද්‍ර මෝදි හට ඩොනල්ඩ් ට්‍රම්ප් විසින් ආරාධනා කර ඇත.ලෝකයේ අභියෝගතා වලට මුහුණ දීමේදී ඉන්දියාව සැබෑ පාක්ෂිකයෙකු ලෙස තමාට දැනෙන බව ඩොනල්ඩ් ට්‍රම්ප් එහිදී නරේන්ද්‍ර මෝදි හට ප්‍රකාශ කර ඇති බව සඳහන්වේ.මෙම වසර අවසානයේදී නරේන්ද්‍ර මෝදි හට අමරිකාවේ සංචාරය කරන ලෙස ඩොනල්ඩ් ට්‍රම්ප් ආරාධනා කර ඇති බව ද වාර්තා වේ.ඉන්දියාව සමඟ උරෙන් උර ගැටී ලෝක ත්‍රස්තවාදයට එරෙහිව සටන් කිරීමට අමරිකාව අපේක්ෂා කරන බව ඩොනල්ඩ් ට්‍රම්ප් එහිදී ප්‍රකාශ කර ඇත.මැතිවරණ සමයේදී ද ඩොනල්ඩ් ට්‍රම්ප් ඉන්දියාව කෙරෙහි ධනාත්මක ආකල්පයක සිට බව විදෙස් පුවත් අනාවරණය කරයි.", "URL": "https://sinhala.adaderana.lk/news.php?nid=68533", "Category": null, "Parent URL": null}