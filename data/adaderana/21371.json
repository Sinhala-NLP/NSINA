{"Source": "Adaderana", "Timestamp": "January 14, 2012 10:18 am", "Headline": "පෙම්වතිය මරා පෙම්වතා වස බීලා", "News Content": "කටුනායක, මල්ගස් හන්දිය ප්‍රදේශයේ දී තියුණු ආයුධයකින් පහරදී කාන්තාවක් ඝාතනය කර තිබේ. ඊයේ(13) පස්වරුවේ මෙම ඝාතනය සිදුකර ඇති අතර සිද්ධියට සම්බන්ධ‍ සැකකරු ද වස පානය කිරීම හේතුවෙන් රෝහල් ගත කර ඇති බව පොලිසිය පැවසීය. ඔහු මේ වන විට මීගමුව රෝහලේ ප්‍රතිකාර ලබන බව සඳහන්ය. සිද්ධියෙන් මියගොස් ඇත්තේ නෑගම්පහ, ගල්මඩුව ප්‍රදේශයේ පදිංචිව සිටි 27 හැවිරිදි කාන්තාවකි. සැකකරු අදාළ කාන්තාව සමග ප්‍රේම සබඳතාවක් පවත්වාගෙන ගොස් ඇති අතර එහිදී ඇතිවූ ආරවුලක් දුරදිග යාමෙන් මෙම ඝාතනය සිදුව ඇති බවට අනාවරණය වී තිබේ.", "URL": "https://sinhala.adaderana.lk/news.php?nid=21371", "Category": null, "Parent URL": null}