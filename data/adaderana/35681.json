{"Source": "Adaderana", "Timestamp": "July 11, 2013 08:53 am", "Headline": "ඩෙවෝන් ඇළ පිටාර ගැලීමෙන් පවුල් 30ක් අනාථයි", "News Content": "දිඹුලපතන ප්‍රදේශයේ ඩෙවෝන් ඇළ උතුරායාම නිසා පවුල් 30 ක් විපතට පත්ව තිබේ. දිඹුලපතන - මේපිල්ඩ් වත්ත ලොග්හීල් ප්‍රදේශයට ඇඳ හැලෙන අධික වර්ෂාව නිසා හේතුවෙන් පවුල් 30 කට අයත් පුද්ගලයින් 238 දෙනෙකු මෙලෙස විපතට පත්ව ඇති බව පොලීසිය සඳහන් කළේය. විපතට පත් පුද්ගලයින් මේ වන විට තාවකාලිකව කොටගල නගරයේ ප්‍රජා ශාලාවේ රඳවා ඇති බව සඳහන් විය. මේ අතර කඳපොළ - විජයබාහූ ප්‍රදේශයට ඇඳ හැලෙන අධික වර්ෂාව සහ සුළං සහිත කාලගුණ තත්ත්වය හේතුවෙන් පවුල් 6 කට අයත් පුද්ගලයින් 31 දෙනෙකු පමණ පීඩාවට පත්ව ඇති බව කඳපොළ පොලීසිය පැවසීය. මොවුන් මේ වන විට තාවකාලිකව ගල්පාලාගම විහාරස්ථානයේ රඳවා තිබේ.", "URL": "https://sinhala.adaderana.lk/news.php?nid=35681", "Category": null, "Parent URL": null}