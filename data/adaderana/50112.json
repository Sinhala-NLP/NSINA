{"Source": "Adaderana", "Timestamp": "March 20, 2015 04:46 pm", "Headline": "ජාතික හැඳුනුම්පත් හා විදෙස් ගමන් බලපත්‍ර රැසක් සමග අයෙක් මාට්ටු", "News Content": "විවිධ පුද්ගලයින්ගේ විදෙස් ගමන් බලපත්‍ර සහ ජාතික හැඳුනුම්පත් ළඟ තබාගෙන සිටි පුද්ගලයෙකු මුන්දලම පොලීසිය විසින් අත්අඩංගුවට ගෙන තිබේ.උඩප්පුව සිට හලාවත දක්වා බස් රථයකින් ගමන් කරමින් සිටියදී සැකකරු අත්අඩංගුවට ගත් බව පොලීසිය සඳහන් කළේය.පොලිස් හදිසි ඇමතුම් ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගැනීමට හැකිව ඇත.ඔහු සතුව තිබී විදේශ ගමන් බලපත්‍ර 22ක් සහ ජාතික හැඳුනුම්පත් 8ක් සොයාගත් බව පොලීසිය සඳහන් කළේය.සැකකරු මදුරන්කුලිය ප්‍රදේශයේ පදිංචිකරුවෙකු වන අතර ඔහු පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=50112", "Category": null, "Parent URL": null}