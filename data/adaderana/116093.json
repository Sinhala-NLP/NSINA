{"Source": "Adaderana", "Timestamp": "August 8, 2019 03:52 pm", "Headline": "අයහපත් කාලගුණයෙන් ප්‍රදේශ රැසකට බලපෑම්", "News Content": "ඇදහැලෙන අධික වර්ෂාව හා සුළං තත්ත්වය හේතුවෙන් ප්‍රදේශ රැසකට බලපෑම් එල්ල වී ඇත. මේ හේතුවෙන් දේපල රැසකටද හානි සිදුව ඇති බව වාර්තා වෙයි. ඊයේ රාත්‍රී පැවති දැඩි සුළං තත්ත්වය හේතුවෙන් පිළියන්දල කොට්ටාව මාර්ගයේ පිහිටි වෙළඳසැලක වහලය ගැලවී ගොස් මාර්ගයට පතිත වී තිබුණි. මේ හෙුතුවෙන් මාර්ගයේ රථ වාහන ධාවනයටද බාධා එල්ල වුණි. මේ අතර මත්තේගොඩ නිවාස සංකීර්නයේ නිවස 04 කටද ඉන් හානි සිදුව තිබුණි. පෑලියගොඩ පරාක්‍රම මාවතේ පිහිටි කියවීම් ශාලාව,ග්‍රාම නිළධාරී කාර්යලය හා සමිති ශාලාවවේ වහලයටද ඊයේ රාත්‍රී පැවති දැඩි සුළඟින් හානි විය. එමෙන්ම මාර්ගයේ විදුලි කනු දෙකක් කඩාවැටීමෙන් ප්‍රදේශයේ විදුලි සැපයුමද මේ වනවිට ඇනහට ඇත.", "URL": "https://sinhala.adaderana.lk/news.php?nid=116093", "Category": null, "Parent URL": null}