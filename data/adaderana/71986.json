{"Source": "Adaderana", "Timestamp": "April 11, 2017 10:23 pm", "Headline": "නව සංවිධායකවරුන්ට තිබිය යුතු දේ මහින්ද කියයි", "News Content": "ශ‍්‍රී ලංකා නිදහස් පක්ෂයේ අලුතින් පත්කළ නව සංවිධායකවරුන්ට ජනතා සහයෝගය තිබේ ද යන්න සොයා බැලිය යුතු බව හිටපු ජනාධිපති මහින්ද රාජපක්ෂ මහතා පවසයි. තිස්සමහාරාම දෙබරවැව ප‍්‍රදේශයේ පැවති උත්සවයකින් අනතුරුව මාධ්‍යවේදින් විසින් අසන ලද ප‍්‍රශ්නයකට පිළිතුරු දෙමින් රාජපක්ෂ මහතා මේ බව කියා සිටියේ ය. ඔ්නෑම අයෙක්ට තම පාලනය කිරීමට ජනතා සහයෝගය අවශ්‍ය වන බවත් වත්මන් ආණ්ඩුවේ ක‍්‍රියාකලාපය තුළින් අද වන විට බඩු මිල ඉතා සීඝ‍්‍රයෙන් ඉහළ ගොස් ඇති බවත් රාජපක්ෂ මහතා වැඩි දුරටත් පැවසීය. එමෙන්ම වත්මන් ආණ්ඩුවට ආර්ථික දැක්මක් හෝ ආර්ථික සැළැස්මක් නිසි ලෙස නොමැති බවත් පැවසු හිටපු ජනාධිපතිවරයා ආණ්ඩුව පඹගාලක පැටලී ඇති බවද කියා සිටියේ ය. ශ‍්‍රී ලංකා නිදහස් පක්ෂයේ අලුතින් පත්කළ නව සංවිධායකවරුන්ට ජනතා සහයෝගය තිබේ ද යන්න සොයා බැලිය යුතු බව හිටපු ජනාධිපති මහින්ද රාජපක්ෂ මහතා පවසයි. තිස්සමහාරාම දෙබරවැව ප‍්‍රදේශයේ පැවති උත්සවයකින් අනතුරුව මාධ්‍යවේදින් විසින් අසන ලද ප‍්‍රශ්නයකට පිළිතුරු දෙමින් රාජපක්ෂ මහතා මේ බව කියා සිටියේ ය. ඔ්නෑම අයෙක්ට තම පාලනය කිරීමට ජනතා සහයෝගය අවශ්‍ය වන බවත් වත්මන් ආණ්ඩුවේ ක‍්‍රියාකලාපය තුළින් අද වන විට බඩු මිල ඉතා සීඝ‍්‍රයෙන් ඉහළ ගොස් ඇති බවත් රාජපක්ෂ මහතා වැඩි දුරටත් පැවසීය. එමෙන්ම වත්මන් ආණ්ඩුවට ආර්ථික දැක්මක් හෝ ආර්ථික සැළැස්මක් නිසි ලෙස නොමැති බවත් පැවසු හිටපු ජනාධිපතිවරයා ආණ්ඩුව පඹගාලක පැටලී ඇති බවද කියා සිටියේ ය.", "URL": "https://sinhala.adaderana.lk/news.php?nid=71986", "Category": null, "Parent URL": null}