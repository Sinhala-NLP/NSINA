{"Source": "Adaderana", "Timestamp": "June 23, 2018 02:31 pm", "Headline": "පියාගේ ජන්ම දිනය වෙනුවෙන් සජිත්ගෙන් දිස්ත්‍රික්ක 25කට චෛත්‍ය 25ක්", "News Content": "අද(23) යෙදී ඇති හිටපු ජනාධිපති දිවංගත රණසිංහ ප්‍රේමදාස මහතාගේ 94 වැනි ජන්ම දිනය වෙනුවෙන් දිස්ත්‍රික්ක 25 තුළ චෛත්‍ය 25ක් ඉදිකරන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. ඊයේ(22) පෙරවරුවේ මල්වතු හා අස්ගිරි පාර්ශ්වයේ මහනාහිමිවරු බැහැදුටු අවස්ථාවේ අමාත්‍යවරයා මේ බව සඳහන් කළේය. මහනුවර ශ්‍රී දළදා මාලිගාවට පැමිණි නිවාස හා ඉදිකිරීම් අමාත්‍ය සජිත් ප්‍රේමදාස මහතා ආශීර්වාද ලබා ගත් අතර අස්ගිරි මහාවිහාරයට පැමිණ පාර්ශ්වයේ මහානායක අති පූජ්‍ය වරකාගොඩ ශ්‍රී ඥානරතන මහනාහිමි බැහැ දුටුවේය. මේ අතර අමාත්‍යවරයා මල්වතු මහා විහාරයට පැමිණ මල්වතු පාර්ශ්වයේ මහානායක අති පූජ්‍ය තිබ්බටුවාවේ ශ්‍රි සුමංගල මහනාහිමියන්ද බැහැදුටුවේය.", "URL": "https://sinhala.adaderana.lk/news.php?nid=91372", "Category": null, "Parent URL": null}