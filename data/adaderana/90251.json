{"Source": "Adaderana", "Timestamp": "June 3, 2018 10:25 am", "Headline": "අනතුරින් 1ක් මරුට-3කට තුවාලයි", "News Content": "මතුගම - අගලවත්ත මාර්ගයේ වෑත්තෑව ප්‍රදේශයේදී සිදුවු රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ. ලොරි රථයක් යතුරුපැදියක ගැටී පසුව එම යතුරුපැදිය ත්‍රීරෝද රථයක ද ගැටී අනතුර සිදුව ඇති බව පොලීසිය සඳහන් කළේය. මියගිය පුද්ගලයා මතුගම, දියකඩුව ප්‍රදේශයේ පදිංචිව සිටි 21 හැවිරිදි යතුරුපැදිකරු වෙයි. අනතුරෙන් තුවාල ලබා ඇත්තේ පසුපැදිකරු, ත්‍රීරෝද රථ රියදුරු සහ එහි ගමන්ගත් කාන්තාවක බව පොලීසිය පැවසුවේය. ඔවුන් වෑත්තෑව රෝහලට ඇතුළත් කර ඇති අතර පසුපැදිකරු වැඩිදුර ප්‍රතිකාර සඳහා නාගොඩ රෝහලට මාරුකර යවා තිබේ. අනතුර සම්බන්ධයෙන් ලොරි රථ රියදුරු අත්අඩංගුවට ගත් බව මතුගම පොලීසිය පැවසුවේය.", "URL": "https://sinhala.adaderana.lk/news.php?nid=90251", "Category": null, "Parent URL": null}