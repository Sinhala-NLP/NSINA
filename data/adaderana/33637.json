{"Source": "Adaderana", "Timestamp": "April 28, 2013 08:55 am", "Headline": "කම්කරුවා වෙනුවෙන් හඬ නගන්න දේශපාලකයින් සුදානම්!", "News Content": "ජාත්‍යන්තර කම්කරු දිනය සැමරීම සඳහා දේශපාලන පක්ෂ සහ සංවිධාන මේ වන විට සූදානම් වෙමින් සිටියි. එක්සත් ජනතා නිදහස් සන්ධානයේ මැයි දින රැලිය බොරැල්ල කැම්බල් පිටියේදී පැවැත්වීමට නියමිතය. ඔවුන්ගේ මැයි දින පෙළපාලිය නෙළුම් පොකුණ රංග ශාලාව අසලින් ආරම්භ කිරීමට සැලසුම් කර තිබේ. එක්සත් ජාතික පක්ෂය ස්ථාන තුනකදී මැයි දින රැළිය පැවැත්වීමට කටයුතු යොදා ඇති අතර ප්‍රධාන රැළිය කුරුණෑගලදී පැවැත්වීමට නියමිතය. ජනතා විමුක්ති පෙරමුණ ද කොළඹ බී.ආර්.සී. පිටියේ දී මැයි දින රැළිය පැවැත්වීමට නියමිතය. ඔවුන්ගේ රැළිය දෙහිවල එස්.ද .එස් ජයසිංහ ක්‍රීඩාංගණයෙන් ආරම්භ වනු ඇත. සරත් ෆොන්සේකාගේ ප්‍රජාතන්ත්‍රවාදී පක්ෂයේ මැයි රැළිය බුද්ධදාස ක්‍රීඩාංගණයේදීත්, සමාජවාදී ජනතා පෙරමුණ කිරුළපන ප්‍රදේශයේදීත්, එක්සත් සමාජවාදී පක්ෂය කොස්ගස්හංදිය ප්‍රදේශයේදීත්, ලංකා කම්කරු කොංග්‍රසය කොටගල ප්‍රදේශයේදීත් මැයි දින රැළි සංවිධානය කර තිබේ. ලංකා කම්කරු සමිතිය, ජූලි වර්ජකයින් සහ වෙනත් සංවිධාන රැසක් ද මැයි දින රැළි සහ සම්මන්ත්‍රණ සංවිධානය කර ඇත.", "URL": "https://sinhala.adaderana.lk/news.php?nid=33637", "Category": null, "Parent URL": null}