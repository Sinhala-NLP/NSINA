{"Source": "Adaderana", "Timestamp": "January 29, 2016 04:37 pm", "Headline": "96 ලක්ෂයක වල්ලපට්ටා දැලේ", "News Content": "නීතිවිරෝධී අයුරින් වල්ලපට්ටා තොගයක් මෙරටින් රැගෙන යාමට උත්සහ කළ පුද්ගලයෙකු කටුනායක බණ්ඩාරනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ.අදළ පුද්ගලයා අද(29) අළුයම 02.55 ට පමණ ඩුබායි බලා යාමට පැමිණි අවස්ථාවේදී ඔහු අත්අඩංගුවට ගත් බව අද දෙරණ ගුවන් තොටුපොළ වාර්තාකරු පැවසුවේය.ගුවන් තොටුපොළ රේගුව විසින් අදාළ පුද්ගලයාගේ ගමන් මලු පරික්ෂා කිරිමේදී එහි තිබී වල්ලපට්ටා කිලෝ 32ක ප්‍රමාණයක් සොයා ගෙන තිබේ.එම වල්ලපට්ටා තොගයේ වටිනාකම රුපියල් ලක්ෂ 96ක් පමණ වන බව සඳහන්ය.මෙලෙස අත්අඩංගුවට ගෙන ඇත්තේ බඩල්ලගම ප්‍රදේශයේ පදිංචි 38 හැවිරිදි පුද්ගලයෙකි.අදාළ පුද්ගලයාට රුපියල් ලක්ෂයක දඩයක් නියම කර ඇති අතර රේගු භාරයට ගත් වල්ලපට්ටා තොගය රාජසන්තක කර තිබේ.", "URL": "https://sinhala.adaderana.lk/news.php?nid=56765", "Category": null, "Parent URL": null}