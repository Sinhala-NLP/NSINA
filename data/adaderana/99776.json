{"Source": "Adaderana", "Timestamp": "November 25, 2018 07:37 pm", "Headline": "අධිකරණය මඟ හරිමින් සිටි වරෙන්තුකරුවන් 179 ක් පැය 24 න් මාට්ටු", "News Content": "බස්නාහිර පළාත තුළ සිදු කල මෙහෙයුමකින් වරෙන්තුකරුවන් 179 දෙනෙක් අත්අඩංගුවට ගැනීමට පොලීසිය සමත්ව තිබේ. ඊයේ(24) සවස 4.00 ත් අද(25) සවස 4.00 ත් අතර පැය 24 ක කාලයක් තුළ මෙම මෙහෙයුම සිදු කර ඇත. බස්නාහිර පළාත උතුර දිසාව භාර නියෝජ්‍ය පොලිස්පතිවරයාගේ මෙහෙය වීමෙන් මෙම දිසාවට අයත්, ගම්පහ, මීගමුව සහ කැලණිය යන පොලිස් කොට්ඨාස 3 ක් ආවරණය වන පරිදි මෙම මෙය සිදු කර තිබේ. මෙම පොලිස් ස්ථානවල අපරාධ අංශවල නිලධාරීන් කොට්ඨාස අපරාධ බුද්ධි නිලධාරීන් විසින් සිදු කරන ලද විශේෂ මෙහෙයුමකින් අධිකරණය මඟ හරිමින් සිටි විවෘත වරෙන්තුකරු‍වන්127 ක් සහ සහ දින වරෙන්තු 52 ක් ඇතුළු මුළු වරෙන්තුකරුවන් 179ක් මෙලෙස අත්අඩංගුවට ගෙන තිබේ. අත්අඩංගුවට පත් මෙම වරෙන්තුකරුවන් ඉහත පොලිස් කොට්ඨාසවල පොලිස් ස්ථාන වෙත ඉදිරිපත් කර ඇත. ඔවුන් හෙට(26) දින ගම්පහ,මීගමුව, අත්තනගල්ල,පූ‍ගොඩ හා වත්තල යන මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=99776", "Category": null, "Parent URL": null}