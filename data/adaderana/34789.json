{"Source": "Adaderana", "Timestamp": "June 10, 2013 10:14 am", "Headline": "කැසිනෝ ව්‍යාපාරයට එරෙහිව පා‍රට බහිනවා ", "News Content": "කැසිනෝ ව්‍යාපාරය මෙරට තුළ ව්‍යාප්ත කිරීමට පියවර ගතහොත් මහමගට බැස විරෝධය පළ කරන බව අස්ගිරි පාර්ශවයේ මහනායක අතිපූජ්‍ය උඩුගම ශ්‍රී බුද්ධරක්ඛිත හිමියෝ අවධාරණය කරති. කොළඹ සම්බෝධි විහාරස්ථානය ආසන්නයේ මහා පරිමානයෙන් කැසිනෝ ව්‍යාපාරයක් ආරම්භ කිරීමට සූදානම් වන බවට මාධ්‍ය මගින් තොරතුරු ලැබුණු බව උන්වහන්සේ පෙන්වා දෙයි. එවැනි ව්‍යාපාරයක් ක්‍රියාත්මක කිරීම සඳහා කටයුතු කරන ඕනෑම නිලධාරියෙකුට එරෙහිව විරෝධය පළ කරන බව මහනායක හිමියන් ප්‍රකාශ කරන ලදී. එක්සත් ජාතික පක්ෂයේ නාවලපිටිය නව සංවිධායක ලෙස පත්වුණු මහින්ද දිසානායක මහතා මහනාහිමියන් බැහැදැකීමට පැමිණි අවස්ථාවේදී අතිපූජ්‍ය උඩුගම ශ්‍රී බුද්ධරක්ඛිත මහනායක හිමියන් මේ බව කියා සිටියේය.", "URL": "https://sinhala.adaderana.lk/news.php?nid=34789", "Category": null, "Parent URL": null}