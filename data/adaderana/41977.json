{"Source": "Adaderana", "Timestamp": "March 22, 2014 09:34 am", "Headline": "දේපළ සොරෙක් දැලේ", "News Content": "රාජගිරිය, නාවල, ප්‍රදේශයේ නිවෙස් බිද, දේපළ කොල්ලකෑමේ සිද්ධීන් රැසකට සම්බන්ධ සැකකරුවෙකු පොලීසිය විසින් අත්අඩංගුවට ගෙන තිබේ. වැලිකඩ පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇත. සැකකරුගෙන් සිදුකරන ලද වැඩිදුර ප්‍රශ්න කිරීම්වල දී දේපළ කොල්ලකෑමේ සිද්ධීන් 09ක් පිළිබඳ තොරතුරු අනාවරණය කර ගැනීමට හැකි වු බව පොලිසිය පවසයි. අත්අඩංගුවට ගත් සැකකරු මාවතගම, පිලැස්ස ප්‍රදේශයේ පදිංචිකරුවෙකි. ඔහු අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41977", "Category": null, "Parent URL": null}