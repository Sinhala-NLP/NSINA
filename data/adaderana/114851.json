{"Source": "Adaderana", "Timestamp": "July 24, 2019 06:02 am", "Headline": "යාපනයේ දී කිතුණු දේව් මැඳුරක සුරුවමක් කඩා දමයි", "News Content": "යාපනය, කොටුව ආසන්නයේ පිහිටි කිතුණු දේවස්ථානයක පිහිටි සුරුවමක් කිසියම් පිරිසක් කඩා දමා ඇති බව යාපනය ප්‍රදේශවාසීන් පවසයි. ඊයේ(23) මෙම සුරුවම කඩා දමා ඇති බව අද දෙරණ වාර්තාකරු සඳහන් කළේය. දේශවාසීන් පැවසුවේ ‍යාපනය කොටුව ආසන්නයේ පිහිටි කුඩා දේවස්ථායක පැවති කිතුණු දේව ප්‍රතිමා කිහිපයක් එලෙස කඩා දමා ඇති බවයි. අදාළ ප්‍රහාරය කවුරුන් විසින් සිදුකළේද යන්න සම්බන්ධයෙන් සොයා පරික්ෂණ මෙහෙයවන අතර, කිසියම් කඩාකප්පල්කාරි පිරිසක් දේව ප්‍රතිමා කඩා දමන්නට ඇති බව පොලීසිය සැක පළකරයි. මීට පෙර අවස්ථා කිහිපයකදීද යාපනය, වඩ්ඩු‍කොඩ්ඩෙයි හා මන්නාරම ප්‍රදේශයන්ගේ පිහිටි දේව සුරුවම් කිහිපයක් කඩා දමා තිබිණ. සිද්ධිය සම්බන්ධයෙන් යාපනය පොලීසිය වැඩිදුර පරික්ෂණ මෙහෙයවයි.", "URL": "https://sinhala.adaderana.lk/news.php?nid=114851", "Category": null, "Parent URL": null}