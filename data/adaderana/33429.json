{"Source": "Adaderana", "Timestamp": "April 20, 2013 05:22 pm", "Headline": "චීනයේ භු කම්පනයකින් සියයට අධික පිරිසක් මරුට", "News Content": "චීනයේ සිදුවූ ප්‍රබල භූ කම්පනයකින් පුද්ගලයින් 100ට අධික සංඛ්‍යාවක් මියගොස් තිබේ. පුද්ගලයින් 102 දෙනෙකු මෙම භූ කම්පනයෙන් මියගොස් ඇති අතර තවත් 2200කට වැඩි පිරිසක් තුවාල ලබා ඇති බව විදෙස් මාධ්‍ය වාර්තා කළේය. නිරිතදිග චීනයේ සිචුවාන් ප්‍රාන්තය ආශ්‍රිතව මෙම භූ ක්ම්පනය හටගෙන ඇති අතර එය රික්ටර් මාපකයේ 6.6ක ප්‍රබලත්වයෙන් යුත් බව සඳහන් වේ. භූ කම්පනය හේතුවෙන් ගොඩනැගිලි රැසක් විනාශ වී ඇත. භූ කම්පනය සිදුවූ ස්ථානයේ සිට කිලෝමීටර් 115ක් දුරට එහි කම්පනය දැනී තිබේ. මේ අතර 2008 වසරේ දී සිචුවාන් ප්‍රාන්තයේ සිදුවූ භූ කම්පනයෙන් පුද්ගලයින් 90,000ක් පමණ ජීවිතක්ෂයට පත්විය.", "URL": "https://sinhala.adaderana.lk/news.php?nid=33429", "Category": null, "Parent URL": null}