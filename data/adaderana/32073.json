{"Source": "Adaderana", "Timestamp": "March 3, 2013 01:18 pm", "Headline": "හොරට පෙරන තැනක් වටලයි", "News Content": "මදුරන්කුලිය, මුක්කුතොඩුවාව ප්‍රදේශයේ පවත්වාගෙන ගිය නීති විරෝධි මත්පැන් නිෂ්පාදනය කරමින් තිබූ ස්ථානයක් වැටළු මුන්දලම පොලීසියේ නිලධාරීන් සැකකරුවෙකු අත්අඩංගුවට ගෙන තිබේ. එම ස්ථානයේ තිබූ මත්පැන් හා ඒවා නිපදවීමට ගන්නා උපකරණ තොගයක්ද භාරයට ගෙන ඇතැයි අප වාර්තාකරු කියයි. අද (03) අලුයම මෙම වැටලීම සිදු කර තිබේ. පොලීසිය විසින් වැටලීම සිදු කරන විටත් ඔවුන් නීති විරෝධි මත්පැන් නිෂ්පාදනය කරමින් සිට ඇත. එහි තිබී නිෂ්පාදනය කරන ලද මත්පැන් ඩ්‍රෑම්ස් 816ක් (බෝතල් 102) ක්ද, තඹ දඟරයක් ඇතුළු ඒවා නිෂ්පාදනය කිරීම සදහා ගන්නා උපකරණ තොගයක්ද පොලිස් බාරයට ගෙන තිබේ. අත්අඩංගුවට ගෙන ඇති සැකකරු මත්පැන් හා උපකරණ තොගය සමග පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32073", "Category": null, "Parent URL": null}