{"Source": "Adaderana", "Timestamp": "August 28, 2016 09:30 am", "Headline": "  ජය කොදෙව්වන්ටයි", "News Content": "අමෙරිකාවේ ෆ්ලොරිඩා, ලෝඩර්හිල් හිදී පැවැති පන්දුවාර 20 යි 20 ක්‍රිකට් තරගයකින් එක් ලකුණක තියුණු ජයක් ලැබීමට බටහිර ඉන්දීය කොදෙව් කණ්ඩායම සමත් වුණි.ඉන්දියාව සමග පැවැති මෙම තරගයේ ප්‍රථමයෙන් පන්දුවට පහරදුන් කොදෙව් කණ්ඩායම පන්දුවාර 20 දී කඩුලු 06ක් දැවී ලකුණු 245ක් රැස්කර ගත්තේය.එහිදී එවින් ලෙවිස් ලකුණු 100ක් ලබා ගන්නට සමත් වුණි.පිළිතුරු වශයෙන් ඉන්දීය කණ්ඩායමට පන්දුවාර 20දී කඩුලු 04ක් දැවී රැස්කර ගත හැකි වූයේ ලකුණු 244ක් පමණි.ලොකේෂ් රාහුල් නොදැවී ලකුණු 110ක් ලබා ගැනීමට සමත් වුණි.අවසන් පන්දු වාරයේදී ලකුණු 07ක් ලබා ගත යුතුව තිබුණ ද බ්‍රාවෝගේ දක්ෂ පන්දු යැවීම හමුවේ මහේන්ද්‍ර සිං දෝණි දැවී යාමත් සමග කොදෙව්වන් ජය හිමි කර ගත්තේය.මේ අතර පකිස්ථානය සමග ලෝඩ්ස් හිදී පැවැති දෙවන එක්දින ක්‍රිකට් තරගයෙන් එංගලන්ත කණ්ඩායම කඩුලු 04කින් ජය ගැනීමට සමත් වුණි.", "URL": "https://sinhala.adaderana.lk/news.php?nid=63510", "Category": null, "Parent URL": null}