{"Source": "Adaderana", "Timestamp": "September 20, 2017 02:46 pm", "Headline": "එන්සි ටින් 2350ක් පොලිස් බාරයට", "News Content": "බගවන්තලාවේ දී එන්සි මත්කුඩු කිලෝ 2යි ග‍්‍රෑමි350ක් අත්අඩංගුවට ගෙන තිබේ. පකිස්ථානයෙන් මෙරටට නීති විරෝධි ලෙස ආනයනය කරන ලද , මෙරට තහනම් කර ඇති එන්සි නැමැති මත්කුඩු කිලෝ 2යි ග‍්‍රෑමි 350ක් සමඟ පුද්ගලයෙක් අත්අඩංගුවට ගත් බව බගවන්තලාව පොලීසිය සඳහන් කළේය. වතුකරයේ පාසල් ළමුන් ඇතුළු තරුණයන් ඉලක්ක කර ගනිමින් ඉතා රහසිගතව මෙම එන්සි මත්කුඩු ටින් අළෙවි කර ඇති බව දැනට කරන ලද මුලික පරික්‍ෂණවල දි හෙලි වී තිබේ. මෙම එන්සි නැමැති මත්ද්‍රව්‍ය ග‍්‍රෑමි 10 බැගින් වු ටින් 2350ක් පොලිස් බාරයට ගෙන ඇති අතර එම ටින් 25බැගින් වු පෙටිටි 94ක අසුරා තිබු බව පොලිසිය පැවසුවේය. මෙම මත්ද්‍රව්‍ය ටින් එකක් රුපියල් 300ක මුදලකට අළෙවි කර ඇති බව අනාවරණය වි තිබේ. බගවන්තලාව පොලිස් වසමට අයත් කැම්පියන් වතුයායේ මෙම පුද්ගලයා පදිංචි වතු නිවාසයක මත්කුඩු ටින් තොගය සඟවා අළෙවි කරන බවට බගවන්තලාව පොලීසිය ලද තොරතුරක් මත උපාය දුතයෙකු යොදා ගනිමින් සැකකරු සහ මත්කුඩු තොගය අත්අඩංගුවට ගැනීමට හැකි වු බව වාර්තාවේ. අත්අඩංගුවට ගත් සැකකරු හැටන් මහේස්ත‍්‍රාත් අධීකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=77808", "Category": null, "Parent URL": null}