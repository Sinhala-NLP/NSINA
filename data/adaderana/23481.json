{"Source": "Adaderana", "Timestamp": "April 13, 2012 10:25 am", "Headline": "ජිනීවා පරාජය වහගන්න මැතිවරණයක් සූදානම්", "News Content": "ජිනීවා මානව හිමිකම් සමුළුවේදී රජය ජාත්‍යන්තරය හමුවේ ලද පරාජය වසා ගැනීම සඳහා මැතිවරණයකට යාමට සූදානම් වන බව එක්සත් ජාතික පක්ෂ අනුරාධපුර දිස්ත්‍රික් පාර්ලිමේන්තු මන්ත්‍රී පී.හැරිසන් මහතා පවසයි. උතුරු මැද , නැගෙනහිර සහ සබරගමුව යන පළාත්වල හදිසි මැතිවරණයක් පැවැත්වීමේ සූදානමක් පවතින බව හෙතෙම සඳහන් කරයි. මැතිවරණ , පොලිස් , අධිකරණ සහ රාජ්‍ය සේවා සඳහා ස්වාධීන කොමිසන් සභා ස්ථාපිත කරන තෙක් සාධාරණ මැතිවරණයක් පැවැත්වේ යැයි අපේක්ෂා කළ නොහැකි බව ද මන්ත්‍රීවරයා පවසයි. අනුරාධපුර ප්‍රදේශයේ දී ඊයේ පැවති ප්‍රවෘත්ති සාකච්ඡාවකට එක්වෙමින් පී.හැරිසන් මන්ත්‍රීවරයා මෙම අදහස් පල කළේය. එහෙත් අදාළ පළාත් සභාවල නිල කාලය අවසන් වීමට නියමිතව ඇත්තේ 2013 වසරේදීය.", "URL": "https://sinhala.adaderana.lk/news.php?nid=23481", "Category": null, "Parent URL": null}