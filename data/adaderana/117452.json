{"Source": "Adaderana", "Timestamp": "August 25, 2019 06:39 pm", "Headline": "ජපානයේ දැඩි විරෝධය", "News Content": "මතභේදයට තුඩු දී ඇති ටකෙෂිමා දූපත් ආශ්‍රිතව දකුණු කොරියානු හමුදා විසින් නාවුක අභ්‍යාසයක් සිදුකිරීම සම්බන්ධයෙන් ජපානය දැඩි විරෝධය පල කර තිබේ. තම රටට අයත් එම දූපත් ප්‍රදේශය ආශ්‍රිතව දකුණු කොරියානු හමුදාවන් විසින් යුද අභ්‍යාස පැවැත්වීම අනුමත කළ නොහැකි බවයි ජපාන විදේශ කටයුතු අමාත්‍යාංශය නිවේදනය කර ඇත්තේ. දකුණු කොරියාව හා ජපානය යන දෙරට විසින්ම ටකෙෂිමා දූපතට හිමිකම් කියන අතර මේ හේතුවෙන් මතභේදාත්මක තත්ත්වයක් මතුව ඇත. කෙසේවෙතත් දකුණු කොරියානු හමුදාව විසින් එම දූපත් ආශ්‍රිතව අද (25) නාවුක යුද අභ්‍යාසයක් ආරම්භ කළ අතර එය දින දෙකක් පුරා පැවැත්විමට නියමිතයි. මේ අතර ජපානය සමග බුද්ධි තොරතුරු හුවමාරු කරගැනීම නතර කිරිමට දකුණු කොරියාව පසුගියදා පියවර ගනු ලැබුවේය.", "URL": "https://sinhala.adaderana.lk/news.php?nid=117452", "Category": null, "Parent URL": null}