{"Source": "Adaderana", "Timestamp": "May 12, 2012 04:32 pm", "Headline": "දෙමටගොඩ දී හෙරොයින් ජාවාරම්කරුවෙක් කොටුවෙයි", "News Content": "දෙමටගොඩ, ග්‍රෑන්ඩ්පාස් ප්‍රදේශ‍යේ දී හෙරොයින් ජාවාරමේ නිරත පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ විශේෂ අවි හා උපක්‍රම කණ්ඩායමේ නිලධාරීන් කණ්ඩායමක් විසින් සිදුකළ වැටලීමක දී මෙම සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු ළඟ තිබී හෙරොයින් ග්‍රෑම් 2 මිලිග්‍රෑම් 200 ක ප්‍රමාණයක් පොලිස් විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා මත්ද්‍රව්‍ය නාශක කාර්යාංශය වෙත භාරදී ඇති බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=24199", "Category": null, "Parent URL": null}