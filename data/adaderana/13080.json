{"Source": "Adaderana", "Timestamp": "December 25, 2010 03:02 pm", "Headline": "පුනරුත්ථාපනය වූ එල්.ටී.ටී.ඊ සාමාජිකයින් 100 දෙනෙකුට නිදහස", "News Content": "පුනරුත්ථාපනය වූ එල්. ටී. ටී. ඊ සාමාජිකයින් සිය දෙනෙකු නිදහස් කර අද(25) ඔවුන්ගේ දෙමව්පියන් වෙත භාරදී තිබේ. නත්තල වෙනුවෙන් මෙම එල්. ටී. ටී. ඊ සාමාජික සාමාජිකාවන් වෙත නිදහස ලබාදී ඇති බව සඳහන්ය. මොවුන් යළි දෙමව්පියන් වෙත භාරදීම වෙනුවෙන් වව්නියාව සංස්කෘතික රංග ශාලාවේ දී කෙටි උත්සවයක් ද පැවැත්වී ඇත. පුනරුත්ථාපනය වූ එම එල්. ටී. ටී. ඊ සාමාජික සාමාජිකාවන්ට විවිධ පාඨමාලා හැදෑරීම සඳහා සහතික පත්‍ර ද එහිදී පිරිනැමුණු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=13080", "Category": null, "Parent URL": null}