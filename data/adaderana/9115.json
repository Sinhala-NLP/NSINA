{"Source": "Adaderana", "Timestamp": "June 20, 2010 10:20 am", "Headline": "භු කම්පන මධ්‍යස්ථාන තුනක් ", "News Content": "මේ වන විට මෙරට භු කම්පන මධ්‍යස්ථාන තුනක් පිහිටුවා එම මධ්‍යස්ථානවල දත්ත ලබා ගැනීමේ කටයුතු ආරම්භ කර ඇති බව භු විද්‍යා හා පතල් කැණීම් කාර්යාංශය පවසයි. එම භූ කම්පන මධ්‍යස්ථාන තුනෙහිම දත්ත කොළඹ සිට ලබා ගැනීමේ හැකියාව පවතින බව එම කාර්යාංශයේ සභාපති ආචාර්ය එන්.ටී. විජයානන්ද මහතා ප්‍රකාශ කළේය. පල්ලකැළේ පිහිටා තිබු භූ කම්පන මධ්‍යස්ථානයට අමතරව හක්මන සහ මහකනදරාව යන ප්‍රදේශවල නව භු කම්පන මධ්‍යස්ථාන පිහිටුවා තිබේ. මෙමගින් ඉදිරියේදී ශ්‍රි ලංකාව ආශ්‍රිතව ඇති වන භු කම්පන පිළිබඳ දත්ත කඩිනමින් සහ පැහැදිලිව ලබා ගැනීමේ හැකියාව පවතින බව භු විද්‍යා හා පතල් කැණිම් කාර්යාංශයේ සභාපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9115", "Category": null, "Parent URL": null}