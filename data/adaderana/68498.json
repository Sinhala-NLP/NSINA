{"Source": "Adaderana", "Timestamp": "January 24, 2017 01:33 pm", "Headline": " යොවුන් පාර්ලිමේන්තු මංගල සැසිය හෙටයි", "News Content": "සිව්වන යොවුන් පාර්ලිමේන්තුවේ මංගල සැසිවාරය හෙට(25) පැවැත්වෙයිමහරගම ජාතික තරුණ සේවා සභාවේ පිහිටි විශේෂ පාර්ලිමේන්තු සභා ගර්භයේදී හෙට පෙරවරු 10.00ට අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සැසිවාරය ආරම්භ වීමට නියමිතය. මංගල සැසිවාරය හෙට සහ අනිද්දා යන දෙදින තුළ පැවැත්වෙන අතර රජයේ ඉදිරි ආර්ථික කටයුතු සැලසුම් සඳහා තාරුණ්‍යයේ දායකත්වය කෙසේවිය යුතු ද යන මාතෘකාව එහිදී විවාදයට ගැනීමට නියමිත බව ජාතික තරුණ සේවා සභාව සඳහන් කළේය.සිව්වන යොවුන් පාර්ලිමේන්තුවේ අග්‍රාමාත්‍යවරයා කථානායකවරයා, නියෝජ්‍ය කථානායකවරයා ඇතුළු පිරිසගේ දිවුරුම්දීම්ද හෙට පෙරවරුවේ සිදුකෙරෙන බව සඳහන්ය.", "URL": "https://sinhala.adaderana.lk/news.php?nid=68498", "Category": null, "Parent URL": null}