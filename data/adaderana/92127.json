{"Source": "Adaderana", "Timestamp": "July 7, 2018 10:50 am", "Headline": "ගුහාවේ සිරවී සිටින ළමුන් 12 දෙනා බේරා ගැනීමේ මෙහෙයුම තවදුරටත්", "News Content": "තාලියන්තයේ ගුහාවක සිරවී සිටින ළමුන් 12 දෙනා හා පුහුණුකරු පිටතට ගැනීම සඳහා ඔවුන් හට ජලයේ කිමිදීමට සිදුවනු ඇති බව වාර්තා වේ. විදෙස් මාධ්‍ය සඳහන් කලේ එසේ කිමිදීමට නොහැකි වන්නේ නම් ඔවුන් මුදාගැනීමේ මෙහෙයුම් තවත් දුෂ්කර වනු ඇති බවයි. සති දෙකකට ආසන්න කාලයක් පුරා තායිලන්තයේ පාපන්දු ක්‍රීඩා කරන ළමුන් 12 දෙනෙකු හා ඔවුන්ගේ පුහුණුකරු ගුහාවක සිරව සිටින අතර වර්ෂාව හේතුවෙන් මේ වන විට එම ගුහාව තුළට ජලය කාන්දු වී ඇති බව සඳහන්ය. ඔවුන් මුදාගැනීමට ගිය මෙහෙයුම් කණ්ඩායමේ එක් තාලියන්ත ස්වෙච්ඡා කිමිදුම්කරුවෙකු ද ඊයේ (06) දිනයේදී මියගියේය. සිරවී සිටින අදාළ පිරිස හට ඇවිදීමට හැකි නමුත් ජලයේ කිමිදීමට තරම් සෞඛ්ය තත්වයක් නොමැති බව අනාවරණය වී ඇත. ඔවුන්ගේ සෞඛ්‍ය තත්ත්වය නගා සිටුවීමට හා ජලයේ කිමිදීමට අදාළ සහන කණ්ඩායම් විසින් පුහුණුකරමින් සිටින බවද විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=92127", "Category": null, "Parent URL": null}