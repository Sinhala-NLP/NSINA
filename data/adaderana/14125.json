{"Source": "Adaderana", "Timestamp": "February 10, 2011 03:11 pm", "Headline": "ශිෂ්‍ය ව්‍යාපාර අත්තනෝමතිකව වැඩ කරමින් පරිපාලනයට බාධා පමුණුවනවා", "News Content": "මෙරට ශිෂ්‍ය ව්‍යාපාර බොහෝ අවස්ථාවලදී අත්තනෝමතික ලෙස කටයුතු කරමින් විශ්ව විද්‍යාල පරිපාලනයට බාධා පමුණුවා තිබෙන බව උසස් අධ්‍යාපන අමාත්‍ය එස්. බී. දිසානායක මහතා පවසයි. තමා විශ්ව විද්‍යාල ශිෂ්‍ය නායකයෙකුව සිටි සමයේ දී පවා එම තත්ත්වය පැවති බව අමාත්‍යවරයා පෙන්වාදෙයි. අද වන විට එම තත්ත්වය වෙනස් කිරීම සඳහා කටයුතු කරමින් සිටින බව එස්.බී. දිසානායක මහතා සඳහන් කරයි. ඊට බාධා පමුණුවන පිරිස් අධ්‍යාපන ආයතනවලින් පිටත තබා ආයතන සකස් කිරීමේ කටයුතු සිදුකිරීමට තමා පසුබට නොවන බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=14125", "Category": null, "Parent URL": null}