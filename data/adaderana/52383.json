{"Source": "Adaderana", "Timestamp": "July 2, 2015 10:22 am", "Headline": "යුවළකගෙන් කප්පමක් ගත් පොලීසියේ 3ක් අත්අඩංගුවට", "News Content": "බලහත්කාරයෙන් මුදල් ලබාගැනීමේ චෝදනාවක් මත කුරුඳුවත්ත පොලිස් ස්ථානයට අනුයුක්තව සේවය කළ පොලිස් නිලධාරින් තිදෙනෙකු අත්අඩංගුවට ගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේ පොලිස් සැරයන්වරුන් දෙදෙනෙකු සහ පොලිස් කොස්තාපල්වරයෙකු මෙලෙස අත්අඩංගුවට ගෙන ඇති බවයි.ඊයේ රාත්‍රියේ ඔවුන් කුරුඳුවත්ත ප්‍රදේශයේදී මෝටර් රථයක් නවතා එහි සිටි යුවළකගෙන් රුපියල් 2000 ක මුදලක් ලබාගත් බවට කුරුඳුවත්ත පොලිසියට පැමිණිල්ලක් ලැබී තිබූ බව සඳහන්ය.ඒ අනුව අදාළ පොලිස් නිලධාරින් තිදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශකවරයා කියා සිටියේය.ඔවුන් අද කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52383", "Category": null, "Parent URL": null}