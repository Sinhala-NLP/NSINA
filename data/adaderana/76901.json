{"Source": "Adaderana", "Timestamp": "August 30, 2017 02:12 pm", "Headline": "උතුරේ ධීවර වරායන් පහක් ආරම්භ කරයි", "News Content": "උතුරු පළාතේ ධීවරයින්ගේ ගැටළු හා ධීවර වරායන් ප්‍රතිසංස්කරණය කිරීම පිළිබඳ ඇති ගැටළු සම්බන්ධයෙන් විශේෂ සාකච්ඡාවක් ඊයේ (29) වැනි දින ධීවර සහ ජලජ සම්පත් අමාත්‍ය මහින්ද අමරවීර‍ෙ හා උතුරු පළාත් ආණ්ඩුකාර රෙජිනෝල්ඩ් කුරේ අතර ධිවර සහ ජලජ සම්පත් අමාත්‍යාංශයේදී පැවැත්වින.එහිදී උතුරු පළාතේ ධීවර වරායන් පහක් නැවත සංවර්ධනය කිරීමට තීරණය කළහ. ඒ අනුව උතුරු පළාතේ පිහිටා ඇති තෙලිප්පලෙයි, මාදගල්, පුන්කුඩතිව්, ආනකෝට්ටේ, මන්ඩතිව් යන ධීවර වරායන් පහක් සංවර්ධනය කිරීමට නියමිතය. මේ වනවිට ඊට අදාළ ඉඩම් වල ගැටළු නිරාකරණය කරඇති අතර ඒ ඒ වරාය ආශ්‍රිත ධීවරයින්ට අවශ්‍ය ඉන්ධන ලබාදීම සඳහා සුදුසු මධ්‍යස්ථානයක්ද මසුන් ගබඩා කිරීමට මධ්‍යස්ථානයක්ද ඉදිකිරීමට ද නියමිතය.විශේෂයෙන් උතුරු පළාතේ ධීවරයින්ට නවීන විද්‍යාව හා තාක්ෂණික දැනුම ලබාදීමටත් ඒ තුළින් තමන්ගේ ජීවිත සවිබල ගැන්වීමටත් බහුදින ධීවර යාත්‍රා ලබාදීමට වැඩපිළිවෙලක් සකස් කිරීමටත් සාකච්ඡාවට ගත් අතර නීතිවිරෝධී ක්‍රම මගින් සිදුවන මත්ස්‍ය විනාශය පිළිබඳව නිසි පියවරක් ගැනීමටත් තීරණය කරන ලදී.", "URL": "https://sinhala.adaderana.lk/news.php?nid=76901", "Category": null, "Parent URL": null}