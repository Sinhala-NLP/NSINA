{"Source": "Adaderana", "Timestamp": "December 12, 2016 08:45 am", "Headline": " ඖෂධ මිල අඩු කිරීමෙන්  බිලියන 06ක වෙළෙඳ ලාභයක් ", "News Content": "අත්‍යාවශ්‍ය ඖෂධ 48ක මිල අඩු කිරීම හේතුවෙන් බිලියන 06ක වෙළෙඳ ලාභයක් ලබා ඇති බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පෙන්වා දෙන්නේ ඖෂධ මෙරටදීම නිෂ්පාදනය කිරීමෙන් ඊට වඩා වැඩි මුදල් ඉතිරි කර ගැනීමට හැකි වන බවයි.2019 වසර වන විට ශ්‍රී ලංකාවට අවශ්‍ය ඖෂධ මෙරට තුළම නිෂ්පාදනය කිරීමට සැලසුම් කර තිබේ.ඒ සඳහා රාජ්‍ය ඖෂධ නිෂ්පාදන නීතිගත සංස්ථාව, ඖෂධ නිෂ්පාදන කර්මාන ශාලා කිහිපයක් සමග ගිවිසුම් අත්සන් කර ඇති බව සෞඛ්‍ය අමාත්‍යංශය සඳහන් කළේය.2018 වසර වන විට කර්මාන්ත ශාලා 10ක් මෙරට ඖෂධ නිෂ්පාදනය කිරීමට සැලසුම් කර තිබේ.ඖෂධ නිෂ්පාදන විදේශීය වෙළෙඳපොළට ද අපනයනය කර ශ්‍රී ලංකාව දකුණු ආසියාවේ ඖෂධ නිෂ්පාදනයේ කේන්ද්‍රස්ථානය බවට පත් කිරීමට බලාපොරොත්තු වන බව සෞඛ්‍ය අමාත්‍ය රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=66946", "Category": null, "Parent URL": null}