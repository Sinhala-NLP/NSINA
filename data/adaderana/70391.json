{"Source": "Adaderana", "Timestamp": "March 3, 2017 08:49 pm", "Headline": " ආමි නුවන් රිමාන්ඩ් ", "News Content": "අතුරුගිරිය නගරයේ රූපලාවන්‍යගාරයකදී තරුණයෙකු වෙඩි තබා ඝාතනය කළ සිද්ධියේ ප්‍රධාන සැකකරු වන ගීතනවත්ත ආරච්චිගේ අමිල නුවන් හෙවත් ආමි නුවන් නැමැත්තා රක්ෂිත බන්ධනාගාර ගත කර තිබේ. අදාළ සැකකරු පොලීසිය විසින් අත්අඩංගුවට ගෙන අද (03) දින කඩුවෙල මහේස්ත්‍රාත් අධිකරණය හමුවට ඉදිරිපත් කිරීමෙන් පසු මේ මස 17 දා දක්වා රක්ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය පවසයි. ඉකුත් ජනවාරි මස සිදුවු මෙම වෙඩි තැබීමෙන් ජීවිතක්ෂයට පත්වුණේ හිටපු පාර්ලිමේන්තු මන්ත‍්‍රී දුමින්ද සිල්වාගේ රියදුරකු වන ට‍්‍රනිල් බණ්ඩාර ධර්මසිරි නැමැත්තාය.", "URL": "https://sinhala.adaderana.lk/news.php?nid=70391", "Category": null, "Parent URL": null}