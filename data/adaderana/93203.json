{"Source": "Adaderana", "Timestamp": "July 25, 2018 07:31 pm", "Headline": "නව බදු පනතින් සිදු වු අසාධාරණය ගැන කලාකරුවන් ආගමික නායකයන්ට කියයි", "News Content": "නව දේශීය ආදායම් බදු පනතින් කලාකරුවන් වෙනුවෙන් ලබා දී තිබූ බදු සහන ඉවත් කිරීම නිසා මතුව ඇති තත්වය පිළිබඳව ආගමික නායකයන් දැනුවත් කිරීමේ වැඩපිළිවෙළක් ශ්‍රි ලංකා නිදහස් කලා සන්ධානයේ නියෝජිතයන් ආරම්භ කර තිබේ. ඒ අනුව ඔවුන් අද (25) මල්වතු මහ නා හිමියන් , අස්ගිරි අනු නා හිමියන් මෙන්ම කාදිනල් හිමිපාණන්ද බැහැ දැක සිය ගැටලුව පැහැදිලි කළේය. එම කලාකරුවන් පළමුවෙන් මල්වතු මහා විහාරය වෙත පැමිණ මල්වතු පාර්ශ්වයේ මහා නායක අති පූජ්‍ය තිබ්බටුවාවේ ශ්‍රී සුමංගල මහනා හිමියන් බැහැදුටු අතර පසුව අස්ගිරි මහා විහාරය වෙත පැමිණ අස්ගිරි පාර්ශ්වයේ අනුනායක පූජ්‍ය වේඩරුවේ උපාලි හිමියන් බැහැදුටුවාය. ශ්‍රී ලංකා නිදහස් කලා සන්ධානය අගරදගුරු අතිඋතුම් මැල්කම් කාදිනල් රංජිත් හිමිපාණන් මුණ ගැසුනේ කොළඹ අගරදගුරු නිල නිවසේදීය.", "URL": "https://sinhala.adaderana.lk/news.php?nid=93203", "Category": null, "Parent URL": null}