{"Source": "Adaderana", "Timestamp": "August 31, 2012 12:44 pm", "Headline": "ශ්‍රී ලංකාව සහ සූඩානය ද්විපාර්ශවික එකඟතාවයකට පැමිණෙයි", "News Content": "ආරක්ෂක කටයුතු සම්බන්ධයෙන් ශ්‍රී ලංකාව සහ සූඩානය අතර ද්වීපාර්ශවික එකඟතාවන්ට පැමිණ තිබේ. සූඩානයේ නිල සංචාරයක නිරත වු ආරක්ෂක සහ නාගරික සංවර්ධන අමාත්‍යාංශ ලේකම් ගෝඨාභය රාජපක්ෂ මහතා සහ සූඩාන නියෝජිතයන් අතර ඊට අදාළ අවබෝධතා ගිවිසුමකට අත්සන් තැබිණි. පසුගිය 26 වැනිදා සිට 30 වැනිදා දක්වා සූඩානයේ නිල සංචාරයක නිරත වු ආරක්ෂක ලේකම්වරයා එරට ආරක්ෂක ප්‍රධානීන් රැසක් ද හමුවිය. සූඩාන ආරක්ෂක අමාත්‍යවරයා, ප්‍රධාන ආරක්ෂක ලේකම්වරයා සහ හමුදා ප්‍රධානීන් ඒ අතර වන බව ආරක්ෂක අමාත්‍යාංශය සඳහන් කළේය. ආරක්ෂක විද්‍යාලවල සංචාරයක නිරත වු ගෝඨාභය රාජපක්ෂ මහතා \"ත්‍රස්තවාදය පැරදවීමේ දී ශ්‍රී ලංකාව ලබාගත් අත්දැකීම්\" පිළිබඳ එම සිසුන් අමතා දේශනයක් ද පවත්වා ඇත.", "URL": "https://sinhala.adaderana.lk/news.php?nid=27025", "Category": null, "Parent URL": null}