{"Source": "Adaderana", "Timestamp": "August 16, 2013 02:01 pm", "Headline": " සියලුම ෆො‍න්ටේරා නිෂ්පාදන තහනම්!", "News Content": "ෆොන්ටේරා සමාගම විසින් සිදුකරනු ලබන සියලුම නිෂ්පාදන විකිණීම හා බෙදාහැරීම වළකමින් අතුරුතහනම් නියෝගයක් නිකුත් කර තිබේ. අද (16) ගම්පහ අතිරේක දිසා විනිසුරුවරයා විසින් දින 14 ක කාලයක් සඳහා මෙම අතුරුතහනම් නියෝගය නිකුත් කර ඇති බව සඳහන්ය. එසේම ෆොන්ටේරා නිෂ්පාදන වලට අදාළව පාරිභෝගික ජනතාව නොමග යවනසුළු ආකාරයේ වෙළඳ ප්‍රචාරණ දැන්වීම්ද මෙම නියෝගයට යටත්ව අත්හිටුවා තිබේ. රජයේ හෙද නිලධාරීන්ගේ සංගමය විසින් ගොනු කරන ලද පෙත්සමක් සලකා බැලීමෙන් අනතුරුව මෙම අතුරු තහනම් නියෝගය නිකුත් කර ඇත.", "URL": "https://sinhala.adaderana.lk/news.php?nid=36675", "Category": null, "Parent URL": null}