{"Source": "Adaderana", "Timestamp": "June 5, 2014 08:29 am", "Headline": "ආපදා තත්ත්වය නිසා අදත් පාසල් වැසේ", "News Content": "ආපදා තත්ත්වය හේතුවෙන් තාවකාලිකව වසා දැමුණු බස්නාහිර පළාතේ පාසැල් අද දිනය තුළ ද වසා තැබේ. අදාළ ප්‍රදේශවලට බලපෑ වර්ෂාපතනය සහ සෙසු ආපදා තත්ත්වයන් සැලකිල්ලට ගනිමින් මෙම පාසැල් යළි විවෘත කිරීම පිළිබඳ තීරණය කරන බව බස්නාහිර පළාත් වැඩබලන අධ්‍යාපන අමාත්‍ය උපාලි කොඩිකාර මහතා පැවසුවේය. බස්නාහිර පළාතට බලපා ඇති ආපදා තත්ත්වය හේතුවෙන් පාසැල් 148ක් තාවකාලිකව වසා දැමීමට තීරණය කෙරුණි. කොළඹ දිස්ත්‍රික්කයේ පාසැල් 09ක්, කළුතර දිස්ත්‍රික්කයේ පාසැල් 137ක්, ගම්පහ දිස්ත්‍රික්කයේ පාසැල් 02ක් මේ යටතේ වසා දැමුණු බව උපාලි කොඩිකාර පළාත් අමාත්‍යවරයා පැවසුවේය.", "URL": "https://sinhala.adaderana.lk/news.php?nid=43745", "Category": null, "Parent URL": null}