{"Source": "Adaderana", "Timestamp": "October 19, 2015 12:49 pm", "Headline": "හමුදාපති හා බුද්ධි අංශ ප්‍රධානියා වගඋත්තකරුවන් ‍කරන්න අවසරයි!", "News Content": "අතුරුදන්ව සිටින මාධ්‍යවේදී ප්‍රගීත් එක්නැලිගොඩ මහතා අධිකරණයට ඉදිරිපත් කරන ලෙස ඉල්ලා ගොනු කළ පෙත්සමේ වග උත්තරකරුවන් ලෙස යුධ හමුදාපතිවරයා සහ යුධ හමුදා බුද්ධි අංශ ප්‍රධානියා නම් කිරීමට අභියාචනාධිකරණය අවසර ලබාදී තිබේ.සන්ධ්‍ය එක්නැලිගොඩ මහත්මිය විසින් පෙත්සම ඉදිරිපත් කර ඇති අතර වගඋත්තරකරුවන්ට මේ මස 30 වනදා අධිකරණය හමුවේ කරුණු දක්වන ලෙස අභියාචනාධිකරණය නියම කළ බව අප වාර්තාකරු පැවසීය.පෙත්සම්කාර පාර්ශවයේ නීතිඥයින් විසින් අදාළ නිලධාරීන් දෙදෙනා වගඋත්තරකරුවන් කරන්නැයි කළ ඉල්ලීමක් සැලකිල්ලට ගනිමින් අභියාචනාධිකරණය මෙම අවසරය ලබාදී ඇත.", "URL": "https://sinhala.adaderana.lk/news.php?nid=54533", "Category": null, "Parent URL": null}