{"Source": "Adaderana", "Timestamp": "May 4, 2017 10:25 am", "Headline": "ගංජා හේනක් පැවැත් වු අයෙක් අත්අඩංගුවට", "News Content": "ඇඹිලිපිටිය, කණමැදිආර ප්‍රදේශයේදී ගංජා හේනක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. ඇඹිලිපිටිය පොලීසියට ලද තොරතුරක් මත සිදුකළ වැටලීමකදී මෙම ගංජා තොගය සෙයාගෙන ඇති අතර එය පවත්වාගෙන ගිය සැකකරු එහිදී අත්අඩංගුවට ගෙන ඇති බව සඳහන් වෙයි. සැකකරු ඇඹිලිපිටිය තුන්කම ප්‍රදේශයේ පදිංචි 28 හැවිරිදි පුද්ගලයෙකු බව පොලීසිය පවසයි. ගංජා හේන ගිනිතබා විනාශ කිරීමට පොලීසිය පියවර ගෙන ඇති අතර සැකකරු ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=72801", "Category": null, "Parent URL": null}