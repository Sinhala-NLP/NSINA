{"Source": "Adaderana", "Timestamp": "January 28, 2014 01:31 pm", "Headline": "ඉන්දීය කාන්තාවන් ශ්‍රී ලංකා කාන්තාවන්ට පරදී", "News Content": "ඉන්දීය කාන්තා කණ්ඩායමට එරෙහිව පැවැති 20-20 ක්‍රිකට් තරඟාවලිය 2ට 1ක් ලෙස ජය ගැනීමට ශ්‍රී ලංකා කාන්තා කණ්ඩායම අද සමත් විය. ඉන්දියාවේ විශාකාපට්නම් හිදි පැවැති මෙම තරඟයේ පළමුවෙන් පන්දුවට පහරදුන් ඉන්දීය කාන්තා කණ්ඩායම නියමිත පන්දුවාර 20දී කඩුලු 8ක් දැවී ලකුණු 117ක් ලබාගත්තේය. පිළිතුරු වශයෙන් ශ්‍රී ලංකා කාන්තා කණ්ඩායම පන්දුවාර 18.5දී කඩුලු 4ක් පමණක් දැවී එම ඉලක්කය අභිබවා යාමට සමත් විය. ශ්‍රී ලංකා කාන්තා කණ්ඩායම වෙනුවෙන් නායිකා සසිකලා සිරිවර්ධන නොදැවී ලකුණු 46ක් ලබාගනිමින් කණ්ඩායම ජයග්‍රහණය කරා රැගෙනයාමට සමත් විණ. මෙම තරඟාවලියේ පළමු තරඟය ශ්‍රී ලංකාවත්, දෙවන තරඟය ඉන්දියාවත් ජයගත් අතර තෙවැනි තරඟයේ ජයත් සමඟ තරඟාවලිය 2ට 1ක් ලෙස ශ්‍රී ලංකා කණ්ඩායමට ජය අත්විය.", "URL": "https://sinhala.adaderana.lk/news.php?nid=40712", "Category": null, "Parent URL": null}