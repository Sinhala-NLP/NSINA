{"Source": "Adaderana", "Timestamp": "August 3, 2016 12:45 pm", "Headline": "යතුරුපැදිය දුම්රියේ ගැටී මව හා දරු දෙදෙනා මරුට", "News Content": "කුරුණෑගල-ගණේවත්ත අනාරක්ෂිත දුම්රිය හරස් මාර්ගයේදී යතුරුපැදියක ගමන්ගත් තිදෙනෙකු දුම්රියේ ගැටී ජීවිතක්ෂයට පත්ව තිබේ.මෙලෙස මියගොස් ඇත්තේ මව (32) හා දරු දෙදෙනා අවුරුදු (06) සහ (02) බව පොලීසිය කියයි.යාපනයේ සිට කොටුව බලා ධාවනය වූ සීඝ්‍රගාමි දුම්රියේ හැපී මෙම අනතුර සිදුව ඇත.මෙම තිදෙනාගේ මළ සිරුර මේවන විට ගණේවත්ත දුම්රිය ස්ථානයේ තබා ඇති අතර වැල්ලව පොලීසිය විසින් වැඩිදුර විමර්ශන සිදුකරයි.‍ඉල්ලීම් කිහිපයක් ඉල්ලා අනාරක්ෂිත දුම්රිය හරස්මාර්ග ගේට්ටු ක්‍රියාකරුවන් ඉකුත් සතියේ ඉරිදා පෙ.ව 6.00 සිට තම රාජකාරීවලින් ඉවත්ව සිටියදී මෙම ඛේදවාචකය අප වෙත වාර්තා විය.", "URL": "https://sinhala.adaderana.lk/news.php?nid=62721", "Category": null, "Parent URL": null}