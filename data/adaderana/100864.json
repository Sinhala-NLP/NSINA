{"Source": "Adaderana", "Timestamp": "December 17, 2018 09:17 am", "Headline": "ගිනි අවි ජාවාරමේ නිරත පුද්ගලයින් 3ක් මාට්ටු", "News Content": "ගම්පහ, මාතම්මන ප්‍රදේශයේදී ගිනි අවි ජාවාරමක නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ. ගම්පහ පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී ගිනි අවියක්, එම උණ්ඩ 04ක් සහ මැගසිනයක් සමඟ එක් සැකකරුවෙකු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුගෙන් සිදු කළ ප්‍රශ්න කිරිම්වලදී මෙම ජාවාරමට සම්බන්ධ තවත් පුද්ගලයින් දෙදෙනෙකු අත්අඩංගුවට ගෙන තිබේ. සැකකරුවන් අවුරුදු 30ත් 43ත් අතර වයසේ පසුවන මිනුවන්ගොඩ සහ බිංගිරිය යන ප්‍රදේශවල පදිංචිකරුවන් බව සඳහන් වෙයි. ඔවුන් අද(17) ගම්පහ මහේස්ත්‍රාත් අධිකරණයට ඉදිරිපත් කිරිමට නියමිත අතර ගම්පහ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100864", "Category": null, "Parent URL": null}