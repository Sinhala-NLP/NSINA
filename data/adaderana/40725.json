{"Source": "Adaderana", "Timestamp": "January 29, 2014 07:22 am", "Headline": "හොර පාරෙන් සල්ලි ගෙනා විදෙස් කත දැලේ", "News Content": "නීති විරෝධී ලෙස විදේශීය මුදල් තොගයක් මෙරටට ගෙන පැමිණි කාන්තාවක ගුවන්තොටුපළ රේගුව විසින් අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණී මහතා කියා සිටියේ එම කාන්තාව සතුව තිබී යුරෝ 16,440ක් හා අමෙරිකානු ඩොලර් 16,000ක් සොයාගත් බවයි. එම මුදල් වල වටිනාකම ශ්‍රී ලංකා රුපියල් පනස් ලක්ෂ 90,666 ක් බවට ගණන් බලා තිබේ. ඉන්දියාවේ චෙන්නායි හි සිට පැමිණි ශ්‍රී ලංකන් ගුවන් සේවයට අයත් යු.එල් 124 ගුවන් යානයෙන් ඇය දිවයිනට පැමිණ ඇති බව සඳහන්ය. 35 හැවිරිදි මෙම කාන්තාව කොළඹ ප්‍රදේශයේ පදිංචිකාරියක බවට හඳුනාගෙන ඇති බව රේගු මාධ්‍ය ප්‍රකාශක ලෙස්ලි ගාමිණී මහතා කියා සිටියේය. ඇය ගතවු සති 02 ක කාලය තුළ සිව් වතාවක් ඉන්දියාවේ සංචාරයක නිරත වී ඇති බව රේගු නිලධාරීන් විසින් කළ මුලික පරීක්ෂණ වල දී අනාවරණය වී තිබේ.", "URL": "https://sinhala.adaderana.lk/news.php?nid=40725", "Category": null, "Parent URL": null}