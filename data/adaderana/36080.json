{"Source": "Adaderana", "Timestamp": "July 25, 2013 08:26 am", "Headline": "රිය අනතුරින් අයෙක් මරුට", "News Content": "කැබිතිගොල්ලෑව ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. වව්නියාව සිට ත්‍රීකුණාමලය දෙසට ගමන්ගත් ශ්‍රී ලංකා ගමනාගමන මණ්ඩලයට අයත් බස් රථයක මාර්ගයේ ගමන් කරමින් සිටි අඹුසැමි යුවලක් ගැටීමෙන් මෙම අනතුර සිදුව ඇති බව පොලීසිය පවසයි අනතුරෙන් බරපතළ තුවාල ලැබු එම යුවල ප්‍රතිකාර සඳහා කැබිතිගොල්ලෑව රෝහලට ඇතුළත් කර තිබේ. එහිදි පිරිමි පුද්ගලයා මියගොස් ඇති බව පොලීසිය සඳහන් කරයි 48 හැවිරිදි බෙල්ලන්කඩවල ප්‍රදේශයේ පදිංචිකරුවෙක් මෙලෙස මියගොස් ඇත. මේ අතර නිට්ටඹුව ප්‍රදේශයේ දී කන්ටේනරයක් වෑන් රථයක ගැටීමෙන් සිදුවු අනතුරකින් පුද්ගලයෙකු මියගොස් තවත් අයෙක් තුවාල ලබා තිබේ. වෑන් රථයේ රියදුරු සහ තවත් පුද්ගලයෙකු අනතුරෙන් බරපතල තුවාල ලබා ප්‍රතිකාර සඳහා ගම්පහ රෝහලට ඇතුළත් කිරීමේ දී එක් අයෙකු මියගොස් ඇති බව පොලීසිය පවසයි.", "URL": "https://sinhala.adaderana.lk/news.php?nid=36080", "Category": null, "Parent URL": null}