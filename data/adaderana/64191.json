{"Source": "Adaderana", "Timestamp": "September 18, 2016 08:43 am", "Headline": "  ලෝකාන්ත‍යේ අතරමං වූ සිසුන් සොයාගැනෙයි", "News Content": "ලෝකාන්තය නැරඹීමට ගොස් අතරමං වූ බව කියන පාසල් සිසුන් 12 දෙනෙකු පොලීසිය විසින් සොයාගෙන තිබේ.නානුඔය පොලීසියට ලද තොරතුරක් මත සිසුන් සෙවීමේ මෙහෙයුම් ආරම්භ කර තිබුණි.කොළඹ, කොළොන්නාව ප්‍රදේශයේ උසස් පෙළ සිසුන් 12 දෙනෙකු ලෝකාන්තය නැරඹීමට ගිය අවස්ථාවේ මෙලෙස අතුරුදන්ව ඇති බවට තොරතුරු ලැබුණු බව පොලීසිය පැවසුවේය. කෙසේවෙතත් ඔවුන් ලෝකාන්තය පිවිසුම් දොරටුව ආසන්නයේදී නිරුපද්‍රිතව සොයා ගැනීමට නානුඔය පොලීසිය සමත්ව තිබේ.", "URL": "https://sinhala.adaderana.lk/news.php?nid=64191", "Category": null, "Parent URL": null}