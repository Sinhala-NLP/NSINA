{"Source": "Adaderana", "Timestamp": "November 28, 2011 08:14 am", "Headline": "උසස් පෙළ ප්‍රතිඵල පාසල් නිවාඩුවට පෙර ලබාදිය හැකියි", "News Content": "පැවති අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල තෙවන වාර පාසල් නිවාඩුවට ප්‍රථම ලබාදීමට හැකි බව විභාග කොමසාරිස් ජනරාල් අනුර එදිරිසිංහ මහතා පවසයි. ප්‍රතිඵල සකස් කිරීමේ කටයුතු මේ දිනවල සිදු කෙරෙමින් පවතින බව ඔහු සඳහන් කළේය. මෙවර තෙවන වාර පාසල් නිවාඩුව ලබන මස 9 වැනිදා ලබාදීමට නියමිතව තිබේ. පසුගිය අගෝස්තු මාසයේ පැවති අධ්‍යයන පොදු සහතික පත්‍ර උසස් පෙළ විභාගය නව නිර්දේශය හා පැරණි නිර්දේශය යටතේ පැවැත්වුණි. විභාගය සඳහා අපේක්ෂකයින් දෙලක්ෂ අනූ හතර දහස් අටසිය දෙනෙකු පෙනී සිටි බව සඳහන්ය.", "URL": "https://sinhala.adaderana.lk/news.php?nid=20305", "Category": null, "Parent URL": null}