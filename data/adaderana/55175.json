{"Source": "Adaderana", "Timestamp": "November 18, 2015 04:14 pm", "Headline": "හිටපු එල්.ටී.ටී.ඊ දෙන්නා යළි රිමාන්ඩ්", "News Content": "විල්පත්තු ජාතික වනෝද්‍යානය තුළ දී හමුදා නිලධාරීන් පිරිසක් ඝාතනය කිරීම සම්බන්ධයෙන් චෝදනා එල්ල වී ඇති හිටපු එල්.ටී.ටී.ඊ. සාමාජිකයින් දෙදෙනා තවදුරටත් රක්ෂිත බන්ධනාගාර ගත කිරීමට අනුරාධපුර විශේෂ මහාධිකරණය නියෝග කර තිබේ.2007 වසරේ මාර්තු මාසයේ දී සිදුවු අදාළ ඝාතන සම්බන්ධයෙන් මෙම හිටපු එල්.ටී.ටී.ඊ. සාමාජිකයින් දෙදෙනාට එරෙහිව මහාධිකරණය හමුවේ අධිචෝදනා ගොනුකර ඇති බව සඳහන්ය.අදාළ නඩුව අද කැඳවු අවස්ථාවේ සැකකරුවන් දෙදෙනා ලබන වසරේ ජනවාරි මස 19 වන දින දක්වා රක්ෂිත බන්ධනාගාර ගත කිරීමට මහාධිකරණ විනිසුරු ඛේමා ස්වර්ණාධිපති මහත්මිය නියෝග කර ඇත.එමෙන්ම ජනවාරි මස 19,20,21 යන තෙදින තුළ නඩුව අඛණ්ඩව විභාගයට ගැනීමට ද විනිසුරුවරිය නියෝග කළ බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=55175", "Category": null, "Parent URL": null}