{"Source": "Adaderana", "Timestamp": "April 23, 2013 10:24 am", "Headline": "චෙන්නායි සුපර්කිංග්ස්ට කඩුලු 5 ක ජයක්", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ පැවති තවත් තරඟයකින් රාජස්ථාන් රෝයල්ස් කණ්ඩායම පරදවා චෙන්නායි සුපර්කිංග්ස් කණ්ඩායම කඩුලු 5 ක ජයක් හිමිකර ගෙන තිබේ. තරඟයේ කාසියේ වාසිය දිනු රාජස්ථාන් කණ්ඩායම පළමුව පන්දුවට පහරදීමට තීරණය කළේය. ඒ අනුව ඔවුන් නියමිත පන්දුවාර 20 අවසානයේ කඩුලු 4 ක් දැවී ලකුණු 185 ක් ලබාගත්තේය. රාජස්ථාන් ඉනිම වෙනුවෙන් ෂේන් වොට්සන් ලකුණු 101 ක් ලබාගැනීමට සමත් විණි. පිළිතුරු ඉනිම සඳහා පිටියට පිවිසි චෙන්නායි කණ්ඩායම පන්දුවාර 19 පන්දු 5 ක් තුළදී කඩුලු පහක් දැවී ජයග්‍රහණය වාර්තා කිරීමට සමත් විය. චෙන්නායි ඉනිම වෙනුවෙන් මයිකල් හසී ලකුණු 88ක් සහ සුරේෂ් රයිනා ලකුණු 51ක් ලබාගැනීමට සමත් වුණා.", "URL": "https://sinhala.adaderana.lk/news.php?nid=33497", "Category": null, "Parent URL": null}