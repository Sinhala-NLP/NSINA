{"Source": "Adaderana", "Timestamp": "July 10, 2017 01:02 pm", "Headline": "කටාර් හා ශ්‍රී ලංකා ද්විපාර්ශවික සබඳතා ගැන සාකච්ඡාවක්", "News Content": "විදේශ අමාත්‍ය රවි කරුණානායක මහතා සහ කටාර් අග්‍රමාත්‍ය සහ අභ්‍යන්තර කටයුතු පිළිබඳ අමාත්‍ය ෂීක් අබ්දුල්ලා බින් නසාර් බින් කලිෆා අල්තානී මහතා අතර හමුවක් සිදුව තිබේ. කටාර්හිදී මෙම සාකච්ඡාව පැවැති බව කටාර් මාධ්‍ය වාර්තා කළේය. මෙම සාකච්ඡාවේදී දෙරට අතර ද්විපාර්ශවික සබඳතා සම්බන්ධයෙන් විශේෂ අවධානයක් යොමුව ඇති අතර පොදු ගැටළු පිළිබඳව සාකච්ඡා කර තිබේ.එමෙන්ම එම ගැටළු නිරාකරණය කර ගැනීම පිළිබදව ද මෙහිදී අවධානය යොමුව ඇති බව විදෙස් මාධ්‍ය වාර්තා කළේය. ගල්ෆ් අර්බුදයේ මෑත කාලීන වර්ධනයන් සහ කටාර්යට එරෙහිව අසල්වාසි රටවල් ගෙන ඇති නීතිවිරෝධි වැඩපිළිවෙළ සම්බන්ධයෙන් ද මෙහිදී කටාර් බලධාරින් විදේශ අමාත්‍යවරයා දැනුවත් කර තිබේ.මෙහිදී කටාර් විදේශ අමාත්‍ය ෂීක් මොහොමඩ් බින් අබ්දුල්හර්මන් අල්තානී මහතා ද විදේශ අමාත්යඅ රවි කරුණානායක මහතා මුණගැසී සාකච්ඡා කර ඇති බව සඳහන්වේ.", "URL": "https://sinhala.adaderana.lk/news.php?nid=75084", "Category": null, "Parent URL": null}