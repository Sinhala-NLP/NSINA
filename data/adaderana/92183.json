{"Source": "Adaderana", "Timestamp": "July 8, 2018 12:59 pm", "Headline": "මුතුරාජවෙල රක්ෂිතයේ ගින්නෙන් විශාල හානියක්", "News Content": "මුතුරාජවෙල රක්ෂිතයේ හට ගත් ගින්නකින් අක්කර ගණනාවක් විනාශ වී තිබේ. මෙම ගින්න පුබුදුගම හා නෑදුරුපිටිය අතර ප්‍රදේශයේ පැතිර ගිය බව අප වාර්තාකරු සඳහන් කළේය. මුතුරාජවෙල රක්ෂිතයේ ඊයේ(07) පස්වරුවේ හට ගත් ගින්නකින් අක්කර ගණනාවක් විනාශයට පත්ව තිබේ. මෙලෙස ගින්න හට ගෙන ඇත්තේ රක්ෂිතයේ පුබුදුගම හා නෑදුරුපිටිය අතර ප්‍රදේශයේ බව අප වාර්තාකරු සඳහන් කළේය. ගින්න කොළඹ - කටුනායක අධිවේගී මාර්ගය ආසන්නයටම පැතිර ගොස් තිබේ. ඊයේ රාත්‍රී වනතුරුත් ගින්න පාලනය කර ගත නොහැකි වී ඇති අතර මේ වනවිට ගින්න මැඩපවත්වා ඇති බව ද අප වාර්තාකරු වැඩිදුරටත් සඳහන් කළේය. ගින්නෙන් නිවාසවලට හා කිසිදු ජීවිත හානියක් සිදුවී නොමැති අතර පමුණුගම පොලිසිය සැක පළ කරන්නේ කිසියම් පිරිසක් විසින් මෙය සිදු කරන්නට ඇති බවයි.", "URL": "https://sinhala.adaderana.lk/news.php?nid=92183", "Category": null, "Parent URL": null}