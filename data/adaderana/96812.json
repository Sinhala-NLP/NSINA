{"Source": "Adaderana", "Timestamp": "September 27, 2018 03:43 pm", "Headline": "තවත් රැක ගත් ජීවිතයක්", "News Content": "නාවලපිටිය ප්‍රදේශයට ඇඳ හැලුණු අධික වර්ෂාවත් සමඟම කදු මුදුණේ සිට මහවැලි ගඟට ජලය ගලා බසිනා කුඩා ඇළ පාරක් දිගේ ගසාගෙන ආ මාස දෙකක් පමණ වයසැති වැලි මුව පැටියෙකුගේ ජිවිතයක් බේරා ගැනිමට පිරිසක් සමත් වි තිබේ. නාවලපිටිය පොලිස් වසමට අයක් විල්ටන් වත්ත ප්‍රදේශයේ ඇළ මාර්ගයක් ඔස්සේ ඊයේ (26) පස්වරුවේ මෙම වැලි මුවා පහලට ගසාගෙන ආ බව එම වත්තේ පදිංචිකරුවන් කියා සිටියි. ජල පහරට ගසාගෙන ආ වැලි මුවා පැටියාගේ දකුනු ඇසට බරපතළ තුවාල සිදු වි ඇති බවත්, එම වත්තට ඉහළින් වු රක්ෂිතයේ වැලි මුවන් රංචු වශයෙන් සැරිසරන බවත් ප්‍රදේශවාසින් කියා සිටියේය. වැලි මුව පැටියා නල්ලතන්නිය වනජිවි කාර්යයාලයේ නිලධාරින්ට භාර දිමට එම පැටවා බේරා ගත් අය මේ වන විට කටයුතු කර ඇත.", "URL": "https://sinhala.adaderana.lk/news.php?nid=96812", "Category": null, "Parent URL": null}