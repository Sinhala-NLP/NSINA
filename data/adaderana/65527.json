{"Source": "Adaderana", "Timestamp": "October 29, 2016 10:04 pm", "Headline": "  රජය ගත් ප්‍රතිපත්තිමය තීන්දුව ඉදිරියට ක්‍රියාත්මක කරනවා ", "News Content": "ඖෂධ පනත සම්මත කරමින් රජය ගත් ප්‍රතිපත්තිමය තීන්දුව ඉදිරියට ක්‍රියාත්මක කරන බව ජනාධිපති මෛත්‍රීපාල සිරිසේන මහතා පවසයි.රජය සහ ඖෂධ සමාගම් අතර ඇති කර ගන්නා වූ එකඟතාවන් තුළින් එහි පවතින සියලු අඩුපාඩු මඟහරවා ගැනීමට හැකි වනු ඇති බවද ජනාධිපතිවරයා සඳහන් කළේය.ගම්පහ මහ රෝහලේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය.ඖෂධ ප්‍රතිපත්තිය පිළිබඳ රට තුළ දීර්ඝ කාලීන හඬක් පැවතිය ද එහි ප්‍රතිඵලය නිසි ලෙස ජනතාවට ලබාදුන්නේ වත්මන් ආණ්ඩුව බව එහිදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=65527", "Category": null, "Parent URL": null}