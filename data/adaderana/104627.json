{"Source": "Adaderana", "Timestamp": "February 19, 2019 06:49 pm", "Headline": "ආනයනික කිරි පිටි ගැන කියන්නේ බොරු", "News Content": "ආනයනික කිරි පිටි සම්බන්ධයෙන් පැතිර යන කථාවල කිසිඳු වෛද්‍ය විද්‍යාත්මක සත්‍යතාවක් නොමැති බව සෞඛ්‍ය අමාත්‍යංශය පවසයි. මෙරටට ආනයන කරනු ලබන කිරිපිටිවල කිසිඳු විෂ රසායන ද්‍රව්‍යයක් අඩංගු නොවන බවට වරාය තුළදීම තහවුරු කිරීමෙන් අනතුරුව පමණක් බෙදාහැරීම් කටයුතු සිදු කරන බව සෞඛ්‍ය අමාත්‍යාංශය පවසයි. ආනයනික කිරිපිටිවල විෂ රසායනික ද්‍රව්‍ය පවතින බවට මේ වන විට කතාබහක් මතුව ඇති අතර ඒ සම්බන්ධයෙන් කරුණු පැහැදිලි කිරීම සදහා අද (19) රජයේ ප්‍රවෘත්ති දෙපාර්තමේන්තුවේ මාධ්‍ය හමුවක් කැදවා තිබුණේය. එම මාධ්‍ය හමුව සදහා සෞඛ්‍ය අමාත්‍ය රාජිත සේනාරත්න මහතා සහ සෞඛ්‍ය අමාත්‍යාංශය නිලධාරීන්, ශ්‍රී ලංකා ප්‍රමිති ආයතනයේ නිලධාරීන් මෙන්ම රජයේ රස පරීක්ෂක දෙපාර්තමේන්තු නිලධාරීන් ද එක්ව සිටියේය.", "URL": "https://sinhala.adaderana.lk/news.php?nid=104627", "Category": null, "Parent URL": null}