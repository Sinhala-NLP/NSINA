{"Source": "Adaderana", "Timestamp": "July 2, 2016 04:15 pm", "Headline": " ඩකා ප්‍රහාරයෙන් 20ක් මරුට", "News Content": "බංග්ලාදේශයේ ඩකා අගනුවර අවන්හලකට අයි.එස් ත්‍රස්තාවදීන් කඩාවැදී එල්ල කළ ප‍්‍රහාරයෙන් පුද්ගලයින් 20දෙනෙකු මියගොස් තිබේ.ඔවුන් සියලුදෙනා විදේශිකයන් බව එරට රජය ප‍්‍රකාශ කර ඇත.ප‍්‍රහාරයට පැමිණි ත‍්‍රස්තවාදීන් 06 දෙනෙකුද එරට ආරක්ෂක අංශ එල්ල කළ ප‍්‍රහාරවලින් මියගොස් තිබේ.මේ අතර ප‍්‍රාණ ඇපයේ සිටි 13 දෙනෙකු මෙහෙයුම්වලින් බේරා ගත් අතර එලෙස මුදා ගත් පිරිස අතර ශ‍්‍රී ලාංකික යුවලක් ද වේ.ඒ අතරින් මුදා ගැනුණු ශ‍්‍රී ලාංකික කාන්තාව ඩකා අගනුවර රෝයල් පාර්ක් රෙසිඩන්ස් නැමැති සංචාරක හෝටලයේ සේවය කරන අයෙකු බව පැවසෙයි.මේ වන විට ඔවුන් එරට හමුදා රෝහලක ප‍්‍රතිකාර ලබයි.", "URL": "https://sinhala.adaderana.lk/news.php?nid=61687", "Category": null, "Parent URL": null}