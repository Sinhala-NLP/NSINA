{"Source": "Adaderana", "Timestamp": "May 11, 2010 07:36 am", "Headline": "ජපානයේ නිරතුරු සහය ලංකාවට", "News Content": "ශ්‍රී ලංකා‍ව මේ වන විට ස්ථාවරභාවය අත් කර ගෙන සාමකාමී වාතාවරණයක් සහ ස්ථීරසාර රජයක් පිහිටුවා ඇති බව ශ්‍රී ලංකාවේ ජපාන තානාපති කුනියෝ තකහෂි මහතා පවසයි. ජපාන රජය නිරතුරුවම ශ්‍රී ලංකාවට සහය පළ කරන බව ඔහු සඳහන් කරයි. ඊයේ රාජ්‍ය කළමනාකරණ ප්‍රතිසංස්කරණ අමාත්‍ය රත්නසිරි වික්‍රමනායක මහතා අමාත්‍යාංශ පරිශ්‍රයේ දී හමු වූ අවස්ථාවේ ‍දී ජපාන තානාපතිවරයා මෙම අදහස් පළ කළේය. රත්නසිරි වික්‍රමනායක මහතා නව අමාත්‍යධුරයට පත් වීමෙන් අනතුරුව විදෙස් රාජ්‍ය තාන්ත්‍රිකයෙකු හමු වූ ප්‍රථම අවස්ථාව මෙය වේ. ජපානයේ ආයෝජකයින් ශ්‍රී ලංකාවට එවීමට වැඩි වශයෙන් කටයුතු කරන බව මෙහි දී වැඩිදුරටත් අදහස් දැක් වූ ජපාන තානාපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=8316", "Category": null, "Parent URL": null}