{"Source": "Adaderana", "Timestamp": "May 5, 2017 08:39 am", "Headline": "හම්බන්තොට දී බිරිඳ විසින් සැමියා ගිණි තබා මරයි", "News Content": "හම්බන්තොට, සූරිවැව ප්‍රදේශයේදී බිරිඳ විසින් සිය සැමියා ගිණි තබා ඝාතනය කර තිබේ. පොලිසිය පැවසුවේ දරුණු ලෙස පිලිස්සුම් තුවාල ලැබූ අදාල පුද්ගලයා සූරියවැව රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා හම්බන්තොට රෝහලට ඇතුළත් කිරිමෙන් පසු මියගිය බවයි. මියගොස් ඇත්තේ විහාරගල, සූරියවැව ප්‍රදේශයේ පදිංචිව සිටි 67 හැවිරිදි පුද්ගලයෙක්. තම බිරිඳ විසින් තමාට ගිණි තැබූ බවට අදාළ පුද්ගලයා මියයාමට ප්‍රථම රෝහලේ වෛද්‍යවරයාට සහ ඔහුගේ ඥාති සහෝදරයාට ප්‍රකාශ කර තිබේ. සිද්ධියට සම්බන්ධ සැකකාර කාන්තාව අත්අඩංගුවට ගෙන ඇති අතර සූරියවැව පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=72835", "Category": null, "Parent URL": null}