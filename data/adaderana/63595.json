{"Source": "Adaderana", "Timestamp": "August 30, 2016 09:28 am", "Headline": "නාවික හමුදා බස් රියේ ගැටී පාපැදිකරු මරුට", "News Content": "යාපනය - කන්කසන්තුරය මාර්ගයේ වියන්කාමන් ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. කන්කසන්තුරය දෙසට ධාවනය වු නාවික හමුදාවට අයත් බස් රථයක් අතුරු මාර්ගයෙන් පැමිණි පාපැදියක ගැටීමෙන් අනතුර සිදුව ඇති බව පොලීසිය සඳහන් කරයි.අනතුරෙන් බරපතළ තුවාල ලැබු පාපැදිකරු යාපනය රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ තෙලිප්පලෙයි ප්‍රදේශයේ පදිංචිව සිටි 60 හැවිරිදි අයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කන්කසන්තුරය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63595", "Category": null, "Parent URL": null}