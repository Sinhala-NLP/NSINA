{"Source": "Adaderana", "Timestamp": "July 12, 2019 02:38 pm", "Headline": "මාවු දූපතට ලැව්ගිනි අවදානමක්", "News Content": "ලැව් ගිනි පැතිර යාමේ අවධානමක් හේතුවෙන් හවායිහි මාවු දුපත් ප්‍රදේශයේ පදිංචිකරුවන් සහ සංචාරකයින් දහස් ගණනක පිරිසක් ඉවත් කිරීමට බලධාරන් පියවර ගෙන ඇත. ඊයේ (11) දිනයේ සිට ලැව් ගිනි තත්ත්වය හටගෙන ඇති අතර අක්කර 3000ක පමණ භූමි ප්‍රදේශයක් මේ වනවිට විනාශ වී ඇති බව විදෙස් මාද්‍ය වාර්තා කළේය. මාවු දුපත් දෙස් විදෙස් සංචාරකයින් වැඩි වශයෙන් ගැවසෙන ප්‍රදේශයක් වන අතර පවතින තත්ත්වය හමුවේ දහස් ගණනක සංචාරකයින් පිරිසක් අවධානම් ප්‍රදේශයෙන් ඉවත් කිරීමට බලධාරීන් පියවර ගෙන ඇත. කෙසේවෙතත් ලැව් ගිනි තත්ත්වයේ බලපෑමෙන් කිසිඳු පුද්ගලයෙකුට අනතුරක් සිදුව නොමැති බව වාර්තා වෙයි.", "URL": "https://sinhala.adaderana.lk/news.php?nid=113992", "Category": null, "Parent URL": null}