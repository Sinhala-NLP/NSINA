{"Source": "Adaderana", "Timestamp": "March 1, 2019 10:19 am", "Headline": "රියදුරුට නින්ද යෑම නිසා වෑන් රථ අනතුරක්", "News Content": "කල්මුනේ මඩකලපුව ප්‍රධානෙ මාර්ගයේ කාත්තන්කුඩ් ප්‍රධාන මාර්ගයේ අද (01) අලුයම 5.30ට පමණ සිදුවූ වෑන් රථ අනතුරකින් සිව් දෙනෙකු තුවාල ලබා ඇති බව කාත්තන්කුඩ් පොලීසිය ප්‍රකාශ කරයි. කොළඹ සිට මඩකලපුව අක්කරපත්තුව බලා ගමන් කළ වෑන් රථයක් කාත්තාන්කුඩ් කබුරඩ් මංසන්ධියේ දි මාර්ගයෙන් ඉවත් වී පාර මැද තබා ඇති මල් පෝච්චියක ගැටී මෙම අනතුර සිදුව ඇත. මෙහිදී මඩකලපුව දෙසට යතුර පැදියේ ගමන් කළ දෙදෙනෙකු බරපතල තුවාල ලබා ඇත. තුවාලකරුවන් මඩකලපුව ශික්ෂණ රෝහලට ඇතුළත් කර ඇත. වෑන් රථයේ රියදුරාට නින්දයාමෙන් අනතුර සිදුවූ බවට හැලිවී ඇති බව අනාවරණය වී ඇති අතර වෑන් රථය මුළුමනින් විනාශ වී ඇත. කත්තන්කුඩ් පොලීසිය මේ පිළිබඳ වැඩි දුරටත් පරීක්ෂණ පවත්වන බව අප වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=105253", "Category": null, "Parent URL": null}