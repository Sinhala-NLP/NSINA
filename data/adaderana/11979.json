{"Source": "Adaderana", "Timestamp": "November 7, 2010 08:50 am", "Headline": "පළාත් පාලන පනත් කෙටුම්පත ගැන පැෆරල් සාකච්ඡා අරඹයි", "News Content": "නව පළාත් පාලන ඡන්ද විමසීමේ ක්‍රමය සංශෝධන පනත් කෙටුම්පත සම්බන්ධයෙන් එක්සත් ජාතික පක්ෂය සමග ලබන අඟහරුවාදා සාකච්ඡා කිරීමට තීරණය කර ඇති බව පැෆ්රල් සංවිධානය පවසයි. ඉදිරි සතිය තුළ අනෙක් පක්ෂ සමග ද මේ සම්බන්ධයෙන් සාකච්ඡා කිරීමට තීරණය කර ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කරයි. මූලික වශයෙන් මෙම සංශෝධන පනත් කෙටුම්පතේ සඳහන් කරුණු සම්බන්ධයෙන් තමන් සුබවාදීව බලන බවත්,එසේ වුවද සංශෝධනය විය යුතු යම් යම් ගැටලු සමගත තත්ත්වයන් ද එහි පවතින බවත් හෙට්ටිආරච්චි මහතා කියා සිටියි. එබැවින් එම ගැටලු මග හරවා ගැනීම සඳහා ජනධිපතිතුමා ප්‍රම්‍රඛ ආණ්ඩු පක්ෂයේ නියෝජිතයින් සමග මෙන්ම පොදුවේ විපක්ෂයේ සියලු දේශපාලන පක්ෂ සමග සාකච්ඡා කරන්නට තමන් අදහස් කරන බවත් හෙතෙම අවධාරණය කර සිටියේ අද දෙරණට ප්‍රකාශයක් ලබාදෙමිනි. ජනාධිපතිතුමා ඇතුළු රජයේ නියෝජිතයන් මෙන්ම ව්‍යවස්ථාදායකය නියෝජනය කරනා සෙසු දේශපාලන පක්ෂ පැෆරල් සංවිධානයේ යෝජනා පිළිබඳ සාකච්ඡා කිරීමට අවස්ථාව ලබාදෙනු ඇතැයි තමන් විශ්වාස කරන බවත් හෙට්ටිආරච්චි මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=11979", "Category": null, "Parent URL": null}