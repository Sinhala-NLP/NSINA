{"Source": "Adaderana", "Timestamp": "September 7, 2019 03:31 pm", "Headline": "සොමුද්‍රා අවිජාන් ලංකාවට", "News Content": "බංග්ලාදේශ නාවික හමුදාවට අයත් “සොමුද්‍රා අවිජාන්”නෞකාව කොළඹ වරායට ළඟා වී ඇත. සිව් දින සුහද සංචාරයක් සඳහා පැමිණි නෞකාව ශ්‍රි ලංකා නාවික හමුදාව විසින් සාම්ප්‍රදායානුකූලව පිළිගෙන ඇති බව වාර්තා වෙයි. අනතුරුව නෞකාවේ අණදෙන නිලධාරී කමාණ්ඩර් සහිරුල් හක් මහතාඇතුළු නිලධාරීන් පිරිස බටහිර නාවික විධාන මුලස්ථානයේදී බටහිර නාවික විධානය භාර ආඥාපති රියර් අද්මිරාල් සුමිත් වීරසිංහ මහතා හමු වී ඇත. එහිදී ද්වි පාර්ශවික වශයෙන් වැදගත් කරුණු කිහිපයක් සම්බන්ධයෙන් සාකච්ඡා වී ඇති අතර එම අවස්ථාව සනිටුහන් කරමින් සමරු තිළිණ හුවමාරුවක්ද සිදුවු බව නාවික හමුදාව පැවසුවේය.", "URL": "https://sinhala.adaderana.lk/news.php?nid=118524", "Category": null, "Parent URL": null}