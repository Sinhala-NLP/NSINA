{"Source": "Adaderana", "Timestamp": "December 26, 2017 04:14 pm", "Headline": " එජාප ක්‍රියාකාරීන් පිරිසක් මෛත්‍රීට සහය දෙයි", "News Content": "කැලණිය ආසනය නියෝජනය කළ එක්සත් ජාතික පක්ෂ ක්‍රියාකාරීන් පිරිසක් ජනාධිපති මෛත්‍රීපාල සිරිසේන මහතාට සහය පල කරමින් ශ්‍රී ලංකා නිදහස් පක්ෂයට එක්වී තිබේ. ඔවුන් අද පෙරවරුවේ ජනාධිපති නිල නිවසේදී ජනාධිපති මෛත්‍රීපාල සිරිසේන මහතා මුණ ගැසී සාකච්ඡා කල බව ජනාධිපති මාධ්‍ය අංශය සඳහන් කළේය. කැලණිය ප්‍රාදේශීය සභාවේ හිටපු මන්ත්‍රීවරුන් වන කණිෂ්ක සමරසිංහ, නෝබට් පෙරේරා සහ පෑලියගොඩ නගර සභාවේ හිටපු මන්ත්‍රී ලක්ෂ්මන් පෙරේරා ඇතුළු පිරිසක් ජනාධිපතිවරයා වෙත මෙලෙස සහය පල කර තිබේ. මේ අතර ශ්‍රී ලංකා නිදහස් පක්ෂයේ මහනුවර දිස්ත්‍රික් සංවිධායකවරයෙකු ලෙස පත් කෙරුණු මොහොමඩ් ස්මයිල් මෙහොමඩ් ශෆී මහතාද ජනාධිපති මෛත්‍රීපාල සිරිසේන මහතා අතින් සිය පත්වීම් ලිපිය ලබා ගත් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=82109", "Category": null, "Parent URL": null}