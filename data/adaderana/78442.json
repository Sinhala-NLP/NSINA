{"Source": "Adaderana", "Timestamp": "October 7, 2017 04:47 pm", "Headline": "  රාත්‍රියේ නිවෙස් බිඳ දේපල සොරා කෑ 8ක් දැලේ ", "News Content": "කල්මුණ, සමන්තුරය සහ තිරුක්කෝවිල යන ප්‍රදේශවල රාත්‍රී කාලයේ නිවෙස් බිඳ දේපල සහ යතුරුපැදි සොරකම් කිරීමේ සිද්ධීන් සම්බන්ධයෙන් පුද්ගලයින් 08 දෙනෙකු අත්අඩංගුවට ගෙන තිබේ. අදාළ සිද්ධීන් පිළිබඳ සිදු කළ විමර්ශනයකදී ඊට සම්බන්ධ සැකකරුවන් දෙදෙනෙකු අත්අඩංගුවට ගත් බව පොලීසිය පැවසුවේය. පසුව ඔවුන්ගෙන් සිදු කළ ප්‍රශ්න කිරීම්වලදී ඊට සම්බන්ධ තවත් සැකකරුවන් 06 දෙනෙකු අත්අඩංගුවට ගෙන තිබේ. එහිදී ඔවුන් සතුව තිබී සොරා ගන්නා ලඳ යතුරුපැදි 03ක්, ජංගම දුරතකථන 07ක් සහ ග්‍රෑම් 238යි මිලිග්‍රෑම් 760ක් බර රන් කැබැලි සිය බාරයට ගත් බව පොලීසිය පැවසුවේය. සැකකරුවන් තිරුක්කෝවිල්, සමන්තුර, මන්ඩූර්, කල්මුණ, මඩකළපුව සහ පාණ්ඩිරිප්පු යන ප්‍රදේශවල පදිංචිකරුවන් බව සඳහන්ය. ඔවුන් කල්මුණ මහේස්ත්‍රාත් අධිකරණයට ඉදිරිපත් කිරීමට නියමිත අතර කල්මුණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78442", "Category": null, "Parent URL": null}