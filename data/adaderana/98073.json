{"Source": "Adaderana", "Timestamp": "October 22, 2018 09:57 pm", "Headline": "සුව ඇමැති උස අඩු හෙද අපේක්ෂකයින්ට පිහිට වෙයි", "News Content": "හෙද සේවාවට ඇතුලත්වීම සඳහා අයදුම් පත් ඉදිරිපත් කළ අපේක්ෂකයින් 121 කගේ නියමිත උස නොමැතිවීම නිසා හෙද සේවාවට ඇතුලත්වීමට නොහැකිවීම පිළිබදව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ විශේෂ අවධානය යොමු වී ඇත. හෙද සේවා ව්‍යවස්ථාවට අනුව හෙද සේවාව සඳහා බදවා ගැනීමේ දී අපේක්ෂකයින්ගේ තිබිය යුතු උස වන්නේ සෙන්ටිමීටර් 147.3 කි. නමුත් මෙම අපේක්ෂකයින් 121 දෙනාගේ නියමිත උස නොමැති බව සම්මුඛ පරීක්ෂණයේ දී අනාවරණය වීමත් සමඟ ඔවුන් සඳහා සාධාරණත්වයක් ඉටු කරන ලෙස සෞඛ්‍ය අමාත්‍යවරයා නියෝජ්‍ය අධ්‍යක්ෂ ජනරාල් ඩොනල්ඩ් මුරගේ මහතා වෙත දැනුම් දී තිබේ. ඒ අනුව මෙම අපේක්ෂකයින් බදවා ගැනීම සඳහා සෙන්ටිමීටර් 145 දක්වා උස අඩු කිරිමට අනුමතිය ලබාදෙන ලෙස සෞඛ්‍ය අමාත්‍යාංශය රාජ්‍ය සේවා කොමින් සභාවෙන් ඉල්ලීමක් කර ඇත.", "URL": "https://sinhala.adaderana.lk/news.php?nid=98073", "Category": null, "Parent URL": null}