{"Source": "Adaderana", "Timestamp": "December 3, 2017 05:07 pm", "Headline": " TNA එරෙහිව නව සන්ධානයක් යටතේ තරඟ කරන්න ද්‍රවිඩ පක්ෂ කිහිපයක් තීරණය කරයි", "News Content": "ඉදිරි පළාත් පාලන ආයතන ඡන්ද විමසීමේදී දෙමළ ජාතික සන්ධානයට එරෙහිව නව සන්ධානයක් යටතේ තරඟ වැදීමට ද්‍රවිඩ පක්ෂ කිහිපයක් තීරණය කර තිබේ. ඊ.පී.ආර්.එල්.එෆ් පක්ෂ නායක සුරේෂ් ප්‍රේමචන්ද්‍රන් මහතා අද(03) යාපනයේදී මාධ්‍ය හමුවක් පවත්වමින් සඳහන් කළේ දෙමළ ජාතික සන්ධානයේ ක්‍රියා කලාපය සම්බන්ධයෙන් උතුරු - නැගෙනහිර ජනතාව තුළ මේ වන විට පැහැදීමක් නොමැති බවයි. ඒ අනුව තමා නායකත්වය දරන ඊ.පී.ආර්.එල්.එෆ් පක්ෂය සහ ආනන්ද සංගරී මහතා නායකත්වය දරණ ද්‍රවිඩ එක්සත් විමුක්ති පෙරමුණ ඇතුළු පක්ෂ කිහිපයක් සමඟ එක්ව නව සන්ධානයකින් ඉදිරි මැතිවරණයට ඉදිරිපත් වීම පිළිබඳව මේ වන විට සාකච්ඡා පැවැත්වෙන බව සුරේෂ් ප්‍රේමචන්ද්‍රන් මහතා පවසයි. ගජේන්ද්‍රන්කුමාර පොන්නම්බලම් මහතා නායකත්වය දරණ සමස්ථ ලංකා දෙමළ කොංග්‍රසය සමඟ ද මේ සම්බන්ධයෙන් සාකච්ඡා පවත්වා ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=80982", "Category": null, "Parent URL": null}