{"Source": "Adaderana", "Timestamp": "June 21, 2013 10:08 am", "Headline": "රිකී පොන්ටින් ක්‍රිකට් ක්‍රීඩාවෙන් සමුගනී", "News Content": "ඔස්ට්‍රේලියානු හිටපු ක්‍රිකට් නායක රිකී පොන්ටින් ක්‍රිකට් ක්‍රීඩාවෙන් සම්පූර්ණයෙන්ම සමුගැනීමට තීරණය කර තිබේ. 38 හැවිරිදි පොන්ටින් ලබන ඔක්තෝබර් මාසයේදී සමුගන්නා බව ඊයේ(20) ප්‍රකාශ කර ඇත. පසුගිය දෙසැම්බර් මාසයේදී රිකී පොන්ටින් ටෙසට් තරඟවලින් සමුගන්නා ලදී. ටෙස්ට් තරඟවලදී මෙතෙක් ලොව දෙවැනි වැඩිම ලකුණු ලාභියා වන පොන්ටින් 2003 සහ 2007 වසරවලදී ඔස්ට්‍රේලියාවට ලෝක කුසලානය හිමිකර දුන් නායකයා ද වෙයි. සාර්ථක ටෙස්ට්, එක්දින සහ විස්සයි විස්ස තරඟ නායකයෙකු සහ පිතිකරුවෙකු ලෙස කැපී පෙනෙන දක්ෂතා දැක්වීමට පොන්ටින් සමත් විය. පොන්ටින් පසුගිය අයි.පී.එල් තරඟාවලියට සහභාගී වූ අතර ඉදිරියේදී පැවැත්වීමට නියමිත කැරබියන් ප්‍රීමියර්ලීග් ක්‍රිකට් තරඟාවලියෙන් පසු සමුගැනීමට නියමිතය.", "URL": "https://sinhala.adaderana.lk/news.php?nid=35113", "Category": null, "Parent URL": null}