{"Source": "Adaderana", "Timestamp": "December 18, 2012 10:09 pm", "Headline": "හග්ගල උද්‍යානය අසල පස් කන්දක් කඩා වැටෙයි", "News Content": "නුවර එළිය, වැලිමඩ මාර්ගයේ පස් කන්දක් කඩා වැටීමෙන් එම මාර්ගයේ ගමනාගමන කටයුතු ඇනහිට ඇත. හග්ගල උද්භිත උද්‍යානය ආසන්නයේ දී මීට සුළු මොහොතකට පෙර මෙලෙස මාර්ගයට පස් කන්දක් කඩා වැටී ඇතැයි සඳහන්ය. පවතින අයහපත් කාලගුණික තත්ත්වය හේතුවෙන් මහනුවර, නුවරඑළිය, බදුල්ල, මාතලේ සහ කුරුණෑගල යන දිස්ත්‍රික්කවල නායයෑමේ අවදානමක් මතුව ඇති බව ජාතික ගොඩනැගිලි හා පර්යේෂණ සංවිධානය පවසා සිටියි.", "URL": "https://sinhala.adaderana.lk/news.php?nid=30070", "Category": null, "Parent URL": null}