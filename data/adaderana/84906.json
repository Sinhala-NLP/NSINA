{"Source": "Adaderana", "Timestamp": "February 27, 2018 11:21 am", "Headline": " පොදුජන පෙරමුණේ ආධාරකරුවෙකුගේ නිවසට ගල් ප්‍රහාරයක්", "News Content": "පොලොන්නරුව, වැලිකන්ද සුසිරිගම ප‍්‍රදේශයේ ශ්‍රී ලංකා පොදුජන පෙරමුණේ ආධාරකරුවෙකුගේ නිවසට රාති‍්‍රයේ කිසියමි පිරිසක් විසින් ගල් මුගුරුවලින් පහරදීම හේතුවෙන් නිවසට හානි සිදුව ඇති බවත්, නිවසේ හිමිකරුට ගලක් හිසට වැදීම නිසා පොලොන්නරුව මහ රෝහලේ ප‍්‍රතිකාර ලබන බවත් වැලිකන්ද පොලීසිය පවසයි. මේ වන විට පහරදීම හේතුවෙන් පොලොන්නරුව මහ රෝහලේ නේවාසික ප‍්‍රතිකාර ලබන සුගත් සෙනේවිරත්න සිද්ධිය පිළිබඳ මෙසේ කීය, “මෙර පැවැති මැතිවරණයට සහයෝගය දැක්වූයේ ශ්‍රී ලංකා පොදුජන පෙරමුණට. ඡන්දේ තිබුණ දවස්වලම වැලිකන්ද ප‍්‍රාදේශීය සභාවට තරග කරන අපේක්ෂක (පොඩි සමන්තගේ ආධාරකරුවෝ) මට නිතර නිතර තර්ජනය කලා. මම ඒවා ගණන් ගත්තේ නෑ. නමුත් ඊයේ රෑ නවයට විතර හොදටම බීලා 15ක් විතර මාගේ ගේ ඉස්සරහට ඇවිත් කිවිවා තොපි ඔක්කොම මරනවා බැහැපියවි එළියට කියලා. අපි එළියට ආවේ නෑ. එතකොට තමයි ගල්වලින් ගෙට ගැහුවා. ඒ එක ගලක් මගේ ඔළුවේ වැදුණා. අපි ඉක්මනට පොලීසියට කෝල් කළා. පොලීසිය ආවා එතකොට ඒ අය ගිහිල්ලා. නමුත් ආපු සියලු දෙනා මම අදුණනවා. මේ පොඩි ඡන්දේට මේ විදියට මරන්න හදන්නේ ඇයි. මම කියන්නේ මේ පිළිබඳ වහාම පරීක්ෂණයක් පවත්වා මේ අය අත්අඩංගුවට ගන්න කියලා.“ මේ පිළිබඳව මේ වන විටත් වැලිකන්ද පොලීසිය විසින් පරීක්ෂණ කටයුතු අරඹා ඇති බවත්, පරීක්ෂණවලින් පසු පුද්ගලයින් අත්අඩංගුවට ගෙන අධිකරණයට ඉදිරිපත් කරන බව වැලිකන්ද පොලීසිය කියයි. කෙසේ නමුත් මේ වන විට ගල් ප‍්‍රහාරය හේතුවෙන් තුවාල ලබා සිටින නිවාස හිමියා පොලොන්නරුව මහ රෝහලේ 20 වාටිටුවේ නේවාසිකව ප‍්‍රතිකාර ලබමින් සිටී.", "URL": "https://sinhala.adaderana.lk/news.php?nid=84906", "Category": null, "Parent URL": null}