{"Source": "Adaderana", "Timestamp": "April 19, 2011 01:51 pm", "Headline": "ඉහළ කොත්මලේ විදුලි බලාගාරයේ ඉදිකිරීම් 81% ක් ඉවරයි", "News Content": "ශ‍්‍රී ලංකාවේ ඉදිකෙරෙන විශාල පරිමාණයේ අවසන් ජලවිදුලි ව්‍යාපෘතිය යයි කියනු ලබන මෙගාවොට් 150ක ධාරිතාවයකින් යුත් ඉහළ කොත්මලේ ජල විදුලි බලාගාරයේ ඉදිකිරීම් කටයුතු මේ වනවිට 81%ක ප‍්‍රමාණයක් අවසන් කර ඇති බව විදුලිබල හා බලශක්ති අමාත්‍යංශය සඳහන් කරයි. බලාගාරයේ විදුලි උත්පාදනය සඳහා වන මෙගාවොට් 75ක ධාරිතාවයෙන් යුත් විදුලි ජනන යන්ත‍්‍ර දෙකක් මේ දිනවල බලාගාර භූමියේ ස්ථාපිත කෙරෙමින් පවතින බවද අමාත්‍යංශය විසින් නිකුත් කර ඇති නිවේදනයක දැක්වේ. එහි මෙසේද සඳහන් වේ. 2011 වසර අග භාගයේදී ජාතික විදුලිබල පද්ධතියට මෙගාවොට් 150ක ධාරිතාවයක් එක්කිරීමට නියමිත ඉහළ කොත්මලේ ජලවිදුලි බලාගාරය තුළින් වාර්ෂිකව විදුලි ඒකක දශලක්ෂ 409ක දල විදුලි ජනනයක් බලාපොරොත්තු වේ. මෙම ව්‍යාපෘතියේ ඉදිකිරීම් කටයුතු සඳහා ජපන් රජයේ විදේශ සංවර්ධන සහන යටතේ ජපන් ජාත්‍යන්තර සහයෝගීතා බැංකුව මගින් ජපාන යෙන් මිලියන 33,265ක සහනදායි ණය මුදලක් පිරිනමා ඇති අතර මෙම ණය මුදල වසර 10ක සහන කාලසීමාවක් ඇතුළුව වසර 04කින් ගෙවා නිමකළ යුතුව ඇත. මෙම විදේශ ණය වලට අමතරව ලංකා විදුලිබල මණ්ඩලය මගින් රුපියල් මිලියන 8700ක මුදලක් ව්‍යාපෘතිය සඳහා වැය කරනු ලබයි. විවිධ බලපෑම් මත දශකයකට අධික කාලයක් ඉදිකිරීම් කටයුතු ප‍්‍රමාදවූ ඉහළ කොත්මලේ ජලවිදුලි බලාගාරයේ ඉදිකිරීම් කටයුතු 2006 මාර්තු මස ආරමිභ වූ අතර අදියර 5ක් යටතේ සිදුකරන ලදී. ඒ අනුව පළමු අදියර යටතේ මූලික සිවිල් වැඩ සිදුකෙරුණු අතර මේ වනවිට එයින් 94%ක ඉදිකිරීම් කටයුතු අවසන් වී ඇත. දෙවන අදියර යටතේ බලාගාරයේ ප‍්‍රධාන සිවිල් වැඩ සිදුකෙරෙන අතර ඒ යටතේ මේ වනවිට 82%ක වැඩ අවසන්වී ඇත. ජල යාන්ත‍්‍රික සවිකිරීම්, ව්‍යාපෘතියේ තුන්වන අදියර යටතේ සිදු කෙරෙන අතර මේ වනවිට 89%ක ප‍්‍රගතියක් ලබා තිබේ. හතරවන අදියර යටතේ සිදුකෙරන විදුලි ජනන යන්ත‍්‍ර සවිකිරීමේ කටයුතු මේ වනවිට 70%ක ප‍්‍රමාණයක් නිම කොට ඇති අතර විදුලි සමිපේ‍්‍රෂණ මාර්ගයේ ඉදිකිරීම් කටයුතු සිදු කෙරෙන පස්වන අදියර මේ වනවිට 73%ක ප‍්‍රගතියක් ලබා ඇති බව විදුලිබල හා බලශක්ති අමාත්‍යාංශය අවධාරණය කරයි.සමස්තයක් වශයෙන් ගත් කල මුළු ව්‍යාපෘතියේ ඉදිකිරීම් ප‍්‍රගතිය මේ වනවිට 81%ක් පමණ වෙතැයි ඉහළ කොත්මලේ ජලවිදුලි බලාගාර ව්‍යාපෘති කාර්යාලය පවසයි. දිගින් කි.මී. 12.9ක් සහ විෂ්කම්භය 5.2ක් වන, මේ දක්වා ශ‍්‍රී ලංකාවේ ඉදිකළ දිගම උමඟ වන ඉහළ කොත්මලය ජලවිදුලි බලාගාරයේ ප‍්‍රධාන භූගත උමග මගින් කොත්මලා ඔයේ ජලය බලාගාර දක්වා ගෙනයනු ලබයි. ඉදිරියේදී ඇතිවිය හැකි බලශක්ති අර්බුදයට පිළියමක් වශයෙන් ජාතික විදුලිබල පද්ධතියට මෙගාවොටි 150ක දායකත්වයක් ලබාදිය හැකි මෙම බලාගාරය වත්මන් විෂයභාර අමාත්‍යවරයාගේ මගපෙන්වීම හා උපදෙස් පරිදි කඩිනමි ව්‍යාපෘතියක් සේ සලකා 2011 වසර අවසන් වන විට නිම කිරීමට සැලසුමි කොට ඇතැයි විදුලිබල හා බලශක්ති අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=15570", "Category": null, "Parent URL": null}