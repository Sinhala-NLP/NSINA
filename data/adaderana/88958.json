{"Source": "Adaderana", "Timestamp": "May 12, 2018 09:25 am", "Headline": "කළුවලදී දියේ ගිළීමෙන් පුද්ගලයකු මරුට", "News Content": "වැල්ලවාය පොලිස් බල ප්‍රදේශයේ පේරකැටිය කළුවල ප්‍රදේශයේ දී දියේ ගිළීමෙන් පුද්ගලයකු ජීවිතක්ෂයට පත් වී තිබේ. මියගිය පුද්ගලයා ඊයේ (11) රාත්‍රී මත්පැන් පානය කර මෙම ස්ථානයේ සිට පසුව දිය නෑමට ජලයට බැස ඇති බවට දැනට සැකපල කරන අතර ඊයේ රාත්‍රි දියේ ගිලුණු මෙම පුද්ගලයාගේ මළ සිරුර ප්‍රදේශවාසීන් සහ පොලීසිය එක්ව අද (12) උදෑසන අටට පමන සොයාගෙන තිබේ. මෙසේ මියගොස් ඇත්තේ පන්සල පාර පේරකැටිය ලිපනයේ පදිංචි වයස අවුරුදු විසිනවයක නාලික සිසිර කුමාර නැමති පුද්ගලයකු බව පොලීසිය පවසයි. මළ සිරුර මේ වනවිටත් එම ස්ථානයේ තබා ඇති අතර පශ්චාත් මරණ පරීක්ෂණය අද සිදු කිරීමට නියමිත අතර වැල්ලවාය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88958", "Category": null, "Parent URL": null}