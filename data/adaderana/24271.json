{"Source": "Adaderana", "Timestamp": "May 15, 2012 03:45 pm", "Headline": "කටුගස්තොට ඇතුළු ප්‍රදේශ කිහිපයකට හෙට පැය 8 ක් වතුර නෑ", "News Content": "මහනුවර දිස්ත්‍රික්කයේ විසල් මහනුවර ජල පවිත්‍රාගාරයේ සිදුකරන හදිසි නඩත්තු කටයුත්තක් හේතුවෙන් හෙට(16) පෙ.ව 8 .30 සිට ප.ව 04 . 30 දක්වා පැය 08 ක කාලයක් කටුගස්තොට ඇතුළු ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව බටුගොඩ, හපුගොඩ, බොකවල, කහල්ල, කටුගස්තොට, අඹතැන්න, බලනගල, නඩයාලතැන්න,ජයන්ති මාවත, උක්ගල්ල, කුකුල් අඹේවත්ත,කළුගම්මන,දුහුල්වල,බරිගම,නුගවෙල,උල් අදුපිටිය,ඇඹල්පුරය, රන්දාදිය මාවත,වතුවල,අකුරණ,කසාවත්ත,දුනුවිල පාර, තෙලඹුගහවත්ත යන ප්‍රදේශවලට මෙසේ ජල සැපයුම අත්හිටුවනු ඇත. මේ අතර හදිසි නඩත්තු කටයුත්තක් හේතුවෙන් මැයි 17 වන දින පෙ.ව 8.00 සිට ප.ව 4.00 දක්වා පැය 8 ක කාලයක් මාතලේ නගරය ඇතුළු ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය දැනුම් දෙයි. ඒ අනුව මාතලේ නගරය, පලාපත්වල, රන්තොට, කළුදෑවල, ඉහල හරස්ගම, කොහොබිලිවල, අළුවිහාරේ, වාවින්න යන ප්‍රදේශවලට මෙසේ ජල සැපයුම අත්හිටුවනු ඇත. මෙමගින් ජල පාරිභෝගිකයන්ට සිදුවන අපහසුතාවය ගැන කනගාටුව පළ කරසිටින අතර ඉතා අරපිරිමැස්මෙන් ජලය පරිභොජනය කරන ලෙස ජල පාරිභෝගිකයන්ගෙන් ඉල්ලා සිටින බව ජාතික ජල සම්පාදන හා ජලාපවහන මණ්ඩලය නිවේදනයක් නිතුත් කරමින් සඳහන් කරයි.", "URL": "https://sinhala.adaderana.lk/news.php?nid=24271", "Category": null, "Parent URL": null}