{"Source": "Adaderana", "Timestamp": "April 27, 2016 09:03 am", "Headline": "ගිනිඅවි භාරදිය හැකි කාලය මැයි 6න් අවසන්", "News Content": "අනවසර ගිනි අවි රජයට භාර දීම සඳහා ප්‍රකාශයට පත් කර ඇති පොදු සමා කාලයේදී ක්‍රීඩා කටයුතු සඳහා නිකුත් කර ඇති අනෙකුත් අවි ආයුධ ද භාරදිය හැකි බව ආරක්ෂක අමාත්‍යංශය පවසයි.එම අමාත්‍යංශය පවසන්නේ අදාළ අවි ආයුධ ළඟම ඇති පොලිස් ස්ථානයට හෝ ප්‍රාදේශීය ලේකම් කාර්යාලයට භාරදිය හැකි බවයි.අප්‍රේල් මස 25 වෙනිදා අනවසර ගිනි අවි රජයට භාරදීම සඳහා වන පොදු සමා කාලයක් රජය විසින් ප්‍රකාශයට පත් කර තිබේ.එම කාලය ලබන මස 06 වෙනිදායින් අවසන් වන බව ආරක්ෂක අමාත්‍යංශය පවසයි.මැයි 06 වෙනිදායින් පසුව රට තුළ පවතින අනවසර ගිනි අවි සිය භාරයට ගැනීම සඳහා විශේෂ මෙහෙයුමක් ක්‍රියාත්මක කිරීමට ආරක්ෂක අංශ අපේක්ෂා කරයි.දිවයින පුරා ඉහළ යමින් පවතින අපරාධ රැල්ළ මැඩ පැවැත්වීම සඳහා මෙම පියවර ගෙන ඇති බව ආරක්ෂක අමාත්‍යංශය පවසයි.", "URL": "https://sinhala.adaderana.lk/news.php?nid=59543", "Category": null, "Parent URL": null}