{"Source": "Adaderana", "Timestamp": "August 20, 2016 08:22 pm", "Headline": " තේ මණ්ඩලයේ මුදල් මහා භාණ්ඩාගාරයට දෙන්නෑ", "News Content": "ශ්‍රී ලංකා තේ මණ්ඩලය සතු මුදල් කිසිඳු ආකාරයකින් මහා භාණ්ඩාගාරයට ලබා නොදෙන බව වැවිලි කර්මාන්ත අමාත්‍ය නවීන් දිසානායක මහතා අද(20) යළි අවධාරණය කර තිබේ.ඊයේ(19) දිනයේදීද අමාත්‍යවරයා සඳහන් කළේ ශ්‍රී ලංකා තේ මණ්ඩලය සතු මුදල් මහා භාණ්ඩාගාරයට පවරා ගැනීමේ සුදානමක් පවතින බවත්, එසේ කළ හොත් තමන් අමාත්‍ය ධූරයෙන් ඉල්ලා අස්වන බවත්ය.මේ පිළිබඳව අද දිනයේදී ද කෑගල්ල ප්‍රදේශයේ පැවැති උත්සවයකින් අනතුරුව මාධ්‍යවේදීන් අමාත්‍යවරයාගෙන් විමසා සිටි අතර එහිදී නවීන් දිසානායක අමාත්‍යවරයා කියා සිටියේ තේ මණ්ඩලය සතු මුදල් කිසිඳු ආකාරයකින් මහා භාණ්ඩාගාරයට ලබා නොදෙන බවයි.", "URL": "https://sinhala.adaderana.lk/news.php?nid=63275", "Category": null, "Parent URL": null}