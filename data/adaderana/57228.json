{"Source": "Adaderana", "Timestamp": "February 15, 2016 09:34 am", "Headline": "බලපත්‍ර නැතිව පස් ඇද්ද 7ක් මාට්ටු", "News Content": "අම්පාර සහ ගල්ගමුව ප්‍රදේශවලදී බලපත්‍ර නොමැතිව පස් ප්‍රවාහනය කරමින් සිටි පුද්ගලයින් 07 දෙනෙකු අත්අඩංගුවට ගෙන තිබේ.පොලිසිය පැවසුවේ අම්පාර කොට්ඨාස දුෂණ මර්දන ඒකකයේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බවයි.එහිදී පස් ප්‍රවාහනය කරන ලද ටිපර් රථ 07 ක් ද පොලිසිය විසින් සිය භාරයට ගෙන ඇත.අත්අඩංගුවට ගත් සැකකරුවන් අම්පාර, උහන, ඉගිනියාගල යන ප්‍රදේශවල පදිංචිකරුවන් බව සඳහන්ය.ඔවුන් අද අම්පාර මහේස්ත්‍රාත් අධිකරණයට ඉදිරිපත් කිරීමට නියමිත අතර අම්පාර පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57228", "Category": null, "Parent URL": null}