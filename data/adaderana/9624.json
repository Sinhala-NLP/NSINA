{"Source": "Adaderana", "Timestamp": "July 15, 2010 07:57 pm", "Headline": "ලංකාව යුදමය අවදානම් ලැයිස්තුවෙන් ඉවතට ", "News Content": "ශ්‍රී ලංකාව යුදමය අවදානම් තත්ත්වයෙන් ඉවත් කිරීමට ජාත්‍යන්තර ඒකාබද්ධ නාවික බහාලුම් කමිටුව තීරණය කරයි. ජූලි 5 වැනිදා සිට බලපැවැත්වෙන පරිදි ශ්‍රී ලංකාව සහ ඒ ආශ්‍රිත මුහුදු කලාපය නාවික යුදමය අවදානම් තත්ත්වයෙන් ද ඉවත් කිරීමට එම කමිටුව තීරණය කර ඇති බව වාර්තා වෙයි. විශේෂයෙන් ඒ 9 ගොඩබිම් මාර්ගයක් උතුරට භාණ්ඩ ප්‍රවාහනය සඳහා විවෘතවීම ද මෙම යුදමය අවදානමෙන් මිදීමට ප්‍රධාන වශයෙන් හේතු වූ බව ජාත්‍යන්තර ඒකාබද්ධ බහාලුම් කමිටුව සඳහන් කර තිබේ.", "URL": "https://sinhala.adaderana.lk/news.php?nid=9624", "Category": null, "Parent URL": null}