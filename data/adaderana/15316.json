{"Source": "Adaderana", "Timestamp": "April 6, 2011 03:41 pm", "Headline": "සේනක බිබිලේ ප්‍රතිපත්තිය ගැන සෞඛ්‍ය ඇමතිගෙන් යළි පොරොන්දුවක්", "News Content": "මහාචාර්ය සේනක බිබිලේ ඖෂධ ප්‍රතිපත්තිය ක්‍රියාත්මක කිරීමට පියවර ගන්නා බවට යළි පොරොන්දු වන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. එම කාර්යය ඉතා අභියෝගාත්මක සහ බැරෑරුම් එකක් බව දැනටමත් පෙනී ගොස් ඇති බව නිවේදනයක් නිකුත් කරමින් සෞඛ්‍ය අමාත්‍යවරයා පෙන්වා දෙයි. මෙරට සෞඛ්‍ය සේවය අත්කරගෙන ඇති ජාත්‍යන්තර දර්ශකයන්, සපුරා ඇති ප්‍රමිතීන් පිළිබඳ සලකා බැලීමේ දී සැබෑ ලෙසම සතුටු වන බව අමාත්‍යවරයා සඳහන් කරයි. එසේම වැඩිදුරටත් එම සේවය සඳහා එඩිතරව කැපවිය යුතු බව ද අමාත්‍ය මෛත්‍රීපාල සිරිසේන මහතා අවධාරණය කරයි.", "URL": "https://sinhala.adaderana.lk/news.php?nid=15316", "Category": null, "Parent URL": null}