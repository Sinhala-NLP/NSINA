{"Source": "Adaderana", "Timestamp": "April 25, 2012 12:44 pm", "Headline": "ප්‍රතිඵල මනින නව දර්ශකයෙන් පාසල් තුනක් පෙරමුණේ", "News Content": "විභාග දෙපාර්තුමේන්තුවේ පර්යේෂණ අංශය විසින් පාසල්වල කාර්ය සාධනය මැනිම සදහා නව දර්ශකයක් පිළියෙළ කර ඇති බව අධ්‍යාපන ඇමති බන්දුල ගුණවර්ධන මහතා පවසයි. මෙම දර්ශකය අනුව මෙහි අගය 70% වැඩි අගයක් ගන්නා පාසල් සාධක මට්ටමින් හොඳ පාසල් බවත්. ඒ අනුව ලංකාවේ මෙම මට්ටමේ පාසල් 56 ක් පමණ පවතින බව අද පැවති මාධ්‍යය හමුවේ දී ඒ මහතා කියා සිටියි. මෙම පාසල් 56 න් 43 මධ්‍යම ආණ්ඩුවට අයත් ජාතික පාසල් ‍බවත්, 12 ක් පළාත් සභාව යටතේ පාලනය වන පළාත් සභා පාසල් වන බවත්, මෙම පාසල් අතරින් 25ක් පමණ ද්විතීක පාසල් බවත් අමාත්‍ය වරයා ප්‍රකාශ කරයි. මෙම පාසල් අතරින් 83% බැගින් ල‍බාගත් පාසල් 3 ක් ඇති බවත්, ඒවා නම් ගම්පහ රත්නාවලී විද්‍යාලය, මාතලේ විද්‍යා විද්‍යාලය, කොළඔ දේවි බාලිකා විද්‍යාලය බවත් මේ පාසල් සාධක මට්ටමින් ඉතා ඉහළ මට්ටමේ පවතින පාසල් බවත් ‍මෙහිදී සදහන් කළේය. මීට අමතරව 30 % වඩා අඩු අගයක් ගන්නා පාසල් සාධක මට්ටමින් ඉතා අඩු පාසල් බවත් එවන් පාසල් 42 පමණ පවතින බවත්, බස්නාහිර පළාත තුළ එවන් පාසල් 4ක් පමණ පවතින බවත් එතුමා වැඩිදුරටත් මෙම මාධ්‍යය හමුවේදී කියා සිටියේය.", "URL": "https://sinhala.adaderana.lk/news.php?nid=23794", "Category": null, "Parent URL": null}