{"Source": "Adaderana", "Timestamp": "May 20, 2016 08:58 am", "Headline": " අවතැන් කඳවුරුවල සියලුම ගැබිණි මව්වරුන් රෝහල් ගෙනියයි", "News Content": "අවතැන් කඳවුරුවල සිටින ගැබිණි මව්වරුන් සියලු දෙනා රෝහල් වෙත යොමු කරන ලෙස දැනුම් දී තිබේ.සෞඛ්‍ය සේවා අධ්‍යක්ෂ වෛද්‍ය පාලිත මහිපාල මහතා කියා සිටියේ ගැබිණි කාලය නොසලකා සියලු ගැබිණී මව්වරුන් රෝහල් වෙත ඇතුළු කර ගන්නා ලෙස අවශ්‍ය උපදෙස් ලබාදී ඇති බවයි.ජල ගැලිම් තත්ත්වයත් සමග ඇතිවිය හැකි රෝග වළක්වා ගැනීම සඳහා හැකි සෑම විටම උණුකර නිවාගත් ජලය පානය කිරිම ආහාර තමන් විසින්ම පිළියෙළ කර ගැනිම, උණ, වමනය, පාචනය වැනි රෝග ලක්ෂණ ඇති වූ වහාම ලඟම ඇති රෝහලකට ඇතුළුවිම සිදු කළ යුතු බව වෛද්‍ය පාලිත මහිපාල මහතා සඳහන් කළේය.මේ අතර ජලයෙන් යටවුණු ප්‍රදේශවල ජල ක්‍රීඩා කිරිම පිළිබඳවත් වසන්ගත රෝග පැතිරිම පිළිබඳවත් අවධානය යොමු කළ යුතු බව පාලිත මහීපාල මහතා පෙන්වා දෙයි.", "URL": "https://sinhala.adaderana.lk/news.php?nid=60302", "Category": null, "Parent URL": null}