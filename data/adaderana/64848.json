{"Source": "Adaderana", "Timestamp": "October 9, 2016 10:19 am", "Headline": " හෙරොයින් සමග 3ක් මාට්ටු", "News Content": "මිරිහාන, ආරාම පාර ප්‍රදේශයේදී හෙරොයින් ග්‍රෑම් 03යි ග්‍රෑම් 550ක් සමග පුද්ගලයෙකු අත්අඩංගුවට ගෙන තිබේ.මිහිහාන පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිස් මූලස්ථානය සඳහන් කළේය.සැකකරු කෝට්ටේ ප්‍රදේශයේ පදිංචි 34 හැවිරිදි පුද්ගලයෙකු බව සඳහන්ය.ඔහු අද(09) නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර ගල්කිස්ස, බඩෝවිට ප්‍රදේශයේදීද හෙරොයින් ග්‍රෑම් 02 යි ග්‍රෑම් 680ක් සමග කාන්තාවක අත්අඩංගුවට ගෙන තිබේ.සැකකාරිය බඩෝවිට ප්‍රදේශයේම පදිංචි 34 හැවිරිදි කාන්තාවක වන අතර ඇය ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කොටහේන ප්‍රදේශයේදී හෙරොයින් සමග පුද්ගලයෙකු අත්අඩංගුවට ගෙන තිබේ.කොටහේන පොලීසියට ලද තොරතුරක් මත සිදු කළ වැටලීමක් අනුව සැකකරු අත්අඩංගුවට ගත් බව පොලිස් මූලස්ථානය සඳහන් කළේය.ඔහු සතුව තිබී හෙරොයින් ග්‍රෑම් 300යි මිලිග්‍රෑම් 460ක් පොලීසිය භාරයට ගෙන තිබේ.සැකකරු කොළඹ 14, මාදම්පිටිය ප්‍රදේශයේ පදිංචි 27 හැවිරිදි අයෙක් වන අතර ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරිමට නියමිත බවයි පොලිස් මූලස්ථානය සදහන් කළේ.", "URL": "https://sinhala.adaderana.lk/news.php?nid=64848", "Category": null, "Parent URL": null}