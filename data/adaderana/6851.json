{"Source": "Adaderana", "Timestamp": "February 21, 2010 03:24 pm", "Headline": "අලියා ඉරිතැලෙන ලකුණු", "News Content": "එක්සත් ජාතික පෙරමු‍‍ණට අයත් පක්ෂ කිහිපයක් එයින් ඉවත් වන බවට අනතුරු අඟවා ඇතැයි වාර්තා වේ. අද දෙරණට විශේෂ ප්‍රකාශයක් කරමින් නව සිහළ උරුමයේ ලේකම් සරත් ‍මනමේන්ද්‍ර මහතා සදහන් කළේ පවතින ගැටලු නිරාකරණය කර ගැනිමේ අරමුණින් අද එක්සත් ජාතික පක්ෂ නායක රනිල් වික්‍රමසිංහ මහතා සමඟ පැවති සාකච්ඡා එකඟතාවයකින් තොරව අවසන් වු බවයි.. අලියා ලකුණින් තරග කිරීම සදහා කුඩා පක්ෂ වලට ප්‍රමාණවත් ඉඩකඩක් එක්සත් ජාතික පක්ෂය ලබානොදෙන බව ඔහු පෙන්වා දෙයි. එහෙත් මනෝගනේෂන් සහ මංගල සමරවීර යන මහත්වරුන්ට ප්‍රමාණය ඉක්මවා ඔවුන්ගේ අපේක්ෂකයින් නාමයෝජනා ලයිස්තු වලට ඇතුළත් කිරීමට ඉඩ ලබා දී ඇතැයි මනමේන්ද්‍ර මහතා චෝදනා කරයි.. අත්අඩංගුවේ පසුවන විශ්‍රාමික ජෙනරාල් සරත් ෆොන්සේකා මහතා සහ ජනතා විමුක්ති පෙරමුණ අතහැර දමා පාර්ලිමේන්තු මැතිවරණයට තරග කිරීම තමන් අනුමත නොකරන බව ද හෙතම කියා සිටියේය.. මේ තත්ත්වය තුළ එක්සත් ජාතික පෙරමුණට සම්බන්ධ තවත් පක්ෂ කිහිපයක් ද ඉවත් යාමේ අවදානමක් පවතින බව නව සිහළ උරුමයේ ලේකම්වරයා කියා සිටියේය. . මේ වන විට එක්සත් ජාතික පෙරමුණ සමග පක්ෂ 16 ක් සන්ධාන ගතව සිටී.", "URL": "https://sinhala.adaderana.lk/news.php?nid=6851", "Category": null, "Parent URL": null}