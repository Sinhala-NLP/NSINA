{"Source": "Adaderana", "Timestamp": "March 16, 2011 09:43 am", "Headline": "පරිපාලන නිලධාරීන්ට විදෙස් පුහුණුවක්", "News Content": "ප්‍රාදේශීය හා දිස්ත්‍රික් පරිපාලන නිලධාරීන් පිරිසකට විදේශීය පුහුණුවක් ලබාදීමට පියවර ගෙන තිබේ. ඒ අනුව නිලධාරීන් 12 දෙනෙකු සඳහා සති 3ක පුහුණුවක් ලබාදීමට නියමිත බව සඳහන්වේ. කොරියානු ජාත්‍යන්තර සහයෝගීතා ඒජන්සිය යට‍තේ මෙම පුහුණුව ලබාදෙන අතර ග්‍රාමීය ප්‍රදේශ සංවර්ධනය පිළිබඳව මෙම පුහුණුවේ දී අවධානය යොමු වනු ඇත. ග්‍රාමීය දිළිඳු කම පිටුදැකීම, යටිතල පහසුකම් නැංවීම, ග්‍රාමීය පරිසර සංවර්ධනය, නිෂ්පාදන සඳහා වෙළඳපොළක් බිහිකිරීම, මෙමගින් අරමුණු කෙරෙන බව පැවසෙයි.", "URL": "https://sinhala.adaderana.lk/news.php?nid=14870", "Category": null, "Parent URL": null}