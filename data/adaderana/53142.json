{"Source": "Adaderana", "Timestamp": "August 9, 2015 02:48 pm", "Headline": "ඉන්දියාවෙන් ගෙනා ගබ්සා පෙති කටුනායකින් අල්ලයි", "News Content": "නීති විරෝධීව මෙරටට රැගෙන ආ ඖෂධ තොගයක් සමග පුද්ගලයෙකු කටුනායක ගුවන්තොටුපළේ දී අත්අඩංගුවට ගෙන තිබේ.ඉන්දියාවේ, චෙන්නායි නුවර සිට පැමිණි ශ්‍රී ලාංකිකයෙකු මෙලෙස අද අලුයම අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. සැකකරු සතුව තිබී ට්‍රැමඩෝල් එක් ලක්ෂ 16,465ක් සහ ගබ්සාවන් සඳහා යොදා ගන්නා පෙති 6800ක් සොයාගෙන ඇත. එම ඖෂධ තොගයේ වටිනාකම රුපියල් දහතුන් ලක්ෂ 34,000ක් පමණ වන බව රේගු මාධ්‍ය ප්‍රකාශකවරයා පැවසුවේය.අත්අඩංගුවට ගත් සැකකරු කාත්තන්කුඩි ප්‍රදේශයේ පදිංචි 44හැවිරිදි පුද්ගලයෙකු වන අතර ගුවන්තොටුපළ රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53142", "Category": null, "Parent URL": null}