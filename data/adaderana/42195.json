{"Source": "Adaderana", "Timestamp": "March 31, 2014 01:11 pm", "Headline": "වාහනයකින් ඇවිත් හිටපු මන්ත්‍රීවරයෙක් පැහැරගෙනලු", "News Content": "තිස්සමහාරාම ප්‍රදේශයේදී පුද්ගලයෙකු වෑන් රථයකින් පැහැරගෙන යාමේ සිද්ධියක් සම්බන්ධයෙන් පොලීසිය විමර්ශන ආරම්භ කර තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ ඊයේ මධ්‍යම රාත්‍රියේ දී තිස්සමහාරාම මහසෙන්පුර දේශයේ නිවසක සිටිය දී අදාළ පුද්ගලයා පැහැර ගැනීමට ලක්ව ඇති බවයි. ඔහු මරදාන ප්‍රදේශයේ විදේශ රැකියා නියෝජිතායතනයක සේවකයෙකු බව පොලිස් මාධ්‍ය ප්‍රකාශකවරයා පැවසීය. කෙසේ වුවද පැහැරගැනිමට ලක්වු පුද්ගලයා එක්සත් ජාතික පක්ෂයේ ආධාරකරුවෙකු වන අතර ඔහු තිස්සමහාරාම ප්‍රාදේශිය සභාවේ හිටපු මන්ත්‍රිවරයෙකු බව ද අනාවරණය වී ඇත.", "URL": "https://sinhala.adaderana.lk/news.php?nid=42195", "Category": null, "Parent URL": null}