{"Source": "Adaderana", "Timestamp": "February 23, 2011 01:20 pm", "Headline": "මිලියන 30 ක වියදමින් ඇස් රෝහලට ඇස් බැංකුවක්", "News Content": "ශ්‍රී ලංකාවේ ප්‍රථම වතාවට මිලියන 30 ක වියදමින් අක්ෂි බැංකුවක් ස්ථාපිත කළ බව සෞඛ්‍ය අමාත්‍යංශ අතිරේක ලේකම් වෛද්‍ය පාලිත මහීපාල මහතා පවසයි. අක්ෂි රෝහලේ ස්ථාපිත කර ඇති එම බැංකුව හෙට දිනයේ ජනාධිපතිවරයා අතින් ජනතා අයිතියට පත් කරන බව අතිරේක ලේකම්වරයා කියා සිටියේ අද කොළඹ පැවති මාධ්‍ය හමුවකට සහභාගී වෙමිනි. මෙම බැංකුව ස්ථාපිත කිරීමත් සමග ලංකාවේ පමණක් නොව ලෝකයේ වෙනත් රටවල අක්ෂ රෝගීන්ට පවා ප්‍රතිකාර ගත හැකි මට්ටමට අක්ෂි රෝහල ගුණාත්මකව ඉහළ තත්ත්වයකට ගෙන එන බවද හෙතෙම කියා සිටියේය. මේ වන විට වාර්ෂිකව අක්ෂි සැත්කම් 280 ක් පමණ සිදුකරන බවත්, ඉදිරියේදී තවත් වැඩි වශයෙන් සැත්කම් කළ හැකි වෙනු ඇති බවත්,සිදුකරනු ලබන සැත්කම් වල ඵලදායිතාවය ඉහළ මට්ටමකට නංවා ගත හැකිවෙනු ඇතැ බවත් ඔහු සඳහන් කළේය.", "URL": "https://sinhala.adaderana.lk/news.php?nid=14424", "Category": null, "Parent URL": null}