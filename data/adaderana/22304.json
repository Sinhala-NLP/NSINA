{"Source": "Adaderana", "Timestamp": "February 22, 2012 10:36 am", "Headline": "මොරගහකන්ද කළු ගඟ ව්‍යාපෘතිය 2016 දී නිමයි", "News Content": "මොරගහකන්ද , කළුගඟ ව්‍යාපෘතියේ ඉදිකිරීම් 2016 වසර වන විට නිමකරන බව වාරි මාර්ග හා ජල සම්පත් කළමනාකරණ අමාත්‍යාංශය පවසයි. මෙම ව්‍යාපෘතිය මඟින් අනුරාධපුර , පොළොන්නරුව , ත්‍රිකුණාමලය සහ මාතලේ යන දිස්ත්‍රික්ක වලින් කුඹුරු හෙක්ටයාර 82 , 000ක ප්‍රමාණයකට දියවර සැපයෙන බව වාරි මාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. යල සහ මහ දෙකන්නය සඳහාම මෙම ව්‍යාපෘතිය මඟින් ජලය සැපයීය හැකි බව නිමල් සිරිපාල ද සිල්වා අමාත්‍යවරයා පෙන්වාදෙයි. මේ සඳහා වැය කෙරෙන මුදල අමෙරිකානු ඩොලර් මිලියන 558ක් බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=22304", "Category": null, "Parent URL": null}