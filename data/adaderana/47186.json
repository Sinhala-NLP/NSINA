{"Source": "Adaderana", "Timestamp": "November 5, 2014 12:58 pm", "Headline": "පැය හතරක්වත් නෑ - පොරොන්දු ඉටුවෙයි - වර්ජනය අවසන්   ", "News Content": "සිය ඉල්ලීම් දින වකවානු සහිතව ඉටුකිරීමට සිවිල් ගුවන් සේවා අමාත්‍ය ප්‍රියංකර ජයරත්න මහතා ඇතුළු බලධාරීන් ලබාදුන් පොරොන්දුව මත වර්ජනය අත්හළ බව ගුවන්තොටුපල නිදහස් සේවක සංගමයේ සභාපති එන්.ඩබ්ලිව්.බී.මුහන්දිරම් මහතා පවසයි. ඒ අනූව ගුවන් තොටුපළේ වැඩ කටයුතු සාමාන්‍ය පරිදි ඉටු කිරීමට සුදානම් බව හෙතෙම කියයි. ඉල්ලීම් 5ක් මුල් කරගනිමින් ගුවන්තොටුපළ නිදහස් සේවක සංගමය අද පෙරවරු 9 සිට වර්ජනයක් ආරම්භ කරන ලදී. මේ නිසා ගුවන් ගමන් වලට ද බාධා එල්ල විණ. රුපියල් 10,000 කින් වැටුප් වැඩිකිරීම, වෛද්‍ය රක්ෂණාවරණය ක්‍රමවත් කිරීම, සේවක ණය මුදල් ලබාදීම , ගුවන්තොටුපළ ආරක්ෂක ප්‍රධානියා ඉවත් කිරීම සහ සේවකයින්ට විවේකාගාර ලබාදීම මොවුන්ගේ ඉල්ලීම් විය.", "URL": "https://sinhala.adaderana.lk/news.php?nid=47186", "Category": null, "Parent URL": null}