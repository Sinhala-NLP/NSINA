{"Source": "Adaderana", "Timestamp": "December 4, 2016 09:51 am", "Headline": "අනතුරින් 2ක් මරු දකියි ", "News Content": "වැලිකන්ද, මල්වැන්න ප්‍රදේශයේ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. ටිපර් රථයක යතුරුපැදියක් ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු වැලිකන්ද රෝහලට ඇතුළත් කිරීමේදී මියගොස් තිබේ. මියගොස් ඇත්තේ 57 හැවිරිදි සහ 60 හැවිරිදි හිඟුරක්ගොඩ ප්‍රදේශයේ පදිංචිව සිටි පුද්ගලයින් දෙදෙනෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර වැලිකන්ද පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66692", "Category": null, "Parent URL": null}