{"Source": "Adaderana", "Timestamp": "September 5, 2017 03:18 pm", "Headline": " සිව් හැවිරිදි දරුවා අවසන් ගමන් යයි", "News Content": "නිවසක් ඉදිරිපිට සවිකර තිබූ පහන් පැළක් කඩා වැටී එයට යටවීමෙන් කුඩා දරුවෙකු මිය ගොස් ඇති බව මාරවිල පොලීසිය පවසයි.මිය ගොස් ඇත්තේ නාත්තන්ඩිය - දුන්කන්නාව,බණ්ඩාරනායකපුර පදිංචිව සිටි අවීශ සදරුවන් (අවු:04) නම් වූ පිරිමි දරුවෙකි.05 වැනිදා දහවල් මෙම අනතුර සිදුවී ඇති අතර මිය ගොස් ඇති දරුවා තම නිවස ඉදිරිපිට සවිකර ඇති පහන් පැළට නැගීමට උත්සාහ කරන විට එය කඩා වැටී ඇති බව මූලික විමර්ශන වලදී හෙලිවී ඇත.පහන් පැළේ ආධාරයයක් වූ කොන්ක්‍රීට් කණුවට දරුවා යටවී ඇති නමුත් ශරීරයේ තුවාල කිසිවක් තිබී නොමැති නමුත් ප්‍රතිකාර සඳහා දරුවාව කඩිනමින් මාරවිල මූලික රෝහලට ඇතුළත් කිරීමට මව්පියන් කටයුතු කර තිබේ.රෝහල්ගත කිරීමෙන් අනතුරුව දරුවා මිය ගොස් ඇති අතර පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=77152", "Category": null, "Parent URL": null}