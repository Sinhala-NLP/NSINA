{"Source": "Adaderana", "Timestamp": "January 26, 2016 08:26 am", "Headline": "ලිංගික අතවරයට තැත් කළ ලේකම් දැලේ ", "News Content": "නිලධාරිණියකට ලිංගික අතවර කිරීමට තැත් කිරීමේ චෝදනාවක් සම්බන්ධයෙන් සැකපිට ඌව පළාත් සභාවේ ක්‍රීඩා අමාත්‍යංශ ලේකම්වරයා අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය කියා සිටියේ සැකකාර ලේකම්වරයා බදුල්ල පුද්ගලික රෝහලක ප්‍රතිකාර ලබමින් සිටියදී මෙලෙස අත්අඩංගුවට ගෙන ඇති බවයි.2015 වසරේ දෙසැම්බර් මාසයේ ඌව පළාත් සභාවේ සංවර්ධන නිලධාරිණියකට ලිංගික අතවර කිරීමට තැත් කිරීම සම්බන්ධයෙන් අදාළ ලේකම්වරයාට එරෙහිව පසුගිය 22 වන දින පැමිණිල්ලක් ලැබී තිබුණි. එම පැමිණිල්ලට අනුව පරීක්ෂණ පැවැත්වු බදුල්ල පොලීසිය ඌව පළාත් සභාවේ ක්‍රීඩා අමාත්‍යංශ ලේකම්වරයා මෙලෙස අත්අඩංගුවට ගෙන ඇති බව පොලීසිය සඳහන් කරයි.සැකකරු අද දින බදුල්ල මහේස්ත්රාමත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=56648", "Category": null, "Parent URL": null}