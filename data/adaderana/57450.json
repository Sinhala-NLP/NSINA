{"Source": "Adaderana", "Timestamp": "February 21, 2016 01:07 pm", "Headline": "ඕස්ට්‍රේලියා-නවසීලන්ත 2වන ටෙස්ට් තරඟයේ 2වන දිනය අද", "News Content": "සංචාරක ඕස්ට්‍රේලියා කණ්ඩායම සහ නවසීලන්ත කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ දෙවන දිනය අදයි.දිනය නිමාවන විට සිය පළමු ඉනිම සඳහා පන්දුවට පහරදෙමින් සිටි ඕස්ට්‍රේලියානු කණ්ඩායම කඩුලු 04 ක් දැවී ලකුණු 363 ක් ලබා සිටී.එම ඉනිම වෙනුවෙන් ජෝ බර්න්ස් ලකුණු 170 ක් ද, ස්ටිවන් ස්මිත් ලකුණු 138 ක් ද ලබා ගෙන තිබේ.තරගයේ සිය පළමු ඉනිම සඳහා පන්දුවට පහරදුන් නවසීලන්ත කණ්ඩායම සියලු දෙනා දැවී ලබාගත් ලකුණු සංඛ්‍යාව 370 කි.විශිෂ්ඨ පිති හරඹයක නිරත වූ බ්‍රෙන්ඩන් මැකලම් පන්දු 79 කදී ලකුණු 145 ක් රැස්කර තිබේ.ඒ අනුව ඕස්ට්‍රේලියානු කණ්ඩායම පළමු ඉනිමේදී කඩුලු 06 ක් අතැතිව තවත් ලකුණු 07ක් පිටුපසින් සිටී.", "URL": "https://sinhala.adaderana.lk/news.php?nid=57450", "Category": null, "Parent URL": null}