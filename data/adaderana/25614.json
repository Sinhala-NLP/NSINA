{"Source": "Adaderana", "Timestamp": "July 9, 2012 08:42 am", "Headline": "ඇෆ්ගනිස්ථානයේ බෝම්බ පිපිරීමකින් නේටෝ සාමාජිකයින් 6 ක් මරුට", "News Content": "ඇෆ්ගනිස්ථානයේ සිදු වූ බෝම්බ පිපිරීමකින් නේටෝ හමුදා සාමාජිකයින් 6 දෙනෙකු ජීවිතක්ෂයට පත්ව තිබේ. නැගෙනහිර ඇෆ්ගනිස්ථානයේ මාර්ගයක් අසල අවටා තිබූ බෝම්බ පිපිරීමකින් මෙම පිරිස මිය ගොස් ඇති බව සඳහන්ය. මියගිය හමුදා සාමාජිකයන් කවුරුන්ද යන්න සම්බන්ධයෙන් මෙතෙක් හඳුනා‍ගෙන නොමැති අතර මිය ගිය සියලුදෙනා අමෙරිකානුවන් බව පෙන්ටගන් බලධාරීන් සදහා කර ඇත. මේ අතර පසුගිය දා සිදු වූ ගැටුම්වලින් සාමාන්‍ය වැසියන් 14 දෙනෙකු මිය ගොස් ඇති බව විදෙස් මාධ්‍ය වාර්තා කරයි. මීට අමතරව දකුණු කන්දහාර් ප්‍රාන්තයේ සිදුවූ තවත් බෝම්බ ප්‍රහාරයකින් සාමාන්‍ය වැසියන් දෙදෙනෙකු ද ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=25614", "Category": null, "Parent URL": null}