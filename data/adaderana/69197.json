{"Source": "Adaderana", "Timestamp": "February 6, 2017 10:25 am", "Headline": "රොමේනියා රජයට එරෙහි විරෝධතා තවදුරටත් ක්‍රියාත්මකයි", "News Content": "රොමේනියානු රජයට එරෙහිව එරට ජනතාව විසින් ආරම්භ කර ඇති විරෝධතා තවදුරටත් ක්‍රියාත්මක වේ.රොමේනියාව පුරා ලක්ෂ 05ක පමණ පිරිසක් විරෝධතාවලට එක්ව සිටින බව වාර්තා වේ.දුෂණ හා අක්‍රමිකතාවලට සම්බන්ධ පිරිසක් නඩු පැවරීමෙන් ආරක්ෂා කිරීම සඳහා රජය ඉදිරිපත් කළ නීතියකට විරෝධය පළ කරමින් උද්ඝෝෂණ ආරම්භ විය.පසුව රජය එම නීතිය වෙනස් කරමින් සංශෝධනයක් පාර්ලිමේන්තුවට ඉදිරිපත් කර තිබුණ ද ජනතාව ඊට එරෙහිව ද විරෝධතාවයේ නිරතව සිටින බව විදෙස් වාර්තා පවසයි.අග්‍රාමාත්‍ය සෝරීන් ග්‍රින්ඩියානූ ධුරයෙන් ඉවත්විය යුතු බව විරෝධතාකරුවන් පවසයි.", "URL": "https://sinhala.adaderana.lk/news.php?nid=69197", "Category": null, "Parent URL": null}