{"Source": "Adaderana", "Timestamp": "September 29, 2010 05:05 pm", "Headline": "සරණාගත කඳවුරෙන් ඇල්ලූ එල්.ටී.ටී.ඊ ප්‍රබලයන් 87 ක් යළි රිමාන්ඩ්", "News Content": "වව්නියාව සරණාගත කඳවුරුවල සිට අත්අඩංගුවට ගනු ලැබූ ප්‍රබල එල්.ටී.ටී.ඊ සාමාජිකයින් 87 දෙනෙකු තවදුරටත් රිමාන්ඩ් භාරයේ තැබීමට කොළඹ මහේස්ත්‍රාත් අධික‍රණය අද නියෝග කර තිබේ. ත්‍රස්ත මර්දන කාර්යාංශය විසින් කළ වැටලීමක දී ඔවුන් අත්අඩංගුවට ගනු ලැබූ අතර හදිසි නීති රෙගුලාසි යටතේ ඔවුන් බූස්ස කඳවුරේ රඳවා ප්‍රශ්න කිරීම සිදුකරන ලදී. ත්‍රස්ත විමර්ශන අංශය අධිකරණයට වාර්තාවක් ඉදිරිපත් කරමින් සඳහන් කළේ සිදුකරන ලද ප්‍රශ්න කිරීම්වලදී ඔවුන් ප්‍රබල එල්.ටී.ටී.ඊ සාමාජිකයින් බවට තහවුරු වූ බවයි. එම කරුණු සලකා බැලූ කොළඹ මහේස්ත්‍රාත් අධිකරණය එල්.ටී.ටී.ඊ සැකකරුවන් 87 දෙනා ලබන 13 වැනිදා දක්වා රිමාන්ඩ් භාර‍යේ තැබීමට නියෝග කරන ලදී.", "URL": "https://sinhala.adaderana.lk/news.php?nid=11177", "Category": null, "Parent URL": null}