{"Source": "Adaderana", "Timestamp": "July 4, 2017 10:19 pm", "Headline": "දියේ ගිලෙමින් සිටි 4ක් නාවිකයින් බේරා ගනියි", "News Content": "නාවිකයන් පිරිසක් විසින් ඊයේ(03) ගෝපාල්පුරම් මුහුදු ප්‍රදේශයේදී දියේ ගිලෙමින් සිටි පුද්ගලයින් සිව් දෙනෙකු බේරා ගැනීමට සමත් වී තිබේ. නැගෙනහිර නාවික විධානයට අයත් නිලාවේලිහි පිහිටි ශ්‍රී ලංකා නාවික නෞකා විජයබා ආයතනයට අනුයුක්ත වෙරළාරක්ෂක දෙපාර්තමේන්තුවේ ජීවීතාරක්ෂක කණ්ඩායමක් මෙලෙස මෙහෙයුමට දායක වී ඇත. කැලණිය ප්‍රදේශයේ පදිංචිකරුවන් වන මෙම පුද්ගලයින් දිය නාමින් සිටියදී මෙම අනතුරට මුහුණ දුන් අතර ඔවුන් නිරුපද්‍රිතව බේරා ගැනිමෙන් අනතුරුව ගොඩබිම වෙත රැගෙන එමට එම නාවිකයින් කටයුතු කර ඇති බව වාර්තා වෙයි.", "URL": "https://sinhala.adaderana.lk/news.php?nid=74876", "Category": null, "Parent URL": null}