{"Source": "Adaderana", "Timestamp": "August 26, 2011 04:24 pm", "Headline": "දේශපාලනඥයාට නිසි ප්‍රතිකාර නොදුන්නැයි උද්ඝෝෂණයක්", "News Content": "බලපිටිය රෝහල ඉදිරිපිට අද(26) දහවල් උද්ඝෝෂණයක් පැවැත්විණි. හිටපු ප්‍රාදේශීය දේශපාලනඥයෙකුගේ ආධාරකරුවන් පිරිසක් මෙම උද්ඝෝෂණයේ නිරත වී ඇති බව සඳහන්ය. රිය අනතුරකින් මියගිය අදාළ දේශපාලනඥයාට නිසි ප්‍රතිකාර ලබානොදුන් බව පවසමින් මෙම පිරිස උද්ඝෝෂණයේ නිරත වී ඇති බව අද දෙරණ වාර්තාකරු පැවසුවේය. මේ සම්බන්ධයෙන් රෝහල් බලධාරීන්ගේ ප්‍රතිචාර විමසීම සඳහා උත්සාහ කළ ද එය ව්‍යර්ථ වූ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=18324", "Category": null, "Parent URL": null}