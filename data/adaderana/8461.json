{"Source": "Adaderana", "Timestamp": "May 17, 2010 05:04 pm", "Headline": "ඇෆ්ගනිස්ථානයේ ගුවන් අනතුරක්", "News Content": "ඇෆ්ගනිස්ථානයේ මගී ගුවන් යානයක් අනතුරට ලක්වීමෙන් පුද්ගලයින් 43 දෙනෙකු ජීවිතක්ෂයට පත්ව තිබේ. කුන්දුස් නගරයේ සිට කාබුල් නගරය දක්වා ගමන් කළ ගුවන් යානයක් මෙලෙස අනතුරට ලක්ව ඇති බව විදෙස් මාධ්‍ය වාර්තා කරයි. කාබුල් අගනුවරට කිලෝමීටර් 100 ක් පමණ උතුරු දෙසින් පිහිටි කඳුකර ප්‍රදේශයක දී යානය අනතුරට පත්ව තිබේ. අනතුරට පත් යානය සෙවීම සඳහා මේ වන විට අමෙරිකානු සහ නේටෝ හමුදා ඇතුළු සහන කණ්ඩායම් යොදවා ඇති බව සඳහන් වේ. නේටෝ ප්‍රකාශකයෙකු සඳහන් කර ඇත්තේ ‍මේ සඳහා තවත් ගුවන්යානා යෙදවා ඇති බවයි. ඇෆ්ගනිස්ථාන අභ්‍යන්තර කටයුතු පිළිබඳ අමාත්‍ය සෙමරායි බෂාරි සඳහන් කරන පරිදි අදාළ ගුවන් යානයේ මගීන් 38 දෙනෙකු සහ කාර්ය මණ්ඩලයේ පස් දෙනෙකු සිට තිබේ.", "URL": "https://sinhala.adaderana.lk/news.php?nid=8461", "Category": null, "Parent URL": null}