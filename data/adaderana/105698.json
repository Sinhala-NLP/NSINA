{"Source": "Adaderana", "Timestamp": "March 8, 2019 10:04 am", "Headline": "වැල්ලේ සුරංගගේ තවත් ගෝලයෙක් අල්ලයි", "News Content": "මහාපරිමාණ හෙරොයින් ජාවාරම්කරුවෙකු වන වැල්ලේ සුරංග නැමැත්තාගේ ප්‍රධාන ගෝලයෙකු බව හඳුනා ගත් 23 හැවිරිදි සැකකරුවෙකු අත්අඩංගුවට ගෙන ඇත. සැකකරු මට්ටක්කුළිය, කදිරානවත්ත ප්‍රදේශයේ පදිංචිකරුවෙකු වෙයි. සංවිධානාත්මක අපරාධ නිවාරණ ඒකකයේ නිළධාරීන් කණ්ඩායමක් විසින් ඊයේ (07) පස්වරුවේ අත්අඩංගුවට ගත් සැකකරු සතුව හෙරොයින් ග්රෑම් 2කට වැඩි ප්‍රමාණය සහ කේරල ගංජා ග්රූම් 50ක පමණ ප්‍රමාණයක් තිබී ඇති බව පොලීසිය ප්‍රකාශ කර ඇත. සැකකරුගේ නිවසේ තිබී කඩු 2ක් සහ රුපියල් එක්ලක්ෂ තිස් හතර දහසක පමණ මුදලක්ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=105698", "Category": null, "Parent URL": null}