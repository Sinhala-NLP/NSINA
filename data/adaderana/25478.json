{"Source": "Adaderana", "Timestamp": "July 2, 2012 03:25 pm", "Headline": "සුළු සේවක වර්ජනය නිසා වව්නියාව නගර සභාවේ දෛනික කටයුතු අඩාලයි", "News Content": "වව්නියාව නගර සභාවේ සුළු සේවකයින් ආරම්භ කර ඇති වර්ජනය හේතුවෙන් වව්නියාව නගර සභාවේ දෛනික කටයුතු අඩාල වී තිබේ. ඉල්ලීම් කිහිපයක් මුල් කර ගනිමින් එම සේවකයින් අද(02) උදෑසන සිට වර්ජනයේ නිරතව සිටියි. පත්වීම් ලබා දී වසර 10 ක් ගතවුවද ඔවුන්ගේ සේවය ස්ථිර නොකිරීම, නගර සභාවේ පාලන අධිකාරියේ ක්‍රියා කලාපය ඇතුළු කරුණු කිහිපයක් වර්ජනයට මුල් වී ඇති බව වාර්තා වේ. තමන්ගේ ගැටලුවලට ස්ථිර විසඳුමක් ලබාදෙන තෙක් වර්ජනය අත්නොහරින බව සේවකයින් පවසයි. මේ හේතුවෙන් නගරයේ කැළි කසළ ඉවත් කිරීම, ඩෙංගු මර්දන කටයුතු ඇතුළු දෛනික කටයුතු රැසක් අඩාළ වී ඇති බව අද දෙරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=25478", "Category": null, "Parent URL": null}