{"Source": "Adaderana", "Timestamp": "March 10, 2015 09:10 am", "Headline": "අගුණුකොළපැලැස්ස සභාපති ඇතුළු 4ක් අත්අඩංගුවේ", "News Content": "අගුණුකොළපැලැස්ස ප්‍රාදේශීය සභාවේ සභාපතිවරයා ඇතුළු පුද්ගලයින් සිව් දෙනෙකු අත්අඩංගුවට ගෙන තිබේ.පසුගිය මාර්තු මස හතර වන දින අගුණුකොළපැලැස්ස ප්‍රාදේශීය සභාවේ මන්ත්‍රීවරුන් දෙදෙනෙකුට පහරදීමේ චෝදනාව මත මොවුන් අත්අඩංගුවට ගෙන ඇති බව වැඩබලන පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.අදාළ පහරදීමෙන් පසුව සභාපතිවරයා ඇතුළු පිරිස ප්‍රදේශයෙන් පළාගොස් සිටි අතර ඊයේ පස්වරුවේ නීතීඥවරයෙකු මාර්ගයෙන් අගුණකොළපැලැස්ස පොලීසිය බාරවී තිබේ.ඒ අනුව අගුණකොළපැලැස්ස පොලීසිය විසින් ප්‍රාදේශීය සභාවේ සභාපතිවරයා, ඔහුගේ රියදුරු ඇතුළු පුද්ගලයින් සිව්දෙනෙකු අත්අඩංගුවට ගෙන ඇති බව රුවන් ගුණසේකර මහතා සඳහන් කළේය.අත්අඩංගුවට ගත් සැකකරුවන් අගුණකොළපැලැස්ස මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 20 වන දින දක්වා රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=49850", "Category": null, "Parent URL": null}