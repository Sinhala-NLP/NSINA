{"Source": "Adaderana", "Timestamp": "May 30, 2019 08:57 am", "Headline": "මාරක රිය අනතුර‍කින් මව-පියා සහ 12 හැවිරිදි පුතු ජීවිතක්ෂයට", "News Content": "නොච්චියාගම, සිංහාරගම ප්‍රදේශයේ සිදුවු රිය අනතුරකින් එකම පවුලේ මව පියා සහ පුත්‍රයා මිය ගොස් තිබේ. පුත්තලම - අනුරාධපුර මාර්ගයේ සිංහාරගම ප්‍රදේශයේදී ඊයේ පස්වරුවේ මෙම අනතුර සිදුව තිබුණි. නොච්චියාගම සිට අනුරාධපුරය දෙසට ධාවනය වූ ත්‍රීරෝද රථයක් වේගය පාලනය කර ගත නොහැකිව ප්‍රතිවිරුද්ධ දෙසින් පැමිණි කන්ටේනර් රථයක ගැටීමෙන් අනතුර සිදුව තිබුණි. අනතුරින් ත්‍රිරෝද රථයේ ගමන්ගත් එකම පවුලේ තිදෙනෙකු බරපතල තුවාල ලබානොච්චියාගම රෝහලට ඇතුලත් කිරීමේදී මිය ගොස් තිබේ. එලෙස මිය ගොස් ඇත්තේ 48හැවිරිදි අඹුසැමි යුවළක් සහ ඔවුන්ගේ 12 හැවිරිදි පුත්‍රයායි. අනතුර සම්බන්ධයෙන් කන්ටේනර් රථ රියදුරු අත්ඩංගුවට ගෙන තිබේ.", "URL": "https://sinhala.adaderana.lk/news.php?nid=110961", "Category": null, "Parent URL": null}