{"Source": "Adaderana", "Timestamp": "July 22, 2018 05:28 pm", "Headline": "වැඩවර්ජනයක් නිසා 26 පැවැත්වෙන වාර විභාගය කල් දාන ලෙස ඉල්ලීමක්", "News Content": "ලබන 26 වන දිනට පැවැත්වීමට නියමිත පාසල් වාර විභාග කල් දමන ලෙස අධ්‍යාපනය සුරැකීමේ වෘත්තීය එකමුතුව අධ්‍යාපන අමාත්‍යංශයෙන් ඉල්ලීමක් කර තිබේ. නිවේදනයක් නිකුත් කරමින් එම එකමුතුව පෙන්වා දෙන්නේ ‍නීත්‍යානුකූල නොවන ලෙස පත්වීම් ලබාදීමට එරෙහිව එදින තම සංගමය මඟින් එදින දීප ව්‍යාප්ත වැඩවර්ජනයක් පැවැත්වීමට සැලසුම් කර ඇති බවයි. එදිනට විභාග පැවැත්වීමෙන් පාසල් සිසුන් අපහසුතාවයට පත් විය හැකි බව අධ්‍යාපනය සුරැකීමේ වෘත්තීය එකමුතුව පෙන්වාදෙයි. මේ හේතුවෙන් 26 වැනිදාට නියමිත පාසල් වාර විභාග කල් දැමීමට පියවර ගන්නා ලෙස සියලුම පළාත් අධ්‍යාපන අධ්‍යක්ෂවරුන්ගෙන් සහ අධ්‍යාපන අමාත්‍යංශයෙන් ඉල්ලා සිටින බව ඔවුන් නිකුත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=93033", "Category": null, "Parent URL": null}