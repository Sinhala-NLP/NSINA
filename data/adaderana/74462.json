{"Source": "Adaderana", "Timestamp": "June 22, 2017 03:12 pm", "Headline": "නාමල්ට එරෙහිව සිදු කරන විමර්ශන අවසන් නෑ", "News Content": "ශ්‍රී ලංකන් ගුවන් සමාගමට සේවා සැපයීම සිදුකළ සමාගමක් මිලදී ගැනීම සම්බන්ධයෙන් පාර්ලිමේන්තු මන්ත්‍රී නාමල් රාජපක්ෂ මහතාට එරෙහිව සිදුකරන විමර්ශන මේ දක්වා අවසන් කර නොමැති බව පොලිස් මූල්‍ය අපරාධ විමර්ශන ඒකකය අධිකරණයට දැනුම් දී තිබේ.පොලිස් මූල්‍ය අපරාධ විමර්ශන ඒකකය ඒ පිළිබඳව අද(22) කොළඹ අතිරේක මහේස්ත්‍රාත් දුලානි අමරසිංහ මහත්මියට දැනුම් දුන් බව අද දෙරණ අධිකරණ වාර්තාකරු සඳහන් කළේය.නාමල් රාජපක්ෂ මහතා නමින් ඔස්ට්‍රේලියාවේ සහ අමෙරිකාවේ බැංකු ආයතන කිහිපයක පවත්වාගෙන යන ගිණුම්වල තැන්පත් කර ඇති මුදල් පිළිබඳ වාර්තා කැඳවා තිබුණද මේ දක්වා එම වාර්තා නොලැබුණු බව මූල්‍ය අපරාධ විමර්ශන කොට්ඨාශය එහිදී වැඩිදුරටත් දැනුම් දී තිබේ.අදාළ පරීක්ෂණ අවසන් කර අධිකරණයට කරුණු වාර්තා කිරීමට දින ලබාදෙන ලෙසට විමර්ශන නිලධාරීන් කළ ඉල්ලීම සළකා බැලූ අතිරේක මහේස්ත්‍රාත් දුලානි අමරසිංහ මහත්මිය ලබන නොවැම්බර් මස 11 වන දින විමර්ශන පිළිබඳ ප්‍රගතිය වාර්තා කරන ලෙසට මූල්‍ය අපරාධ විමර්ශන කොට්ඨාසයට නියෝග කර ඇති බව සඳහන්ය.", "URL": "https://sinhala.adaderana.lk/news.php?nid=74462", "Category": null, "Parent URL": null}