{"Source": "Adaderana", "Timestamp": "June 25, 2018 09:03 am", "Headline": "ශ්‍රි ලංකා කණ්ඩායම පළමු ඉනිම සඳහා කඩුලු 05ක් දැවී ලකුණු 99යි", "News Content": "සංචාරක ශ්‍රි ලංකා කණ්ඩායම සහ බටහිර ඉන්දිය කොදෙව් කණ්ඩායම අතර පැවැත්වෙන තුන්වන ටෙස්ට් ක්‍රිකට් තරඟයේ දෙවන දිනය අවසන් වන විට සිය පළමු ඉනිම ක්‍රිඩා කරමින් සිටින ශ්‍රි ලංකා කණ්ඩායම කඩුලු 5ක් දැවී ලකුණු 99ක් ලබා සිටියි. ශ්‍රි ලංකා කණ්ඩායමේ කුසල් ජනිත් පෙරේරා ලකුණු නොලබා දැවී ගිය අතර මහේල උඩවත්ත ලකුණු 04ක් ලබා ගත්තේය. කුසල් මෙන්ඩිස් ලකුණු 22ක් සහ ධනුෂ්ක ගුණතිලක ලකුණු 29ක් ලබා ගැනිමට සමත් වුණි. බටහිර ඉන්දීය කොදෙව් කණ්ඩායමට සිය පළමු ඉනිම සඳහා සියලු ක්‍රිඩකයින් දැවී ලබාගත හැකි වුයේ ලකුණු 204ක් පමණයි. එම ඉනිම වෙනුවෙන් ජේසන් හෝල්ඩර් ලකුණු 74ක් සහ ෂේන් ඩව්රිච් ලකුණු 71ක් ලබා ගැනිමට සමත් වුණි. පන්දු යැවිමේදී ශ්‍රී ලංකා කණ්ඩායමේ ලහිරු කුමාර කඩුලු 04ක් ද කසුන් රජිත කඩුලු 03ක් ද සුරංග ලක්මාල් කඩුලු 02ක් ද බිදහෙලුවේය.", "URL": "https://sinhala.adaderana.lk/news.php?nid=91455", "Category": null, "Parent URL": null}