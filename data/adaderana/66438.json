{"Source": "Adaderana", "Timestamp": "November 26, 2016 01:34 pm", "Headline": "ඉන්දියාවෙන් ගෙනෙන මී නාශක ප්‍රමිතියෙන් තොරයිලු", "News Content": "මෙරට තුළ ගෘහස්ථව වාසය කරන මීයන් මර්දනය සඳහා යොදාගනු ලබන මී නාශක ප්‍රමිතියෙන් තොර බව ජාතික විෂ තොරතුරු මධ්‍යස්ථානය පවසයි.මේ වන විට ඉන්දියාවෙන් ආනයනය කරන ලබන මෙම මී නාශක හේතුවෙන් රෝගී තත්ත්වයට පත් වූ පුද්ගලයින් රැසක් ප්‍රතිකාර සඳහා කොළඹ ජාතික රෝහලට ඇතුළත් කර ඇති බව එම මධ්‍යස්ථානය සඳහන් කළේය.ඉන්දියාවෙන් ආනයනය කරනු ලබන මෙම මී නාශකවල ලියාපදිංචි අංකයක් හෝ කාලය ඉකුත් වන දිනයක් සහ නිෂ්පාදිත දිනයක් සඳහන් නොවන බව එම මධ්‍යස්ථානය පවසයි. විශේෂයෙන් මෙම මී නාශක පිටකොටුව ප්‍රදේශයේ වෙළෙඳසැල්වල අලෙවියට තබා ඇති අතර එම මී නාශක මිලදී ගැනීමේ දී වඩාත් සැලකිළිමත් වන ලෙස එම මධ්‍යස්ථානය ජනතාවට දැනුම්දෙයි.එමෙන්ම මෙම මී නාශක ශරීර ගතවුවහොත් අධික රුධිර වාහනයන් සිදුවන බව ඔවුන් පවසයි.එම නිසා යම්කිසි හෙයකින් මෙම මී නාශක ශරීර ගතහොත් ළඟම ඇති රජයේ රෝහලෙන් ප්‍රතිකාර ගන්නා ලෙස ද ජාතික විෂ තොරතුරු මධ්‍යස්ථානය ජනතාවට දැනුම්දෙයි.", "URL": "https://sinhala.adaderana.lk/news.php?nid=66438", "Category": null, "Parent URL": null}