{"Source": "Adaderana", "Timestamp": "May 27, 2010 12:58 pm", "Headline": "ආසියානු හොකී තරගාවලියක් ලංකාවේදී", "News Content": "ආසියානු පිරිමි හොකී තරගාවලියක් ශ්‍රි ලංකාවේදී පැවැත්වීමට නියමිතව තිබේ. මෙම ක්‍රීඩා උළෙල ලබන මස 4 වැනිදා මාතලේදී ආරම්භ වීමට නියමිතය. ආසියානු හොකී සංගමයේ සහය ඇතිව ශ්‍රි ලංකා හොකී සම්මේලනය තරගාවලිය සංවිධානය කරයි. පකිස්ථානය, උස්බෙකිස්ථානය, ඕමානය, ඉන්දියාව සහ ශ්‍රි ලංකාව නියෝජනය කරමින් ක්‍රීඩකයින් මෙම තරගාවලියට සහභාගි වනු ඇත. ශ්‍රි ලංකාව නියෝජනය කිරීම සඳහා ශ්‍රි ලංකා ගුවන් හමුදා කණ්ඩායමත් මාතලේ දිස්ත්‍රික් හොකී කණ්ඩායමත් ඉදිරිපත්ව සිටියි. තරගාවලිය ලබන මස 15 වැනිදා දක්වා පැවැත්වෙන බව සඳහන්ය.", "URL": "https://sinhala.adaderana.lk/news.php?nid=8654", "Category": null, "Parent URL": null}