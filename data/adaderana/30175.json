{"Source": "Adaderana", "Timestamp": "December 23, 2012 08:42 am", "Headline": "වැහි මරණ 35ක් වෙයි", "News Content": "දිවයිනේ ප්‍රදේශ කිහිපයක පවතින අධික වැසි සහිත කාලගුණ තත්ත්වය හේතුවෙන් ජලාශ කිහිපයක වාන් දොරටු විවෘත කර ඇති අතර මාර්ග කිහිපයක් ද ජලයෙන් යටවී තිබේ. ආපදා කළමනාකරණ මධ්‍යස්ථානය සඳහන් කළේ ආපදා අනතුරු හේතුවෙන් මියගිය සංඛ්‍යාව 35 දක්වා ඉහළ ගොස් ඇති බවයි. අයහපත් කාලගුණික තත්ත්වය හේතුවෙන් මාර්ග කිහිපයක ගමනාගමන කටයුතුවලට තවදුරටත් බාධා එල්ල වි තිබේ. නුවරඑළිය - වැලිමඩ මාර්ගයේ 65 වන කණුව අසළ ප්‍රදේශයේදී මාර්ගයට පස්කන්දක් කඩා වැටීම හේතුවෙන් රථ වාහන ගමනාගමනය ඇණ හිට ඇති බව ආපදා කළමනාකරණ මධ්‍යස්ථානය සඳහන් කළේය තවද පොළොන්නරුව - මඩකළපුව මාර්ගයේ ගල්ලෑල්ල හංදිය සහ මනම්පිටිය අතර ජලයෙන් යටවීම හේතුවෙන් රථ වාහන ගමනාගමනය මෙතෙක් ආරම්භ කර නොමැති බව වාර්තා වේ. සෝමාවතිය සුංගාවිල මාර්ගය ද ජලයෙන් යටවී තිබේ. එසේම හොරොව්පතාන නගරය ද ජලයෙන් යටවී ඇති බව ආපදා කළමනාකරණ මධ්‍යස්ථානය සඳහන් කළේය. මේ අතර අදත් දිවයිනේ ප්‍රදේශ කිහිපයකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=30175", "Category": null, "Parent URL": null}