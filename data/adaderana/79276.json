{"Source": "Adaderana", "Timestamp": "October 29, 2017 03:01 pm", "Headline": "වර්ල්ඩ් සික්සර්ස් තරඟයේ ජය දකුණු අප්‍රිකාවට", "News Content": "හොං කොං හි පැවැත්වෙන “වර්ල්ඩ් සික්සර්ස්“ සීමිත පන්දුවාර ක්‍රිකට් තරඟාවලියේ ශ්‍රී ලංකා කණ්ඩායම සමඟ පැවති තරඟයෙන් කඩුලු තුනකින් ජයගැනීමට දකුණු අප්‍රිකානු කණ්ඩායම අද සමත් විය. තරඟයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම සිය පන්දුවාර පහ අවසානයේ කඩුලු 4ක් දැවී ලකුණු 95ක් ලබා ගැනීමට සමත් විය. එම ඉනිම වෙනුවෙන් රමිත් රඹුක්වැල්ල ලකුණු 31ක් ලබා ගැනීමට සමත් වුණි. පිළිතුරු ඉනිම සඳහා පිටියට පිවිසි දකුණු අප්‍රිකානු කණ්ඩායම පන්දුවාර හතරයි පන්දු හතරක් අවසානයේ කඩුලු 2ක් දැවී ජයග්‍රාහී ඉලක්කය පසු කළේය.", "URL": "https://sinhala.adaderana.lk/news.php?nid=79276", "Category": null, "Parent URL": null}