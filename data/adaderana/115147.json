{"Source": "Adaderana", "Timestamp": "July 27, 2019 05:44 pm", "Headline": "දුම්රිය අත්‍යාවශ්‍ය සේවාවක් බවට පත්කරමින් අති විශේෂ ගැසට් පත්‍රයක්", "News Content": "දුම්රිය සේවාව අත්‍යාවශ්‍ය සේවවාක් බවට පත් කරමින් ජනාධිපති මෛත්‍රීපාල සිරිසේන මහතා විසින් අතිවිශේෂ ගැසට් පත්‍රයක් නිකුත් කර ඇත. 1979 අංක 61 දරන අත්‍යාවශ්‍ය මහජන සේවා පනත අනුව අද (27) දිනයේ සිට දුම්රිය සේවාව අත්‍යාවශ්‍ය සේවාවක් බවට පත් කරමින් අදාළ ගැසට් පත්‍රය නිකුත් කර ඇති බව සඳහන්ය . ඒ අනුව මඟීන් හෝ භාණ්ඩ සඳහා වන සියලුම පොදු ප්‍රවාහන සේවාවන් කාර්යක්ෂම හා අඛණ්ඩව පවත්වාගෙන යාම, දුම්රිය ධාවනය මාර්ග නඩත්තුව හා නිසි ආරක්ෂාව සැපයිමට අදාළව සංඥා පද්ධති හා මෙහෙයුම්, ප්‍රවේශ පත්‍ර නිකුත් කිරීම ඇතුළු දුම්රිය සේවාවෙන් කළ යුතු සියළුම සේවාවන් අවශ්‍ය වන්නා වු සියලු වැඩ හා ඕනෑම ආකාරයක ශ්‍රමය සැපයීම සිදුකළ යුතු වෙයි.", "URL": "https://sinhala.adaderana.lk/news.php?nid=115147", "Category": null, "Parent URL": null}