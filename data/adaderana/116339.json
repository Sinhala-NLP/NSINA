{"Source": "Adaderana", "Timestamp": "August 12, 2019 10:21 am", "Headline": "බසයට යට වී යතුරුපැදිකරු ජීවිතක්ෂයට", "News Content": "රත්නපුර , දිප්පිටිගල ප්‍රදේශයේ සිදුවු අනතුරකින් පුද්ගලයෙකු මියගොස් තිබේ. යතුරුපැදියක්, පෞද්ගලික බස් රථයක් පසුකරගෙන යාමට උත්සහ කිරීමේදී බස් රථයේ ගැටී පෙරළීයාමෙන් අනතුර සිදුව ඇති බව පොලීසිය සඳහන් කළේය. එහිදී බස් රථයේ පිටුපස රෝදයට යටවීම හේතුවෙන් බරපතළ තුවාල ලබා සිටි යතුරුපැදිකරු රත්නපුර රෝහලට ඇතුළත් කිරීමේදී මියගොස් තිබේ. ඔහු රත්නපුර, සන්නස්ගම ප්‍රදේශයේ පදිංචි 38 හැවිරිදි පුද්ගලයෙකු වන බව පොලීසිය පැවසුවේය.", "URL": "https://sinhala.adaderana.lk/news.php?nid=116339", "Category": null, "Parent URL": null}