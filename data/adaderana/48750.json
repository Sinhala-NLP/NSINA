{"Source": "Adaderana", "Timestamp": "January 18, 2015 08:44 am", "Headline": "මංගල අද සුශ්මා හමුවෙයි ", "News Content": "විදේශ අමාත්‍ය මංගල සමරවීර මහතා සහ ඉන්දීය විදේශ අමාත්‍ය සුශ්මා ස්වරාජ් මහත්මිය අතර විශේෂ සාකච්ඡාවක් අද පැවැත්වීමට නියමිතව තිබේ. මංගල සමරවීර මහතා නව අමාත්‍ය ධුරයේ වැඩ භාරගැනීමත් සමග ඉන්දීය රජයේ ආරාධනයකට අනුව සිය ප්‍රථම විදෙස් සංචාරය ලෙස ඊයේ(17) ඉන්දියාව බලා පිටත් වුණි. ඉන්දිරා ගාන්ධි ජාත්‍යන්තර ගුවන්තොටුපලේ දී අමාත්‍යවරයා පිළිගැනීමේ උත්සවය පැවත්වුණ බව වාර්තා වෙයි. අමාත්‍ය මංගල සමරවීර මහතා සහ ඉන්දීය අග්‍රාමාත්‍ය නරේන්ද්‍ර මෝදි මහතා අතර ද්වීපාර්ශවික සාකච්ඡාවක් හෙට පැවැත්වීමට නියමිතය.", "URL": "https://sinhala.adaderana.lk/news.php?nid=48750", "Category": null, "Parent URL": null}