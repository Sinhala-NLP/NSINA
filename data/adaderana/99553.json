{"Source": "Adaderana", "Timestamp": "November 21, 2018 03:23 pm", "Headline": "බහින්බස් වීමක් මරණයෙන් කෙලවරවෙයි", "News Content": "පඩුවස්නුවර, හෙට්ටිපොළ නගරයේදී තියුණු ආයුධයකින් පහරදී පුද්ගලයෙකු ඝාතනය කර ඇති බව අද දෙරණ වාර්තාකරු පවසයි. අද(21) උදෑසන 7.45 පමණ හෙට්ටිපොළ ‍නගයේ ආර්.එම්.කේ.බී. රත්නායක ක්‍රීඩාංගනය අසල දී මෙම පහර දීම සිදුව ඇති අතර පහර දීමෙන් තුවාල ලැබු පුද්ගලයා බලපිටිය රෝහලට ඇතුළත් කිරීමෙන් අනතුරුව මියගොස් තිබේ. අම්බලන්ගොඩ පොලීසිය පවසන ආකාරයට පුද්ගලික ආරවුලක් දුරදිග යාම හේතුවෙන් මෙම පහරදීම සිදුව ඇති බවයි. මෙලෙස මියගොස් ඇත්තේ හෙට්ටිපොළ ප්‍රදේශයේ පදිංචි ජේ.කේ. තිලක් චන්ද නැමති 50 හැවිරිදි තිදරු පියෙකි. මිය ගිය පුද්ගලයා මෘත ශරීරය හෙට්ටිපොළ රෝහලේ මෘත ශරීරාගාරයේ තැන්පත් කර ඇති අතර මූලික මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද සිදු කිරීමට නියමිතයි. ඝාතනය සිදුකළ පුද්ගලයා අත්අඩංගුවට ගෙන ඇති අතර ඔහු අද හෙට්ටිපොළ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අම්බලන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99553", "Category": null, "Parent URL": null}