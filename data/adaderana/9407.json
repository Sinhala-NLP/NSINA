{"Source": "Adaderana", "Timestamp": "July 5, 2010 11:54 am", "Headline": "පුනරුත්ථාපනය කළ එල්.ටී.ටී.ඊ. සැකකරුවන් 3000 ක් සමාජයට ", "News Content": "පුනරුත්ථාපනය සඳහා යොදවා සිටින එල්.ටී.ටී.ඊ සැකකරුවන්ගෙන් 3,000කට අධික සංඛ්‍යාවක් මේ වන විට සමාජගත කර අවසන් යැයි පුනරුත්ථාපන කොමසාරිස් බ්‍රිගේඩියර් සුදත්ත රණසිංහ මහතා පවසයි. තවදුරටත් එල්.ටී.ටී.ඊ. සැකකරුවන් 8,000ක් පමණ පුනරුත්ථාපනය සඳහා යොදවා සිටින බව ඔහු සඳහන් කළේය. මේ වන විට සමාජගත කර ඇති එල්.ටී.ටී.ඊ සැකකරුවන් සඳහා විශේෂ පුහුණු වැඩමුළු කිහිපයක් ලබන 10 වනදා සිට ආරම්භ කෙරෙන බව සුදත්ත රණසිංහ මහතා ප්‍රකාශ කළේය. ඒ සඳහා මේ වන විට පුනරුත්ථාපනය සඳහා යොදවා සිටින එල්.ටී.ටී.ඊ සැකකරුවන්ගේ ඥාතීන්ට ද සහභාගී විය හැකි බව ඔහු සඳහන් කළේය. මේ සඳහා පුනරුත්ථාපන හා බන්ධනාගාර අමාත්‍යවරයා ඇතුළු නිලධාරින් රැසක් සහභාගි වන හෙයින් ජනතාවට පවතින ගැටලු සෘජුවම ඉදිරිපත් කළ හැකි බව සුදත්ත රණසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9407", "Category": null, "Parent URL": null}