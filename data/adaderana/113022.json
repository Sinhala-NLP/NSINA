{"Source": "Adaderana", "Timestamp": "June 29, 2019 08:37 pm", "Headline": "මරණ දඬුවම ක්‍රියාත්මක කළහොත් GSP+ අහිමි විය හැකියි-හර්ෂ", "News Content": "මරණ දඬුවම යළි ක්‍රියාත්මක කළහොත් ජී.එස්.පී. ප්ලස් සහනය අහිමි වීමේ අවදානමක් මතුවන බව කැබිනට් නොවන අමාත්‍ය ආචාර්ය හර්ෂ ද සිල්වා මහතා පවසයි. ඒ ඇතුළුව මරණ දඬුවම සම්බන්ධයෙන් දෙශපාලන වේදිකාවේ විවිධ අදහස් පල විය. එක්සත් ජනතා නිදහස් සන්ධානයේ පාර්ලිමේන්තු මන්ත්‍රී රෝහිත අබේගුණවර්ධන මහතා පැවසුවේ මරණ දඬුවම ක්‍රියාත්මක කිරිමෙන් කිසිදු පලක් නොවන බවත් ජනතාවයෙග් ආකල්පමය වශයෙන්වෙනසක් ඇති කළ යුතු බවයි. එමෙන්ම මහනගර සහ බස්නාහිර සංවර්ධන අමාත්‍ය පාඨලී චම්පික රණවක මහතා පැවසුවේ මරණ දඬුවම පැමිනවීමෙන් රටේ මත් උවදුර සහ පාතාලය විනාෂ කළ නොහැකි බවත් ඒ සඳහා නිවැරදි නීතිමය තත්ත්වයක් ඇති කළ යුතු බවත්ය. ආර්ථික ප්‍රතිසංස්කරණ සහ පොදු සැපයීම් කැබිනට් නොවන අමාත්‍ය ආචාර්ය හර්ෂ ද සිල්වා මහතා පැවසුවේ මරණ දඬුවම යළි ක්‍රියාත්මක කළහොත් ජී.එස්.පී. ප්ලස් සහනය අහිමි වීමේ අවදානමක් මතුවන බව බවයි. එක්සත් ජාතික පක්ෂය පාර්ලිමේන්තු මන්ත්‍රී බන්දුලාල් බණ්ඩාරිගොඩ මහතා පැවසුවේ කිසිදු ශාස්තෘවරයෙක් වැරදිකරු මැරිමට පවසා නොමැති බවත් වැරුද්ද නැති කිරිමට පවසා ඇති බවත්ය. එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ප්‍රසන්න රණතුංග මහතා පැවසුවේ මත්ද්‍රව්‍ය මෙරටට ගෙන්වන සහ එම ජාවාරම් සිදු කරන පිරිසට දඬුවම් දිය යුතු බවත් නමුත් එයට මරණ දඬුවම සුදුසු නොවන බවත්. එක්සත් ජනතා නිදහස් සන්ධානයේ පාර්ලිමෙන්තු මන්ත්‍රී දිලුම් අමුණුගම මහතා පැවසුවේ මරණ දඬුවම ගැන තීරණය ජනපති සතු බලතලයක් බවයි.", "URL": "https://sinhala.adaderana.lk/news.php?nid=113022", "Category": null, "Parent URL": null}