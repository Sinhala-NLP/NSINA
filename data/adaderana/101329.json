{"Source": "Adaderana", "Timestamp": "December 26, 2018 07:39 pm", "Headline": "අද වැඩ ආරම්භ කළ අමාත්‍යවරු", "News Content": "ඇතැම් දේශපාලනඥයින් වතුකම්කරුවන් මුලා කරන අන්දමේ ප්‍රකාශයන් සිදුකරන බව කඳුරට නව ගම්මාන,යටිතල පහසුකම් හා ප්‍රජා සංවර්ධන අමාත්‍ය පලනි දිගම්බරම් මහතා පවසයි. අද(26) සිය අමාත්‍යධුරයේ වැඩ භාරගනිමින් ඒ මහතා මේ බව සඳහන් කළේය. මේ අතර නව ආණ්ඩුවේ අමාත්‍යවරු, රාජ්‍ය අමාත්‍යවරු මෙන්ම නියෝජ්‍ය අමාත්‍යවරු කිහිපදෙනෙක් අදත් සිය අමාත්‍යංශවල වැඩ ආරම්භ කළේය. ඒ අනුව පී.හැරිසන් මහතා ධීවර හා ජලජ සම්පත් සංවර්ධන අමාත්‍ය ධුරයේ අද වැඩ භාරගත්තේ මරදානේ පිහිටි එම අමාත්‍යංශයේදී. එම විශයේ රාජ්‍ය අමාත්‍යවරයා ලෙස දිවුරුම් දුන් දිලිප් වෙදආරච්චි මහතාද අද සිය ධුරයේ වැඩ කටයුතු ඇරඹුවාය. අධිකරණ හා බන්ධනාගාර ප්‍රතිසංස්කරණ අමාත්‍ය ධූරයේම යළි දිවුරුම් දුන් තලතා අතුකෝරාල මහත්මිය අද සිය අමාත්‍යංශයේ වැඩ භාරගත්තේය. පරිසර නියෝජ්‍ය අමාත්‍ය ධූරයේ දිවුරුම් දුන් අජිත් මාන්නප්පෙරුම මහතා අද පෙරවරුවේ බත්තරමුල්ලේ පිහිටි සිය අමාත්‍යංශයේ දි වැඩ භාරම්භ කළේය. පොදු සැපයීම් හා ආර්ථික ප්‍රතිසංස්කරණ කැබිනට් නොවන අමාත්‍ය ධූරයේ දිවුරුම් දුන් ආචාර්ය හර්ෂද සිල්වා මහතාද අද වැඩ භාරගනු ලැබුවේ කොළඹ පිහිටි සිය අමාත්‍යංශයේදීයි.", "URL": "https://sinhala.adaderana.lk/news.php?nid=101329", "Category": null, "Parent URL": null}