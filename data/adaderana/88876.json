{"Source": "Adaderana", "Timestamp": "May 10, 2018 07:21 pm", "Headline": "තවදුරටත් ජාතික ආණ්ඩුව නීත්‍යානුකූල නෑ", "News Content": "තවදුරටත් ජාතික ආණ්ඩුව නීත්‍යානුකූල නොවන බව ඒකාබද්ධ විපක්ෂයේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා සහ ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පවසයි. අද පාර්ලිමේන්තුවේදී අදහස් දක්වමින් ඔවුන් මේ බව ප්‍රකාශ කළේය. එහිදී අදහස් දැක්වූ දිනේෂ් ගුණවර්ධන මහතා ප්‍රකාශ කළේ නව ගිවිසුමකට එලඹෙන්නේ නැතිනම් ජාතික ආණ්ඩුව වලංගු නොවන බවයි. ඉතාමත් වේගයෙන් ජනතාවගේ අප්‍රසාදයට පත්වූ ආණ්ඩුව මෛත්‍රී රනිල් හවුල් ආණ්ඩුව බවත් එක්සත් ජනතා නිදහස් සන්ධානය නියෝජනය කරන පාර්ලිමේන්තු මන්ත්‍රීවරුන් 95 දෙනාගෙන් ආණ්ඩුවේ වාඩිවී සිටින්නේ 23 ක පිරිසක් වන නිසා එය ජාතික ආණ්ඩුවක් වන්නේ කෙසේදැයි ජනතා විමුක්ති පෙරමුණේ නායක අනුර කුමාර දිසානායක මහතා පැවසීය.", "URL": "https://sinhala.adaderana.lk/news.php?nid=88876", "Category": null, "Parent URL": null}