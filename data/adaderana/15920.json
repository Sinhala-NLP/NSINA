{"Source": "Adaderana", "Timestamp": "May 6, 2011 10:35 am", "Headline": "ශ්‍රී ලාංකිකයන්ගේ අර්බුදය ගැන සෙවීමට දෙදෙනෙක් ජෝර්දානයට යයි", "News Content": "ජෝර්දානයේ වෙසෙන ශ්‍රී ලාංකිකයන් පිරිසක් සම්බන්ධයෙන් මතුව ඇති අර්බුදය පිළිබඳ සොයාබැලීම සඳහා නියෝජිතයන් දෙදෙනෙකු පිටත් කර හැර ඇති බව ශ්‍රි ලංකා විදේශ සේවා නියුක්ති කාර්යාංශය පවසයි. එරට ඇඟලුම් කම්හලක සේවය කළ ශ්‍රී ලාංකිකයන් දෙදෙනෙකු අතර ආරවුලක් අර්බුදයට හේතු වී ඇති බව එහි සභාපති කිංස්ලි රණවක මහතා සඳහන් කළේය. එක් සේවක පිරිසක් විසින් තවත් ශ්‍රී ලාංකික සේවකයින් 20 දෙනෙකු පමණ නේවාසිකාගාරයක අත්පා බැඳ දමා තිබියදී සොයාගෙන තිබේ. මේ වන විට ශ්‍රී ලාංකිකයන් කිහිපදෙනෙකු ජෝර්දාන පොලිස් අත්අඩංගුවට පත්ව ඇති බව ද කිංස්ලි රණවක මහතා ප්‍රකාශ කළේය.", "URL": "https://sinhala.adaderana.lk/news.php?nid=15920", "Category": null, "Parent URL": null}