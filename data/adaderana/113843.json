{"Source": "Adaderana", "Timestamp": "July 10, 2019 08:12 pm", "Headline": "පොහොට්ටුවේ ජනපති අපේක්ෂකයාගේ ජයග්‍රහණය නියතයක්", "News Content": "ශ්‍රී ලංකා පොදුජන පෙරමුණේ ජනාධිපතිවරණ අපේක්ෂකයාගේ ජයග්‍රහණය නියතයක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. ඔහු මේ බව කියා සිටියේ විපක්ෂනායක කාර්යාලයේ අද(10) පෙරවරුවේ පැවති මාධ්‍ය හමුවේදීය. මේ අතර මෙම මාධ්‍ය හමුවට එක්වෙමින් පාර්ලිමේන්තු මන්ත්‍රී අනුර ප්‍රියදර්ශන යාපා මහතා පවසා සිටියේ එක්සත් ජාතික පක්ෂයේ මැතිවරණ ව්‍යාපාරය ආණ්ඩුවේ වියදමින් ආරම්භ කර ඇති බවයි. ලංකාවේ දුප්පත්කම නැතිකිරීමේ ව්‍යාපෘතියක් ලෙස ආරම්භ වුණ සමෘද්ධි ව්‍යාපාරය මේ වන විට ව්‍යාපාරය එක්සත් ජාතික පක්ෂයේ සාමාජිකයින්ට පමණක් සහනාධාර ලබා දෙන ව්‍යාපෘතියක් බවට පත්කර ඇති බවද මන්ත්‍රීවරයා පවසයි.", "URL": "https://sinhala.adaderana.lk/news.php?nid=113843", "Category": null, "Parent URL": null}