{"Source": "Adaderana", "Timestamp": "February 26, 2013 03:28 pm", "Headline": "ධාවන තරඟයට සහභාගී වූ සිසුවියක් මරුට", "News Content": "අරණායක, රිවිසඳ මධ්‍ය මහා විද්‍යාලයේ නිවාසාන්තර ක්‍රීඩා උත්සවයේ ධාවන තරඟයක් අතරවාරයේ ඊට සහභාගී වු ශිෂ්‍යාවක් මියගොස් තිබේ. 18 හැවිරිදි අරණායකපුර ප්‍රදේශයේ පදිංචි ශිෂ්‍යාවක් මෙලෙස මියගොස් ඇති බව සඳහන්ය. ධාවනය තරඟය අතරතුර එම ශිෂ්‍යාව ඇද වැටීමක් හේතුවෙන් මාවනැල්ල රෝහලට ඇතුළත් කිරීමෙන් අනතුරුව මියගොස් ඇති බව වාර්තා වේ. මෘත ශරීරය මේ වන විට මාවනැල්ල රෝහලේ තබා ඇති අතර මරණ පරීක්ෂණ කටයුතු අද (26) දිනයේ දී සිදුකිරීමට නියමිතය.", "URL": "https://sinhala.adaderana.lk/news.php?nid=31941", "Category": null, "Parent URL": null}