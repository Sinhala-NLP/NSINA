{"Source": "Adaderana", "Timestamp": "January 26, 2018 10:52 am", "Headline": "පොල් ගෙඩියෙන් මතුවු තල් පැළය ", "News Content": "පොල් ගෙඩියකින් තල් පැළයක් පැල වූ අපුරු සිද්ධියක් දඹුල්ල පහලවැව ගම්මානයේ පදිංචි ජී .ජී .කරුණාරත්න මහතාගේ ගෙවත්තේ තිබී හමුවී තිබේ. මෙහි සිදුවී ඇත්තේ තල් ගෙඩියක ඇටයක් මහපොළොවේ තිබී මුල් ඇද එම මුල පොළොව යට තිබු පොල් ගෙඩියක් පසාරු කරගෙන ගොස් පොල් ගෙඩියෙන් තල් පැලයක ගොබයක් මතුවී තිබේ . මෙහි තවත් විශේෂත්වයක් වන්නේ තල් මුලේ එක කෙළවරක තල් ඇටයත් අනෙක් කෙලවරේ පොල් ගෙඩියත් බද්ධව තිබීමය . කරුණාරත්න මහතා ප්‍රකාශ කර තිබෙන්නේ මේ තල් ඇටය සහිත පොල් ගෙඩිය මහපොළොවේ සිටවීම කළහොත් පොල් ගෙඩියෙන් හටගන්නේ තල් පලයක් බවය .", "URL": "https://sinhala.adaderana.lk/news.php?nid=83553", "Category": null, "Parent URL": null}