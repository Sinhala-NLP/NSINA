{"Source": "Adaderana", "Timestamp": "January 31, 2016 10:06 am", "Headline": "බලවින්න අනතුරින් අයෙක් මරුට", "News Content": "පැල්මඩුල්ල - නෝනගම මාර්ගයේ ගොඩකවෙල බලවින්න ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ.කැබ් රථයක් රියදුරුට නින්දයාම හේතුවෙන් මාර්ගයේ අයිනේ තිබූ ගසක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අනතුරෙන් තුවාල ලැබු රියදුරු සහ තවත් අයෙකු ප්‍රතිකාර සඳහා ගොඩකවෙල රෝහලට ඇතුළත් කිරීමෙන් පසු එක් අයෙකු මියගොස් තිබේ.මියගොස් ඇත්තේ 29 හැවිරිදි රන්දෙනිය, වැල්ලවාය ප්‍ර දේශයේ පදිංචිව සිටි අයෙකි.අනතුරෙන් තුවාල ලැබු රියදුරු වැඩිදුර ප්‍රතිකාර සඳහා කහවත්ත රෝහල වෙත මාරු කර යවා ඇති අතර ‍ගොඩකවෙල පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56806", "Category": null, "Parent URL": null}