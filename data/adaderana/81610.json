{"Source": "Adaderana", "Timestamp": "December 16, 2017 05:11 pm", "Headline": " විශේෂ පොලිස් මෙහෙයුමක්", "News Content": "අද(16) අළුයම 01.00 සිට අළුයම 05.00 දක්වා වූ කාලය තුළ දිවයිනේ සියලු පොලිස් බල ප්‍රදේශ ආවරණය වන පරිදි විශේෂ පොලිස් මෙහෙයුමක් සිදු කර තිබේ. පොලිස්පති පූජිත් ජයසුන්දර මහතාගේ උපදෙස් අනුව එම විශේෂ මෙහෙයුම සිදු කළ බව පොලිස් මූලස්ථානය සඳහන් කළේය. මෙහෙයුම සඳහා පොලිස් නිලධාරීන් 14,706ක් සහ පොලිස් නිල සුනකයින් 10 දෙනෙකු සහභාගී වී තිබේ. එහිදී රථ වාහන සම්බන්ධයෙන් නඩු 4472ක් සහ බීමත්ව රිය පැදවීම් සම්බන්ධයෙන් 501 දෙනෙකු අත්අඩංගුවට ගත් බව පොලීසිය සඳහන් කළේය. වරෙන්තුකරුවන් 559ක් මෙහිදී අත්අඩංගුවට ගෙන ඇති අතර විවිධ අපරාධ සම්බන්ධයෙන් සැකපිට පුද්ගලයින් 722 දෙනෙකු ද අත්අඩංගුවට ගෙන තිබේ. මීට අමතරව විවිධ අපරාධ සඳහා අවශ්‍ය කරන පුද්ගලයින් 92 දෙනෙකු ද අත්අඩංගුවට ගෙන ගෙන ඇති බව සඳහන්ය. එමෙන්ම නීති විරෝධී ගිනි අවි 06ක් ද පොලීසිය බාරයට ගෙන ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=81610", "Category": null, "Parent URL": null}