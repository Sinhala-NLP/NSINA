{"Source": "Adaderana", "Timestamp": "June 6, 2019 09:42 am", "Headline": "නවසීලන්තට තියුණු ජයක්", "News Content": "අයි.සී.සී ලෝක කුසලාන ක්‍රිකට් තරඟාවලියේ බංග්ලාදේශ කණ්ඩායම සමඟ පැවැති තරඟය කඩුලු 02කින් ජය ගැනීමට නවසීලන්ත කණ්ඩායම ඊයේ(05) සමත් වුණි. තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදිමේ වාරය බංග්ලාදේශ කණ්ඩායමට ලබා දුන්නේය. ඔවුන්ට පන්දුවාර 49යි පන්දු 02කදී සියලු දෙනා දැවී ලබා ගත හැකි වුයේ ලකුණු 244ක් පමණයි. එම ඉනිම වෙනුවෙන් ෂකිබ් අල් හසන් ලකුණු 64ක් ලබා ගත්තේය. පිළිතුරු ඉනිම සඳහා පන්දුවට පහරදුන් නවසීලන්ත කණ්ඩායම පන්දුවාර 47යි එක් පන්දුවක් තුළ කඩුලු 08 දැවි ලකුණු 248ක් ලබා ගනිමින් ජයග්‍රහණය වාර්තා කළේය. නවසීලන්ත ඉනිම වෙනුවෙන් රොස් ටේලර් ලකුණු 82ක් සහ කේන් විලියම්සන් ලකුණු 40ක් ලබා ගැනිමට සමත් වුණි.", "URL": "https://sinhala.adaderana.lk/news.php?nid=111426", "Category": null, "Parent URL": null}