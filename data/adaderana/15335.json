{"Source": "Adaderana", "Timestamp": "April 7, 2011 01:33 pm", "Headline": "එක්සත් රාජධානිය හා ශ්‍රී ලංකාව අතර නව ගුවන් සේවා ගිවිසුමක්", "News Content": "එක්සත් රාජධානිය හා ශ්‍රී ලංකාව අතර නව ගුවන් සේවා ගිවිසුමකට එළඹීම සඳහා කැබිනට් අනුමැතිය හිමිවී ඇති බව හිමිවී තිබේ. සිවිල් ගුවන් සේවා අමාත්‍ය ප්‍රියංකර ජයරත්න මහතාගේ නිර්දේශය අනුව මෙම අනුමැතිය හිමිව ඇති බව අද(07) පැවති කැබිනට් තීරණ දැනුම්දීමේ මාධ්‍ය හමුවේදී අමාත්‍ය අනුර ප්‍රියදර්ශන මහතා සඳහන් කළේය. ඒ අනුව 2011/2012 ශීත ඍතුවේ සිට සතියක් තුළ පියාසර කළ හැකි ගුවන් වාර සංඛ්‍යාව 14 සිට 21 දක්වා වැඩිකෙරෙන බව අමාත්‍යවරයා ප්‍රකාශ කළේය. එක්සත් රාජධානිය සමග වූ මෙම ගිවිසුමට අත්සන් තැබීමට ද අමාත්‍ය මණ්ඩල අනුමැතිය හිමිව ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15335", "Category": null, "Parent URL": null}