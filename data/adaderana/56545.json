{"Source": "Adaderana", "Timestamp": "January 22, 2016 10:25 am", "Headline": " කැලණි පෙරහැරට විශේෂ රථවාහන සැලසුමක්", "News Content": "කැලණිය රජමහා විහාරස්ථානයේ වාර්ෂික පෙරහැර මංගල්‍යයේ අවසන් මහා පෙරහැර අද වීථි සංචාරය කෙරෙයි.පෙරහැර රාත්‍රී 08.00ට කැලණිය රජමහා විහාරස්ථානයේ උඩමළුවෙන් විථි සංචාරය කිරීම අරඹා බියගම පාර ඔස්සේ ගමන් කර බියගම පාර වාහල්කඩින් නැවත කැලණිය විහාරයට පැමිණිමට නියමිතය.මේ අතර අද රාත්‍රී 08.00 සිට අළුයම 01.00 පමණ දක්වා කාලය තුල කැළණිය ආශ්‍රීත ප්‍රදේශවල විශේෂ රථ වාහන සැලැස්මක් ක්‍රියාත්මක කරන බව පොලිසිය පවසයි.ඒ අනුව කොළඹ දෙස සිට කැලණිය හරහා බියගම මාර්ගය ඔස්සේ ගමන් ගන්නා වාහන පෑලියගොඩ, පට්ටිය හන්දියෙන් කිරිබත්ගොඩ දෙසට ගමන් කර සපුගස්කන්ද හරහා බියගම දෙසට ගමන් කළ හැකිය.බියගම දෙස සිට පැමිණෙන වාහන නාගහමුල්ල හන්දියෙන් දකුණට හරවා සපුගස්කන්ද, මාකොළ, කිරිබත්ගොඩ මාර්ගය ඔස්සේ කොළඹ දෙසට ගමන් කළ හැකි බව පොලිසිය පවසයි.මෙම කාලය තුල තොරණ හන්දියෙන් වරාගොඩ මාර්ගය ඔස්සේ කැලණිය දෙසට වාහන ඇතුළුවිය නොහැකිය.බියගම දෙස සිට පැමිණෙන මගී බස් රථ හැර සියළුම බර වාහන පට්ටිය හන්දියෙන් දකුණට හරවා සපුගස්කන්ද, මාකොළ, කිරිබත්ගොඩ මාර්ගය ඔස්සේ කොළඹ දෙසට ගමන් කළ හැකි බවද පොලිසිය සඳහන් කරයි.", "URL": "https://sinhala.adaderana.lk/news.php?nid=56545", "Category": null, "Parent URL": null}