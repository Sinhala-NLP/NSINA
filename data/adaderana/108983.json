{"Source": "Adaderana", "Timestamp": "April 30, 2019 09:02 pm", "Headline": "තව්හීද් ජමාත් සංවිධානයට අයත් පල්ලිවල දේශන පැවැත්වු ආචාර්යවරයෙක් අත්අඩංගුවට", "News Content": "තහනම් කර ඇති තව්ෆික් ජමාත් සංවිධානයේ පල්ලිවලදි දේශන පැවැත්වු බව කියන විශ්වවිද්‍යාලයක බාහිර ආචාර්යවරයකු බව කියන තැනැත්තකු මුන්දලම මදුරන්කුලිය විරුතෝඩේ ප්‍රදේශයේ දී යුද හමුදාව හා පොලීසිය එක්ව කල සෝදිසි මෙහෙයුමකදි අද(30) අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ, 39 හැවිරිදි සිව් දරු පියකු වන අතර මොහු අග නගරයේ විශ්වවිද්‍යාලයක බාහිර ආචාර්යවරයකු ලෙස කටයුතු කරන බව පැවසෙයි. අදාල සැකකරුගේ නිවස පරික්ෂා කිරීමේ දි ජංගම දුරකථන සඳහා යොදා ගන්නා සිම් කාඩ් පත් 18 ක් සහ ලැප් ටොප් පරිඝණක දෙකක් සමඟ ipad එකක් සමඟ අදාල සැකකරු භාවිතා කල ජංගම දුරකථන දෙකක්ද අත්අඩංගුවට ගෙන තිබේ. අත්අඩංගුවට ගත් දෑ විශේෂ පරික්ෂණයකට ලක්කර එහි කිසියම් ත්‍රස්ත කටයුත්තක් සඳහා යොදා ගත්තේ ඇත්දැයි විමර්ශන ආරම්භ කර තිබේ. පුත්තලම 143 බළ සේනාධිපති බ්‍රිගේඩියර් ධම්මික දිසානායක මහතා සමඟ යුද හමුදා කන්ඩායමක් සහ මුන්දලම පොලිස්ථානාධිපති පොලිස් පරික්ෂක සමන් එකනායක මහතා ඇතුළු පොලිස් නිලධාරි කණ්ඩායමක් සෝදිසියට එක්ව තිබුණි.", "URL": "https://sinhala.adaderana.lk/news.php?nid=108983", "Category": null, "Parent URL": null}