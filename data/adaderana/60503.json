{"Source": "Adaderana", "Timestamp": "May 26, 2016 12:39 pm", "Headline": "හැඳුනුම්පත් නොමිලේ!", "News Content": "පැවති ආපදා තත්ත්වය හේතුවෙන් පීඩාවට පත්වූ ජනතාවගේ අස්ථානගත වූ හෝ හානියට පත් ජාතික හැඳුනුම්පත් නොමිලේ සකස් කර දීමට කටයුතු කරන බව ස්වදේශ කටයුතු අමාත්‍ය වජිර අබේවර්ධන මහතා පවසයි.ඔහු පවසන්නේ ඒ සඳහා වැය වන සියළුම මූල්‍ය ප්‍රතිපාදන අමාත්‍යංශය මගින් ලබාදීමට පියවර ගන්නා බවයි.අද පැවති මාධ්‍ය හමුවකට සහභාගීවෙමින් අමාත්‍යවරයා මේ බව කියා සිටියේය.මේ අතර දිවයිනේ විවිධ ප්‍රදේශ වල නායයෑමේ අවදානම් තත්ත්ව හේතුවෙන් පුද්ගලයින් 3000ක පිරිසක් පදිංචි ස්ථාන වලින් ඉවත් කිරීමට පියවර ගෙන ඇති බව ආපදා කළමනාකරණ මධ්‍යස්ථානය පවසයි.එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ ජාතික ගොඩනැගිලි පර්යේෂණ ආයතනයේ නිර්දේශ වලට අනුව එම පිරිස ඉවත් කිරීමට පියවර ගෙන ඇති බවයි.", "URL": "https://sinhala.adaderana.lk/news.php?nid=60503", "Category": null, "Parent URL": null}