{"Source": "Adaderana", "Timestamp": "December 31, 2010 08:51 am", "Headline": "මෙරට මූල්‍ය සංචිත තත්ත්වය ස්ථාවර වෙයි", "News Content": "දෙසැම්බර් මාසය අවසන් වන විට මෙරට මූල්‍ය සංචිත තත්ත්වය ස්ථාවර මට්ටමක පවතින බව ශ්‍රී ලංකා මහ බැංකුව පවසයි. එය ජාත්‍යන්තර මූල්‍ය අරමුදල අපේක්ෂිත ඉලක්ක සම්පූර්ණ කර ඇති බව මහ බැංකුව පෙන්වාදෙයි. 2009 වසරේ දී මෙරට අයවැය හිඟය 9 .7% දක්වා ඉහළ යාම හේතුවෙන් ජාත්‍යන්තර මූල්‍ය අරමුදල මෙරටට ලබාදීමට නියමිතව තිබූ ණය වාරික ලබාදීම ද ප්‍රමාද කර තිබුණි. එහෙත් දැනට ලබා ඇති ප්‍රගතිය පිළිබඳ ජාත්‍යන්තර ණය දෙන ආයතන ප්‍රසාදය පළ කර ඇති බව මහ බැංකුව පවසයි. මේ වන විට එම ආයතනවලින් ශ්‍රී ලංකාව අමෙරිකානු ඩොලර් බිලියන 1 .4 ක ණය මුදලක් ලබා තිබේ.", "URL": "https://sinhala.adaderana.lk/news.php?nid=13171", "Category": null, "Parent URL": null}