{"Source": "Adaderana", "Timestamp": "December 26, 2012 04:21 pm", "Headline": "ගව ලොරියක් සමග 6ක් මාට්ටු", "News Content": "නීති විරෝධීව හිංසාකාරී අයුරින් ගවයින් රැගෙන යමින් සිටි පුද්ගලයින් සිව් දෙනෙකු උළුවක්කුලම ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකා කුරුසහංදිය කඳවුරේ නිලධාරීන් කණ්ඩායමක් විසින් මෙලෙස අත්අඩංගුවට ගෙන ඇත්තේ පූනෑව ප්‍රදේශයේ පදිංචිකරුවන් පිරිසකි. සැකකරුවන් විසින් ගවයින් 06 දෙනෙකු හිංසාකාරී අයුරින් රැගෙන යමින් සිටි බව විශේෂ කාර්ය බලකාය පවසයි. සැකකරුවන් වැඩිදුර විමර්ශන සඳහා සෙට්ටිකුලම් පොලිස්ථානය වෙත භාර දී තිබේ.", "URL": "https://sinhala.adaderana.lk/news.php?nid=30268", "Category": null, "Parent URL": null}