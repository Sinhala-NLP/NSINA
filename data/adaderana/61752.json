{"Source": "Adaderana", "Timestamp": "July 4, 2016 02:53 pm", "Headline": " සාකච්ඡා අසාර්ථකයි-වෘත්තීය ක්‍රියාමාර්ග අඛණ්ඩව", "News Content": "නව රේගු පනත සම්බන්ධයෙන් මුදල් අමාත්‍යාංශ ලේකම්වරයා සමග පැවැති සාකච්ඡා අසාර්ථක බව රේගුව සුරැකීමේ සංවිධානය පවසයි. මේ හේතුවෙන් නව රේගු පනතට එරෙහි වෘත්තීය සමිති ක්‍රියාමාර්ග අඛණ්ඩව ඉදිරියට ගෙන යන බව එම සංවිධානය නිවේදනයක් නිකුත් කරමින් සඳහන් කළේය.රේගූ වෘත්තීය සමිති සහ මුදල් අමාත්‍යාංශ ලේකම්වරයා අතර පැවැති සාකච්ඡාවේදී මුදල් අමාත්‍යාංශ ලේකම්වරයා විසින් නව රේගු පනතක් සකස් කර නොමැති බවත් ඒ සඳහා යෝජනා ඉදිරිපත් කරන ලෙසත් වෘත්තීය සමිතිවලට ප්‍රකාශ කර තිබේ.එහිදී රේගු වෘත්තීය සමිති යෝජනා ලබාදීම ප්‍රතික්ෂේප කර ඇති අතර දැනට පවතින රේගු පනතේ දුර්වලතා පෙන්වා දෙන ලෙස ලේකම්වරයාගෙන් ඉල්ලීමක් කළ බව රේගුව සුරැකීමේ සංවිධානය පෙන්වා දෙයි.දුර්වලතා ඇත්නම් පමණක් නව රේගු පනතක් සඳහා යෝජනා ලබා දෙන බව වෘත්තීය සමිති ප්‍රකාශ කර තිබේ.එම අවස්ථාවේ තරමක නොසන්සුන්තාවක් හටගෙන ඇති අතර මුදල් අමාත්‍යාංශ ලේකම්වරයා සාකච්ඡාව අතරමග නතර කර එම ස්ථානයෙන් පිටව ගිය බව රේගුව සුරැකීමේ සංවිධානය සඳහන් කළේය.", "URL": "https://sinhala.adaderana.lk/news.php?nid=61752", "Category": null, "Parent URL": null}