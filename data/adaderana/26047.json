{"Source": "Adaderana", "Timestamp": "July 25, 2012 09:59 am", "Headline": "මාන්කුලමින් ‍මෝටාර් උණ්ඩ මතුවෙයි", "News Content": "මාන්කුලම් ප්‍රදේශයේ තිබී ජීව මෝටාර් උණ්ඩ තොගයක් සොයාගෙන තිබේ. මාන්කුලම්, ඔලුවඩු කැළෑබද ප්‍රදේශයක සඟවා තිබිය දී මෙම උණ්ඩ තොගය සොයා ගත් බව පොලිසිය පැවසුවේය. මිලි මීටර් 60 වර්ගයේ ජීව මෝටර් උණ්ඩ 16ක් එහි දී සොයා ගෙන ඇත. මේ අතර මුලතිව්, පුදුකුඩිරිප්පු ප්‍රදේශයේ තිබී තවත් ආයුධ තොගයක් සොයා ගෙන ඇති බව පොලිසිය පවසයි. එම්.පී.එම්.ජී උණ්ඩ 62ක්, ජීව අත්බෝම්බ 5ක් එහි දී සොයා ගත් ආයුධ අතරට අයත්ය. මුලතිව් පොලිස් විශේෂ කාර්යය බලකායේ නිලධාරීන් කණ්ඩායමක් විසින් සිදු කළ සෝදිසි මෙහෙයුමක දී මෙම ආයුධ තොගය සොයා ගෙන තිබේ.", "URL": "https://sinhala.adaderana.lk/news.php?nid=26047", "Category": null, "Parent URL": null}