{"Source": "Adaderana", "Timestamp": "November 16, 2010 08:43 am", "Headline": "ශ්‍රී ලංකා - කොදෙව් ටෙස්ට් ගැටුමේ දෙවන දිනය අදයි", "News Content": "ශ්‍රී ලංකා ක්‍රිකට් කණ්ඩායම සහ බටහිර ඉන්දීය කොදෙව් කණ්ඩායම සමඟ පැවැත්වෙන පළමු ටෙස්ට් ක්‍රිකට් තරගයේ දෙවන දිනය අදය. ඊයේ(15) දිනය නිමා වන විට සිය ප්‍රථම ඉනිම ක්‍රීඩා කරන බටහිර ඉන්දීය කොදෙව් කණ්ඩායම කඩුළු 2ක් දැවී ලකුණු 362ක් ලබා සිටියහ. බටහිර ඉන්දීය කොදෙව් කණ්ඩායම වෙනුවෙන් එඩ්‍රේන් බරත් ලකුණු 50ක් සහ ඩැරන් බ්‍රාවෝ ලකුණු 58ක් ලබා ගනු ලැබීය. නොදැවී පන්දුවට පහර දෙමින් සිටි ක්‍රිස් ග්‍රේල් නොදැවී ලකුණු 219ක් සහ ශෙවනරීන් චන්ද්‍රපෝල් ලකුණු 20ක් ලබා ගෙන සිටියි. පන්දු යැවීමේ දී ශ්‍රී ලංකා කණ්ඩායම වෙනුවෙන් අජන්ත මෙන්ඩිස් සහ සුරාජ් රන්දීව් එක් කඩුල්ල බැගින් ලබා ගනු ලැබීය.", "URL": "https://sinhala.adaderana.lk/news.php?nid=12179", "Category": null, "Parent URL": null}