{"Source": "Adaderana", "Timestamp": "February 4, 2012 12:44 pm", "Headline": "ආණ්ඩු බලය ලබාගන්න සියලුදෙනා එක්ව ක්‍රියාකාරී විය යුතුයි", "News Content": "ආණ්ඩු බලය ලබාගැනීමට නම් එක්සත් ජාතික පක්ෂයේ සියලුදෙනා එක්ව ඒ සඳහා ක්‍රියාකාරී විය යුතු බව එම පක්ෂයේ මහලේකම් තිස්ස අත්තනායක මහතා පවසයි. බෙදී වෙන්වී කුලල් කා ගැනීමෙන් කිසිදු පාර්ශවයකට ජයක් අත් නොවන බව ඔහු පෙන්වාදෙයි. පක්ෂය තුළ බෙදීම් පැවතීමෙන් සෑම පාර්ශවයක්ම පරිහානියට ලක්වන බව හෙතෙම සඳහන් කරයි. ගාල්ල ප්‍රදේශයේ පැවති ජනහමුවකදී තිස්ස අත්තනායක මහතා මෙම අදහස් පළ කළේය.", "URL": "https://sinhala.adaderana.lk/news.php?nid=21870", "Category": null, "Parent URL": null}