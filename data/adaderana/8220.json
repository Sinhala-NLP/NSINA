{"Source": "Adaderana", "Timestamp": "May 6, 2010 02:04 pm", "Headline": "ලංවිමේ පාඩුව බිලියන 148ක් -පාඨලී", "News Content": "ලංකා විදුලිබල මණ්ඩලය පසුගිය දස වසරක කාලය තුළ රුපියල් බිලියන 148ක පාඩුවක් ලබා ඇති බව විදුලි බල හා බලශක්ති අමාත්‍ය පාඨලී චම්පික රණවක මහතා පවසයි. මේ වසර තුළ පමණක් අපේක්ෂිත පාඩුව රුපියල් බිලියන 32 ක් පමණ වන බව ඔහු සඳහන් කරයි. අද පෙරවරුවේ කෙරවලපිටිය විදුලි බලාගාරයේ නිරීක්ෂණ චාරිකාවක නිරතවීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මෙම අදහස් පළ කළේය. මෙවන් පාඩුවක් සිදුවීමට ප්‍රධානතම හේතුව ඉන්ධන භාවිතය තුළින් විදුලිය උත්පාදනය කිරීම බව පාඨලී චම්පික රණවක අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8220", "Category": null, "Parent URL": null}