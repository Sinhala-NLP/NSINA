{"Source": "Adaderana", "Timestamp": "February 4, 2016 01:36 pm", "Headline": "ඖෂධ විෂවීමකින් ළමුන් 33ක් රෝහලේ ", "News Content": "සෙවනගල ප්‍රදේශයේ පාසල් ළමුන් පිරිසක් ඖෂධ විෂවීමකින් රෝහල්ගත කර තිබේ.සෙවනගල සෞඛ්‍ය වෛද්‍ය නිලධාරී කාර්යාලයෙන් ඊයේ අදාළ ළමුන්ට විටමින් සී සහ යකඩ පෙති ලබාදී ඇති බව සඳහන්ය.ඉන් අනතුරුව ළමුන් 33 දෙනෙකු හදීසියේ රෝගාතුර වී සෙවනගල රෝහලට ඇතුළත් කර ඇති බව පොලීසිය පවසයි.ඊයේ දිනයේ රෝහල්ගතකර ප්‍රතිකාර ලබා පිටව ගිය පාසල් සිසුවෙකු අද දිනයේ යළිත් රෝහල්ගත කළ බව රෝහල් ආරංචිමාර්ග සඳහන් කර තිබේ.මෙලෙස රෝගාතුර වී ඇත්තේ සෙවනගල කොවුල්ආර මහ විද්‍යාලයේ 06 සහ 03 ශ්‍රේණි වල ඉගෙනුම ලබන සිසුන් පිරිසක් බව සඳහන්ය. පාසල් සිසුන් සෞඛ්‍ය වෛද්‍ය නිලධාරී කාර්යාලයෙන් ලබාදී ඇති ඖෂධ නිරාහාරව ලබාගැනීම නිසා මෙලෙස රෝගාතුර වී ඇති බව සෙවනගල රෝහලේ වෛද්‍යවරයෙකු පවසා තිබේ.", "URL": "https://sinhala.adaderana.lk/news.php?nid=56912", "Category": null, "Parent URL": null}