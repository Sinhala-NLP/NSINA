{"Source": "Adaderana", "Timestamp": "October 27, 2011 03:55 pm", "Headline": "ලක්විජය බලාගාරය ගැටලුවකින් තොරව ක්‍රියාත්මකයි", "News Content": "පුත්තලම ලක්විජය ගල්අඟුරු බලාගාරය කිසිදු ගැටලුවකින් තොරව ක්‍රියාත්මක වන බව විදුලි බල හා බලශක්ති අමාත්‍යාංශය පවසයි. එය අක්‍රිය වී ඇති බවට පැතිර යන ප්‍රචාරයන්හි කිසිදු සත්‍යතාවක් නොමැති බව එම අමාත්‍යාංශය සඳහන් කරයි. එම බලාගාරය මගින් දෛනිකව මෙගාවොට් 300 ක විදුලි ධාරිතාවක් ජාතික විදුලිබල පද්ධතියට නිකුත් කෙරෙන බව ද විදුලිබල හා බලශක්ති අමාත්‍යාංශය කියා සිටියි. පසුගිය සැප්තැම්බර් මාසයේ අග සිට ඔක්තෝබර් මස මුල දක්වා දින 10 ක කාලයක් බලාගාර‍ය ක්‍රියාත්මක නොවූ බව විදුලිබල හා බලශක්ති අමාත්‍යාංශය පවසයි. එහෙත් මේ වන විට ලක්විජය ගල්අඟුරු බලාගාරය පෙර පරිදි ක්‍රියාත්මක වන බව එම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=19622", "Category": null, "Parent URL": null}