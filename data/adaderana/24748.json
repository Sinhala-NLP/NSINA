{"Source": "Adaderana", "Timestamp": "June 4, 2012 09:57 am", "Headline": "පට්ටකුලම්වැව පිටියේ සඟවා තිබූ ආයුධ තොගයක් හමුවෙයි", "News Content": "වාලච්චේන , රිදීතැන්න පට්ටකුලම්වැව පිටියේ සඟවා තිබූ බෝම්බ සහ උණ්ඩ තොගයක් සොයා ගෙන තිබේ. සිවිල් ආරක්ෂක දෙපාර්තමේන්තුවේ නිලධාරීන් කණ්ඩායමක් සිදුකළ වැටලීමක දී මේවා සොයා ගත් බව සඳහන්ය. මෙහි දී ටී 56 උණ්ඩ 70 ක්, ගුවන් යානා නාශක උණ්ඩ 01 ක්, අත්‍බෝම්බයක් , මිලි මීටර් 40 ග්‍රෙනේඩ් පිස්ටල් උණ්ඩ 01 සහ වෙබින් කට්ටලයක් සොයා ගෙන ඇති බව පොලිසිය සඳහන් කරයි. මෙම බෝම්බ සහ උණ්ඩ වැඩිදුර විමර්ශන සඳහා වාලච්චේන පොලිසියට භාර දී ඇත.", "URL": "https://sinhala.adaderana.lk/news.php?nid=24748", "Category": null, "Parent URL": null}