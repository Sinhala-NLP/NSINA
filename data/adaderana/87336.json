{"Source": "Adaderana", "Timestamp": "April 12, 2018 10:48 am", "Headline": "කසුන් හා අර්ජුන් යළි රක්ෂිත බන්ධනාගාරයට", "News Content": "මහබැංකු බැදුම්කර සිද්ධිය සම්බන්ධයෙන් චෝදනා ලැබ සිටින පර්පෙචුවල් ට්‍රෙෂරීස් සමාගමේ හිමිකරු අර්ජුන ඇලෝෂියස් සහ එහි ප්‍රධාන විධායක නිළධාරී කසුන් පලිසේන ලබන 26 වනදා දක්වා යළි රක්ෂිත බන්ධනාගාර ගතකර තිබේ. සැකකරුවන් කොටුව මහේස්ත්‍රාත් ලංකා ජයරත්න මෙනෙවිය හමුවට අද(12) ඉදිරිපත් කළ අවස්ථාවේදී මහේස්ත්‍රාත්වරිය එම නියෝගය ලබා දුන්ණි. එම නඩුවේ සිව් වන විත්තිකරු වන කසුන් පළිසේන නමින් පෞද්ගලික බැංකුවක පවත්වාගෙන යන ගිණුමකින් චෙක්පත් දෙකක් අත්සන් කිරීමට අවසර ලබාදෙන ලෙසද එහිදී මහේස්ත්‍රාත්වරිය බන්ධනාගාර නිළධාරීන්ට නියෝග කළේය. නඩුවට අදාළව සිදුකරන විමර්ශන වල ප්‍රගතිය ලබන 26 වනදා අධිකරණයට වාර්තා කරන ලෙස මූල්‍ය අපරාධ කොට්ඨාශයට මහේස්ත්‍රාත්වරිය විසින් නියෝග කෙරුණි.", "URL": "https://sinhala.adaderana.lk/news.php?nid=87336", "Category": null, "Parent URL": null}