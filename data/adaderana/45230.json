{"Source": "Adaderana", "Timestamp": "August 9, 2014 09:24 am", "Headline": " අපරාධ රැසකට සම්බන්ධ 4ක් අත්අඩංගුවේ ", "News Content": "පුද්ගලයින් බියගන්වා දේපළ කොල්ලකෑම් ඇතුළු අපරාධ රැසකට සම්බන්ධ සැකකරුවන් සිව් දෙනෙකු මිද්දෙණිය ප්‍රදේශයේ දී අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. සැකකරුවන්ගෙන් සිදුකරන ලද වැඩිදුර ප්‍රශ්න කිරීම් වළදී ඇලිපිටිය ප්‍රදේශයේ ව්‍යාපාරික ස්ථානයක සිදුකරන ලද මුදල් කොල්ලකෑමේ සිද්ධියක් සම්බන්ධයෙන් ද කරුණු අනාවරණයවී තිබේ. කොල්ලකන ලද මුදල් වලින් මිලදී ගන්නා ලද ත්‍රී රෝද රථයක්, රුපියල් 2000ක් සහ මෙරට නිෂ්පාදිත ගිනි අවියක් සහ එම උන්ඩ කිහිපයක් ද තංගල්ල කොට්ඨාශ අපරාධ විමර්ශන අංශයේ නිලධාරීන් බාරයට ගෙන ඇති බව සඳහන් වෙයි. සැකකරුවන් 21 හා 29 අතර වියේ පසුවන මිද්දෙණිය. ගල්කිස්ස සහ ඇඹිලිපිටිය ප්‍ර දේශවල පදිංචිකරුවන් වන අතර ඔවුන් අද(09) වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45230", "Category": null, "Parent URL": null}