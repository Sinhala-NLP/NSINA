{"Source": "Adaderana", "Timestamp": "December 18, 2012 10:47 am", "Headline": "ඔස්ට්‍රේලියාවේ සහය නිසා මෙරට ආර්ථිකයේ සීඝ්‍ර සංවර්ධනයක්", "News Content": "මෙරට ආර්ථිකය ස්ථාවර ලෙස වර්ධනය කිරීම සඳහා ඔස්ට්‍රේලියානු රජයේ පූර්ණය සහය ලබාදෙන බව ඔස්ට්‍රේලියානු විදේශ අමාත්‍ය බොබ් කාර් මහතා පවසයි. ශ්‍රී ලංකාවේ අධ්‍යාපන ක්ෂේත්‍රය නංවාලීම සඳහා ඩොලර් දස ලක්ෂ 36 ක ආධාර මුදලක් ලබාදීමට ද ඔස්ට්‍රේලියානු රජය සූදානමින් සිටින බව බොබ් කාර් මහතා සඳහන් කළේය. අධ්‍යාපන අවස්ථා ඉහළ නැංවීම තුළින් මෙරට තරුණයින් නීති විරෝධී සංක්‍රමණවලට යොමුවීම බොහෝ දුරට පාලනය වනු ඇති බව තමා විශ්වාස කරන බව ආර්ථික සංවර්ධන අමාත්‍යාංශයේ දී අමාත්‍ය බැසිල් රාජපක්ෂ මහතා සමග පැවති සාකච්ඡාවක දී ඔස්ට්‍රේලියානු විදේශ අමාත්‍යවරයා පවසා ඇත. ඔස්ට්‍රේලියානු රජයේ සහයෝගීතාව හේතුවෙන් ශ්‍රී ලංකාවේ ආර්ථිකය සීඝ්‍රව සංවර්ධනය කරා ගමන් කර ඇති බව එහිදී අදහස් දැක්වූ අමාත්‍ය බැසිල් රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=30058", "Category": null, "Parent URL": null}