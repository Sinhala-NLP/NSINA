{"Source": "Adaderana", "Timestamp": "March 13, 2017 03:37 pm", "Headline": "එදා ඉදිකළ ධීවර වරායන් අසාර්ථකයි ", "News Content": "පසුගිය රජය සමයේ ඉදිකළ ධීවර වරායන් අසාර්ථක ව්‍යාපෘති බව ධීවර හා ජලජ සම්පත් සංවර්ධන රාජ්‍ය අමාත්‍ය දිලීප් වෙදආරච්චි මහතා පවසයි.ධීවර ජනතාවගේ අදහස් සැලකිල්ලට නොගෙන එම ව්‍යාපෘති ක්‍රියාත්මක කර ඇති බව රාජ්‍ය අමාත්‍යවරයා පවසා සිටියේය.කිරින්ද සහ හම්බන්තොට වරායන් ඉදිකිරීමේදී ධිවර ජනාවගේ අදහස් සැලකිල්ලට ගෙන නොමැති අතර මේ වන විට එම වරායන් වැලිවලින් ගොඩවීමේ තත්ත්වයක් පවතින බව දිලීප් වෙදආරච්චි මහතා පෙන්වා දෙයි.තංගල්ල,කුඩාවැල්ල, මාවැල්ල ධිවර වරාය ඉදිරිකිරීමට අදාළ කරුණු සොයා බැලීම සඳහා එම ප්‍රදේශයේ නිරික්ෂණ චාරිකාවට එක්වෙමින් ධිවර හා ජලජ සම්පත් සංවර්ධන රාජ්‍ය අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=70828", "Category": null, "Parent URL": null}