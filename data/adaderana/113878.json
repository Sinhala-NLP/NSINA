{"Source": "Adaderana", "Timestamp": "July 11, 2019 10:52 am", "Headline": "අත්අඩංගුවට ගත් බීමත් රියදුරන් ගණන 2000 ඉක්මවයි", "News Content": "දිවයින පුරා සිදු කරන ලද විශේෂ රථවාහන මෙහෙයුමින් බීමත් රියදුරන් 2037 ක් අත්අඩංගුවට ගෙන තිබේ. පසුගිය ජුලි මස 5 වන දින සිට මෙය ආරම්භ කෙරිණි. මෙම මෙහෙයුමේ දී ඊයේ(10) උදෑසන 6 සිට අද(11) උදෑසන 6 දක්වා පැය 24 තුළ දී බීමත් රියදුරන් 274ක් අත්අඩංගුවට ගෙන ඇත. ඒ අනුව ජුලි මස 5 වන දින සිට අත්අඩංගුවට පත්ව ඇති සමස්ත බීමත් රියදුරන් ගණන 2037 ක් බව පොලීසිය අනාවරණය කරයි.", "URL": "https://sinhala.adaderana.lk/news.php?nid=113878", "Category": null, "Parent URL": null}