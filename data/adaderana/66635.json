{"Source": "Adaderana", "Timestamp": "December 2, 2016 09:53 am", "Headline": "  සිවිල් ගුවන් සේවා පනත සංශෝධනය කිරීමට යයි?", "News Content": "2010 අංක 14 දරණ සිවිල් ගුවන් සේවා පනත සංශෝධනය කිරීමට රජයේ අවධානය යොමුව තිබේ.කටුනායක බණ්ඩාරනායක ජාත්‍යන්තර ගුවන් තොටුපොළේ පොදු ප්‍රදේශ ලෙස සැලකෙන ස්ථානවල තැරැව්කරුවන් ගැවසීම වැළැක්වීම සඳහා අවශ්‍ය නීතිමය ක්‍රියාමාර්ග ගැනීම මෙහි අරමුණයි.ගුවන් තොටු‍පොළේ පැමිණීමේ පර්යන්තයේ සහ බරාඳයෙහි තැරැව්කරුවන් අවසරයකින් තොරව ප්‍රවාහන පහසුකම් සැලසීම, අනවසර මුදල් හුවමාරුව සහ ගමන් මළු පැටවීම වැනි කටයුතුවල නිරත වෙයි.එම තත්ත්වය වැළැක්වීම සඳහා දැනට ප්‍රමාණවත් නීතිමය තත්ත්වයක් නොමැති බව වාර්තා වෙයි.", "URL": "https://sinhala.adaderana.lk/news.php?nid=66635", "Category": null, "Parent URL": null}