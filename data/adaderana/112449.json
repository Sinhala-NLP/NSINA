{"Source": "Adaderana", "Timestamp": "June 21, 2019 06:46 am", "Headline": "සෙවණගල සහ පැල්වත්ත සීනි කර්මාන්ත ශාලා ඇතුළු ආයතන 37 ක් රජයට පැවරෙයි", "News Content": "සෙවණගල සහ පැල්වත්ත සීනි කර්මාන්ත ශාලා ඇතුළු ආයතන 37ක් රජයට පවරා ගැනීමට අදාළව පනවා තිබු ඌන ක්‍රියාකාරි ව්‍යවසාය හෝ ඌන උපයෝජිත වත්කම් පුනරුදය කිරීම සඳහා වු පනත ඉවත් කිරීමේ පනත් කෙටුම්පත පාර්ලිමේන්තුවේ වැඩි ඡන්දයෙන් සම්මත විය. ඒ පිළිබඳ පැවති ඡන්ද විමසීමේදී පනතට පක්ෂව ඡන්ද 91ක් හිමි වු අතර ඊට විරුද්ධව ඡන්ද 69ක් හිමිව තිබේ. ඒ අනුව වැඩි ඡන්ද 22කින් නව පනත සම්මත වු බව අද දෙරණ පාර්ලිමේන්තු වාර්තාකරු පැවසුවේය. නව පනත මඟින් අදාළ ආයතන මහා භාණ්ඩාගාරයේ ලේකම්වරයා වෙත පැවරෙනු ඇතියි. මේ අතර ඊයේ(20) පාර්ලිමේන්තු වට රවුම අභියස විරෝධතාවයේ යෙදුණු සෙවණගල සීනි කර්මාන්ත සේවකයින් සහ උක් ගොවීන්ගේ විරෝධතාව අවසන් කර තිබේ. අමාත්‍ය නවීන් දිසානායක මහතා ඔවුන්ට ලබා දුන් පොරොන්දුවක් මත විරෝධතාව අවසන් කර ඇති බව වාර්තා වෙයි.", "URL": "https://sinhala.adaderana.lk/news.php?nid=112449", "Category": null, "Parent URL": null}