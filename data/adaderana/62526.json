{"Source": "Adaderana", "Timestamp": "July 28, 2016 05:12 pm", "Headline": "අරණායක ජනයාට නීතිඥ සහය", "News Content": "නායයෑමෙන් විපතටපත් අරණායක ජනතාව වෙනුවෙන් නීති ආධාර කඳවුරක් පැවැත්වීමට ශ්‍රීලංකා නීතිඥ සංගමය තීරණය කර තිබේ.ලබන 31 වනදා අරණායක, හත්ගම්පොළ මහා විද්‍යාලයේදී එම කඳවුර පවත්වන බව නීතිඥ සංගමයේ ලේකම් අමල් රණ්දෙණිය මහතා සඳහන් කළේය.අධිකරණ අමාත්‍යංශය හා නීති අධාර කොමිසමද මේ සඳහා සහාය ලබා දෙන බව නීතිඥ සංගමයේ ලේකම් අමල් රණ්දෙණිය මහතා පැවසුවේය.මේ අතර අරණායක නායයෑමෙන් නිවාස අහිමි වූ ජනතාවට නිවාස ඉදිකිරීමේ කටයුතු අද ආරම්භ කර තිබේ.අරණායක, අඹදෙණිය වසන්තගම ප්‍රදේශයේ ඉදිවන එම නිවාස සඳහා මුල්ගල් තැබීම රංජිත් සියඹලාපිටිය අමාත්‍යවරයාගේ ප්‍රධානත්වයෙන් සිදුකෙරුණු බව සඳහන්ය.", "URL": "https://sinhala.adaderana.lk/news.php?nid=62526", "Category": null, "Parent URL": null}