{"Source": "Adaderana", "Timestamp": "July 5, 2019 01:06 pm", "Headline": "බීමත් රියදුරන් අල්ලන්න අද සිට මාසයක් පුරා විශේෂ මෙහෙයුමක්", "News Content": "බීමත් රියදුරන් අත්අඩංගුවට ගැනීම සඳහා අද (05) සිට මසක කාලයක්, පොලීසිය දීප ව්‍යාප්ත මෙහෙයුමක් ආරම්භ කර ඇත. මේ අතර මත්ද්‍රව්‍ය සම්බන්ධ තොරතුරු ලබා දීම සඳහා පොලීසිය කෙටි දුරකථන අංකයක්ද හඳුන්වා දෙනු ලැබුවේය. මේ වසරේ ගතවූ කාල සීමාව තුළ පමණක් මාරක රිය අනතුරු 1281ක් වාර්තා වී ඇත. පොලීසිය පැවසුවේ ඉන් පුද්ගලයින් 1374 දෙනෙකුට දිවි අහිමි වී ඇති බවයි. මෙම මාරාන්තික අනතුරු අතරින් බහුතරයක් බීමතින් රිය පැදවීම හේතුවෙන් සිදුව ඇති බට වාර්තා වෙයි. පොලීසිය පැවසුවේ මෙලෙස බීමත් රියදුරන් හේතුවෙන් සිදුවන අනතුරු වළක්වා ගැනීමෙන් අරමුණින් මෙම දීප ව්‍යාප්ත වැටළීම සිදුකරන බවයි.", "URL": "https://sinhala.adaderana.lk/news.php?nid=113432", "Category": null, "Parent URL": null}