{"Source": "Adaderana", "Timestamp": "July 28, 2011 09:45 am", "Headline": "චැනල් ෆෝ වීඩීයෝවේ කිසිදු සත්‍යතාවයක් නෑ", "News Content": "බ්‍රිතාන්‍ය චැනල් ෆෝ නාලිකාව මඟින් ඊයේ(27) නිකුත් කරන ලද වීඩීයෝ පටයේ අන්තර්ගත කරුණු වල කිසිදු සත්‍යතාවයක් නොමැති බව යුද හමුදා මාධ්‍ය ප්‍රකාශය මේ‍ජර් ජෙනරාල් උභය මැදවල මහතා පවසයි. එම වීඩීයෝවේ අනතර්ගතව ඇති හමුදා සාමාජිකයින් බව කියා ගන්නා පුද්ගලයින් සපයන තොරතුරුවල ද සත්‍යතාවයක් නොමැති බව ඔහු සඳහන් කළේය. චැනල් ෆෝ නාලිකාව විසින් මීට ඉහත දී නිකුත් කරන ලද වීඩීයෝ පටවල අන්තර්ගත කරුණු යළිත් තහවුරු කිරීම සඳහා මෙම වීඩීයෝ පටය ඔවුන් නිකුත් කර ඇති බව උභය මැදවල මහතා සඳහන් කරයි.", "URL": "https://sinhala.adaderana.lk/news.php?nid=17685", "Category": null, "Parent URL": null}