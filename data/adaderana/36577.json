{"Source": "Adaderana", "Timestamp": "August 12, 2013 03:52 pm", "Headline": "දැරියකට අතවර කළැයි වැඩිහිටියෙක් සැකපිට අල්ලයි", "News Content": "වයස අවුරුදු 8ක දැරියකට අතවර කළ බවට සැකපිට හැටන් දිඹුලපතන ස්ටොනි ක්ලිප් ප්‍රදේශයේ පදිංචිකරුවෙකු පොලීසිය විසින් අත්අඩංගුවට ගෙන තිබේ. පසුගිය 09 වැනිදා මෙය සිදුව ඇත. සිද්ධිය සම්බන්ධයෙන් ලැබුණු තොරතුරකට අනූව අසල්වැසි නිවසක පදිංචි අවුරුදු 60ක් පමණ වයසැති පුද්ගලයෙකු අත්අඩංගුවට ගත් බව පොලීසිය පැවසීය. දැරිය වෛද්‍ය පරීක්ෂණයක් සඳහා නාවලපිටිය රෝහලට ඇතුළත් කර ඇති බවද පොලීසිය කීවේය.", "URL": "https://sinhala.adaderana.lk/news.php?nid=36577", "Category": null, "Parent URL": null}