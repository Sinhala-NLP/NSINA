{"Source": "Adaderana", "Timestamp": "May 24, 2011 04:09 pm", "Headline": "ප්‍රදීප් මාස්ටර් වෙනුවෙන් නැගෙනහිර පළාත් සභාවේ වර්ජනයක්", "News Content": "අද(24) පැවති නැගෙනහිර පළාත් සභා සැසි වාරය සඳහා කිසිදු පළාත් සභා මන්ත්‍රීවරයෙකු සහභාගි වී නොමැති බව අද දෙරණ වාර්තාකරු පවසයි. ටී.එම්.වී.පී යේ දේශපාලන කමිටු සාමාජික,නැගෙනහිර පළාත් සභා මන්ත්‍රී ප්‍රදීප් මාස්ටර් අත්අඩංගුවට ගැනීමේ සිද්ධියට විරෝධය පළකිරීමේ අරමුණින් මෙම පළාත් සභා සැසි වාරය වර්ජනය කිරීමට මන්තීවරුන් තීරණය කර ඇති බව ද සඳහන්ය. පුද්ගල ඝාතනයක් සම්බන්ධයෙන් ටී.එම්.වී.පී. පක්ෂයේ ප්‍රබල සාමාජිකයෙකු වන නැගෙනහිර පලාත් සභා මන්ත්‍රී එඩ්වින් ක්‍රිෂ්ණානන්ද රාජා හෙවත් ප්‍රදීප් මාස්ටර් ඇතුළු කිහිපදෙනෙකු පසුගියදා මඩකළපුවේ දී අත් අඩංගුවට ගැණුනි. නැගෙනහිර පළාත් සභාවේ මීළඟ සැසි වාරය ජූනි මස 25 වන දින පැවැත්වීමට නියමිතව ඇත.", "URL": "https://sinhala.adaderana.lk/news.php?nid=16300", "Category": null, "Parent URL": null}