{"Source": "Adaderana", "Timestamp": "March 6, 2012 11:08 am", "Headline": "දිවියෙකුගේ අවයව කොටස් විකිණූ පුද්ගලයෙක් අත්අඩංගුවට  ", "News Content": "දුර්ලභ වර්ගයේ දිවියෙකුගේ අවයව කොටස් අලෙවිකරමින් සිටි පුද්ගලයෙකු වව්නියාව, තාන්ඩිකුලම ප්‍රදේශයේ දී වව්නියාව පොලිසියේ දූෂණ මර්දන ඒකකය විසින් අත්අඩංගුවට ගෙන තිබේ. අඩි නවයහමාරක් පමණ දිගින් යුතු දුර්ලභ ඝනයේ දිවියෙකු මරා මස් කර සම ඇතුළු කොටස් මෙලෙස අලෙවි කරමින් තිබූ බව පොලිසිය පැවසීය. ලැබුණු තොරතුරක් මත සිදුකළ වැටලීමකදී සැකකරු සහ අදාළ දිවියාගේ කොටස් හමුවී ඇත. දිවියාගේ එක් දතක් රුපියල් 6,000 ට ආසන්න මුදලකට අලෙවිකර ඇති බව මූලික පරීක්ෂණවලදී අනාවරණය වී තිබේ. තවදුරටත් ප්‍රශ්න කිරීමෙන් අනතුරුව සැකකරු අධිකරණය වෙත ඉදිරිපත් කිරීමට කටයුතු කරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=22613", "Category": null, "Parent URL": null}