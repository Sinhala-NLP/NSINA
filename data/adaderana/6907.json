{"Source": "Adaderana", "Timestamp": "February 24, 2010 09:33 am", "Headline": "ටී.එන්.ඒ අවසන් තීරණය අද", "News Content": "ඉදිරි මහ මැතිවරණයට තරග කිරීම සම්බන්ධයෙන් අද දිනය තුළ අවසන් තීරණයකට එළඹෙන බව දෙමළ ජාතික සන්ධානය පවසයි. කෙසේ වෙතත් මහ මැතිවරණයේදී උතුරු හා නැඟෙනහිර පළාත් සඳහා තරග කිරීමට දෙමළ ජාතික සන්ධානයේ මන්ත්‍රීවරුන්ගේ මුලික එකඟතාව පලවී ඇති බව සඳහන් වේ. මෙවර මැතිවරණය සඳහා නව අපේක්ෂකයින් පිරිසක් හඳුන්වා‍ දෙනු ඇති බව ද වාර්තා වේ. දෙමළ ජාතික සන්ධානයේ පාර්ලිමේන්තු මන්ත්‍රිවරුන් ලෙස කටයුතු කළ එම්.කේ.ශිවාජිලිංගම් සහ එන්.ශ්‍රි කාන්තන් යන මහත්වරු වෙනම තරග කිරීමට දැනටමත් තීරණය කර තිබේ. දෙමළ ජාතික සන්ධානයේ හිටපු මන්ත්‍රීනි කේ.තංගේෂ්වරී එක්සත් ජනතා නිදහස් සන්ධානය සමග එක්ව තරග කිරීමට තීරණය කර ඇත.", "URL": "https://sinhala.adaderana.lk/news.php?nid=6907", "Category": null, "Parent URL": null}