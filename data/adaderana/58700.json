{"Source": "Adaderana", "Timestamp": "March 29, 2016 08:53 am", "Headline": "ත්‍රස්තවාදය තුරන් කිරීමට සියලුදෙනා එක්විය යුතුයි", "News Content": "ත්‍රස්තවාදය තුරන් කිරීම සඳහා දකුණු ආසියානු කලාපය එක්විය යුතු බව ජනාධිපති මෛත්‍රීපාල සිරිසේන මහතා පවසයි.පකිස්ථානයේ ලාහෝර් නුවරට එල්ල වු ත්‍රස්ත ප්‍රහාරය හෙළාදකිමින් ට්විටර් පණිවිඩයක් නිකුත් කරමින් ජනාධිපතිවරයා මේ සඳහන් කර ඇත.පසුගිය ඉරිදා දිනයේ එල්ල වු අදාළ ප්‍රහාරයෙන් පුද්ගලයින් හැත්තෑ දෙනෙකු මියගොස් තවත් 300කට වැඩි පිරිසක් තුවාල ලැබූහ.මේ අතර නිදහස ප්‍රජාතන්ත්‍රවාදය සහ මූලික අයිතිවාසිකම් සුරක්ෂිත වු රටක මිනිසුන් ලෙස නැඟී සිටීමට ශ්‍රී ලාංකේය ජනතාවට අවස්ථාව උදා වී ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ රණවිරුවන්ගේ මෙන්ම මාතෘ භූමියේ ද ගෞරවය රැකගනිමින් නව රජය ජාත්‍යන්තරය සමග විශ්වාසයෙන් කටයුතු කරමින් සිටින බවයි.", "URL": "https://sinhala.adaderana.lk/news.php?nid=58700", "Category": null, "Parent URL": null}