{"Source": "Adaderana", "Timestamp": "October 9, 2012 07:57 am", "Headline": "තැපැල් දිනය අදයි", "News Content": "ලෝක තැපැල් ‍දිනය අදට යෙදී තිබේ. ලෝක තැපැල් දිනයට සමගාමීව මෙරට විවිධ වැඩසටහන් සූදානම් කර ඇති බව තැපැල් සේවා අමාත්‍යාංශය සඳහන් කළේය. කොළඹ තැපැල් දෙපාර්තමේන්තු පරිශ්‍රයේ දී පසුගිය 6 වන දින ආරම්භ කළ මුද්දර ප්‍රදර්ශනය හෙට දින දක්වා ක්‍රියාත්මකය. තැපෑල නවීකරණය කිරීමේ කටයුතු ඉදිරි වසර තුළ කඩිනම් කිරීමට බලාපොරොත්තු වන බව තැපැල් දිනය වෙනුවෙන් අද දෙරණ වෙත අදහස් දැක්වු තැපැල් සේවා අමාත්‍යාංශ ලේකම් හේමසිරි ප්‍රනාන්දු මහතා සඳහන් කළේය. කෙසේ වෙතත් ලෝක තැපැල් දිනයට සමගාමීව උත්සව පැවැත්වීම හැර තැපෑල සංවර්ධනයට කිසිදු ක්‍රියමාර්ගයක් වත්මන් ආණ්ඩුව ගෙන නොමැති බව ලංකා තැපැල් සේවා සංගමය පවසයි. දිනෙන් දින තැපෑල පරිහානියට පත්වෙමින් ඇති බව එම සංගමයේ සභාපති ජයන්ත විජේසිංහ මහතා සඳහන් කළේය.", "URL": "https://sinhala.adaderana.lk/news.php?nid=28134", "Category": null, "Parent URL": null}