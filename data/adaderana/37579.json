{"Source": "Adaderana", "Timestamp": "September 22, 2013 06:59 am", "Headline": "තැපැල් ඡන්දෙන් වයඹ හා මධ්‍යම සන්ධානය දිනයි - උතුර දෙමළ සන්ධානයටයි", "News Content": "උතුරු පළාතේ සමස්ථ තැපැල් ඡන්ද ප්‍රතිඵලයට අනුව ඉලංකෙයි තමිල් අරසුකච්චි පක්ෂය වැඩි ඡන්ද ප්‍රතිශතයක් හිමිකරගෙන තිබේ. ඉලංකෙයි තමිල් අරසුකච්චි පක්ෂය යාපනය දිස්ත්‍රික්කයේ තැපැල් ඡන්ද 7625ක් ලබා ගත්තේය. එක්සත් ජනතා නිදහස් සන්ධානය ඡන්ද 1099ක් ලබාගෙන ඇත. එක්සත් ජාතික පක්ෂයට ලැබී ඇත්තේ තැපැල් ඡන්ද 35කි. කිලිනොච්චි දිස්ත්‍රික්කයේ සමස්ත තැපැල් ඡන්ද ප්‍රතිඵලයට අනුව ඉලංකෙයි තමිල් අරසුකච්චි පක්ෂය ඡන්ද 756ක් හිමිකරගෙන තිබේ. එක්සත් ජනතා නිදහස් සන්ධානය ලබා ඇති ඡන්ද සංඛ්‍යාව 160කි. එක්සත් ජාතික පක්ෂය හිමිකරගෙන ඇත්තේ එක් ඡන්දයක් පමණි. මන්නාරම දිස්ත්‍රික්කයෙන් ඉලංකෙයි තමිල් අරසුකච්චි පක්ෂය තැපැල් ඡන්ද 1300ක් ලබාගෙන ඇත. එක්සත් ජනතා නිදහස් සන්ධානයට ඡන්ද 408ක් හිමිවිය. ශ්‍රී ලංකා මුස්ලිම් කොංග්‍රසය ඡන්ද 135ක් සහ එක්සත් ජාතික පක්ෂය ඡන්ද 7ක් ලබා සිටියි. වව්නියාව දිස්ත්‍රික්කයේ තැපැල් ඡන්ද ප්‍රතිඵලයෙන් ද ඉලංකෙයි තමිල් අරසුකච්චි පක්ෂය ඡන්ද 901ක් ලබාගෙන ඇත. ඡන්ද 323ක් එක්සත් ජනතා නිදහස් සන්ධානය ලබාගෙන ඇති අතර එක්සත් ජාතික පක්ෂය ඡන්ද 65ක් සහ ශ්‍රී ලංකා මුස්ලිම් කොංග්‍රසය ඡන්ද 24ක් ලබාගෙන තිබේ. මුලතිව් දිස්ත්‍රික්කයේ සමස්ත තැපැල් ඡන්ද ප්‍රතිඵලය අනුව ඉලංකෙයි තමිල් අරසුකච්චි පක්ෂයට ඡන්ද 646ක් හිමිව ඇත. එක්සත් ජනතා නිදහස් සන්ධානය ඡන්ද 146ක් ලබාගෙන ඇති අතර එක්සත් ජාතික පක්ෂයට ඡන්ද 2ක් සහ ප්‍රජාතන්ත්‍රවාදී පක්ෂයට 1ක් ඡන්දයක් හිමිව තිබේ. ඒ අනුව ඉලංකෙයි තමිල් අරසුකච්චි පක්ෂය උතුරු පළාතේ තැපැල් ඡන්ද 11,228ක් ලබා ඇත. එක්සත් ජනතා නිදහස් සන්ධානයට ඡන්ද 2136ක් හිමිව තිබේ. එක්සත් ජාතික පක්ෂය ලබා ඇති ඡන්ද සංඛ්‍යාව 110කි. මධ්‍යම පළාතේ සමස්ථ තැපැල් ඡන්ද ප්‍රතිඵලයට අනුව එක්සත් ජනතා නිදහස් සන්ධානය ඉදිරියෙන් සිටියි. මහනුවර දිස්ත්‍රික්කයෙන් එක්සත් ජනතා නිදහස් සන්ධානය ලබාගත් තැපැල් ඡන්ද සංඛ්‍යාව 14,583කි. එක්සත් ජාතික පක්ෂය තැපැල් ඡන්ද 4219ක් ලබාගත් අතර ප්‍රජාතන්ත්‍රවාදී පක්ෂය තැපැල් ඡන්ද 2274ක් ලබා සිටිනවා. ජනතා විමුක්ති පෙරමුණ ඡන්ද 402ක් සසහ ලංකා කම්කරු කොංග්‍රසය ඡන්ද 167ක් ලබාගැනීමට සමත් විය. නුවරඑළිය දිස්ත්‍රික්කයේ තැපැල් ඡන්ද ප්‍රතිඵලයට අනුව එක්සත් ජනතා නිදහස් සන්ධානයට ඡන්ද 5403ක් හිමිව තිබුණි. එක්සත් ජාතික පක්ෂයට ඡන්ද 1639ක් සහ ප්‍රජාතන්ත්‍රවාදී පක්ෂයට ඡන්ද 373ක් හිමිවී ඇත. ඡන්ද 7566ක් ලබා ගනිමින් එක්සත් ජනතා නිදහස් සන්ධානය මාතලේ දිස්ත්‍රික්කයේ තැපැල් ඡන්ද ප්‍රතිඵලය අනුව පෙරමුණ ගැනීමට සමත්ව තිබේ. එක්සත් ජාතික පක්ෂය ඡන්ද 2568ක් ලබා ගත්තේය. ප්‍රජාතන්ත්‍රවාදී පක්ෂය ඡන්ද 725ක් සහ ජනතා විමුක්ති පෙරමුණ ඡන්ද 284ක් ලබාගෙන ඇත. වයඹ පළාතේ කුරුණෑගල දිස්ත්‍රික්කයේ තැපැල් ඡන්ද ප්‍රතිඵලයට අනුව එක්සත් ජනතා නිදහස් සන්ධානය ලබාගෙන ඇති ඡන්ද සංඛ්‍යාව 31,516කි. එක්සත් ජාතික පක්ෂය ඡන්ද 6956ක් ලබාගෙන ඇති අතර ප්‍රජාතන්ත්‍රවාදී පක්ෂය ඡන්ද 3330ක් ලබාගෙන ඇත. පුත්තලම දිස්ත්‍රික්කයේ තැපැල් ඡන්ද ප්‍රතිඵලය අනුව එක්සත් ජනතා නිදහස් සන්ධානය ඡන්ද 4026ක් ලබා ගැනීමට සමත් විය. එක්සත් ජාතික පක්ෂය ඡන්ද 1177කි. ප්‍රජාතන්ත්‍රවාදී පක්ෂය ඡන්ද 358ක් ලබා ගත් අතර ජනතා විමුක්ති පෙරමුණ ලබාගත්තේ ඡන්ද 122ක් ලබාගෙන ඇත. ඒ අනුව සමස්ථ තැපැල් ඡන්ද ප්‍රතිඵලයට අනූව උතුරු පළාතේ යාපනය, වව්නියාව, කිලිනොච්චිය, මුලතිව්, මන්නාරම යන දිස්ත්‍රීක්ක සියල්ලේම තැපැල් ඡන්ද ප්‍රතිඵලයෙන් ඉදිරියෙන් සිටීමට ඉලංකෙයි තමිල් අරසුකච්චි පක්ෂය සමත්වී තිබේ. කෙ‍ෙස් වුවද මධ්‍යම පළාතේ මාතලේ, මහනුවර හා නුවරඑළිය දිස්ත්‍රීක්කවල මෙන්ම වයඹ පළාතේ කුරුණෑගල හා පුත්තලම දිස්ත්‍රීක්කයේ සමස්ථ තැපැල් ඡන්ද ප්‍රතිඵලයට අනූව එක්සත් ජනතා නිදහස් සන්ධානය ඉදිරියෙන් සිටීමට සමත්ව ඇත. ඒ අනූව එක්සත් ජාතික පක්ෂය ප්‍රමුඛ විපක්ෂයේ වෙනත් කිසිදු පක්ෂයකට තැපැල් ඡන්ද ප්‍රතිඵලවලින් ජයග්‍රහණය කිරීමට හැකිවී නැත‍.", "URL": "https://sinhala.adaderana.lk/news.php?nid=37579", "Category": null, "Parent URL": null}