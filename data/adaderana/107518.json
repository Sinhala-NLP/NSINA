{"Source": "Adaderana", "Timestamp": "April 6, 2019 03:46 pm", "Headline": "වන විනාශයට එරෙහිව පොළොන්නරුවේ උද්ඝෝෂණයක්", "News Content": "විල්පත්තුව ඇතුළු මෙරට වනාන්තර පද්ධතියේ සිදුවන වන විනාශය නවතා දමන ලෙසට හා රිෂාඩ් රිෂාඩ් බදියුදීන් ඇමතිවරයා ඇතුළු දේශපාලකයින්ට එරෙහිව කඩිනමින් නීතිමය පියවර ගන්නා ලෙසට බල කරමින් අද (06) උදෑසන පොළොන්නරුව නගරයේ විරෝධතා පා ගමනක් හා උද්ඝෝෂණයක් පවත්වා ඇත. පොළොන්නරුව වනාන්තර සුරැකීමේ සංවිධානය විසින් මෙම විරෝධතාවය සංවිධානය කොට ඇති බව අද දෙරණ වාර්තාකරු ප්‍රකාශ කර සිටියි. හිඟුරක්ගොඩ නගරයේ සිට පොළොන්නරුව දක්වා විරෝධතා රථ පෙළපාලියකින් පැමිණි විරෝධතාකරුවන් විරෝධතා පුවරු රැගෙන පොළොන්නරුව නගරයේ විරෝධතාව පවත්වා ඇත. පසුව වනාන්තර සුරකින්නන්ගේ සංවිධානය විසින් ප්‍රදේශයේ ජනතාව වෙත පැළ දහසක් බෙදා දීම සිදු කර තිබේ. මෙම අවස්ථාවට සුරකිමු ශ්‍රී ලංකා සංවිධානයේ සභාපති පූජ්‍ය පාහියන්ගල ආනන්ද සාගර හිමි ඇතුළු භික්ෂූන් වහන්සේලා ද සහභාගී වී ඇත.", "URL": "https://sinhala.adaderana.lk/news.php?nid=107518", "Category": null, "Parent URL": null}