{"Source": "Adaderana", "Timestamp": "March 20, 2016 09:47 am", "Headline": " 20/20 තරගාවලියේ ශ්‍රී ලංකා-බටහිර ඉන්දීය කොදෙව් තරගය අද", "News Content": "ලෝක කුසාලන පන්දුවාර 20/20 ක්‍රිකට් තරගාවලියේ ශ්‍රී ලංකාව සහ බටහිර ඉන්දීය කොදෙව් කණ්ඩායම අතර තරගය අද(20) බැංග්ලෝර්හිදී පැවැත්වෙයි.මීට අමතරව ඇෆ්ගනිස්ථානය සහ දකුණු අප්‍රිකානු කණ්ඩායම් අතර තරගය ද අද පැවැත්වීමට නියමිතය.මේ අතර ඊයේ(19) පැවති තරගයෙන් පාකිස්ථානය පරදවා කඩුළු 6ක ජයක් ලබා ගැනීමට ඉන්දීය කණ්ඩායම සමත් වුණි.කොල්කටාහි ඊඩ්න් ගාඩ්න් ක්‍රීඩාංගණයේ පැවති තරගය වර්ෂාව හේතුවෙන් පන්දුවාර 18කට සීමා වුණි.තරගයේ කාසියේ වාසිය දිනු ඉන්දීය කණ්ඩායම ප්‍රථමයෙන් පන්දුවට පහරදීමේ අවස්ථාව පාකිස්ථාන කණඩායමට ලබා දී තිබේ.ඒ අනුව ඔවුන් සිය පන්දුවාර 18 අවසානයේ කඩුලු 5ක් දැවී ලකුණු 118ක් ලබාගෙන ඇත.පිළිතුරු ඉනිම සඳහා පිටියට පිවිසි ඉන්දීය කණ්ඩායම පන්දුවාර 15යි පන්දු 5ක් අවසානයේ කඩුලු 4ක් දැවී ජයග්‍රාහී ඉලක්කය පසු කළේය.එහිදි විරාත් කෝලී නොදැවී ලකුණු 55ක් ලබා ගැනීමට සමත් වුණි.", "URL": "https://sinhala.adaderana.lk/news.php?nid=58404", "Category": null, "Parent URL": null}