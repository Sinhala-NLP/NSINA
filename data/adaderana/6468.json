{"Source": "Adaderana", "Timestamp": "February 4, 2010 03:31 pm", "Headline": "දැයට කිරුළ අද පස්වරුවේ විවෘත වේ", "News Content": "62 වන ජාතික නිදහස් දින උළෙලට සමගාමීව පැවැත්වෙන දැයට කිරුළ ප්‍රදර්ශනය අද පස්වරුවේ විවෘත වීමට නියමිතය. මහනුවර, පල්ලෙකැලේ ප්‍රදේශයේදී මෙම ප්‍රදර්ශනය පැවැත්වෙන අතර එය හෙට සිට මහජන ප්‍රදර්ශනය සදහා විවෘතව තැබේ. අක්කර 60 ක භූමි භාගයක පැවැත්වෙන මෙම ප්‍රදර්ශනය රාජ්‍ය හා පෞද්ගලික අංශයේ ප්‍රදර්ශන කුටි රැසකින් සමන්විත වේ. යුද, ගුවන්, නාවික හමුදා මෙන්ම පොලිස් දෙපාර්තමේන්තුව විසින් ඉදිරිපත් කරන ප්‍රදර්ශන කුටි ද ඉතා ආකර්ශනීය ලෙස සකස් කර ඇති බව වාර්තා වේ. විදේශ රටවල් 25 ක නිර්මාණ ඇතුළත් ප්‍රදර්ශන කුටි ද දැයට කිරුළ ප්‍රදර්ශනයේ දී ජනතාවට දැකබලා ගත හැකිය.", "URL": "https://sinhala.adaderana.lk/news.php?nid=6468", "Category": null, "Parent URL": null}