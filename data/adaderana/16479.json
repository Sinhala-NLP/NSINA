{"Source": "Adaderana", "Timestamp": "June 2, 2011 09:35 am", "Headline": "පානදුර සියලුම බස් සේවකයින් වර්ජනයට එක්වෙයි", "News Content": "පානදුර සිට ආරම්භ වන සියලුම පෞද්ගලික බස් රථවල සේවකයින් මේ වනවිට ආරම්භ කර ඇති බස් රථ වර්ජනයට එක්ව සිටින බව වාර්තා වේ. පානදුර -කොළඹ සහ පානදුර -නුගේගොඩ යන මාර්ගවල ධාවනය වන පෞද්ගලික බස් රථ සේවකයින් අද(02) පෙරවරුවෙහි වර්ජනයක් ආරම්භ කර තිබුණි. ගමනාගමන මණ්ඩලයේ සේවකයකු පෞද්ගලික බස් රථ රියදුරෙකුට පහරදීමේ සිද්ධියක් සම්බන්ධව මෙම වර්ජනය ආරම්භ කර ඇති බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=16479", "Category": null, "Parent URL": null}