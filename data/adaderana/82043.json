{"Source": "Adaderana", "Timestamp": "December 25, 2017 08:47 am", "Headline": "යතුරු පැදිකරු යතුරුපැදියේම අඟුරු ගොඩක් වී අවසන් ගමන් යයි", "News Content": "යාපනය,අරාලි කොට්ටෙකාඩු ප‍්‍රදේශයේ ධාවනය වු යතුරුපැදියක් ගිනිගෙන යතුරුපැදියේ ගමන්ගත් පුද්ගලයෙකු ඊයේ (24) සවස ජිවිතක්ෂයට පත්ව ඇති බව යාපනය,වඩ්ඩුකෝඩෙයි පොලිසිය පවසයි. යාපනය වඩ්ඩුකෝඩෙයි පොලිසිය පැවසූවේ තරුණයා යතුරුපැදියේ ගමන්ගත් අවස්ථාවේ යතුරුපැදිය අනතුරකට ලක්වී ගිනිගෙන ඇති බවයි. ක්ෂණිකව හටගත් ගින්නෙන් අනතුරට ලක්වු 25 හැවිරිදි යතුරුපැදිකරුද ගිනිගෙන ජිවිතක්ෂයට පත්ව ඇති බවද පොලිසිය පැවසීය. සිද්ධිය සම්බන්ධයෙන් වඩ්ඩුකෝඩෙයි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82043", "Category": null, "Parent URL": null}