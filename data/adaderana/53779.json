{"Source": "Adaderana", "Timestamp": "September 10, 2015 12:20 pm", "Headline": "තාජුඩීන්ගේ සාක්ෂිකරුවෙකුට බලපෑම් කරලා - නීතිපති දැනුම්දෙයි ", "News Content": "වසීම් තාජුඩීන් නඩුවේ සාක්ෂිකරුවෙකුට බලපෑම් එල්ල වී ඇති බව නීතිපතිවරයා අධිකරණයට දැනුම්දී තිබේ.නීතිපතිවරයා වෙනුවෙන් පෙනී සිටි රජයේ ජ්‍යෙෂ්ඨ නීතීඥ ඩිලාන් රත්නායක මහතා කොටුව මහේස්ත්‍රාත් අධිකරණයට මේ බව දැනුම්දුන් බව අද දෙරණ අධිකරණ වාර්තාකරු සඳහන් කළේය.මේ සම්බන්ධයෙන් අපරාධ පරීක්ෂණ දෙපාර්තමේන්තුව විශේෂ විමර්ශනයක් ආරම්භ කර ඇති බව ද රජයේ නීතීඥවරයා ප්‍රකාශ කර ති‍බේ. එසේම තාජුඩීන්ගේ ජංගම දුරකථනය ද මේ වන විට සොයාගෙන ඇති බව පැවසු රජයේ නීතීඥවරයා එහි මතක ගඩබාව කොළඹ විශ්ව විද්‍යාලයේ පරීගණක අංශය වෙත යොමුකර වාර්තාවක් ලබාගැනීමට අධිකරණයෙන් ඉල්ලීමක් කර ඇති බව සඳහන්ය.එම ඉල්ලීම සලකා බැලූ අතිරේක මහේස්ත්‍රාත් නිශාන්ත පීරිස් මහතා ඒ සඳහා අවසර ලබාදුන් බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.අනතුරුව ඔක්තෝම්බර් මස 22 දිනට යළි නඩුව කල්දැමූ මහේස්ත්‍රාත්වරයා එදිනට පරීක්ෂණ වල වාර්තාවක් ලබාදෙන මෙන්ද රහස් පෙලීසි‍යට දන්වා ඇති බව අධිකරණ වාර්තාකරු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53779", "Category": null, "Parent URL": null}