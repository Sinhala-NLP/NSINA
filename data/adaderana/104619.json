{"Source": "Adaderana", "Timestamp": "February 19, 2019 04:34 pm", "Headline": "සේනා මදිවට තවත් පණුවෙක්", "News Content": "ඌරන්ගෙන් වන හානියට අමතරව සේනා දළඹුවා වැනි කුඩා දළඹුවෙකුගෙන් හා කළු පණුවෙකුගෙන් අලුතෙන් ඇති වී තිබෙන හානිය නිසා කොස්ගොඩ නානතොට ප්‍රදේශයේ ඉන්නල වගාවට මරු පහරක් එල්ල වී තිබෙන බව එම ප්‍රදේශයේ ගොවින් පවසයි. මෙම පනුවන් ඉන්නල කොළ සියල්ල කා දමන අතර නටු පමණක් ඉතිරි වන බවත් මේ නිසා ඉන්නල අස්වැන්න අඩු වන බවත් ගොවියෝ පෙන්වා දෙති. ඔවුන් පවසන්නේ වසර තිහක පමණ කාලයක සිට මෙම වගාව සිදු කරන බවත් මේ ප්‍රදේශයේ බොහෝ දෙනා ගොවි තැනික් ජිවත් වන බැවින් මෙම සත්ව උවදුර හෙතුවෙන් තමන්ට ජිවත් වීමට පවා අසිරු තත්ත්වයක් උදා වි ඇති බවයි. ඖෂධීය ගුණයකින් යුත් ආහාරයක් වන ඉන්නල වගාවට කවුරුත් දක්වන්නේ කුඩම්මාගේ සැලකිල්ලක් බවත් මෙම වගාවට කිසිදු ආධාරයක් කිසිදු වගකිව යුත්තේක්ගෙන් නොලැබෙන බවත්ය. උපදේශකත්වයක් පමණක් ලබා දෙන බවත් එයත් ඒ තරම් සාර්ථක නොමැති බවත් එම ගොවි මහතුන් මැසිවිලි නගයි. අලුතෙන් ඇති වී තිබෙන කඵ පණුවා සහ පොඩි දළඹු විශේෂය නිසා ඉන්නල කොළ විනාශ වන බවත් උන්ගේ අසූචි වැටිල දිලීර බැක්ටීරියාවක් ඇති වන බවත් ගොවින් පවසයි. එමගින් නිරෝගී ශාඛ පවා විනාශ වී යන බවද ඔවුන් වැඩි දුරටත් පවසයි.", "URL": "https://sinhala.adaderana.lk/news.php?nid=104619", "Category": null, "Parent URL": null}