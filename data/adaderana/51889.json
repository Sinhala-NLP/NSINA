{"Source": "Adaderana", "Timestamp": "June 10, 2015 09:25 am", "Headline": "ක්ෂුද්‍ර ණය පාලනයට හා සංවර්ධනයට ස්වාධීන අධිකාරියක් ", "News Content": "ක්ෂුද්‍ර ණය පාලනය කිරීම හා සංවර්ධනය කිරීම සඳහා ස්වාධීන අධිකාරියක් පිහිටුවීමට පියවර ගන්නා බව රජය පවසයි.ඊට අදාළ නීති කෙටුම්පත් දැනටමත් සකස් කර අවසන් බව ප්‍රතිපත්ති සම්පාදන, ආර්ථික කටයුතු ළමා තරුණ සහ සංස්කෘතික කටයුතු අමාත්‍යංශය කියයි.මේ සම්බන්ධයෙන් මහජන අදහස් ලබාගැනීමෙන් අනතුරුව එය නීතිගත කිරීමට නියමිත බව සඳහන්ය.අදාළ ක්ෂුද්‍ර ණය පනත් කෙටුම්පත මේ වන විට කළමනාකරණ විමර්ශන දෙපාර්තමේන්තුවේ වෙබ් අඩවියට ඇතුළත් කර ඇති බව ප්‍රතිපත්ති සම්පාදන, ආර්ථික කටයුතු ළමා තරුණ සහ සංස්කෘතික කටයුතු අමාත්‍යංශය පවසයි.මෙම පනත් කෙටුම්පත පිළිබඳ මහජන අදහස් කොළඹ 01 බ්‍රිස්ටල් වීථියේ, ටයිම්ස් ගොඩනැගිල්ලේ පිහිටි එම අමාත්‍යංශය වෙත යොමු කරන ලෙස ඉල්ලීමක් කරයි.", "URL": "https://sinhala.adaderana.lk/news.php?nid=51889", "Category": null, "Parent URL": null}