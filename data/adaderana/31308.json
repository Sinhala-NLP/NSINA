{"Source": "Adaderana", "Timestamp": "February 3, 2013 01:35 pm", "Headline": "පුරාවිද්‍යා නිලධාරීන් මොනවා කරනවාදැයි මට තේරෙන්නේ නෑ", "News Content": "මෙරට පුරාවිද්‍යාත්මක ස්ථාන ආරක්ෂා කිරීමට ගනු ලබන ක්‍රියාමාර්ග පිළිබඳ සැහීමකට පත්විය නොහැකි බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පුරාවිද්‍යා බලධාරීන් සිය රාජකාරී සිදුකරන ආකාරය සම්බන්ධයෙන් ගැටලු පවතින බව අමාත්‍යවරයා පෙන්වාදෙයි. නිධන් හොරු රටපුරා සිටින බවත් පුරාවිද්‍යා නිලධාරීන්, ආරක්ෂකයින් මොනවා කරනවාදැයි තමාට නොතේරෙන බවත් අමාත්‍යවරයා පවසයි. සම්පත්වල අඩුවක් තිබුණත් ඒවා නිසි කළමනාකාරිත්වයකින් පවත්වාගෙන යමින් පුරාවිද්‍යා ස්ථාන ආරක්ෂකා කර ගැනීම සියලුදෙනාගේ වගකීමක් යැයි ඔහු සඳහන් කරයි. පොළොන්නරුව ප්‍රදේශයේ පැවති උත්සවයකට සහභාගී වෙමින් සෞඛ්‍ය අමාත්‍යවරයා මෙම අදහස් පළකරන ලදී.", "URL": "https://sinhala.adaderana.lk/news.php?nid=31308", "Category": null, "Parent URL": null}