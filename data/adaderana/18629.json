{"Source": "Adaderana", "Timestamp": "September 10, 2011 09:50 am", "Headline": "තියුණු ආයුධයකින් පහර දී හෝමාගම තිදෙනෙකු මරා දමලා", "News Content": "හෝමාගම, දොලේකඩේ ප්‍රදේශයේ දී පුද්ගලයින් තිදෙනෙකු ඝාතනයට ලක්ව තිබේ. ප්‍රදේශයේ නිවසක් තුළ මෙම ඝාතන සිදුව ඇති බව පොලිසිය පවසයි. කඩු‍වෙල ප්‍රදේශ‍යේ දේවාලයක සේවය කළ කපු මහතතෙකු, ඔහුගේ බිරිඳ සහ බිරිඳගේ ස‍හෝදරයෙකු ඝාතනයට ලක්ව ඇති බව සඳහන්ය. නිවසේ නිදා සිටියදී ඊයේ(09) රාත්‍රී කඩා වැදුණු පිරිසක් උල් ආයුධයකින් පහරදී ඝාතන සිදුකර ඇති බව පොලිසිය පවසයි. අද(10) උදෑසන ලැබුණු තොරතුරකට අනුව මෙම ‍මළ සිරුරු සොයාගත් බව හෝමාගම පොලිසිය සඳහන් කරයි.", "URL": "https://sinhala.adaderana.lk/news.php?nid=18629", "Category": null, "Parent URL": null}