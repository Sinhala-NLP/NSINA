{"Source": "Adaderana", "Timestamp": "August 4, 2011 11:07 am", "Headline": "සබරගමුවේ ගුරු හිඟ වැටුප් ගැටලුවක් නෑ", "News Content": "සබරගමුව පළාතේ හිඟ ගුරු වැටුප් ගෙවීමට අවශ්‍ය මූල්‍ය ප්‍රතිපාදන සපයා ඇති බව පළාත් ප්‍රධාන අමාත්‍ය මහීපාල හේරත් මහතා පවසයි. ඊට අදාළ රුපියල් මිලියන 469ක මුදල මධ්‍යම රජය විසින් ලබා දී ඇති බව ඔහු සඳහන් කරයි. 2006 වසරේ පටන් පළාතේ ගුරුවරුන්ගේ හිඟ වැටුප් ගෙවීමට අවශ්‍ය මූල්‍ය ප්‍රතිපාදන සපයා ඇති බව හෙතෙම කියා සිටියි. මේ වන විට සබරගමු පළාතේ ගුරුවරුන් විසි එක් දහසක් පමණ සේවය කරන බව ‍මහීපාල හේරත් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17839", "Category": null, "Parent URL": null}