{"Source": "Adaderana", "Timestamp": "October 27, 2011 11:58 am", "Headline": "ධීවරයින් නිදහස් කරන ලෙස ඉල්ලන උපවාසය තවදුරටත් ", "News Content": "ඉන්දියාවේ අන්දමන් දූපත්වල සිරගතව සිටින ධීවරයින් පස්දෙනෙකු මුදාහරින ලෙස ඉල්ලා ස්වාමීන් වහන්සේ දෙනමක් සහ කාන්තාවක් ආරම්භ කර ඇති උපවාසය තවදුරටත් ක්‍රියාත්මක වේ. එම උපවාසය මීට දින තුනකට පෙර ආරම්භ වූ අතර අදාළ ධීවරයින් නිදහස් කිරීමට බලධාරීන් ක්‍රියා‍ නොකරන බවට ද ඔවුන් චෝදනා කරයි. කල්පිටිය කන්දකුළිය ප්‍රදේශයේ ධීවරයින් පිරිසක් මීට වසර ‍එක හමාරකට පමණ පෙර ඉන්දීය අත්අඩංගුවට පත්විය. උපවාසකරුවන් පරීක්ෂා කළ කල්පිටිය රෝහලේ වෛද්‍යවරුන් ඔවුන්ට වහාම ප්‍රතිකාර ලබාදිය යුතු බව පවසා ඇත.", "URL": "https://sinhala.adaderana.lk/news.php?nid=19618", "Category": null, "Parent URL": null}