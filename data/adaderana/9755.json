{"Source": "Adaderana", "Timestamp": "July 21, 2010 04:10 pm", "Headline": "අත්තනෝමතික පාලනයට එරෙහිව සිසුන් උද්ඝෝෂණයේ ", "News Content": "දෙහිවල උසස් තාක්ෂණ ආයතනයේ සිසුන් පිරිසක් අද විරෝධතා ව්‍යාපාරයක නිරත විය. එම ආයතනයේ අධ්‍යක්ෂිකාවගේ අත්තනෝමතික පාලනයට විරෝධය පළ කරමින් මෙම විරෝධතාව පැවත්වු බව දෙහිවල පොදු ශිෂ්‍ය ක්‍රියාකාරී කමිටුවේ ප්‍රකාශක ‍සූජීව සේනසිංහ මහතා පැවසීය.. අද පෙරවරුවේ විරෝධතා පා ගමනක් සැලසුම් කර තිබුණ ද පොලිසියේ මැදිහත් වීම මත එය වැළකී ගිය බව ඔහු සඳහන් කළේය. මේ අතර මෙම විරෝධතාවය පිළිබඳ දෙහිවල උසස් තාක්ෂණ ආයතනයේ අධ්‍යක්ෂිකා චිත්‍රාංගනී හේවාපතිරණ මහත්මියගෙන් අද දෙරණ විමසීමක් කළ අතර එහිදී ඇය ප්‍රකාශ කළේ නේවාසිකාගාර පහසුකම් ලබානොදීමේ ගැටලුවක් මුල් කර ගනිමින් මෙම විරෝධතාව පැවති බවයි. කෙසේ වුව ද සිසුන්ගේ ඉල්ලීම් කිසිවක් සාධාරණ නොවන බව ද අධ්‍යක්ෂවරිය ප්‍රකාශ කළාය. උසස් තාක්ෂණ ආයතනයේ ඉදිරි සංවර්ධනය සහ සිසුන්ගේ විනය සම්බන්ධයෙන් දැඩිව කටයුතු කිරීම හේතුවෙන් මෙම තත්ත්වය හ‍ටගෙන ඇති බව ද අධ්‍යක්ෂකවරිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=9755", "Category": null, "Parent URL": null}