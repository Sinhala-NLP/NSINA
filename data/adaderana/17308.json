{"Source": "Adaderana", "Timestamp": "July 10, 2011 12:18 pm", "Headline": "  නොරොච්චෝලේ යළි පණගසයි", "News Content": "නොරොච්චෝලේ ගල් අඟුරු බලාගාරයේ පරීක්ෂණ ක්‍රියාකාරීත්වය අද අලුයම සිට නැවත වරක් ආරම්භ කර තිබේ. විදුලි බල හා බල ශක්ති අමාත්‍යාංශ ලේකම් එම්.එම්.සී ෆර්ඩිනැන්ඩු මහතා කියා සිටියේ ඒ අනුව ජාතික විදුලි බල පද්ධතියට අද දිනයේ සිට මෙගා වොට් 150ක ධාරිතාවක් එක් වන බවයි. බලාගාරයේ යන්ත්‍රයක සිදු වූ කාර්මික දෝෂයක් හේතුවෙන් පරීක්ෂණ ක්‍රියාකාරීත්ව තාවකාලිකව නතර කර තිබුණි. ඒ අනුව සති 4ක කාලයක් මෙම පරීක්ෂණ ක්‍රියාකාරීත්වය සිදු කරන අතර හෙට දිනයේ සිට මෙ‍ගා වොට් 300ක ධාරිතාවක් ජාතික විදුලි බල පද්ධතියට මෙම බලාගාරයෙන් එක් කෙරෙන බව අමාත්‍යාංශ ලේකම් එම්.එම්.සී ෆර්ඩිනැන්ඩු මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17308", "Category": null, "Parent URL": null}