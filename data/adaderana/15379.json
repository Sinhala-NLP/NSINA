{"Source": "Adaderana", "Timestamp": "April 9, 2011 10:13 pm", "Headline": "ක්‍රිකට් තේරීම් කමිටුව තවම පත්කර නෑ -ක්‍රීඩා ඇමති", "News Content": "ජාතික ක්‍රිකට් තේරීම් කමිටුව තවමත් පත්කර නොමැති බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. එම කමිටුවට පත්කර ඇති බවට ඇතැම් මාධ්‍ය මගින් පළකරන ලද නම් ප්‍රතික්ෂේප කරන බව ද අද දෙරණ වෙත විශේෂ ප්‍රකාශයක් කරමින් අමාත්‍යවරයා සඳහන් කළේය. ජාතික ක්‍රිකට් තේරීම් කමිටුව සඳහා නම් යෝජනා වී ඇති බව ද ඔහු පෙන්වාදුන්නේය. ඒ පිළිබඳව සලකා බැලීමෙන් පසු ලබන සඳුදා(11) නිල වශයෙන් තේරීම් කමිටුව පත්කිරීමට කටයුතු කරන බව අලුත්ගමගේ මහතා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=15379", "Category": null, "Parent URL": null}