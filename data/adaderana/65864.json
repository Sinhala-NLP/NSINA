{"Source": "Adaderana", "Timestamp": "November 9, 2016 11:38 am", "Headline": "ඝාතකයාට පෝරකය තීන්දුයි", "News Content": "පුද්ගල ඝාතනයකට වරදකරු වූ අයෙකුට අම්පාර පළාත්බද මහාධිකරණය මරණ දඬුවම් නියම කර තිබේ. 2011 වසරේ පෙබරවාරි මස 25 වැනිදා අම්පාර, පොසොන්පුර දී පුද්ගලයෙකු පොරවකින් පහර දී ඝාතනය කළ බවට විත්තිකරුට චෝදනා එල්ල වී තිබුණි.ඒ අනුව ඔහුට එරෙහිව නීතිපතිවරයා විසින් අම්පාර මහාධිකරණය හමුවේ අධි චෝදනා ගොනුකර තිබූ බව අද දෙරණ අධිකරණ වාර්තාකරු සඳහන් කළේය.ඒ අනුව නඩුවේ තීන්දුව ප්‍රකාශයට පත් කරමින් අම්පාර මහාධිකරණ විනිසුරු සුමුදු ප්‍රේමචන්ද්‍ර මහතා දැනුම් දී ඇත්තේ විත්තිකරුට එරෙහිව නගා ඇති චෝදනා සාධාරණ සැකයකින් තොරව ඔප්පු කිරීමට පැමිණිලි පාර්ශවය සමත්ව ඇති බවයි.ඒ අනුව ඔහුට මරණ දඬුවම නියම කරන බව මහාධිකරණ විනිසුරුවරයා දැනුම් දී ඇත.මෙලෙස මරණ දඬුවම් නියම වී ඇත්තේ අම්පාර, පොසොන්පුර ප්‍රදේශයේ පදිංචිකරුවෙකුට බව සඳහන්ය.", "URL": "https://sinhala.adaderana.lk/news.php?nid=65864", "Category": null, "Parent URL": null}