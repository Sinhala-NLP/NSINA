{"Source": "Adaderana", "Timestamp": "May 4, 2019 07:18 am", "Headline": "මෙවැනි ප්‍රහාර හමුවේ ඕනෑම රටක සංචාරක ව්‍යාපාරයේ පසුබෑම සාමාන්‍යයි", "News Content": "ප්‍රහාර හේතුවෙන් පසුබෑමට ලක්වූ සංචාරක ව්‍යාපාරය නගා සිටුවීම සඳහා කඩිනම් වැඩපිළිවෙලක් සකස් කරන බව ශ්‍රී සංචාරක සංවර්ධන අධිකාරිය පවසයි. එහි සභාපති කිෂු ගෝමස් මහතා පවසන්නේ ඕනෑම රටක මෙවැනි තත්ත්වයකදී සංචාරක ව්‍යාපාරය පසුබෑමට ලක්වීම සාමාන්‍ය සංසිද්ධියක් බවයි. මේ අතර රට තුළ ආරක්ෂාව තහවුරු කිරීමෙන් පසු තානාපති කාර්යාල සහ විදේශ කටයුතු අමාත්‍යාංශ හරහා දැනුම්දීම තුළින් මෙරටට සංචාරකයින් ගෙන්වා ගැනීම සම්බන්ධයෙන් රජයේ අවධානය යොමුවිය යුතු බව ලංකා හෝටල් හිමියන්ගේ සංගමය පවසයි. එම සංගමයේ සභාපති සනත් උක්වත්ත මහතා සදහන් කළේ මෙරට ආර්ථිකයේ ප්‍රධානතම ආදායම් මාර්ගය වන සංචාරක ක්ෂේත්‍රය යළි නගා සිටුවීම කටයුතු නොකළහොත් ආර්ථිකයට දැඩි බලපෑම් එල්ල වනු ඇති බවයි.", "URL": "https://sinhala.adaderana.lk/news.php?nid=109202", "Category": null, "Parent URL": null}