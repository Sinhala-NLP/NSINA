{"Source": "Adaderana", "Timestamp": "September 12, 2013 07:27 am", "Headline": "ජනපති සමාවෙන් සිරකරුවන් දෙදහසක් ගෙදර යන්න සූදානම්", "News Content": "අදට (12) යෙදෙන ජාතික සිරකරුවන්ගේ දිනය නිමිත්තෙන් ජනාධිපති සමාව යටතේ සිරකරුවන් දෙදහසකට වැඩි පිරිසක් නිදහස් කිරීමට තීරණය කර ඇති බව බන්ධනාගාර දෙපාර්තමේන්තුව සඳහන් කරයි. සුළු වැරදි සඳහා සිරගත වූවන් සහ වයස අවුරුදු 70 ට වැඩි පිරිස් මෙලෙස නිදහස් කිරීමට තීරණය කර ඇති බව කියැවෙයි. නිදහස් වීමට වසර කට වඩා වැඩි කාලයක් ඇති සිරකරුවන් වෙනුවෙන් සතිය බැගින් වූ සමා කාලයක් මගින් දඬුවම් කෙටි කිරීමට ද තීරණය කර තබේ. එසේ වුවද මිනී මැරුම්,මත් ද්‍රව්‍ය චෝදනා, ස්ත්‍රී දූෂණ ආදී බරපතළ අපරාධ වලට අදාළ කිසිවෙකුත් මෙදින ජනාධිපති සමාව යටතේ නිදහස නොලබන බව බන්ධනාගාර දෙපාර්තමේන්තුව අවධාරණය කරයි. මේ අතර සිරකරු දිනය නිමිත්තෙන් අද දිනය තුළ බන්ධනාගාර දෙපාර්තමේන්තුවේ විශේෂ උත්සව රැසක් සංවිධානය කර ඇති බව බන්ධනාගාර දෙපාර්තමේන්තුව පවසයි.", "URL": "https://sinhala.adaderana.lk/news.php?nid=37344", "Category": null, "Parent URL": null}