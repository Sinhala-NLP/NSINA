{"Source": "Adaderana", "Timestamp": "December 16, 2017 09:52 am", "Headline": "හැරී කුමරු රාජකීය සම්ප්‍රදාය ඉක්මවා යන විවාහයට සුදානම් වෙයි", "News Content": "චාල්ස් - ඩයනා යුවළගේ දෙටු පුත් හැරී කුමරු ඇමරිකානු සිනමා නිළි මේගන් මාකල් සමඟ ලබන වසරේ මැයි 19 වන දා විවාහ දිවියට එළඹෙන බව කෙන්සිංටන් මාළිගය ඊයේ නිවේදනය කළේය. රාජකීය මංගල්‍යයේ දේව මෙහෙය වින්ඩ්සර් මැදුර ආසන්නයේ පිහිටි ශාන්ත ජෝර්ජ් චැපල් දේවස්ථානයේදී පැවැත්වෙනු ඇති. ඔවුන් විවාහ දිවියට පිවිසෙන්නේ සෙනසුරාදා දිනයක වන අතර එය රාජකීය සම්ප්‍රදාය ඉක්මවා යාමක් ලෙසයි සැලකෙන්නේ. ඊට හේතුව රාජකීයන්ගේ මංගල්‍යයන් සාමාන්‍යයෙන් සතියේ දින පැවැත්වීමයි. එමෙන්ම විලියම් - කේට් යුවළට තුන් වන දරුවා අපේක්ෂා කරන කාලයෙන් මසක් ඇතුළතයි හැරී කුමරුන්ගේ විවාහය සිදු වීමට නියමිතය. මේගන් මාකල්, හැරී කුමරුන් සමඟ විවාහ වීමට පෙර එංගලන්ත සභාවේ භෞතීස්ම කිරීමට ද නියමිත බව වාර්තා වේ.", "URL": "https://sinhala.adaderana.lk/news.php?nid=81574", "Category": null, "Parent URL": null}