{"Source": "Adaderana", "Timestamp": "May 2, 2015 02:17 pm", "Headline": "නේපාලයට තෙවන සහන කණ්ඩායමත් පිටවෙයි ", "News Content": "නේපාලයට බලපෑ භූ කම්පනයෙන් විපතට පත් ජනතාවට සහන සැළසීමේ කටයුතු සදහා මෙරට තෙවන සහන සේවා කණ්ඩායම පිටත්ව ගොස් තිබේ.අද පෙරවරු 10.45ට පමණ ශ්‍රී ලංකා ගුවන් හමුදාවට අයත් සී.130 දරන ගුවන්යානයෙන් එම සහන කණ්ඩායම නේපාලය බලා පිටත්ව ගිය බව අද දෙරණ ගුවන්තොටුපල වාර්තාකරු පැවසුවේය.විපතට පත්වුවන්ට අවශ්‍ය ආහාර, පානිය ජලය සහ ඖෂධ ඇතුළු ආධාර තොගයක්ද මෙහිදි රැගෙන ගොස් ති‍බේ. මීට පෙර අවස්ථා දෙකකදී මෙරටින් නේපාලයට සහනසේවා කණ්ඩායම 2ක් පිටත්ව ගියේය.මේ අතර දිවයිනෙන් පිටත්ව ගිය වෛද්‍යවරුන් සහ ආරක්ෂක අංශ සාමාජිකයින් මේ වනවිටත් නේපාලයේ සහනසේවා කටයුතු වල නිරතවෙමින් ඇත.", "URL": "https://sinhala.adaderana.lk/news.php?nid=51063", "Category": null, "Parent URL": null}