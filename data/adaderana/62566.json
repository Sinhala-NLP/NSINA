{"Source": "Adaderana", "Timestamp": "July 30, 2016 09:11 am", "Headline": " උතුරේ ඉඩම්-නිවාස ගැටළු විසඳන්න සමථ මණ්ඩලයක්", "News Content": "යුද ගැටුම් සමයේ වෙනත් පුද්ගලයින් විසින් බලහත්කාරයෙන් හෝ වෙනත් ක්‍රමයකින් අත්පත් කරගෙන ඇති ඉඩම් ඒවායේ හිමිකරුවන් වෙත ලබාදීමේ නීති මේ වන විට සම්පාදනය කර ඇති බව අධිකරණ අමාත්‍ය විජේදාස රාජපක්ෂ මහතා පවසයි.උතුරු නැගෙනහිර නොවිසඳුණු ඉඩම් හා නිවාස ගැටළු විසඳීම සඳහා සමථ මණ්ඩලයක් ස්ථාපිත කර ඇති බවද ඒ මහතා පෙන්වා දෙයි.එහි සමාරම්භක අවස්ථාවට ත්‍රිකුණාමලය ප්‍රදේශයේ දී එක්වෙමින් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=62566", "Category": null, "Parent URL": null}