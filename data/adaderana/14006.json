{"Source": "Adaderana", "Timestamp": "February 5, 2011 07:47 pm", "Headline": "පළාත් පාලන මැතිවරණයට අදාළ සිද්ධීන් 24 ක් ", "News Content": "ඉදිරි පළාත් පාලන මැතිවරණයට අදාළ මේ වන විට සිද්ධීන් 24ක් වාර්තා වී ඇතැයි කැෆේ සංවිධානය පවසයි. ‍ මින් වැඩි සිද්ධීන් සංඛ්‍යාවක් එක්සත් ජනතා නිදහස් සන්ධනායේම ක්‍රියකාරීන් අතර සිදු වී ඇති බව එම සංවිධානයේ නියෝජ්‍ය විධායක අධ්‍යක්ෂ කීර්ති තෙන්නකෝන් මහතා සඳහන් කළේය. ‍ පසුගිය දින දෙක තුළ සිද්ධීන් වාර්තා වීමේ සැලකිය යුතු අඩුවීමක් පෙන්නුම් ‍කරන බව ද ඔහු පෙන්වා දුන්නේය. ‍ කෙසේ වෙතත් සිය සංවිධානයට මේ දක්වා මැතිවරණයට අදාළ සිද්ධීන් 18ක් පමණක් වාර්තා වී ඇති බව පැෆ්රල් සංවිධානය පවසයි. ‍ කොළඹ, ගාල්ල, කළුතර, නුවරඑළිය, රත්නපුරය යන දිස්ත්‍රික්ක වලින් මෙම සිද්ධීන් වාර්තා වී ඇති බව එම සංවිධානයේ ‍විධායක අධ්‍යක්ෂ රෝහණ හෙට්ටිආරච්චි මහතා කියා සිටියේය.", "URL": "https://sinhala.adaderana.lk/news.php?nid=14006", "Category": null, "Parent URL": null}