{"Source": "Adaderana", "Timestamp": "June 27, 2012 12:22 pm", "Headline": "වායු දූෂණය පිටදැකීම සඳහා ස්වභාවධර්මයෙන්ම පිළිතුරු සෙවීමට එක්ස්පෝලංකා Freight සහය වෙයි", "News Content": "ලෝක පරිසර දිනය සැමරූ පසුගිය ජූනි 05 වැනි දින නව්‍ය ආකාරයකින් එම දිනය සැමරීම සඳහා දායක වීමට එක්ස්පෝලංකා හෝල්ඩිංග්ස් හි පරිපාලිත සමාගමක් වන එක්ස්පෝලංකා Freight කටයුතු කළේය. මෙම සමාගම එය සිදුකළේ ‘ස්වභාවිත වායු පෙරහන් යන්ත්‍ර (natural air filters) දහසකට අධික ප්‍රමාණයක් ඉහළ වායු දූෂණයක් පවතින කොළඹ නගරය හා ඒ අවට ප්‍රදේශවල බෙදාහැරීමට පියවර ගැනීම තුළිනි. මේ අනුව වර්ග ගණනාවකින් යුතු පැළ රාශියක් කොළඹ නගරය තුළදී බෙදා හැරිණි. වාහන හිමියන් තම වාහනය සඳහා ඉන්ධන ලබා ගැනීමට, ඉන්ධන පිරවුම්හල් හි පෝලිම් ගැසී සිටින අතරතුර මෙසේ එම පැළ ඔවුන් වෙත ප්‍රදානය කෙරුණි. කොස්, අඹ, ජම්බු, ඇඹරැල්ලා, ලෙමන්, කොහොඹ, සීනි නෙල්ලි, මැහෝගනී හා අලිගැට පේර වැනි පැළ මෙසේ බෙදාහැරි පැළ අතර විය. මෙලෙස පැළ බෙදා දීමට මුලපුරන ලද්දේ වාහනයක එයාර් ෆිල්ටරයක් හා පැළයක් එකිනෙක සැසඳීමෙනි. වාහනයක එයාර් ෆිල්ටරයෙන් කරනුයේ වායු විමෝචනයයි එමෙන්ම ශාක ක්‍රියාත්මක වන්නේ ද වායු පිරිසිදුකාරකයක් වශයෙනි එය පරිසර හිතකාමීවේ. පරිසරයට එකතුවන කාබන් ප්‍රමාණය ගංවතුර, සුනාමි වැනි ස්වභාවික ව්‍යසන රැසකටම හේතු වන බව දැන් හෙළි වී ඇත. එබැවින් පරිසරය ආරක්ෂාම කර ගැනීම වෙනුවෙන් පැළයක් රෝපණය කිරීම සැබැවින්ම ප්‍රයෝජනවත් කර්තව්‍යයක් වේ. වර්තමානයේ ලැබී ඇති දත්තවලට අනුව සාමාන්‍යයෙන් වාහන 250,000 ක් පමණ දෛනිකව කොළඹ නගරයට ඇතුල් වන බවත්, එසේම දැනට ලියාපදිංචි තොරතුරු අනුව රට පුරා මිලියන 2.7 ක පමණ වාහන ප්‍රමාණයක් ඇති බවත්, ඉන් 75% ක්ම ඇත්තේ බස්නාහිර පළාත තුළ බව වාර්තා වන බවත්, පැඩී වීරසේකර මහතා ප්‍රකාශ කළේය. මෙවැනි පසුබිමක් තුළ ඉන්ධන පිරවුම්හල්වලට අමතරව, මෙලෙස පැළ බෙදා දීම සඳහා වෙනත් සුදුසු ස්ථාන මොනවා දැයි අප සොයා බැලූ බවත්, ඒ අනුව අඹගහ හංදිය, බත්තරමුල්ල, කැලණිය, මහරගම හා පෑලියගොඩ යන ස්ථානවල දීත් මෙලෙස පැළ ලබා දීමට කටයුතු කළ බවත් මෙම පිළිබඳ අදහස් දක්වමින් එක්ස්පෝලංකා හෝල්ඩිංග්ස් පී.එල්.සී. හි අලෙවිකරණ, ආයතනික සන්නිවේදන හා සමාජ සත්කාරක ව්‍යාපෘති අංශ ප්‍රධානී පැඩී වීරසේකර මහතා සඳහන් කළේය. එමෙන්ම වීරසේකර මහතා මෙසේද සඳහන් කර තිබේ. ‘‘අප විසින් මිහිතලයට මුසුකරන කාබන් ප්‍රමාණය ගැන අප අමතක නොකළ යුතුයි. අප මෙම ව්‍යාපෘතිය සඳහා මුලපුරන ලද්දේ මෙකී කාරණයේ බරපතලකම කොතරම් දැයි මහජනතාව දැනුවත් විය යුතු නිසා. ශ්‍රී ලාංකිකයින් වශයෙන් අපගෙන් පරිසරයට වන අහිතකර බලපෑම් අවම කිරීම සඳහා තනිතනිව හා සාමූහික වශයෙන් ක්‍රියා කළ යුතු ආකාරය ගැන මෙහිදී අප අවධාරණය කර සිටිනවා’’ 2012 ලෝක පරිසර දිනයේ තේමාව වන්නේ ‘‘හරිත ආර්ථිකයක් - ඔබ එහි කොටස්කරුවෙක්ද?’’ (Green Economy: Does it include you?) යන්නයි. එක්සත් ජාතීන්ගේ පාරිසරික වැඩසටහන නිර්වචනය කරන පරිදි හරිත ආර්ථිකයක ප්‍රතිඵල වශයෙන් මානව වර්ගයාගේ ජීවන මට්ටම උසස් වීම හා සමාජ සාධාරණත්වය වර්ධනය වීම, පරිසර විද්‍යාත්මක අවදානම්වලින් අත්මිදීම වැනි කරුණු ඉටුවනු ඇත. සරල ලෙස ගතහොත් හරිත ආර්ථිකයක් තුළින් පරිසරයට එකතු වන කාබන් ප්‍රමාණය පහල ගොස්, කාර්යයක්ෂමතාවයේ ඉහළයාමක් සිදුවේ. මෙහි දී අදහස් දක්වමින් එක්ස්පෝලංකා Freight හි පරරග ධාන විධායක නිලධාරී ජගත් පතිරණ මහතා මෙසේ සිය අදහස් දක්වමින් මෙසේ සඳහන් කළේය. ‘‘ගැල් පරිවහණ කර්මාන්තයේ යෙදෙන සමාගම් අතුරින් ප්‍රමඛයා වශයෙන් අපි, එක්සත් ජාතීන්ගේ පරිසරික වැඩසටහන සමඟින් පෙළගැසී සිටිනවා. අප කරනු ලබන කාර්යයන් හි පසුපෝෂණයන් තුළින් අප විශාල ධෛර්යයක් ලබනවා. මෙලෙස වාර්ෂිකව සිදුකරනු ලබන ව්යාලපෘතියක් වෙනුවට මාස්පතා යම් යම් ව්යාලපෘතීන් සිදුකරන ලෙස අපට නිරන්තරයෙන් ඉල්ලීම් ගලා එනවා.’’ සී/ස එක්ස්පෝලංකා Freight සමාගම කාබන් කන්සල්ටින් සමාගම විසින් පිරිනමනු ලබන CarbonNeutral® සහතිකයෙන් පිදුම් ලැබිමට පසුගියදා සමත්විය. මෙම සහතිකය ලබාගත් ලංකාවේ පළමු සමාගම, එක්ස්පෝලංකා Freight සමාගම වේ. පරිසරයට එකතුවන කාබන් ප්‍රමාණය අවම කිරීම වෙනුවෙන් කටයුතු කරන ගැල් පරිවහණයේ යෙදෙන සමාගම් අතුරින් එක්ස්පෝලංකා Freight ප්‍රමුඛයා බවට පත්වෙමින්, මෙම සහතිකය ආසියාවේ පළමු වරට ලබා ගත් ගැල් පරිවහන හා මෙහෙයුම් කටයුතුවල නිරත සමාගම් අතරට ද එක්ස්පෝලංකා Freight සමාගම මේ අනුව එක්වනු ඇත. සිය මෙහෙයුම් කටයුතු තුළින් පරිසරයට එක්වන කාබන් ප්‍රමාණය අවම කිරීමේ සමාජ වගකීමේ කාර්යය වෙනුවෙන් එක්ස්පෝලංකා නිරන්තරයෙන් ඇපකැප වේ. මේ අනුව ගෝලීය උෂ්ණත්වය අවම කිරීමේ කාර්යය වෙනුවෙන් සක්‍රීයලෙස දායක වීමට එක්ස්පෝලංකා සමත් වී තිබේ.", "URL": "https://sinhala.adaderana.lk/news.php?nid=25358", "Category": null, "Parent URL": null}