{"Source": "Adaderana", "Timestamp": "March 26, 2018 08:32 am", "Headline": "වවුල්ගලපතන කඳු රක්ෂිතයේ ගින්නක්", "News Content": "වැල්ලවාය ප්‍රාදේශීය ලේකම් කොට්ඨාශයේ සියඹලාගුණය ග්‍රාම නිලධාරී වසමේ සියඹලාගුණය කණිෂ්ඨ විදුහල අසල පිහිටා ඇති වවුල්ගලපතන කඳු රක්ෂිතයේ ඊයේ (25) රාත්‍රි සිට ගින්නක් හටගෙන තිබේ. ප්‍රදේශයට පවතින දැඩි වියලි කාලගුණය සහ සුලං තත්ත්වය නිසා ගින්න වේගයෙන් ව්‍යාප්ත වෙමින් පවතින අතර ගින්න නිසා රක්ෂිතයේ අක්කර විසිපහකට වඩා දැනට විනාශ වී ඇත. ඊයේ රාත්‍රි වන තුරු කිසිදු පාර්ශ්වයක් ගින්න මැඩලීමට නොපැමිණී බවත් ගින්න නිසා රක්ෂිතයට විශාල හානියක් සිදු වෙමින් පවතින බව ප්‍රදේශවාසීන් පවසයි. ප්‍රදේශයේ ජලපෝෂක කඳු රක්ෂිතයක මෙම ගින්න ව්‍යාප්ත වීම නිසා ජල උල්පත් වලටද දැඩි හානි සිදු වී ඇති බව වැඩිදුරටත් අඳහස් දක්වමින් ගම්වාසීන් පවසා තිබේ. ගින්නට හේතුව මෙතෙක් අනාවරණය වී නොමැත.", "URL": "https://sinhala.adaderana.lk/news.php?nid=86341", "Category": null, "Parent URL": null}