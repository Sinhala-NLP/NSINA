{"Source": "Adaderana", "Timestamp": "September 22, 2018 03:54 pm", "Headline": "වසාදැමූ කන්සායි ගුවන් තොටුපලේ කොටසක් යළි විවෘත කරයි", "News Content": "ජපානයට බලපෑ සුළි කුණාටු තත්ත්වය හේතුවෙන් තාවකාලිකව වසාදැමූ කන්සායි ගුවන් තොටුපලේ කොටසක් යළි විවෘත කර තිබේ. ආපදා තත්ත්වය හේතුවෙන් ගුවන්තොටුපලේ හානියට පත්වූ ස්ථානවලින් අළුත්වැඩියා කළ කොටසක් මෙලෙස විවෘත කර ඇති බව විදෙස් මාධ්‍ය වාර්තා කළේය. අභ්‍යන්තර ගුවන් ගමන් ඇතුළුව ගමන්වාර 469ක් නියමිත පරිදි ක්‍රියාත්මක කිරිමට කන්සායි ගුවන්තොටුපල බලධාරින් පියවර ගෙන ඇති බව සඳහන්ය. ජපානයට බලපෑ ආපදා තත්ත්වයෙන් දින 17කට පසුව ගුවන්තොටුපලේ කොටසක් විවෘත කර ඇති අතර අළුත්වැඩියා කටයුතු අවසන්විමෙන් අනතුරුව එය සම්පූර්ණයෙන් විවෘත කිරිමට බලධාරින් බලාපොරොත්තු වන බව වාර්තා වේ.", "URL": "https://sinhala.adaderana.lk/news.php?nid=96542", "Category": null, "Parent URL": null}