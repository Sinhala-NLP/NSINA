{"Source": "Adaderana", "Timestamp": "September 5, 2018 01:24 pm", "Headline": " මත්ද්‍රව්‍යවලට වැට බඳින්න ජාත්‍යන්තර මධ්‍යස්ථානයක් ශ්‍රී ලංකාවට", "News Content": "දකුණු ආසියානු මත්ද්‍රව්‍ය පිළිබඳ නීතිය බලාත්මක කිරීමේ හැකියාව ශක්තිමත් කිරීම පිළිබඳ ව්‍යාපෘතියේ සම්බන්ධීකාරක මධ්‍යස්ථානය මෙරට ස්ථාපිත කිරීම සඳහා වූ යෝජනාවට අමාත්‍ය මණ්ඩල අනුමැතිය හිමිව තිබේ. නීතිය හා සාමය පිළිබඳ අමාත්‍ය රංජිත් මද්දුමබණ්ඩාර මහතා විසින් අමාත්‍ය මණ්ඩලයට ඉදිරිපත් කළ යෝජනාවකට මෙම අනුමැතිය හිමිව ඇති බව සඳහන්ය. එක්සත් ජාතීන්ගේ මත්ද්‍රව්‍ය හා අපරාධ පිලිබඳ කාර්යංශයේ දකුණු ආසියානු කලාපීය කාර්යාලය මගින් අදාල සම්බන්ධීකරණ මධ්‍යස්ථානය ක්‍රියාත්මක වේ. ඉන්දියාව, නේපාලය, මාලදිවයින, බංග්ලාදේශය, භූතානය මෙම මධ්‍යස්ථානයේ සාමාජික රටවල් වන අතර ශ්‍රී ලංකාව මෙම රටවල් සමඟ අදාල අවබෝධතා ගිවිසුමට එළඹීමට නියමිතය.", "URL": "https://sinhala.adaderana.lk/news.php?nid=95585", "Category": null, "Parent URL": null}