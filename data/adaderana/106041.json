{"Source": "Adaderana", "Timestamp": "March 14, 2019 11:25 am", "Headline": "ගංජා මිශ්‍ර මාවා සමඟ අයෙක් මාට්ටු", "News Content": "ගංජා මිශ්‍ර මාවා මත්ද්‍රව්‍ය කිලෝග්‍රෑම් 17කට අධික තොගයක් සමඟ පුද්ගලයෙකු යාපනය, කොට්ටඩි ප්‍රදේශයේදී අත්අඩංගුවට ගෙන ඇත. යාපනය පොලිස් ස්ථානයේ නිළධාරීන්ට ලද තොරතුරක් මත සිදු කළ වැටලීමකදී සැකකරු අත්ඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු 29 හැවිරිදි යාපනය, ගුරුනගර් ප්‍රදේශයේ පදිංචිකරුවෙකු වන අතර ඔහු සතුව තිබී ගංජා මිශ්‍ර මාවා කිලෝග්‍රෑම් 17යි ග්‍රෑම් 569ක් පොලීසිය විසින් සොයාගෙන ඇත. සැකකරු යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=106041", "Category": null, "Parent URL": null}