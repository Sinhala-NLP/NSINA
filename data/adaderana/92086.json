{"Source": "Adaderana", "Timestamp": "July 6, 2018 12:27 pm", "Headline": "ප්‍රතිශෝදන කටයුතු අවසන් වූ ඡන්ද හිමි නාම ලේඛන බාර ගැනීම අගෝස්තු මාසය අවසන්වීමට ප්‍රථම සිදුකරනවා", "News Content": "‍2018 ඡන්ද හිමි නාමලේඛන ප්‍රතිශෝධන කටයුතු අවසන් වූ ඡන්ද හිමි නාමලේඛන භාරගැනිම අගෝස්තු මාසය අවසන්විමට ප්‍රථම සිදු කරන බව මැතිවරණ මහ ලේකම් කාර්යාලය පවසයි. ජුලි 15 වනදා සිට ප්‍රතිශෝධන කටයුතු අවසන් වූ ඡන්ද හිමි නාමලේඛන ඒ ඒ දිස්ත්‍රික්කවල ග්‍රාම නිලධාරි වසම් සංඛ්‍යාව පදනම් කර ගනිමින් කාලසටහන් අනුව භාරදෙන ලෙස ග්‍රාම නිලධාරිවරුන් දැනුවත් කර තිබේ. ඒ අනුව ග්‍රාම නිලධාරිවරුන් වෙත ඡන්ද හිමි නාමලේඛන සම්පූර්ණ කර භාරදෙන ලෙස මැතිවරණ මහ ලේකම් කාර්යාලය මහජනතාවට දැනුම් දෙනවා.", "URL": "https://sinhala.adaderana.lk/news.php?nid=92086", "Category": null, "Parent URL": null}