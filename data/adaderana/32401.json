{"Source": "Adaderana", "Timestamp": "March 14, 2013 08:31 am", "Headline": "නව පාප් වහන්සේට සුභපැතුම්", "News Content": "නව පාප් වහන්සේට බ්‍රිතාන්‍ය රජය සිය සුභ පැතුම් එක් කර තිබේ. නව පාප්වහන්සේගේ පත්වීම ලෝක කතෝලික ජනතාවට ඉතා වැදගත් දිනයක් වනු ඇති බව බ්‍රිතාන්‍ය අග්‍රාමාත්‍ය ඩේවිඩ් කැමරන් පෙන්වාදෙයි. බ්‍රිතාන්‍ය ආගමික නායකයින්ගේ ද සුභ පැතුම් අභිනව පාප් වහන්සේට හිමිව තිබේ. මේ අතර එක්සත් ජාතීන්ගේ මහ ලේකම් බැන්කි මූන් මහතා ද පාප් වහන්සේට සුභ පැතුම් එක් කර ඇති බව වාර්තා වේ. 16 වන බෙනඩික් පාප් වහන්සේ විශ්‍රාම ගැනීමට තීරණය කිරීමෙන් පුරප්පාඩු වූ පාප් ධුරය සඳහා ආර්ජින්ටිනා ජාතික කාදිනල් ජෝජ් මාරියෝ බෙර්ගොග්ලියෝ පත්විණි. ලතින් අමෙරිකානු ජාතිකයෙකු පාප්වහන්සේ ලෙස පත්වූ ප්‍රථම අවස්ථාව මෙය වේ.", "URL": "https://sinhala.adaderana.lk/news.php?nid=32401", "Category": null, "Parent URL": null}