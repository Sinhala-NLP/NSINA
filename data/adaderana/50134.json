{"Source": "Adaderana", "Timestamp": "March 22, 2015 10:18 am", "Headline": "බස් ගැටුමෙන් 19ක් රෝහලේ", "News Content": "තන්තිලිරිමලය, තුප්පිටියාව ප්‍රදේශයේ සිදුවු රියඅනතුරකින් පුද්ගලයින් 19 දෙනෙකු තුවාල ලබා තිබේ.පොලිසිය සඳහන් කළේ බස් රථ දෙකක් මුහුණට මුහුණ ගැටීමෙන් මෙම අනතුර සිදුව ඇති බවයි.තන්තිරිමලේ සිට අනුරාධපුරය දක්වා ධාවනය වු පෞද්ගලික මඟි බස් රථයක් සහ වන්දනා චාරිකාවක ගමන්ගත් පිරිසක් රැගත් බස් රථයක් මෙලෙස අනතුරට පත්ව තිබේ.අනතුරින් තුවාල ලැබු පුද්ගලයින් ඇලයාපත්තුව රෝහලට ඇතුළත් කිරිමෙන් අනතුරුව වැඩිදුර ප්‍රතිකාර සඳහා අනුරාධපුර රෝහලට මාරුකර ඇති බව පොලිසිය සඳහන් කළේය. තුවාල ලැබු පුද්ගලයින් අතර කාන්තාවන් 13 දෙනෙකු සහ පිරිමි පුද්ගලයින් 6 දෙනෙකු සිටින බව සඳහන්වෙයි.", "URL": "https://sinhala.adaderana.lk/news.php?nid=50134", "Category": null, "Parent URL": null}