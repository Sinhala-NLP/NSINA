{"Source": "Adaderana", "Timestamp": "December 22, 2011 04:00 pm", "Headline": "වැඩි පඩි ඉල්ලා වෘත්තීය සමිති උද්ඝෝෂණයක ", "News Content": "පොරොන්දු වූ ආකාරයට රාජ්‍ය හා පෞද්ගලික අංශයට වැටුප් වැඩිවීමක් සිදුනොකළ බව පවසමින් වෘත්තීය සමිති 50 ක පමණ නියෝජිතයින් පිරිසක් උද්ඝෝෂණයක නිරත වී තිබේ. මහනුවර නගරයේ විරෝධතා පාගමනක නිරතවූ පිරිස දුම්රිය ස්ථානය ඉදිරිපිට දී උද්ඝෝෂණයේ නිරත වී ඇත. එහිදී වෘත්තීය සමිති මධ්‍යස්ථානයේ කැඳවුම්කරු රවී කුමුදේශ් මහතා කියා සිටියේ මෙම උද්ඝෝෂණ කෙරෙහි ආණ්ඩුවේ අවධානය යොමු නොවුණහොත් ඉදිරි‍යේ දී දීප ව්‍යාප්ත වැඩ වර්ජනයක් සිදුකරන බවයි. පෞද්ගලික අංශ‍යේ අවම වැටුප රුපියල් 12,500 ක් සහ රාජ්‍ය සේවකයන්හට සියයට 10 ක වැටුප් වැඩිවීමක් ලබාදිය යුතු බව රවී කුමුදේශ් මහතා එහිදී ප්‍රකාශ කළේය.", "URL": "https://sinhala.adaderana.lk/news.php?nid=20876", "Category": null, "Parent URL": null}