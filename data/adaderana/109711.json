{"Source": "Adaderana", "Timestamp": "May 10, 2019 10:06 pm", "Headline": "සියලු ජාතීන්ට රට තුළ තිබිය යුත්තේ එක නීතියක්-සරත් වීරසේකර", "News Content": "මුස්ලිම් ජාතීන්ට ඇතුළුව සියලුම ජාතීන්ට රට තුළ පැවතිය හැක්කේ එක නීතියක් පමණක් බව රියර් අද්මිරාල් සරත් වීරසේකර මහතා ප්‍රකාශ කර සිටියි. ඊයේ (9) පැරිස් නුවරදී සංවිධානය කරන ලද වැඩසටහනකදී ඒ මහතා මේ බව ප්‍රකාශ කළේය. මේ බව තහවුරු කිරීමට මුස්ලිම් ජනතාව නැඟී සිටිය යුතු බව ඒ මහතා පවසා සිටියි. තව දුරටත් අදහස් දක්වමින් රටේ පැවතිය යුත්තේ එක ජාතික කොඩියක්, එක් ජාතික ගීයක්, එකම භාෂාවක් මෙන්ම එකම නීතියක් බවත් ඒ මහතා අවධාරණය කර සිටියේය.", "URL": "https://sinhala.adaderana.lk/news.php?nid=109711", "Category": null, "Parent URL": null}