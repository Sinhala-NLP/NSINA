{"Source": "Adaderana", "Timestamp": "April 27, 2018 08:21 am", "Headline": "  ප්‍රධාන මාර්ගයේ දුම්රිය ධාවනය යථා  තත්ත්වයට", "News Content": "ප්‍රධාන මාර්ගයේ දුම්රිය ධාවනය යථා තත්ත්වයට පත් කර තිබේ. මාතර සිට මහනුවර බලා ධාවනය වූ සීඝ්‍රගාමී දුම්රිය ඊයේ පස්වරුවේ පල්ලෙවෙල දුම්රිය ස්ථානය ආසන්නයේදී පීලි පැනීමට ලක් වුණි. දුම්රිය පීලි පැනීම හේතුවෙන් එම මාර්ගයට ද හානි සිදු වූ අතර එම මාර්ගයේ දුම්රිය ධාවනයට බාධා එල්ල වුණි. මේ වන විට සාමාන්‍ය පරිදි දුම්රිය ධාවනය සිදුවන බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=88115", "Category": null, "Parent URL": null}