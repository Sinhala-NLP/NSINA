{"Source": "Adaderana", "Timestamp": "June 5, 2016 10:14 am", "Headline": "  මිලියන 300ක ඖෂධ කුණු කූඩයට", "News Content": "කොටිකාවත්ත ප්‍රදේශයේ සෞඛ්‍ය අමාත්‍යාංශයට අයත් ගබඩාවක තිබී ජල ගැලීමෙන් හානියට පත් ඖෂධ තොගය ලබන සතිය තුළ විනාශ කර දමන බව වෛද්‍ය සැපයුම් අංශය පවසයි. එහි අධ්‍යක්ෂ ලාල් පනාපිටිය මහතා සඳහන් කළේ අදාළ ඖෂධ මහජනයා අතට පත්වීම වැළැක්වීම සඳහා එම පියවර ගන්නා බවයි. ජල ගැලීම් හේතුවෙන් අදාළ ගබඩාවේ තිබු රුපියල් මිලියන 300කට වැඩි වටිනාකමකින් යුත් ඖෂධ තොගයකට හානී සිදුව තිබුණි.ඖෂධ වර්ග, සිරින්ජර, සේලයින්, රුධිර ඇසුරුම් ඇතුළු ද්‍රව්‍ය අදාළ ගබඩාවේ තිබූ බව වෛද්‍ය සැපයුම් අංශයේ අධ්‍යක්ෂවරයා සඳහන් කළේය. කෙසේවෙතත් අදාළ ඖෂධ සහ උපකරණ රක්ෂණය කර තිබූ බැවින් රජයට කිසිදු පාඩුවක් සිදුනොවූ බව ද වෛද්‍ය සැපයුම් අංශයේ අධ්‍යක්ෂ ලාල් පනාපිටිය මහතා ප්‍රකාශ කළේය.", "URL": "https://sinhala.adaderana.lk/news.php?nid=60789", "Category": null, "Parent URL": null}