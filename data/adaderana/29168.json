{"Source": "Adaderana", "Timestamp": "November 14, 2012 08:12 am", "Headline": "මොට ආයුධයකින් පහර දී අයෙක් මරුට", "News Content": "වෙන්නප්පුව, අංගම්පිටිය ප‍්‍රදේශයේ දී පුද්ගලයෙකු ඝාතනය කර තිබේ. ඝාතනයට ලක්ව ඇත්තේ ප‍්‍රදේශයේ කොහු කර්මාන්ත ශාලාවක කම්කරුවෙකු බව පොලීසිය පවසයි. මොට ආයුධයකින් පහර දී අදාළ පුද්ගලයා ඝාතනය කර ඇති බව සඳහන්ය. මෙලෙස මිය ගොස් ඇත්තේ 48 හැවිරිදි රිදීගම, කැප්පිටිපොළ ප‍්‍රදේශයේ පදිංචිකරුවෙකි. ඝාතනය සම්බන්ධයෙන් සැකපිට පුද්ගලයෙකු අත්අඩංගුවට ගෙන ඇති බව පොලීසිය පවසයි. පෞද්ගලික ආරවුලක් මත මෙම ඝාතනය සිදුකර ඇති බවට මූලික පරීක්ෂණවලින් අනාවරණය වී ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=29168", "Category": null, "Parent URL": null}