{"Source": "Adaderana", "Timestamp": "June 19, 2018 05:27 pm", "Headline": "කිම් ජොන් චීනයේ සංචාරයකට සැරසෙයි", "News Content": "උතුරු කොරියානු නායක කිම් ජොන් උන් චීනයේ නිල සංචාරයක නිරත වන බව චීන මාධ්‍ය වාර්තා කරයි. ඒ අමෙරිකානු ජනාධිපතිවරයා සමඟ පැවති ඓතිහාසික හමුවෙන් සතියකට පසුවයි. චීනයේ දෙදින නිල සංචාරයකට සහභාගිවී සිටින උතුරු කොරියානු නායකයා සංචාරය අතරතුරදී චීන ජනාධිපති ෂී ජින් පින් හමුවීමටද නියමිතයි. ට්‍රම්ප් සමඟ හමුවේදී සාකච්ඡා කල කරුණු සහ කොරියානු අර්ධද්වීපය න්‍යෂ්ටික අවිවලින් තොර කිරීම වැනි කරුණු කිහිපයක් සම්බන්ධයෙන් එහිදී සාකච්ඡා කෙරෙනු ඇති. උතුරු කොරියානු නායකයාගේ මෙවර චීන සංචාරය පිළිබඳව චීන මාධ්‍ය හෙලිදරව් කිරීමට පියවර ගත්තද ඒ සම්බන්ධයෙන් වැඩිදුර තොරතුරු කිසිවක් අනාවරණ කර නැහැ. සෙසු රටවලින් පනවා ඇති සම්බාධක රැසක් මධ්‍යයේ උතුරු කොරියාවට සිටින එකම ආර්ථික සගයා වන්නේ චීනයයි. මේ හේතුවෙන් චීනය සහ උතුරු කොරියාව අතර පවතින්නේ සමීප සම්බන්ධතාවයක්.", "URL": "https://sinhala.adaderana.lk/news.php?nid=91136", "Category": null, "Parent URL": null}