{"Source": "Adaderana", "Timestamp": "June 21, 2013 02:09 pm", "Headline": "13 ගැන සොයන්න ආණ්ඩුවෙන් 19ක් ", "News Content": "13 වැනි ආණ්ඩුක්‍රම ව්‍යවස්ථා සංශෝධනය සම්බන්ධයෙන් සොයා බැලීමට පත්කර ඇති පාර්ලිමේන්තු විශේෂ කාරක සභාවේ නියෝජිතයින් 19 දෙනෙකුගේ නම් අද (21) පස්වරුවේ කථානායකවරයා විසින් පාර්ලිමේන්තුවට දැනුම්දී තිබේ. එහි සභාපතිවරයා ලෙස නම් කර ඇත්තේ සිරිපාල ද සිල්වා අමාත්‍යවරයායි. ඒ අනුව පත්කළ එහි සෙසු සාමාජිකයින් වන්නේ මහාචාර්ය ජී.එල්. පීරිස්,මෛත්‍රිපාල සිරිසේන, ඩබ්ලිව්.ඩී.ජේ.සෙනෙවිරත්න, අනුර ප්‍රියදර්ශන යාපා, දිනේෂ් ගුණවර්ධන, සුසිල් ප්‍රේම් ජයන්ත, ඩග්ලස් දේවානන්ද, ඒ.එල්.එම්. අතාවුල්ලා, ඩිව්. ගුණසේකර, රිෂාද් බදියුදීන්, පාඨලි චම්පික රණවක, විමල් වීරවංශ, බැසිල් රාජපක්ෂ, ලක්ෂ්මන් සෙනෙවිරත්න, වාසුදේව නානායක්කාර, මුත්තු සිවලිංගම්, ජානක බණ්ඩාර, සුදර්ශනි ප්‍රනාන්දු පුල්ලේ යන ඇමතිවරුන් හා මන්ත්‍රීවරුන්ය. විපක්ෂයේ නියෝජිතයින්ගේ නම් ඉදිරියේදී දැනුම්දෙන බවද කථානායකවරයා පවසා තිබේ. ශ්‍රී ලංකාවාසීන් එක් ජාතියක් ලෙස ජීවත්වීම බලාත්මක කිරීමේ සඳහා අවශ්‍ය දේශපාලන හා ආණ්ඩුක්‍රම ව්‍යවස්ථාවේ පියවර නිර්දේශ කර වාර්තා කිරීම සඳහා වන පාර්ලිමේන්තු කාරක සභාව ලෙස මෙය හඳුන්වා ඇත.", "URL": "https://sinhala.adaderana.lk/news.php?nid=35123", "Category": null, "Parent URL": null}