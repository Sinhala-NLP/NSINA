{"Source": "Adaderana", "Timestamp": "July 14, 2010 08:23 am", "Headline": "BTI දින දෙකකින් වෙළඳපොළට ", "News Content": "ඩෙංගු වාහක මදුරු මර්දනය සඳහා භාවිතා කෙරෙන දේශීයව නිෂ්පාදිත BTI බැක්ටීරියාව ඉදිරි දින දෙක තුළ වෙළඳ පොළට නිකුත් කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. කියුබාවේ නිෂ්පාදිත ඩෙංගු වාහක මදුරු මර්දනය කරන BTI බැක්ටීරියාව ද ලබන පළමුවැනිදාට පෙර වෙළඳපොළට නිකුත් කරන බව අමාත්‍යවරයා සඳහන් කරයි. කෙසේ වෙතත් මදුරුවන් බෝවන ස්ථාන පවත්වාගෙන යන්නන්ට එරෙහිව නීතිය දැඩිව ක්‍රියාත්මක කරන බව මෛත්‍රීපාල සිරිසේන අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=9589", "Category": null, "Parent URL": null}