{"Source": "Adaderana", "Timestamp": "September 21, 2018 06:30 pm", "Headline": "ලෝක ශූරයින් කථානායක හමුවෙයි", "News Content": "ලෝක ශූර ශ්‍රී ලාංකික කැරම් කණ්ඩායම අද(21) පෙරවරුවේ කථානායක කරු ජයසුරිය මහතාගේ ආරාධනයෙන් පාර්ලි‍මේන්තුව වෙත පැමි‍ණ තිබේ. ඔවුන් සභාගර්භය වෙත කැඳවා පාර්ලිමේන්තුවේ විශේෂ ගෞරවයට පාත්‍ර කෙරුනු අතර, කථානායක නිල මැදිරියේ දී කථානායක කරු ජයසුරිය මහතා සමඟ සුහඳ සාකච්ඡාවක් ද පැවැත්වීමට කටයුතු යොදා තිබිනි. 1996 දී ශ්‍රි ලංකාව ක්‍රිකට් ලෝක කුසලානයට දිනා ගැනීමෙන් පසුව ශ්‍රී ලංකාව ලෝක කුසලානයකට උරුමකම් කී දෙවන අවස්ථාව ලෙස කැරම් ලෝක කුසලානය දිනා ගැනීම වැදගත් වන බව පැවසූ කථානායකවරයා සිය සුභාශිංසන පිරිනැමීය. කථානායකවරයා විසින් පිරිස වෙත දිවා භෝජන සංග්‍රහයක් පිරි නමනු ලැබූ අතර මෙහිදී 2012 වසරේ කේවල කැරම් ලෝක ශූරතාවය දිනා ගත් 2008,2016,2018 කණ්ඩායම් ලෝක ශූරතාවය නියෝජනය කළ නිශාන්ත ප්‍රනාන්දු මහතාට කථානායකවරයා තිලිණයක් පිරිනැමුවේය.", "URL": "https://sinhala.adaderana.lk/news.php?nid=96495", "Category": null, "Parent URL": null}