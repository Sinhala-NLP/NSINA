{"Source": "Adaderana", "Timestamp": "March 16, 2014 11:12 am", "Headline": "නිධන් සෙවූ 2ක් අත්අඩංගුවේ ", "News Content": "ඇතිමලේ, උඩිත්තැපුආර, ගල්වැටිය ප්‍රදේශයේ ඉඩමක නිධන් ගැනීමේ අරමුණින් කැණිම් කටයුතුවල නිරතව සිටි පුද්ගලයින් දෙදෙනෙකු අත්අඩංගුවට ගෙන තිබේ. ඇතිමලේ පොලීසියට ලද තොරතුරක් මත සැකකරුවන් අත්අඩංගුවට ගෙන ඇති බවයි වාර්තා වෙයි. එහිදි සැකකරුවන් විසින් නිධන් කැණීම සඳහා භාවිත කළ උපකරණ සහ පූජා භාණ්ඩ ද පොලිසිය භාරයට ගෙන තිබේ. සැකකරුවන් වත්තේගම සහ ඇතිමලේ ප්‍රදේශවල පදිංචිකරුවන් වන අතර ඔවුන් මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41842", "Category": null, "Parent URL": null}