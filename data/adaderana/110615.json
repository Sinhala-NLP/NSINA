{"Source": "Adaderana", "Timestamp": "May 24, 2019 09:02 pm", "Headline": "බදුරලිය පාසලක් අසළ අත්බෝම්බ දමා ගිය සිද්ධියට අදාළ සැකකරුවෙක් අත්අඩංගුවට", "News Content": "බදුරලිය පොලිස් වසමේ දික්හේන ප්‍රදේශයේ පාසලක් අසළ අත්බෝම්බ තිබීමේ සිද්ධියට අදාළව සැකකරුවෙකු අත්අඩංගුවට ගෙන ඇත. සැකකරු හපුආරච්ගේ පවිත්‍ර මධුශංක නැමැති 32 හැවිරිදි හැඩිගල්ල බදුරලිය ලිපිනයේ පදිංචි අයෙකි. සැකකරු මේ වන විට බදුරලිය පොලිස් ස්ථානයේ රඳවා තබාගෙන විමර්ශන සිදුකරයි. බදුරලිය පොලිස් වසමේ දික්හේන ප්‍රදේශයේ පාසලක් අසල දමා ගොස් තිබූ අත්බෝම්බ කිහිපයක් බදුරලිය පොලීසිය සොයා ගනු ලැබුණි. ඊයේ (23) රාත්‍රියේ මෙම සොයා ගැනීම සිදු කර ඇත. එම පාසලේ ආරක්ෂාවට යොදවා සිටි පුද්ගලයින් කිහිප දෙනෙකුගේ දැනුම් දීම මත මෙම අත්බෝම්බ කීපය සොයා ගෙන ගැණුනි. ආරක්ෂක අමාත්‍යංශයේ මාධ්‍ය කේන්ද්‍රයේ අද(24) පස්වරුවේ පැවති මාධ්‍ය හමුවට එක්වෙමින් පොලිස් මාධ්‍ය ප්‍රකාශක, පොලිස් අධිකාරී රුවන් ගුණසේකර මහතා මෙම කරුණු අනාවරණ කළේය.", "URL": "https://sinhala.adaderana.lk/news.php?nid=110615", "Category": null, "Parent URL": null}