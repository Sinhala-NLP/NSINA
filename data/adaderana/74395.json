{"Source": "Adaderana", "Timestamp": "June 20, 2017 04:06 pm", "Headline": "ඡායා ප්‍රාදේශීය සභා - නගර සභා හා මහා නගර සභා පිහිටුවීමට පියවර", "News Content": "පළාත් පාලන ආයතන මඟින් ජනතාවට ලබා දෙන සේවාවන් යළි සක්‍රීය කිරීම සඳහා ඡායා ප්‍රාදේශීය සභා, නගර සභා හා මහා නගර සභා පිහිටුවීමට සර්වෝදය ආයතනය තීරණය කර තිබේ.ඒ අනුව දිවයිනේ සියළු දිස්ත්‍රීක්ක ආවරණය වන පරිදි එම ඡායා ප්‍රාදේශීය සභා, නගර සභා හා මහා නගර සභා පිහිටුවීමට නියමිත බව සර්වෝදය ආයතනය සඳහන් කළේය.එහි පළමු අදියර යටතේ එක් දිස්ත්‍රීක්කයකට එක් ප්‍රාදේශීය සභාව බැඟින් තෝරාගෙන ප්‍රාදේශීය සභා 25ක් සඳහා නියෝජිතයන් 385 දෙනෙකු මේ වන විටත් තෝරා අවසන් කර තිබේ.අදාළ 385 දෙනෙකුගෙන් යුත් පළමු ඡායා ප්‍රාදේශීය සභා, නගර සභා හා මහා නගර සභා නියෝජිතයන්ට පත්වීම් ලිපි ප්‍රදානය හා දිවුරුම් දීම මොරටුව සර්වෝදය විශ්ව සමාධි ශාලාවේදී හෙට පැවැත්වීමට නියමිතය. වසර දෙකකට ආසන්න කාලයක් පුරා පළාත් පාලන ආයතන ඡන්දය නොපැවැත්වීම හේතුවෙන් ප්‍රාදේශීය පාලන කටයුතු සඳහා පවතින මහජන නියෝජිතයන්ගේ අවශ්‍යතාවය පිළිබඳ සලකා මෙවැනි ඡායා ප්‍රාදේශීය සභා, නගර සභා හා මහා නගර සභා පිහිටුවීමට තීරණය කළ බව සර්වෝදය ආයතනය සඳහන් කළේය.", "URL": "https://sinhala.adaderana.lk/news.php?nid=74395", "Category": null, "Parent URL": null}