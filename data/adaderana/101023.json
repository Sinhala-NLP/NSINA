{"Source": "Adaderana", "Timestamp": "December 20, 2018 06:22 am", "Headline": "හලාවත ගින්නක්-වෙළඳසැල් 9ක් විනාශයි", "News Content": "හලාවත නගර සභාවට අයත් පදික වෙළද සංකීර්ණයක හටගත් ගින්නක් හේතුවෙන් එහි වෙළද සැල් නවයක් ගිනිගෙන විනාශ වී තිබේ. අද (20) අළුයම මේ ගින්න හටගෙන ඇති අතර ගින්නට හේතුව අනාවරණය වී නොමැත. ගින්න හටගෙන සුළු මොහොතකින් හලාවත පොලිසියේ නිලධාරීන් මැදිහත්ව හලාවත නගර සභාවේ ගිනි නිවන ඒකකය කැඳවා ගින්න මැඩ පවැත්වීමට කටයුතු යොදා තිබිණි. මේ හේතුවෙන් සිදුවීමට ගිය මහා විනාශයක් වැළකුණු බව හලාවත නගර වැසියෙකු වන සුමේධ ප්‍රනාන්දු මහතා පැවසිය. ගින්න මැඩපැවැත්වීම සඳහා හලාවත නගර සභාවේ සේවකයන්,හලාවත පොලිසියේ නිලධාරීන් හා ප්‍රදේශවාසීන් එකතුව කටයුතු කර තිබේ. ගින්න ආරම්භ වී සුළු මොහොතකින් විදුලිබල මණ්ඩලයේ නිලධාරීන් පැමිණ විදුලිය විසන්ධි කර ඇත. ගින්නෙන් සිදුවූ හානිය 20 තක්සේරු කර නොතිබිණි. නත්තල් සමය හේතුවෙන් මේ දිනවල මේ වෙළදසැල් භාණ්ඩවලින් පුරවා තිබී ඇත. මෙය ස්භාවික හේතුවක් මත සිදුවුවක්ද නැතහොත් කඩාකප්පල්කාරී ක්‍රියාවක්ද යන්න පිළිබඳව හලාවත පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=101023", "Category": null, "Parent URL": null}