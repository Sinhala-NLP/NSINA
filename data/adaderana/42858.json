{"Source": "Adaderana", "Timestamp": "April 29, 2014 11:58 am", "Headline": "බසය පෙරළී  කතක් මරුට", "News Content": "ඇල්ල, හල්පේ පාසල අසලදී බස් රථයක් ප්‍රපාතයකට පෙරළීමෙන් කාන්තාවක මියගොස් තිබේ. බස් රථය රියදුරුට පාලනය කරගත නොහැකිව මාර්ගයෙන් ඉවතට පැන අඩි 15ක පමණ ප්‍රපාතයකට පෙරළී ඇති බව පොලීසිය සඳහන් කළේය. අනතුරෙන් තුවාල ලැබු බස් රථයේ රියදුරු සහ සහයකවරයා ද බදුල්ල රෝහලේ නේවාසිකව ප්‍රතිකාර ලබන බව ඇල්ල පොලීසිය පැවසුවේය. මේ අතර මිනුවන්ගොඩ ප්‍රදේශයේ දී වෑන් රථයක් පදික කාන්තාවගේ ගැටීමෙන් සිදුවු අනතුරකින් පදික කාන්තාව මියගොස් තිබේ. මියගොස් ඇත්තේ 27 හැවිරිදි මිනුවන්ගොඩ ප්‍රදේශයේ පදිංචිව සිටි කාන්තාවක් බව පොලීසිය සඳහන් කළේය. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42858", "Category": null, "Parent URL": null}