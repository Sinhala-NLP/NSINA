{"Source": "Adaderana", "Timestamp": "November 30, 2016 09:11 am", "Headline": " වාහන පවරා ගන්න අදාළ ලේඛන දිස්ත්‍රික් කාර්යාලවලට බාරදෙන්න", "News Content": "විවෘත ලියවිලි මත පවතින වාහන එහි හිමිකරුවන් වෙත පවරාගැනීමට අදාළ ලේඛන දිස්ත්‍රික් කාර්යාලවලින්ද බාරගන්නා බව මෝටර් රථ ප්‍රවාහන කොමසාරිස් දෙපාර්තමේන්තුව පවසයි.මොටර් රථ ප්‍රවාහන කොමසාරිස් ‍ජනරාල් ජගත් චන්ද්‍රසිරි මහතා පවසන්නේ අධික තදබදය වලක්වාගැනීමේ අරමුණින් මෙම පියවර ගෙන ඇති බවයි.විවෘත ලියවිලි මත පවතින වාහන එහි හිමිකරුවන් වෙත පවරාගැනීමට ලබාදී තිබූ කාල සීමාව අදින්(30) අවසන්වීමට නියමිතව තිබූණි.පසුගිය දින කිහිපය තුළ අදාළ කාර්යය සඳහා අධික තදබදයක් පැවතීම හේතුවෙන් මෙම තීරණය ගත් බව ජගත් චන්ද්‍රසිරි මහතා පැවසුවේය.", "URL": "https://sinhala.adaderana.lk/news.php?nid=66559", "Category": null, "Parent URL": null}