{"Source": "Adaderana", "Timestamp": "July 16, 2010 08:07 am", "Headline": "විභාග ගොඩදැමීමට සෙනසුරාදාත් පාසල් වැඩ", "News Content": "සැප්තැම්බර් මාසයේ සිට සෑම සෙනසුරාදා දිනයකම පාසල් පවත්වා සාමාන්‍ය පෙළ විෂයයන් සඳහා වැඩමුළු පැවැත්වීමට තීරණය කර ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. ලබන වසරේ පෙබරවාරි මාසයේ සිට උසස් පෙළ විෂයයන් සඳහා ද සෙනසුරාදා දිනවල අමතර වැඩමුළු පැවැත්වීමට ද සැලසුම් කර තිබේ. අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් මස 12 වැනි දින ආරම්භ කරන අතර ඒ සඳහා ලක්ෂ 5 කට වැඩි සිසුන් ‍පිරිසක් පෙනී සිටින බව අමාත්‍යවරයා සඳහන් කළේය. ගුරු ස්ථාන මාරුවීම් සම්බන්ධයෙන් ඇති ගැටලු විසඳීම සඳහා කඩිනම් පියවර ගන්න‍ා බව ද බන්දුල ගුණවර්ධන මහතා පවසයි. ගුරු හිඟයට විසඳුම් සෙවීමට වැඩපිළිවෙළ ක්‍රියාත්මක කර ඇති බව අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=9625", "Category": null, "Parent URL": null}