{"Source": "Adaderana", "Timestamp": "November 24, 2018 10:24 am", "Headline": "හෙරොයින් ළඟ තබා ගත් අයෙක් හසු වෙයි", "News Content": "හෙරොයින් ළඟ තබාගෙන සිටි පුද්ගලයෙකු වැල්ලම්පිටිය, මීතොටමුල්ල ප්‍රදේශයේ දී අත්අඩංගුවට ගෙන තිබේ. කොළඹ අපරාධ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදි ඔහු සතුව තිබී හෙරොයින් ග්‍රෑම් දෙකයි මිලිග්‍රෑම් 100ක් පොලීසිය භාරයට ගෙන තිබේ. අත්අඩංගුවට ගත් සැකකරු අද කොළඹ ප්‍රධාන මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=99700", "Category": null, "Parent URL": null}