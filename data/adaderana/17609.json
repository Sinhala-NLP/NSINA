{"Source": "Adaderana", "Timestamp": "July 24, 2011 02:48 pm", "Headline": "රක්ෂිත ප්‍රදේශයක මැණික් ගැරූ 6 දෙනෙක් අත්අඩංගුවට‍", "News Content": "අන්දලුඔය, කෝන්ගස්තෝය ගඟ රක්ෂිත ප්‍රදේශයේ අනවසරයෙන් මැණික් ගරමින් සිටි සැකකරුවන් 6 දෙනෙකු පොලිස් විශේෂ කාර්යය බලකා නිලධාරීන් කණ්ඩායමක් විසින් අත්අඩංගුවට‍ ගෙන තිබේ. අද(24) පෙරවරු‍ 10 .30ට පමණ උඩවලව විශේෂ කාර්යය බලකා කඳවුරේ නිලධාරීන් විසින් අත්අඩංගුවට ගත් මෙම සැකකරුවන් ඇඹිලිපිටිය වන සංරක්ෂණ දෙපාර්තමේන්තුවේ තිඹොල්කැටිය කාර්යාලය වෙත බාර දී ඇති බව වාර්තා වේ. මැණික් ගැරීම සඳහා උපයෝගී කර ගත් ජල මෝටර් යන්ත්‍ර ඇතුළු උපකරණ කිහිපයක් ද සිය බාරයට ගත් බව ‍පොලිස් විශේෂ කාර්යය බලකා මධ්‍ය අංශය සදහන් කරයි.", "URL": "https://sinhala.adaderana.lk/news.php?nid=17609", "Category": null, "Parent URL": null}