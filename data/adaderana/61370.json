{"Source": "Adaderana", "Timestamp": "June 23, 2016 07:42 am", "Headline": " විදුලි සංදේශ නිලධාරීන් කෝප් කමිටුවට කැඳවයි", "News Content": "විදුලි සන්දේශ නියාමන කොමිෂන් සභාවේ නිලධාරීන් \"පොදු ව්‍යාපාර කාරක සභාව\" හෙවත් \"කෝප් කමිටුව\" වෙත කැඳවා තිබේ.අද(23) පස්වරුවේ මෙම කැඳවීම සිදුකර ඇති බව කෝප් කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කරයි.විදුලි සන්දේශ නියාමන කොමිෂන් සභාවේ පසුගිය කාලයේ සිදුව ඇති මූල්‍ය අක්‍රමිකතා පිළිබඳව මෙහිදී අවධානය යොමු කිරීමට නියමිතය.මීට පෙරද විදුලි සන්දේශ නියාමන කොමිෂන් සභාවේ නිලධාරීන් කෝප් කමිටුව වෙත කඳවා ප්‍රශ්න කිරීම් සිදුකර තිබුණි.මේ අතර කෝප් කමිටුවේ අතුරු වාර්තාව ලබන සභා වාරයේදී පාර්ලිමේන්තුවට ඉදිරිපත් කරන බව සුනිල් හඳුන්නෙත්ති මහතා පවසයි.ජනවාරි මාසයේ සිට අප්‍රේල් මාසය දක්වා සිදුකරනු ලැබූ විමර්ශන කටයුතු වල ප්‍රගතිය මෙම වාර්තාව මගින් ඉදිරිපත් කිරීම නියමිතය.", "URL": "https://sinhala.adaderana.lk/news.php?nid=61370", "Category": null, "Parent URL": null}