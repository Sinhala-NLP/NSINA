{"Source": "Adaderana", "Timestamp": "December 3, 2018 12:26 pm", "Headline": "කොටුව හිරවෙයි", "News Content": "විරෝධතාවයක් මේ වන විට රීගල් සිනමාහල දෙස සිට කොළඹ කොටුවේ දෙසට මාර්ගය තාවකාලිකව වසා දමා ඇති බව අද දෙරණ වාර්තාකරු පවසයි. ජාතික නිවාස සංවර්ධන අධිකාරියේ පාලන අධිකාරිය විසින් හම්බන්තොට තරුණ තරුණියන් 2000කට අධික පිරිසක් පසුගිය අවුරුදු තුනහමාරක කාලය තුළ ජාතික නිවාස සංවර්ධන අධිකාරියට පුහුණුව සඳහා බඳවා ගෙන ඇත. අදාළ පුද්ගලයින්ට නිවස සංවර්ධන අධිකාරිය විසින් රැකියා ලබා දෙන බවට පොරොන්දු දී ඇති අතර දීර්ඝ කාලයක් ගියද මේ වන තෙක් රැකියා නොලැබීම හේතුවෙන් මෙලෙස විරෝධතාවයේ නියලෙයි.", "URL": "https://sinhala.adaderana.lk/news.php?nid=100190", "Category": null, "Parent URL": null}