{"Source": "Adaderana", "Timestamp": "October 8, 2013 04:30 pm", "Headline": "කැසිනෝ නිසා ධර්ම රාජ්‍යයකට පාර කැපීමට හැකිවෙයිද!", "News Content": "උතුරු පළාත් ප්‍රධාන අමාත්‍යධූර සී.වී. විග්නේෂ්වරන් මහතා පත්වීම වැළැක්වීම සඳහා ආණ්ඩුව විසින් නොකරන ලද දේයක් නොමැති බව එ.ජා.ප. මහ ලේකම් පාර්ලිමේන්තු මන්ත්‍රී තිස්ස අත්තනායක මහතා පවසයි. කේ.පී. හෙවත් කුමරන් පද්මානදන් , හිටපු එල්.ටි.ටී.යී නායිකා කමලනී , දයා මාස්ටර් වැනි පුද්ගලයින් යොදවා ගනිමින් සී.වී. විග්නේෂ්වරන් මහතා උතුරු පළාත් සභා මැතිවරණයෙන් පරාජය කිරීම සඳහා විශාල සටනක් දුන් බවත්, මහජන තීන්දුවෙන් එය වෙනස් වූ බවත්, එය සුභදායක කරුණක් බවද අද(08) කොළඹ පැවති මාධ්‍ය හමුවකදී ඔහු සඳහන් කර සිටියේය. මහජන මතය අනුව කටයුතු කිරීම වැදගත් බව මේ තත්ත්වය උඩ ආ‍ණ්ඩුව විසින් පිළිගත යුතු බවද හෙතෙම එම අවස්ථාවේදී පැවසීය. එසේම හෙට දිනයේදී කැනිනෝ පනත ගෙන ඒමට සුදානම් වන බවත්, එය නියාය පත්‍රයට යොදවා ඇත්තේ ක්‍රම උපාය සංවර්ධන ව්‍යාපෘතිය ලෙස බවත්, ‍ඒ මහතා සඳහන් කළේය. මිනිසුන් ධර්ම රජ්‍යයක් සඳහා යන පාර කැපීමට මෙමගින් හැකිවේද යන්න ප්‍රශ්න මතුවන බවත්, ලංකාවේ ප්‍රධාන අමාත්‍යංශයක ලේකම්වරයෙකුට ප්‍රධාන සූදූ ව්‍යාපාරයක් අයිති බවත් හෙතෙම පැවසීය. එසේම පසුගිය දිනකදී මාතර නගරයේ උද්ගත වූ ගැටුම සම්බන්ධයෙන් පොලීසිය විසින් එක් පැත්තකට පමණක් සාධාරණ ඉටු නොකර දෙපාර්ශවයටම සාධාරණයක් ඉෂ්ඨ කරන ලෙසද ඔහු වැඩි දුරටත් සඳහන් කරන ලදී.", "URL": "https://sinhala.adaderana.lk/news.php?nid=38002", "Category": null, "Parent URL": null}