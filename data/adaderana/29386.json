{"Source": "Adaderana", "Timestamp": "November 21, 2012 08:43 pm", "Headline": "අධික වර්ෂාවෙන් 2000 ක් අවතැන්", "News Content": "හම්බන්තොට සහ මාතර යන ප්‍රදේශවලට ඇද හැළුණු අධික වර්ෂාව නිසා පුද්ගලයින් 2000 ට ආසන්න ප්‍රමාණයක් අවතැන්ව ඇතැයි වාර්තා වේ. පවුල් 373 ක පිරිසක් මෙලෙස අවතැන්ව ඇති බව ආපදා කළමනාකරණ මධ්‍යස්ථානය පවසයි. මෙම වර්ෂාව නිසාවෙන් නිවාස 12 ට පූර්ණ ලෙසද නිවාස 23 ට අර්ධ වශයෙන් ද හානි සිදුව ඇතැයි එම මධ්‍යස්ථානය වැඩිදුරටත් සඳහන් කරයි. මේ අතර බිත්තියක් කඩා වැටීමෙන් පුද්ගලයෙකු ජීවිතක්ෂයට පත්ව තිබේ. කෙසේ වෙතත් ඇදහැළුණු වර්ෂාව හේතුවෙන් කඹුරුපිටියේ සිට මුලතියන දක්වා වූ මාර්ගයේ ගමනාගමනයට තවදුරටත් බාධා පවතින බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=29386", "Category": null, "Parent URL": null}