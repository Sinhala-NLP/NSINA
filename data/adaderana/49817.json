{"Source": "Adaderana", "Timestamp": "March 8, 2015 03:32 pm", "Headline": "ගැබිණි මව්වරුන්ට දෙන සහනය 21දා සිට ක්‍රියාත්මකයි ", "News Content": "ගැබිණි මව්වරුන් සඳහා පෝෂණ දීමනාව ලබාදිම ලබන 21 වනදින සිට ක්‍රියාත්මක කරන බව ළමා කටයුතු රාජ්‍ය අමාත්‍ය රෝසි සේනානායක මහත්මිය පවසයි.රුපියල් 20,000 ක දීමනාවක් මෙලෙස ලබා දීම නියමිතය.මාස 10 ක කාලයක් තුළ රුපියල් 2000 බැගින් කූපන් පත් හරහා පෝෂණ දීමනාව ලබාදෙන බව රෝසි සේනානායක මහත්මිය සඳහන් කළේය. සෞඛ්‍ය වෛද්‍ය නිලධාරින්ගේ සහ ප්‍රාදේශිය ලේකම්වරයාගේ අනුමැතියට අනුව ප්‍රතිලාභින් තෝරා ගැනීම සිදුකරනු ලබයි.පෝෂණ දීමනාව ලබාදීමේ ජාතික උත්සවය ලබන 21වන දින පොළොන්නරුව දිස්ත්‍රික්කයේ දී පැවැත්වෙන බව ළමා කටයුතු රාජ්‍ය අමාත්‍ය රෝසි සේනානායක මහත්මිය වැඩිදුරටත් සඳන් කළේය.", "URL": "https://sinhala.adaderana.lk/news.php?nid=49817", "Category": null, "Parent URL": null}