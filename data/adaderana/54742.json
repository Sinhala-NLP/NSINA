{"Source": "Adaderana", "Timestamp": "October 29, 2015 09:01 am", "Headline": "නේපාලයට පළමුවරට කාන්තා ජනපතිවරියක්", "News Content": "නේපාලයේ ජනාධිපතිධූරය සඳහා කාන්තාවක් තෝරාපත් කර ගෙන තිබේ.එරට පාර්ලිමේන්තුව විසින් බිද්‍යා දේවි බන්දාරි නේපාලයේ ජනාධිපතිධූරය සඳහා තෝරා පත් කරගෙන ඇති බව විදෙස් මාධ්‍ය වාර්තා කරන්නේය.නේපාලයේ රාජාණ්ඩු ක්‍රමය අහෝසි වී ජනාධිපති ධූරය පිහිටවනු ලැබු අතර එය ගරු පදවියක් ලෙස සැලකෙයි.කොමියුනිස්ට් පක්ෂයේ නියෝජ්‍ය නායිකාව වන බිද්‍යා දේවි බන්දාරි නේපාලයේ රාජ්‍ය නායක තනතුර හිමිකරගත් පළමු කාන්තාවයි.1993 වසරේදී ඇයගේ ස්වාමි පුරුෂයා මෝටර් රථ අනතුරකින් අභිරහස් ලෙස මියයෑමත් සමඟ ඇය ක්‍රියාකාරී දේශපාලනයට පිවිසියාය.", "URL": "https://sinhala.adaderana.lk/news.php?nid=54742", "Category": null, "Parent URL": null}