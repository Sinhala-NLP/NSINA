{"Source": "Adaderana", "Timestamp": "June 10, 2014 08:44 am", "Headline": "මූල්‍ය වංචා සිදුකළ පුද්ගලයෙක් අතේ මාට්ටු ", "News Content": "රජයේ මැති ඇමතිවරුන් මාර්ගයෙන් රැකියා හා කොන්ත්‍රාත් ලබාදෙන බව පවසා මූල්‍ය වංචා කළ පුද්ගලයෙකු අත්අඩංගුවට ගෙන තිබේ. කොළඹ විශේෂ විමර්ශන ඒකකයට ලද තොරතුරක් මත නුගේගොඩ මහේස්ත්‍රාත් අධිකරණය අසළ දී සැකකරු ඊයේ(09) අත්අඩංගුවට ගන්නා ලදී. ඔහු පන්නිපිටිය රුක්මලේ ප්‍රදේශයේ පදිංචි 43න් හැවිරිදි අයෙකු වන අතර විවිධ පුද්ගලයින්ගෙන් රුපියල් ලක්ෂ 21ක පමණ මුදලක් වංචා කර ඇති බවට තොරතුරු අනාවරණය වී තිබේ. සැකකරු අද(10) නුගේගොඩ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43857", "Category": null, "Parent URL": null}