{"Source": "Adaderana", "Timestamp": "May 1, 2015 11:27 am", "Headline": "ඉන්දීය ධීවරයින්ට වෙඩි තියන්නේ නෑ - නාවික හමුදාව චෝදනා ප්‍රතික්ෂේප කරයි", "News Content": "ඉන්දීය ධීවරයින්ට වෙඩි තබන බවට එල්ල කරන චෝදනා ශ්‍රී ලංකා නාවික හමුදාව විසින් ප්‍රතික්ෂේප කරයි.සීමාව උල්ලංඝණය කරමින් මසුන් මරන ඉන්දීය ධීවරයින්ට වෙඩි තැබීමෙන් වළකින්නැයි ඉන්දීය විදේශ ඇමති වී.කේ සින් මහතා පසුගියදා නාවික හමුදාවෙන් ඉල්ලීමක් කර තිබිණ.ඉන්දීය ධීවරයින්ට පහරදීමේ සිද්ධීන් 6ක් ගැන තොරතුරු ඇතැයි ද ඒ මහතා පවසා ති‍ෙබ්.එසේ වුවද අදාළ චෝදනා සම්පූර්ණයෙන් ප්‍රතික්ෂේප කරන බව පවසන නාවික හමුදා ප්‍රකාශක කමාන්ඩර් ඉන්දික සිල්වා මහතා ඉන්දීය ධීවරයින්ට මානූෂීය ආකාරයෙන් කටයුතු කරනවා හැර එවැන්නක් කිසිසේත් සිදුනොකරන බවයි.එය පසුගිය කාලයේත් සිදුවූ බවත්, දැනටත් සීමාව උල්ලංඝණය කරන ධීවරයින් අත්අඩංගුවට ගන්නා බවට අනතුරු ඇඟවීම් කර ඇති අතරම එසේ සීමාව පනින අය අත්අඩංගුවට ගැනීම් අඛණ්ඩව සිදුකරන බවත්, හෙතෙම පෙන්වාදෙයි.", "URL": "https://sinhala.adaderana.lk/news.php?nid=51037", "Category": null, "Parent URL": null}