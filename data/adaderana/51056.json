{"Source": "Adaderana", "Timestamp": "May 2, 2015 08:28 am", "Headline": "පරිභෝජනයට නුසුදුසු තේ තොගයක් මාට්ටු ", "News Content": "කඩුගන්නාව - බැලුම්ගල ප්‍රදේශයේදී මිනිස් පරිභෝජනයට නුසුදුසු තේ තොගයක් සොයාගෙන තිබේ.එහිදී එම තේ තොගය අඩංගු කන්ටේනර් සහිත ලොරි රථ 03 සමඟ පුද්ගලයින් 04 දෙනෙකු අත්අඩංගුවට ගත හැකි වූ බව පොලීසිය සඳහන් කළේය.අදාළ කන්ටේනර් තුළ කසළ තේ කිලෝ ග්‍රෑම් 20,000 ක් පමණ තිබී ඇති බව සඳහන්ය.අත්අඩංගුවට ගත් සැකකරුවන් දවුලගල ප්‍රදේශයේ පදිංචිකරුවන් වන අතර ඔවුන්ට මේ මස 06 වන දින මහනුවර මහේස්ත්‍රාත් අධිකරණය හමුවේ පෙනී සිටින ලෙස දන්වා පොලිස් ඇප මත නිදහස් කර තිබේ.", "URL": "https://sinhala.adaderana.lk/news.php?nid=51056", "Category": null, "Parent URL": null}