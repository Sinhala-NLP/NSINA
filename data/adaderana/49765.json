{"Source": "Adaderana", "Timestamp": "March 6, 2015 08:17 am", "Headline": "ජලසම්පාදන සේවකයින් අදත් පැය 4ක් වර්ජනයේ", "News Content": "2015 වසරේ ලැබීමට නියමිත වැටුප් වර්ධකය ලබා නොදීමට විරෝධය පළ කරමින් අද පෙරවරු 09 සිට පැය 04ක කාලයක් සේවා වලින් ඉවත් වන බව ජල සම්පාදන වෘත්තීය සමිති ඒකාබද්ධ සන්ධානය පවසයි.එහි සම කැඳවුම්කරු ඉංජිනේරු උපාලි රත්නායක මහතා පවසන්නේ පසුගිය සිකුරාදා දිනයේද සේවා වලින් ඉවත්ව විරෝධතාවයේ නිරත වුවද විෂයභාර අමාත්‍යවරයාගෙන් ප්‍රතිචාර නොලැබුණු බවයි.එසේම ජලසම්පාදන මණ්ඩලයේ රත්මලාන කාර්යාලය ඉදිරිපිට අද දහවල් 12ට විරෝධතාවයක් පැවැත්වීමට ද කටයුතු යොදා ඇති බව ඒ මහතා පැවසීය.", "URL": "https://sinhala.adaderana.lk/news.php?nid=49765", "Category": null, "Parent URL": null}