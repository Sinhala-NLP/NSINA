{"Source": "Adaderana", "Timestamp": "December 16, 2018 01:21 pm", "Headline": "ඉන්දියාවේ ආහාර විෂවීමේ සිද්ධියට 3ක් අත්අඩංගුවට", "News Content": "ඉන්දියාවේ කර්නාටක ප්‍රාන්තයේ ආහාර විෂවීමකින් පුද්ගලයින් 11 දෙනෙකු මියයාමේ සිද්ධියට පුද්ගලයින් තිදෙනෙකු අත්අඩංගුවට ගෙන තිබේ. පසුගිය සිකුරාදා දිනයේ නව දේවස්ථානයක් ඉදිකිරීම සඳහා පැවති උත්සවයක් අතර තුර ලබාදුන් ආහාර අනුබව කිරීම හේතුවෙන් පුද්ගලයින් විශාල පිරිසක් රෝහල් ගත කර තිබුණි. අදාළ සිද්ධිය සම්බන්ධයෙන් විමර්ශන ආරම්භ කළ එරට පොලීසිය අදාළ දේවස්ථානයේ කාර්යය මණ්ලයේ තිදෙනෙකු අත්අඩංගුවට ගෙන තිබේ. ඉන්දීය මාධ්‍ය වාර්තා කළේ අදාළ ආහාර සාම්පල පරීක්ෂණ කටයුතු සදහා මේ වන විට යොමුකර ඇති බවයි.", "URL": "https://sinhala.adaderana.lk/news.php?nid=100831", "Category": null, "Parent URL": null}