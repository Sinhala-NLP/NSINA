{"Source": "Adaderana", "Timestamp": "May 8, 2012 05:16 pm", "Headline": " වෝල්ස් පටුමග මාසයක් වසා දමයි", "News Content": "ශ්‍රී ලංකා වරාය අධිකාරිය විසින් කොළඹ වරායේ සිට බ්ලූමැන්ඩල් තෙල් ගබඩා සංකීර්ණය දක්වා තෙල් නළ එළීමේ ව්‍යාපෘතියක් ආරම්භ කර තිබේ. එම ව්‍යාපෘතියේ මුල් අදියර ලෙස වෝල්ස් පටුමග හරහා නළ එළීමට මාර්ග සකස් කිරීම අද (08) දින සිට ආරම්භ කිරීමට සූදානම් කොට ඇති බව සඳහන්ය. මේ සදහා මාසයක පමණ කාලයක් ගත වන බැවින් එම කාලය තුළ වෝල්ස් පටුමග වසා තැබීමට සිදුවන බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සදහන් කරයි. මෙම කැණීම් කටයුතු සිදුකෙරෙන කාලය තුළ විකල්ප මාර්ග භාවිතා කරන ලෙස එම ‍ප්‍රදේශ වල ජනතාවගෙන් පොලිසිය ඉල්ලා ඇත.", "URL": "https://sinhala.adaderana.lk/news.php?nid=24102", "Category": null, "Parent URL": null}