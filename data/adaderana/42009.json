{"Source": "Adaderana", "Timestamp": "March 23, 2014 10:01 pm", "Headline": "අතුරුදහන් ගුවන් යානය ගැන ප්‍රංශයෙන් තවත් හෙළිදරව්වක් ", "News Content": "අතුරුදන් වු මලයාසියානු ගුවන් යානයේ බවට සැක කෙරෙන සුන් බුන් සහිත තවත් චන්ද්‍රිකාගත ඡායාරූප කිහිපයක් ලැබී ඇති බව මලයාසියානු බලධාරින් පවසයි. ප්‍රංශය විසින් මෙම චන්ද්‍රිකාගත ඡායාරූප තමන් වෙත ලබා දී ඇති බව ඔවුන් සඳහන් කරයි. එම සුන්බුන් කිහිපය දකුණු ඉන්දීය මුහුදු ප්‍රදේශයේ පවතින බවට අදාළ ඡායාරූප මගින් පෙන්නුම් කරන බව මලයාසියානු බලධාරින් පවසයි. අතුරුදන් වු යානයේ බවට සැක කෙරෙන සුන් බුන් සහිත ඡායාරූප හමුවු තෙවන අවස්ථාව මෙය වෙයි. මීට පෙර ඕස්ට්‍රේලියාව විසින් චන්ද්‍රිකාගත ඡායාරූප නිකුත් කළ අතර චීනය විසින් ද එවැනි ඡායාරූප නිකුත් කර තිබුණි. එම තොරතුරු වලට අනුව මේ වන විට අතුරුදන් වු යානය සොයා දකුණු ඉන්දීය මුහුදු ප්‍රදේශයේ ආරම්භ කර ඇති මෙහෙයුම් තවදුරටත් පුළුල් කර තිබේ.", "URL": "https://sinhala.adaderana.lk/news.php?nid=42009", "Category": null, "Parent URL": null}