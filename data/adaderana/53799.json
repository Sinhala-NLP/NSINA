{"Source": "Adaderana", "Timestamp": "September 11, 2015 02:32 pm", "Headline": "අපද්‍රව්‍ය ගොඩකින් මළ සිරුර", "News Content": "කුරුණෑගල මහ රෝහල ආසන්නයේ අපද්‍රව්‍ය බැහැර කරන ස්ථානයක තිබී පුද්ගල මළ සිරුරක් සොයාගෙන තිබේ.පොලිස් හදිසි ඇමතුම් ඒකකයට ලද තොරතුරක් මත සිදු කළ සෝදිසියකදී අදාළ මළ සිරුර සොගත් බව පොලිසිය පැවසුවේය.මියගොස් ඇත්තේ කුරුණෑගල, වෑඋඩ ප්‍රදේශයේ පදිංචිව සිටි 42 හැවිරිදි පුද්ගලයෙකු බවට පොලිසිය සිදු කළ මූලික පරික්ෂණවලදී අනාවරණය වී තිබේ.අදාළ පුද්ගලයා මියගියේ කෙසේ ද යන්න පිළිබඳ මෙතෙක් අනාවරණය වී නොමැති අතර සිද්ධිය සම්බන්ධයෙන් කුරුණෑගල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53799", "Category": null, "Parent URL": null}