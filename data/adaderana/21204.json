{"Source": "Adaderana", "Timestamp": "January 6, 2012 12:04 pm", "Headline": "පුදුකුඩිඉරිප්පු ප්‍රදේශයෙන් යුද උපකරණ තොගයක් හමුවෙයි", "News Content": "මුලතිවු, පුදුකුඩිඉරිප්පු ප්‍රදේශයේ තිබී යුද උපකරණ තොගයක් පොලිස් විශේෂ කාර්යය බලකාය විසින් සොයාගෙන තිබේ. විශේෂ කාර්යය බලකායේ කිලිනොච්චි කඳවුරට අනුයුක්ත නිලධාරීන් පිරිසක් අදාළ මෙහෙයුම සිදුකර ඇති බව මුලතිවු පොලිසිය පවසයි. ඔවුන් සොයාගත් යුද උපකරණ අතරට ආර්.පී.ජී. උණ්ඩ 8ක්, ටී 56 උණ්ඩ 1,500 ක් සහ ආර්.බී.ජී. උණ්ඩ සඳහා යොදන චාජර් 5 ක් ඇතුළත් වේ. සැකකරුවන් අනාවරණය වී නොමැති අතර යුද උපකරණ මුලතිවු පොලිස් ස්ථානය වෙත භාරදීමට පියවර ගෙන ඇත.", "URL": "https://sinhala.adaderana.lk/news.php?nid=21204", "Category": null, "Parent URL": null}