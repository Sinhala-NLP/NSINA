{"Source": "Adaderana", "Timestamp": "February 4, 2017 01:57 pm", "Headline": " සැමට සුවසෙත-නාවික හමුදාවෙන් ප්‍රජා සත්කාරයක්", "News Content": "කොළඹ ජාතික රෝහලේ වකුගඩු ශල්‍ය ඒකකයට අති පවිත්‍ර ජල පිරිපහදු යන්ත්‍රයක් නාවික හමුදාව විසින් ස්ථාපිත කර තිබේ.රුධිර කාන්දුකරණ ක්‍රියාවලිය සඳහා උපයෝගී කර ගන්නා මෙම යන්ත්‍රය මඟින් දිනකට අති පවිත්‍ර ජලය ටොන් 10ක් නිපදවිය හැකි බව නාවික හමුදාව සඳහන් කළේය.නිරෝගී සමාජයක් බිහිකිරීමේ අරමුණින් “සැමට සුවසෙත“ නාවික හමුදා ප්‍රජා සත්කාරක වැඩසටහනේ තවත් එක් පියවරක් ලෙස මෙම පිරිපහදු යන්ත්‍රය ස්ථාපිත කර තිබේ.ස්වාධීන ජාත්‍යන්තර රසායනාගාර මඟින් තහවුරු කොට ඇති උසස් තත්ත්වයේ මල නොබැදෙන උපකරණ සහ අමුද්‍රව්‍ය වලින් නිෂ්පාදනය කර ඇති මෙම යන්ත්‍රය මාසයක් වැනි කෙටි කාලයකින් නිපදවා ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=69128", "Category": null, "Parent URL": null}