{"Source": "Adaderana", "Timestamp": "July 9, 2015 11:51 am", "Headline": "සුසිල් කොළඹින් - කණ්ඩායම් නායකත්වය ලැබෙයි", "News Content": "එක්සත් ජනතා නිදහස් සන්ධානයේ කොළඹ දිස්ත්‍රික් කණ්ඩායම් නායකත්වයට සුසිල් ප්‍රේමජයන්ත මහතා පත් කර තිබේ.එක්සත් ජනතා නිදහස් සන්ධානයේ මහලේකම් සහ ශ්‍රී ලංකා නිදහස් පක්ෂයේ ජාතික සංවිධායකවරයා වන සුසිල් ප්‍රේමජයන්ත මහතා මෙවර පාර්ලිමේන්තු මැතිවරණයට ඉදිරිපත්වීමට නියමිතය.ඒ අනුව කොළඹ දිස්ත්‍රික්කය නියෝජනය කරමින් සුසිල් ප්‍රේමජයන්ත මහතා පාර්ලිමේන්තු මැතිවරණයට ඉදිරිපත් වනු ඇත.මේ අතර ඉදිරි පාර්ලිමේන්තු මැතිවරණය සඳහා එක්සත් ජනතා නිදහස් සන්ධානයේ නාමයෝජනා අත්සන් කිරීම අද දිනයේ ආරම්භ කර තිබේ.මහවැලි කේන්ද්‍රයේදී නාමයෝජනා අත්සන් කරන බව එක්සත් ජනතා නිදහස් සන්ධානය ප්‍රකාශ කළේය.", "URL": "https://sinhala.adaderana.lk/news.php?nid=52531", "Category": null, "Parent URL": null}