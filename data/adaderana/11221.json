{"Source": "Adaderana", "Timestamp": "October 1, 2010 11:49 am", "Headline": "මත්කුඩු බෙදාහරින්නෙක් දඹුල්ලේදී කොටුවෙයි", "News Content": "දඹුල්ල, ගලේවෙල සහ මැල්සිරිපුර යන ප්‍රදේශවලට මත්කුඩු බෙදාහැරි ප්‍රධාන පෙළේ පුද්ගලයෙකු දඹුල්ල පොලිසිය විසින් අත්අඩංගුවට ගෙන තිබේ. මෙම පුද්ගලයා ත්‍රිරෝද රථයකින් පැමිණ දඹුල්ල ප්‍රදේශයේ මත්කුඩු බෙදාහරිමින් සිටියදී ඊයේ(30) රාත්‍රී අත්අඩංගුවට ගත් බව දඹුල්ල පොලිසිය සඳහන් කරයි. දඹුල්ල ප්‍රදේශයට පැමිණීමට පෙර ගලේවෙල සහ මැල්සිරිපුර යන ප්‍රදේශවල මත්කුඩු බෙදා හැර පසුව දඹුල්ල බලා පැමිණ ඇති බව සැකකරුගෙන් සිදුකරන ලද ප්‍රශ්න කිරීම්වලදී අනාවරණය වී ඇත. සැකකරු පල්දෙනිය සංචාරක අධිකරණයට අද(01) ඉදිරිපත් කිරීමට නියමිත බව දඹුල්ල පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=11221", "Category": null, "Parent URL": null}