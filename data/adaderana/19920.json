{"Source": "Adaderana", "Timestamp": "November 11, 2011 08:20 am", "Headline": "අනවසරයෙන් වෙළඳාමේ යෙදුණු ඉන්දීය ජාතිකයින් අත්අඩංගුවට", "News Content": "සංචාරක වීසා මත මෙරටට පැමිණ අනවසරයෙන් රෙදිපිළි වෙළඳාමේ නිරතව සිටි ඉන්දීය ජාතිකයින් 6 දෙනෙකු අත්අඩංගුවට ගෙන තිබේ. කල්මුණේ නගරයේ පදික වේදිකාවේ වෙළඳාමේ නිරතව සිටියදී ඊයේ(10) ඔවුන් අත්අඩංගුවට ගත් බව කල්පිටිය පොලිසිය සඳහන් කරයි. අම්පාර, මල්වත්ත කඳවුරේ පොලිස් විශේෂ කාර්යය බලකායේ නිලධාරීන් කණ්ඩායමක් විසින් වැටලීම සිදුකර තිබුණි. සැකකරුවන් අද(11) කල්මුණේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19920", "Category": null, "Parent URL": null}