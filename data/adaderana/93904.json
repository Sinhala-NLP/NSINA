{"Source": "Adaderana", "Timestamp": "August 6, 2018 09:56 am", "Headline": "අගමැති එක්ක ඩීල් දාන්නේ මම නෙමෙයි අනුර", "News Content": "සිංගප්පූරු ගිවිසුම රජය විසින් නැවත සලකා බැලිය යුතු හිටපු ජනාධිපති මහින්ද රාජපක්ෂ මහතා පවසයි. අද(06) උදෑසන අනුරාධපුරයේ ජය ශ්‍රී මහා බෝධීන් වහන්සේ වන්දනා කිරීමෙන් අනතුරුව මාධ්‍ය වෙත අදහස් දක්වමින් මහින්ද රාජපක්ෂ මහතා මෙම අදහස් පළ කළේය. සිංගප්පූරු ගිවිසුමෙන් ලංකාවට යම් යම් අවාසි සහගත කරුණු ඇතුළත්ව ඇති බැවින් එය නැවත වතාවක් සලකා බැලිය යුතු බව ඔහු අවධාරණය කරයි. මේ අතර, ඊයේ දිනයේ දී ජනතා විමුක්ති පෙරමුණේ නායක අනුර කුමාර දිසානායක මහතා විසින් අග්‍රාමාත්‍යවරයා හා තමා අතර ඇති ගනු දෙනුවක් සම්බන්ධයෙන් කළ ප්‍රකාශය සම්බන්ධයෙන් අදහස් දක්වමින් මහින්ද රාජපක්ෂ මහතා කියා සිටියේ, තමා අතර කිසිදු ගනුදෙනුවක් නොමැති බවත්, පාර්ලිමේන්තුව තුළ එවැනි ගනුදෙනු ඇත්තේ අගමැතිවරයාට හා අනුර කුමාර දිසානායක මහතාට බවයි.", "URL": "https://sinhala.adaderana.lk/news.php?nid=93904", "Category": null, "Parent URL": null}