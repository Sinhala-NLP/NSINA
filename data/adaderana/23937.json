{"Source": "Adaderana", "Timestamp": "May 1, 2012 09:04 am", "Headline": "බටහිර වෙදකම් කළ ආයුර්වේද වෛද්‍යවරුන් දෙදෙනෙකු අත්අඩංගුවට", "News Content": "බටහිර වෛද්‍ය ප්‍රතිකාර කරමින් සිටි ආයුර්වේද වෛද්‍යවරුන් දෙදෙනෙකු ජාතික ඖෂධ අධිකාරිය විසින් අත්අඩංගුවට ගෙන තිබේ. කෙසෙල්වත්ත ප්‍රදේශයේ දී අදාළ වෛද්‍යවරුන් දෙදෙනා අත්අඩංගුවට ගත් බව ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙණරගම මහතා සඳහන් කළේය. ශ්‍රී ලංකාවේ වෛද්‍ය සභාවේ අනුමැතියකින් තොරව කිසිදු පුද්ගලයෙකුට බටහිර වෛද්‍ය ප්‍රතිකාර සිදුකිරීමට නොහැකි බව වෛද්‍ය ‍හේමන්ත බෙණරගම මහතා පෙන්වාදෙයි. අදාළ වෛද්‍යවරුන් දෙදෙනාට එරෙහිව නඩු පැවරීමට කටයුතු කරන බව ද අද දෙරණ වෙත අදහස් දක්වමින් ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=23937", "Category": null, "Parent URL": null}