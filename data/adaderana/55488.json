{"Source": "Adaderana", "Timestamp": "December 3, 2015 11:26 am", "Headline": "තොරතුරු පනතට කැබිනට් අනුමැතිය ලැබුණා - ඩියුටි ෆ්‍රී උපරිම 2යි", "News Content": "තොරතුරු දැන ගැනීමේ පනත් කෙටුම්පතට කැබිනට් අනුමැතිය හිමිවූ බව අග්‍රාමාත්‍ය රනිල් වික්‍රමසිංහ මහතා පවසයි.පාර්ලිමේන්තුවේදී අද ආරම්භ වූ අය වැය තෙවන වර කියවීමේ කාරක සභා අවස්ථා විවාදයට එක්වෙමින් අග්‍රාමාත්‍යවරයා මේ බව පැවසීය.මේ අතර විධායක ශ්‍රේණියේ නිලධාරීන් සඳහා වසර 10ට වරක් තීරුබදු රහිත වාහන බලපත්‍ර 2ක් පමණක් ලබාදෙන බවද ඒ මහතා කියා සිටියේය.එකී නිලධාරීන් සඳහා මීට පෙර වසර 5ට වරක් ‍මෙම බලපත්‍රය ලබා ගැනීමේ වරප්‍රසාදය හිමිව තිබූ බව සඳහන්ය.", "URL": "https://sinhala.adaderana.lk/news.php?nid=55488", "Category": null, "Parent URL": null}