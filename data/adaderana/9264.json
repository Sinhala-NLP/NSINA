{"Source": "Adaderana", "Timestamp": "June 28, 2010 03:36 pm", "Headline": "සම්බුද්ධ ජයන්තියට අමාත්‍ය මණ්ඩල සන්දේශයක්", "News Content": "ශ්‍රී සම්බුද්ධ ජයන්ති වර්ෂය නිල වශයෙන් ප්‍රකාශයට පත්කිරීම සඳහා අමාත්‍ය මණ්ඩල සන්දේශයක් ඉදිරිපත් කරන බව අග්‍රාමාත්‍ය දි. මු ජයරත්න මහතා පවසයි. බුදුන්වහන්සේ‍ගේ සම්බුද්ධත්‍‍වයෙන් වසර 2600 ක් සපිරීම නිමිති කරගනිමින් 2011 වසරේ වෙසක් පොහෝ දිනයේ සිට 2012 වර්ෂයේ වෙසක් පොහෝ දිනය දක්වා කාලය\"ශ්‍රී සම්බුද්ධ ජයන්ති වර්ෂය\" ලෙස නම් කිරීමට නියමිතය. සම්බුද්ධ ජයන්තිය වෙනුවෙන් ක්‍රියාවට නැංවෙන විවිධ වැඩසටහන් සඳහා මෙරට මුළුමහත් ජනතාව සහය ලබාදිය යුතු බව අග්‍රාමාත්‍යවරයා අවධාරණය කරයි. පන්සිල් සුරකින ගුණගරුක සමාජයක් බිහිකිරීමේ අරමුණින් ප්‍රාදේශීය‍ ලේකම් කොට්ඨාශ මට්ටමින් වැඩසටහන් රැසක් ක්‍රියාත්මක කිරීමට නියමිත බව ද සම්බුද්ධ ජයන්ති ජනාධිපති මෙහෙයුම් කමිටුව හමුවේ අග්‍රාමාත්‍ය දි.මු ජයරත්න මහතා සඳහන් කළේය. අදාළ වැඩසටහන්වල ඇගයීම් වාර්තා ලබාදෙන ලෙස ප්‍රාදේශීය ලේකම්වරුන් දැනුවත් කර ඇති බව අග්‍රාමාත්‍යවරයා එහිදී වැඩිදුරටත් පැවසුවේය.", "URL": "https://sinhala.adaderana.lk/news.php?nid=9264", "Category": null, "Parent URL": null}