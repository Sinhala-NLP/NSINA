{"Source": "Adaderana", "Timestamp": "May 28, 2019 10:13 am", "Headline": "පිහිණුම් තටාකයක ගිලී පොලිස් සැරයන්වරයෙකු මරුට", "News Content": "පමුණුගම, අලෙන්එගොඩ ප්‍රදේශයේ හෝටලයක පිහිණුම් තටාකයක ගිලීමෙන් පොලිස් සැරයන්වරයෙකු මියගොස් තිබේ. සිය රාජකාරී කටයුතු අවසන් වී පිහිණුම් තටාකයේ දිය නෑමට ගිය අවස්ථාවේ පොලිස් සැරයන්වරයා දියේ ගිලී අනතුරට ලක්ව ඇති බවයි පොලිසිය පැවසුවේය. බරපතල තත්ත්වයේ පසු වූ ඔහු පමුණුගම රෝහලට ඇතුලත් කිරීමේදී මියගොස් තිබේ. මියගොස් ඇත්තේ කටාන, කිඹුලාපිටිය ප්‍රදේශයේ පදිංචි 58 හැවිරිදි පොලිස් සැරයන්වරයෙකු වන අතර ඔහු දුන්ගල්පිටිය පොලිසියට අනුයුක්තව සේවය කල අයෙකු බව සදහන්. සිද්ධිය සම්බන්ධයෙන් පමුණුගම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110815", "Category": null, "Parent URL": null}