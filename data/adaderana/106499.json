{"Source": "Adaderana", "Timestamp": "March 21, 2019 05:10 pm", "Headline": "එල්.ටී.ටී.ඊ  ආයුධ සොයා මුල්ලිවයික්කාල් නිවසක් හාරයි", "News Content": "එල්.ටී.ටී.ඊ සංවිධානය අවසන් යුද සමයේ වල දමා ඇති ආයුද සඟවා ඇති බවට ලද තොරතුරක් මත අද(21) මුලතිව් මුල්ලිවයික්කාල් ප්‍රදේශයේ නිවසක කැනීම් කළ බව මුලතිව් පොලීසිය පවසයි. පොලිසිය පැවසුවේ ලද තොරතුරක් මත ‍‍පොලිස් විශේෂ කාර්ය බළකා නිළධාරීන් යොදා අදාළ නිවස තුළ කැනීම් කළ අතර ඒ තුළින් ආයුද කිසිවක් හමුනොවු බවයි. මුලතිව් මුල්ලිවයික්කාල් ප්‍රදේශයේ එල්.ටී.ටී.ඊ සංවිධානයේ අවසන් ක්‍රියාකාරමකම් රැසක් සිදුකළ අතර,අදාළ තොරතුරු මත කැනීම සිදුකළ බවද පොලීසිය පැවසීය. පොලීසිය පැවසුවේ ‍අදාළ ස්ථානයෙන් කිසිවක් හමුනොවු බැවින් මුලතිව් මහේස්ත්‍රාත් අධිකරණ නියෝග යටතේ අදාළ ස්ථානය අද සවස වසා දැමු බවයි. සිද්ධිය සම්බන්ධයෙන් මුලතිව් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=106499", "Category": null, "Parent URL": null}