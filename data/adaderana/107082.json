{"Source": "Adaderana", "Timestamp": "March 31, 2019 01:57 pm", "Headline": "වත්මන් ආණ්ඩුවට ගතහැක්කේ පළිගැනීමේ තීන්දු පමණයි-මහින්ද", "News Content": "දේශපාලනික පළිගැනීම් සඳහා ගනු ලබන තීන්දු මිස රටේ සංවර්ධනය පිණිස තීන්දු ගැනීමට වත්මන් ආණ්ඩුවට නොහැකි වී ඇති බව විපක්ෂ නායක මහින්ද රාජපක්ෂ මහතා පවසා සිටියි. අද පවතින්නේ අස්ථාවර ආණ්ඩුවක් බවත්, ඒ හේතුව මත රටේ සංවර්ධනය වෙනුවෙන් කිසිදු තීරණයක් ගැනීමට රජය අපහසු වි ඇති බවත් ඒ මහතා සඳහන් කර සිටියි. මාළිගාවත්තා කාල්ටන් පෙර පාසලේ පැවති උත්සවයකට සහභාගි වීමෙන් අනතුරුව මාධ්‍ය වෙත අදහස් දක්වමින් විපක්ෂනායකවරයා මේ බව සඳහන් කළේය.", "URL": "https://sinhala.adaderana.lk/news.php?nid=107082", "Category": null, "Parent URL": null}