{"Source": "Adaderana", "Timestamp": "August 21, 2012 09:12 am", "Headline": "ආරුගම්බේ දිය නෑ අයෙකු මරුට", "News Content": "පොතුවිල්, ආරුගම්බෙ මුහුදු තීරයේ දියනාමින් සිටි තරුණයෙකු දියේ ගිලී මියගොස් තිබේ. බදුල්ල ප්‍රදේශයේ සිට ඥාතීන් පිරිසක් සමඟ විනෝද චාරිකාවක පැමිණි තරුණයෙකු මෙසේ අනතුරට ලක්ව ඇති බව පොලිසිය පැවසුවේය. මෙලෙස මියගොස් ඇත්තේ 19 හැවිරිදි තරුණයෙකි. අදාළ තරුණයාගේ මෘත ශරීරය සොයාගෙන ඇති අතර පොතුවිල් මහේස්ත්‍රාත්වරයාගේ නියෝග පරිදි පශ්චාත් මරණ පරීක්ෂණය අද (21) සිදුකිරීමට නියමිතය.", "URL": "https://sinhala.adaderana.lk/news.php?nid=26756", "Category": null, "Parent URL": null}