{"Source": "Adaderana", "Timestamp": "June 26, 2016 10:00 am", "Headline": "  තුන්කොන් එක්දින අවසන් මහා තරගය අද", "News Content": "බටහිර ඉන්දීය කොදෙව්හිදී පැවැත්වෙන තුන්කොන් එක්දින ක්‍රිකට් තරගාවලියේ අවසන් මහා තරගය අද(26) බ්‍රිජ්ටවුන්හිදී පැවැත්වෙයි. එක්දින ලෝක ශූරයන් වන ඕස්ට්‍රේලියාව සහ පන්දුවාර 20/20 ලෝක ශූරයන් වන කොදෙව්වන් අවසන් මහා තරගයට සුදුසුකම් ලැබීම විශේෂත්වයක් වෙයි. තරගාවලියෙන් දකුණු අප්‍රිකානු කණ්ඩායමට ඉවත් වීමට සිදුවුණේ කොදෙව්වන් හමුවේ ලැබූ පරාජය හේතුවෙනි. කොදෙව් කණ්ඩායම තරගය ජයග්‍රාහී මාවතකට පිවිස සිටින අතර අවසන් මහා තරගයේ දී පන්දු යැවීමේ දී කොදෙව්වන් වෙතින් ඕස්ට්‍රේලියානුවන්ට ප්‍රබල අභියෝගයක් එල්ල වනු ඇති බව විචාරකයින් පෙන්වා දෙයි.", "URL": "https://sinhala.adaderana.lk/news.php?nid=61491", "Category": null, "Parent URL": null}