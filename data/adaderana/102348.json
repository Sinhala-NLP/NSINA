{"Source": "Adaderana", "Timestamp": "January 15, 2019 06:27 am", "Headline": "අද-හෙට හුළං සැරයි", "News Content": "දිවයින හරහා සහ දිවයින අවට මුහුදු ප්‍ර‍දේශවල සුළඟේ වේගය අද(15) සහ හෙට(16) දිනයේ දී තරමක් දුරට වැඩිවන ඇති බව කාලගුණ විද්‍යා දෙපාර්තමේන්තුව පවසයි. ඒ අනුව වි‍ශේෂයෙන් වයඹ, නැගෙනහිර, ඌව පළාත්වල සහ හම්බන්තොට සහ මන්නාරම දිස්ත්‍රික්කයේ මෙම තත්ත්වය පැවතිය හැකියි. ඌව පළාතේ සහ මඩකලපුව, අම්පාර සහ හම්බන්තොට දිස්ත්‍රික්කවල විටින් විට වැසි හෝ ගිඟුරුම් සහිත වැසි ඇති වන අතර, පොළොන්නරුව දිස්ත්‍රික්කයේ සිහින් වැසි ඇති විය හැකියි. සබරගමුව, මධ්‍යම සහ බස්නාහිර පළාත්වල ගාල්ල සහ මාතර දිස්ත්‍රික්කවල තැනින් තැන සවස 2 න් පසුව වැසි හෝ ගිඟුරුම් සහිත වැසි ඇති විය හැකියි. ඇතැම් ස්ථානවල මිලිමීටර 50 ට වැඩි තරමක තද වැසි ද ඇති විය හැකියි. වයඹ හා නැගෙනහිර පළාත්වලත් හම්බන්තොට සහ මොණරාගල දිස්ත්‍රික්කවලත් විටින් විට හමන පැයට කිලෝමීටර 40 දක්වා වු තරමක තද සුළං ඇතිවිය හැකියි. ගිඟුරුම් සහිත වැසි ඇති වන විට තාවකාලික තද සුළං ද ඇති විය හැකි බව කාලගුණ අංශ අනතුරු අගඟවයි.", "URL": "https://sinhala.adaderana.lk/news.php?nid=102348", "Category": null, "Parent URL": null}