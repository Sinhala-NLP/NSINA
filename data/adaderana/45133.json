{"Source": "Adaderana", "Timestamp": "August 5, 2014 10:14 am", "Headline": "කන්ටේනර් රථ අනතුරකින් 2ක් රෝහලේ ", "News Content": "මැල්සිරිපුර, ඕමරගෝල්ල ප්‍රදේශයේ කන්ටේනර් රථයක් අනතුරකට පත්වී පුද්ගලයින් දෙදෙනෙකු තුවාල ලබා තිබේ. වෑන් රථයක් සහ කන්ටේනර් රථයක් ගැටී ඇති අතර පිටු පසින් පැමිණි තවත් කන්ටේනර් රථයක් අදාළ අනතුර වළක්වා ගැනීමට යෑමේදී එම කන්ටේනර් රථය අසළ ඇති නිවසක වැදී අනතුර සිදුවී ති‍බේ. එම අවස්ථාවේදී අදාළ නිවස තුළ කිසිදු පුද්ගලයෙකු සිට නොමැති බව අද දෙරණ වාර්තාකරු සඳහන් කළේය. අනතුරින් තුවාල ලැබූ කන්ටේනර් රථයේ රියදුරු සහ රියදුරු සහයක රෝහල්ගත කර තිබේ.", "URL": "https://sinhala.adaderana.lk/news.php?nid=45133", "Category": null, "Parent URL": null}