{"Source": "Adaderana", "Timestamp": "May 27, 2012 03:30 pm", "Headline": "   පී.එච්.අයිලාගේ වෘත්තීය ක්‍රියාමාර්ගයට තාවකාලිකව තිත", "News Content": "මහජන සෞඛ්‍ය පරීක්ෂකවරුන් විසින් ආරම්භ කර තිබූ වෘත්තීය සමිති ක්‍රියාමාර්ගය තාවකාලිකව අත්හිටුවා තිබේ. මහජන සෞඛ්‍ය පරීක්ෂකවරුන්ගේ සංගමයේ ලේකම් සෙනරත් බණ්ඩාර මහතා කියා සිටියේ ගමන් වියදම් දීමනාව ඇතුළු දීමනා කිහිපයක් මුල් කරගනිමින් මෙම වෘත්තීය සමිති ක්‍රියාමාර්ගය දියත් කර තිබූ බවයි. එම ගැටලු සම්බන්ධයෙන් ලබන 29 වැනි දින මුදල් අමාත්‍යාංශය හා සෞඛ්‍ය අමාත්‍යාංශය සමග සාකච්ඡාවක් ලබාදීම හේතුවෙන් ‍වෘත්තීය සමිති ක්‍රියාමාර්ගය අත්හිටවූ බව සෙනරත් බණ්ඩාර මහතා සඳහන් කළේය. අදාළ සාකච්ඡා‍‍වේ දී සිය ගැටලුවලට විසඳුම් නොලැබුණහොත් යළිත් වෘත්තීය සමිති ක්‍රියාමාර්ගයක් ආරම්භ කරන බව සෙනරත් බණ්ඩාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24555", "Category": null, "Parent URL": null}