{"Source": "Adaderana", "Timestamp": "April 28, 2011 08:33 pm", "Headline": "කළු ගඟ පිටාරගැලීමේ අවදානමක් -අවධානයෙන් සිටින්න", "News Content": "පවත්නා වර්ෂාධික තත්ත්වය නිසා කළු ගඟේ ජල මට්ටම ඉහළයමින් පවතින බව වාරිමාර්ග දෙපාර්තමේන්තුව සඳහන් කරයි. ‍ අවදානම් ජල මට්ටම මීටර් 3 .65 ක් බවත්, අද(28) පස්වරු 5 .30 වනවිට ජල මාපකයෙහි ජල මට්ටම මීටර් 5 .5 දක්වා ඉහළ නැග තිබූ බව එම දෙපාර්තමේන්තුව පෙන්වාදෙයි. ‍ රත්නපුර ඇතුළු කළු ගඟෙහි ඉහළ පෝෂක ප්‍රෙද්ශ වලට තවදුරටත් වැසි අපේක්ෂා කළ හැකි බව කාලගුණ දෙපාර්තමේන්තුව සඳහන් කර තිබේ. ‍ එමනිසා කළු ගඟ පිටාරගැලීමේ අවදානමක් පවතින නිසා විමසිලිමත්ව සිටින ලෙස වාරිමාර්ග දෙපාර්තමේන්තුව අවට පෙදෙස්වල ජනතාවගෙන් ඉල්ලීමක් කරයි. ‍ ඒ අනුව රත්නපුර ප්‍රාදේශීය ලේකම් කොට්ඨාශයේ මුවගම, ඇලපාත ප්‍රාදේශීය ලේකම් කොට්ඨාශයේ රත්දැල්ල, දිමියාව, බලංගොඩ, දඹුලුවන, මිල්ලපිටිය, ගිනිහිරිය, කහවත්ත, කරංගොඩ, උඩුකඳන, මාරලිය සහ අවට ප්‍රෙද්ශ වල වෙසෙන ජනතාවට අවධානයෙන් සිටින ලෙස එම දෙපාර්තමේන්තුව දැනුම්දෙයි.", "URL": "https://sinhala.adaderana.lk/news.php?nid=15765", "Category": null, "Parent URL": null}