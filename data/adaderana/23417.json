{"Source": "Adaderana", "Timestamp": "April 10, 2012 03:01 pm", "Headline": "පේරාදෙණිය ළමා රෝහල රැකගැනීමට රජය මැදිහත්විය යුතුයි", "News Content": "පේරාදෙණිය සිරිමාවෝ බණ්ඩාරනායක අනුස්මරණ ළමා රෝහල රැකගැනීම සඳහා රජය මැදිහත්විය යුතු බව රජයේ වෛද්‍ය නිලධාරීන්ගේ සංගමය පවසයි. එම රෝහලේ පළමු අදියර 2005 වසරේ ඇරඹුණු අතර 2007 වසරේ දී ‍අරඹන ලද දෙවන අදියර 2009 වසර වන විට අවසන් කිරීමට නියමිතව තිබූ බව නිවේදනයක් නිකුත් කරන එම සංගමයේ ලේකම් වෛද්‍ය චන්දික එපිටකඩුව මහතා ප්‍රකාශ කළේය. එහෙත් මේ දක්වා දෙවන අදියරේ කටයුතු අවසන් වී නොමැති බව එපිටකඩුව මහතා සඳහන් කරයි. රෝහලේ දැනට තිබෙන ස්කෑනර් යන්ත්‍රය පවා අබලන්ව පවතින බව පෙන්වාදෙන රජයේ වෛද්‍ය නිලධාරීන්ගේ සංගමය, මෙම රෝහලෙන් නිසි ප්‍රයෝජන ගැනීම සඳහා නිවැරදි කළමනාකාරීත්වයකට පත්කිරීම අවශ්‍යව ඇති බව ඉල්ලා සිටියි.", "URL": "https://sinhala.adaderana.lk/news.php?nid=23417", "Category": null, "Parent URL": null}