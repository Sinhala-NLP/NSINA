{"Source": "Adaderana", "Timestamp": "March 28, 2018 07:25 pm", "Headline": "යාපනයේ අධ්‍යාපනය නඟා සිටුවීමට දස වසරක සැලැස්මක්", "News Content": "යුද්ධයෙන් අනතුරුව බිද වැටී ඇති යාපනයේ අධ්‍යාපනය උසස් තලයකට ගෙන ඒම සඳහා දස වසරක සැලැස්මක් ක්‍රියාත්මක කරන බව අග්‍රාමාත්‍ය රනිල් වික්‍රමසිංහ මහතා පවසයි. බිද වැටී ඇති අධ්‍යාපනය නැවත නඟා සිටුවීම සඳහා පළාත් සභාව සමඟ ඒකාබද්ධව වැඩසටහන් ක්‍රියාත්මක කරන බව අග්‍රාමාත්‍යවරයා වැඩිදුරටත් සඳහන් කර තිබේ. අරලියගහ මන්දිරයේ පැවති ගුරු පත්වීම් ලබාදීමේ උත්සවයකට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කර ඇත.", "URL": "https://sinhala.adaderana.lk/news.php?nid=86529", "Category": null, "Parent URL": null}