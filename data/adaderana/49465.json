{"Source": "Adaderana", "Timestamp": "February 19, 2015 05:03 pm", "Headline": "මත්කුඩු සන්තකයේ තබා ගත් අයෙකුට මරණ දඬුවම", "News Content": "හෙරොයින් තොගයක් සන්තකයේ ලබා ගැනීමේ චෝදනාවට වැරදිකරු වු පුද්ගලයකුට කොළඹ මහාධිකරණය මරණ දඬුවම නියමකර තිබේ.හෙරොයින් ග්‍රෑම්5යි මිලි ග්‍රෑම් 680ක් සන්තකයේ තබාගෙන සිටියදී මාලබේ, හෝකන්දර ප්‍රදේශයේදී මොහු අත්අඩංගුවට ගෙන අධිකරණයට ඉදිරිපත් කර තිබුණි.මත්ද්‍රව්‍ය සන්තකයේ තබා ගැනීම සහ ජාවාරම් කිරීම මොහුට එරෙහිව එල්ල වී තිබු චෝදනා වේ.නඩුව විභාග කළ කොළඹ මහාධිකරණ විනිසුරු පද්මන් සූරසේන මහතා විත්තිකරුට එරෙහි චෝදනා සාධාරණ සැකයෙන් තොරව සනාත වී ඇති හෙයින් ඔහුට මරණ දඬුවම නියමකර ඇත.මරණ දඬුවම නියම වුයේ මොහොමඩ් අක්‍රම් අමිර් නැමැති 60 හැවිරිදි කිරිබත්ගොඩ ප්‍රදේශයේ පදිංචිකරුවෙකුටය.", "URL": "https://sinhala.adaderana.lk/news.php?nid=49465", "Category": null, "Parent URL": null}