{"Source": "Adaderana", "Timestamp": "June 9, 2010 04:47 pm", "Headline": "ඉන්දු-ශ්‍රී ලංකා ගිවිසුම් 7 ක්", "News Content": "ශ්‍රී ලංකා සහ ඉන්දියාව අතර ද්වීපාර්ශික ගිවිසුම් 7 ට අත්සන් තබා තිබේ. ජනාධිපති මාධ්‍ය අංශය පවසන පරිදි ආර්ථික , ආරක්ෂක,සාමාජීය , නීතිමය , වනිතා කටයුතු , විදුලි බල හා ප්‍රවාහන යන ක්ෂේත්‍රයන්ට අදාළ ගිවිසුම් වලට මෙසේ අත්සන් තබා ඇත. තලෙයිමන්නාරමේ සිට මඩු දක්වා දුම්රිය මාර්ගයේ ඉදිකිරීම් වලට අදාළ අවබෝධතා ගිවිසුමට දුම්රිය සාමාන්‍ය අධිකාරී පි.පි.විජේසේකර මහතා සහ ඉන්දියානු දුම්රිය මාර්ග කළමනාකාර අධ්‍යක්ෂවරයා අත්සන් තබා ඇති බව සඳහන් වේ. ඉන්දු - ලංකා විදුලිබල පද්ධති සම්බන්ධ කිරීමේ ශක්‍යතා අධ්‍යයනය සඳහා වු ගිවිසුමට ඉන්දියාවේ ශ්‍රී ලංකා මහකොමසාරිස් සහ ඉන්දීය විදේශ ලේකම්වරිය අත්සන් තබා තිබේ. දඬුවම් නියම වු සිරකරුවන් හුවමාරු කර ගැනීමේ අවබෝධතා ගිවිසුමකට ද දෙරටේ නියෝජිතයින් අත්සන් තබා ඇති බව ජනාධිපති මාධ්‍ය අංශය වැඩිදුරටත් පවසයි.", "URL": "https://sinhala.adaderana.lk/news.php?nid=8911", "Category": null, "Parent URL": null}