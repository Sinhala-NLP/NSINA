{"Source": "Adaderana", "Timestamp": "May 25, 2017 04:04 pm", "Headline": "  මධ්‍යම කඳුකරයේ වාහන ධාවනයේදී සැලකිලිමත් වෙන්න ", "News Content": "මධ්‍යම කඳුකරයේ ප්‍රධාන මාර්ගවල රථ වාහන ධාවනයේදී සැලකිලිමත් වන ලෙස පොලීසිය රියදුරන්ගෙන් ඉල්ලීමක් කරයි. අධික වැසි සහිත කාලගුණික තත්ත්වය හමුවේ මාර්ග කිහිපයක පස් කඳු කඩා වැටීමේ අවදානමක් පවතින බව පොලීසිය පවසයි. නොර්ටන් බ්‍රිරිජ් - ගිණිගත්හේන ප්‍රධාන මාර්ගයේ ස්ථාන කිහිපයක පස් කදු කඩා වැටී ඇති අතර හැටන් - නුවරඑළිය සහ හැටන් - කොළඹ ප්‍රධාන මාර්ගවල ද පස් කඳු කඩා වැටීමේ අවධානමක් මතුව ඇති බව සඳහන්ය. මේ අතර බදුල්ල, ඇටම්පිටිය නගරය අවට ප්‍රධාන මාර්ගවල දැඩි මීදුමක් පැවැති බවද ප්‍රදේශයේ අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=73531", "Category": null, "Parent URL": null}