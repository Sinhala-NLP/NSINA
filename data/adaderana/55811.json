{"Source": "Adaderana", "Timestamp": "December 18, 2015 05:15 pm", "Headline": "ශ්‍රී ලංකා අත්අඩංගුවේ සිටින ඉන්දීය ධීවරයින් ගැන ජයලලිතා මෝඩිට ලියයි", "News Content": "ශ්‍රී ලංකා අත්අඩංගුවේ පසුවන ඉන්දීය ධීවරයින් නිදහස් කර ගැනීම සඳහා මැදිහත්වන ලෙස තමිල්නාඩු ප්‍රාන්තයේ ප්‍රධාන අමාත්‍ය ජයලලිතා ජයරාම් ඉන්දීය අග්‍රාමාත්‍යවරයාගෙන් ඉල්ලීමක් කර තිබේ.ඉන්දිය අග්‍රාමාත්‍ය නරේන්ද්‍ර මෝඩි වෙත ලිපියක් යොමු කරමින් ජයලලිතා ජයරාම් මෙම ඉල්ලීම සිදු කර ඇති බව ඉන්දීය මාධ්‍ය වාර්තා කරයි.ඉන්දීය ධිවරයින් 41 දෙනෙකු සහ යාත්‍රා රැසක් මේ වන විට ශ්‍රී ලංකා අත්අඩංගුවේ පසුවන බව සඳහන්ය.අදාළ ධීවරයින් පිරිස සහ යාත්‍රා නිදහස් කර ගැනීම සඳහා ශ්‍රී ලංකා බලධාරින් සමග සාකච්ඡා කර කඩිනම් පියවර ගන්නා ලෙස තමිල්නාඩු ප්‍රාන්ත ප්‍රධාන ඇමතිවරිය ඉන්දීය අගමැතිවරයාගෙන් ඉල්ලා ඇත.", "URL": "https://sinhala.adaderana.lk/news.php?nid=55811", "Category": null, "Parent URL": null}