{"Source": "Adaderana", "Timestamp": "January 20, 2010 03:02 pm", "Headline": "අමාත්‍යංශ ලේකම්වරුන් පඹයන් වෙලා", "News Content": "රට හැදිය යුත්තේ උඩ සිට පහළට මිස පහල සිට ඉහළට නොවන බව ජනාධිපති ධූර අපේක්ෂක ජෙනරාල් සරත් ෆොන්සේකා මහතා පවසයි. තමා හමුදාවේ සිටියදී අනුගමනය කළ ක්‍රියා මාර්ගය වූයේද එය බවත්,ඒ තුළින් හමුදිවේ විප්ලවීය වෙනසක් ඇති කිරීමට තමන් සමත් වූ බවත් හෙතෙම කියා සිටියේ අද කොළඹ නව නගරශාලාවේ පැවති සෞඛ්‍ය වෘත්තිකයින්ගේ හමුවකට එක්වෙමිනි.. රටේ ඉහළම වගකිව යුත්තන් වැරදි කළත් කිසිදු දඬුවමක් හිමි නොවන නමුත් රු.50 ක් පික්පොකට් ගැහුවන් ,අරක්කු වීදුරුවක් බීපු අයවළුන් හිරේ දමන්නට කටයුතු කරන බවද ඔහු සිහිපත් කළේය. පාලකයින් තමන්ගේ හිතු මනාපෙට වැඩ කරන බව ද, ආරක්ෂක ලේකම්වරයා හැර සියලු අමාත්‍යාංශ ලේකම්වරුන් පඹයින් ලෙස සේවය කරමින් සිටින බවද ෆොන්සේකා මහතා පෙන්වා දුන්නේය.", "URL": "https://sinhala.adaderana.lk/news.php?nid=6149", "Category": null, "Parent URL": null}