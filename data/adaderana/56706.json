{"Source": "Adaderana", "Timestamp": "January 27, 2016 07:33 pm", "Headline": "ඥානසාර හිමි රෝහලට", "News Content": "රක්ෂිත බන්ධනාගාර ගත කර සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් බන්ධනාගාර රෝහලට ඇතුළත් කර තිබේ.රුධිර පීඩනය වැඩිවී ඇතැයි පවසා එය පරීක්ෂා කරවාගත යුතු බවට උන්වහන්සේ දැන්වූ බවත්, ඒ අනුව රෝහල් ගත කළ ඥානසාර හිමියන්ට ඊ.සී.ජී පරීක්ෂණයක් සිදුකර ඇති බවත් බන්ධනාගාර මාධ්‍ය ප්‍රකාශක එච්.එම්.ටී.එන් උපුල්දෙණිය මහතා පවසයි.කෙසේ වෙතත් හෙට දිනයේ උන්වහන්සේට රෝහලින් නික්මයා හැකි යයි තමන් විශ්වාස කරන බව මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=56706", "Category": null, "Parent URL": null}