{"Source": "Adaderana", "Timestamp": "February 5, 2015 10:47 am", "Headline": "අවිස්සාවේල්ල - කොළඹ බස් වර්ජනයක්  ", "News Content": "අවිස්සාවේල්ල - කොළඹ පෞද්ගලික බස්රථ සේවකයින් වර්ජනයක් ආරම්භ කර තිබේ. අද(05) උදෑසන සිට මෙම වැඩ වර්ජනය ක්‍රියාත්මක වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. අවිස්සාවේල්ල සිට කොළඹ දක්වා පරණ පාර සහ හයිලෙවල් මාර්ගය ඔස්සේ ධාවනය වන සියළු පෞද්ගලික බස් රථ සේවකයින් මෙම වර්ජනයට එක්ව සිටින බව සඳහන්ය. පසුගියදා ලංකා ගමනාගමන මණ්ඩල සේවකයින් පිරිසක් සහ පෞද්ගලික බස්රථ සේවකයින් පිරිසක් අතර ගැටුමක් හටගෙන ඇති අතර සිද්ධියට අදාළව පෞද්ගලික බස්රථ සේවකයින් දෙනෙකු රක්ෂිත බන්ධනාගාර ගතකර තිබේ. ඊට විරෝධය පළකරමින් මෙම වර්ජනය ක්‍රියාත්මක කර ඇති බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසුවේය.", "URL": "https://sinhala.adaderana.lk/news.php?nid=49157", "Category": null, "Parent URL": null}