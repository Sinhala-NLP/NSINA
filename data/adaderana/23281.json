{"Source": "Adaderana", "Timestamp": "April 4, 2012 11:10 am", "Headline": " රංගල පොලීසියේ සිව්දෙනකු‍ගේ වැඩ තහනම්", "News Content": "මහනුවර , රංගල පොලිස් ස්ථානයේ සේවයේ නියුතු නිලධාරින් පිරිසකගේ වැඩ තහනම් කර තිබේ. පොලිස් සැරයන්වරයෙකු සහ කොස්තාපල්වරුන් සිව් දෙනෙකුගේ වැඩ තහනම් කිරීමට පියවර ගෙන ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා පැවසුවේය. වාහනයකට සහ එහි ගමන් ගත් පුද්ගලයෙකුට පහරදීමේ සිද්ධියක් සම්බන්ධයෙන් ‍එම පියවර ගත් බව හෙතෙම කියා සිටියි. මීට අදාළ පොලිස් නිලධාරීන් අත්අඩංගුවට ගෙන තෙල්දෙණිය මහේස්ත්‍රාත් අධිකරණයට ඉදිරිපත් කළ අතර ඔවුන් රුපියල් ලක්ෂය බැගින් වන ශරීර ඇප මත මුදා හැර ඇති බව සඳහන්ය.", "URL": "https://sinhala.adaderana.lk/news.php?nid=23281", "Category": null, "Parent URL": null}