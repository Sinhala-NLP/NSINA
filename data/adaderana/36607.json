{"Source": "Adaderana", "Timestamp": "August 13, 2013 05:05 pm", "Headline": "සේවක පඩි හරියට ගෙවන්න", "News Content": "රාජ්‍ය වැවිලි සමාගම්වල සේවකයන්ගේ මාසික වේතනය නියමිත පරිදි ගෙවීමට පියවර ගන්නා ලෙස ජනාධිපති මහින්ද රාජපක්ෂ මහතා අදාළ වැවිලි සමාගම්වල සභාපතිවරුන්ට උපදෙස් දී තිබේ. ජනතා වතු සංවර්ධන මණ්ඩලය සහ රාජ්‍ය වැවිලි සමාගමට අයත් සේවකයින්ගේ වැටුප් නිසි පරිදි ගෙවා නොමැති බවට ජනාධිපති මහින්ද රාජපක්ෂ මහතා වෙත වාර්තා වී ඇති බව ජනාධිපති මාධ්‍ය අංශය සදහන් කළේය. වතු සමාගම්වල සේවකයින් විසින් ක්‍රීඩා අමාත්‍ය මහින්දානන්ද අලුත්ගමගේ මහතාට වැටුප් ගැටලුව පිළිබඳව දැනුම් දී ඇති අතර අමාත්‍යවරයා විසින් ඒ පිළිබඳව ජනාධිපතිවරයාගේ අවධානයට යොමුකර ඇත. ඒ අනුව ජනාධිපතිවරයා මේ පිළිබඳව අදාළ සභාපතිවරුන්ට උපදෙස් ලබා දුන් බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=36607", "Category": null, "Parent URL": null}