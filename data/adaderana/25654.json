{"Source": "Adaderana", "Timestamp": "July 10, 2012 11:41 am", "Headline": "ජර්ම් ෆයිටර් ස්ටිකර්- දිනුම් ඇදීමේ ජයග‍්‍රාහකයන්ට ලයිෆ්බෝයි වෙතින් තෑගි", "News Content": "යුනිලීවර් සමාගමේ ප‍්‍රමුඛතම විෂ බීජ නාශක සනීපාරක්ෂක නිෂ්පාදනය වන ලයිෆ්බෝයි තම පාරිභෝගිකයන් සඳහා පැවැත්වූ\"ජර්ම් ෆයිටර් ස්ටිකර්\"දිනුම් ඇදීමෙන් තෝරාගත් ජයග‍්‍රාහකයන්ට පසුගියදා ත්‍යාග ප‍්‍රධානය කරන ලදී. යුනිලීවර් ආයතනයේදී ඒ වෙනුවෙන් පවත්වන්නට යෙදුණු ත්‍යාග ප‍්‍රධානෝත්සවයට සිය පවුල්වල සාමාජිකයන්ද සමගින් සහභාගී වූ ප‍්‍රධාන ත්‍යාග දිනාගත් ජයග‍්‍රාහකයන් සංකේතාත්මකව තම ත්‍යාග ලබාගන්නා ලදී. එවන ලද විශාල කූපන් පත් සංඛ්‍යාව අතරින් කුසපත් ඇදීමෙන් ජයග‍්‍රාහකයන් 83 දෙනෙක් තෝරා ගනු ලැබූ අතර ලැප් ටොප් පරිඝණක 3ක්, මවුන්ටන් බයිසිකල් 10 ක්, අත් ඔරලෝසු 20 ක් හා පාසල් බෑග් 50 ක් ඔවුන් අතර බෙදාදෙන ලදී. මෙහිදී ත්‍යාග ලැබූ ජයග‍්‍රාහකයන් බොහෝ දෙනෙකු කොළඹින් පිට පළාත්වල සිට පැමිණි අය විය. \"අපි බොහෝ දුෂ්කරතා මැද දිවි ගෙවන පවුලක් .මම ඇඟලුම් කර්මාන්ත ශාලාවක වැඩ කරනවා. මධුශාන්ගේ පියා රැකියාව විදිහට කරන්නෙ මේසන් වැඩ. මධුශාන් බොහෝ කාලයක ඉඳලා පරිගණකයක් උවමනා යැයි කියා සිටියා. ඒ වුනාට එවැන්නක් මිලදී ගැනීමට අපිට වත්කමක් නෑ. ලැප් ටොප් එකක් ඇදුනා කියලා දැනගත්තු වෙලාවෙ ඉඳලා මධුශාන් ඉන්නෙ හුඟක් සතුටෙන්\"යැයි ලැප් ටොප් පරිගණකයක් දිනාගැනීමේ වාසනාව ලද මදුශාන්ගේ මව අප සමග අදහස් දක්වමින් පැවසීය. වැඩි දුරටත් අදහස් දක්වමින් ඇය පවසා සිටියේ තම පවුලේ සියලු සාමජිකයන් ලයිෆ්බෝයි නිරන්තරයෙන් භාවිතා කරන බවයි.ලයිෆ්බෝයි ජ්‍යෙෂ්ඨ සන්නාම කනොකාරිණී සෞම්‍යා පෙරේරා මහත්මිය මේ සම්බන්ධව අදහස් දක්වමින් පවසා සිටියේ \"මෙලෙස ලයිෆ්බෝයි හා ලබැඳි පාරිභෝගිකයන් මුණගැසී ඔවුන් ලයිෆ්බෝයි පිළිබඳ දක්වන අදහස් හුවමාරු කර ගැනීමට ලැබීම සතුටක්.ලයිෆ්බෝයි භාවිතය තුළින් නිතර වැළඳිය හැකි රෝග 10කට හේතු වන විෂ බීජ වලින් ආරක්‍ෂාව ලැබෙනවා. නීරෝගිමත් පවුල් ඒකකයක් යනු නීරෝගිමත් සමාජයක අඩිතාලමයි. යුනිලීවර්, ලයිෆ්බෝයි සමග එක්ව උසස් වූ අරමුණක් කරා ගමන් කරමින් නීරෝගිමත් පවුලක්, නීරෝගිමත් සමාජයක් කරා ගමන් කරමින් සිටිනවා. ඒ සඳහා හවුල් වන අප පාරිභෝගිකයන් ඇගයීම වැදගත් කියල මම හිතනවා\" පරම්පරා ගණනාවක් පුරා සෞඛ්‍ය සම්පන්න දිවි පෙවෙතක් උදෙසා වඩා ලාභදායි මෙන්ම පහසු වූ මාර්ගයන් පෙන්වා දෙන ලයිෆ්බෝයි විෂ බීජ සම්බන්ධයෙන් හා ඉන් ආරක්‍ෂා වන ආකාරය සම්බන්ධයෙන් සමාජය දැනුවත් කිරීම වෙනුවෙන් කැප වී සිටියි. ඡායාරූප 01 - ලැප් ටොප් පරිඝණක දිනූ ජයග‍්‍රාහකයන් ඡායාරූප 02 - මවුන්ටන් බයිසිකල් දිනූ ජයග‍්‍රාහකයන් යුනිලීවර් ආයතනයේ කාර්ය මණ්ඩලය සමග", "URL": "https://sinhala.adaderana.lk/news.php?nid=25654", "Category": null, "Parent URL": null}