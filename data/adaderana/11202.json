{"Source": "Adaderana", "Timestamp": "September 30, 2010 04:06 pm", "Headline": "එන්නතක් ආසාත්මික වී සිසුන් 5 ක් රෝහලේ ", "News Content": "එන්නතක් ආසාත්මික වීම හේතුවෙන් පාසල් සිසුන් පස් දෙනෙකු රෝහල් ගතකර තිබේ. ගම්පොළ, බඹරදෙනිය ප්‍රදේශයේ පාසල් සිසුන් පස්දෙනෙක් සඳහා ප්‍රදේශයේ සෞඛ්‍ය නිලධාරී කාර්යාලය මගින් මෙම එන්නත් ලබාදී ඇති බව සඳහන්ය. වයස අවුරුදු 12 ත් 13 ත් අතර වයසේ පසුවන පිරිමි ළමුන් ‍පස්දෙ‍නෙකුට මෙම ආසාත්මිකතා හටගෙන ඇති බව බඹරදෙනිය රෝහලේ වෛද්‍ය අධිකාරී වෛද්‍ය එම්.ටී.බී. ප්‍රනාන්දු මහතා පැවසුවේය. ඔවුන්ට ලබාදුන් ඒ.ඩී.ටී. එන්නත මීට හේතු වී ඇති බව ද හෙතෙම කියා සිටියේය. කැරකිල්ල, ක්ලාන්තය, වැනි රෝග ලක්ෂණවලින් මෙම සිසුන් පසුවූ අතර ඔවුන් පේරාදෙණිය රෝහලට මාරු කර යැවූ බඹරදෙනිය ‍රෝහල් වෛද්‍ය අධිකාරීවරයා කියා සිටියේය.", "URL": "https://sinhala.adaderana.lk/news.php?nid=11202", "Category": null, "Parent URL": null}