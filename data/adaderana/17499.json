{"Source": "Adaderana", "Timestamp": "July 19, 2011 11:49 am", "Headline": "පුංචි ඡන්දයට පාසල් වැසෙයි..!", "News Content": "පළාත් පාලන මැතිවරණය පැවැත්වෙන සියලුම ප්‍රදේශවල රජයේ පාසල් එළඹෙන 22 වන සිකුරාදා වසා තබන බව අධ්‍යාපන අමාත්‍යංශය සඳහන් කරයි. මෙම දැනුම්දීම අදාළ සියලුම පාසල් විදුහල්පතිවරුන්ට දන්වා ඇතැයි අධ්‍යාපන අමාත්‍යංශ ලේකම්වරයා කියා සිටියි. පළාත් පාලන ආයතන 65 ක් සඳහා මහජන නියෝජිතයින් පත් කරගැනීමට අදාළ මැතිවරණය මේ මස 23 වන දින පැවැත්වේ. එසේම කොළඹ ඉසිපතන විද්‍යාලය,පුත්තලම ශාන්ත ඇන්ඩෲ විද්‍යාලය,ගම්පහ තක්ෂිලා විද්‍යාලය,කෑගල්ල බාලිකා විද්‍යාලය යන පාසල් 21 සහ 22 යන දෙදින තුළම වසා තබන බවත්,එකී පාසල් ඡන්ද ගණන් කිරීමේ මධ්‍යස්ථාන ලෙස භාවිතා කිරීම ඊට හේතුව බවත් සඳහන් වේ.", "URL": "https://sinhala.adaderana.lk/news.php?nid=17499", "Category": null, "Parent URL": null}