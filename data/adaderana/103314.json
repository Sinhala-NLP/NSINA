{"Source": "Adaderana", "Timestamp": "January 30, 2019 06:46 am", "Headline": "රාජගිරියේ තවත් ගණිකා නිවාසයක් වටලයි", "News Content": "වැලිකඩ පොලිස් වසමේ මාදින්නාගොඩ පාර, රාජගිරිය ලිපිනයේ ආයුර්වේද සම්බාහන මධ්‍යස්ථානයක් මුවාවෙන් පවත්වා ගෙන ගිය ගණිකා නිවාසයක් වැලිකඩ පොලීසියෙන් වටලා තිබේ. ඊයේ(29) රාත්‍රී 9 ට පමණ මෙම වැටලීම සිදු කර ඇත. ‍වැලිකඩ පොලිස් ස්ථානයේ නිලධාරීන්ට ලද තොරතුරක් මත අළුත්කඩේ මහේස්ත්‍රාත් අධිකරණයෙන් ලබා ගත් සෝදිසි වරෙන්තුවක් මත මෙම වැටලීම සිදු කර තිබේ. ගණිකා නිවාස‍යේ කලමනාකරණය කිරීම සහ ගණිකා වෘත්තියේ රැඳී සිටිම සම්බන්ධයෙන් සැකකාරියක් අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ වයස අවුරුදු 32 ක් වු බංගදෙනිය ප්‍රදේශයේ පදිංචිකාරියකි. සැකකාරිය අද(30) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතයි. වැලිකඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=103314", "Category": null, "Parent URL": null}