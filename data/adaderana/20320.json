{"Source": "Adaderana", "Timestamp": "November 28, 2011 03:15 pm", "Headline": "පාරුවක් පෙරළී අතුරුදන් වූ අයගේ මළ සිරුර හමුවෙයි", "News Content": "ගෝනගංආර, දෙමෝදර ප්‍රදේශයේ මැණික් ගඟ හරහා ගමන් කරමින් තිබූ පාරුවක් පෙරළීයාමෙන් අතුරුදන් වූ පුද්ගලයෙකුගේ මළ සිරුර සොයා ගෙන තිබේ. අද(28) පෙරවරුවේ වෙහෙරගල ජලාශය ආසන්නයේ මැණික් ග‍ඟේ ඉවුරක තිබී එම මළ සිරුර සොයා ගත් බව පොලිසිය පැවසීය. පසුගිය 25 වැනිදා පාරුව පෙරළීම හේතුවෙන් පුද්ගලයන් 17 දෙනෙකු ජලයේ ගසා ගෙන ගිය අතර ඔවුන්ගෙන් 15 දෙනෙකුගේ දිවි බේරා ගෙන ඇත. දෙමෝදර ප්‍රදේශයේ වගා කටයුතුවල නිරත පුද්ගලයින් මැණික් ගඟ හරහා ගමන් කිරීමට ඔවුන් විසින් සකස් කර ගත් තාවකාලික පාරුවක් භාවිත කරන බව වාර්තා වේ.", "URL": "https://sinhala.adaderana.lk/news.php?nid=20320", "Category": null, "Parent URL": null}