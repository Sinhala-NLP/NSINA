{"Source": "Adaderana", "Timestamp": "September 5, 2018 11:27 am", "Headline": "ජනාධිපති කාර්යාලය අසලට පොලිස් ආරක්ෂාව", "News Content": "ජන බලය විරෝධතා රැළිය හේතුවෙන් ජනාධිපති කාර්යාලය අසල මේ වන විට පොලිස් ආරක්ෂාව යොදවා තිබේ. අද දෙරණ වාර්තාකරු පැවසුවේ ජනාධිපති කාර්යාලය අසල පොලිස් නිලධාරින් සහ පොලිස් ජල බවුසර් යොදවා ඇති බවයි. ගාලු මුවදොර පිටිය අසල ද පොලිස් ආරක්ෂාව යොදවා ඇති බව අද දෙරණ වාර්තාකරු වැඩිදුරටත් පැවසිය. කෙසේ වෙතත් මේ වන විට ජනාධිපති කාර්යාලය අසල සහ ඒ අවට සාමකාමී වතාවරණයක් පවතින බවද වාර්තා වේ. ලොටස් වට රවුම සහ එම මාර්ගයේ සිට ජනාධිපති කාර්යාලයට පිවිසේ මාර්ගය අසලට පොලිස් මාර්ග බාදකද ගෙනවිත් ඇති අතර පොලිස් දැනුම් දීමට නිවේදනය සඳහා ශබ්ද විකාශන යන්ත්‍රද ගෙනවිත් ඇති බව අද දෙරණ වාර්තා කරු පැවසීය. විහාරමහා දේවී උද්‍යානය අසලට පොලිස් බල ඇනියක් යොදවා ඇති බව එම පරිශයේ සිටින අද දෙරණ වාර්තා කරු පැවසීය. කෙසේ වෙතත් එම උද්‍යානය අසල සාමකාමී වතාවරණයක් පවතින බව වාර්තා විය. එමෙන්ම කොළඹ මරදාන ප්‍රදේශයෙද මේ වන විට සාමකාමී වතාවරණයක් පවති.", "URL": "https://sinhala.adaderana.lk/news.php?nid=95571", "Category": null, "Parent URL": null}