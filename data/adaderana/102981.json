{"Source": "Adaderana", "Timestamp": "January 24, 2019 01:52 pm", "Headline": "රාජ්‍ය ආයතන 17කට අදාළ කෝප් වාර්තාව පාර්ලිමේන්තුවට", "News Content": "රාජ්‍ය ආයතන 17කට අදාළව කෝප් කමිටුව විසින් සිදු කරන ලද විමර්ශනයේ වාර්තාව කමිටු සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා විසින් පාර්ලිමේන්තුවට ඉදිරිපත් කර තිබේ. අද දෙරණට අදහස් දක්වමින් මන්ත්‍රීවරයා පැවසුවේ 2017 වසරේ ජුලි මස සිට සැප්තැම්බර් මස 30 වනදා දක්වා කාලය තුළ සිදු කරන ලද විමර්ශනයේ වාර්තාව අද(24) මෙලෙස පාර්ලිමේන්තුවට ඉදිරිපත් කළ බවයි. විශේෂයෙන්ම 2017 වසරේ හත් වෙනි මස සිට නව වෙනි මස 30 දක්වා මාස තුනක කාලය තුල මෙම පරීක්ෂණ සිදු කර ඇති බව මන්ත්‍රීවරයා පැවසීය. මෙම පරීක්ෂණ වලින් ශ්‍රී ලන්කන් ගුවන් සමාගම, වී අලෙවි මණ්ඩලය, මිල්කෝ අයතනය වැනි ආයතන බොහොමයක් පාඩු ලබන තත්ත්වයේ තිබෙන බව අනාවරණය වී ඇති බව පැවසීය. එම පාඩු සාමාන්‍ය පාඩු නොවන බවත් ඔහු ප්‍රකාශ කලේය. අද වන විට 2018 වසරේ ශ්‍රී ලන්කන් ගුවන් සමාගම බිලියන 40ක් පාඩු ලබා තිබෙන බව පැවසීය. මන්ත්‍රීවරයා පැවසූවේ මෙම පාඩුව රටේ ජනතාවට දරා ගැනීමට සිදුව තිබෙන බවයි. එම නිසා රාජ්‍ය ආයතන වල කටයුතු නියාමනය කිරීමට පාර්ලිමේන්තුවට විශාල වගකීමක් තිබෙන බවද පැවසීය. විශේෂයෙන්ම අමාත්‍ය මණ්ඩලය සහ ජනාධිපතිවරයා එම කටයුත්ත සිදු නොකරන්නේ නම් රාජ්‍ය මූල්‍ය පිළිබඳව වගකීම තිබෙන ආයතනය පාර්ලිමේන්තුව වීම නිසා එම කටයුත්ත නිසි ආකාරව සිදු කළ යුතු බවත් පැවසීය. එබැවින් පොදු ව්‍යාපාරික කාරක සභාවේ කටයුතු මීට වඩා විනිවිදභාවයකට පත් විය යුතු බව ඉල්ලීමක් සිදු කරන බවත් පැවසීය. රටේ ජනතාව ඒ සම්බන්ධයෙන් දැනුවත් විය යුතු බවත් ඔහු ප්‍රකාශ කලේය. ක්ෂණිකව නිලධාරින්ට සහ දේශපාලඥයින්ගේ ක්‍රියාවලිය අවබොධකර ගත යුතු බවත් මෙම ආයතනයේ කටයුතු මාධ්‍යයට නිරාවරණය කළ යුතු බවත් සුනිල් හදුන්නෙත්ති මන්ත්‍රීවරයා පැවසීය.", "URL": "https://sinhala.adaderana.lk/news.php?nid=102981", "Category": null, "Parent URL": null}