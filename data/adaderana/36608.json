{"Source": "Adaderana", "Timestamp": "August 13, 2013 05:28 pm", "Headline": "වරාය බලන්න ලක්ෂ 50ක් ඇවිත්!", "News Content": "කොළඹ වරාය නැරඹීම සඳහා මේ වන විට මිලියන 05ට අධික ජනතාවක් පැමිණ ඇති බව වරාය හා මහාමාර්ග අමාත්‍යංශය පවසයි. කොළඹ වරාය පුළුල් කිරීමේ ව්‍යාපෘතිය යටතේ නව දියකඩනය, බහලුම් අංගනය හා නියමු මූලස්ථානය පසුගියදා විවෘත කෙරුණි. ඒ අනුව අලුතින් ඉදිකරන ලද වරාය නැරඹීම සදහා ජනතාවට පසුගිය 08 වන දින සිට අද දින දක්වා අවස්ථාව හිමිවිය. එම අවස්ථාව අද පස්වරු 05.00ට අවසන් වූ අතර එය නැරඹීම සඳහා මිලියන 05කට අධික ජනතාවක් සහ පෞද්ගලික වාහන 55,000 කට ආසන්න සංඛ්‍යාවක් පැමිණ ඇති බව සඳහන්ය.", "URL": "https://sinhala.adaderana.lk/news.php?nid=36608", "Category": null, "Parent URL": null}