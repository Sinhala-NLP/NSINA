{"Source": "Adaderana", "Timestamp": "January 18, 2017 09:59 am", "Headline": "  රටේ සංවර්ධනයට සියලු ජාතීන් එක්විය යුතුයි", "News Content": "ජාතික නිදහස් අරගලයේදී සිංහල, ද්‍රවිඩ, ඉස්ලාම් සියලු නායකයින් කටයුතු කළ ආකාරයෙන් රටේ සංවර්ධනය සඳහා සියලු ජාතීන් එක්විය යුතු බව ජනාධිපති මෛත්‍රීපාල සිරිසේන මහතා පවසයි.මීට වසර දෙකකට පෙර තමන් ජනාධිපති ධූරයට තෝරා පත් කර ගනු ලැබුවේ සිංහල, දෙමළ, මුස්ලිම් සියලු ජන වර්ග එක්ව බව ජනාධිපතිවරයා පෙන්වා දෙයි.නැවත යුද්ධයක් ඇතිවීම වලක්වා සියලු ජනතාවට සහෝදරත්වයෙන් ජීවත් විය හැකි රටක් ගොඩනැගීමේ වගකීම රජය ඉටු කරමින් සිටන බව ජනාධිපති මෛත්‍රීපාල සිරිසේන මහතා පවසයි.කොළඹ ටී.බී ජයා මාවතේ ඉදි කළ නව මුස්ලිම් සංස්කෘතික මධ්‍යස්ථානය විවෘත කිරීමේ අවස්ථාවට සහභාගීවෙමින් ජනාධිපතිවරයා මෙම අදහස් පළ කළේය.අන්තවාදී බලවේගයන්ට ඉඩ නොදී ජාතික සමගිය ආරක්ෂා කිරීමට සියලු ආගමික නායකයන් කටයුතු කළ යුතු බව ඒ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=68230", "Category": null, "Parent URL": null}