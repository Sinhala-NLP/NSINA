{"Source": "Adaderana", "Timestamp": "March 28, 2019 02:30 pm", "Headline": "යොවුන් පුරය-2019 අමාත්‍ය සාගලගේ ප්‍රධානත්වයෙන්", "News Content": "'ජාතික යොවුන් පුරය 2019' හම්බන්තොට වීරවිලදී වරාය හා නාවික කටයුතු සහ දක්ෂිණ සංවර්ධන අමාත්‍ය සාගල රත්නායක මහතාගේ ප්‍රධානත්වයෙන් ආරම්භ වුණි. මෙම වැඩසටහන මාර්තු 31 වනදා දක්වා පැවැත්වීමට නියමිතය. ජාතික යොවුන් පුරය 2019 වැඩසටහන ජාතික ප්‍රතිපත්ති, ආර්ථික කටයුතු ඇතුළු අමාත්‍යංශ කිහිපයක් ඒකාබද්ධව සංවිධාන කරනු ලබයි. මෙවර යොවුන්පුරයේ අරමුණු අතර ජාතික සංහිඳියාව පිළිබඳ අවබෝධයක් ලබාදීම හා මත්ද්‍රව්‍ය නිවාරණ ජාතික වැඩසටහනේ නියමුවන් ලෙස කටයුතු කිරීම සුවිශේෂි වෙයි. මීට දෙස් විදෙස් තරුණ තරුණියන් 8000කට අධික පිරිසක් සහභාගී වන අතර අධ්‍යාපන හා තාක්ෂණික වැඩසටහන්, නායකත්ව පුහුණු පෞරෂත්ව සංවර්ධන හා ක්‍රීඩා වැඩසටහන්, මාධ්‍ය ප්‍රදර්ශන, සංගීත රසවින්දනාත්මක වැඩසටහන් ඇතුළු අංග රැසක් ඇතුළත්ය. හම්බන්තොට වීරවිල පශු සම්පත් මධ්‍යස්ථාන භූමියේ පැවැත්වෙන මෙම වැඩසටහන ඊයේ (27) නිල වශයෙන් ආරම්භ කෙරුණේ වරාය හා නාවික කටයුතු සහ දක්ෂිණ සංවර්ධන අමාත්‍ය සාගල රත්නායක මහතාගේ ප්‍රධානත්වයෙනි.", "URL": "https://sinhala.adaderana.lk/news.php?nid=106899", "Category": null, "Parent URL": null}