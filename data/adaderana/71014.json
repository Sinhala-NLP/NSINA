{"Source": "Adaderana", "Timestamp": "March 17, 2017 05:56 pm", "Headline": "ඉවුරට හානිකර මැණික් ගැරූ 3ක් අල්ලයි ", "News Content": "රත්නපුර, හංගමුව ගඟේ කරංගොඩ ප්‍රදේශයේ ඟං ඉවුරට හානි වන පරිදි මැණික් ගැරීමේ නිරත වූ පුද්ගලයින් තිදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකා රත්නපුර කඳවුරේ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබූ මැණික් ගැරීම සඳහා යොදාගත් උපරණ තොගයක් ද පොලිස් විශේෂ කාර්යය බලකා භාරයට ගෙන තිබේ. අත්අඩංගුවට ගත් සැකකරුවන් රත්නපුර මැණික් හා ස්වර්ණාභරණ අධිකාරියට බාරදීමෙන් පසු එක් අයෙකුට රුපියල් 2500 බැගින් වූ රුපියල් 7500ක දඩ මුදලක් මත මුදාහැරි බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=71014", "Category": null, "Parent URL": null}