{"Source": "Adaderana", "Timestamp": "July 25, 2017 04:49 pm", "Headline": "මහින්දානන්දගේ නඩුවේ විරෝධතා නියෝගය සැප්තැම්බරයේදී", "News Content": "රුපියල් ලක්ෂ 39ක මුදලක් සාවද්‍ය පරිහරණය සම්බන්ධයෙන් හිටපු අමාත්‍ය පාර්ලිමේන්තු මන්ත්‍රී මහින්දානන්ද අළුත්ගමගේ මහතාට එරෙහි නඩුව අද(25) කොළඹ මහාධිකරණය හමුවේ කැඳවා තිබේ.විත්තිකරුට එරෙහිව පවරා ඇති නඩුවේ බල ප්‍රදේශය සම්බන්ධයෙන් එහිදී විත්තියේ නීතිඥවරු දැක්වූ මූලික විරෝධතාව පිළිබඳ නියෝගය සැප්තැම්බර් මස 15 වනදා නිකුත් කරණ බව මහාධිකරණ විනිසුරු සම්පත් විජේරත්න මහතා දැනුම් දී ඇත.ශ්‍රී ලංකා නිදහස් කම්කරු කොංග්‍රසය යන වෘත්තීය සමිතියට අයත් රුපියල් ලක්ෂ 39 ක මුදලක් හිටපු අමාත්‍ය පාර්ලිමේන්තු මන්ත්‍රී මහින්දානන්ද අළුත්ගමගේ මහතා සාවද්‍යව පරිහරණය කර ඇති බවට නීතිපතිවරයා විසින් අදාළ නඩුව ගොනු කර තිබේ.", "URL": "https://sinhala.adaderana.lk/news.php?nid=75617", "Category": null, "Parent URL": null}