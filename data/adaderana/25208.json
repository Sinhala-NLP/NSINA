{"Source": "Adaderana", "Timestamp": "June 21, 2012 02:42 pm", "Headline": "අනවසරයෙන් දැව කපා පොලීසියට කොටුවෙලා ", "News Content": "සේරුනුවර, සෝමාවතිය රක්ෂිතයේ අනවසරයෙන් දැව කපමින් සිටි පුද්ගලයෙකු කන්තලේ පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අදාළ පුද්ගලයා විසින් කපන ලද විවිධ ප්‍රමාණයෙන් යුත් මිල්ල දැව කඳන් 19 ක් සහ දැව කඳන් ප්‍රවාහනය සඳහා යොදා ගත් ලියාපදිංචි නොකළ අත් ට්‍රැක්ටර් රථයක් සිය භාරයට ගත් බව එම බලකාය සඳහන් කරයි. සිද්ධිය සම්බන්ධයෙන් වැඩිදුර පරීක්ෂණ සඳහා අදාළ පුද්ගලයා සහ භාණ්ඩ තොගය සේරුනුවර පොලිසියට භාර දීමට කටයුතු කර ඇත. මේ අතර ‍පුදුකුඩිඉරිප්පු, උදයාර්කට්ටූර් ප්‍රදේශයේ දී නීතී විරෝධී ලෙස ප්‍රවාහනය කරමින් තිබූ දැව තොගයක් සමඟ පුද්ගලයින් දෙදෙනෙකු මුලතිව් පොලිස් විශේෂ කාර්යය බලකාය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=25208", "Category": null, "Parent URL": null}