{"Source": "Adaderana", "Timestamp": "February 20, 2016 10:03 am", "Headline": "සුව ඇමති සුව ගන්න සිංගප්පූරු යයි", "News Content": "සෞඛ්‍ය අමාත්‍ය රාජිත සේනාරත්න මහතා වෛද්‍ය පරීක්ෂණක් සඳහා අද(20) සිංගප්පූරුව බලා පිටත්ව ගොස් තිබේ.උදෑසන 9.25ට පමණ පෞද්ගලික ගුවන් යානයකින් ඒ මහතා සිංගප්පූරුව බලා පිටත්ව ගොස් ඇති බව අද දෙරණ ගුවන් තොටුපොළ වාර්තාකරු පවසයි.ඒ මහතා සමඟින් තවත් 6 දෙනෙකු සිංගප්පූරුව බලා පිටත්ව ගොස් ඇති බව සඳහන්ය.ඊයේ පස්වරුවේ වෛද්‍ය පරීක්ෂණක් සඳහා ඒ මහතා කොළඹ පෞද්ගලික රෝහලකට ඇතුළත් කර ඇති බව ඒ මහතාගේ මාධ්‍ය ලේකම් නිපුන ඒකානායක මහතා සඳහන් කර තිබේ.එහිදී ඥාතීන් සහ සමීපතමයින් අමාත්‍යවරයාට කළ ඉල්ලීම් මත ඔහු වැඩිදුර පරීක්ෂණ සඳහා සිංගප්පූරුවේ රෝහලකට ඇතුළත් කිරීමට සැළසුම් කර තිබේ.සිංගප්පූරු වෛද්‍ය පරීක්ෂණ වලින් අනතුරුව අමාත්‍ය රාජිත සේනාරත්න මහතා 22 වනදා ඉන්දියාවේ පැවැත්වෙන ලෝක සෞඛ්‍ය සංවිධානයේ සමුළුවකට සහභාගීවීමට නියමිතය.", "URL": "https://sinhala.adaderana.lk/news.php?nid=57406", "Category": null, "Parent URL": null}