{"Source": "Adaderana", "Timestamp": "February 13, 2016 09:10 am", "Headline": "බසයට ගොඩවෙන්න ගිය මගියා ඇදවැටී මරුදකියි", "News Content": "හංවැල්ල ප්‍රදේශයේදී බස් රථයකට ගොඩවීමට උත්සාහ කිරීමේදී සිදුවූ අනතුරකින් පුද්ගලයෙකු මියගොස් තිබේ.කොළඹ සිට හංවැල්ල දෙසට ධාවනය වූ පුද්ගලික බස් රථයක් මෙලෙස මඟියෙකු නංවා ගැනීමට උත්සාහ කළ අවස්ථාවේදී අදාළ මඟියා බසයෙන් ඇදවැටී ඇති බව පොලීසිය සඳහන් කළේය.අනතුරෙන් බරපතළ තුවාල ලැබූ පුද්ගලයා නවගමුව රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ දික්ඔය, බටල්ගලවත්ත ප්‍රදේශයේ පදිංචිව සිටි 48 හැවිරිදි අයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=57180", "Category": null, "Parent URL": null}