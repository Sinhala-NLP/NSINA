{"Source": "Adaderana", "Timestamp": "November 27, 2010 08:26 am", "Headline": "පකිස්ථාන ජනපති අද දිවයිනට ", "News Content": "පකිස්ථාන ජනාධිපති අසීෆ් අල්සර්දාරි මහතා අද(27) දිවයිනට පැමිණීමට නියමිතව ති‍බේ. සිව්දින නිල සංචාරයක් සඳහා පාකිස්ථානු ජනාධිපතිවරයා මෙරටට පැමිණෙන බව විදේශ කටයුතු අමාත්‍යාංශය පැවසීය. අද දහවල් පකිස්ථානු ජනාධිපති අසීෆ් අල්සර්දාරි මහතා විදේශ කටයුතු අමාත්‍ය මහාචාර්ය ජී. එල්.පීරිස් මහතා හමුවීමට නියමිතය. දිව‍යිනේ රැදී සිටින කාලය අතරතුර ජනාධිපති මහින්ද රාජපක්ෂ මහතා ඇතුළු තවත් රාජ්‍ය තාන්ත්‍රිකයින් හමුවීමට නියමිත බව විදේශ කටයුතු අමාත්‍යාංශය පවසයි.", "URL": "https://sinhala.adaderana.lk/news.php?nid=12423", "Category": null, "Parent URL": null}