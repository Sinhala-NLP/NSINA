{"Source": "Adaderana", "Timestamp": "December 21, 2013 05:12 pm", "Headline": "අධිවේගයේ අනතුරු 2යි", "News Content": "දක්ෂිණ අධිවේගී මාර්ගයේ ගාල්ල සිට මාතර දක්වා ඉදිකිරීම් කටයුතු සිදුකෙරෙන මාතර ගොඩගම ප්‍රදේශයේදී පස් කන්දක් කඩා වැටිම හේතුවෙන් පුද්ගලයෙකු තුවාල ලබා තිබේ. අද පෙරවරුවේ සිදුවු මෙම අනතුරින් තුවාල ලබා ඇත්තේ ඉදිකිරීම් කටයුතු වල නිරත සිටි සේවකයෙකු බව පොලිසිය සදඳහන් කළේය. වයස අවුරුදු 70ක් පමණ වන මාතර සුල්තානාගොඩ ප්‍රදේශයේ පදිංචිකරුවෙකු මෙලෙස අනතුරට ලක්ව ඇත. තුවාල ලැබු මෙම සේවකයා මේ වන විට මාතර රෝහලේ ප්‍රතිකාර ලබමින් සිටින අතර ඔහුගේ තත්වය බරපතළ නොවන බව රෝහල් ආරංචිමාර්ග සඳහන් කළේය. මේ අතර දක්ෂිණ අධිවේගී මාර්ගයේ 72යි 2 සහ 72යි 3 කිලෝමීටර් කණු අසළ ප්‍රදේශයේ දී මෝටර් රථයක් මාගයෙන් ඉවතට පැන පෙරළීමෙන් අනතුරක් සිදුව ඇත. අනතුර සිදුවන අවස්ථාවේ පුද්ගලයින් තිදෙනෙකු ගමන් කර ඇති අතර ඔවුන්ට කිසිදු අනතුරක් සිදුව නොමැති බව පොලිසිය සඳහන් කළේය. මෙම අනතුරු සම්බන්ධයෙන් ඇල්පිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39763", "Category": null, "Parent URL": null}