{"Source": "Adaderana", "Timestamp": "January 29, 2013 04:14 pm", "Headline": "ගිනි අවියක් සමග අයෙක් කොටුවෙයි", "News Content": "මෙරට නිෂ්පාදිත ගිනි අවියක් සමග සැකකරුවෙකු පොතුවිල්, කරන්නාව ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකාය ලද තොරතුරක් අනුව සිදුකළ වැටලීම්වල දී අදාළ සැකකරු අත්අඩංගුවට ගෙන ඇති බව සඳහන්ය. මෙහිදී අදාළ ගිනි අවිය සඳහා යොදා ගන්නා උණ්ඩ 12 ක් ද පොලිස් විශේෂ කාර්යය බලකා භාරයට ගෙන තිබේ. සැකකරු අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31190", "Category": null, "Parent URL": null}