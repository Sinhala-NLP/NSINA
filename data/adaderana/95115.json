{"Source": "Adaderana", "Timestamp": "August 27, 2018 07:09 pm", "Headline": "ඡන්දය කල් දැමීමේ උත්සහයක් ගැන පවිත්‍රා කියයි", "News Content": "එක්සත් ජාතික පක්ෂයේ මෙන්ම ශ්‍රී ලංකා නිදහස් පක්ෂයේ නායකයන් ද ඡන්දය කල් දැමීමේ ප්‍රයත්නයක නිරතව සිටින බවට එක්සත් ජනතා නිදහස් සන්ධාන පාර්ලිමේන්තු මන්ත්‍රිනී පවිත්‍රා වන්නිආරච්චි මහත්මිය චෝදනා කරයි. ඇය මේ බව සඳහන් කළේ අද(27) පැවති ශ්‍රී ලංකා පොදුජන පෙරමුණේ මාධ්‍ය හමුවකට එක් වෙමින්ය. නව ක්‍රමයට ඡන්දය තැබීම සඳහා පාර්ලිමේන්තුවට පනත ගෙනා ආ බවත් එම පනත ගෙනා විෂය භාර ඇමතිවරයා ඇතුළු ආණ්ඩුවම ඊට විරුද්ධ වු බව මන්ත්‍රීවරිය සඳහන් කළේය. ආණ්ඩුව ඡන්දයක් තිබුණහොත් අගමැතිවරයා හා ජනාධිපතිවරයා පරදින බව හොඳින් දන්නා බව මන්ත්‍රීවරිය පෙන්වා දෙයි. මේ අතර මැතිවරණය පැවැත්වුවහොත් ආණ්ඩුවේ ප්‍රධාන පක්ෂ දෙකම පරාජයට පත්වන බැවින් උපක්‍රමශිලීව මැතිවරණ කල්දැමීම සඳහා සීමා නීර්ණ වාර්තාව ආණ්ඩුව විසින් පරාජය කළ බව පාර්ලිමේන්තු මන්ත්‍රී පවිත්‍රා වන්නිආරච්චි මහත්මිය වැඩිදුරටත් පැවසීය.", "URL": "https://sinhala.adaderana.lk/news.php?nid=95115", "Category": null, "Parent URL": null}