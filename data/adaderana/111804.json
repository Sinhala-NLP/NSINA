{"Source": "Adaderana", "Timestamp": "June 12, 2019 12:56 pm", "Headline": "අගමැති සිංගප්පූරු යයි", "News Content": "අග්‍රාමාත්‍ය රනිල් වික්‍රමසිංහ මහතා දින තුනක සංචාරයක් සඳහා අද(12) දහවල් කටුනායක ගුවන් තොටුපළෙන් සිංගප්පූරුව බලා පිටත්ව ගියේය. ඒ මහතා සමඟ තවත් දෙදෙනෙකු මෙම සංචාරය සඳහා එක් වී සිටි බව අද දෙරණ ගුවන්තොටුපළ වාර්තාකරු පවසයි. අසාළ පිරිස අද දහවල් 12.15 ට සිංගප්පූරුව බලා පිටත්ව ගිය ශ්‍රී ලන්කන් ගුවන් සේවයේ යූ.එල්.- 308 දරන ගුවන් යානයෙන් පිටත්ව ගොස් තිබේ. මෙම පිරිස මේ මස 14 දා ආපසු ශ්‍රී ලංකාවට පැමිණීමට නියමිතය.", "URL": "https://sinhala.adaderana.lk/news.php?nid=111804", "Category": null, "Parent URL": null}