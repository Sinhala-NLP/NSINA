{"Source": "Adaderana", "Timestamp": "January 11, 2016 02:42 pm", "Headline": "නීති රීති අඩුවක් නෑ - ක්‍රියාත්මකවීමේ අර්බුදයක් තියෙනවා", "News Content": "ව්‍යවස්ථාවෙන් රටේ ජනතාවගේ යුක්තිය, සාධාරණත්වය, නිදහස ප‍්‍රජාතන්ත‍්‍රවාදයතහවුරු විය යුතු බව ජ.වි.පෙ. නායක අනුර දිසානායක මහතා පවසයි.අද (11) කොළඹ පැවති මාධ්‍ය හමුවකදී හෙතෙම මේ බව සඳහන් කළේය.එහිදී ඔහු මෙසේද කියා සිටියේය.අපේ රට පාලනය වෙන්නේ 1978 ආණ්ඩු ක‍්‍රම ව්‍යවස්ථාවට අනුව. එම ආණ්ඩු ක‍්‍රම ව්‍යවස්ථාව දැන් වසර 37ක් පැරණි එකක්. එය විටින් විට සංශෝධනය කළා. එවැනි සංශෝධනයන් ගෙනාවේ බලයේ ඉන්න කණ්ඩායම්වල බලය රැකගැනීම සඳහාත් තව දුරටත් බලය පවත්වාගෙන යාම සඳහාත් වූ බල වුවමනාව පමණක්මයි. එම ආණ්ඩුක‍්‍රම ව්‍යවස්ථාවට සිදුකර තිබෙන සංශෝධනයන් 19න් 17වන සංශෝධනය සහ 19වන සංශෝධනය හැර ඉතිරි සියල්ල ඒ මොහොතේ බලයේ සිටි කණ්ඩායමේ අරමුණුවලට සිදුවුණේ. ඒ නිසා මේ ආණ්ඩුක‍්‍රම ව්‍යවස්ථාව දැන් විකෘති වෙලා තිබෙන්නේ. ඒ නිසා අලූත් ආණ්ඩුක‍්‍රම ව්‍යවස්ථාවක අවශ්‍යතාවය මතුවෙලා තිබෙනවා. මේ වන කොට රටේ මතුවෙලා තිබෙන සියලූම අර්බුදවලට හේතුව ව්‍යවස්ථාව ලෙස හුවා දැක්වීමට මේ ආණ්ඩුවේ පිරිස් උත්සාහ කරනවා. ඒ නාඩගමට අපි ඉඩ දෙන්නේ නැහැ. මතුවෙලා තිබෙන යම් යම් අර්බුදවලට එක් හේතුවක් ව්‍යවස්ථාව වෙන නමුත් අනෙකුත් සියලූම ප‍්‍රශ්නවලට ව්‍යවස්ථාව ප‍්‍රශ්නයක් නොවේ. මේ සමාජ ක‍්‍රමයේ තිබෙන මූලික හේතුව නිසා තමයි අර්බුද පැන නැගිලා තිබෙන්නේ. ඒ නිසා මේ ව්‍යවස්ථාව වෙනස්කළ පමණින් අපේ රටේ ගොවියාට මතුවෙලා තිබෙන ප‍්‍රශ්නවලට, තරුණයින්ගේ විරැකියාවට, ධිවරයාගේ ගැටළුවලට, අපේ රටේ දුවා දරුවන්ගේ අධ්‍යාපන ප‍්‍රශ්නවලට, රෝහල්වල බෙහෙත් හිඟයට උත්තර ලැබෙන්නේ නැහැ. නමුත් මේ හදන්න යන ව්‍යවස්ථාවට අපි පක්‍ෂයක් ලෙස අදහස් යෝජනා ලබා දෙන්න බලාපොරොත්තු වෙනවා. අගමැතිවරයා පසුගියදා පාර්ලිමේන්තුවට ඉදිරිපත් කළ අලූත් ව්‍යවස්ථාව සම්පාදනය කිරීමේ යෝජනාව අනෙකුත් පක්‍ෂවල පාර්ලිමේන්තු මන්තී‍්‍රවරුන්ගේ සම අයිතිය අහෝසි කරන, පාර්ලිමේන්තුවේ ස්ථාවර නියෝගවලට අනුව කි‍්‍රයාත්මක වන යෝජනාවක් නොවෙයි. පාර්ලිමේන්තුවේ ස්ථාවර නියෝගවලින් ඔබ්බට යන යෝජනාවක්. පාර්ලිමේන්තුවේදී සහ පක්‍ෂ කණ්ඩායම් රැස්වීම්වලදී අගමැතිවරයාගේ හැසිරීම්වලින් පෙන්නුම් කළේ අනෙකුත් පක්‍ෂවල සහ පාර්ශ්වවල අදහස් යෝජනා යටපත් කරගෙන යාමේ වැඩපිළිවෙළක්. මේ වනවිට පෙන්නුම් කරමින් තිබෙන්නේ අගමැතිවරයා ප‍්‍රමුඛ ආණ්ඩුව අත්තනෝමතික කි‍්‍රයාවලියක් අනුගමනය කරමින් තිබෙන බවයි. මේ සම්බන්ධයෙන් ජනතා විමුක්ති පෙරමුණේ අදහස වෙන්නේ අලූත් ව්‍යවස්ථාවක් නිර්මාණය කිරීමේ වැඩපිළිවෙළ පාර්ලිමේන්තුවේ ස්ථාවර නියෝගවලට අනුකූලව සිදුවිය යුතුයි යන්නයි. දැන් මේ පැනනැගී තිබෙන්නේ ව්‍යවස්ථාවේ තිබෙන නීති, වගන්තිවල අඩුපාඩුවේම ගැටළුවක් නොවේ. ප‍්‍රධාන ගැටළුව වී තිබෙන්නේ ව්‍යවස්ථාවේ තිබෙන නීති සහ වගන්ති නිසි ආකාරව කි‍්‍රයාත්මක නොවීමේ ගැටළුවයි. පසුගියදා සම්මත කළ 19වන ව්‍යවවස්ථාවට අනුව පත්කළ හැකි ඇමතිවරුන් ගණන නිශ්චිත කළා. නමුත් දැන් එම වගන්තිය උල්ලංඝණය කරමින් මේ ආණ්ඩුව ඇමතිවරු 48ක් සහ නියෝජ්‍ය-රාජ්‍ය ඇමතිවරු 45ක් පත්කර තිබෙනවා. එයින්ද නොනැවතී අමාත්‍ය බලතල සහ වරප‍්‍රසාද තිබෙන දිස්ති‍්‍රක් සභාපතිවරුන් පත්කරන්න යනවා. එනිසා මේ සිදුවෙලා තිබෙන්නේ ව්‍යවස්ථාවට වගන්ති ඇතුළත් කළාට එම නීතිවලින් රිංගලා කටයුතු කිරීමයි. ඒ වගේම පොදු දේපොළ පනතට අනුව රුපියල් 25,000ක මුදලක් අවභාවිත කළොත් වැරදිකරුට ඇප ලබාදිය නොහැකියි. නමුත් දැන් කෝටි ප‍්‍රකෝටි ගණන් ජනතා මුදල් කොල්ල කන පුද්ගලයින් නිදැල්ලේ ඉන්නවා. පාර්ලිමේන්තු මන්තී‍්‍ර ධුරය ලබාගන්නා පුද්ගලයින් ඉතාම කෙටි කාලයකදී මහා ධනපතියන් වෙනවා. ඒ සඳහා පනවා තිබෙන නීතියක් වන මුදල් විශුද්ධිකරණ පනත කි‍්‍රයාත්මක වෙන්නේ නැහැ. එනිසා මේ පැනනැගී තිබෙන්නේ නීතිමය රෙගුලාසිවල අඩුවක් නොව එම නීති-රීති කි‍්‍රයාත්මක නොවීමේ අර්බුදයකුයි. ඒ වගේම ආණ්ඩුව කියනවා අලූත් ව්‍යවස්ථාවකින් ජාතික ප‍්‍රශ්නයට විසඳුමක් හොයන්න යනවා කියලා. ජාතික ගැටළුවට ව්‍යවස්ථාවෙන් පමණක් විසඳුම් හොයන්න බැහැ. ඒ සඳහා කළ යුත්තේ එම ජනතාවගේ අයිතිවාසිකම් ප‍්‍රජාතන්ත‍්‍රවාදී නිදහස තහවුරු කළ යුතුයි. ව්‍යවස්ථාවෙන් පමණක් ජාතික සමගිය ගොඩනගන්න බැහැ. ඒ වගේම නීතියේ විධානයේ ආධිපත්‍යය තහවුරු කරන්න අලූත් ව්‍යවස්ථාවක් ගෙන ඒමෙන් පමණක් සිදුකරන්න බැහැ. එම ව්‍යවස්ථාවක් නිර්මාණය කිරීමේදී ප‍්‍රජාතන්ත‍්‍රවාදය තහවුරු කිරීමේ යෝජනවලට අපේ දායකත්වය ලබා දෙනවා. ඒ වගේම ඇමතිවරුන්, මන්තී‍්‍රවරුන්ගේ නාස්තියත් සැලකිල්ලට ගත යුතුයි. විධායක ජනාධිපති ක‍්‍රමය අහෝසි කිරීම වගේම මෙම ව්‍යවස්ථාවේදී රටේ ජනතාවගේ යුක්තිය, සාධාරණත්වය, නිදහස ප‍්‍රජාතන්ත‍්‍රවාදය තහවුරු විය යුතුයි. එවැනි ව්‍යවස්ථාවක් නිර්මාණය කිරීමේදී දැන් සිදුවෙමින් තිබෙන අත්තනෝමතික බලහත්කාරය හෝ බලපෑමෙන් සම්මත කර ගැනීම කිසිසේත්ම සිදු නොකළ යුතු දෙයක් බව අපි අවධාරණය කරනවා. සියලූ දෙනාගේ අදහස් යෝජනා සැලකිල්ලට ගනිමින් සියලූම පක්‍ෂවලට සහ මන්තී‍්‍රවරුන්ට සම ඉඩ ප‍්‍රස්ථාවක් ලබා දෙමින් මෙම ව්‍යවස්ථාව නිර්මාණය කළ යුතු බව අපි ආණ්ඩුවට අවධාරණය කරනවා.", "URL": "https://sinhala.adaderana.lk/news.php?nid=56288", "Category": null, "Parent URL": null}