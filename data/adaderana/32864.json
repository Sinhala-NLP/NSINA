{"Source": "Adaderana", "Timestamp": "March 30, 2013 10:03 pm", "Headline": "ටී.එන්.ඒ. වැඩකරන්නේ එල්.ටී.ටී.ඊ. උපදෙස් මතයි", "News Content": "ටී.එන්.ඒ. පක්ෂය තවදුරටත් කටයුතු කරන්නේ එල්.ටී.ටී.ඊ. සංවිධානයේ උපදෙස් මත බව අධ්‍යාපන හා උසස් අධ්‍යාපන අමාත්‍ය එස්.බී. දිසානායක මහතා පවසයි. ඊට හේතුව ද්‍රවිඩ ජාතික සන්ධානයේ මන්ත්‍රීවරුන්ගේ බිරින්දෑවරු, දරු මුණුපුරන් රැක බලාගන්නේ එම සංවිධානයේ විදේශ රටවල සිටින ක්‍රියාකාරීන් බව හෙතෙම පෙන්වාදෙයි. එංගලන්තය, කැනඩාව, ප්‍රංශය, ජර්මනිය, ස්විස්ටර්ලන්තය හා නෝර්වේ යන රටවල එම සංවිධානයේ ක්‍රියාකාරකම් බලවත් බව ඔහු කියයි. එල්.ටී.ටී.ඊ.ය තවදුරටත් එකී රටවල ශක්තිමත්ව පැවතීම නිසා සන්ධානය ලෙස ආණ්ඩුවට පවත්නා බලය රැක ගැනීමට බරපතළ ඕනෑකමක් මතුව ඇති බව හෙතෙම සඳහන් කරයි. උඩුනුවර ගෙලිඔය ප්‍රදේශයේ අද (30) පැවැති “රට නගන නිල් රැල්ල“ ජනහමුවකට සහභාගි වෙමින් උසස් අධ්‍යාපන අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=32864", "Category": null, "Parent URL": null}