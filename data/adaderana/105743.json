{"Source": "Adaderana", "Timestamp": "March 9, 2019 07:22 am", "Headline": "තවත් තෙල් ප්‍රශ්නයක්", "News Content": "වෙළදපොලට නිකුත් කරන පොල් තෙල් රසායනාගාර පරික්ෂාවන්ට ලක් කර ප්‍රමිතියෙන් යුත් පොල් තෙල් සඳහා ඒ බව සනාථ කරන ලේබලයක් ඇලවීමට ඉදිරියේදී කටයුතු කරන බව පොල් සංවර්ධන අධිකාරිය පවසයි. එහි සභාපති එච්.කේ උදය රූපසිංහ මහතා පවසන්නේ ඇතැම් පුද්ගලයින් දේවාල සහ පන්සල් වලින් ඉවත් කරන දින ගණන් පරණ වූ අපිරිසිදු පොල් තෙල් නිෂ්පාදනය සඳහා යොදා ගන්නා බවයි. එය වැලැක්විමට ඉදිරියේදී පියවර ගන්නා අතර අපිරිසිදු පොල් තෙල් නිෂ්පාදනය කරන්නන්ට විරුද්ධව නීතිමය පියවර ගැනිමට කටයුතු කරන බව සභාපතිවරයා පවසන්නේය. මේ සදහා ජනතාවගේ සහයෝගය අවශ්‍ය බැවින් අපිරිසිදු පොල් තෙල් නිෂ්පාදනය කරනු ලබන ස්ථාන පිළිබඳව පොල් සංවර්ධන අධිකාරියෙහි වැටලීම් අංශයේ 011 250 250 1, 011 250 250 2 හෝ 011 250 250 3 දරණ දුරකතන අංක වෙත දැනුම් දෙන ලෙස ද එම අධිකාරිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=105743", "Category": null, "Parent URL": null}