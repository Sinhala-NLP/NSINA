{"Source": "Adaderana", "Timestamp": "August 3, 2011 03:41 pm", "Headline": " ස්වේච්ඡා සේවකයින් හත්දෙනා ගැන ජාත්‍යන්තර විමර්ශනයක් ඕනෑ", "News Content": "වසර පහකට ඉහතදී ප්‍රංශ ආධාර ස්වේච්ඡා සංවිධානයක සේවකයින් ලෙස ශ්‍රී ලංකාවේ සේවය කරමින් සිටියදී ඝාතනයට ලක්වූවන් හත් දෙනෙකු පිළිබඳ ජාත්‍යන්තර විමර්ශනයක් සිදුකළ යුතු බව ජාත්‍යන්තර මානව හිමිකම් සංවිධානයක් පවසයි. ශ්‍රී ලංකා රජය විසින් මෙම හත්දෙනාගේ ඝාතකයන් කවුරුන්ද යන්න පිළිබඳ මෙතෙක් සොයාබැලීමක් සිදුකර නොමැති බව අමරිකානු මානව හිමිකම් සංවිධානයක් වන\"හියුමන් රයිට් වොච්\"නිවේදනයක් නිකුත් කරමින් කියා සිටියි. ශ්‍රී ලංකාවේ දරිද්‍රතාවයෙන් පෙලෙන පවුල් නඟා සිටුවීම සඳහා ස්වේච්ඡා සේවයේ යෙදී සිටියදී 2006 වසරේ අගෝස්තු මාසයේදී එල්.ටී.ටී.ඊ සංවිධානය හා රජයේ හමුදාවන් අතර දරුණු සටන් පැවති මුතූර් ප්‍රදේශයේදී මෙම ස්වේච්ඡා සේවකයින් හත්දෙනා ඝාතනයට ලක්වී තිබුණු බව ඒ.පී පුවත් සේවය උපුටා දක්වයි.", "URL": "https://sinhala.adaderana.lk/news.php?nid=17826", "Category": null, "Parent URL": null}