{"Source": "Adaderana", "Timestamp": "January 13, 2019 12:53 pm", "Headline": "සේනා කාපුවා කන්න එපා ", "News Content": "සේනා දළඹු ආක්‍රමණයට ලක්වූ බඩඉරිඟු ආහාර සඳහා අලෙවිකරන පුද්ගලයින්ට එරෙහිව නීතිමය ක්‍රියාමාර්ග ගන්නා බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එහි සභාපති උපුල් රෝහණ මහතා සඳහන් කළේ එම බඩඉරිගු ආහාරයට ගැනීමෙන් දිගුකාලීන සෞඛ්‍ය ගැටලු මතුවීමේ අවදානමක් පවතින බවයි. සේනා දළඹු ආක්‍රමණයට ලක්වු බඩඉරිගු අලෙවිකරන පුද්ගලයින් සොයා දිවයින පුරා මහජන සෞඛ්‍ය පරීක්ෂකවරුන් වැටලීම් ආරම්භ කර ඇති බව ද උපුල් රෝහණ මහතා පැවසුවේ. මේ අතර සේනා දළඹු උවදුර වී වගාවට ද ව්‍යප්ත වීමේ අවදානමක් පවතින බව කෘෂිකර්ම දෙපාර්තමේන්තුව පවසයි. කෘෂිකර්ම අධ්‍යක්ෂ ජනරාල් ආචාර්ය ඩබ්ලිව්.එම්.ඩබ්ලිව්.වීරකෝන් මහතා සඳහන් කළේ මේ සම්බන්ධයෙන් ගොවීන් දැඩි විමසිල්ලෙන් පසුවිය යුතු බවයි.", "URL": "https://sinhala.adaderana.lk/news.php?nid=102262", "Category": null, "Parent URL": null}