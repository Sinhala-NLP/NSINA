{"Source": "Adaderana", "Timestamp": "January 28, 2018 08:25 am", "Headline": "අද සිට කාලගුණයේ වෙනසක් ", "News Content": "අද සිට පවතින කාලගුණ තත්ත්වයේ වෙනසක් ඇති විය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව ඉදිරි දින කිහිපයේ දී නැගෙනහිර සහ ඌව පළාත්වලටත් හම්බන්තොට දිස්ත්‍රික්කයටත් වැසි ඇති විය හැකි අතර සවස් කාලයේ දී ගාල්ල මාතර සහ රත්නපුර දිස්ත්‍රික්කවලට වැසි වාර කිහිපයක් ඇති විය හැකියි. මේ අතර අඩු පීඩන තත්ත්වයන් හේතුවෙන් ගැඹුරු මුහුදු ප්‍රදේශවල පැයට කිලෝමීටර් 60ත් 70ත් අතර වේගයක සුළං ඇති විය හැකි බැවින් ඒ පිළිබද සැලකිළිමත් වන ලෙස ආපදා කළමනාකරණ මධ්‍යස්ථානය ධීවර ප්‍රජාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=83654", "Category": null, "Parent URL": null}