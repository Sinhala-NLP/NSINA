{"Source": "Adaderana", "Timestamp": "October 8, 2017 08:46 am", "Headline": "ශිවාජිලිංගම්ගෙන් ඉල්ලීමක්", "News Content": "සිරගත කර සිටින දෙමළ ජාතිකයින් 160 දෙනෙකු නිදහස් කිරීමට පියවර ගන්නා ලෙස ජනාධිපතිවරයා ඇතුළු ආණ්ඩුවෙන් ඉල්ලා සිටින බව පළාත් සභා මන්ත්‍රී එම්.කේ.ශිවාජිලිංගම් මහතා පවසයි. මන්ත්‍රීවරයා ප්‍රකාශ කළේ අනුරාධපුර බන්ධනාගාරයේ අදාළ පිරිස රඳවා සිටින අතර ඉන් තිදෙනෙකු උපවාසයක ද නිරතව සිටින බවයි. අදාළ පිරිසගේ සුවදුක් විමසීම සඳහා ඊයේ අනුරාධපුර බන්ධනාගාරයට පැමිණීමෙන් පසු එම්.කේ.ශිවාජිලිංගම් මහතා මේ සම්බන්ධයෙන් අදහස් පල කළේය. එහිදි වැඩිදුරටත් අදහස් දැක්වු එම්.කේ.ශිවාජිලිංගම් මහතා ප්‍රකාශ කළේ මීට පෙර අවස්ථා රැසකදී විවිධ පාර්ශව වෙත පොදු සමාව ලබා දී ඇති බවයි.", "URL": "https://sinhala.adaderana.lk/news.php?nid=78451", "Category": null, "Parent URL": null}