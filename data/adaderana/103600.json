{"Source": "Adaderana", "Timestamp": "February 2, 2019 08:12 pm", "Headline": "කවුරු චෝදනා කළත් සජිත්ට ජනපතිගෙන් සහතිකයක් ලැබුණා", "News Content": "මහජන බදු මුදල් භාවිත කර සිය ප්‍රතිරූපය ගොඩනැගිමට කටයුතු කළ සජිත් ප්‍රේමදාස අමාත්‍යවරයාට එරෙහිව අල්ලස් කොමිසම හමුවේ පැමිණිල්ලක් ගොනු කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ෂෙහාන් සේමසිංහ මහතා පවසයි. කෙසේ වෙතත් එක්සත් ජාතික පක්ෂ පාර්ලිමේන්තු මන්ත්‍රීවරුන් සඳහන් කළේ කවුරුන් කුමන චෝදනා එල්ල කළද අමාත්‍ය සජිත් ප්‍රේමදාස මහතා දක්ෂ නායකයෙකු බවට ජනාධිපතිවරයා නිසි සහතිකයක් ලබා දී ඇති බවයි. එක්සත් ජාතික පක්ෂයේ පාර්ලිමේන්තු මන්ත්‍රී චමින්ද විජේසිරි මතාගෙන් මාධ්‍ය වේදියෙකු නැගු ප්‍රශ්නයකට පිලිතුරු ලබා දෙමින් ඔහු පැවසුවේ අවශ්‍ය නම් නිඅදාල අමාත්‍යාංශයටද ජනපති විමර්ශන කොමිසමක් පත් කර හැකි බවයි. එහිද වැඩිදුරටත් අදහස් දැක්වු මන්ත්‍රීවරයා පැවසුවේ අග්‍රාමාත්‍යවරයා සහා අමාත්‍ය සජිත් ප්‍රේමදාස මහතා ගැටුමක් ඇති කරමින් ඔවුන්ගේ අබිමතයන් ඉටුකර ගැනීමට උත්සහ ගන්නා බවයි.", "URL": "https://sinhala.adaderana.lk/news.php?nid=103600", "Category": null, "Parent URL": null}