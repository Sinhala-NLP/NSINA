{"Source": "Adaderana", "Timestamp": "December 1, 2010 10:44 am", "Headline": " කොන්ත්‍රාත්තුව දුර ගිහින් අයෙක් රෝහලට-තිදෙනෙක් දැලේ", "News Content": "තියුණු ආයුධයකින් පහර දී පුද්ගලයෙකුට තුවාල සිදු කිරීමේ සිද්ධියක් සම්බන්ධයෙන් සැක පිට මාදම්පේ පොලිසිය විසින් ‍පුද්ගලයින් තිදෙනෙකු අත්අඩංගුවට ගෙන තිබේ. ඉන්දීය සමාගමකට ‍කම්කරුවන් සැපයීමේ කොන්ත්‍රාත්තුවක් සම්බන්ධයෙන් ඇති වූ බහින් බස් වීමක් දුරදිග යාමෙන් පහර දීම සිදු වී ඇති බව පොලිසිය පවසයි. පහර කෑමට ලක් වූ මාදම්පේ , සුදුවැල්ල ප්‍රදේශයේ පදිංචි අදාළ පුද්ගලයා හලාවත මහරෝහලේ ප්‍රතිකාර ලබමින් සිටියි. මාදම්පේ පොලිසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=12520", "Category": null, "Parent URL": null}