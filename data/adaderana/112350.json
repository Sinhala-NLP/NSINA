{"Source": "Adaderana", "Timestamp": "June 19, 2019 04:38 pm", "Headline": "පැවති රජය ජනතාවට වෙන් කළ සියල්ල ඒ අයම බෙදාගත්තා", "News Content": "අහිංසක ජනතාව වෙනුවෙන් පසුගිය කාලයේ වෙන්කළ ආධාර පැවති රජය ඔවුන් අතරේ බෙදාගත්තා මිස සැබෑ ලෙසම ලැබිය යුතු අයට එම ආධාර නොලැබුණු බව ධිවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මැතිතුමා පැවසිය . ඉකුත් විසිපස් වසර පුරාම සිදු වුයේ ඔවුන් අතර බෙදාගැනීම පමණක් බැවින් සිය ජනතාවට කිසිවක් නොලැබුණු බවත් , වත්මන් රජය බලයට පත්වීමත් සමඟ එම තත්ත්වය වෙනස් කර සියළු ජනතාවට කිසිදු බේදයකින් තොරව සහන ලැබිය යුත්තන්ට එම සහන නිසි ලෙස ලබාදීමේ වැඩපිළිවෙලක් ආරම්භ කල බවත් අමාත්‍යවරයා පවසයි. අමාත්‍යවරයා මේ බව සදහන් කළේ ධීවර ජනතාවගේ නිවාස ගැටළුවට විසදුම් ලෙස ධීවර නිවාස ආධාර ලබාදීමේ උත්සවයේදීය. තංගල්ල ප්‍රාදේශීය ලේකම් කාර්යාලයේදී ඊයේ (18) පැවති මෙම ආධාර පිරිනැමීමේ උත්සවයේදී 41 දෙනකු සදහා ධීවර නිවාස ආධාර පිරිනැමිණි . රුපියල් ලක්‍ෂයක මුදලක් නිවාස ආධාර ලෙස ලබා දේ . එහි පළමු වාරිකය මෙලස පිරිනැමිණි . එහිදී වැඩිදුරටත් අදහස් දැක්වූ අමාත්‍යවරයා, “ ධීවර කර්මාන්තයේ නිරත අපේ මේ ජනතාවගේ නිවාස හදාගන්න , අලුත්වැඩියා කරගන්න රුපියල් ලක්‍ෂයේ ආධාර මුදල ලබාදෙන මොහොත . එක්සත් ජාතික පක්‍ෂයේ රජයක් යටතේ මේ මහජන සේවය නිසි ලෙස ඉටුකරන්න හැකියාව ලැබිලා තියෙනවා . පසුගිය වසරේ මෙවැනි නිවාස ආධාර සිය දෙනෙකුට ලබා දුන්නේ . තිස්සමහාරාම , බදගිරිය , ලුණුගම්වෙහෙර කලාප වලට . 2018 වසරේදීත් ධීවර පවුල් සියයකට නිවාස ආධාර ලබාදීමට කටයුතු කළා . ඉදිරි සතිය තුල තවත් ධිවරයින් 250 දෙනෙකුට දැල් ආධාර ලබාදීමට කටයුතු කරනවා .මම යොවුන් පුරයේදී අගමැතිතුමාගෙන් කල ඉල්ලීමක් අනුව යොවුන් ධීවර කාර්මිකයින් 100 දෙනෙකු සදහා ආධාර කිරීමට අවස්ථාව ලැබිලා තියෙනවා.” “ කුඩා බෝට්ටු වල ධීවර රැකියාවේ නිරත ධීවර ජනතාව නෙලාගන්නා ධීවර ජනතාවගේ අස්වැන්න රැකගන්න මාළු පෙට්ටි ලබාදීමට කටයුතු කරගෙන යනවා . රටේම ධීවර ජනතාවට ලබාදීමට මෙම මාළු පෙට්ටි මම ඇනවුම් කර තියෙනවා . අපේ ධිවරයට වසර 25 කින් විතර කිසිම සහනාධාරයක් ලැබුනේ නැහැ . පහුගිය ආණ්ඩු කාලයේ මේ සහනාධාර බෙදාගත්තේ ඒ අය අතරේ විතරයි .අපේ ධීවර ජනතාවගේ ජිවන තත්වය අනුව එම ජනතාවගේ ජිවන තත්වය නැංවීම වෙනුවෙන් වැඩපිළිවෙලක් ක්‍රියාත්මක කරනවා . දැනට වඩා වැඩි සහන ලබාදෙන ගමන් නව සැලසුමක් යටතේ එම කටයුතු කිරීමට පියවර අරගෙන තියෙන බව කියන්න ඕනේ . ” “ මේ ලබාදෙන ආධාර නිසි ලෙසම ඒ නිවාස ඉදිකරගැනීමට හෝ අලුත්වැඩියා කටයුතු වෙනුවෙන්ම වැය කල යුතුයි . මොකද රජයක් ලෙස අපි මේ කරන කටයුතු පිලිබදව නිලධාරීන් නිරතුරුව වග කියන්න ඕනේ . ඒ නිසා සියළු දෙනා දැනගන්න ඕනේ ලැබෙන මුදල් සියල්ලම අදාළ කටයුතු සදහාම පමණක් යොදවන්න. මේ පළමු වාරික මුදල පමණයි . මේ මුදලට නිසි ලෙස වැඩ කළහොත් ඊලග වාරිකය ලබාදීමට කටයුතු කරනවා . ”", "URL": "https://sinhala.adaderana.lk/news.php?nid=112350", "Category": null, "Parent URL": null}