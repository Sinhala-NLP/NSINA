{"Source": "Adaderana", "Timestamp": "March 4, 2019 08:40 am", "Headline": "අත්බෝම්බයක් සහ මත් පැන් තොගයක් සමඟ අයෙක් අත්අඩංගුවට", "News Content": "විදේශිය රටක නිශ්පාදිත ජීව අත්බෝම්බයක් සහ නීති විරෝධි මත් පැන් තොගයක් සමඟ බුංගුරිය, කහවත්ත ප්‍රදේශයේදී පුද්ගලයෙකු අත්අඩංගුවට ගෙන තිබේ. පොලීසියට ලද තොරතුරක් මත සිදුකළ වැටලීමකදී නිවසක තිබී මෙම ජීව අත්බෝම්බය සමඟ නීති විරෝධි මත්පැන් මිලිලීටර් 15000ක ප්‍රමාණය සොයාගත් බව පොලීසිය සඳහන් කළේය. සැකකරු 39 හැවිරිදි කහවත්ත ප්‍රදේශයේ පදිංචිකරුවෙකු වන අතර ඔහු පැල්මඩුල්ල මහේස්ත්‍රාත් හමුවට ඉදිරිපත් කිරීමෙන් අනතුරුව ලබන 05 වනදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=105437", "Category": null, "Parent URL": null}