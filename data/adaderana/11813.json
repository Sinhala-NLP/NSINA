{"Source": "Adaderana", "Timestamp": "October 29, 2010 02:25 pm", "Headline": "හයිකෝප් දෙවන විත්තිකරුට වසර 5ක සිරදඬුවමක්", "News Content": "හයිකෝප් මූල්‍ය වංචා නඩුවේ දෙවන විත්තිකරු වන හයිකෝප් සමාගමේ අධ්‍යක්ෂ වරයෙකු වූ වෙලින්ටන් ඩේහුඩ් නැමැත්තාට කොළඹ මහාධිකරණය වසර 5ක බරපතල වැඩ සහිත සිරදඬුවමක් නියම කරනු ලැබීය. ඒ නීතිපතිවරයා ඔහුට එරෙහිව ඉදිරිපත් කර තිබූ චෝදනා 20 න් 12 කට තමන් වරදකරු බව පිළිගැනීමෙන් පසුවය. විත්තිකරු එම සමාගමේ සේවකයෙකු වශයෙන් පමණක් කටයුතු කර ඇති නිසාත් මාස 10ට ආසන්න කාලයක් ඔහු රක්ෂිත බන්ධනාගාර ගතව සිටි නිසාත් ඔහුට ලිහිල් දඩුවමක් නියම කරන මෙන් විත්තිකරු වෙනුවෙන් පෙනී සිටි නීතීඥවරයා ඉල්ලා සිටියේය. ඉදිරිපත් වූ කරුණු සලකා බැලූ කොළඹ මහාධිකරණ විනිසුරු සුනිල් රාජපක්ෂ මහතා විත්තකරුට බරපතල වැඩ සහිත වසර 5 ක සිරදඩුවම් නියම කළේය. මේ අතර මෙම නඩුවට අදාළ යුදාධිකරණය පිළිබඳ ශ්‍රේෂ්ඨාධිකරණයේ නඩු විභාගයක් පැවැත්වෙන බැවින් ශ්‍රේෂ්ඨාධිකරණ තීන්දුව ලැබෙන තෙක් නඩු විභාගය කල් දමන ලෙස විත්තිකාර සරත් ෆොන්සේකා මහතා වෙනුවෙන් පෙනී සිටි නීතීඥවරයා කරුණ දක්වමින් ඉල්ලා සිටියේය. එම ඉල්ලීම පිළිගත් මහාධිකරණ විනිසුරුවරයා ශ්‍රේෂ්ඨාධිකරණ තීන්දුව ලැබීමෙන් පසුව මෙම නඩුව නැවත කැඳවන බව නිවේදනය කළේය ඒ අනුව මෙම නඩුව නොවැම්බර් මස 30 වැනිදා දක්වා කල්තැබීමට අධිකරණය තීන්දු කරනු ලැබීය.", "URL": "https://sinhala.adaderana.lk/news.php?nid=11813", "Category": null, "Parent URL": null}