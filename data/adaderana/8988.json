{"Source": "Adaderana", "Timestamp": "June 14, 2010 08:30 am", "Headline": "ලෝක රුධිර දායක දිනය අදයි", "News Content": "ලෝක රුධිර දායකයින්ගේ දිනය අදට යෙදී තිබේ. \"යොවුන් ඔබෙන් ලොවට රුධිරය\" යන්න මෙවර තේමාව වී තිබේ. ශ්‍රි ලංකාවේ දැනට රුධිර දායකයින් ලක්ෂ තුනක් පමණ සිටින අතර ඔවුන් සියලු දෙනා නොමිලේ රුධිර පරිත්‍යාග කිරීම විශේෂත්වයක් බව සෞඛ්‍ය අමාත්‍යාංශය පවසයි. ලෝක රුධිර දායකයින්ගේ දිනය සැමරීමේ ජාතික උත්සවය නාරාහේන්පිට ජාතික රුධිර මධ්‍යස්ථානයේදී අද පෙරවරුවේ පැවැත්වීමට නියමිතය. ලෝක සෞඛ්‍ය සංවිධානය විසින් සංවිධානය කරන අන්තර්ජාතික උත්සවය ස්පාඤ්ඤයේ බාසිලෝනා නුවරදී පැවැත්වේ.", "URL": "https://sinhala.adaderana.lk/news.php?nid=8988", "Category": null, "Parent URL": null}