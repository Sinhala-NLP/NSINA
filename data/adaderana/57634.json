{"Source": "Adaderana", "Timestamp": "February 27, 2016 08:49 am", "Headline": "බෞද්ධ-දෙමළ ජනතාව පිළිබඳ පැහැදිලි සංඛ්‍යා ලේඛන නැහැ ", "News Content": "බෞද්ධ - දෙමළ ජනතාව පිළිබඳ පැහැදිලි සංඛ්‍යාලේඛන ඉදිරිපත්ව නොමැති බව ජාතික සංවාද පිළිබඳ අමාත්‍ය මනෝ ගනේෂන් මහතා පවසයි.ඔහු පවසන්නේ ගයන්ත කරුණාතිලක අමාත්‍යවරයා පසුගියදා ඉදිරිපත් කර තිබූ සංඛ්‍යාලේඛන පිළිබදව නිවැරදි තක්සේරුවක් කළ නොහැකි බවයි.ගයන්ත කරුණාතිලක අමාත්‍යවරයා පසුගියදා පාර්ලිමේන්තුවේදී ප්‍රකාශ කර තිබුණේ මෙරට දෙමළ - බෞද්ධ ජනතාව 20,000කට අධික පිරිසක් ජීවත් වන බවයි. ඔවුන්ගේ අයිතිවාසිකම් ලබාදීමට පියවර ගැනීම සම්බන්ධයෙන් ද ගයන්ත කරුණාතිලක අමාත්‍යවරයා එහිදී ප්‍රකාශ කර තිබුණි.කෙසේවෙතත් මනෝ ගනේෂන් අමාත්‍යවරයා පවසන්නේ දෙමළ ජාතිකයන් බහුතරය හින්දු භක්තිකයින් වුවද හින්දු සහ බෞද්ධ ආගම් අතර අන්‍යෝන්‍ය සමානකම් පවතින බවයි.", "URL": "https://sinhala.adaderana.lk/news.php?nid=57634", "Category": null, "Parent URL": null}