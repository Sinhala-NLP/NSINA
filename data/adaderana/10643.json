{"Source": "Adaderana", "Timestamp": "September 5, 2010 08:27 am", "Headline": "2018 පොදු රාජ්‍ය ක්‍රීඩා උළෙල ලංකාවට ලබාගැනීමට ප්‍රබල උත්සාහයක් ", "News Content": "2018 වසරේ පොදු රාජ්‍ය මණ්ඩලීය රට වල ක්‍රීඩා උළෙල ශ්‍රී ලංකාවේ පැවැත්වීමට අවස්ථාව ලබා ගැනීම සඳහා ප්‍රබල උත්සහයක් දරන බව ක්‍රීඩා අමාත්‍ය සී.බී රත්නායක මහතා පවසයි. මේ වන විටත් පොදු රාජ්‍ය මණ්ඩලයීය ක්‍රීඩා උළෙල පැවැත්වීම සදහා ශ්‍රී ලංකාවට අමතරව ඕස්ට්‍රේලියාව ද අයදුම් කර තිබේ. 2018 වසරේ මෙම ක්‍රීඩා උළෙල පැවැත්වෙන රට පිළිබඳව තීරණය කිරීමට ලබන නොවැම්බර් මාසයේ දී පොදු රාජ්‍ය මණ්ඩලීය රටවල සාමාජිකයින් බටහිර ඉන්දීය කොදෙව් හී දී හමුවීමට නියමිතය. ජාත්‍යන්තර මට්ටමින් මෙම තරගාවලිය ශ්‍රී ලංකාවට ලබා ගැනීම සඳහා ප්‍රබල උත්සයක් දරන බව ක්‍රීඩා අමාත්‍ය සී.බී රත්නායක මහතා පවසයි. ඒ සඳහා මේ වන විටත් පොදු රාජ්‍ය මණ්ඩලීය රටවල් කිහිපයක් සමගම සාකච්ඡා කොට ඇති බව ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=10643", "Category": null, "Parent URL": null}