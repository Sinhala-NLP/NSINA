{"Source": "Adaderana", "Timestamp": "January 17, 2011 11:11 am", "Headline": "ස්විට්සර්ලන්තයෙන් එල්.ටී.ටී.ඊයට මිලියන ගණන් එවලා", "News Content": "ශ්‍රී ලංකා රජයට එරෙහිව අවි ආයුධ මිලදී ගැනීම සඳහා එල්.ටී.ටී.ඊ සංවිධානය විසින් ස්විට්සර්ලන්තයේ වෙසෙන දෙමළ ජනයාගෙන් මිලියන ගණනක මුදලක් එකතු කර ඇතැයි ස්විස්ටර්ලන්ත පුවත්පතක් වාර්තා කර තිබේ. පසුගිය දිනෙක එරට ද්‍රවිඩ ජාතීන් වෙසෙන ප්‍රදේශ හා ‍ද්‍රවිඩ ජාතීන් සේවය කරන ආයතන වලට හදිසියේම පොලීසිය කඩාපනින්නට එය හේතුවක් වූ බව ස්විට්සර්ලන්තයේ සූරිච් අගනුවර සති අන්ත පුවත්පත් දෙකක් විසින් පෙන්වා දී තිබේ. පසුගියදා සැක සහිත පුද්ගලයින් 10 දෙනෙකු අත්අඩංගුවට පත් වූ අතර එයින් 8 දෙනෙකු තාමත් රැඳවුම් නියෝග මත රඳවා තබා ගෙන ඇති බවද සඳහන් වේ. අත්අඩංගුවට පත්වූ බව කියන එල්.ටී.ටී.ඊ සංවිධානයේ ස්විට්සර්ලන්ත ව්‍යාපාරික අංශයේ ප්‍රධානීයා පුමුඛ ජ්‍යෙෂ්ඨයින් යයි කියැවෙන පිරිස් සම්බන්ධයෙන් ෆෙඩරල් පැමිණිලි කාර්යාලයේ මාධ්‍ය ප්‍රකාශක වල්බගා බූර්ගෙන් විමසා සිටියද ඔහු මෙම පුවත් සඳහා ප්‍රකාශයක් කිරීම ප්‍රතික්ෂේප කරන ලදැයි වාර්තා වේ. එක් විත්තිකරුවෙකු වෙනුවෙන් පෙනී සිටින නීතිඥයෙකු සඳහන් කර ඇත්තේ තමන්ගේ සේවාදායකයාගෙන් බලකිරීමෙන් ස්විස් ෆරෑන්ක් 80,000 ක මුදලක්(ඇ.ඩො.83,000)ණය මුදලක් ස්විට්සර්ලන්තයේ එල්.ටී.ටී.ඊ සංවිධානයේ කාර්යාලය මගින් ලබාගෙන ඇති බවයි. එහෙත් අවාසනාවකට ඇමරිකා එක්සත් ජනපදය සහ යුරෝපා රටවල් සේ එල්.ටී.ටී.ඊ සංවිධානය මේ වන තුරුත් ස්විට්සර්ලන්තයේ තහනම් කර නොමැත.", "URL": "https://sinhala.adaderana.lk/news.php?nid=13551", "Category": null, "Parent URL": null}