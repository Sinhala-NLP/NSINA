{"Source": "Adaderana", "Timestamp": "February 17, 2013 08:22 am", "Headline": "තලාකුඹුරේ නිධන් සෙවු 6ක් දැලේ", "News Content": "නිධන් වස්තු ලබාගැනීමේ අරමුණින් කැණීම් කළ හය දෙනෙකු අත්අඩංගුවට ගෙන තිබේ. බදුල්ල, ගලඋඩ තලාකුඹුර ප්‍රදේශයේ පෞරාණික වටිනාකමකින් යුත් ස්ථානයක අදාළ සැකකරුවන් කැණීම්වල නිරතව සිටි බව පොලීසිය පවසයි. බදුල්ල පොලීසියේ නිලධාරීන් කණ්ඩායමක් සිදුකළ වැටලීමෙන් බැකෝ යන්ත්‍ර දෙකක් ද පොලිස් භාරයට ගෙන තිබේ. හාලිඇල ප්‍රදේශයේ ව්‍යාපාරිකයෙකුගේ ද සහය ඇතිව අදාළ පිරිස මෙම ජාවාරමේ නිරතව සිට ඇති බව මූලික පරීක්ෂණවලින් අනාවරණය වී ඇත.", "URL": "https://sinhala.adaderana.lk/news.php?nid=31695", "Category": null, "Parent URL": null}