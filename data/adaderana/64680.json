{"Source": "Adaderana", "Timestamp": "October 3, 2016 11:56 am", "Headline": "  වසා දමා තිබූ ගේබ්‍රියල් විද්‍යාලය අද ඇරෙයි", "News Content": "මැක්කන් විශේෂයක් බෝවීම නිසා දින ගණනාවක් වසා දමා තිබූ හැටන් ශාන්ත ගේබ්‍රියල් බාලිකා විද්‍යාලයේ ප්‍රාථමික අංශයේ අධ්‍යයන කටයුතු අද(03) සිට යළි ආරම්භ වී තිබේ.මැක්කන් විනාශ කිරීම සඳහා හැටන් දික්ඔය නගර සභාව විසින් කෘමි නාශක දියරක් ඉස එම මැක්කන් මේ වන විට විනාශ කර ඇති බව වාර්තා වෙයි.පසුව දෙමාපියන් සහ සිසුන් එක්ව පංති කාමර පිරිසිදු කිරීමෙන් පසු අද සිට යළි අධ්‍යයන කටයුතු ආරම්භ කළ බව එම විද්‍යාලයේ විදුල්පතිනි දයාවති වීරතුංග මහත්මිය පැවසුවේය.මැක්කන් විශේෂයක් බෝ වී ඇති එම ගොඩනැගිලි අබලන් තත්ත්වයේ පැවතීම නිසා ඒ වෙනුවට නව ගොඩනැගිලි ඉදිකිරීමට මධ්‍යම පළාත් ප්‍රධාන අමාත්‍යවරයාගේ අවධානය යොමුවී ඇති බව සඳහන්ය.පසුගිය 28 වනදා මැක්කන් විශේෂයක් බෝවීම හේතුවෙන් හැටන් ශාන්ත ගේබ්‍රියල් බාලිකා විද්‍යාලයේ ප්‍රාථමික අංශයේ පංති කිහිපයක් තාවකාලිකව වසා දැමුණි.", "URL": "https://sinhala.adaderana.lk/news.php?nid=64680", "Category": null, "Parent URL": null}