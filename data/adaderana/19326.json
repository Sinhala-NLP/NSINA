{"Source": "Adaderana", "Timestamp": "October 13, 2011 10:45 am", "Headline": "රූපලාවන්‍යාගාරය ගිනිගනියි-අලාභය ලක්ෂ 4 යි", "News Content": "මාතලේ නගරයේ අඹගහමුල බස් නැවතුම්පල අසළ පිහිටා තිබූ රූපලාවන්‍යාගාරයක් ගිනි ගෙන විනාශ වී තිබේ. අද අලුයම 2. 50ට පමණ ගින්න හට ගෙන ඇති බව මාතලේ පොලිසිය පවසයි. විදුලි කාන්දුවක් හේතුවෙන් ගිනි ගැනීම සිදුව ඇති අතර ජීවිතහානි කිසිවක් වාර්තා නොවන බව පොලිසිය සඳහන් කරයි. ගින්නෙන් සිදු වූ දේපළ හානිය රුපියල් ලක්ෂ 4ක් පමණ වන බවට ගණන් බලා තිබේ.", "URL": "https://sinhala.adaderana.lk/news.php?nid=19326", "Category": null, "Parent URL": null}