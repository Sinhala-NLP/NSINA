{"Source": "Adaderana", "Timestamp": "March 25, 2010 08:32 am", "Headline": "සූකර උණ මර්දනයට අ‍මෙරිකානු ආධාර", "News Content": "A H1 N1 හෙවත් නව ඉන්ෆ්ලුවෙන්සා වෛරසය මර්දනය කිරීම සඳහා අ‍මෙරිකා එක්සත් ජනපදය ශ්‍රී ලංකාවට ආධාර කිරීමට තීරණය කර තිබේ. ශ්‍රී ලංකාවේ වසංගත රෝග අධ්‍යයන ඒකකය සමග එක්ව ඉන්ෆ්ලුවෙන්සා වෛරසය පිළිබඳ සමීක්ෂණය කිරීමටත් එම වෛරසය ආසාදනයවූවන්ට ප්‍රතිකාර කිරීමේ හැකියාව වැඩිදියුණු කිරීමටත් රාසායනාගාර පහසුකම් සහ පුහුණු කටයුතු සඳහාත් මෙලෙස ආධර කිරීමට නියමිතය. මේ සඳහා අමෙරිකානු ඩොලර් තුන් ලක්ෂයක් බැගින් වර්ෂ 4 ක් පුරා මුදල් ලබාදීමට තීරණය කර ඇති බව ශ්‍රී ලංකාවේ අමෙරිකා‍නු තානාපති කාර්යාලය නිකුත් කළ නිවේදනයක සඳහන් වේ. මේ වන විට ලොව පුරා රටවල් 33ක ඉන්ෆ්ලුවෙන්සා වෛරසය මර්දනය කිරීමේ වැඩසටහන් ක්‍රියාත්මක වන බව එම නිවේදනයේ වැඩිදුරට‍ත් සඳහන්ය.", "URL": "https://sinhala.adaderana.lk/news.php?nid=7493", "Category": null, "Parent URL": null}