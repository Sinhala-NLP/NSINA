{"Source": "Adaderana", "Timestamp": "March 5, 2019 10:36 am", "Headline": "ස්පාඤ්ඤයේ ලැව්ගිනි", "News Content": "ස්පාඤ්ඤයේ ඇස්ටූරියස් ප්‍රදේශයේ ලැව්ගිනි කිහිපයක් පැතිර යමින් තිබේ. වියළි කාලගුණය සහ සුළඟ හේතුවෙන් ගින්න පාලනය කිරීම දුෂ්කර වී ඇති බව එරට වාර්තා සඳහන් කරන්නේය. ස්වාධීන කලාපයක් වන ඇස්ටූරියස් ප්‍රදේශය පිහිටා තිබෙන්නේ ස්පාඤ්ඤයේ වයඹදිග කලාපයේයි. එහි මේ වන විට ලැව් ගිනි සියයක් පමණ සක්‍රීයවී ඇති බව විදෙස් වාර්තා සඳහන් කරයි. වර්ෂාව හිඟවීම හේතුවෙන් අදාළ ප්‍රදේශයේ මේ දිනවල පවතින්නේ දැඩි වියළි කාලගුණයක්. මේ හේතුවෙන් ප්‍රදේශය පුරා ලැව් ගිනි සීඝ්‍රයෙන් පැතිර යමින් ඇති බවයි විදෙස් වාර්තා සඳහන් කරන්නේය0. ලැව් ගිනි හේතුවෙන් විදුලි බල පද්ධතිවලටත් හානි සිදුව ඇති අතර ඇතැම් මාර්ග වසා දැමීමටත් බලධාරීන්ට සිදුව තිබේ. මෙම තත්ත්වය පාලනය කිරීම සඳහා ගිනි නිවීම් සේවකයන් දැඩි පරිශ්‍රමයක් දරමින් සිටින බවද එරට වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=105502", "Category": null, "Parent URL": null}