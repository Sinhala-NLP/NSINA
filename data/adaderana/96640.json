{"Source": "Adaderana", "Timestamp": "September 24, 2018 04:04 pm", "Headline": "ස්නයිපර් අවි අතුරුදන් වීම විශාල ගැටළුවක්", "News Content": "පොලිස් දෙපාර්තමේන්තුවට අයත් ස්නයිපර් අවි අතුරුදහන් වූයේ නම් එය විශාල ගැටළුවක් බව හිටපු ජනාධිපති මහින්ද රාජපක්ෂ මහතා පවසයි. මහින්ද රාජපක්ෂ මහතා මෙසේ පැවසූයේ අද (24) තංගල්ල කාර්ල්ටන් නිවසේදී පැවති පොහෝදින වැඩසටහනට සහභාගී වීමෙන් අනතුරුව මාධ්‍යවේදීන් වෙත අදහස් දක්වමින්ය . මෙලෙස පිටවන ගිනි අවි කාට විරුද්ධවද පාවිච්චි කරන්නේ ද යන්නද ගැටළුවක් බවද එහු පවසයි. ජනාධිපතිවරයා සහ හිටපු ආරක්ෂක ලේකම් වරයා ඝාතනය කිරිමේ කුමන්ත්‍රනයක් පවතින බව ද වාර්තාවන අතර සම්බන්ධයෙන් සාක්ෂි තිබියදිත් අදාල සැකකරුවන් සම්බන්ධයෙන් නිතීය ක්‍රියාත්මක නොවන බවද මහින්ද රාජපක්ෂ මහතා පවසයි. ඩොලර් එක ඉහළ ගියාම ආර්ථිකයට බලපාන බවත් එය ජනතාවට දැනෙන බවත් එතුමා පවසයි. හාල්, පරිප්පු, සීනි යන හැම දෙයක්මක්ම පිටරටින් ආනයනය කරණ බවද හිටපු ජනාධිපති මහින්ද රාජපක්ෂ මහතා වැඩි දුරටත් පවසයි.", "URL": "https://sinhala.adaderana.lk/news.php?nid=96640", "Category": null, "Parent URL": null}