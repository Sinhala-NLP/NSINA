{"Source": "Adaderana", "Timestamp": "September 9, 2019 06:31 am", "Headline": "අරුවක්කාලුවට කසල ප්‍රවාහනය කරන ටිපර් රථවලට නැවතත් අනතුරක්", "News Content": "අරුවක්කාලු කසල අංගනයට කසල ප්‍රවාහනය කරමින් තිබු ටිපර්රථ දෙකක් අද (09) අලුයම කරිකට්ටිය ප්‍රදේශයේදී එකිනෙක ගැටිමේන් එක් රථයකට බරපතල හානි සිදුව ඇති බව වාර්තා වේ. මෙසේ අනතුරට ලක්ව ඇත්තේ කොළඹ සිට අරුවක්කාලු දක්වා කසල ප්‍රවාහනය කරමින් තිබු ටිපර් රථයක්. ඉදිරියෙන් ධාවනය කරමින් තිබු කසල පැටවු ටිපර් රථය හදිසියේ තිරිඟ තද කිරීමත් සමඟ පසුපසින් පැමිනි ටිපර් රථයේ ගැටිම සිදුව ඇති බව පරික්ෂණ පවත්වන මුන්දලම පොලිසිය පවසයි. මෙම අනතුර පුත්තලම කොළඹ ප්‍රධාන මාර්ගයේ මදුරන්කුලිය කරිකට්ටිය ප්‍රදේශයේදී අලුයම සිදුව තිබු අතර පසුව මුන්දලම පොලිසිය විසින්අදාල කසල පටවා තිබු ටිපර් රථය දොඹකර ලොරි රථ ආධාරයෙන් මුන්දලම පොලිසිය වෙත රැගෙනයාම සිදුව තිබුනී. පොලිසිය පවසන්නේ කොළඹ සිට අරුවක්කාලු දක්වා කසල ප්‍රවාහනයකරමින් තිබු ටිපර් රථ මේ ආකාරයට අනතුරට ලක්වු තුන්වන අවස්ථාව බවයි. රියදුරා පමනක් ටිපර් රථයේ රැදි සිටිම නිසා ඇතැම් රියදුරන් පැය හතරකට ආසන්න කාලයක් එක දිගට කිලෝ මිටර් 150 කට වැඩි දුරක් ධාවනය කිරීමත් සමඟ රියදුරන් පත්වන අධික නිදිමත හා වෙහෙස මෙම අනතුරට හේතු විය හැකි බව පොලිස් නිලධාරින් පෙන්වා දෙයි.", "URL": "https://sinhala.adaderana.lk/news.php?nid=118625", "Category": null, "Parent URL": null}