{"Source": "Adaderana", "Timestamp": "July 7, 2011 11:16 am", "Headline": "චැනල් ෆෝ චිත්‍රපටයත් උගත් පාඩමට ගනියි", "News Content": "චැනල් - ෆෝ නාලිකාව විසින් නිකුත් කළ වාර්තාමය චිත්‍රපටය සම්බන්ධයෙන් විවිධ පාර්ශවයන් විසින් ඉදිරිපත් කරන කරුණු පිළිබඳ තවදුරටත් අධ්‍යයනය කර සිය විශ්ලේෂණ කටයුතු සඳහා එය ඉදිරියේ දී යොදා ගන්නා බව උගත් පාඩම් හා ප්‍රතිසන්ධාන කොමිසම පවසයි. එම කොමිසමේ මාධ්‍ය ප්‍රකාශක ලක්ෂ්මන් වික්‍රමසිංහ මහතා කියා සිටියේ අදාළ වාර්තාමය චිත්‍රපටයේ ඇති කරුණු ගැඹුරින් විශ්ලේෂණය කිරීම අත්‍යවශ්‍ය බවයි. කෙසේ වුවත් මේ දක්වා උගත් පාඩම් කොමිසම විසින් ලබාගත් තොරතුරු විශ්ලේෂණය කර පළමු කෙටුම්පත සකස් කිරීමේ කටයුතු මේ දිනවල සිදුකෙරෙන බව ඔහු සඳහන් කරයි. මෙම සියලු කරුණු අන්තර්ගත කොට සිය යෝජනා ඇතුළත් අවසන් කෙටුම්පත කඩිනමින් එළිදැක්වීමට කටයුතු කරන බව ලක්ෂ්මන් වික්‍රමසිංහ මහතා සඳහන් කළේය.", "URL": "https://sinhala.adaderana.lk/news.php?nid=17241", "Category": null, "Parent URL": null}