{"Source": "Adaderana", "Timestamp": "May 5, 2011 01:01 pm", "Headline": "නාමයෝජනා ප්‍රතික්ෂේපයට එරෙහි පෙත්සම් 63 ක තීන්දුව 12 වනදා ", "News Content": "පළාත් පාලන මැතිවරණය සඳහා ඉදිරිපත් කළ නාමයෝජනා ප්‍රතික්ෂේප කිරීමට එරෙහිව ගොනු කළ පෙත්සම් 63 ක තීන්දුව ප්‍රකාශ කිරීම අභියාචනාධිකරණය විසින් කල් දමා තිබේ. සිය විනිසුරු මඩුල්ලේ සාමාජික විනිසුරු උපාලි අබේරත්න මහතා අසනීප තත්ත්වයෙන් පසුවන නිසා එම තීන්දුව ප්‍රකාශ කිරීම කල්දමන බව අදාළ පෙත්සම් අද(05) කැඳවූ අවස්ථාවේදී අභියාචනාධිකරණයේ සභාපති, විනිසුරු සත්‍යා හෙට්ටිගේ මහතා සඳහන් කළේය. ඒ අනුව අදාළ තීන්දුව ප්‍රකාශ කිරිම ලබන 12 වනදා දක්වා කල්තබන බව විනිසුරුවරයා ප්‍රකාශ කර සිටියේය. සිය නාම යෝජනා පත්‍ර ප්‍රතික්ෂේප කිරීමට එරෙහිව එක්සත් ජනතා නිදහස් සන්ධානය, එක්සත් ජාතික පක්ෂය, ශ්‍රී ලංකා මුස්ලිම් කොංග්‍රසය යන දේශපාලන පක්ෂ මගින් අදාළ පෙත්සම් ඉදිරිපත් කර තිබිණි.", "URL": "https://sinhala.adaderana.lk/news.php?nid=15904", "Category": null, "Parent URL": null}