{"Source": "Adaderana", "Timestamp": "May 9, 2015 09:20 am", "Headline": "පවතින ක්‍රමයටම මහ මැතිවරණය පැවැත්විය යුතුයි - සුළු පක්ෂ ", "News Content": "එළඹෙන මහ මැතිවරණය පවතින මැතිවරණ ක්‍රමය යටතේම පැවැත්විය යුතු බවට සුළු පක්ෂ සම්මේලනයේදී තීරණය කර තිබේ. ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා පැවසුවේ ඊයේ(08) පස්වරුවේ පැවති සමුළුවේදී තවත් කරුණු 03 ක් සම්බන්ධයෙන් එකඟතාවට පැමිණි බවයි. ජනතා විමුක්ති පෙරමුණ, ලංකා සමසමාජ පක්ෂය, සමාජවාදී පක්ෂය, ඊ.පී.ඩී.පී පක්ෂය වැනි පක්ෂ 20 කට අධික සංඛ්‍යාවක නියෝජිතයින් එම සමුළුවට සහභාගී වී සිටි බව මනෝ ගනේෂන් මහතා පවසයි. එළඹෙන සතියේදී අදාළ තීරණය සම්බන්ධයෙන් ප්රාධාන පක්ෂ සමඟ සාකච්ඡා කිරීමට ද එහිදී තීරණය වූ බව මනෝ ගනේෂන් මහතා සඳහන් කරයි.", "URL": "https://sinhala.adaderana.lk/news.php?nid=51203", "Category": null, "Parent URL": null}