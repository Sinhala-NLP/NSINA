{"Source": "Adaderana", "Timestamp": "January 19, 2016 08:14 pm", "Headline": "අලුතින් පක්ෂයක් හැදෙන්න ඉඩකඩ තියෙනවා", "News Content": "අලුතින් පක්ෂයක් හැදෙන්නට ඉඩ ඇති බව හිටපු ජනාධිපති මහින්ද රාජපක්ෂ මහතා පවසයි.මේ යන ආකාරයට, ජනතාවගේ හැඟීම් අනූව, තමාට පේන්නේ එවැන්නක් සිදුවෙන්න ඉඩක් ඉඩ ඇති බව යැයි ඒ මහතා කියයි.අලුතින් පිහිටුවීමට යන පක්ෂයේ නායකයා ඔබද? ගෝඨාභය රාජපක්ෂ මහතාද? යනුවෙන් අද (19) බණ්ඩාරගම කුරුස හන්දියේ සුදර්ශනාරාමයේදී පැවැති පුණ්‍යකර්මයකදී මාධ්‍යවේදීන් හිටපු ජනපතිගෙන් විමසා සිටියේය. එහිදී හිටපු ජනාධිපතිවරයා කියා සිටියේ \"කවුද කියන්නේ\" යනුවෙනි.ඒ බව මාධ්‍යවල පළවී තිබූ බව මාධ්‍යවේදීන් කියද්දී \"මාධ්‍යකාරයෝ කියන ඒවා පිළිගන්නවාද? ඔයාලා. මාධ්‍ය නිවැරදිකාරයෝ වැරදිකාරයෝ කරනවා. වැරදිකාරයෝ නිවැරදිකාරයෝ කරනවා.\" හිටපු ජනපති පැවසීය.ශ්‍රීලනිපයේ දිවංගත නායකයින් සිහිකර මෙම පිංකම සංවිධානය කර තිබිණ.", "URL": "https://sinhala.adaderana.lk/news.php?nid=56478", "Category": null, "Parent URL": null}