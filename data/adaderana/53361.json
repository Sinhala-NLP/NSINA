{"Source": "Adaderana", "Timestamp": "August 20, 2015 01:30 pm", "Headline": "බොරු පැමිණිල්ලක් - ආණ්ඩුවට එක්වන්නේ විහින් සියදිවි නසාගන්නන්", "News Content": "අපරාධ විමර්ශන දෙපාර්ත‍මේන්තුවට කැඳවනු ලැබූ තමා‍ගෙන් එහි නිලධාරීන් විසින් පැය 2ට වැඩි කාලයක් තිස්සේ ප්‍රකාශ සටහන් කරගත් බව පිවිතුරු හෙළ උරුමයේ නායක උදය ගම්මන්පිල මහතා පවසයි.ඔස්ට්‍රේලියානු ජාතික ව්‍යාපාරිකයෙකු සමග එක්ව සමාගමක මුදල් වංචා කළ බවට තමාට එරෙහිව ඉදිරිපත් කර ඇති ව්‍යාජ පැමිණිල්ලකට අනුව මෙලෙස තමා අද (20) කැඳවා තිබුණු බව හෙතෙම අපරාධ පරීක්ෂණ දෙපාර්තමේන්තු කාර්යාලයට ගොස් පැමිණෙන අවස්ථාවේ මාධ්‍යයට අදහස් දක්වමින් කියා සිටියේය.පැවති මැතිවරණයේදී දේශපාලන වශයෙන් අවාසි සහගත තත්ත්වයක් උදාකරලීම සඳහා මෙම චෝදනාව තමාට එරෙහිව යොදාගනිමින් හෙළ උරුමයේ පාඨලී චම්පික රණවක වැන්නන් විසින් මෙම ව්‍යාජ පැමිණිලි ඉදිරිපත් කර තිබුණු බව ඔහු සඳහන් කළේය.එබැවින් තමාට එරෙහි මඩ ප්‍රචාර සඳහා මෙම ‍චෝදනා යොදාගන්නා බව තමන් විසින් මැතිවරණ කොමසාරිස්වරයාට දැනුම්දීමෙන් අනතුරුව මැතිවරණ සමයේ ප්‍රකාශ ලබාදීම සඳහා නොකැඳවන ලද බවත්, ඒ අනුව මැතිවරණය අවසන්වූ වහාම තමා කැඳවා ඇති බවත් හෙතෙම සිහිපත් කළේය.මේ අතර මෙවර මැතිවරණයෙන් ශක්තිමත්ම විපක්ෂයක් බිහිවී ඇති බවත්, ජනවරමට අනුව ප්‍රබල විපක්ෂයක් ලෙස විපක්ෂයේ කාර්යභාර්ය ඉටුකරන බවත් ගම්මන්පිල මහතා කියා සිටියේය.යහපාලනය සමග එක්වුණු බොහෝ පිරිසක් මෙම මැතිවරණයෙන් පරාජයට පත්වුණු බවත්, ඉදිරියේදීත් ඇමතිධූර ලබා ජාතික ආණ්ඩුවක් ලෙස එක්වන පිරිස්හටද එම ඉරණම අත්වන බවත්, යහපාලනයට එක්වන පිරිස් විහින් සියදිවි නසාගැනීමට නියමිත බවත් ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53361", "Category": null, "Parent URL": null}