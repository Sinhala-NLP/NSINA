{"Source": "Adaderana", "Timestamp": "March 12, 2018 04:30 pm", "Headline": "රජයට ප්‍රශ්න විසඳන්න පුළුවන් කියලා රජයේ ඇමතිවරුන්ටම විශ්වාසයක් නෑ", "News Content": "අද වන විට රජයේ ප්‍රබල ඇමතිවරුන් තුළම රජයට ප්‍රශ්න විසඳිය හැකි බවට කිසිදු විශ්වාසයක් නොමැති බව හිටපු පාර්ලිමේන්තු මන්ත්‍රී ජී.එල්.පීරිස් මහතා පවසයි. අද‍්(12) කොළඹ පැවති ඒකාබද්ධයේ මාධ්‍ය හමුවට එක්වෙමින් ඔහු මෙම අදහස් පළ කළේය. අද වන විට රාජ්‍ය යාන්ත්‍රණය සම්පූර්ණයෙන් කඩා වැටි ඇති බවත්, රජයේ ක්‍රියාකලාපය නිසා අද වන විට පොලීසිය ද දැඩි ලෙස අපකීර්තියට පත්ව ඇති බව ද පීරිස් මහතා මෙහිදී වැඩිදුරටත් සඳහන් කළේය. මේ හේතුන් නිසා රජය අද වන විට සියලු දෙනා අතර ප්‍රතික්ෂේප වෙමින් තිබෙන බව ද ඔහු පැවසීය. අද වන විට කිසිවෙකුත් හරි ආකාරව කැබිනට් මණ්ඩලයේ සිටින අමාත්‍යවරුන් සංඛ්‍යාව පිළිබඳ අවබෝධයක් නොමැති බව ද කියා සිටියේය.", "URL": "https://sinhala.adaderana.lk/news.php?nid=85552", "Category": null, "Parent URL": null}