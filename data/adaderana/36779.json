{"Source": "Adaderana", "Timestamp": "August 20, 2013 04:22 pm", "Headline": "හැංගි හැංගි නැතිව මුහුණට මුහුණ එන්න", "News Content": "එළඹෙන මැතිවරණයේදී තම පක්ෂය ජයග්‍රහණය කරන බව දැන එය දරාගැනීමට නොහැකිව ලංකා කම්කරු කොංග්‍රසයේ නායක ආරුමුගම් තොණ්ඩමන් මහතා පසුගිය දිනයේදී පහරදීමක් සිදු කළ බව කම්කරු ජාතික සංගමයේ නායක පී. දිගම්බරම් මහතා පවසයි. හැකි නම් තමන් වෙත කෙළින් ප්‍රහාර එල්ල කරන ලෙසත්, අහිංසක මිනිසුන්ට ප්‍රහාර එල්ල නොකරන ලෙසත් තොන්ඩමන් මහතාට පවසන බව අද(20) කොළඹ පැවති මාධ්‍ය හමුවකදී ඔහු කියා සිටියේය. කම්කරු ජාතික සංගමය පමණක් වතුකරයේ ජනතාවගේ ප්‍රශ්න හඳුනන බවත්, ලංකා කම්කරු කොංග්‍රසයේ නායක ආරුමුගම් තොණ්ඩමන් මහතා ඉන්දියාවේ සිට පැමිණ ආරක්ෂකයින් පිරිවරාගෙන සිටින බවත් වැඩිදුරටත් ඔහු පැවසීය. එම අවස්ථාව ඇමතූ පාර්ලිමේන්තු මන්ත්‍රී පී. රාජදොරෙයි මහතා කියා සිටියේ පොලීසිය මෙම සිද්ධියේදී ස්වාධීන නොවූ බවයි. එසේම තමන්ගේ නායකත්වය ආනයනය කරන ලද නායකත්වයක් නොවන බවද වැඩි දුරටත් ඒ මහතා පැවසීය.", "URL": "https://sinhala.adaderana.lk/news.php?nid=36779", "Category": null, "Parent URL": null}