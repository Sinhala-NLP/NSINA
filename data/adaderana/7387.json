{"Source": "Adaderana", "Timestamp": "March 19, 2010 03:22 pm", "Headline": "වීරවංශ සිය නියෝජිතයා නම් කරයි", "News Content": "ජනාධිපතිවරණ ප්‍රතිඵල අවලංගු කරන ලෙස ඉල්ලා ජෙනරාල් සරත් ෆොන්සේකා මහතා ඉදිරිපත් කළ ‍පෙත්සමේ වගඋත්තරකරුවෙකු ලෙස නම් කර ඇති ජාතික නිදහස් පෙරමුණේ නායක විමල් වීරවංශ මන්ත්‍රීවරයා නඩු විභාගය සඳහා සහභාගී වන සිය නියෝජිතයා නම් කර තිබේ. ඒ අනුව තමන් වෙනුවෙන් ඉදිරි කටයුතු සිදුකිරීම සඳහා නීතීඥ කපිල ගමගේ මහතා තම නියෝජිතයා වශයෙන් නම් ක‍රන බව වීරවංශ මහතා ශ්‍රේෂ්ඨාධිකරණයට දැනුම් දී ඇත. මන්ත්‍රීවරයා මෙම නම් කිරීම සිදුකළේ ජනාධිපතිවරණ පනත යටතේ නියෝජිතයෙකු පත් කරන ලෙස ශ්‍රේෂ්ඨාධිකරණය සිදුකළ දැනුම් දීමකට අනුවය.", "URL": "https://sinhala.adaderana.lk/news.php?nid=7387", "Category": null, "Parent URL": null}