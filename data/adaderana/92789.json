{"Source": "Adaderana", "Timestamp": "July 18, 2018 04:32 pm", "Headline": "අලීන් වද කරන්නැයි ජනතාවගෙන් ඉල්ලීමක්", "News Content": "පුත්තලම කිවුල ඇතුළු ගම්මාන ගණනාවක ජනතාව අද( 18 ) තම ගම්මානවලට කඩා වදින වල් අලි පලවා හරින ලෙසට ඉල්ලා පුත්තලම සහකාර වනජීවි අධ්‍යක්ෂක කාර්යාලය වෙත ගිය බව අද දෙරණ වාර්තාකරු සඳහන් කළේය. මේ සඳහා කිවුල , දංගහවල , කන්දේයාය , හල්මිල්ලෑව , ගල්කුලම , බෝගහයාය, ඇතුළු ගම්මාන නියෝජනය කරමින් 100 කට ආසන්න පිරිසක් වනජීවි සහකාර අධ්‍යක්ෂ කාර්යාලයට පැමිණ තිබු බව අප වාර්තාකරු සඳහන් කළේය. එහිදි පුත්තලම සහකාර වනජීවි අධ්‍යක්ෂ ඩබ්ලියු .එම් .කේ.එස් චන්ද්‍රරත්න මහතාට පලමුව සංදේශයක් බාර දෙමින් තමන් මේ වන විට පත්ව ඇති තත්ත්වයන් පිළිබඳව පැහැදිලි කිරීමක් කර තිබේ. මේ අවස්ථාවට වනජීවි අඩවි ආරක්ෂකවරුන් වන ඩබ්ලිව්.එම්.කේ.බි.එන් බංඩාර සහ එම් ඥාණරත්න යන මහත්වරුන් එක්ව සිටි බව වාර්තා වෙයි. එහිදි පැමිණි සිටි ජනතාව විසින් වනජීවි නිලධාරීන්ට දොස් තබන්නට විය. දිගින් දිගටම වන අලි රංචු කඩා වැද සිදුකරනු ලබන හානි පිළිබඳව වනජීවි දෙපාර්තමේන්තුව නිසි ලෙස ක්‍රියාත්මක විමක් නොමැති බව පැමිණි සිටි ජනතාව චෝදනා කරයි. මෙහිදී වන අලි අල්ලා වද කළ හැකි ක්‍රමයක් නැති දැයි ජනතාව වනජීවි නිලධාරීගෙන් ප්‍රශ්න කර සිටියේය. මෙහිදි ජනතාව නැගු චෝදනාවලට පිළිතුරු ලබා දෙමින් පුත්තලම සහකාර වන ජීවි අධ්‍යක්ෂවරයා පවසා සිටයේ ඔවුන්ට තිබේන සම්පත් සමඟ කටයුතු කිරීමට අපහසු බවය. මේ හේතුවෙන් සිවිල් ආරක්ෂක එකකය අවශ්‍ය තරම් යොදාගෙන මෙහෙයුම් සාර්තක කර ගැනීමට සුදානම් බවත් සියලු මේ සඳහා සහයෝගය ලබා දෙන ලෙසත් ප්‍රදේශවාසීන්ගෙන් සහකාර අධ්‍යක්ෂවරයා ඉල්ලා තිබේ. සියල්ල අවසානයේ පැමිණ සිටි ජනතාවට දැනට තාවකාලිකව ගම්වදින වල් අලි පලවා හැරීමට අලි වෙඩි කිපය බැගින් ලබා දීමටත් කටයුතු කරනු ලැබුනි .", "URL": "https://sinhala.adaderana.lk/news.php?nid=92789", "Category": null, "Parent URL": null}