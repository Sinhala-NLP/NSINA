{"Source": "Adaderana", "Timestamp": "July 11, 2011 10:54 am", "Headline": "ස්වදේශී කොහොඹ,10 වෙනි වරටත් කිරි වෙහෙර ආලෝකමත් කරයි  ", "News Content": "ඡායාරූප විස්තරය - වමේ සිට- –ශී‍්‍රපාද විහාරාධීපති, පූජ්‍ය හඳපාන්ගොඩ විමල හිමි, කැළණි රජමහා විහාරාධීපති, පූජ්‍ය, මහාචාර්ය, කොල්ලූපිටියේ මහින්ද සංඝරක්ඛිත හිමි, කිරිවෙහෙර විහාරාධිපති, පූජ්‍ය, මහාචාර්ය, අළුත්වැව සෝරත හිමි, ස්වදේශී සමාගමේ සභාපතිනි/කළමනාකාර අධ්‍යක්ෂිකා, අමරි විජයවර්ධන මහත්මිය හා ස්වදේශී කර්මාන්තායතනයේ නිලධාරීන්. ශී‍්‍ර ලංකාවේ ශාකසාර සනීපාරක්‍ෂක නිෂ්පාදනයේ පුරෝගාමී සමාගමක් වන කඳානේ සීමාසහිත ස්වදේශී කර්මාන්තායතනය, ඇසළ උත්සවය නිමිත්තෙන් ශී‍්‍ර ලංකාවේ අති පූජනීය ස්ථානයන් දෙකක් වන කතරගම කිරිවෙහෙර හා රුහුණු කතරගම මහා දේවාලයේ වාර්ෂික ආලෝක පූජාව පසුගියදා පවත්වනු ලැබී ය. පසුගිය ජූලි 01 දා සිට 16දා දක්වා පුරා දෙසතියක් පැවැත්වෙන මෙම\"ස්වදේශී කොහොඹ ආලෝක පූජා සත්කාරය\"මෙවර පැවැත්වූයේ අඛණ්ඩව 10වන වරට ය. වසර 70කට වැඩි ව්‍යාපාරික ඉතිහාසයක් හිමි ස්වදේශී කර්මාන්තායතය විසින් ශී‍්‍ර ලංකාව ආරක්ෂා කරන්නා වූ සතර මහ දෙවිවරුන් වැඩ සිටින සතර මහා දේවාල සතරවන , කැලණිය (විභීෂණ), කතරගම (කඳ සුරිඳු) හා රත්නපුරය (සමන් දෙවිඳු)හා දෙවුන්දර (ශී‍්‍ර විෂ්ණූ)හී වාර්ෂිකව ආලෝක පූජා සත්කාරයෙන් ආලෝකමත් කෙරේ. ඇසල උත්සවය නිමිත්තෙන් කතරගම කිරිවෙහෙර හා මහා දේවාලයේ පැවති ආලෝක පූජා සත්කාරය සම්බන්ධයෙන් අදහස් දැක්වූ ස්වදේශීය සමාගමේ සභාපතිනි, අමරි විජයවර්ධන මහත්මිය පැවසුවේ,\"කතරගම කිරිවෙහෙර හා රුහුණු කතරගම මහා දේවාලයේ අප සමාගම මෙම ආලෝක පූජා සත්කාරය පවත්වන්නේ අඛණඩව දසවන වරටයි. එය නොනවත්වාම පවත්වාගෙන යෑමට හැකිවීම සම්බන්ධයෙන් අප සමාගම බොහෝ සතුටට ද පත්වෙනවා. එමෙන්ම අප සමාගම මෙම ආලෝක පූජා සත්කාරයන් පැවැත්වීමෙන් අපේක්ෂා කරන්නේ, උත්සව සමයේදි මෙම පූජනීය ස්ථාන වැඳපුදා ගැනීමට පැමිණෙන දහස් සංඛ්‍යාත බැතිමතුන් ට වැඩි පහසුවක් සළසාදීමයි. එමෙන්ම මෙවැනි අපේ දේශීය උරුමයන් රැකගැනීමේ වැදගත්කම මතු පරපුරට වටහාදීමක් අපේ තවත් අරමුණක්. මන්ද, සියයට සියයක්ම දේශීය සමාගමක් වන ස්වදේශී සමාගම වගකීමක් ඇති සමාගම් පුරවැසියෙකු ලෙසින්, ශී‍්‍ර ලංකාවේ සංස්කෘතික හා සම්ප‍්‍රදායික උරුමයන් රැුකගැනීම යුතුකමක් යැයි සැමවිටම සිතනු ලබන්නක්.\"යන්නයි. බුදුරජාණන් වහන්සේ තෙවන වරට ලක්දිවට වැඩම කළ අවස්ථාවේදී, කතරගම කිරි උයනට වැඩම කර ධර්ම දේශනාවක් පැවැත්වූ බව හා එම සුවිශේෂී අවස්ථාව සිහිගැන්වීමට මහානාග රජු විසින් එහි කිරිවෙහෙර මහසෑය ඉඳිකළ බව මහාවංශයේ සදහන් වේ. වර්ෂ 1941 දී ඇරඹුනු කඳානේ සීමාසහිත ස්වදේශී කර්මාන්තායතනය මෙරට සම්පත් මෙරටේ ම ඉතිරි කරන ශ‍්‍රී ලංකාවේ ප‍්‍රමුඛතම ශාකසාර නිෂ්පාදන සමාගම වේ. සමාගමේ ප‍්‍රමුඛතම වෙළඳනාම අතරට කොහොඹ ශාකසාර, කොහොඹ බේබි, රාණිසඳුන්, රාණි සුදු සඳුන්, අප්සරා වෙනිවැල්, පර්ල්වයිට් සහ ලක්බාර් රෙදි සෝදන සබන් ,ලේඩි සහ බ්ලැක් ඊගල් පර්ෆියුම් සහ ස්වදේශී ෂවර් ජෙල් නිෂ්පාදන පෙළ අයත් වේ. ශ‍්‍රී ලංකාවේ ප‍්‍රථම ශාකසාර සබන් නිෂ්පාදනයවන කොහොඹ ශාකසාර සබන් සහ ශ‍්‍රී ලංකාවේ ප‍්‍රථම සඳුන් සබන් නිෂ්පාදනයවන රාණි සඳුන් සබන් කවදත් එම අංශයන්හි වෙළඳපොල ප‍්‍රමුඛත්වය උසුලයි.ස්වදේශී සමාගම මෑතකදී සේෆ්ප්ලස් නමින් ආරක්‍ෂාවටත්, ප‍්‍රබෝධයටත් මුළු පවුලටම එකම සබන් කැටයක් වෙළඳපොළට හඳුන්වාදුනි.", "URL": "https://sinhala.adaderana.lk/news.php?nid=17329", "Category": null, "Parent URL": null}