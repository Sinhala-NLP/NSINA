{"Source": "Adaderana", "Timestamp": "October 9, 2012 11:01 am", "Headline": "අනියම් පෙම මර උගුලක් වී කතක් මරුට", "News Content": "ආණමඩුව, දිවුල්ගස්වැව ප්‍රදේශයේ එක් දරු මවක ඝාතනය කර තිබේ. ඊයේ (08) රාත්‍රී 7.30 ට පමණ මෙම ඝාතනය සිදුව ඇති බව සඳහන්ය. මෙලෙස මියගොස් ඇත්තේ 18 හැවිරිදි කාන්තාවක බව පොලීසිය සඳහන් කළේය. මෙම කාන්තාවගේ අනියම් සැමියා විසින් මෙම ඝාතනය සිදුකර ඇති අතර මේ වන විට ඔහු අත්අඩංගුවට ගෙන තිබේ. මීට වසර 03 ට පමණ පෙර කාන්තාව අදාළ සැකකරු සමඟ අනියම් සබඳතාවක් පවත්වා ඇති අතර බාලවයස්කාරියක පැහැරගෙනයාමේ චෝදනාවට එරෙහිව මේ වන විටත් ආණමඩුව අධිකරණයේ නඩුවක් විභාගවෙමින් පවතින බව ද පොලීසිය සඳහන් කළේය. ආණමඩුව පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28142", "Category": null, "Parent URL": null}