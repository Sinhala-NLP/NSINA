{"Source": "Adaderana", "Timestamp": "October 29, 2018 04:26 pm", "Headline": "කරූ තවත් හමුවක ", "News Content": "අද (29) පස්වරුවේ ඇමරිකා එක්සත් ජනපදයේ වැඩබලන තානාපති රොබට් හිල්ටන් (Robert Hilton)සහ ඇමරිකානු තනාපති කාර්යාලයේ දේශපාලන අංශ ප්‍රධානී ඇන්තනී රෙන්සුල්ලි (Anthony Renzulli)යන මහත්වරු කථානායක කරු ජයසුරිය මහතා පාර්ලිමේන්තුවේ දී හමු වී තිබේ. ඇමරිකානු නියෝජිත දෙපල සඳහන් කලේ ශ්‍රි ලංකාවේ උද්ගත වු තත්වය පිළිබඳව තමන් විමතියට පත් වු බව ද මෙහි දී සඳහන් කරයි. ඒ පිළිබඳව ඇමරිකානු රජයේ දැඩි සැලකිල්ල යොමු කරන අතර, ඉතාමත්ම ඉක්මණින් පාර්ලිමේන්තු ප්‍රජාතන්ත්‍රවාදය තුළින් ශ්‍රී ලංකාව පත්ව ඇති අස්ථාවරභාවයට විසඳුම් සොයා ගනු දැකීම ඇමරිකාවේ අපේක්ෂාව බවද මෙහිදී ඔවුන් පවසා තිබේ.", "URL": "https://sinhala.adaderana.lk/news.php?nid=98411", "Category": null, "Parent URL": null}