{"Source": "Adaderana", "Timestamp": "July 14, 2010 08:29 am", "Headline": "කැබිනට්ටුව අද කිලිනොච්චියේ දී", "News Content": "කැබිනට් අමාත්‍ය රැස්වීම අද කිලිනොච්චියේ දී පැවැත්වේ. කැබිනට් රැස්වීම ජනාධිපති මහින්ද රාජපක්ෂ මහතාගේ ප්‍රධානත්වයෙන් පැවැත්වීමට නියමිතය. ඉරණමඩු වැව ආසන්නයේ පිහිටි ඉරණමඩු හමුදා කඳවුරේ දී පෙරවරු 10.00 ට කැබිනට් රැස්වීම ආරම්භ වීමට නියමිත බව සඳහන්ය. කිලිනොච්චියේ මෙවැනි රැස්වීමක් පැවැත්වෙන්නේ වසර 30 කට පමණ පසුවය. එතෙක් කලක් මෙම ප්‍රදේශය එල්.ටී.ටී.ඊ මර්මස්ථානයක් ලෙස පැවතුණි. පසුගිය දා රජය ගත් තීරණයකට අනුව කැබිනට් රැස්වීම් මින් ඉදිරියට දිස්ත්‍රික්ක මට්ටමින් පැවැත්වීමට ද යෝජිතය.", "URL": "https://sinhala.adaderana.lk/news.php?nid=9591", "Category": null, "Parent URL": null}