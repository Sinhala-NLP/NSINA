{"Source": "Adaderana", "Timestamp": "November 16, 2014 05:38 pm", "Headline": "බංග්ලාදේශ අත්අඩංගුවේ සිටි ධීවරයින් පිරිසක් නිදහස් ", "News Content": "බංග්ලාදේශ අත්අඩංගුවේ සිටි ශ්‍රී ලාංකික ධීවරයින් පිරිස නිදහස් කර තිබේ. ධීවර හා ජලජ සම්පත් සංවර්ධන අමාත්‍යාංශය සඳහන් කළේ අධිකරණ ක්‍රියාමාර්ග වලින් අනතුරුව ඊයේ(15) දිනයේ ඔවුන්ට නිදහස හිමි වී ඇති බවයි. නීති විරෝධී ලෙස බංග්ලාදේශ මුහුදු සීමාව වෙත ඇතුළු වීමේ චෝදනාව මත ධීවර යාත්‍රා 4ක සිටි ධීවරයින් විසි දෙනෙකු බංග්ලාදේශ ආරක්ෂක අංශ අත්අඩංගුවට පත් වුණි. පසුගිය මාසයේ ඇති වු සුළි කුණාටු තත්ත්වයක් හේතුවෙන් මෙම පිරිස මියෙන්මාරය දෙසට ගසා ගෙන ගොස් තිබු අතර යළි ශ්‍රී ලංකාවට පැමිණෙමින් සිටියදී ඔවුන් අත්අඩංගුවට පත්වු බව සඳහන්ය. කෙසේ වෙතත් ධීවර දෙපාර්තමේන්තුවේ මැදිහත් වීමෙන් අදාළ ධීවරයින් සහ යාත්‍රා නිදහස් කරගැනීමට හැකි වී තිබේ. නිදහස ලැබු ධීවරයින් පිරිස ඉදිරි දින කිහිපය තුළ දිවයිනට පැමිණීමට නියමිත බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=47425", "Category": null, "Parent URL": null}