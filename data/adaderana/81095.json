{"Source": "Adaderana", "Timestamp": "December 6, 2017 05:47 am", "Headline": "මුහුදු යන්න එපා කියලත් මුහුදු ගිය ධීවරයින් 25 කට අධිකරණය අවවාද කරයි", "News Content": "නිවේදනයන් නොතකා මන්නාරමෙන් මුහුදු ගිය ධීවරයින් 25 දෙනෙකුට මන්නාරම දිසා විනිසුරු ඒ.ජේ ඇලෙක්ස් රාජා මහතා ඊයේ (05) දින දැඩි ලෙස අවවාද කොට නිදහස් කොට තිබේ. අයහපත් කාලගුණික තත්ත්වය නිසා මුහුදු යාමෙන් වලකින ලෙස නිවේදන ගණනාවක් සිදු කොට තිබියදී මන්නාරමේ ධීවරයින් 25 දෙනෙකුමුහුදු ගිය අවස්ථාවේදී නාවික හමුදාව ඔවුන් පිරිස අත් අඩංගුවට ගෙන පොලීසියට බාර දී තිබේ. පොලීසිය මෙම ධීවරයින්ව අධිකරණයට ඉදිරිපත් කල අවස්ථාවේදී ඔවුන් වෙනුවෙන් පෙනී සිටි නීතිඥවරයා පවසා ඇත්තේ මේ පිරිස ගැඹුරු මුහුදට නොගිය බවත්.වෙරලාසනයේ කුඩා මසුන් මරමින් ඔවුන් පාරම්පරික හා සාම්ප්‍රදායානුකූල ධීවර කර්මාන්තයේ නිරත වූ බවයි. මේ නිසා ඔවුන් ගැන සානුකම්පිතව සිතා බලා ඔවුන් නිදහස් කරන මෙන් නීතිඥවරයා කල ඉල්ලීමට නාවික හමුදාව හා පොලීසියද මන්නාරම ධීවර අධ්‍යක්ෂවරයාද විරුද්ධ නොවීම නිසා එම ධීවරයින් 25 දෙනා නිදහස් කොට තිබේ.", "URL": "https://sinhala.adaderana.lk/news.php?nid=81095", "Category": null, "Parent URL": null}