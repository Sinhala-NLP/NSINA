{"Source": "Adaderana", "Timestamp": "April 15, 2012 04:35 pm", "Headline": "පොලිසියට බියෙන් පලායද්දි ළිඳකට වැටී මියයයි", "News Content": "පදවිය, මෛත්‍රීපුර ප්‍රදේශයේ දී අනාරක්ෂිත ළිඳකට වැටීමෙන් පුද්ගලයෙකු ජිවිතක්ෂයට පත්වී තිබේ. ඊයේ(14) රාත්‍රීයේ මෛත්‍රීපුර ප්‍රදේශයේ පිරිසක් සූදු ක්‍රීඩාවේ නිරත වී ඇති අතර එහිදි පොලිසිය පැමිණෙතැයි කලබල වී දිවයන අවස්ථාවේ මෙම පුද්ගලයා ළිඳට වැටී ඇති බව වාර්තා වේ. මෙලෙස මියගොස් ඇත්තේ 37 හැවිරිදි මෛත්‍රීපුර ප්‍රදේශයේ පදිංචි පුද්ගලයෙකි. පශ්චාත් මරණ පරීක්ෂණය අද(15) සිදුකිරීමට නියමිත අතර පදවිය පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23531", "Category": null, "Parent URL": null}