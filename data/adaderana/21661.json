{"Source": "Adaderana", "Timestamp": "January 26, 2012 11:52 am", "Headline": "සෙරෙන්ඩිබ් ෆ්ලාර් මිල්ස්-ISO 22000:2005 ජාත්‍යන්තර සහතිකයෙන් පිදුම් ලබයි", "News Content": "Caption for PHOTO - Lead Auditor Bureau Veritas Dr. T.K.S. Ossan (fourth from left) handing over the certification to CEO of Serendib Flour Mills (Pvt) Ltd Sathak Abdul Kadar (second from left). Also in the picture are (L to R) CFO SFML Mohamed Riyal, Chairman Consumer Affairs Authority Rumy Marzook and Marketing Manager Bureau Veritas Wasantha Gunaratne සෙරෙන්ඩිබ් ෆ්ලාර් මිල්ස් (පුද්) සමාගම, ආහාර සුරක්‍ෂිතතාව සඳහා වන ISO 22000:2005 තත්ත්ව සම්මානය හිමි කර ගැනීමට පසුගියදා සමත්විය.\"සෙවන් ස්ටාර්\"වෙළෙඳ නාමය යටතේ තිරිඟු පිටි නිෂ්පාදනයේ යෙදෙන සෙරෙන්ඩිබ් ෆ්ලාර් මිල්ස් සමාගම වෙත මෙකී තත්ත්ව සහතිකය පිරිනමන ලද්දේ ඉන්දියාවේ බියුරෝ වෙරිටාස් ආයතනය විසිනි. ආහාර සැකසීමේ දී හා නිෂ්පාදනයේ දී සපුරාලිය යුතු වන සියළු ජාත්‍යන්තර ප‍්‍රතිමාන හා සම්මුතීන්වල ආහාර සුරක්‍ෂිතතාවයන්ට අනුකූල වන ආකාරයෙන් අදාළ නිෂ්පාදන හා සැකසුම් කි‍්‍රයාවලිය සිදුවන බවට දෙන ලද ඉහළ පිළිගැනීමක් ලෙස මෙම තත්ත්ව සහතිකය හැඳින්විය හැකිය. ආරක්‍ෂිත ලෙස ආහාර සැකසීම හා නිෂ්පාදනය කිරීම වෙනුවෙන් ලොව ඉහළම පිළිගැනීමක් සහිත තත්ත්ව සහතිකයක් ලෙසISO 22000:2005 තත්ත්ව සහතිකය සැලකේ. මෙහි ඇති විශේෂත්වය නම්, සෙරෙන්ඩිබ් ෆ්ලාර් මිල්ස් සමාගම ශී‍්‍ර ලංකාව තුළ සිය මෙහෙයුම් කටයුතු අරඹා වසර තුනක් වැනි කෙටි කාලයක් තුළ දී මෙයාකාරයෙන් ජාත්‍යන්තර පිළිගැනීමකට පාත‍්‍රවීමයි. මෙම ජයග‍්‍රණය සම්බන්ධයෙන් අදහස් පළ කළ සෙරෙන්ඩිබ් ෆ්ලාර් මිල්ස් හි ප‍්‍රධාන විධායක නිලධාරී/ අධ්‍යක්‍ෂ සතාක් අබ්දුල් කාදර් මහතා මෙසේ කියා සිටියේය.\"ශී‍්‍ර ලංකාව තුළ අප විසින් සිදුකර ගෙන යනු ලබන ව්‍යාපාර කටයුතුවල ප‍්‍රමිතිය හා සාර්ථකත්වය සම්බන්ධයෙන් ලද ජාත්‍යන්තර පිළිගැනීමක් ලෙස මෙම තත්ත්ව සහතිකය හඳුන්වන්න පුළුවන්. මෙය අප සමාගම පමණක් ලද ජයග‍්‍රහණයක් නොවෙයි. ඉහළ ගුණත්වයෙන් යුතු සෙවන් ස්ටාර් තිරිඟු පිටි පරිභෝජනය කරනු ලබන මෙරට සහ පිටරට සිටින දහස් සංඛ්‍යාත අපගේ පාරිභෝගිකයින් ලද ජයග‍්‍රහණයක් වශයෙන් ද මෙය හැඳින්විය හැකියි.\" සෙරෙන්ඩිබ් ෆ්ලාර් මිල්ස් සමාගම, එක්සත් අරාබි එමීර් රාජ්‍යයේ අල්-ගුරේර් සමූහයේ පරිපාලිත සමාගමකි. ආයෝජන මණ්ඩල අනුමත ව්‍යාපෘතියක් ලෙසින් ඇමරිකානු ඩොලර් මිලියන 56 ක ආයෝජනයකින් තිරිඟු පිටි මූලික කර ගත් නිෂ්පාදනයන් සිදුකිරීම සඳහා ඇරඹි සෙරෙන්ඩිබ් ෆ්ලාර් මිල්ස් සමාගම් කර්මාන්ත ශාලාව පිහිටා ඇත්තේ කොළඹ වරායෙහි පි‍්‍රන්ස් විජය ජැටිය තුළයි. අති නවීන යන්ත‍්‍ර සූත‍්‍ර වලින් සමන්විත මෙම කර්මාන්ත ශාලාව, දිනකට තිරිඟු පිටි මෙටි‍්‍රක් ටොන් 1000 ක ප‍්‍රමාණයක් නිපදවීමේ ධාරිතාවයකින් යුක්ත වේ. තවද සෙරෙන්ඩිබ් ෆ්ලාර් මිල්ස් හි නිෂ්පාදිත, ඉන්දුනීසියාව, පිලිපීනය, උතුරු අපි‍්‍රකාව, මාලදිවයින සහ වියට්නාමය වැනි අග්නිදිග ආසියානු හා අපි‍්‍රකානු රටවලට අපනයනය කෙරේ.", "URL": "https://sinhala.adaderana.lk/news.php?nid=21661", "Category": null, "Parent URL": null}