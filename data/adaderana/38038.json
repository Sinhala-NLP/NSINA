{"Source": "Adaderana", "Timestamp": "October 10, 2013 10:48 am", "Headline": "සුවපත් දිවිපෙවෙතකට තලවතුගොඩ හේමාස් රෝහලෙන් ඵලදායී ප‍්‍රවේශයක්", "News Content": "2013 සැප්තැම්බර් 27 - ලෝක සෞඛ්‍ය සංවිධානය(WHO) මගින් මෑතකදී සිදුකළ සමීක්‍ෂණයකට අනුව 2015 දී ලංකාවේ වයස 30 ඉක්ම වූ ස්ත‍්‍රී පුරුෂ ජනගහනයෙන් 13% ක් අධික තරබාරු බවින් පීඩා විඳිනු ඇති බවට තක්සේරු කර ඇත. මෙම තත්ත්වය පිළිබඳව විශේෂයෙන්ම අවධානය යොමු කළ යුතු වන්නේ 2008 වසරේදී පමණක් මරණයට පත්වූවන්ගෙන් 65‍%ක් දියවැඩියාවල සහ හෘදයාබාද වැනි බෝ නොවන රෝග හේතුවෙන් මියයෑම හේතුකොට ගෙන වීම නිසයි. ලෝක සෞඛ්‍ය සංවිධාන (WHO) වාර්තාවට අනුව ශරීර ස්කන්ධ දර්ශකයේ ඉහළ යෑම නිදන්ගත රෝග වැළඳීමට ඇති ප‍්‍රධානම සාධකය බව සඳහන් වේ. මෙම තත්ත්වය පිළිබඳව අවධානය යොමුකළ තලවතුගොඩ හේමාස් ආරෝග්‍යශාලාව සුවපත් දිවිපෙවෙතකට ප‍්‍රවේශයක් ලබාගනු වස් ‘‘සුව දිවි සමාජය’’ආරම්භ කරමින් හෘදයාබාද සහ දියවැඩියාව වැළඳීම සඳහා 80‍% ක් හේතු සාධකයක් වන අධික තරබාරු බව වළක්වා ගැනීමට සිදුකළ යුතු සරල දිවිපෙවෙතක වෙනස්කම් පිළිබඳව අවධානය යොමු කරනු ඇත. මේ පිළිබඳව අදහස් දක්වන තලවතුගොඩ හේමාස් රෝහලේ ප‍්‍රකාශකයකු පැවසුවේ ‘‘තලවතුගොඩ හේමාස් රෝහලේ සුවදිවි සමාජය මගින් එක් පුද්ගලයකු පිළිබඳව අවධානය යොමුකරමින් ඔහුගේ හෝ ඇයගේ සුවපත් බව සහ සුභසාධනය සඳහා වෙන්වූවක් පමණක් නොවේ. මුළු මහත් සමාජය කෙරෙහි අවධානය යොමු කරමින් රෝහල ඇරඹූ මාහැ ගි සමාජ සත්කාරයක් ලෙස මෙම පියවර හඳුන්වාදිය හැකියි. මෙම වැඩපිළිවෙළ ක‍්‍රියාත්මක කිරීම තුළින් අප බලාපොරොත්තු වනනේ නිදන්ගත රෝග වැළඳීමට වැඩි ඉඩකඩක් ඇති පුද්ගලයින් ගේ ජීවන රටාව සරළ කර සැපවත් සුවපත් දිවිපෙවෙතකට අවැසි මාර්ගෝපදේශනය ලබා දීමයි. වඩාත් වැදගත් කරුණ වන්නේ මෙම වැඩපිළිවෙළ තුළින් අපි පුද්ගලයින් ගේ ජීවිත බේරා ගැනීමයි යනුවෙනි. තලවතුගොඩ හේමාස් රෝහල මගින් පවත්වාගෙන යන සුවදිවි සමාජයේ (Healthy Lifestyle Club) සමාජිකයින්ට වෛද්‍යවරුන්ගෙන් සහ පෝෂණවේදීන්ගෙන් සවිමත් නිරෝගී දිවිපෙවතකට අවැසි පෝෂණ උපදෙස් , ව්‍යායාම පුහුණු සැසි සඳහා සහභාගී වීමට අවස්ථාව සැලසෙනි. මෙහි සමාජිකත්වය ලබා ගන්නා පුද්ගලයින්ට වරින් වර සිදුකරන රුධිරගත ග්ලූකෝස් සහ කොලෙස්ටරෝල් මට්ටම් පරීක්‍ෂාවන් සඳහා වට්ටම් හිමිවන අතර වෛද්‍ය උපදේශන සේවා නොමිලේ ලබාදෙයි. මීට අමතරව සුවදිවි සමාජයේ සමාජිකයින්ට දියවැඩියාවල අක්මාවේ රෝගාබාධ සහ හෘද රෝගාබාධ සඳහා සිදුකරන ප‍්‍රතිකාරයන්ට විශේෂ වට්ටම් පැකේජ හිමිවේ. එමෙන්ම පටකවල පවතින අසාමාන්‍යතා හඳුනා ගැනීම සඳහා කෙරෙන පරීක්‍ෂණ සඳහා විශේෂ පැකේජයන්ද මීට අයත්ය. ඉතා කාර්ය බහුල පුද්ගලයින් සඳහා ඔවුන්ගේ ඉදිරි ශරීර පරික්‍ෂාවන් සිදු කර ගත යුත්තේ කෙදිනකද සහ ඒ සඳහා වන සිහි කැඳවුම් සුවදිවි සමාජය විසින් නිරන්තරව තම සමාජිකත්වයට දැනුම් දෙයි. තලවතුගොඩ හේමාස් රෝහල මගින් පවත්වාගෙන යන සුවදිවි සමාජය මගින් යෝජනා කරනු ලබන සරළ ජීවන රටාවකට හැඩගැසීමට අපහසු පුද්ගලයින්ට විශේෂ වෛද්‍ය සහ ව්‍යායාම යෝජනා ලබාදෙමින් ඔවුන්ව සුවපත් දිවිපෙවෙතකට හුරු කිරීමට වෙසෙස් උත්සාහයක නිරතවේ. මෙම විශේෂිත සහ සාමාන්‍ය පරික්‍ෂාවන් මගින් තලවතුගොඩ හේමාස් රෝහලේ සුවදිවි සමාජයට විශාල පිරිසකගේ දිවි රැක ගැන්මටද එමගින් ලෝක සෞඛ්‍ය සංවිධානයේ දත්ත මගින් පෙන්වාදෙන ප‍්‍රවණතාවන් වෙනස් කිරීමටද හැකියාව ලැබෙයි. හේමාස් රෝහල් සමූහයට අයත් වත්තල ල ගාල්ල සහ තලවතුගොඩ පිහිටි ආරෝග්‍යශාලා ජාත්‍යන්තර සුව සේවා ප‍්‍රමිතීන් පිළිබඳ ඔස්ටේ‍්‍රලියානු සභාව විසින් අනුමත කළ (ACHSI) ජාත්‍යන්තර ප‍්‍රමිතියට අනුකූල ලෙසින් සේවා පවත්වාගෙන යන අතර මෙම ජාත්‍යන්තර ප‍්‍රමිතිය ක‍්‍රියාත්මක කරන ලංකාවේ ප‍්‍රථම රෝහල් සමුහයද වේ. ශ‍්‍රී ලංකාවේ ඉදිරියෙන්ම සිටින ව්‍යාපාර සමුහයක් ලෙසට හේමාස් සමුහය පාරිභෝගික භාණ්ඩල සුවසේවාල ප‍්‍රවාහනල සංචාරක ක්ෂේත‍්‍රය සහ බලශක්ති ජනනය යන ක්ෂේත‍්‍රයන් නියෝජනය කරයි.", "URL": "https://sinhala.adaderana.lk/news.php?nid=38038", "Category": null, "Parent URL": null}