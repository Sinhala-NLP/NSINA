{"Source": "Adaderana", "Timestamp": "January 4, 2012 11:51 am", "Headline": "කොළඹ වරායට නව ප්‍රයිම්මුවර් රථ 50 ක්", "News Content": "කොළඹ වරායේ ජය බහාලු පර්යන්තයේ සේවය සඳහා නව ප්‍රයිම්මූවර් රථ 50ක් එක් කර තිබේ. ඒ සඳහා අමෙරිකානු ඩොලර් මිලියන සියයකට ආසන්න මුදලක් වැය වී ඇති බව සඳහන්වේ. කොළඹ වරායේ කාර්යක්ෂමතාව සහ උපරිම ඵලදායීතාව ලබා ගැනීමට හැකි වන පරිදි මෙම ප්‍රයිම්මුවර් රථ එක් කර ඇති බව වරාය හා මහාමාර්ග අමාත්‍යාංශය පවසයි. මෙමඟින් 2012 වසරේ දී ආසියාවේ හොඳම වරාය බවට කොළඹ වරාය පත් කිරීම සඳහා බහාලුම් මෙහෙයවීමේ ධාරිතාව 75%න් ඉහළ නංවා ගැනීමට අපේක්ෂා කර තිබේ.", "URL": "https://sinhala.adaderana.lk/news.php?nid=21146", "Category": null, "Parent URL": null}