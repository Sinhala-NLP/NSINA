{"Source": "Adaderana", "Timestamp": "November 2, 2016 04:51 pm", "Headline": "ශරීර සෞඛ්‍යයට බීඩි එච්චර විෂ නෑ", "News Content": "සිගරට් තරමට බීඩිවලින් ආසාදන තත්ත්වයක් ඇති නොවන බව සෞඛ්‍ය, පෝෂණ හා දේශීය වෛද්‍ය අමාත්‍ය,දොස්තර රාජිත සේනාරත්න මහතා පවසයි.මෙම නිසා සිගරට්වලට සා‍පේක්ෂව බීඩිවලින් ශරීර සෞඛ්‍යයට සිදුවිය හැකි හානිය ඉතාම අවම බවද අමාත්‍යවරයා කියා සිටියේ අද(02)රජයේ ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ මාධ්‍ය හමුව අතරවාරයේ මාධ්‍යවේදියෙකු විසින් අසන ලද ප්‍රශ්නයකට ප්‍රතිචාර දක්වමිනි.වඩාත් විෂ වන්නේ සිගරට් දුම් කොළ බවත්,ලෝක සෞඛ්‍ය සංවිධානය වැනි ආයතනවලින් කරන ලද පර්යේෂණ ආදිය පිළිබඳ අධ්‍යයනය කිරීමෙන් පසුව මිස මේ දේවල් සම්බන්ධයෙන් තීරණ නොගත් බවද අමාත්‍යවරයා සඳහන් කළේය.සිගරට් නිෂ්පාදනවල විෂ කාරක 22 ක් පමණ අඩංගු වන බවත්,බීඩිවල අඩංගු වන්නේ විෂ කාරක 4ක් පමණක් බවත් හෙතෙම අවධාරණය කළේය.සිගරට් මිල වැඩිවීමෙන් පසු බීඩි භාවිතා කරන්නන් ඉහළ ගොස් ඇති බවට ඇතැමෙක් වාර්තා කර තිබුණු බවත්,එය සතියෙන් සිදුකරන ලද විශ්ව කර්ම සමීක්ෂණයක් විය යුතු බවත්,එවැනි අසත්‍ය ප්‍රචාර යැවීම සිදුනොකළ යුතු බවත් ඔහු පෙන්වා දුන්නේය.ඉතිහාසයේ දුම්කොළ බද්ද වැඩි කළ කිසිම අවස්ථාවක බීඩි මිල ඉහළ ගිය බවට වාර්තාවී නොමැති බවද අමාත්‍යවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=65654", "Category": null, "Parent URL": null}