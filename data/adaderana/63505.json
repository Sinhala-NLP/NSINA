{"Source": "Adaderana", "Timestamp": "August 28, 2016 09:06 am", "Headline": "තරුණිය අතවරයට ලක්වීමේ සිද්ධිය ගැන විධිමත් පරීක්ෂණයක්", "News Content": "දකුණූ කොළඹ ශික්ෂණ රෝහලේදී වෛද්‍ය පරීක්ෂණයක් සඳහා පැමිණි තරුණියක අතවරයට ලක්වීමේ සිද්ධිය සම්බන්ධයෙන් විධිමත් පරීක්ෂණයක් පවත්වන ලෙස නියෝග කර තිබේ.අමාත්‍ය රාජිත සේනාරත්න මහතාගේ උපදෙස් මත සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා විසින් රෝහල් අධ්‍යක්ෂවරයාට මේ සම්බන්ධයෙන් විධිමත් පරීක්ෂණයක් සිදු කරන ලෙස දැනුම් දුන් බව සෞඛ්‍ය අමාත්‍යාංශය සඳහන් කළේය.දකුණු කොළඹ ශික්ෂණ රෝහලේ අධිකරණ වෛද්‍ය කාර්යාලයේදී වෛද්‍යවරයෙකු විසින් අදාළ තරුණිය අතවරයට ලක් කර ඇති බවට පසුගියදා වාර්තා වී තිබුණි.මේ පිළිබද අවධානය යොමු කළ සෞඛ්‍ය සේවා අධ්‍යක්ෂ ජනරාල්වරයා රෝහල් අධ්‍යක්ෂ වෛද්‍ය අසේල ගුණවර්ධන මහතා වෙත අදාළ උපදෙස් ලබාදී තිබේ.", "URL": "https://sinhala.adaderana.lk/news.php?nid=63505", "Category": null, "Parent URL": null}