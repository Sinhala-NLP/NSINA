{"Source": "Adaderana", "Timestamp": "August 26, 2012 06:45 am", "Headline": "සඳ මත පා තැබූ මුල්ම මිනිසා දිවිසැරිය හැරයයි", "News Content": "සඳ මත පා තැබූ මුල්ම මිනිසා ලෙස සැලකෙන එක්සත් ජනපදයේ අජටාකාශගාමී නීල් ආම්ස්ට්‍රෝන් මිය ගොස් තිබේ. මිය යන විය 82 හැවිරිදිව සිටි ඔහු මෑත කාලයේ හෘද රෝගී තත්ත්වයකින් පීඩාවිඳි බවත්,සති කිහිපයකට ඉහතදී ඔහුට හෘද ‍සැත්කමක් පවා සිදු කළ බවත් විදෙස් මාධ්‍ය උපුටා දක්වයි. 1930 අගොස්තු මස 05 වන දින උපත ලද නීල් ආම්ස්ට්‍රෝන් අජටාකාශගාමියකු ලෙස නාසා ආයතනයට බැඳී කටයුතු කළා සේම ගුවන් ඉංජිනේරුවකු ලෙසත්, විශ්ව විද්‍යාල මහාචාර්යවරයකු ලෙසත්,ගුවන් නියමුවකු ලෙසත් ඔහු කටයුතු කර තිබේ. 1969 ජූලි 20 වන දින අපලෝ 11 අභ්‍යවකාශ යානයෙන් සඳමතට පා තැබූ ඔහු පසුගිය සියවසේ විද්‍යාත්මක ගවේෂණයේ දැවැන්ත අභියෝගාත්මක පියවර තැබූ මිනිසා ලෙස පිළිගැනෙයි.", "URL": "https://sinhala.adaderana.lk/news.php?nid=26886", "Category": null, "Parent URL": null}