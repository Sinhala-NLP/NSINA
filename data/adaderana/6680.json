{"Source": "Adaderana", "Timestamp": "February 14, 2010 08:59 am", "Headline": "මඩකලපුවෙන් ජීව අත්බෝම්බ 3ක්", "News Content": "මඩකලපුව අට්ටාලච්චේන ප්‍රදේශයේ නිවසක රහසිගතව සඟවා තිබූ විදේශිය රටක නිෂ්පාදිත ජීව අත්බෝම්බ 3ක් සොයාගෙන තිබේ. මඩකලපුව පොලීසිය විසින් සිදු කළ සෝදිසි මෙහෙයුමක දී ඊයේ රාත්‍රීයේ ‍මෙම අත්බෝම්බ 3 සොය‍ා ගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. ත්‍රස්ත ක්‍රියා හේතුවෙන් අත්අඩංගුවේ සිටින සැකකරුවන් දෙදෙනෙකුගෙන් ලද තොරතුරු අනුව මෙසේ මෙම අත්බෝම්බ සොයා ගෙන ඇත. නිවසේ වැසිකිළි වලක අපද්‍රව්‍ය බැහැර කරන බටය අසළ ඉතා සූක්ෂම ලෙස මෙම බෝම්බ සඟවා තිබූ බව පොලීසිය පවසයි. මඩකලපුව පොලීසිය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=6680", "Category": null, "Parent URL": null}