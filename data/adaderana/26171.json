{"Source": "Adaderana", "Timestamp": "July 30, 2012 07:53 am", "Headline": "කුකුළේ ගඟේ දිය නෑ 2ක් අතුරුදන්", "News Content": "කුකුළේ‍ග‍‍ඟ, බදුරලිය මෝල්කාව ප්‍රදේශයේ දිය නෑමට ගිය පුද්ගලයින් දෙදෙනෙකු දියේ ගිලී අතුරුදන් වී තිබේ. ඊයේ (29) පස්වරුවේ මෙම පුද්ගලයින් දෙදෙනා ඇතුළු තවත් පුද්ගලයින් පිරිසක් කුකුළේග‍ඟේ දිය නෑමට පැමිණ ඇති බව සඳහන්ය. මොවුන් දිය නාමින් සිටිය දී අදාළ පුද්ගලයින් දෙදෙනා දියේ ගිලී අතුරුදන්ව ඇති බව පොලිසිය සඳහන් කළේය. මෙලෙස අතුරුදන්ව ඇත්තේ 35 හැවිරිදි සහ 27 හැවිරිදි පානදුර, හිරණ ප්‍රදේශයේ පදිංචිකරුවන් දෙදෙනෙකි. අතුරුදන් වු පුද්ගලයින් සොයා මේ වනවිටත් පරීක්ෂණ ආරම්භ කොට ඇතැයි බදුරලිය පොලිසිය සඳහන් කරයි.", "URL": "https://sinhala.adaderana.lk/news.php?nid=26171", "Category": null, "Parent URL": null}