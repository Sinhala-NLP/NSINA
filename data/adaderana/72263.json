{"Source": "Adaderana", "Timestamp": "April 20, 2017 09:22 am", "Headline": " පාස්පෝට් අන්තර්ජාලය ඔස්සේ යොමු කිරීමේ වැඩපිළිවෙළක්", "News Content": "ගමන් බලපත්‍ර අයදුම්පත් අන්තර්ජාලය ඔස්සේ යොමු කිරීමේ වැඩපිළිවෙළක් ක්‍රියාත්මක කිරීමට ආගමන විගමන දෙපාර්තමේන්තුව සැළසුම් කර තිබේ.ආගමන විගමන දෙපාර්තමේන්තුව නවීකරණය කිරීමේ වැඩපිළිවෙළ යටතේ මෙම වැඩසටහන සැළසුම් කර ඇති බව වාර්තා වෙයි.ඒ සඳහා අවශ්‍ය මූලික වැඩ කටයුතු මේ වන විටත් ආරම්භ කර ඇති බව ආගමන විගමන දෙපාර්තමේන්තුව පවසයි.මෙහි පළමු පියවර ලෙස ගමන් බලපත්‍රයක් අලුත් කිරීම සඳහා වන අයදුම්පත් අන්තර්ජාලය ඔස්සේ යොමු කිරීමට අවස්ථාව ලබාදීමට සැළසුම් කර ඇති බව වාර්තා වෙයි.එහිදී මුදල් ගෙවීමේ කටයුතු ක්‍රෙඩිට් කාඩ් මඟින් සිදුකිරීමට ද අවස්ථාව හිමි වනු ඇත.මෙම වසර අවසන්වීමට පෙර මෙම නව වැඩසටහන හඳුන්වාදීමට බලාපොරොත්තු වන බව ආගමන විගමන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=72263", "Category": null, "Parent URL": null}