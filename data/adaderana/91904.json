{"Source": "Adaderana", "Timestamp": "July 3, 2018 02:00 pm", "Headline": "කත බිලිගත් කල්අඩියේ දැවැන්තයා හොරොව්පතානට ", "News Content": "කල්අඩිය ප්‍රදේශයේ සැරිසරමින් සිටියදී වන ජීවි නිලධාරීන් විසින් නිර්වින්දනය කර අල්ලා ගත් ඇතා හොරෝව්පතාන අලි සංරක්ෂණ මධ්‍යස්ථානයට රැගෙන යාම අද(03) සිදුවිය. පසුගිය 29 දින කොට්ටුකච්චිය කිවුල අංක 4 ගම්මානයේ 68 හැවිරිදි කාන්තාවක් නිවසේ මුළුතැන්ගෙය ආසන්නයෙදී මෙම ඇතා විසින් ඝාතණ කළ බව වනජීවි නිලධාරීන් පවසයි. එසේම මෙම ඇතා ගම්මානවලට කඩා වැදී භෝග වගාවන් වනසමින් ජනතාව භීතියට පත්කරමින් සිටි බවද ප්‍රදේශවාසීන් පවසයි. මෙම ඇතා අවුරුදු 25 ත් 30 ත් අතර පසුවන බවත් උස අඩි නවයකට ආසන්න බව වන ජීවි පශු වෛද්‍ය දොස්තර චන්දන ජයසිංහ මහතා සඳහන් කළේය. වන ජීවි නිලධාරීන් දැඩි පරිශ්‍රමයක් දරා මෙම ඇතා ඊයේ(02) අළුයම කල්අඩිය සිමේන්ති ගම ගම්මානයේ සැරිසරමින් සිටියදි වන ජීවි පශු වෛද්‍ය එච්.ඒ. ඉසුරු ලොකු හෙට්ටි මහතා ඇතුළත් කන්ඩායම නිර්වින්දන එන්නත් ‍කර අල්ලා ගෙන තිබු අතර එසේ අල්ලා ගත් ඇතා අද වන ජීවි නිලධාරීන් විසින් හොරෝව්පතානට රැගෙන යාම සිදුවිනි. කෙසේ නමුත් ඇතා රුගෙන යන අවස්ථාවේ 500 ආසන්න ජනතාවක් එය දැක බලා ගැනීමට ද පැමිණ තිබු බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=91904", "Category": null, "Parent URL": null}