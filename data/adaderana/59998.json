{"Source": "Adaderana", "Timestamp": "May 10, 2016 11:02 am", "Headline": " තද සුළං නිසා නිවාස 13කට හානි", "News Content": "මාදම්පේ ප්‍රදේශය හරහා හමාගිය තද සුළං තත්ත්වයක් හේතුවෙන් නිවාස 13කට හානි සිදුවී තිබේ.පුත්තලම ආපදා කළමනාකරණ ඒකකය සඳහන් කළේ වර්ෂාවත් සමග මෙම තද සුළං තත්ත්වය හමාගොස් ඇති බවයි. මාදම්පේ, රත්නගිරිය, සෙම්බුකට්ටිය, රත්මල්ලාගාර, කට්ටකඩුව යන ප්‍රදේශවලට මෙම සුළං තත්ත්වය බලපා තිබේ.ගස් කඩා වැටීම හේතුවෙන් ප්‍රදේශයේ අතුරු මාර්ග කිහිපයකට ද බාධා එල්ල වී ඇති අතර විදුලි සැපයුම ද විසන්ධි වී ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=59998", "Category": null, "Parent URL": null}