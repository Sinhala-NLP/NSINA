{"Source": "Adaderana", "Timestamp": "January 25, 2012 01:05 pm", "Headline": "මැගසින් අලාභය ලක්ෂ 75 ට ආසන්නයි-පොලිස් මාධ්‍ය ප්‍රකාශක කියයි", "News Content": "මැගසින් බන්ධනාගාරයේ පැවති ගැටුම්කාරී තත්ත්වයෙන් සිදුව ඇති අලාභය ලක්ෂ 75 ට ආසන්න බව අනාවරණය වී ඇතැයි පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. මෙම සිදුවීමෙන් බන්ධනාගාරයේ ලේඛනාගාරය,පුස්තකාලය,මුළුතැන්ගෙය මුළුමනින්ම විනාශ වී ඇතැයි පොලිස් මාධ්‍ය ප්‍රකාශකවරයා අද දෙරණට කියා සිටියේය. මත්ද්‍රව්‍යවලට ඇබ්බැහිවූ රැඳවියන් 1500 ක් පමණ මැගසින් බන්ධනාගාරයේ රඳවා සිටි බවත්,විරෝධතා ව්‍යාපාරය මෙහෙයවීම හා ප්‍රචණ්ඩ ක්‍රියා සිදුකර ඇත්තේ එම පිරිස විසින් බවත් ඔහු කියා සිටියි. කෙසේ වෙතත් බස්නාහිර පළාත් භාර ජ්‍යෙෂ්ඨ නියෝජ්‍ය පොලිස්පති අශෝක විජේතිලක මහතාගේ උපදෙස් පරිදි කොළඹ අපරාධ කොට්ඨාසය විසින් මේ පිළිබඳ වැඩිදුර පරීක්ෂණ මෙහෙයවන බව පොලිස් මාධ්‍ය ප්‍රකාශකවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=21631", "Category": null, "Parent URL": null}