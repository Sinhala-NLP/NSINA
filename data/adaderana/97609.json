{"Source": "Adaderana", "Timestamp": "October 13, 2018 07:22 am", "Headline": "ස්වාධීනව තීරණ ගැනීමේ බලය අල්ලස් කොමිසමට හිමි වෙයි", "News Content": "ජනාධිපති පරීක්ෂණ කොමිෂන් සභා පනත සඳහා නව සංශෝධනයක් ඉදිරිපත් කිරීමට කටයුතු කර ඇති බව අල්ලස් හෝ දූෂණ චෝදනා විමර්ශන කොමිෂන් සභාව පවසයි. දැනට පවතින නීතියට අනුව ජනාධිපති පරීක්ෂණ කොමිෂන් සභාවේ සාක්ෂි විභාග වන සැකකරුවෙකුට එරෙහිව නඩු පැවරීමේ බලයක් අල්ලස් හෝ දූෂණ චෝදනා විමර්ශන කොමිෂන් සභාවට නොමැති බව එහි අධ්‍යක්ෂ ජනරාල් ජනාධිපති නීතීඥ සරත් ජයමාන්න මහතා පවසයි. මේ හේතුවෙන් මෙම ඉදිරිපත් කර ඇති නව සංශෝධනයට අනුව ජනාධිපති පරීක්ෂණ කොමිෂන් සභාවට සාක්ෂී ඉදිරිපත් කළ සාක්ෂිකරුවන් නැවත අල්ලස් කොමිසම වෙත කැඳවීමක් නොකොට එම සාක්ෂි අධ්‍යයනය කර ස්වාධීනව තීරණ ගැනීමේ බලය අල්ලස් කොමිසමට හිමිවනු ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=97609", "Category": null, "Parent URL": null}