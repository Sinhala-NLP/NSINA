{"Source": "Adaderana", "Timestamp": "February 21, 2019 02:15 pm", "Headline": "යතුරුපැදි අනතුරකින් සිව් දරු පියෙක් මරුට-2කට බරපතළයි", "News Content": "පොළොන්නරුව, ජයන්තිපුර 12 ඇළ මාර්ගයේ ජයන්තිපුර යාය 11 ප්‍රදේශයේ සිදු වූ අනතුරකින් පුද්ගලයෙක් මියගොස් තවත් පුද්ගලයින් දෙදෙනෙකු බරපතළ තුවාල ලබා රෝහල් ගත කර තිබේ. යතුරුපැදි දෙකක් මුහුණට මුහුණ ගැටීමෙන් ඊයේ(20) සවස 6.30 පමණ මෙම අනතුර සිදු ඇති බව අද දෙරණ වාර්තාකරු පවසයි. මෙම අනතුරින් මිය ගොස් ඇත්තේ විශ්‍රාමික දුම්රිය ස්ථානධිපතිවරයෙකු වන ජයන්තිපුර ප්‍රදේශයේ පදිංචි පි.එම්. ධර්මදාස නැමති සිව් දරු පියෙකි. අනතුරින් මිය ගිය පුද්ගලයා ජයන්තිපුර දෙස සිට තම නිවස වෙත ගමන් කිරීම සඳහා යතුරුපැදිය හැරවීමට යාමේදී ඊට විරුද්ධ දෙසින් පැමිණි යතුරුපැදියේ ගැටී මෙම අනතුර සිදුව ඇති බව මින්නේරිය පොලීසිය පවසයි. අදාළ අනතුරින් තුවාල ලැබූ පුද්ගලයින් ජයන්තිපුර රෝහල වෙත ඇතුළක් කිරීමෙන් අනතුරුව පොළොන්නරුව මහ රෝහල වෙත මාරු කර යවා ඇති බව අප වාර්තාකරු පවැසයී. තුවාලකරුවන්ගේ තත්ත්වයද බරපතළ බව රෝහල් ආරංචි මාර්ග පවසයි. සිද්ධිය සම්බන්ධයෙන් මින්නේරිය පොලීසිය සිදු කරයි.", "URL": "https://sinhala.adaderana.lk/news.php?nid=104761", "Category": null, "Parent URL": null}