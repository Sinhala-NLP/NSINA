{"Source": "Adaderana", "Timestamp": "May 25, 2015 06:12 pm", "Headline": "ජාතික මුඛ සෞඛ්‍ය සමීක්ෂණය හෙට සිට වසරක්", "News Content": "4 වන ජාතික මුඛ සෞඛ්‍ය සමීක්ෂණය හෙට සිට වසරක කාලයක් දක්වා ක්‍රියාත්මක කිරීමට සෞඛ්‍ය අමාත්‍යංශය පියවර ගෙන තිබේ.නිවේදනයක් නිකුත් කරමින් එම අමාත්‍යංශය සඳහන් කළේ මුඛ සෞඛ්‍ය ප්‍රගතිය සමාලෝචනය කිරීම සඳහා මෙම සමීක්ෂණය ලබන වසරේ ජුනි මස 25 වන දින දක්වා සිදුකරන බවයි.මුඛ සෞඛ්‍ය සමික්ෂණ වැඩසටහනක් මෙරට පළමු වරට පැවැත්වුණේ 1984 වසරේ වන අතර අනතුරුව එවැනි ජාතික මට්ටමේ මුඛ සෞඛ්‍ය සමික්ෂණයක් සිදුකළේ 1994 සහ 2003 වසර වලදීය.ජාතික මුඛ සෞඛ්‍ය සමික්ෂණය පිළිබඳව විශේෂ පුහුණුවක් සහිත ප්‍රජා දන්ත විශේඥ වෛද්‍යවරුන්, දන්ත වෛද්‍ය සහ අනෙකුත් තෝරා ගත් සෞඛ්‍ය සේවක සේවිකාවන්ගෙන් සමන්විත කණ්ඩායමක් යොදවා මෙම සමීක්ෂණය සිදුකරන බව සෞඛ්‍ය අමාත්‍යංශ සඳහන් කළේය.", "URL": "https://sinhala.adaderana.lk/news.php?nid=51570", "Category": null, "Parent URL": null}