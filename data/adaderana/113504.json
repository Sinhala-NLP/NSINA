{"Source": "Adaderana", "Timestamp": "July 6, 2019 01:56 pm", "Headline": "විශේෂ මෙහෙයුමකින් බීමත් රියදුරන් 363ක් අත්අඩංගුවට", "News Content": "ගත වූ පැය 24 ක කාලය තුළ දිවයින පුරා සිදුකළ විශේෂ මෙහෙයුමකදී බීමත් රියදුරන් 363 දෙනෙකු අත්අඩංගුවට ගෙන තිබේ. ඊයේ(06) උදෑසන 06.00 සිට අද උදෑසන 06.00 දක්වා කාලය තුළ දී අදාළ මෙහෙයුම සිදුකළ බව පොලිස් මූලස්ථානය සඳහන් කළේය. බීමත් රියදුරන් අත්අඩංගුවට ගැනීම සදහා ඊයේ දිනයේ සිට දිවයින පුරා විශේෂ මෙහෙයුමක් ක්‍රියාත්මක කිරීමට පොලිසිය පසුගියදා තීරණය කළේය. ඒ අනුව මෙම විශේෂ මෙහෙයුම මාසයක කාලයක් පුරා ක්‍රියාත්මක වන බවයි පොලිස් මූලස්ථානය පැවසුවේය.", "URL": "https://sinhala.adaderana.lk/news.php?nid=113504", "Category": null, "Parent URL": null}