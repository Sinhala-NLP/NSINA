{"Source": "Adaderana", "Timestamp": "August 28, 2019 04:42 pm", "Headline": "ලක්ෂ 20ක තහනම් තංගුස් දැල් පුත්තලමේ දී අත්අඩංගුවට", "News Content": "රුපියල් ලක්ෂ 20 කර අධික වටිනාකමකින් යුතු තහනම් තංගුස් දැල් තොගයක් (28) සවස පුත්තලම නගරයේදී සහ මුල්ලිපුරම්වලදී අත් අඩංගුවට ගත් බව පුත්තලම ධිවර සහකාර අධ්‍යක්ෂ කාර්යාල පැවසිය. මෙසේ අත්අඩංගුවට ගෙන තිබුනේ පුත්තලම නගරයේ අලෙවි සැලක අලේවි කිරීම සඳහා රහසිගතව සඟවා තිබු තංගුස් දැල් තොගයක් හා එම ව්‍යාපාරිකයාට අයත් මුල්ලිපුරම් ප්‍රදෙශයේ ගබඩාවක සඟවා තිබු දැල් තොගයකි. මෙයට පෙර අවස්ථා කිපයක් අදාල තහනම් තංගුස් දැල් අලෙවි කරන ව්‍යාපරික ස්ථානය වටලා තිබු අතර ඒ සම්බන්ධයෙන් අධිකරණයේ නඩුවක්ද විභාග වි තිබු බව කියයි. මෙම වැටලිම සඳහා පුත්තලම තම්බපණ්නී නාවුක කදවුරේ සහ පාලවිය යුද හමුදා කඳවුරේ නිළධාරින්ගේ සහාය ලැබි තිබු අතර අත්අඩංගුවට ගත් සමස්ථ දැල් ගොතය කිලෝ 750 ඉක්මවන බවද ධිවර නිළධාරින් පවසයි. 1996 අංක 2 දරණ ධිවර හා ජලජ සම්පත් පනතේ 28 වන වගන්තිය අනුව තහනම් කර ඇති බව කියයි. පුත්තලම සහකාර ධිවර අධ්‍යක්ෂ සරත් චන්ද්‍රනායක මහතා පවසා සිටියේ අදාල ව්‍යාපාරිකයා මෙම දැල් තොගය සමඟ අත්අඩංගුවට ගත් බවත් සන්තකයේ තබා ගැනිම, මසුන් ඇල්ලිමට අලෙවි කිරීම හා ගබඩා කිරීම යන චෝදනා යටතේ නඩු පැවරිමට කටයුතු කරන බවයි. වැටලිමට පුත්තලම සහකාර ධිවර අධ්‍යක්ෂ සරත් චන්ද්‍රනායක මහතා සමඟ වනාතවිල්ලුව ධිවර නිලධාරි තුෂාන් තිවංක , මංගලඑළිය ධිවර නිලධාරි තාරක නදීශාන් ඇතුළු නිලධාරින් රුසක් වැටලිමට එක්වි තිබුණි. සැකකරුවන් පුත්තලම අධිකරණයට ඉදිරිපත් කිරීමට නියමිතව තිබුණි.", "URL": "https://sinhala.adaderana.lk/news.php?nid=117700", "Category": null, "Parent URL": null}