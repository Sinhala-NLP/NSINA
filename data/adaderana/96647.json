{"Source": "Adaderana", "Timestamp": "September 24, 2018 06:28 pm", "Headline": "ජනපති අද නෙල්සන් මැන්ඩෙලා සාම සමුළුව අමතයි ", "News Content": "එක්සත් ජාතීන්ගේ සංවිධානයේ 73 වැනි මහා මණ්ඩල සැසිවාරයට සමගාමීව ලෝක මත්ද්‍රව්‍ය ගැටලුව පිළිබඳ ගෝලීය ක්‍රියාමාර්ග සඳහා වූ විශේෂ හමුව මේ වන විට ආරම්භවී තිබේ. ජනාධිපති මෛත්‍රීපාල සිරිසේන මහතා ද එම හමුවට සහභාගී වන බව නිව්යෝර්ක් නුවර සිටින අද දෙරණ විශේෂ නියෝජිතයා ප්‍රකාශ කළේය. මේ අතර නෙල්සන් මැන්ඩෙලා සාම සමුළුව තවත් පැය කිහිපයකින් නිව්යෝර්ක් නුවරදී ආරමේභ වීමට නියමිතව ඇති බව වාර්තා වෙයි. ජනාධිපති මෛත්‍රීපාල සිරිසේන මහතා එම සමුළුව ඇමතීමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=96647", "Category": null, "Parent URL": null}