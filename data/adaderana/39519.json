{"Source": "Adaderana", "Timestamp": "December 12, 2013 07:11 am", "Headline": " තතු නොදැන අතපත ගෑම භයානකයි!", "News Content": "ආගන්තුක ද්‍රව්‍යයන් ස්පර්ශ කිරීමෙන් වළකින ලෙස සෞඛ්‍ය අමාත්‍යංශය ජනතාවගෙන් ඉල්ලීමක් කරයි. සෞඛ්‍ය අමාත්‍යංශය පෙන්වා දෙන්නේ පොළොවට පතිත වන ඇතැම් ආගන්තුක ද්‍රව්‍යයන් තුළ විකිරණ ,විෂබීජ මෙන්ම ක්ෂුද්‍ර ජීවින්ද සිටිය හැකි බවයි. එම නිසා එවන් දෑ ස්පර්ශ කිරීම තුළින් විවිධ රෝග ඇති වීමේ අවදානමක් පවතින බව සෞඛ්‍ය අමාත්‍යංශය පවසයි. යම් ආගන්තුක ද්‍රව්‍යයක් දුටු වහාම ඒ පිළිබඳව ප්‍රදේශයේ මහජන සෞඛ්‍ය පරීක්ෂකවරයා දැනුවත් කරන ලෙසත් එවන් ද්‍රව්‍ය පවතින ස්ථානයෙන් ඉවත් නොකරන ලෙසත් සෞඛ්‍ය අමාත්‍යංශය දැනුම් දෙයි. මේ අතර පසු ගිය දා තඹුත්තේගම ප්‍රදේශයට පතිත වු බව කියන ආගන්තුක ද්‍රව්‍යය සම්බන්ධයෙන් විශේෂ පරීක්ෂණයක් පැවැත්වීමට බලාපොරොත්තු වන බව වෛද්‍ය පර්යේෂණ ආයතනය පවසයි. ඒ සඳහා විද්‍යාඥයින් කණ්ඩායමක් හෙට දිනයේ එම ප්‍රදේශයට පිටත් කර හරින බව වෛද්‍ය පර්යේෂණ ආයතනය සඳහන් කරයි.", "URL": "https://sinhala.adaderana.lk/news.php?nid=39519", "Category": null, "Parent URL": null}