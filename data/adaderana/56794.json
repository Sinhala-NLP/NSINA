{"Source": "Adaderana", "Timestamp": "January 30, 2016 04:20 pm", "Headline": "සිංගි මලේ රක්‍ෂිතයේ ගින්නක්", "News Content": "සිංගි මලේ දුම්රිය උමං මාර්ගයට ඉහළින් රක්‍ෂිතයේ ගින්නක් හට ගෙන තිබේ.ගින්නෙන් අක්කර දහයකට වඩා භූමි ප්‍රමාණයක් විනාශ වී තිබේ.උඩරට දුමිරිය මාර්ගයේ දිගම දුම්රිය උමං මාර්ගය වන හැටන් සිංගි මලේ දුමිරිය උමං මාර්ගයට ඉහළින් වු ඉලූක් සහිත රක්‍ෂිතයට කිසියමි පිරිසක් අද(30) උදෑසන ගිණි තබා තිබෙන බව සඳහන්ය.ප්‍රදේශයේ පවතින වියළි කාලගුණයත්, තද සුළං තත්ත්වයත් හමුවේ ගින්න සීඝ්‍රයෙන් පැතිර ගොස් ඇත.ගින්නෙන් උඩරට දුමිරිය ගමනා ගමනයට බාධාවක් සිදුවි නොමැත.හැටන් දුම්රිය ස්ථානයට පානිය ජලය ලබා ගන්නා ජල මුලාශ්‍රද වලට ගින්නෙන් දැඩි බලපැමක් එල්ල වී තිබේ.ගින්නෙන් රක්‍ෂිතයේ ඇති යුක්ලිප්ටිස් වගාවටද හානි සිදුවි ඇත.මෙම රක්‍ෂිතයේ සැරි සරන සතුන් දඩයම් කිරීමේ අරමුණින් කිසියම් පිරිසක් රක්‍ෂිතයට ගිනි තබන්නට ඇති බවට ප්‍රදේශවාසින් පවසයි.", "URL": "https://sinhala.adaderana.lk/news.php?nid=56794", "Category": null, "Parent URL": null}