{"Source": "Adaderana", "Timestamp": "November 22, 2010 01:22 pm", "Headline": "කැබිනට්ටුවට නව මුහුණු කිහිපයක්", "News Content": "අද(22) දින දිවුරුම් දෙනු ලැබූ නව කැබිනට් මණ්ඩලයට නව මුහුණු කිහිපයක් ද එක්ව සිටියි. අධිකරණ අමාත්‍යවරයා ලෙස දිවුරුම් දෙනු ලැබූ රවුෆ් හකිමී මහතා සහ ජාතික භාෂා හා සමාජ ඒකාබද්ධතා අමාත්‍යවරයා ලෙස දිවුරුම් දුන් වාසුදේව නානායක්කාර මහතා ඒ අතර වේ. එමෙන්ම විදේශ රැකියා ප්‍රවර්ධන හා සුබසාධන අමාත්‍ය ධුරයෙහි දිවුරුම් දුන් ඩිලාන් පෙරේරා මහතා, ක්‍රීඩා අමාත්‍ය ධුරයෙහි දිවුරුම් දුන් මහින්දානන්ද අලුත්ගමගේ මහතා, ඵලදායීතා ප්‍රවර්ධන අමාත්‍ය දිවුරුම් දුන් ලක්ෂ්මන් සෙනෙවිරත්න මහතා සහ රාජ්‍ය කළමනාකරණ ප්‍රතිසංස්කරණ අමාත්‍ය ධුරයෙහි දිවුරුම් දුන් නවීන් දිසානායක මහතා ද එම නව මුහුණු අතරට අයත්ය.", "URL": "https://sinhala.adaderana.lk/news.php?nid=12323", "Category": null, "Parent URL": null}