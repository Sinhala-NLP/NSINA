{"Source": "Adaderana", "Timestamp": "June 7, 2011 10:30 am", "Headline": "නිශාචර හොරෙක් හික්කඩුවේදී කොටුවෙයි", "News Content": "රාත්‍රී කාලයේ රථ වාහන සොරකම් කරන පුද්ගලයෙකු රාගම පොලිසිය විසින් අත්අඩංගුවට ගෙන තිබේ. ලැබුණු තොරතුරකට අනුව සිදු කළ වැටලීමක දී හික්කඩුව ප්‍රදේශයේ දී මොහු අත්අඩංගුවට ගත් බව රාගම පොලිසිය ප්‍රකාශ කරනු ලැබීය. අත්අඩංගුවට ගත් මෙම සැකකරු කාලයක සිට නිවාස ඉදිරිපිට නවතා ඇති රථවාහන ව්‍යාජ යතුරු යොදා සොරකම් කර ඇති බවට‍ තොරතුරු අනාවරණය වී ඇත. අඟුලාන ප්‍රදේශයේ දී මොහු විසින් සොරකම් කරන ලද වෑන් රථ දෙකක් හික්කඩුව ප්‍රදේශයේ ගරාජයක් තුළ තිබිය දී පොලිසිය විසින් ‍සොයා ගනු ලැබීය. මෙම සැකකරුවා අද(07) ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත අතර රාගම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16602", "Category": null, "Parent URL": null}