{"Source": "Adaderana", "Timestamp": "September 15, 2017 12:45 pm", "Headline": "GMOA වැඩවර්ජනයේ අවසන් අදියර අද ", "News Content": "මාළඹේ පෞද්ගලික වෛද්‍ය විද්‍යාලයට එරෙහිව රජයේ වෛද්‍ය නිළධාරින්ගේ සංගමය ක්‍රියාත්මක කළ වැඩවර්ජන මාලාවේ අවසන් අදියර අද(15) දිස්ත්‍රික්ක කිහිපයක රෝහල්වල ක්‍රියාත්මක වෙයි. කොළඹ, කළුතර, ගම්පහ, කෑගල්ල, පුත්තලම යන දිස්ත්‍රික්ක මූලික කර ගනිමින් අද දිනයේ වර්ජනය ක්‍රියාත්මක කර ඇති බව එම සංගමය සඳහන් කළේය. වැඩවර්ජනයට සමගාමීව අද දිනයේ කොළඹ ලිප්ටන් වටරවුම අසලින් විරෝධතා රැලියක් පැවැත්විමට ද කටයුතු යෙදා ඇති බව රජයේ වෛද්‍ය නිළධාරින්ගේ සංගමයේ මාධ්‍ය ප්‍රකාශක වෛද්‍ය සමන්ත ආනන්ද මහතා පැවසීය. කෙසේවෙතත් අද දිනයේ ද වර්ජනය ක්‍රියාත්මක වූ රෝහල්වෙත ප්‍රතිකාර ලබා ගැනිම සඳහා පැමිණි සිටි රෝගීන් දුෂ්කරතාවට පත්ව සිටියේය. වෛද්‍ය වැඩවර්ජනයට සමගාමීව සයිටම් විරෝධි ජන පවුර විසින් ක්‍රියාත්මක කර ඇති රථ පෙළපාලිය ද අද පස්වරුවේ කොළඹට ළඟාවිමට නියමිතව තිබේ. ඒ සම්බන්ධයෙන් සහ අද පස්වරුවේ පැවැත්විමට නියමිත විරෝධතා රැළිය පිළිබඳ අද දෙරණට අදහස් දක්වමින් සයිටම් විරෝධි ජන පවුරේ නියෝජිත වසන්ත සමරසිංහ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=77583", "Category": null, "Parent URL": null}