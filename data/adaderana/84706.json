{"Source": "Adaderana", "Timestamp": "February 22, 2018 10:27 pm", "Headline": "පෙට්ට්‍රල් බෝතලයට ගිනිගෙන සිවුදරු පියෙක්ගේ ජිවිතය නවතී", "News Content": "යාපනයේ, මනිපායි සූදුපලෙයි ප්‍රදේශයේ පුද්ගලයෙකු භුමිතෙල් වලට පෙට්ට්‍රල් කලවම් කරමින් සිටියදී එය හදිසියේම ගිනිගැනීමෙන් පිළිස්සී මියගොස් ඇති බව යාපනයේ මනිපායි පොලීසිය පවසයි. මෙසේ මියගොස් ඇත්තේ ආරුමුගම් තුරෙයිරාජා නැමති 56 හැවිරිදි සිවුදරු පියෙක්ය. වතුර පොම්පය පණ ගැන්වීම සඳහා ඔහු අසල වෙළෙද සැලකින් භූමිතෙල් රගෙනවිත් ඒවා පෙට්‍රල් සමඟ කලවම් කරමින් සිටියදී පෙට්ට්‍රල් බෝතලයට ගිනිගෙන ඔහුගේ සිරුරටද ගිණිගෙන තිබේ. බරපතල පිළිස්සුම් තුවාල සහිතව ඔහුව යාපනය ශීක්ෂණ රෝහල වෙත ඇතුළත් කොට ඇති අතර ඔහු රෝහලේ ප්‍රතිකාර ලබමින් සිටියදී මිය ගොස් ඇත. සිද්ධිය සම්බන්ධයෙන් මනිපායි පොලීසිය පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=84706", "Category": null, "Parent URL": null}