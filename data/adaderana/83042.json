{"Source": "Adaderana", "Timestamp": "January 16, 2018 09:30 am", "Headline": " ගමනක් යන්න ගිහින් අවාසනාවන්ත ලෙස අවසන් ගමන් ගියපු තරුණයා", "News Content": "යතුරු පැදියකින් ගමන් කරමින් සිටි තරුණයෙකු කිලිනොච්චියේ වට්ටකච්චි පාළමෙන් පහලට 16 දා අළුයම ඇද වැටී සිද්ධිය වූ ස්ථානයේදීම මිය ගොස් තිබේ. මෙසේ මියගොස් ඇත්තේ වට්ටකච්චි ගම්මානයේ පදිංචි විසි දෙහැවිරිදි රාසේන්ද්‍රන් සර්වානන්දන් නැමති අයෙකි. නිවසේ උදවිය පොලීසියට පවසා ඇත්තේ ගමනක් යාම සඳහා ඔහු අළුයම් කාලයේදී නිවසින් පිටත්ව ගිය බවයි. කිලිනොච්චිය පොලීසිය පවසුවේ යතුරු පැදියෙන් අධික වේගයෙන් ගමන් කළ මෙම තරුණයා යතුරු පැදිය පාලනය කරගැනීමට නොහැකිව පාලමේ ගැට්ටේ වැදී පාලමෙන් පහල පිහිටි ඇළට වැටී ඇති බවයි. මියගිය තරුණයා සම්බන්ධයෙන් මහේස්ත්‍රාත් පරීක්ෂණය සිද්ධිය වූ ස්ථානයේදී පැවත්වීමට නියමිතව අති අතර එතෙක් මළ සිරුරට පොලිස් ආරක්ෂාව යොදවා තිබේ. කිලිනොච්චිය පොලීසිය සිද්ධිය පිළිබදව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=83042", "Category": null, "Parent URL": null}