{"Source": "Adaderana", "Timestamp": "April 6, 2019 12:41 pm", "Headline": "චීනයට වසන්තය", "News Content": "චීනයට මේ දිනවල වසන්ත සමය උදාවී ඇත. එරට බොහෝ ප්‍රදේශ මේ වන විට මලින් වැසී ගොස් ඇති අතර එහි පැමිණෙන සංචාරකයන් ප්‍රමාණයද සැළකිය යුතු තරමින් ඉහළගොස් ඇති බව වාර්තා වෙයි. දේශීය මෙන්ම විදේශීය සංචාරකයන්ද අලංකාර පුෂ්පෝද්‍යාන දැක ගැනීමට නැගෙනහිර චිනයේ ජියෑන්සූ පළාතට එක්රොක්ව සිටින බව වාර්තා වෙයි. හෙක්ටයාර 20ක විශාලත්වයෙන් යුතු එම පළාතටම ආවේණික ෂිබසකුරා මලින් පිරුණු ෂිබසකුරා උද්‍යානය පුරා මල් ලක්ෂ 48ක් පමණ පිපී ඇති බව චීන දත්ත වර්තා පෙන්වා දෙයි. නැගෙනහිර චීනයේ හුවෑන්ෂාන් පළාතේ ඇති ෂින්ආන් නදී නිම්නය අසලෙයා මලින් වැසීගොස් බුමුතුරුණක් මෙන් දිස්වන බවත් වාර්තා වෙයි. එම කලාපයද සංචාරකයන් අතර අතිශය ජනප්‍රිය බව විදෙස් මාධ්‍ය පවසා සිටියි.", "URL": "https://sinhala.adaderana.lk/news.php?nid=107507", "Category": null, "Parent URL": null}