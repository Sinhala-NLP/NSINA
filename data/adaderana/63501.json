{"Source": "Adaderana", "Timestamp": "August 27, 2016 05:25 pm", "Headline": "කේරළ ගංජා සමග පුද්ගලයෙක් අත්අඩංගුවට", "News Content": "චාවකච්චේරි ප්‍රදේශයේදී කේරළ ගංජා තොගයක් සමග පුද්ගලයෙකු අත්අඩංගුවට ගෙන තිබේ.කන්කසන්තුරෙයි සහ කයිට්ස් නාවික හමුදා කඳවුරුවලට අනුයුක්ත නිළධාරින් පිරිසක් විසින් සිදු කළ වැටලීමකදී අදාළ ගංජා තොගය සොයා ගැනීමට හැකි වූ බව නාවික හමුදා මූලස්ථාන සඳහන් කළේය.එහිදී සැකකරු විසින් ප්‍රවාහන කරමින් සිටි කේරළ ගංජා කිලෝග්‍රෑම් 20ක් සහ ඔහු විසින් සඟවා තිබූ තවත් කේරළ ගංජා කිලෝග්‍රෑම් 10ක් නාවික හමුදාව විසින් සොයාගෙන ඇත.අත්අඩංගුවට ගත් සැකකරු සහ කේරළ ගංජා තොගය ඉදිරි විමර්ශන කටයුතු සඳහා පේදුරුතුඩුව සුරාබදු කාර්යාලය වෙත භාරදී තිබේ.", "URL": "https://sinhala.adaderana.lk/news.php?nid=63501", "Category": null, "Parent URL": null}