{"Source": "Adaderana", "Timestamp": "November 11, 2017 10:18 am", "Headline": "වෙබ් පිටුවක් නිසා තරුණයින් 9ක් හදිසියේ මිය යයි", "News Content": "වෙබ් පිටුවක අන්තර්ගත වූ ප්‍රකාශ කිහිපයක් හේතුවෙන් පුද්ගලයින් 09 දෙනෙකු මියයාමේ සිද්ධියක් වාර්තා වේ. ජපානයේ සිදු වී ඇති මේ සිදුවීමෙන් මියගිය පිරිස අතර වයස අවුරුදු 15ත් 20ත් අතර පාසල් සිසුන් තිදෙනෙකුද වන බව සඳහන්ය. සිය දිවි නසාගැනීම්වලට පොළඹවන වර්ගයේ අදහස් ඇතුළත් අන්තර්ජාල සේවා තහනම් කිරීමට ජපාන රජය තීරණය කර තිබේ.‍ මියගිය සියලු දෙනා ඔවුනොවුන්ගේ මානසික ගැටළුවලට විසඳුම් සෙවීමට අදාළ වෙබ් පිටුව ඔස්සේ සම්බන්ධ කරගත් පුද්ගලයෙකු වෙත ගොස් ඇති අතර එහිදී අදාළ පුද්ගලයා විසින් පැමිණි පුද්ගලයින් ඝාතනය කර තිබේ. ඝාතන සිදුකළ 27 හැවිරිදි සැකකරු නැවතී සිටි ස්ථානයේ ශීතකරණයේ හා ආයුධ පෙට්ටියක අදාළ මළ සිරුරු තිබී හමුවී ඇති බව සඳහන්ය.", "URL": "https://sinhala.adaderana.lk/news.php?nid=79740", "Category": null, "Parent URL": null}