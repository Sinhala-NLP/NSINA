{"Source": "Adaderana", "Timestamp": "September 23, 2015 11:18 am", "Headline": "කෝප්‍රල් ගෙල වැලලාගනියි", "News Content": "නොච්චියාගම, විල්පත්තු යුධ හමුදා කඳවුරේ හමුදා සෙබළෙකු ගෙල වැලලාගෙන සියදිවි හානිකරගෙන තිබේ. අද පෙරවරුවේ අදාළ හමුදා කඳවුරට මීටර 700ක් පමණ දුරින් පිහිටි ගසක ඔහු ගෙල වැලලාගෙන සිටියදී සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පොලීසිය සිදුකරන ලද මූලික විමර්ශනවලදී අනාවරණය වී ඇත්තේ පසුගිය 21 වැනිදා අලුයම එම හමුදා සෙබලා නොච්චියාගම, විල්පත්තු හමුදා කඳවුරෙන් පළාගොස් ඇති බවට තොරතුරු ලැබී ඇති බවයි.මෙලෙස සියදිවි හානීකරගෙන ඇත්තේ පදවිය ප්‍රදේශයේ පදිංචිව සිටි කෝප්‍රල්වරයෙක් බව සඳහන්ය.", "URL": "https://sinhala.adaderana.lk/news.php?nid=54026", "Category": null, "Parent URL": null}