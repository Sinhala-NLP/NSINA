{"Source": "Adaderana", "Timestamp": "October 20, 2014 09:48 am", "Headline": "අනුරපුර අනතුරින් අයෙක් මරුට", "News Content": "අනුරාධපුර නගරයේ සිදුවු රිය අනතුරකින් පුද්ගලයෙකු මියගොස් තිබේ. වෑන් රථයක්, මාර්ගය අයිනේ නවතා තිබු යතුරුපැදියක ගැටීමෙන් මෙම අනතුර සිදුව ඇත. අනතුරෙන් යතුරුපැදිකරු බරපතළ තුවාල ලබා අනුරාධපුර රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ අනුරාධපුර, අභයපුර ප්‍රදේශයේ පදිංචිව සිටි 52 හැවිරිදි පුද්ගලයෙකි. අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇති අතර රියදුරුට නින්ද යාම හේතුවෙන් මෙම අනතුර සිදුව ඇති බවට පොලිසිය සිදුකළ පරීක්ෂණ වලදී අනාවරණය වී ඇත.", "URL": "https://sinhala.adaderana.lk/news.php?nid=46830", "Category": null, "Parent URL": null}