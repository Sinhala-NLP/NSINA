{"Source": "Adaderana", "Timestamp": "July 5, 2018 09:54 am", "Headline": "මෙරටට පැමිණි ඉන්දීය ධීවරයින් 12ක් අත්අඩංගුවට", "News Content": "නීති විරෝධී ලෙස මෙරට මුහුදු සීමාවට ඇතුළු වූ ඉන්දීය ධීවරයින් 12 දෙනෙකු නාවික හමුදාව විසින් අත්අඩංගුවට ගෙන ඇති බව නාවික හමුදාව පවසයි. නාවික හමුදාව සඳහන් කළේ ඩෙල්ෆ් දූපතට ආසන්න මුහුදු සීමාවේදී අද(05) අළුයම ධීවර යාත්‍රා දෙකක සිටි මෙම ධීවරයින් පිරිස අත්අඩංගුවට ගත් බවයි. අත්අඩංගුවට ගත් ධීවරයින් කණ්කසන්තුරය වරාය වෙත රැගෙනඒමට කටයුතු කරන බව නාවික හමුදාව පවසයි. ඔවුන් වැඩිදුර පරීක්ෂණ සඳහා කණ්කසන්තුරය ධීවර පරීක්ෂක කාර්යාලය වෙත බාරදීමට නියමිතයි.", "URL": "https://sinhala.adaderana.lk/news.php?nid=92017", "Category": null, "Parent URL": null}