{"Source": "Adaderana", "Timestamp": "May 15, 2011 08:25 am", "Headline": " පැණි බීමේ සැඟවුණු  මාරයාට තවත් සිසුවෙක් බිලි", "News Content": "කරන්දෙණිය , වැලිවිටිය ප්‍රදේශයේ පාසල් සිසුවෙකු පැණි බීම බෝතලයක් පානය කිරීමෙන් අනතුරුව මිය ගොස් ඇති බව ඔහුගේ මව්පියන් පවසයි. ඊයේ දිනයේ මෙය සිදුව ඇති බව සඳහන්වේ. අදාළ පැණි බීම බෝතලය පානය කිරීමෙන් අනතුරුව රෝගාතුර වී‍ මෙම සිසුවා රෝහලට ගෙන යන අතරතුර මිය ගිය බව මව්පියන් සඳහන් කර තිබේ. සිසුවාගේ මෘත දේහය ඇල්පිටිය රෝහලට ගෙන ගොස් ඇති අතර වැඩි දුර පරීක්ෂණ සදහා ගාල්ල කරාපිටිය රෝහලට ගෙන ගොස් තිබේ. මිය ගොස් ඇත්තේ කරන්දෙණිය , වැලිවිටිය ප්‍රදේශයේ පාසලක 6 වැනි ශ්‍රේණියේ ඉගෙනුම ලැබූ සිසුවෙකි. සිද්ධිය සම්බන්ධයෙන් ඇල්පිටිය සහ අගලිය මහජන සෞඛ්‍ය පරීක්ෂක නිලධාරීන් පරීක්ෂණ පවත්වයි.", "URL": "https://sinhala.adaderana.lk/news.php?nid=16107", "Category": null, "Parent URL": null}