{"Source": "Adaderana", "Timestamp": "June 16, 2011 02:38 pm", "Headline": "ඉලංගකෝන් නව පොලිස්පති ධුරයට ", "News Content": "නව පොලිස්පතිවරයා ලෙස ජ්‍යොෂ්ඨ නියෝජ්‍ය පොලිස්පති එන්. කේ. ඉලංගකෝන් මහතා පත්කිරීමට රජය තීරණය කර තිබේ. ආචාර්ය මහින්ද බාලසූරිය මහතා‍ විශ්‍රාම යාමෙන් පුරප්පාඩු වන පොලිස්පති ධුරය සඳහා දැනට වැඩ බලන පොලිස්පතිවරයා ලෙස කටයුතු කරන ඉලංගකෝන් මහතා පත් කෙරෙන බව ආරක්ෂක අමාත්‍යාංශ ආරංචි මාර්ග සඳහන් කරනු ලැබීය. පොලිස්පති ආචාර්ය මහින්ද බාලසූරිය මහතා හෙට(17) දිනයේ දී නිලවශයෙන් විශ්‍රාම යාමට නියමිතය. ඊට අදාළ උත්සවය පොලිස් මූලස්ථානයේ දී පැවැත්වීමට නියමිත බව සඳහන්ය. කටුනායක නිදහස් වෙළඳ කලාපයේ පසුගියදා හටගත් සිදුවීම මුල්කරගනිමින් පොලිස්පති ආචාර්ය මහින්ද බාලසූරිය මහතා පූර්ව විශ්‍රාම නිවාඩු යෑමට තීරණය කර තිබුණි.", "URL": "https://sinhala.adaderana.lk/news.php?nid=16799", "Category": null, "Parent URL": null}