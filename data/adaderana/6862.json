{"Source": "Adaderana", "Timestamp": "February 22, 2010 08:48 am", "Headline": "සෞදි නීතීඥවරියන්ට අධිකරණයේ ඉඩ", "News Content": "කාන්තා නීතීඥවරියන්ට අධිකරණ වලදී නඩු විභාග සඳහා පළමුවරට අවස්ථාව ලබාදීම කෙරෙහි සෞදි ආරාබියානු රජයේ අවධානය යොමුව තිබේ. සෞදි ආරාබියේ අබ්දුල්ලා රජු විසින් ආරම්භ කර ඇති නීති පද්ධතිය සංවර්ධනය කිරිමේ වැඩසටහනේ එක් පියවරක් ලෙස මෙය ක්‍රියාත්මක කරන බව එරට අධිකරණ අමාත්‍ය මොහොමඩ් අල්ඊසා පවසයි. මෑතක සිට සෞදි ආරාබියානු සමාජයේ කාන්තාවන්ට යම් ස්ථානයක් ලබාදීමට සාධනීය පියවර රැසක් ගෙන තිබුණි. ඒ අතර පසුගිය වසරේදී විද්‍යා තාක්ෂණ විශ්ව විද්‍යාලවල ගැහැණු පිරිමි දෙපාර්ශවයටම එක්ව අධ්‍යාපනය ලැබීමට අවස්ථාව හිමිකර දීම විශේෂත්වයකි.", "URL": "https://sinhala.adaderana.lk/news.php?nid=6862", "Category": null, "Parent URL": null}