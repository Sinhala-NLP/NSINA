{"Source": "Adaderana", "Timestamp": "December 26, 2013 09:55 am", "Headline": "ආරච්චිකට්ටුව ප්‍රා.සභා විපක්ෂ නායකවරයාගේ නිවසට ප්‍රහාරයක් ", "News Content": "ආරච්චිකට්ටුව ප්‍රාදේශීය සභාවේ විපක්ෂ නායකවරයාගේ නිවසට කිසියම් පිරිසක් විසින් පහරදී තිබේ. ඊයේ(25) රාත්‍රියේ හය දෙනෙකුගෙන් සමන්විත පිරිසක් විසින් ත්‍රිරෝද රථයකින් පැමිණ මෙම පහරදීම සිදුකර ඇති බවත් ඉන් අනතුරුව ඔවුන් පළාගොස් ඇති බවත් අද දෙරණ වාර්තාකරු සඳහන් කරයි. ආරච්චිකට්ටුව ප්‍රාදේශීය සභාවේ විපක්ෂ නායක කැලුම් නිශාන්ත මහතාගේ නිවසට මෙලෙස පහරදී පළා‍ගොස් ඇති බව වාර්තා වෙයි. සැකකරුවන් මෙතෙක් අත්අඩංගුවට ගෙන නොමැති අතර හලාවත පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39861", "Category": null, "Parent URL": null}