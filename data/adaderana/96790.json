{"Source": "Adaderana", "Timestamp": "September 27, 2018 11:19 am", "Headline": "වෝඩ් පෙදෙස අවට ට්‍රැෆික්", "News Content": "ETI තැන්පත්කරුවන් සුරැකීමේ ස්වාධීන සංවිධානය අද (27) කොළඹ නගර සභාවට පැමිණ නාගරික මන්ත්‍රිවරියක් හා ETI ආයතනයේ අධ්‍යක්ෂවරියක් වන දීපා එදිරිසිංහ මහත්මිය එම ධූරයෙන් ඉවත් කරන ලෙසට විරෝධතාවක් පැවැත්විය. එහිදි නොසන්සුන් තත්ත්වයක් ද හට ගත්තේය. ETI තැන්පත්කරුවන් සුරැකීමේ ස්වාධීන සංවිධානය අද පෙරවරු 9.00ට පමණ ETI ආයතනට ඉදිරිපිටට රැස්ව රැස්වීමක් පැවැත් විය. රැස්විමෙන් පසු ETI තැන්පත්කරුවන් පාගමින් කොළඹ නගර සභාව වෙත පැමිණි අතර ඒ හේතුවෙන් වෝර්ඩ් පෙදෙස හා පුරහල අසල වැඩි රථවාහන තදබදයක් ද ඇති විය. කොළඹ නගර සභාව වෙත පැමිණි තැන්පත්කරුවන් කියා සිටියේ ETI ආයතනයේ අධ්‍යක්ෂවරියක් වන මෙන්ම නාගරික මන්ත්‍රිවරියක් වන දීපා එදිරිසිංහ එම ධූරයෙන් ඉවත් කරන ලෙසයි. මෙහිදි නොසන්සුන් තත්ත්වයක් ද හට ගැනිනි. පසුව කොළඹ නාගරික කොමසාරිස් වි.කේ. අනුර මහතා මැදිහත්ව තැන්පත්කරුවන් කොළඹ නගර සභා පිටියට යැවිමට කටයුතු කළේය.", "URL": "https://sinhala.adaderana.lk/news.php?nid=96790", "Category": null, "Parent URL": null}