{"Source": "Adaderana", "Timestamp": "February 26, 2016 04:14 pm", "Headline": "14 හැවිරිදි දැරියගේ ඝාතකයා 14 දක්වා රක්ෂිත බන්ධනාගාරයට", "News Content": "වව්නියාව ප්‍රදේශයේ දැරියක දුෂණය කර ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු ලබන මස 14 වනදා දක්වා රක්ෂිත බන්ධනාගාර ගත කර තිබේ.සැකකරු අද(26) වව්නියාව මහේස්ත්‍රාත් අධිකරණයට ඉදිරිපත් කිරීමෙන් පසු මහේස්ත්‍රාත් එම්. මනාෆ් මහතා විසින් මෙම නියෝගය ලබා දුන් බව අද දෙරණ වාර්තාකරු සඳහන් කළේය.අදාළ සැකකරු ඝාතනයට ලක් වූ දැරියගේ නිවස අසළ පදිංචිව සිටි 35 හැවිරිදි පුද්ගලයෙකු බව සඳහන්ය.අධිකරණ නියෝග මත සැකකරු ඩී.එන්.ඒ පරික්ෂණයක් සඳහා යොමු කිරිමට ද නියමිත බවයි වාර්තා වෙයි.පසුගිය 16 වනදා 13 හැවිරිදි අදාළ දැරිය වව්නියාව ප්‍රදේශයේදී දුෂණය කර ඝාතනයට ලක් කර තිබුණි.", "URL": "https://sinhala.adaderana.lk/news.php?nid=57624", "Category": null, "Parent URL": null}