{"Source": "Adaderana", "Timestamp": "May 12, 2017 06:32 am", "Headline": "යතුරුපැදිය ගැටී සිව්දෙනෙක් මරුට", "News Content": "පොළොන්නරුව, බැඳිවැව ප්‍රදේශයේදී යතුරු පැදියක් බස් රථයක ගැටීමෙන් සිදුවූ අනතුරකින් පුද්ගලයින් සිව් දෙනෙකු ජීවිතක්ෂයට පත්ව තිබේ.ඊයේ රාත්‍රීයේ මෙම අනතුර සිදුව ඇති බවත්, සිද්ධියෙන් බරපතළ තුවාල ලැබූ සිව් දෙනා රෝහලට ඇතුළත් කිරීමේදී මිය ගොස් ඇති බවත්, මෙම සිව් දෙනාම යතුරුපැදියේ ගමන් කළ අය බවත් පොලීසිය පවසයි.මෙසේ ජීවිතක්ෂයට පත්ව ඇත්තේ මාඔය, බැඳිවැව පදිංචි රොෂාන් මධුශංක(23), දිල්ශාන් කුරේ(24), නිශාන්ත සිල්වා (48) සහ මේවන තෙක් හඳුනාගෙන නොමැති තවත් අයෙකි.අදාළ මෘත ශරීර පොළොන්නරුව මහ රෝහලේ තබා ඇති අතර පශ්චාත් මරණ පරීක්ෂණ අද (12) සිදුකිරීමට නියමිතය.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර පොළොන්නරුව පොලීසිය විසින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=73078", "Category": null, "Parent URL": null}