{"Source": "Adaderana", "Timestamp": "March 3, 2010 02:07 pm", "Headline": "ජනශක්ති බදු ගෙවීමෙන් පසු ලාභාංශයේ 46% ක විශිෂ්ට වර්ධනයක්  ", "News Content": "ඩබ්ලිව්. ටී. එල්ලාවල (සභාපති) සී.ටී.ඒ ෂාෆ්ටර් (නියෝජ්‍ය සභාපති)ප‍්‍රකාශ් ෂාෆ්ටර් (කළමනාකාර අධ්‍යක්ෂ)එල්.සී.ආර්.සී ද විජේතුංග, දේශමාන්‍ය ආචාර්ය නිහාල් ජිනසේන, අර්ඞ්ලි පෙරේරා, අනුෂ්යා කුමාරස්වාමි, රමේෂ් ෂාෆ්ටර් සහ මංජුලා මැතිව්ස් යන ව්‍යාපාරික ලෝකයේ නම් දැරූ වෘත්තිකයින්ගෙන් සමන්විත ජනශක්ති රක්ෂණ සමාගමේ අධ්‍යක්ෂ මණ්ඩලය මෙහි දැක්වේ. ශ‍්‍රී ලංකාවේ සාමාන්‍ය රක්ෂණ ක්ෂේත‍්‍රයේ තෙවැනි විශාලතම රක්ෂණ සමාගම වන ජනශක්ති ඉන්ෂුවරන්ස් දේශීය හා ජාත්‍යන්තර මූල්‍ය අර්බුදය පැවති 2009 වසරේ දී 46%ක විශිෂ්ට වර්ධනයක් වාර්තා කරමින් රුපියල් මිලියන 657 ක ලාභාංශයක්(බදු ගෙවීමෙන් පසු)වාර්තා කර ඇත. අභියෝගාත්මක වෙළඳපොළ තත්ත්වයන් මධ්‍යයේ වුවද අලෙවියේ ඇතිවූ වර්ධනය, පිරිවැය කළමනාකරණයේ සාර්ථකත්වය, ණය ගැනීම සහ මූල්‍ය සම්පාදන පිරිවැයේ විශාල අඩුවීම, ණයකරු කළමනාකරණයට අදාලව අත්කර ගත් ඵලදායි ජයග‍්‍රහණය මෙම සාර්ථකත්වයට හේතු වූ බව සමාගම පවසයි. ජනශක්ති ඉන්ෂුවරන්ස් පී.එල්.සී. සභාපති ඩබ්ලිව්. ටී. එල්ලාවල මහතා ප‍්‍රකාශ කරන්නේ\"ගෝලීය මූල්‍ය අර්බුද පසුබිමේ අහිතකර ඵල විපාක හරහා මෙරට මූල්‍යායතන ගණනාවක් බිඳවැටීමත් සමග හටගත් විශ්වාසය ගිලිහී යාම සමග මුසුවී ඇති ඝෘණාත්මක ආකල්පයන් රක්‍ෂණ කර්මාන්තයට ඝෘජුව අහිතකර ලෙස බලපෑ අතර රක්ෂණ ක්ෂේත‍්‍රයේ 3x7% ක අඩු වර්ධනයට එය මූලික ව හේතු විය. එම තත්වයෙන් රක්ෂණ ව්‍යාපාරයන්ට අභියෝගාත්මක කාලයන් පෙන්නුම් කෙරිණ. මෙම දැඩි සාර්ව ආර්ථික තත්වයන් මධ්‍යයේ 2009 අපගේ ප‍්‍රගතිය මෙවැනි අර්බුද හමුවේ නොසැලී සිටීමට අප තුළ ඇති හැකියාව ගෙනහැර දක්වන බවයි\" \"පසුගිය වසරේ මුල් භාගයේදී අප ඇතිකරගත් ඉලක්ක වෙත ළඟාවීම පිණිස අපි නව ජවයකින් යුතුව ඉදිරියට ගමන් කළෙමු අපගේ ශක්තිය RAM ශ්‍රේණිගත කිරීමෙන් අනුමත වීමක් සිදුවිය. ජනශක්ති රක්‍ෂණ සමාගමට හිමිවූ BBB+ශ්‍රේණිගත කිරීම සමාගමේ ප‍්‍රබල තරඟකාරී හැකියාව සහ තත්ත්වය ප‍්‍රාරක්‍ෂණකරණ ප‍්‍රතිඵල වැඩිදියුණු කිරීම සහ ආයෝජන කළඹ වැඩිකර ගැනීම යළි තහවුරු කිරීමකි. රක්ෂණ ව්‍යාපාර ක්‍ෂේත‍්‍රය මුහුණ දුන් අභියෝග සැකසී තිබුණේ මන්දගාමී ව්‍යාපාරික පරිසරය සහ වැය කිරීමට පාරිභෝගිකයා අතට ලැබෙන ආදායම අඩුවීම යන සාධක එක්වීමෙනි. අපගේ ජීවිත රක්‍ෂණ ව්‍යාපාරයට ලබා ගත හැකි වූ 0.4% ක වර්ධනයෙන් එම කාර්යයන් පත්ව තිබූ තත්ත්වය පෙන්නුම් කෙරේ. අපගේ සාමාන්‍ය රක්‍ෂණ ව්‍යාපාරයේ 8.5% ක ධනාත්මක වර්ධනයක් පිලිබිඹුබු විය. රථවාහන නොවන රක්‍ෂණ ව්‍යාපාරයේ ආදායම රුපියල් බිලියන 1.2 ක් වූ අතර එය 2008 සමග සසඳන විට 17% ක වර්ධනයකි. රථවාහන රක්‍ෂණ ආදායම රුපියල් බිලියන 3 ක්වූ අතර එය 5% ක වර්ධනයක් පෙන්නුම් කරයි. සමාගමේ සමස්ථ දල වාරික ආදායම 6.3% ක වර්ධනයක් ලබා ගනිමින් රුපියල් බිලියන 5.7 දක්වා ළඟාවිය. සමාගමේ ආදායම රුපියල් බිලියන 5.9 ක් වූ අතර එය 7.7% ක වර්ධනයකි. සමාගමේ සමස්ත වත්කම් ප‍්‍රමාණය රුපියල් බිලියන 10.7 ක් වූ අතර සමාගමේ ජීවිත රක්‍ෂණ අරමුදල ආසන්න වශයෙන් 12% ක වර්ධනයක් පෙන්නුම් කරමින් රුපියල් බිලියන 3.2 ක මට්ටමට ළඟාවිය. මෙම වසරේදී සමාගම ගෙවූ රක්‍ෂණ ප‍්‍රතිලාභ(claims) ප‍්‍රමාණය රුපියල් බිලියන 2.8 ක් වූ අතර එය 2008 ට වඩා 12% ක ඉහල යෑමකි. සමාගමේ ජීවිත රක්‍ෂණ ව්‍යාපාරයන් හි දළ වාරික ආදායම රුපියල් බිලියන 1.43 ක් වු අතර සාමාන්‍ය රක්‍ෂණයෙහි දල වාරික ආදායම රුපියල් බිලියන 4.2 දක්වා වැඩි වී ඇත. \"වසර 30 මුළුල්ලේ පැවති සිවිල් කලකෝලාහලය නිමවීමත් සමගම සුබවාදී හැඟීම් පහලවී ඇති අතර එහි ප‍්‍රතිඵලයක් ලෙස දැනටමත් කොළඹ කොටස් වෙළඳපොළෙහි මෙන්ම පෞද්ගලික ව්‍යාපාරවල ආයෝජන සඳහා උද්යෝගයක් දක්නට ඇත. විශේෂයෙන් කඩිනම් සංවර්ධනයක් උතුරු නැඟෙනහිර පළාත්වල සිදුවෙමින් පවතී. ඒ සමගම සංචාරකයන් ගේ පැමිණිමේ වැඩිවීම ව්‍යාපාර සඳහා විශ්වාසය වැඩිකරයි. ජනශක්ති රක්‍ෂණ පී එල් සී සමාගම ජාතිය ගොඩනැඟීමේ ප‍්‍රයත්නයේදි සිය කාර්යයභාරය ඉටු කිරීමට සූදානමින් සිටියිöයයි සභාපතිවරයා ප‍්‍රකාශ කළේය. ජනශක්ති ඉන්ෂුවරන්ස් පී.එල්.සී. සමාගමේ කළමණාකාර අධ්‍යක්‍ෂ ප‍්‍රකාශ් ෂාෆ්ටර්\"අපගේ ප‍්‍රගතියේ ඉහළ වැදගත්කමක් රැඳී ඇත්තේ ගෝලීය මූල්‍ය අර්බුදයෙන් ශ‍්‍රී ලංකාවේ ආර්ථීකයට අහිතකර තත්ත්වක් ඇති කළ පසුබිම තුළ සහ මූල්‍ය සමාගම් කෙරෙහි තිබූ විශ්වාසය අහිමිවීමට හේතු කාරක වූ පසුබෑම් ගණනාවක් ජය ගැනීමට වෙරදරමින් සිටින තත්ත්වයක් තුළ එය සිදුවීමයි. දශක තුනක කාලයක් තුළ රට දුර්වල කළ යුද්ධය දැන් නිමවී ඇති අතර ඉදිරි කාලයේදි ආර්ථික වර්ධනය ඉහළයාමක් අපට අපේක්‍ෂා කළ හැකිය. මැතකදී ශ‍්‍රි ලංකා මහ බැංකුව විසින් පොලී අනුපාත පහළ හෙළීමෙන් නව ඉඩ ප‍්‍රස්ථා නිර්මාණය කොට ඇත. මෙය උදාවී ඇත්තේ ජය ගැනීමට ඇති අභියෝගවලට අමතරවය. විශේෂයෙන් රජයේ සුරැුකුම්පත්වල සැලකිය යුතු කොටසක් ආයෝජනය කොට ඇති සමාගමේ ආයෝජන අරමුදලට අදාල අභියෝග ඇත. මේ අනුව අප මෙහෙයුම්වල යෙදී සිටින්නේ නව අභියෝගවලින් පිරුණු පරිසරයක් තුළයි. මේ නිසා අපගේ පාරිභෝගිකයන්ට ලබාදිය හැකි ප‍්‍රතිලාභ සකස් වන පරිදි වැය ඉතිරි කිරීම් ඉලක්ක කරා ලඟාවීමට අපගේ මෙහෙයුම් කාර්යක්‍ෂමතාව ඉහළ නැංවීමට අප විශේෂ අවධානය යොමු කළ යුතුයö ප‍්‍රකාශ් ෂාෆ්ටර් මහතා ප‍්‍රකාශ කළේ\"2010 වසරේදි රක්‍ෂණ ප‍්‍රතිලාභ ගෙවීම් පාලනයකින් යුතුව පවත්වා ගෙන යමින් සහ තිරසාර පැවැත්ම සඳහා වන වැඩපිළිවෙළක් මගින් පිරිවැය සඵලත්වය ඒ සමගම වැඩිකරගනිමින් සමාගම එහි ඉහළ පෙළ වර්ධනය කර ගැනීමට අවධානය යොමු කරන බවය. අධික උද්ධමනකාරී වටාපිටාවක් යටතේ වුවද 2009 වසරේ අපගේ වියදම 2008 ට වඩා ඉතා සුඵ වශයෙන් වැඩිවීම අපට සතුට ගෙන දෙන්නකි. පිරිවැය සඵලත්වය යන අපගේ ඉලක්කය සපුරා ගැනිමට අවබෝධයෙන් යුතුව කටයුතු කළ අපගේ කාර්ය මණ්ඩලයේ සැමට මේ පිළිබඳ ගෞරවය මම පුද කරමි. ලාභ ඉහළ නංවා ගන්නා අතරම අපගේ කාර්යාල සේවක පිරිසේ සංඛ්‍යාව 2009 දී නොවෙනස් ව තබා ගැනීමට සමත්වීම අප ලැබූ තවත් ජයග‍්‍රහණයකි. 2010 අපගේ ශාඛා ජාලය තවදුරටත් ශක්තිමත් ව තහවුරු කර ගන්නා වසරක් වනු ඇත. අපි දැන් උතුරු නැගෙනහිරත් ඇතුලත්ව දිවයින පුරා පැතිර පවතින රක්‍ෂණ සමාගමකි. අප ගේ ශාඛා සතුව දැනට ඇති ශක්‍යතාවෙන් උපරිම ඵල නෙලා ගැනීමට අපි ඉදිරියේදී ක‍්‍රියා කරමුö එයට උරුම මූල්‍ය ශක්තිය සහ ස්ථායිතාව සමගින් ජනශක්ති සමාගම බොහෝ වැදගත් ජයග‍්‍රහණවලින් අලංකෘත වූ අගනා ප‍්‍රතිරූපයක් වර්තමානයේ හිමි කරගෙන සිටින අතර ඉතා කෙටි කාලයක් තුළ මෙම කර්මාන්තයේ වාර්තාද පිහිටුවා ඇත. රාජ්‍ය රක්‍ෂණ සමාගමක් මිලදී ගත් ප‍්‍රථම සහ එකම රක්‍ෂණ සමාගම වන ජනශක්ති ඉන්ෂුවරන්ස් එහි ව්‍යාපාරික කටයුතු අරඹා දශයකයක් ගත වනවිට ශ‍්‍රී ලංකාවේ තෙවැනි විශාලතම සාමාන්‍ය රක්‍ෂණ කරු බවට පත්විය. දකුණු ආසියාවේ වෙළඳපොළෙහි රක්‍ෂණ ව්‍යාපාර වල යෙදුණු ශ‍්‍රී ලංකාවේ ප‍්‍රථම පෞද්ගලික රක්‍ෂණකරු වන්නේද ජනශක්ති ඉන්ෂුවරන්ස් සමාගමයි සුනාමි වන්දි වැඩියෙන්ම ගෙවූ රක්‍ෂණ සමාගම වන මෙය ඊට අදාලව ගෙවූ මුදල රුපියල් බිලියන 5 ඉක්මවයි. ලැයිස්තුගත රක්‍ෂණ සමාගම් අතුරින් රුපියල් බිලියන 1.49 ක ප‍්‍රකාශිත ඉහළම ප‍්‍රාග්ධනය ජනශක්ති ඉන්ෂුවරන්ස් සතුවන අතර එය නීතියෙන් නියම කොට ඇති අවශ්‍ය ප‍්‍රමාණය මෙන් 7.5 ගුණයකි. සමාගම සතු රුපියල් බිලියන 10 ක වත්කම් සමූහයෙන් රජයේ සුරැකුම් පත්වල රුපියල් බිලියන 3.4ක් ආයෝජනය කොට ඇත. කෙටිම කාලයකදී සියලු රක්‍ෂණ සමාගම් අතුරින් රුපියල් බිලියන 5ක වාර්ෂික ආදායමක් වාර්තා කළ ජනශක්ති ඉන්ෂුවරන්ස් පී.එල්.සී. රටපුරා පැතිර පවතින 100 කට වැඩි ශාඛා ජාලයකින්ද සමන්විතය. වෙළඳ නාම විශිෂ්ටත්වය වෙනුවෙන් සම්මාන පිරිනමන 18 වන ජගත් වෙළඳ නාම විශිෂ්ටතා සම්මාන ප‍්‍රදානෝත්සවයේදී හිදී වසර මුළුල්ලේ මෙම සමාගමේ කාර්යසාධනය අගය කරමින් ජයග‍්‍රහණ දෙකක් අත් කරගැනීමට සමත් විය. එම ගෞරවනීය සම්මාන වූයේ සේවා ක්ෂේත‍්‍රය සඳහා පිරිනැමෙන\"වෙළඳනාම නායකත්වය\"සහ\"සමාජීය අලෙවිකරණය\"යන සම්මානයි. කලාපයේ වෙළඳ නාම සමූහයක් අතුරින් මෙම සමාගම මෙහිදී මෙම සම්මාන සඳහා තෝරා ගැනිමෙන් පිළබිඹු වන්නේ සමාගමේ වෙළඳනාමය මෙරටින් ඔබ්බට පැතිර ඇති බවයි. රටේ ආර්ථික ප‍්‍රගතියට දායකවෙමින් ව්‍යාපාරවලදි විශිෂ්ටත්වයක් පෙන්නුම් කරන ව්‍යාපාර හා ව්‍යවසායකයන් පලිගැනීමට පාත‍්‍ර\"ජාතික ව්‍යාපාර විශිෂ්ටතා සම්මාන 2009\"සම්මාන උළෙලේදී පිට පිට දෙවන වතාවටත් රක්‍ෂණ කාණ්ඩයේ රිදී සම්මානය දිනා ගත්තේය. 2009 effi සම්මාන උළෙලේ දී ආයතනික කීර්තිය /වෘත්තිය තත්ත්වයේ සේවා කාණ්ඩය සඳහා වූ ලෝකඩ සම්මානය දිනාගත් ජනශක්ති ඉන්ෂුවරන්ස් effi සම්මානයක් දිනු එකම රක්‍ෂණ සමාගම බවට පත්විය. මෙම සමාගම ශ‍්‍රී ලංකාවේ ඉහළතලයේ පසුවන සමාගම් 50 හෙන් එකක් ලෙස LMD සඟරාවේ ලැයිස්තුවට ඇතුළලත් කොට ඇත. මෙය සඳහන් කිරීම වඩාත් වැදගත්වන්නේ ජනශක්ති සමාගම අලූතින් ලේඛනයට ඇතුළු කර තිබීම නිසාය. ක‍්‍රීඩාවට අතහිතදීමේ ජනශක්ති සමාගමේ බැඳීම දිගටම පවතින අතර ග‍්‍රාමීය මලල ක‍්‍රීඩකයන්ට අනුග‍්‍රහය දැක්වීමේ අපූර්ව වැඩසටහන තුන්වන වසරටත් සිදුවිය. දකුණු ආසියානු ක‍්‍රිඩා උළෙලේදී එහි ප‍්‍රතිඵල දක්නට ලැබිණි. ඔරු පැදීම, ස්කොෂ් සහ හොකී වැනි ක‍්‍රීඩාවලටද අතහිත දෙයි. සමාජ වගකීම් ඉටු කරන වෙනත් ක්‍ෂෙත‍්‍රවලද ක‍්‍රියාකාරීව සිටින මෙම සමාගම ජාතික නයනාරෝග්‍ය ශාලාවේ සංඥා සවි කිරීම සිදුකළේය. ජනශක්ති සමාගම ගත වූ කාලය තුළ පදික මාරුවල මහජන ආරක්‍ෂාව, සුනාමි ආධාර, ආරක්‍ෂක කුප්පි ලාම්පු ව්‍යාපෘති සහ ඩෙංගු පිලිබඳව ජනතාව දැනුවත් කිරීම වැනි වැඩසටහන්වලට ආධාර කොට ඇත. ගත වූ 15 වසර තුළ ජාතියට සිය සේවය ඉටු කිරීමේදී ප‍්‍රශස්ත ආයතනික පාලනය මගින් ජනශක්ති සමාගම සමාජීය වගකීම් දරන ව්‍යාපාරික ආයතනයක් ලෙස පාරිභෝගිකයන්ට, සේවකයන්ට, පාර්ශ්වකරුවන්ට සහ පුළුල් වශයෙන් රටට දැවැන්ත සහ ස්ථිර අගයක් ගෙන දෙමින් සිටී.", "URL": "https://sinhala.adaderana.lk/news.php?nid=7048", "Category": null, "Parent URL": null}