{"Source": "Adaderana", "Timestamp": "April 18, 2016 02:11 pm", "Headline": "බීමත් රියදුරන් 1710ක් අත්අඩංගුවට ", "News Content": "බීමත් රියදුරන් අත්අඩංගුවට ගැනීමේ විශේෂ වැඩසටහන යටතේ මේ වන විට රියදුරන් 1710 දෙනෙකු අත්අඩංගුවට ගෙන ඇති බව පොලීසිය පවසයි. පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ ගතවු පැය 24 තුළ පමණක් බීමත් රියදුරන් 164 දෙනෙකු අත්අඩංගුවට ගෙන ඇති බවයි. ඒ අතරින් වැඩි පිරිසක් යතුරුපැදිකරුවන් වන අතර ඊයේ(17) දිනය තුළ පමණක් යතුරුපැදිකරුවන් 78 දෙනෙකු අත්අඩංගුවට ගෙන තිබේ.ඊට අමතරව ත්‍රිරෝද රථ රියදුරන් 62 දෙනෙකු, මෝටර් රථ රියදුරන් 14 දෙනෙකු සහ වෑන් රථ රියදුරන් 07දෙනෙකු ද අත්අඩංගුවටගත් බව පොලිස් මාධ්‍ය ප්‍රකාශකවරයා පවසයි.උත්සව සමයේදී බීමතින් රිය පදවන රියදුරන් අත්අඩංගුවට ගැනීම සඳහා පොලීසිය පසුගිය 10 වැනිදා සිට දිවයිනේ සියළු ප්‍රදේශ ආවරණය වන පරිදි විශේෂ මෙහෙයුමක් ආරම්භ කළේය.", "URL": "https://sinhala.adaderana.lk/news.php?nid=59282", "Category": null, "Parent URL": null}