{"Source": "Adaderana", "Timestamp": "October 31, 2016 05:18 pm", "Headline": "  ඝාතන වරදකරුවන් 5ට මරණ දඬුවම ලැබෙයි", "News Content": "පුද්ගල ඝාතනයක් සම්බන්ධයෙන් වරදකරුවන් වූ පුද්ගලයින් 05 දෙනෙකුට කොළඹ මහාධිකරණය මරණ දඬුවම නියම කර තිබේ.කොළඹ මහාධිකරණ විනිසුරු පද්මිනී එන්. රණවක මහත්මිය විසින් ඥාති සොහොයුරන් 05 දෙනෙකුට මෙලෙස මරණ දඩුවම නියම කළ බව අද දෙරණ අධිකරණ වාර්තාකරු සඳහන් කළේය.2001 වසරේ මරදාන සංඝරාජ මාවත ප්‍රදේශයේදී පුද්ගලයෙකු කපා කොටා ඝාතනය කර තිබුණි.එම සිද්ධියට අදාළව නීතිපතිවරයා විසින් සැකකරුවන් 05 දෙනෙකුට එරෙහිව නඩු පවරා තිබූ අතර එම නඩුවට අදාළව සාධාරණ සැකයකින් තොරව විත්තිකරුවන් වරදකරුවන් බවට ඔප්පු වන බැවින් මරණ දඩුවම් නියම කරන බව මහාධිකරණ විනිසුරු පද්මිනී එන්. රණවක මහත්මිය ප්‍රකාශ කර ඇත.", "URL": "https://sinhala.adaderana.lk/news.php?nid=65598", "Category": null, "Parent URL": null}