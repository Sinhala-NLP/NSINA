{"Source": "Adaderana", "Timestamp": "October 3, 2012 08:21 am", "Headline": "පෞද්ගලික ආයතනයක් සුද්ද කරන්න හැදූ 23 ක් දැලේ", "News Content": "පිළියන්දල ප‍්‍රදේශයේ පෞද්ගලික ආයතනයකින් සොරා ගැනීමට තැත් කළ භාණ්ඩ තොගයක් සමඟ සැකකරුවන් 23 දෙනෙකු අත්අඩංගුවට ගෙන තිබේ. මෙම සැකකරුවන් වසා දමන ලද පෞද්ගලික ආයතන පරිශ‍්‍රයක තිබූ භාණ්ඩ තොගයක් සොරා ගැනීමට තැත් කළ අවස්ථාවේ දී අත්අඩංගුවට ගත් බව පොලීසිය පැවසුවේය. විදුලිජනක යන්ත‍්‍රයක්, යකඩ කොටස් කැපීමට උපයෝගී කර ගන්නා ඔක්සිජන් සිලින්ඩර 5 ක්, ගෑස් ලාම්පු 2 ක් ඇතුළු උපකරණ රැසක් සැකකරුවන් සතුව තිබී සොයාගෙන ඇත. අදාළ භාණ්ඩ සමාගම් පරිශ‍්‍රයෙන් ඉවත් කිරීමට සූදානම් වූ අවස්ථාවේ දී මොවුන් අත්අඩංගුවට ගෙන ඇති බව සඳහන්ය. සැකකරුවන් අද (03) කැස්බෑව මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27962", "Category": null, "Parent URL": null}