{"Source": "Adaderana", "Timestamp": "June 13, 2014 03:24 pm", "Headline": "පිල්ලේගේ කමිටුව ගැන පාර්ලිමේන්තු විවාදයක් ", "News Content": "එක්සත් ජාතීන්ගේ සංවිධානයේ මානව හිමිකම් පිළිබඳ මහ කොමසාරිස් නවනීදන් පිල්ලේ මහත්මිය විසින් ශ්‍රී ලංකාව සම්බන්ධයෙන් පත් කළ කමිටුවේ නියෝජිතයින්ට මෙරටට පැමිණීමට ඉඩ ලබා දෙන්නේ ද යන්න පිළිබඳව පාර්ලිමේන්තුව තුළ විශේෂ විවාදයක් පැවැත්වීමට තිරණය කර තිබේ. ඒ අනුව එළඹෙන 17 සහ 18 වැනි දිනයන් වලදී මෙම විවාදය පැවැත්වීමට තීරණය කර ඇති බව වාර්තා වෙයි. අද(13) පැවති පක්ෂ නායක රැස්වීමේ අදාළ තීරණය ගෙන තිබේ. එසේම පැවැත්වීමට නියමිත අදාළ විවාදයෙන් පසු අවශ්‍ය වුවහොත් පාර්ලිමේන්තුව තුළ ඡන්ද විමසීමක් සිදුකිරීමට නියමිතව ඇති බවද වාර්තා වෙයි.", "URL": "https://sinhala.adaderana.lk/news.php?nid=43948", "Category": null, "Parent URL": null}