{"Source": "Adaderana", "Timestamp": "August 12, 2014 11:09 am", "Headline": "කැනේඩියානු සමාගමක් ශ්‍රී ලංකාවට සුනාමි ආධාර දුන්නේ එහෙමලු!", "News Content": "ශ්‍රී ලංකාවට සුනාමි ආධාර ලබාදීමේ මුවාවෙන් ඩොලර් මිලියන ගණනක මුදල් වංචා කළ කැනේඩියානු සමාගමක් පිළිබඳ තොරතුරු අනාවරණය වී තිබේ. කැනේඩියානු ශ්‍රේෂ්ඨාධිකරණය පවසන්නේ අදාළ සමාගම කැනේඩියානු රජය මුලා කරමින් එම වංචාව සිදු කර ඇති බවයි. රටවල් 50ට අධික සංඛ්‍යාවක ශාඛාවන් පිහිටුවා ඇති අදාළ සමාගම කැනේඩියානු ජාත්‍යන්තර සංවර්ධන ඒජන්සිය මගින් ශ්‍රී ලංකාවට සුනාමි ආධාර සැපයිම සඳහා කොන්ත්‍රාත්තුවක් ලබා ගෙන තිබේ. කෙසේවෙතත් අදාළ සමාගමේ ප්‍රධානි ඩග්මැක් ආතර් පවසා ඇත්තේ සිදු වී ඇති බව කියන වංචාව සම්බන්ධයෙන් ඉදිරියේදී කරුණු ඉදිරිපත් කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=45294", "Category": null, "Parent URL": null}