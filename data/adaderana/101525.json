{"Source": "Adaderana", "Timestamp": "December 30, 2018 11:58 am", "Headline": "TNA සමග ආණ්ඩු කරන්න සූදානම් නෑ", "News Content": "දෙමළ ජාතික සන්ධානය සමග දිගින් දිගටම ආණ්ඩු පවත්වාගෙන යාමට හෝ කොන්දේසිවලට එකඟවීමට නොහැකි බව එක්සත් ජාතික පක්ෂ පාර්ලිමේන්තු මන්ත්‍රී එස්.එම්.මරික්කාර් මහතා පැවසීය. මන්ත්‍රීවරයා ප්‍රකාශ කළේ මැතිවරණයකට යාම පිළිබඳ තීරණය පවතින්නේ එක්සත් ජාතික පක්ෂය සතුව බවයි. මාධ්‍යවේදියෙකු ඇසූ ප්‍රශ්නයකට පිළිතුරු දෙමින් මන්ත්‍රීවරයා මේ බව පැවසීය. 2020 අගෝස්තු 17 වනදා දක්වා මේ ආණ්ඩුව පවත්වාගෙන යාමට හැකියාවක් පවතින බව මරික්කාර් මහතා පැවසීය. විශේෂයෙන්ම ශ්‍රී ලංකා නිදහස් පක්ෂ කණ්ඩායමක්ද රැගෙන බහුතරය සකස්කරගෙන කරගෙන යාමට බලාපොරොත්තු වන බවත් පැවසීය. නමුත් දෙමළ ජාතික සන්ධානය සමග දිගින් දිගටම ආණ්ඩු කිරීමට කොන්දේසි වලට එකඟ වීමට සූදානම් නැති බවද පැවසිය. එසේත් නොමැති වුවහොත් ඕනෑම අවස්ථාවක මැතිවරණයකට යන බවද පැවසීය.", "URL": "https://sinhala.adaderana.lk/news.php?nid=101525", "Category": null, "Parent URL": null}