{"Source": "Adaderana", "Timestamp": "April 19, 2019 05:39 pm", "Headline": "එජාපයට ජනපති අපේක්ෂකයා තෝරා ගැනීම බරපතළ අර්බුදයක් වෙලා", "News Content": "එක්සත් ජාතික පක්ෂය ජනාධිපති අපේක්ෂකයා නම් කිරීමේ අර්බුධයකට ලක්වී ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම්.චන්ද්‍රෙස්න මහතා පවසයි. කොළඹ පැවති මාධ්‍යහමුවකට එක්වෙමින් මන්ත්‍රීවරයා මේ බව සඳහන් කළේය. ගෝඨාභය රාජපක්ෂ හිටපු ආරක්ෂක ලේකම්වරයා, ජනාධිපතිවරණයට ඉදිරිපත් කරන බවට වු ප්‍රකාශනය කර අවසන් බවත් පැවසු මන්ත්‍රීවරයා, ගෝඨාභය රාජපක්ෂ මහතා මැතිවරණ ව්‍යාපාරයත් යම්තාක් දුරකට සිදු කරමින් පවතින බව ද පැවසීය. මේ සඳහා බැසිල් රාජපක්ෂ මහතාගේ හා මහින්ද රාජපක්ෂ ඇතුළු සියලු දෙනාගේ සහය ලැබී ඇති බව ද එතුමා පැවසීය. පසුගිය දා හරීන් ප්‍රනාන්දු මහතා එක්සත් ජාතික පක්ෂයේ අපේක්ෂකයා පහු වී ඉදිරිපත් කරන බවට පැවසු බවත්, ඒ තුළින් ඇති අර්බුදය පෙනී යන බව ද මන්ත්‍රීවරයා වැඩිදුරටත් සඳහන් කළේය. අද වන විට එක්සත් ජාතික පක්ෂය ජනාධිපති අපේක්ෂකයා තෝරා ගැනීමේ බරපතළ තත්ත්වයකට පත්ව ඇතැයි ද මන්ත්‍රීවරයා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=108243", "Category": null, "Parent URL": null}