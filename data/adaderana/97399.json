{"Source": "Adaderana", "Timestamp": "October 9, 2018 10:24 am", "Headline": "දමිත් අසංක අධිකරණයට", "News Content": "වැල්ලවාය, කුඩාඔය පොලිස් බල ප්‍රදේශයේ ඇතිලිවැව ප්‍රදේශයේ දී බීමත්ව අශෝභන ලෙස හැසිරීම හේතුවෙන් පසුගිය දා කුඩාඔය පොලිසිය විසින් අත්අඩංගුවට ගෙන අධිකරණයට ඉදිරිපත් කළ ගායන ශිල්පී දමිත් අසංක මහතා අද(09) දින යළි වැල්ලවාය මහේස්ත්‍රාත් අධිකරණය වෙත මේ වන විට රැගෙන විත් තිබේ. පසුගිය දා රක්ෂිත බන්ධනාගාර ගත කළ දමිත් අසංක මහතා අද දින දක්වා රක්ෂිත බන්ධනාගාර ගත කළ වැල්ලවාය ප්‍රධාන මහේස්ත්‍රාත් මහේෂ් වාකිෂ්ඨ මහතා නියෝග කළේ අද දින වන විට ඔහු මානසික වෛද්‍ය වරයෙකු වෙත යොමු කර වාර්තාවක් අධිකරණයට ඉදිරිපත් කරන ලෙසයි. දමිත් අසංක මහතාගේ රසික ජනතාව ද අධිකරණය අවට රැදී සිටින අතර මෙම සිද්ධිය සම්බන්ධයෙන් කුඩාඔය පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=97399", "Category": null, "Parent URL": null}