{"Source": "Adaderana", "Timestamp": "November 19, 2012 04:03 pm", "Headline": "ඇතිමලේ සිසුන් 7ට අසාත්මිකතාවයක්", "News Content": "ඇතිමලේ ප්‍රාථමික විද්‍යාල‍යේ සිසුන් හත් දෙනෙකු අසාත්මික තත්ත්වයක් හේතුවෙන් රෝහල් ගත කර තිබේ. අද (19) දහවල් කාලයේ දී කැසීම, පළු දැමීම ඇතුළු රෝග ලක්ෂණ කිහිපයක් හේතුවෙන් සිසුන් 7 දෙනෙකු ඇතිමලේ ග්‍රාමීය රෝහලට ඇතුළත් කෙරිණි. සිසුන් දෙදෙනෙකු‍ මුලින්ම එම ආසාදන තත්ත්වයට ලක්ව සිටි බව සඳහන්ය. පසුගිය සතියේ දී ගම්පොළ ජිනරාජ විද්‍යාලය, බලංගොඩ, වැලිගෙපොළ සෝමාදේවී ප්‍රාථමික විද්‍යාලය සහ මහනුවර පන්විලතැන්න යන විද්‍යාලවල සිසුන් පිරිසක් ද මීට සමාන අසාත්මික තත්ත්වයන් හේතුවෙන් ප්‍රතිකාර ලබාගත්හ.", "URL": "https://sinhala.adaderana.lk/news.php?nid=29326", "Category": null, "Parent URL": null}