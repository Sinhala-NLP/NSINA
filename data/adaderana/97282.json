{"Source": "Adaderana", "Timestamp": "October 6, 2018 06:15 pm", "Headline": "ආණ්ඩුව පෙරළන හැටි ඩිලාන් කියයි", "News Content": "ආණ්ඩුවෙන් ඉවත් වුහොත් ශ්‍රී ලංකා නිදහස් පක්ෂයේ අගමැති කෙනෙක් යටතේ පහිටුවන නව ආණ්ඩුවට එක්සත් ජාතික පෙරමුණේ පිරිසක් එකතුවන බව පාර්ලිමේන්තු මන්ත්‍රි ඩිලාන් පෙරේරා මහතා පවසයි. ශ්‍රී ලංකා නිදහස් පක්ෂය ආණ්ඩුවෙන් පිටතට ඇවිත් අලුත් අගමැති කෙනෙක් සමඟ අලුත් ආණ්ඩුවක් පිහිටුවනවා නම් ඒ සමඟ පෙළගැසෙන්න එක්සත් ජාතික පෙරමුණේ බදුල්ල දිස්ත්‍රික්කයේ පාර්ලිමේන්තු මන්ත්‍රීවරයෙක් ඇතුලු එක්සත් ජාතික පෙරමුණේ මන්ත්‍රිවරු පිරිසක් බලාපොරොත්තුවෙන් සිටින බව ඔවුන්ගේ ප්‍රකාශවලින් පැහැදිලි වන්නේ යැයි ඩිලාන් පෙරේරා මන්ත්‍රිවරයා ප්‍රකාශ කළේය. මන්ත්‍රිවරයා මේ බව පැවසුවේ හාලිඇල ඉඹුල්ගොඩ දි අද (06)පැවැති ජනහමුවක් අමතමින්ය. තමා සඳහන් කළ බදුල්ල දිස්ත්‍රික් පාර්ලිමේන්තු මන්ත්‍රීවරයා පසුගියදා අගමැති වරයාට විරුද්ධව ඉදිරිපත්වු විශ්වාස භංග යෝජනාවේදී ඊට පක්ෂය ජන්දය දීමට සූදානමින් සිටි යෙක් බවටද ඩිලාන් පෙරේරා මහතා ඉගියක් පළකළේය. මේ දිනවල යන යන තැන්වල මාධ්‍යවේදීන් ප්‍රකාශ ඉල්ලන බවත් එයින් ආණ්ඩු පෙරළීමට නොහැකි බවත් මන්ත්‍රිවරයා පැවසීය. එය සිදු කළ හැක්කේ ආණ්ඩුක්‍රම ව්‍යවස්ථාවේ පවතින ආකාරයට බව යැයි ඒ මහතා ප්‍රකාශ කළේය. එහි 13 වන සංශෝධන ය අනුව කැබිනට් මණ්ඩලයේ සිටිය හැක්කේ 30 දෙනෙකුට පමණක් වුවත් මේ වන විට කැබිනට් මණ්ඩලයේ 45 දෙනෙකු සිටින්නේ ප්‍රධාන පක්ෂ දෙක එකතු වු නිසා බවත් ඔහු පැවසීය . ශ්‍රී ලංකා නිදහස් පක්ෂයේ අනෙක් පිරිසද කම කණ්ඩායම සේ ආණ්ඩුවෙන් ඉවත් වුවහොත් , ශ්‍රී ලංකා නිදහස් පක්ෂයෙන් අලුත් අගමැති වරයෙක් පත් කිරිමට ජනාධිපතිවරයාට අවස්තාව තිබේන බවද ඔහු පැවසීය. එසේ වුවහොත් ශ්‍රී ලංකා නිදහස් පක්ෂයේ අගමැති කෙනෙක් සමඟ අලුත් ආණ්ඩුවක් සැදීමට හැකි බව මන්ත්‍රිවරයා පැවසීය.", "URL": "https://sinhala.adaderana.lk/news.php?nid=97282", "Category": null, "Parent URL": null}