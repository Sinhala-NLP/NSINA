{"Source": "Adaderana", "Timestamp": "March 23, 2016 03:31 pm", "Headline": "සුද්දගේ කාලෙවත් මෙහෙම නෑ", "News Content": "වත්මන් ආණ්ඩුව විසින් භික්ෂූන් වහන්සේලා 48 නමක් අත්අඩංගුවට ගෙන රක්ෂිත බන්ධනාගාර ගත කර ඇති බව රණවිරුවන් සුරැකීමේ ජාතික ව්‍යාපාරයේ සභාපති බෙංගමුවේ නාලක හිමියන් පවසයි.සුද්දන්ගේ පාලන කාලයේවත් මෙලෙස භික්ෂූන් වහන්සේලා රක්ෂිත බන්ධනාගාර ගත නොකළ බවඳ උන්වහන්සේ පෙන්වා දෙයි.නීති විරෝධී ක්‍රියාවන් කළා නම් භික්ෂූන් වුවත් රක්ෂිත බන්ධනාගාරගත කළ යුතු බව හෙළ උරුමයේ නායක ඕමන්තේ සෝභිත හිමි පවසා ඇති බවද උන්වහන්සේ ප්‍රකාශ කර තිබේ.නමුත් භික්ෂූන් වහන්සේලා කළ වරද කුමක්දැයි තමන් ප්‍රශ්න කරන බවත්, ඊට වඩා වැරදි කළ පුද්ගලයින්ට මේ ආණ්‍ඩුව විසින් දඩුවම් ලබා නොදෙන බවද උන්වහන්සේ පෙන්වා දී ඇත.ඒ හේතුව නිසාවෙන්ම මෙම ආණ්ඩුව නීත්‍යානුකූලව කටයුතු කරන ආණුඩුවක් නොවන බවත්, නීත්‍යානුකූල ආණ්ඩුවක් නම් සෑම දෙනාටම සමානව සැළකිය යුතු බවත් උන්වහන්සේ පෙන්වා දී තිබේ.මෛත්‍රීපාල ජනාධිපතිවරයා හා හිටපු ජනාධිපතිනිය නිරන්තරව බොරු කියමින් ජනතාව ඇද බැද තබා ගැනීමට කටයුතු කරන නමුත් ජනතාවගෙන් ලැබෙන්නේ හූ හඬක් පමණක් බවත් පෙන්වා දී ඇත.වත්මන් ආණ්ඩුව පිටරට ගැති ලෙස කටයුතු කරන බවත්, හිටපු අගවිනිසුරුවරයා සඳහන් කළ පරිදිම මෙම ආණ්ඩුව සුජාත ආණුඩුවක් නොව අවජාතක ආණ්ඩුවක් බවත්, තම කාර්යයන් ඉටු කිරීමට බැරිනම් ගෙදර යා යුතු බවත් උන්වහන්සේ වැඩිදුරටත් පවසා ඇත.", "URL": "https://sinhala.adaderana.lk/news.php?nid=58559", "Category": null, "Parent URL": null}