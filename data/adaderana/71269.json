{"Source": "Adaderana", "Timestamp": "March 23, 2017 08:28 pm", "Headline": "මදුරුවන් බෝකළ 170ට නොතීසි-52ට නඩු ", "News Content": "ත්‍රීකුණාමලය දිස්ත්‍රික්කය කේන්ද්‍ර කරගනිමින් ආරම්භ කළ මදුරු මර්දන සතියේ පළමු දිනයේ දී පරිශ්‍ර 4752ක් පරීක්ෂාවට ලක් කර තිබේ. <br><br> එහිදී මදුරුවන් බෝවන ආකාරයෙන් පරිශ්‍ර පවත්වාගෙන ගිය නිවාස 170ට නොතීසි නිකුත් කිරීමටත් තවත් 52ට නඩු පැවරීමටත් පියවර ගත් බව සෞඛ්‍ය අමාත්‍යංශය සඳහන් කළේය. එමෙන්ම රාජ්‍ය ආයතන තුනක සහ පෞද්ගලික ආයතන දෙකක ද මදුරු කීටයින් සහිත පරිශ්‍ර සොයා ගැනීමට හැකිව තිබේ. ත්‍රීකුණාමලය දිස්ත්‍රික්කයේ ක්‍රියාත්මක මෙම මදුරු මර්දන වැඩසටහන දෙවන දිනයටත් අද ක්‍රියාත්මක වන අතර ත්‍රිවිධ හමුදාව, සිවිල් ආරක්ෂක බලකාය, සෞඛ්‍ය නිලධාරීන්, මහජන සෞඛ්‍ය පරීක්ෂකවරුන්, මදුරු මර්දන සහයකයින්ගෙන් සමන්විත කණ්ඩායම් 150ක් මෙම වැඩසටහන සඳහා එක්ව සිටින බව සඳහන්ය. මේ අතර ත්‍රීකුණාමලය මහ රෝහලට සහ කින්නියා රෝහලට වාර්තා වන ඩෙංගු රෝගීන් සංඛ්‍යාව මේ වන විට අඩුවී ඇති බව ද ජාතික ඩෙංගු මර්දන ඒකකය පෙන්වා දී තිබේ.", "URL": "https://sinhala.adaderana.lk/news.php?nid=71269", "Category": null, "Parent URL": null}