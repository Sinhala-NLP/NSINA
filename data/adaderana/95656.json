{"Source": "Adaderana", "Timestamp": "September 6, 2018 03:23 pm", "Headline": "මන්දට හසු වූ තවත් ජීවිතයක්", "News Content": "අම්පාර උහන දෙමටමල් පැලැස්ස ප්‍රදේශයේ දී මන්දකට හසුවී තුවාල ලැබූ පිඹුරෙකුට අම්පාර වනජීවි සෞඛ්‍ය ඒකකයේ සේවකයින් විසින් ප්‍රතිකාර කරනු ලැබීය. මන්දකට හසුවී තිබිය දී ගම්වැසියන් කරන ලද දැනුම් දීමකින් පසුව වනජීවි නිලධාරීන් පැමිණ මෙම පිඹුර අම්පාර වනජීවි සෞඛ්‍යය ඒකකය වෙත ගෙනියනු ලැබීය. එහිදී අම්පාර වනජීවි සෞඛ්‍යය ඒකකයේ පශු වෛද්‍යය නිහාල් පුෂ්පකුමාර මහතාගේ අධික්ෂණය සහ උපදෙස් මත වන සත්ව අඩවි ආරක්ෂක කිත්සිරි මෙවන් මහතා ඇතුළු නිලධාරීන් පිඹුරාට ප්‍රතිකාර කරනු ලැබීය. දැනට මෙම පිඹුරාට තවදුරටත් ප්‍රතිකාර ලබා දීම සිදු කරන අතර, සුව වු පසුව ජාතික වන උද්‍යානයකට මුදා හැරීමට කටයුතු කරන බව පශු වෛද්‍යය නිහාල් පුෂ්ප කුමාර මහතා සඳහන් කළේය.", "URL": "https://sinhala.adaderana.lk/news.php?nid=95656", "Category": null, "Parent URL": null}