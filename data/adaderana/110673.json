{"Source": "Adaderana", "Timestamp": "May 25, 2019 09:13 pm", "Headline": "මඟ නැවතුණු උදා ගම්මානය", "News Content": "ත්‍රීකුණාමලය, කුච්චවේලි ප්‍රාදේශිය ලේකම් කොට්ඨාසයේ වල්ලුවර්කෝට්ටම්හි ඉදිවන උදාගම් ව්‍යාපෘතියේ දෙවන අදියර පුරාවිද්‍යා දෙපාර්තමේන්තුව විසින් තාවකාලිකව නවතා ඇත. ඒ අදාළ ව්‍යාපෘතිය සඳහා තෝරාගත් භූමිය පුරාවිද්‍යා වටිනාකමක් ඇති බවට පවසමිනි. උදාගම් ව්‍යාපෘතිය යටතේ ඉදිවු වල්ලුවර්කෝට්ටම්හි දෙවන අදියර සදහා තෝරාගැණුනු අක්කර 5කට ආසන්න මෙම භූමිය පිහිටා ඇත්තේ විල්ගම් රජමහා විහාරයට ආසන්නයේය. දෙවන අදියර සඳහා තෝරාගත් මෙම භූමිය පුරාවිද්‍යා වටිනාකමක් ඇති ගල් කුළුණු කිහිපයක් දැක ගැනිමට ලැබීමත් සමඟ ප්‍රදේශවාසීන් මේ සම්බන්ධයෙන් පුරාවිද්‍යා දෙපාර්තමේන්තුව වෙත දන්වා ඇත. ඒ අනුව මෙම භූමියේ පිහිටා ඇති සොහොන් කොත් කිහිපයක් දක්නට ලැබි ඇති අතර භූමිය හෙළිකිරිමට පැමිණි පිරිස් එම සොහොන් කොත් විනාශ කර දමා ඇත. ඇතැම් සොහොන් කොත් අසලින් හාරා ඇති ආකාරය ද දක්නට ලැබුණු අතර නිධන් සෙවිමේ අරමුණින් එම සොහොන් කොත් විනාශ කර ඇතැයි විශ්වාස කරයි. මෙම සොහොන් කොත් වසර 2500 ත් 3000 ක් අතර පැරණි බව විශ්වාස කෙරෙයි.", "URL": "https://sinhala.adaderana.lk/news.php?nid=110673", "Category": null, "Parent URL": null}