{"Source": "Adaderana", "Timestamp": "October 13, 2016 07:59 am", "Headline": "  සෞඛ්‍ය අමාත්‍යංශයට නව මානව සම්පත් ප්‍රතිපත්තියක්", "News Content": "සෞඛ්‍ය අමාත්‍යංශය සඳහා නව මානව සම්පත් ප්‍රතිපත්තියක් සකස් කිරීමට තීරණය කර තිබේ.ඒ අනුව ඒ සඳහා මහාචාර්ය ගුණපාල නානායක්කාර මහතාගේ ප්‍රධානත්වයෙන් යුත් කමිටුවක් ද පත් කර ඇති බව සෞඛ්‍ය අමාත්‍යංශ්‍ය ලේකම් අනුර ජයවික්‍රම මහතා සඳහන් කළේය.සෞඛ්‍ය අමාත්‍යංශය තුළ කාර්යක්ශමතාව ඉහළ නැංවීමේ අරමුණින් මෙම ප්‍රතිපත්තිය ක්‍රියාවට නැංවීමට තීරණය කර තිබේ.මේ හරහා සෞඛ්‍ය අමාත්‍යංශ්‍ය සේවකයින්ගේ අනාගත සුරක්ෂිතතාව සුරැකෙනු ඇති බව අමාත්‍යංශ්‍ය ලේකම්වරයා පවසා සිටියේය.නව මානව සම්පත් ප්‍රතිපත්තියක් සකස් කිරීම සඳහා කැබිනට් මණ්ඩල අනුමැතිය හිමිව ඇති අතර මීට අදාළ වාර්තාව කඩිනමින් ලබාදෙන ලෙස සෞඛ්‍ය අමාත්‍යංශ ලේකම්වරයා අදාළ කමිටුව වෙත දැනුම් දී තිබේ.එම කමිටුවේ නිර්දේශ වලට අනුව ඉතා කෙටි කාලයක් තුළ නව මානව සම්පත් ප්‍රතිපත්තියක් සකස් කරන බව සෞඛ්‍ය අමාත්‍යංශ ලේකම් අනුර ජයවික්‍රම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=64999", "Category": null, "Parent URL": null}