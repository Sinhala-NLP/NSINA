{"Source": "Adaderana", "Timestamp": "January 31, 2012 06:15 pm", "Headline": "ඉරාකයේ ශ්‍රී ලංකා  තානාපති කාර්යාලයක් යළි විවෘත කළ යුතුයි", "News Content": "හැක ඉක්මනින් ඉරාකයේ පිහිටුවා ඇති ශ්‍රී ලංකා තානාපති කාර්යාලය යළි විවෘතකරන ලෙස ජනාධිපති මහින්ද රාජපක්ෂ මහතා විදේශ කටයුතු අමාත්‍යංශයට උපදෙස් ලබාදුන් බව ජනාධිපති මාධ්‍ය ප්‍රකාශක බන්දුල ජයසේකර මහතා පවසයි. එසේම චීනය,ශ්‍රී ලංකාවේ පෙනීසිටීම හුදු වානිජ අභිමතාර්ථයන් සඳහා පමණක් බවත්,කිසිදු දේශපාලන යටි අරමුණක් එහි නොමැති බවත් ජනාධිපති මහින්ද රාජපක්ෂ මහතා පවසා තිබේ. අද පස්වරුවේ අරලියගහ මන්දිරයේදී ශ්‍රී ලංකාවේ නේවාසික විදේශීය මාධ්‍යවේදීන් හමුවූ අවස්ථාවේදී ජනාධිපතිවරයා මේ බව කියා සිටිවග විදෙස් මාධ්‍ය උපුටා දක්වයි. හම්බන්තොට වරාය ඉදිකිරීම සඳහා චීන රජය විසින් අ.ඩොලර් බිලියන 1.4 ක් ලබාදීම පිටුපස ඉන්දීය පෑළදොරෙහි චීන නාවික මධ්‍යස්ථානයක් ස්ථාපිත කිරීමේ අභිප්‍රාය ඇත්දැයි මාධ්‍යවේදියකු විසින් අසන ලද ප්‍රශ්නයකට පිළිතුරු ලබාදෙමින් ජනාධිපතිවරයා මේ බව පෙන්වා දී ඇත. අසල්වැසි ඉන්දියාව,අමෙරිකාව වැනි කිසිදු රටක් එවැනි චෝදනාවක් නඟා නොමැති බවත්,ඉන්දියාව,අමෙරිකාව,බ්‍රිතාන්‍ය වැනි රටවල් පවා මෙරට ආයෝජනය කරන්නැයි චීනයට ආරාධනා කරන බවත් ජනාධිපතිවරයා මෙහිදී සඳහන් කර ඇති වග රොයිටර් පුවත් සේවය උපුටා දක්වයි.", "URL": "https://sinhala.adaderana.lk/news.php?nid=21780", "Category": null, "Parent URL": null}