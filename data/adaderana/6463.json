{"Source": "Adaderana", "Timestamp": "February 4, 2010 11:25 am", "Headline": "පුරවැසියන් බලගන්වන දේශපාලන විසඳුමක්", "News Content": "උතුරු නැගෙනහිර ජනතාවට ස්වාධීනව ජීවත් විය හැකි වටපිටාවක් උදාකරන බව ජනාධිපති මහින්ද රාජපක්ෂ මහතා පවසයි. ගමට බලය ගෙන යමින් උතුරු හා නැගෙනහිර ජනතාව ඇතුළු මුළු රටේම පුරවැසියන් බලගන්වන දේශපාලනමය විසදුමක් ලබාදෙන බව ද ජනාධිපතිවරයා සඳහන් කරයි. 62 වන නිදහස් උළෙ‍ෙල් දී ජාතිය අමතමින් ජනාධිපති මහින්ද රාජපක්ෂ මහතා මේ අදහස් පළ කළේය. දැනටමත් මේ සම්බන්ධයෙන් එම ප්‍රදේශවල ජනතා නියෝජිතයින් සමග සාකච්ඡා කර ඇති බව එහිදී වැඩිදුරටත් අදහස් දැක්වූ ජනාධිපති මහින්ද රාජපක්ෂ මහතා පැවසීය.", "URL": "https://sinhala.adaderana.lk/news.php?nid=6463", "Category": null, "Parent URL": null}