{"Source": "Adaderana", "Timestamp": "March 9, 2018 01:15 pm", "Headline": "විටෝරිට පන්දු යැවීම තහනම් ", "News Content": "සිම්බාබ්වේ කණ්ඩායමේ වේග පන්දු යවන ක්‍රීඩක බ්‍රයන් විටෝරිට වහාම ක්‍රියාත්මක වන පරිදි අන්තර්ජාතික ක්‍රිකට් තරගවලදී පන්දු යැවීම තහනම් කර තිබේ. ඔහුගේ පන්දු යැවීමේ ඉරියව් නීති විරෝධී බැවින් අන්තර්ජාතික ක්‍රිකට් කවුන්සිලය විසින් විටෝරි හට මෙම තහනම පනවා ඇති බව වාර්තා වෙයි. 2018 ලෝක කුසලාන ක්‍රිකට් තරගාවලිය සඳහා සුදුසුකම් ලැබීමේ තරගාවලිය යටතේ නේපාලය සමඟ පැවති ක්‍රිකට් තරගයක් අතර තුර දී ඔහුගේ පන්දු යැවීමේ ඉරියව් පිළිබඳ අන්තර් ජාතික ක්‍රිකට් කවුන්සිලය අවධානය යොමුකර තිබේ. ඒ සම්බන්ධයෙන් සිදුකළ පරික්ෂණවල දී බ්‍රයන් විටෝරිගේ පන්දු යැවීමේ ඉරියව් නීති විරෝධී බවට අනාවරණය වී ඇති බව වාර්තා වී තිබේ.", "URL": "https://sinhala.adaderana.lk/news.php?nid=85410", "Category": null, "Parent URL": null}