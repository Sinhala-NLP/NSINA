{"Source": "Adaderana", "Timestamp": "March 12, 2015 09:18 am", "Headline": "යෝෂිත ළඟ තිබූ ගුවන් යානය අද කෞතුකාගාරයට බාරදෙයි", "News Content": "රේ. විජේවර්ධන මහතා විසින් නිෂ්පාදනය කරන ලද පසුගිය සමයේ මහත් ආන්දෝලනයට ලක්වූ ගුවන් යානය ශ්‍රී ලංකා ගුවන් හමුදාවේ කෞතුකාගාරයට බාරදීමට තීරණය කර තිබේ.අද පස්වරුවේ එය නිල වශයෙන් ශ්‍රී ලංකා ගුවන් හමුදාවට බාරදීමට නියමිත බව රාජ්‍ය ආරක්ෂක අමාත්‍යාංශය සඳහන් කළේය.නාරාහේන්පිට ආර්ථික මධ්‍යස්ථානයේ ගබඩාවක තිබී පසුගියදා මෙම ගුවන්යානය හමුවුණි.මෙම ගුවන් යානය හිටපු ජනාධිපති පුත් යෝෂිත රාජපක්ෂ මහතාට අයත්ව තිබූ බව වාර්තා විය.1990 වර්ෂයේදී රේ. විජේවර්ධන මහතා විසින් නිෂ්පාදනය කරන ලද මෙම ගුවන් යානය ඔහුගේ ඥාතීන් ශ්‍රී ලංකා ගුවන් හමුදා කෞතුකාගාරයට බාරදීමට කැමැත්ත පළකර ඇත.ඒ අනුව එම ගුවන් යානය ඉදිරියේදී නවීකරණය කර ගුවන් හමුදා කෞතුකාගාරයේ ප්‍රදර්ශනය කිරීමට නියමිතය.", "URL": "https://sinhala.adaderana.lk/news.php?nid=49909", "Category": null, "Parent URL": null}