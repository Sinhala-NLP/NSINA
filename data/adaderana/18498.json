{"Source": "Adaderana", "Timestamp": "September 4, 2011 08:25 am", "Headline": " තණමල්විල ගොවි උපවාසය අඛණ්ඩයි", "News Content": "තණමල්විල , අලුත්වැව ප්‍රදේශයේ ගොවීන් ආරම්භ කර ඇති උපවාසය අද සිව් වන දිනටත් පැවැත්වේ. වන ජීවි දෙපාර්තමේන්තුව විසින් විදුලි වැටක් ඉදිකිරීම පිළිබඳ විරෝධය පළකිරීම උපවාසයේ අරමුණයි. අධිකරණ තීන්දුවක් මගින් ලබාදුන් සීමාවන් උල්ලංඝණය කරමින් විදුලි වැට ඉදිකිරීම හේතුවෙන් තම වගාබිම් රැසක් අහිමි වන බව ගොවීන් පෙන්වා දෙයි. කාන්තාවන් සිව්දෙනෙකු සහ පිරිමි පුද්ගලයන් සිව්දෙනෙකු උපවාසයට එක්ව සිටියි. මේ අතර උපවාසයට එක්වු ගොවීන් දෙදෙනෙකු අසාධ්‍ය වීම හේතුවෙන් හම්බෙගමුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=18498", "Category": null, "Parent URL": null}