{"Source": "Adaderana", "Timestamp": "November 30, 2016 11:10 am", "Headline": " ආවා සැකකරුවන් 11ට ඇප ලැබෙයි ", "News Content": "යාපනයේ ක්‍රියාත්මක “ආවා“ නමැති කණ්ඩායමේ බවට සැකපිට අත්අඩංගුව ගෙන රක්ෂිත බන්ධනාගාර ගත කර සිටි සැකකරුවන් 11 දෙනෙකු දැඩි ඇප කොන්දේසී මත නිදහස් කිරීමට කොළඹ මහේස්ත්‍රාත් අධිකරණය අද නියෝග කර තිබේ.පසුගිය දිනවල යාපනය ප්‍රදේශයේ සිදුවූ ප්‍රචණ්ඩකාරී සිදුවීම්වලට සම්බන්ධ “ආවා“ නමැති කණ්ඩායමක් සම්බන්ධ බවට තොරතුරු වාර්තා වී තිබුණි.ඒ අනුව ත්‍රස්ත මර්දන කාර්යාංශය විසින් සිදුකළ විමර්ශනවලදී එම කණ්ඩායමට සම්බන්ධ බවට සැකපිට මෙම සැකකරුවන් 11 දෙනා අත්අඩංගුවට ගෙන තිබු අතර ඔවුන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි.අදාළ නඩුව අද(30) කොළඹ මහේස්ත්‍රාත් අරුණි ආටිගල මහත්මිය හමුවේ විභාගයට ගත් අවස්ථාවේ සැකකරුවන් ඇප මත මුදා හැරීමට කොළඹ මහේස්ත්‍රාත්වරයා නියෝග කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=66567", "Category": null, "Parent URL": null}