{"Source": "Adaderana", "Timestamp": "March 24, 2016 08:47 am", "Headline": "ත්‍රස්ත සංවිධාන ගැන අවදියෙන්", "News Content": "ජාත්‍යන්තර ත්‍රස්ත සංවිධානවල ක්‍රියාකාරිත්වය පිළිබඳ වැඩි අවධානයක් යොමු කර මෙරට ආරක්ෂාව සඳහා විශේෂ වැඩපිළිවෙළක් ක්‍රියාත්මක කර ඇති බව ආරක්ෂක අමාත්‍යංශය පවසයි.ආරක්ෂක අමාත්‍යංශ ලේකම් කරුණාසේන හෙට්ටිආරච්චි මහතා කියා සිටියේ ත්‍රිවිධ හමුදාව සහ බුද්ධි අංශ යොදා කටුනායක ගුවන්තොටුපළේ ආරක්ෂාව දැඩි කර ඇති බවයි.පසුගිය දින වල ආරක්ෂක අමාත්‍යංශ නිළධාරීන්ට ලැබුණු බව කියන නිර්නාමික දුරකථන ඇමතුම් කිහිපයක් සම්බන්ධයෙන් ද අවධානය යොමුව ඇති බව ආරක්ෂක ලේකම්වරයා පවසයි.කේසේවෙතත් රටේ ආරක්ෂාව මේ වන විට තහවුරු කර ඇති බව ආරක්ෂක ලේකම් කරුණාසේන හෙට්ටිආරච්චි මහතා කොළඹ පැවති මාධ්‍ය හමුවකදී සඳහන් කළේය. මේ අතර යාපනය දිස්ත්‍රීක්කයේ ආරක්ෂක අංශ සතුව තිබූ ඉඩම් එම ගම්බිම් වල මුල් පදිංචිකරුවන්ට ලබාදීමට පියවර ගෙන ඇති බවද ආරක්ෂක අමාත්‍යංශ ලේකම් කරුණාසේන හෙට්ටිආරච්චි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=58576", "Category": null, "Parent URL": null}