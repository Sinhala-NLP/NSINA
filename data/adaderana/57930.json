{"Source": "Adaderana", "Timestamp": "March 6, 2016 12:29 pm", "Headline": "සමලිංගික විවාහය නීතිගත කරන ලෙස ඉල්ලා ඕස්ට්‍රේලියාවේ පෙළපාලි", "News Content": "සමලිංගික විවාහය නීතිගත කරන ලෙසට බලකිරීමේ පෙළපාලිය පැවති ස්ථානයට ඕස්ට්‍රේලියානු අග්‍රමාත්‍යවරයා ද පැමිණ තිබේ. වාර්ෂිකව පවත්වනු ලබන මෙම සම ලිංගික පෙළපාලිය සඳහා මෙවර 12000කට අධික පිරිසක් එක්ව සිට ඇති අතර ලක්ෂ 03කට අධික පිරිසක් ඊට සහය දැක්වීම සඳහා සිඩ්නි නගරයට රැස්ව සිට ඇති බව වාර්තා වෙයි.ඕස්ට්‍රේලියානු අග්‍රමාත්‍ය මැක්ලම් ටර්න්බුල් මෙම විරෝධතා පෙළපාලිය පැවැත්වෙන අවස්ථාවේ එම ස්ථානයට පැමිණ ඇති අතර පෙළපාලියේ ගමන් කර නොමැති බව සඳහන්ය.ඕස්ට්‍රේලියාව තුළ සමලිංගික විවාහ නීතිගත කරන ලෙස බල කරමින් වාර්ෂිකව මෙම පෙළපාලිය පවත්වනු ලබන අතර මෙවර එය පවත්වා ඇත්තේ 38 වන වරට වීම විශේෂත්වයකි.", "URL": "https://sinhala.adaderana.lk/news.php?nid=57930", "Category": null, "Parent URL": null}