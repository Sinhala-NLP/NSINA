{"Source": "Adaderana", "Timestamp": "April 3, 2019 12:54 pm", "Headline": "කළුබෝවිටියන රක්ෂිතයේ ගින්නක්-ගින්න නිවන්න උඩිනුත් එයි", "News Content": "මොරවක, කළුබෝවිටියන රක්ෂිතයේ පරිවාරක ප්‍රදේශයේ හට ගත් ගින්නකින් අක්කර 8ක පමණ කොටසක් ගිනිගෙන විනාශ වී තිබේ. ඊයේ(02) දහවල් 5.45ට පමණ මෙම ගින්න හට ගත් බව අද දෙරණ වාර්තාකරු පවසයි. ප්‍රදේශවාසීන් විසින් අදාළ ගින්න පිළිබඳව නෙළුව පොලීසිය දැනුවත් කිරීමෙන් අනතුරුව පොලීසිය, අපදා කළමණාකරණ ඒකකයේ නිලධාරීන් සහ ප්‍රදේශයේ තරුණ පිරිසක් එක්ව ගින්න මැඩ පැවත්වීමට කටයුතු කර කිබේ. මේ දිනවල පවතින දැඩි වියලි කාලගුණයත් පවතින දැඩි සුළං තත්ත්වයත් හමුවේ ගින්න සීඝ්‍රයෙන් පැතිර ගොස් තිබූණි . අද උදෑසන වන විට ගින්නෙහි දුමාර සහිත ප්‍රදේශය පුරා විසිර තිබූ අතර ගුවන් හමුදා හෙලිකකොප්ටර් යානා දෙකක්ද ගින්න මැඩපැවත්වීම සඳහා යොදවා තිබු අප වාර්තාකරු පවසයි.", "URL": "https://sinhala.adaderana.lk/news.php?nid=107289", "Category": null, "Parent URL": null}