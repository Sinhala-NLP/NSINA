{"Source": "Adaderana", "Timestamp": "June 23, 2010 04:54 pm", "Headline": "වගකීම රජයටයි-ඒත් අපි විරුද්ධයි", "News Content": "ශ්‍රී ලංකාව පිළිබඳ වාර්තා කිරීමට එක්සත් ජාතීන්ගේ මහලේකම්වරයා විසින් කමිටුවක් පත් කිරීම ප්‍රතික්ෂේප කරන බව එක්සත් ජාතික පක්ෂය පවසයි. එවැනි කමිටුවක් පත්කිරීමේ කිසිදු අවශ්‍යතාවක් නොමැති බව එම පක්ෂයේ පාර්ලිමේන්තු මන්ත්‍රී රවී කරුණානායක මහතා කියා සිටියි. ‍මෙරට අභ්‍යන්තර ගැටලු විසඳා ගැනීමට රජය අපොහොසත් වීම හේතුවෙන් ජාත්‍යන්තරය මෙරටට අත පෙවීමට උත්සාහ දරන බව රවී කරුණානායක මහතා පෙන්වා දෙයි. ජාත්‍යන්තරයට එවැනි අත පෙවීම් සිදුකිරීමට අවස්ථාව ලබාදී තිබීමේ වගකීම රජය භර ගත යුතු බව ද රවී කරුණානායක මහතා අද පැවති මාධ්‍ය හමුවකට එක්වෙමින් සඳහන් කළේය..", "URL": "https://sinhala.adaderana.lk/news.php?nid=9180", "Category": null, "Parent URL": null}