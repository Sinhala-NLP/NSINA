{"Source": "Adaderana", "Timestamp": "February 23, 2014 09:52 pm", "Headline": "මවගේ අවවාදය දියණියට තිත්තවෙයි!", "News Content": "පෙම්වතා විසින් ලබාදුන් බව කියන ජංගම දුරකථනය අනවශ්‍ය ලෙස අත පත ගෑමත් ඔහු සමග ඕනෑවට වඩා කතාවත් එපා යැයි මව දුන් අවවාදය නොරිස්සු මහව ප්‍රදේශයේ පදිංචි 16 හැවිරිදි පාසල් දැරියක ගෙල වැලලාගෙන සියදිවි නසාගෙන තිබේ. ඊයේ පස්වරුවේ මෙම අවාසනාවන්ත සිද්ධිය වී ඇතැයි අද දෙරණ වාර්තාකරු පැවසීය. මහව, පොල්පිතිගම ප්‍රදේශයේ පදිංචි ඇය ඉකුත් සාමාන්‍ය පෙළ විභාගයට පෙනී සිට ප්‍රතිඵල අපේක්ෂාවෙන් සිටි සිසුවියකි. ප්‍රදේශයේම තරුණයෙකු හා ප්‍රේම සබඳතාවක් ආරම්භ කර ඇති ඇයට තෑග්ගක් ලෙස ඔහුගෙන් දුරකථනයක් ලැබී තිබේ. එම ජංගම දුරකථනය සමග නිතරම දවස ගෙවීමෙන් වළකින ලෙසට මව විසින් ඇයට ඉකුත් දිනෙක අවවාද කර ඇත. එම අවවාදය නොරිස්සූ ඇය නිවසේ කාමරයට වී දොර වසාගෙන සල්වාරී සාරි රෙද්දකින් ගෙල වැලලාගෙන ඇති බව අද දෙරණ වාර්තාකරු පැවසුවේය. ගෙල වැලලාගෙන මියගිය දැරිය හා ඇයගේ මව්පියන් ඉහත ඡායා රූපවල වේ. ඡායා රූ- සංජීව රත්නායක", "URL": "https://sinhala.adaderana.lk/news.php?nid=41335", "Category": null, "Parent URL": null}