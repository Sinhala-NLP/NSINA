{"Source": "Adaderana", "Timestamp": "July 1, 2011 01:52 pm", "Headline": "ත්‍රීකුණාමලයේ වැටලීම් දින දෙකට රු. ලක්ෂ 33 ට ආසන්න ආදායමක්", "News Content": "ලංකා විදුලිබල මණ්ඩලීය වැටලීම් අංශය මගින් පසුගිය මස දෙදිනක් තුළ ත්‍රිකුණාමල ප්‍රදේශය ඉලක්ක කරගනිමින් සිදුකළ හදිසි වැටලීම් මගින් රු. ලක්ෂ 33කට ආසන්න මුදලක් උපයාගෙන ඇති බව විදුලිබල හා බලශක්ති අමාත්‍යාංශය පවසයි. ජූනි මස 25 දින සිට 27 වන දින දක්වා සිදුකළ මෙම වැටලීම් මගින් අයථා ලෙස විදුලිය පරිහරණය කළ සිද්ධීන් 79ක් හඳුනාගෙන ඇති අතර ඉන් සිද්ධීන් 37ක් මීටර් වෙනස් කිරීම් තුළින් වංචනිකව විදුලිය ලබාගැනීම් වන අතර ඉතිරි 42 කොකු යොදා විදුලිය ලබාගැනීමේ වංචාවන් ලෙස හඳුනාගෙන ඇති බව විදුලිබල හා බලශක්ති අමාත්‍යාංශය විසින් නිකුත් කළ නිවේදනයක දැක්වේ. අදාළ සිද්ධීන් තුළින් උසාවි දඩය ලෙස රු.790,000.00 ක මුදලක්ද,විදුලිබල මණ්ඩලයේ අලාභය ලෙස රු. 2,509,081.00ක මුදලක්ද ලෙසින් මුළු ආදායම රු.3,299,081.00 ක් වී ඇති බවට ගණන් බලා ඇතැයි විදුලිබල හා බලශක්ති අමාත්‍යාංශය අවධාරණය කරයි. වසර ගණනාවක් පාඩු සහගත තත්ත්වයෙන් මහජන සේවයක් සැපයූ ආයතනයක් වන ලංවිම අද මෙහෙයුම් අලාබ නොලබන තත්ත්වයට පත්වී ඇති අතර එම තත්ත්වය දීර්ඝකාලීනව පවත්වාගෙන යාමට නම් ආයතනය මූල්‍යමය වශයෙන් අගාධයට ඇද දමන මෙවැනි වංචා සහ දූෂණ තත්ත්වයන් වළක්වා ගැනීම අත්‍යාවශ්‍ය බව විෂයභාර අමාත්‍යවරයා පවසා තිබේ. ඒ අනුව විදුලි මීටර් වංචනික ලෙස සකස් කිරීමල කොකු භාවිතය ආදී අයථා ක්‍රම මගින් විදුලිය ලබාගැනීම හේතුවෙන් ලංකා විදුලිබල මණ්ඩලයට විශාල මූල්‍ය පාඩුවක් සිදුවන බැවින් මෙවැනි නීති විරෝධී ලෙස ලංකා විදුලිබල මණ්ඩලයට ලැබිය යුතු ආදායමි වළක්වන පිරිස් නීතිය ඉදිරියට පැමිණවීම සඳහා දීපව්‍යාප්තව සිදුකෙරෙන වැටලීමි තර කරන්නැයි විදුලිබල හා බලශක්ති අමාත්‍ය පාඨලී චමිපික රණවක මහතා අදාල අංශ වෙත උපදෙස් දී ඇති වග අමාත්‍යංශය විසින් නිකුත් කළ නිවේදනයේ දැක්වේ. පූර්ණ සේවක සහයෝගය මත යම් ප්‍රගතියක් ලැබූ ලංගවිම දීර්ඝකාලීනව එම තත්ත්වයෙන් පවත්වාගෙන යාමටද සේවක සහාය තවදුරටත් අත්‍යාවශ්‍ය බව අමාත්‍ය රණවක මහතා වැඩිදුරටත් පවසා ඇතැයි සඳහන් වේ. ගෘහස්ත කර්මාන්ත හා වාණිජ අංශවල පාරිභෝගිකයන් විසින් සිදු කරන විදුලි වංචා පිළිබඳව තොරතුරු ඇත්නමි දුරකතන අංක 1987 මගින් ලංගවිම විශේෂ වැටලීමි ඒකකයට දන්වන ලෙස මහජනතාවගෙන් ඉල්ලා සිටින විදුලිබල අමාත්‍යාංශය එම කාර්යය ජාතික කාර්යභාරයක් සේ සලකන ලෙසද දන්වා සිටියි.", "URL": "https://sinhala.adaderana.lk/news.php?nid=17123", "Category": null, "Parent URL": null}