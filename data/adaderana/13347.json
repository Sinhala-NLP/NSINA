{"Source": "Adaderana", "Timestamp": "January 8, 2011 08:57 am", "Headline": "අමෙරිකාවේ විරැකියා අනුපාතය පහතට", "News Content": "අමෙරිකාවේ විරැකියා අනුපාතය 0 . 4%න් පහත වැටී තිබේ. නොවැම්බර් මාසයේ පැවති 9 .8 ක් වූ විරැකියා අනුපාතය දෙසැම්බර් මාස‍යේ 9 .4 දක්වා අඩු වී ඇති බව අමෙරිකාවේ කම්කරු දෙපාර්තමේන්තුව පවසයි. වසර 12 ට පසු මාසයක කාලයක් තුළ විරැකියා අනුපාතය මෙවන් ප්‍රමාණයකින් අඩුවූ ප්‍රථම අවස්ථාව මෙය බව වාර්තා වේ. දෙසැම්බර් මාසය තුළ පමණක් නව රැකියා එක් ලක්ෂ 3,000 ක් උත්පාදනය වී ඇති බව කම්කරු දෙපාර්තමේන්තුව සඳහන් කරයි. කෙසේවෙතත් අමෙරිකාව තුළ මසකට දෙලක්ෂ 60,000 ක පමණ රැකියා අවශ්‍යතාවක් පවතින බව වාර්තා වේ.", "URL": "https://sinhala.adaderana.lk/news.php?nid=13347", "Category": null, "Parent URL": null}