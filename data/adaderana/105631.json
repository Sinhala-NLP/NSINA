{"Source": "Adaderana", "Timestamp": "March 7, 2019 10:33 am", "Headline": "ගුවන් භටයෙකුගෙන් ලිංගික අඩත්තේට්ටම් සිදුවු බවට අමෙරිකාවේ පළමු කාන්තා ගුවන් නියමුවරියගෙන් ප්‍රකාශයක්", "News Content": "තමන්ට ගුවන් හමුදා නිලධාරියෙකුගේ ලිංගික අඩත්තේට්ටමකට මුහුණදීමට සිදුවූ බව අමෙරිකානු සෙනෙට් සභික මාර්තා මැක්සැලී ප්‍රසිද්ධ ප්‍රකාශයක් කරමින් අනාවරණය කර තිබේ. පසුකාලීනව දේශපාලනයට පිවිසුනු මාර්තා මැක්සැලී, අමෙරිකාවේ පළමු කාන්තා සටන් ගුවන් නියමුවරියයි. සන්නද්ධ සේවා සෙනෙට් අනුකාරක සභාව අමතමින් ඇය තමන්ට සිදුවූ අතවරය අනාවරණය කළේය. මැක්සැලී වැඩිදුරටත් පැවසුවේ තමන්ට තමන් පිළිබදවම ඇති වු කලකිරීම නිසාත්, සමාජ පද්ධතිය ඇති කලකිරීම නිසාත් ඒ ගැන පැමිණිලි නොකළ බවයි. ඇය මෙසේ ලිංගික අතවරයට පත්ව ඇත්තේ පුහුණවීම් ලබන සමයේදී උසස් නිලධාරියෙක් අතින් බවටද සඳහන් වෙයි. 52 වැනි වියේ පසුවන මැක්සැලී ඇරිසෝනා ප්‍රාන්තය නියෝජනය කරමින් රිපබ්ලිකන් පක්ෂ සෙනෙට් සභිකයෙක් ලෙසින් කටයුතු කරයි. මීට මාස දෙකකට පෙරාතුව තමන් පාසල් අවධියේදී ලිංගික අතවරයකට ලක්වූ බව නියෝජිත මන්ත්‍රී මණ්ඩල සභිකයෙක් වන ජොනී අර්න්ස්ට් ද අනාවරණය කළේය. සිය හිටපු ස්වාමිපුරුෂයා පවා තමන් ගෘහස්ත අඩත්තේට්ටමට ලක්කළ බවද ඇය පැවසීය.", "URL": "https://sinhala.adaderana.lk/news.php?nid=105631", "Category": null, "Parent URL": null}