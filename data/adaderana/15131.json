{"Source": "Adaderana", "Timestamp": "March 28, 2011 06:33 pm", "Headline": "කෙරවලපිටිය බලාගාරය නිසා පාඩුව මිලියන 5000 යි", "News Content": "කෙරවලපිටිය බලාගාරයට ලබා දුන් නව ටැංකි පද්ධතිය හා නල පද්ධතිය නිසා ලංකා ඛනිජ තෙල් තොග ගබඩා පර්යන්ත සමාගමට රුපියල් මිලියන 5000ක පාඩුවක් සිදු වී ඇති බව ඛනිජ තෙල් අමාත්‍ය සුසිල් ප්‍රේමජයන්ත් මහතා පෙන්වා දෙයි. එම පාඩුව පියවීමට කිසිවෙකුත් මේ දක්වා ඉදිරිපත් නොවූ බව ද ඛනිජ තෙල් අමාත්‍යංශය විසින් නිකුත් කළ ‍නිවේදනයක දැක්වේ. අදාළ විදුලි බලාගාරයට ගබඩා ටැංකි සහ නල මඟින් තෙල් ලබා දීම සඳහා ඉදිකළ ඉදිකිරීම් ණය ආධාර මත සිදු කර ඇති බවත් එම ණය මුදල සඳහා ඛනිජ තෙල් තොග ගබඩා පර්යන්ත සමාගමට මසකට රුපියල් මිලියන 55ක් ගෙවීමට සිදු වී ඇති බවත් ඛනිජ තෙල් කර්මාන්ත අමාත්‍යාංශය කියා සිටියි.", "URL": "https://sinhala.adaderana.lk/news.php?nid=15131", "Category": null, "Parent URL": null}