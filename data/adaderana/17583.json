{"Source": "Adaderana", "Timestamp": "July 23, 2011 01:23 pm", "Headline": "යාපනයේ ඡන්ද ප්‍රකාශ කිරීමේ ප්‍රතිශතය 22.4% ක්", "News Content": "පළාත් පාලන ආයතන සඳහා වන ඡන්ද විමසීමේ දී අද(23) දහවල් 12 .45 පමණ වන විට යාපනය දිස්ත්‍රික්කයේ ඡන්ද විමසීමේ ප්‍රතිශතය 20% ඉක්මවා තිබුණි. එය 22 .4% ක් ලෙස සටහන් ව ඇති බව දිස්ත්‍රික් තේරීම් භාර නිලධාරිනී එමිල්ඩා සුකුමාර් මහත්මිය සඳහන් කළාය. කිලිනොච්චි දිස්ත්‍රික්කයේ පළාත් පාලන ආයතන සඳහා වන ඡන්ද විමසීමේ කටයුතු වලදී අද පෙරවරු කාල‍යේ ඉතා උද්‍යොගයෙන් යුතුව ජනතාව ඡන්දය ප්‍රකාශ කළ බව අද‍ දෙරණ වාර්තාකරුවන් පවසයි. දහවල් 12 වන විට එම දිස්ත්‍රික්කයේ ඡන්ද ප්‍රකාශ කිරීම 52% ක මට්ටමක පැවති බව දිස්ත්‍රික් තේරීම් භාර නිලධාරිනී රූපවතී කේදීෂ්වරන් මහත්මිය පැවසුවාය.", "URL": "https://sinhala.adaderana.lk/news.php?nid=17583", "Category": null, "Parent URL": null}