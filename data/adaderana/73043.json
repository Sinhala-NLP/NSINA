{"Source": "Adaderana", "Timestamp": "May 11, 2017 07:56 am", "Headline": " ගිං ගඟට 2ක් බිලි", "News Content": "ගිං ගඟේ දිය නෑමට ගිය 14 හැවිරිදි පාසල් සිසුන් දෙදෙනෙකු දියේ ගිළී මියගොස් තිබේ.හත් දෙනෙකුගෙන් යුත් සිසුන් කණ්ඩායමක් ඊයේ (10) පස්වරුවේ ගිංතොට පාළම අසළදී ගිං ගඟේ දිය නෑමට ගොස් ඇති බව පොලීසිය පැවසුවේය.ඔවුන්ගෙන් ළමුන් දෙදෙනෙකු සැඩ පහරට හසුවී ගසාගෙන ගොස් අතුරුදන්ව තිබූ අතර කිමිදුම්කරුවන් යොදා අතුරුදන් වූ ළමුන් දෙදෙනාගේ මෘත ශරීර සොයාගෙන තිබේ.මියගිය ළමුන් දෙදෙනා ගාල්ල පොද්දල ප්‍රදේශයේ පදිංචිව සිටි අය බව වාර්තා වෙයි. මේ අතර වාලච්චේන මුරුතාන කළපුවේ දිය නාමින් සිටි 20 හැවිරිදි තරුණයෙකු කිඹුලෙකු විසින් ඩැහැගෙන ගොස් තිබේ. පුද්ගලයින් දෙදෙනෙකු කළපුවේ දිය නාමින් සිට ඇත අතර එක් අයෙකු මෙලෙස කිඹුලෙකු ඩැහැගෙන ගොස් ඇති බව වාලච්චේන පොලීසිය සඳහන් කළේය.වාලච්චේන පොලීසිය විසින් ප්‍රදේශවාසීන්ගේ ද සහය ඇතිව එම පුද්ගලයාගේ මළ සිරුර සොයාගෙන ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=73043", "Category": null, "Parent URL": null}