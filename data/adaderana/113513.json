{"Source": "Adaderana", "Timestamp": "July 6, 2019 03:54 pm", "Headline": "අඹ වෙනුවෙන් සැණකෙලියක්", "News Content": "අඹ වගාකරුවන් දිරිමත් කිරීම සදහාවන සැණකෙලියක් ඉන්දියාවේ නව දිල්ලි නුවර දී පැවැත්වුණි. කලාපයේ ප්‍රකට පළතුරක් වන අඹ වෙනුවෙන් විශේෂ සැණකෙළියක් ඉන්දියාවේදී පැවැත්වුණි. නවදිල්ලි අගනුවර පැවැති උත්සවය සඳහා අඹ විශේෂ 500කට ආසන්න ප්‍රමාණයක් එක් කර තිබු බවද සඳහන්ය. තෙදිනක් පුරා පැවැත්වෙන අඹ සැණකෙලිය සංවිධානය කර ඇත්තේ ඉන්දීය සංචාරක අමාත්‍යංශයේ මැදිහත්වීමෙන්. ඉන්දීය අඹ ගොවීන් දිරිමත් කිරීම මෙම සැණකෙලියේ අපේක්ෂාවයි. ලෝකයේ සමස්ත අඹ නිෂ්පාදනයෙන් සියයට 60ක් ඉන්දියාවෙන් සැපයෙයි. ඉන්දීය අඹ පල්පය ඉතාමත් ජනප්‍රිය වන අතර පෙප්සිකෝලා, කොකාකෝලා සහ යුනිලිවර් වැනි ලෝ ප්‍රකට සමාගම් වෙතින් ඒ සඳහා වැඩි ඉල්ලුමක් පවතියි.", "URL": "https://sinhala.adaderana.lk/news.php?nid=113513", "Category": null, "Parent URL": null}