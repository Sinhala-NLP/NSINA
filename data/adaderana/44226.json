{"Source": "Adaderana", "Timestamp": "June 25, 2014 07:05 pm", "Headline": "අලුත්ගම ගැටුමට සම්බන්ධ 68ක් අත්අඩංගුවේ ", "News Content": "අලුත්ගම සහ බේරුවල යන ප්‍ර දේශ වල පසුගිය දින ඇති වු ගැටුම්කාරී තත්ත්වයට සම්බන්ධ බවට සැකපිට මේ වන විට පුද්ගලයින් 68 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පවසයි. අත්අඩංගුවටගත් එම පුද්ගලයින්ගෙන් 40 දෙනෙකු අධිකරණයට ඉදිරිපත්කර ඇති බවද අද(25) කොළඹ පැවති මාධ්‍ය හමුවකදී ඔහු සඳහන් කළේය. තවද අදාළ සිද්ධීන් විමර්ශනය කිරීම සඳහා මේ වන විට පොලිස් කණ්ඩායම් 20ක් යොදවා ඇති බවද ඒ මහතා එහිදී වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=44226", "Category": null, "Parent URL": null}