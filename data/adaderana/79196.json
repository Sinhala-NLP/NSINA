{"Source": "Adaderana", "Timestamp": "October 27, 2017 02:49 pm", "Headline": "ගත වෙන්නේ රට බෙදන අවසන් පැය කිහිපයයි", "News Content": "මේ මොහොතේ ගත වෙමින් පවතින්නේ රට බෙදන අවසන් පැය කිහිපය බව ජාතික නිදහස් පෙරමුණේ පාර්ලිමේන්තු මන්ත්‍රී ජයන්ත සමරවීර මහතා පවසයි. අද(27) පැවති මාධ්‍ය හමුවකට එක්වෙමින් ඔහු මෙම අදහස් පළ කළේය. රට ඉතාම තීරණාත්මක කාලවකවාණූවක සිටින බවත් ඉදිරි සතියේ 30,31 හා 1 දිනයන්හි ව්‍යවස්ථා සම්පාදක මණ්ඩලයේ මෙහෙයුම් කමිටුව විසින් සකස් කරන ලද අතුරු වාර්තාව එළි දැක්වීමට නියමිත බවත්, රටේ සියලු දෙනා රට දෙකඩ වීමේ අභිමුවට පත්ව ඇති බවත් සමරවීර මහතා කියා සිටියේය. ව්‍යවස්ථා සංශෝධන තුළින් රට සිදුවීමට යන අන්ත්‍රාව පැහැදිලිව පෙනන බවත්, ජාතික නිදහස් පෙරමුණ බිහි වුයේ ද රට බෙදන ක්‍රියාවලියට විරෝධය දැක්වීමට බව ද ඔහු පැවසීය. අතීතයේ එම කාර්ය ජනතා විමුක්ති පෙරමුණේ කාර්ය බාරයක් වු බව ද ඔහු කියා සිටියේය.", "URL": "https://sinhala.adaderana.lk/news.php?nid=79196", "Category": null, "Parent URL": null}