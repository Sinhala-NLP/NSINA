{"Source": "Adaderana", "Timestamp": "October 15, 2018 01:04 pm", "Headline": "යාපනේ සෝදිසි මෙහෙයුමක්", "News Content": "යාපනය,නගර සීමාව ඇතුළු ප්‍රදේශයේ ඊයේ(14) සවස සිට පොලිස් විශේෂ සෝදිසි මෙහෙයුමක් සිදුකළ බව යාපනය පොලීසිය පවසයි. යාපනය පොලීසිය පැවසුවේ උසස් නිලධාරීන්ගෙන් ලද නියෝග යටතේ පොලිස් නිලධාරීන් කණ්ඩායම් කිහිපයක් යොදවා අදාළ සොදිසි මෙහෙයුම සිදුකළ බවයි. යාපනය නගරය,යාපනය කොක්කුවිල්,තිරුනෙල්වේලි ප්‍රදේශයන්ගේ අදාළ සෝදිසි මෙහෙයුම් සිදුකළ බවද පොලීසිය පැවසීය. යාපනය කල්ලි සාමාජිකයින් අත්අඩංගුවට ගැනීම වෙනුවෙන් හා සිදුවන විෂමාචාර ක්‍රියාකරුවන් අත්අඩංගුවට ගැනීමට සෝදිසි මෙහෙයුම ක්‍රියාත්මක කළ බවද පොලීසිය සඳහන් කරයි. සිද්ධිය සම්බන්ධයෙන් යාපනය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97716", "Category": null, "Parent URL": null}