{"Source": "Adaderana", "Timestamp": "May 2, 2019 02:35 pm", "Headline": "දෙපිරිසක් අතර ගැටුමක් වළක්වන්න ගිය තිදරු පියා ජීවිතක්ෂයට", "News Content": "නාවලපිටිය, පොලිස් වසමට අයත් ඉඹුල්පිටිය වත්ත පහළ කොටසේ දෙපිරිසක් අතර ඇති වු ගැටුමක් වැළැක්වීමට උත්සහ දැරූ තිදරු පියෙක් ජීවිතක්ෂයට පත්ව ඇත. මෙසේ ජිවිතක්ෂයට පත් වී ඇත්තේ නාවලපිටිය ඉඹුල්පිටිය පහළ කොටසේ පදිංචි ආරුමුගන් රාමචන්ද්‍රවන් නැමති 74 හැවිරිදි තිදරු පියෙකි. ඊයේ (01) පස්වරු 5.30 ට පමණ මරණකරු පදිංචිව සිටි වතු නිවාස පේළියේ දෙපිරිසක් අතර ඇති වු ගැටුමක් වැළැක්වීමට මරණකරු උත්සහ කිරීමේදි ගැටුමට මැදිහත් වි සිටි මරණකරුගේ ඥාතිතරුණයෙක් විසින් ඔහු අල්ලා ඉවතට තල්ලු කිරීමේදි මරණකරුගේ හිස බිත්තියක් මත ගැටීමෙන් අනතුරුව මරණකරු එම ස්ථානයේම මිය ගොස් ඇති බව සිද්ධිය සම්බන්ධයෙන් පරික්ෂණ පවත්වන නාවලපිටිය පොලීසිය ප්‍රකාශ කර ඇත. මෙම සිද්ධිය සම්බන්ධයෙන් සැකපිටි එක් අයෙකු නාවලපිටිය පොලීසිය මඟින් අත්අඩංගුවට ගෙන ඇති බවත් අද දෙරණ වාර්තාකරු සඳහන් කර සිටියි. මරණකරුගේ සිරුර පශ්චාත් මරණ පරික්සණය සඳහා නාවලපිටිය මුලික රෝහලේ අධිකරණ වෛද්‍යවරයා වෙත යොමු කර ඇත.", "URL": "https://sinhala.adaderana.lk/news.php?nid=109107", "Category": null, "Parent URL": null}