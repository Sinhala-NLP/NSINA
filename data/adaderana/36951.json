{"Source": "Adaderana", "Timestamp": "August 28, 2013 09:56 am", "Headline": "පකිස්ථානය  සිම්බා‍බ්වෙට පරදී", "News Content": "සංචාරක පකිස්ථානු කණ්ඩායම පරදා ඔවුන්ට එරෙහිව පැවැත්වෙන එක්දින තරගාවලියේ පළමු තරගයෙන් සිම්බාබ්වේ කණ්ඩායම කඩුළු 07ක ජයක් ලබාගැනීමට සමත් විය. සිම්බාබ්වේ හරාරේ හිදී මෙම තරගය පැවත්විණ. තරගයේ කාසියේ වාසිය දිනා ප්‍රථමයෙන් පන්දුවට පහරදුන් පකිස්ථාන කණ්ඩායම නියමිත පන්දුවාර 50 අවසානයේ කඩුලු 7ක් බිඳ වැටී ලකුණු 244ක් ලබාගැනීමට සමත් විණ. එහිදී දක්ෂ ලෙස පන්දුවට පහරදුන් මිස්බා උල්හක් නොදැවී ලකුණු 83ක් ලබාගත්තේය‍. පිළිතුරු ඉනිම ස්‍ඳහා පිටියට පිවිසි සිම්බාබ්වේ කණ්ඩායම පන්දු වාර 48යි පන්දු 02 ක දී කඩුළු 03ක් පමණක් දැවී ජයග්‍රහණය වාර්තා කළේය. සිම්බාබ්වේ කණ්ඩායම වෙනුවෙන් හැමිල්ටන් මස්කඩ්සා ලකුණු 85 ක් සහ වුසී සිබන්ඩා ලකුණු 54 රැස් කළ අතර බ්‍රෙන්ඩන් ටේලර් නොදැවී ලකුණු 43ක් ද ශේන් විලියම්ස් නොදැවී ලකුණු 39ක් ද රැස් කිරීමට සමත් විය. අවසන් වරට සිම්බාබ්වේ කණ්ඩායමක් පකිස්ථානයට එරෙහිව ජයග‍්‍රහණයක් වාර්තාකර තිබෙන්නේ මීට වසර 15 කට පෙරවීම මෙම තරගයේ විශේෂත්වයකි.", "URL": "https://sinhala.adaderana.lk/news.php?nid=36951", "Category": null, "Parent URL": null}