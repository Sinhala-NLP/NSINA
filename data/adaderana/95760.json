{"Source": "Adaderana", "Timestamp": "September 8, 2018 12:42 pm", "Headline": " අලි ප්‍රහාරයෙන් ත්‍රීරෝද රථයේ සිරවුණ ජීවිත දෙකක් රෝහලට‍", "News Content": "වැලිකන්ද නව මැණික්දෙණිය ප්‍රදේශයේ අද(08) උදෑසන 7 ට පමණ වන අලියෙක් ප්‍රහාරයක් එල්ල වීමෙන් ත්‍රීරෝද රථයක් අනතුරට පත්ව ඇති බව අද දෙරණ වාර්තාකරු පවසයි. එකම පවුලේ වයස අවුරුදු 52 ක් වු පියා, වයස අවුරුදු 27 ක් දුව හා වයස අවුරුදු 15 ක් වු පුතා ත්‍රීරෝද රථයෙන් ඇඹිලිපිටිය දක්වා ගමන් කරමින් සිටිය දී මෙම වන අලි ප්‍රහාරයට ලක්ව තිබේ. වන අලියාගේ පහර දීමෙන් ත්‍රීරෝද රථයට දැඩි හානි සිදුව ඇත. අලියා පහර එල්ල කරන විටම රථයේ සිටි පුතා දිවි බේරා ගෙන පළා ගොස් ඇති අතර, තාත්තා සහ දියණීය එම ත්‍රීරෝද රථයේ හිරවී සිට ඇත. පසුව ප්‍රදේශවාසීන්ගේ මැදිහත් වීමෙන් ඔවුන් දෙදෙනා බේරාගෙන වැලිකන්ද රෝහලට ඇතුලත් කර තිබේ. කෙසේ වෙතත් ත්‍රීරෝද රථය තුළ මෙම කාන්තාව සිරවී පැය භාගයක පමණ කාලයක් සිට ඇති බව ද වාර්තා වෙයි.", "URL": "https://sinhala.adaderana.lk/news.php?nid=95760", "Category": null, "Parent URL": null}