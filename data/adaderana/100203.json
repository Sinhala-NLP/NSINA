{"Source": "Adaderana", "Timestamp": "December 3, 2018 02:28 pm", "Headline": "පාර්ලිමේන්තුවේ දැන් වෙන්නේ සභා රැස්වීම් පමණයි", "News Content": "වර්තමානයේ පාර්ලිමේන්තුවේ සිදු වන්නේ එක්සත් ජාතික පක්ෂය ප්‍රමුඛ පක්ෂවල සභා රැස් වීමක් පමනක් බව සමාජවාදි ජනතා පෙරමුණ පවසයි. අද (03) කොළඹ පැවති මාධ්‍ය හමුවක් අමතමින් අමාත්‍ය වාසු දෙව නානායක්කාර මහතා මේ බව පැවසීය. ආණ්ඩු පක්ෂය නොමැතිව පාර්ලිමේන්තුව රැස් වීමෙන් කිසිදු පලක් නොමැති බවද අමාත්‍යවරයා පවසයි. එක්සත් ජාතික පක්ෂයේ නියෝජිතයි විසින් වත්මන් ආණෟඩුව පිලි ගත නොහැකි බවට පැවසුවද ජාත්‍යන්තරය එසේ නොකරන බවද අමාත්‍යවරයා එහිදි පැවසීය. වත්මන් ආණ්ඩුව පත් වුවායෙන් පසු රුසියානු ආරක්ෂක ලෙකම්වරයා විසින් මෙරට ආරක්ෂක ලේකම්වරයා වෙත සුබ පතා එවා තිබු ලිපිය මාධ්‍ය වෙත මුදා හරින ලෙස විදේශ කටයුතු අමාත්‍යංශයට වෙත යොමු කළද එය මාධ්‍ය ආයතන වලට යොමු කර නොමැති බවද එහිදි අමාත්‍යවරයා එහිදි පැවසීය. ඒ සම්බන්ධයෙන් වීමසීමක් සිදු කළ යුතු බවද අමාත්‍යවරයා පැවසීය. එම මාධ්‍ය හමුවට එක්වු මහාචාර්ය තිස්ස විතාරණ මහතා සහ රාජා කොල්ලුරේ මහතාද අදහස් දැක්වීය.", "URL": "https://sinhala.adaderana.lk/news.php?nid=100203", "Category": null, "Parent URL": null}