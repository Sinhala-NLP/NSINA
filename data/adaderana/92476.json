{"Source": "Adaderana", "Timestamp": "July 13, 2018 11:04 am", "Headline": "ප්‍රදේශ කීපයකට කසිප්පු බෙදූ තැනක් සැකකරුත් සමඟ සුරාබදු නිලධාරීන්ට කොටුවෙයි", "News Content": "ගිනිගත්හේන පොල්පිටිය කළුගල වන රක්ෂිතයේ නිති විරෝධි ලෙස පවත්වාගෙන ගිය කසිප්පු නිෂ්පාදනාගාරයක් වටලා එක් සැකකරුවෙකු අත්අඩංගුවට ගැනිමට හැටන් සුරාබදු කාර්යයාලයේ නිලධාරින් සමත් වි ඇත. ඊයේ (12) පස්වරු 6.30 ට පමණ එම රක්ෂිතයට ඉතා සුක්ෂම ලෙස ඇතුල් වු සුරාබදු නිලධාරින් සැකකරු මත් පැන් පෙරමින් සිටියදි සැකපිට අත්අඩංගුවට ගැනිමට සමත් වි ඇත. මෙම වැටලිමේදි ගොඩා ග්‍රෑම් එක් ලක්ෂ අසු පන්දහසක්, පෙරා තිබු කසිප්පු මිලිලීටර් 1600 ක්, සහ කසිප්පු පෙරිමට යොදා ගත් උපකරණ රැසක්ද අත්අඩංගුවට ගත් බව මෙම වැටලිම සිදු කල සුරාබදු නිලධාරින් කියා සිටියේය. මෙම සැකකරු ගිනිගත්හේන පොල්පිටයේම පදිංචිකරුවෙකු බවත්,සැකකරු කාලයක් තිස්සේ මෙම නිති විරෝධි මත් පැන් පෙරිමේ ජාවාරම සිදු කර ඇති බවත්,සැකකරු විසින් නිෂ්පාදනය කරන මත් පැන් දැරනියගල, නුවරඑළිය,ගිනිගත්හේන,ලක්ෂපාන යන ප්‍රදේශවලට බෙදා හැර ඇති බව සුරාබදු නිලධාරින් විසින් කරන ලද මුලික පරික්ෂනවලදි අනාවරණය වි ඇත. අත්අඩංගුවට ගත් සැකකරු ඇප මත නිදහස් කර ඇති අතර, ඔහුට එරෙහිව ලබන 20 වෙනි දින හැටන් මහෙස්ත්‍රාත් අධිකරණයේ නෛතික පියවර ගැනිමට කටයුතු කරන බව මෙම වැටලිම සිදු කල සුරාබදු කාර්යයාලයේ නිලධාරින් කියා සිටියේය.", "URL": "https://sinhala.adaderana.lk/news.php?nid=92476", "Category": null, "Parent URL": null}