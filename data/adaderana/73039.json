{"Source": "Adaderana", "Timestamp": "May 10, 2017 05:20 pm", "Headline": "ශන්කර් මනෝහාර් ධුර කාලය අවසන් වන තුරු රැදි සිටින ලකුණු ", "News Content": "අන්තර්ජාතික ක්‍රිකට් කවුන්සිලයේ සභාපති ශන්කර් මනෝහාර් සිය ධූර කාලය අවසන් වන තෙක් එම ධූරයේ කටයුතු කිරීමට තීරණය කර තිබේ. ශන්කර් මනෝහාර් මහතා පසුගිය මාර්තු මාසයේදී පෞද්ගලික හේතුවක් මත සභාපති ධූරයෙන් ඉවත් වීමට තීරණය කර තිබුණි. කෙසේ වෙතත් ක්‍රිකට් කවුන්සිල ඉහළ පෙල නිලධාරීන්ගේ ඉල්ලීම මත ඔහු එම ධූරයේ තවදුරටත් කටයුතු කිරීමට තීරණය කර ඇති බව වාර්තා වෙයි. ඒ අනුව ශන්කර් මනෝහාර් ලබන වසරේ ජුනි 18 වන තෙක් එම ධූරයේ කටයුතු කිරීමට නියමිතයි.", "URL": "https://sinhala.adaderana.lk/news.php?nid=73039", "Category": null, "Parent URL": null}