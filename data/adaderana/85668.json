{"Source": "Adaderana", "Timestamp": "March 14, 2018 12:15 pm", "Headline": "ආගමන විගමන නීති උල්ලංඝණය  කළ ඉන්දීය ජාතිකයින් 23 ක් අත්අඩංගුවට", "News Content": "ආගමන විගමන නීති උල්ලංඝණය කරමින් මෙරට රැඳී සිටි ඉන්දීය ජාතිකයින් 23 න් දෙනෙකු අත්අඩංගුවට ගැනීමට ආගමන විගමන නිලධාරීන් සමත් වී තිබේ. අද (14) උදෑසන හෙට්ටිවීදිය ප්‍රදේශයේ ස්ථාන 3 කදී මෙම වැටලීම සිදුකර තිබේ. අත්අඩංගුවට ගත් ඉන්දීය ජාතිකයින් 23 දෙනා ආගමන විගමන නීති උල්ලංඝණය කරමින් සංචාරක වීසා මත මෙරටට පැමිණ විවිධ රැකියාවල නිරතවී තිබේ. සාස්තර කියන පුද්ගලයින් 9 දෙනෙක් , රෙදි ව්‍යාපාරිකයින් 9 දෙනෙක් හා ඉන් අයෙක් කාන්තාවක් වන අතර පෙදරේරුවන් 5 දෙනෙකුද අත්අඩංගුවට ගත් පිරිස අතර වේ. අත්අඩංගුවටගත් පිරිස වයස අවුරුදු 25 ත් 30 ත් අතර පුද්ගලයින් වන අතර ඔවුන් සියලු දෙනා රටින් ඉවත් කිරීමට කටයුතු කරන බව ආගමන විගමන නිලධාරීන් වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85668", "Category": null, "Parent URL": null}