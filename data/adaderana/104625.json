{"Source": "Adaderana", "Timestamp": "February 19, 2019 06:23 pm", "Headline": "දකුණු අප්‍රිකාව සමඟ පැවැත්වෙන එක්දින තරගාවලියට අකිලත් එකතු වෙයි", "News Content": "දකුණු අප්‍රිකාව සමඟ පැවැත්වෙන එක්දින තරගාවලියට සහභාගී වන ශ්‍රී ලංකා සංචිතය නිවේදනය කර ඇත. මෙම සංචිතයට ජාත්‍යන්තර තරග තහනමකට ලක්ව සිටි අකිල ධනංජය නැවත කැඳවා තිබීම විශේෂත්වයක්. දෙසැම්බර් මාසයේදී එංගලන්තය සමඟ ගාල්ලේදී පැවති ටෙස්ට් තරගයේ දී අකිලගේ පන්දු යැවීමේ ඉරියව්ව සැක සහිත බව ජාත්‍යන්තර ක්‍රිකට් කවුන්සිලය නිවේදනය කළ අතර ඔහුගේ ඉරියව්ව නිවරදි කරගන්නා තුරු තරග තහනමක් පැනවීමට ඔවුන් කටයුතු කළේය. ඉන්පසු ඔහු ඉරියව්ව නිවරදි කර ගනිමින් නැවතත් ඉන්දියාවේ දී පරීක්ෂණයකට මුහුණ දි ඇත. ඒ අනුව අකිලගේ පන්දු යැවීමේ ඉරියව්ව නිවරදි බව ජාත්‍යන්තර ක්‍රිකට් කවුන්සිලය නිවේදනය කර තිබේ. ඒ අනුව දකුණු අප්‍රිකාව සමඟ පැවැත්වෙන තරග 5 කින් සමන්විත එක්දින තරගාවලිය වෙනුවෙන් ඔහු කැඳවීමට ශ්‍රී ලංකා ක්‍රිකට් ආයතනය තීරණය කර ඇත. 15 දෙනෙකුගෙන් යුත් සංචිතය මෙසේයි. ශ්‍රී ලංකා ක්‍රිකට් නායක ලසිත් මාලිංග , අවිශ්ක ප්‍රනාන්දු ,උපුල් තරංග, නිරෝෂන් දික්වැල්ල, කුසල් ජනිත්, කුසල් මෙන්ඩිස්, ධනංජය ද සිල්වා, තිසර පෙරේරා, අකිල ධනංජය , ඇන්ජලෝ පෙරේරා, ඔෂද ප්‍රනාන්දු, කමිඳු මෙන්ඩිස්, ප්‍රියමාල් පෙරේරා, ඉසුරු උදාන, විශ්ව ප්‍රනාන්දු, කසුන් රාජිත, ලක්ෂාන් සඳකැන්. දෙරට අතර එක්දින ක්‍රිකට් තරගාවලියේ පළමු තරගය මාර්තු 3 වැනිදා ආරම්භ වීමට නියමිතයි.", "URL": "https://sinhala.adaderana.lk/news.php?nid=104625", "Category": null, "Parent URL": null}