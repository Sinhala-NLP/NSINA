{"Source": "Adaderana", "Timestamp": "March 12, 2012 04:12 pm", "Headline": "නව රාජ්‍ය තාන්ත්‍රිකයන් 6 දෙනෙකු අක්තපත්‍ර භාරදෙයි", "News Content": "නව රාජ්‍ය තාන්ත්‍රිකයන් 6 දෙනෙකු ජනාධිපති මහින්ද රාජපක්ෂ මහතා වෙත අක්තපත්‍ර භාර දී තිබේ. මහකොමසාරිස්වරුන් දෙදෙනෙකු සහ තානාපතිවරුන් සිව්දෙනෙකු අද(12) පෙරවරුවේ අරලියගහ මන්දිරයේ දී ජනාධිපතිවරයා වෙත අක්තපත්‍ර භාර දුන් බව ජනාධිපති මාධ්‍ය අංශය සදහන් කරයි. නැමීබියා ජනරජයේ ආචාර්ය සැමුවෙල් කේ ම්බැම්බෝ මහතා සහ ඔස්ට්‍රේලියාවේ රොබට් මූඩි මෙනවිය මහකොමසාරිස්වරුන් ලෙස අක්තපත්‍ර භාර දී ඇත. ජෝර්දානය, මියන්මාරය, ග්‍රීසිය සහ තායිලන්තය වෙනුවෙන් තානාපතිවරුන් සිව්දෙනෙකු ද අක්තපත්‍ර භාර දුන් බව ජනාධිපති මාධ්‍ය අංශය නිකුත් කළ ‍නිවේදනයක දැක්වෙයි.", "URL": "https://sinhala.adaderana.lk/news.php?nid=22749", "Category": null, "Parent URL": null}