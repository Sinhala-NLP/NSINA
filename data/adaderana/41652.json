{"Source": "Adaderana", "Timestamp": "March 9, 2014 08:46 am", "Headline": "ලක්ෂ 60ක රත්‍රං සමඟ එකම පවුලේ 3ක් කොටු ", "News Content": "නීති විරෝධී ලෙස රුපියල් ලක්ෂ 60කට අධික වටිනාකමින් යුත් රත්‍රං තොගයක් මෙරටින් රැගෙන යාමට උත්සාහ කළ කාන්තාවන් දෙදෙනෙකු ඇතුළු පුද්ගලයින් තිදෙනෙකු කටුනායක ගුවන් තොටුපළේ දී අත්අඩංගුවට ගෙන තිබේ. මොවුන් ඊයේ(08) රාත්‍රී ඉන්දියාව බලා පිටත්ව යාමට සිටියදි අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසුවේය. අත්අඩංගුවට ගත් පුද්ගලයින් සතුව තිබී කිලෝග්‍රෑම් එකකට අධික බරින් යුත් සාදා නිම නොකරන ලද රත්‍රං ආභරණ සොයාගත් බව ගුවන් තොටුපළ රේගුව සඳහන් කළේය. ඒ අතර වළලු , මුදු , මාල සහ අත් පළඳනා වන බව රේගුව පවසයි. අත්අඩංගුවට ගෙන ඇත්තේ කොටහේන ප්‍රදේශයේ පදිංචි එකම පවුලේ මව , පුතු සහ දියණිය බව ලෙස්ලි ගාමිණි මහතා සඳහන් කළේය. සිද්ධිය සම්බන්ධයෙන් ශ්‍රී ලංකා රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41652", "Category": null, "Parent URL": null}