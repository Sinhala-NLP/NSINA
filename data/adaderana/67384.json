{"Source": "Adaderana", "Timestamp": "December 26, 2016 09:41 am", "Headline": "  ගිනි අවි දෙකක් සමග 1ක් මාට්ටු ", "News Content": "ජාඇළ ප්‍රදේශයේ නිවසක් තුළ තිබී ගිනි අවි දෙකක් සමග පුද්ගලයෙකු අත්අඩංගුවට ගෙන තිබේ.බොරැල්ල නීතිය බලගැන්වීම් ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී සැකකරු සතුව තිබී ස්වයංක්‍රීය පිස්තෝල 02ක්, එම උණ්ඩ 50ක් සහ හෙරොයින් ග්‍රෑම් 26 මිලිග්‍රෑම් 150ක් පොලීසිය විසින් සොයගෙන තිබේ.සැකකරු ජාඇළ ප්‍රදේශයේම පදිංචි 33 හැවිරිදි පුද්ගලයෙකි.ඔහු අපරාධ ගණනාවකට සම්බන්ධ පුද්ගලයෙකු බවට සිදු කළ විමර්ශනවලදී අනාවරණය වූ බව පොලීසිය සඳහන් කළේය.අත්අඩංගුවට ගත් සැකකරු අද(26) කඩවත මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=67384", "Category": null, "Parent URL": null}