{"Source": "Adaderana", "Timestamp": "October 14, 2012 01:26 pm", "Headline": "ජීවිතාන්තය දක්වා තරග තහනම් කළ යුතුයි", "News Content": "තරග පාවාදීම්වලට සම්බන්ධ ඕනෑම පුද්ගලයෙකුට ජීවිතාන්තය දක්වා තරග තහනම් කළ යුතු බව හිටපු ක්‍රිකට් ක්‍රීඩක මුත්තයියා මුරලිදරන් පවසයි. විදෙස් මාධ්‍යක් වෙත අදහස් දක්වමින් මුත්තයියා මුරලිදරන් මේ බව පවසා තිබේ. පසුගියදා ඉන්දීය මාධ්‍යය මගින් මුදලට තරග පාවාදුන් බවට ක්‍රිකට් විනිසුරුවරුන් හය දෙනෙකු සම්බන්ධයෙන් තොරතුරු අනාවරණය කරන ලදී. අදාළ චෝදනා සම්බන්ධයෙන් අදහස් දක්වමින් මුත්තයියා මුරලිදරන් පවසා ඇත්තේ තරග පාවාදීම්වලට සම්බන්ධ වන ඕනෑම පුද්ගලයෙකුට දඬුවම් ලබාදිය යුතු බවයි. ජාත්‍යන්තර ක්‍රිකට් කවුන්සිලය ඒ සම්බන්ධයෙන් පියවර ගත යුතු බවත් ඊට ලබාදිය හැකි සෑම සහයෝගයක්ම තමා ලබාදෙන බවත් මුත්තයියා මුරලිදරන් පවසා ඇත.", "URL": "https://sinhala.adaderana.lk/news.php?nid=28274", "Category": null, "Parent URL": null}