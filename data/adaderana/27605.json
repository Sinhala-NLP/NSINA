{"Source": "Adaderana", "Timestamp": "September 21, 2012 10:00 am", "Headline": "පුරාවස්තු කැනීම් කළ 4 ක් දැලේ", "News Content": "මාන්කුලම, පුළුමඩච්චනාගකුලම් ප්‍රදේශයේ පුරාවස්තු ගැනීමේ අදහසින් කැනීම්වල නිරතව සිටි සැකකරුවන් සිව් දෙනෙකු අත්අඩංගුවට ගෙන තිබේ. යුධ හමුදා නිලධාරීන් විසින් ඊයේ (20) අත්අඩංගුවට ගත් සැකකරුවන් මාන්කුලම පොලිස් ස්ථානයට භාරදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන් අද (21) මුලතිව් මහේස්ත්‍රාත් අධිකරණයට ඉදිරිපත් කිරීමට නියමිතය. මාන්කුලම් පොලීසිය සැකකරුවන් සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27605", "Category": null, "Parent URL": null}