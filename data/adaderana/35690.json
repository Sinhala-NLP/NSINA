{"Source": "Adaderana", "Timestamp": "July 11, 2013 01:22 pm", "Headline": "ශ්‍රී ලංකාවට අඛණ්ඩව සහයෝගය දෙනවා ", "News Content": "ශ්‍රී ලංකාවට අඛණ්ඩ සහයෝගය ලබා දෙන බවට අන්තර්ජාතික මූල්‍ය අරමුදල සහතික වී තිබේ. ශ්‍රී ලංකා ආර්ථික සමුළුවට සහභාගී වීම සඳහා දිවයිනට පැමිණ සිටින අන්තර්ජාතික මුල්‍ය අරමුදලේ ආසියා ශාන්තිකර කලාපීය අධ්‍යක්ෂ ආචාර්ය අනුප් සිං මහතා ජනාධිපති මහින්ද රාජපක්ෂ මහතා හමුවූ අවස්ථාවේ මේ බව දැනුම් දුන් බව ජනාධිපති මාධ්‍ය අංශය සඳහන් කරයි. ශ්‍රී ලංකාවේ ආර්ථික සමාජ සංවර්ධනය උදෙසා වත්මන් රජය සිදු කර ඇති කාර්යභාර්ය පිළිබඳ අන්තර්ජාතික මූල්‍ය අරමුදලේ ප්‍රසාදය පළ කරන බව එහිදී අනුප් සිං මහතා ප්‍රකාශ කර ඇත. වසර කිහිපයකට පෙර ශ්‍රි ලංකාවේ පැවති තත්ත්වය පිළිබඳ සළකා බැලීමේදී වර්ථමානයේ රටතුළ විශාල ප්‍රගතියක් දක්නට ලැබෙන බව ඔහු සඳහන් කර ඇත. මෙරට ආර්ථිකය ගතවූ කාලය තුළ සතුටුදායක ස්ථාවරත්වයක් අත්කරගෙන ඇති බවත්, මේ වන විට අධික ඉන්ධන වියදම සහ කාලගුණ විපර්යාස ශ්‍රී ලංකාව මුහුණ දෙන ගැටළුවක් බවත් ජනාධිපති මහින්ද රාජපක්ෂ මහතා එහිදී සඳහන් කළේය.", "URL": "https://sinhala.adaderana.lk/news.php?nid=35690", "Category": null, "Parent URL": null}