{"Source": "Adaderana", "Timestamp": "June 22, 2013 08:31 am", "Headline": "වී ‍මෝල්වලට පොලු තැබුවෝ සොයති", "News Content": "වී මෝල්වලින් වී ලබාගෙන සහල් බවට පත් කර නැවත දෙන බවට එකඟත්වය පළ කොට එය කඩ කළ පුද්ගලයින් වැටලීමට පියවර ගෙන තිබේ. වී අලෙවි මණ්ඩලය පොලීසිය සමඟ එක්ව එම වැටලීම සිදුකරන බව සඳහන්ය. කුරුණෑගල, පොළොන්නරුව, අම්පාර යන දිස්ත්‍රික්කයන්හි මෙම වැටලීම සිදුකරන බව වී අලෙවි මණ්ඩලය පවසයි. ගල්ගමුව ප්‍රදේශයේ සිදුකළ වැටලීමක දී අත්අඩංගුවට ගත් එවැනි ව්‍යාපාරිකයින් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 60ක මුදලක් අයකර ගත් බව වී අලෙවි මණ්ඩලය කියයි. වී අලෙවි මණ්ඩලය නොමග යවමින් රාජ්‍ය දේපළ අනිසි ලෙස භාවිත කළ මෙම කූට වී මෝල් හිමියන් පිළිබඳ අදාළ පොලිස්ථාන වෙත දැනුම් දී ඇති බව ද එම මණ්ඩලය පවසයි. ඉදිරි මාසයක කාලය තුළ මෙම වැටලීම් නිම කිරීමට පියවර ගන්නා බව එම මණ්ඩලය කියයි.", "URL": "https://sinhala.adaderana.lk/news.php?nid=35139", "Category": null, "Parent URL": null}