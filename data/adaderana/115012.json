{"Source": "Adaderana", "Timestamp": "July 25, 2019 05:52 pm", "Headline": "ජොන්ටි රෝඩ්ස් ඉන්දීය ක්‍රිකට් පිතිකරණ පුහුණුකාර ධුරයට?", "News Content": "දකුණු අප්‍රිකානු හිටපු ක්‍රිකට් ක්‍රිඩක ජොන්ටි රෝඩ්ස් ඉන්දීය ක්‍රිකට් පිතිකරණ පුහුණුකාර ධුරය සඳහා අයදුම් කර තිබේ. විදෙස් මාධ්‍යයක් වෙත අදහස් දක්වමින් ඒ බව තහවුරු කර ඇති ඔහු පෙන්වා දී ඇත්තේ ඉන්දියාවට දැඩි ලෙස කැමැත්තක් දැක්වීම හේතුවෙන් තමන් මෙම තීරණය ගත් බවයි. ඉන්දීය ක්‍රීඩකයින් සමඟ කටයුතු කර අත්දැකීම් ලැබූ අයෙකු වන ජොන්ටි රෝඩ්ස් මීට පෙර ඉන්දීය ප්‍රිමියර් ලීග් තරගාවලියේ මුම්බායි ඉන්දියන්ස් කණ්ඩායමේ පන්දුරැකීමේ පුහුණුකරු ලෙස ද කටයුතු කළේය. ඉන්දීය කණ්ඩායමේ ප්‍රධාන පුහුණුකරු ඇතුළු පුහුණුකාර ධුරයන් සඳහා අයදුම්පත් කැඳවීමට ඉන්දීය ක්‍රිකට් ආයතනය පියවර ගෙන ඇති අතර ලබන 30 වනදා දක්වා අයදුම්පත් භාරගැනීම සිදුකිරීමට නියමිතයි. 49 හැවිරිදි ජොන්ට් රෝඩ්ස් 1992 වසරේ සිට 2003 දක්වා දකුණු අප්‍රිකානු කණ්ඩායම නියෝජනය කළේය.", "URL": "https://sinhala.adaderana.lk/news.php?nid=115012", "Category": null, "Parent URL": null}