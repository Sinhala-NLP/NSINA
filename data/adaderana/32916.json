{"Source": "Adaderana", "Timestamp": "April 1, 2013 04:20 pm", "Headline": "පොළොන්නරු වෙදුන් හෙට ලෙඩවෙයි!", "News Content": "හිඟුරක්ගොඩ සෞඛ්‍ය වෛද්‍ය නිලධාරී කාර්යාලයේ සේවය කරන පරිපාලන මහජන සෞඛ්‍ය පරීක්ෂකවරයාගේ විෂමාචාර ක්‍රියා සම්බන්ධයෙන් විධිමත් ක්‍රියාමාර්ගයක් නොගැනීමට එරෙහිව පොළොන්නරුව දිස්ත්‍රීක්කයේ සියලු රෝහල්වල වෛද්‍යවරුන් හෙට වැඩවර්ජනයක නිරත වීමට තීරණය කර තිබේ. මෙම මහජන සෞඛ්‍ය පරීක්ෂකවරයාගේ විෂමාචාර ක්‍රියා ගැන විධිමත් ක්‍රියාමාර්ගයක් ගන්නා ලෙස අදාළ බලධාරීන්ගෙන් මාස 8 ක කාලයක් පුරා ඉල්ලීමක් කළත් ප්‍රතිචාර නැති නිසා වැඩවර්ජනයකට යන බව රජයේ වෛද්‍ය නිලධාරීන්ගේ සංගමයේ පොළොන්නරුව ශාඛාවේ සභාපති වෛද්‍ය නිහාල් ගුණතිලක මහතා කියයි.", "URL": "https://sinhala.adaderana.lk/news.php?nid=32916", "Category": null, "Parent URL": null}