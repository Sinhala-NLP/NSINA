{"Source": "Adaderana", "Timestamp": "July 24, 2015 12:38 pm", "Headline": "සුජීව නඩුව අස්කර ගනියි", "News Content": "තමාට සිදු කළ අපහාසයක් සම්බන්ධයෙන් රුපියල් මිලියන 2000ක වන්දියක් අයකර දෙන ලෙස ඉල්ලා ජාතික නිදහස් පෙරමුණේ මාධ්‍ය ප්‍රකාශක මෙහොමඩ් මුසම්මිල් මහතාට එරෙහිව පවරන ලද අපහාස නඩුවක් අධිකරණ නියෝජ්‍ය අමාත්‍ය සූජිව සේනසිංහ මහතා විසින් ඉල්ලා අස්කරගෙන තිබේ.තඹ කන්ටේනරයක් මුදාහැරීමට අදාළ ප්‍රකාශයක් සම්බන්ධයෙන් කොළඹ දිසා අධිකරණය හමුවේ මෙම නඩුව පවරා තිබුණි.තමා තඹ කන්ටේනරයක් නිදහස් කිරීම සඳහා බලපෑම් කළැයි කියන චෝදනාව තමාගේ නම සහිතව පාර්ලිමේන්තුවෙන් පිටතදී ප්‍රකාශ කරන්නැයි හිටපු අධිකරණ නියෝජ්‍ය අමාත්‍ය සුජීව සේනසිංහ මහතා ජාතික නිදහස් පෙරමුණේ මාධ්‍ය ප්‍රකාශක මොහමඩ් මුසම්මිල් මහතාට මෑතකදී අභියෝගයක්ද කර තිබිණ.", "URL": "https://sinhala.adaderana.lk/news.php?nid=52822", "Category": null, "Parent URL": null}