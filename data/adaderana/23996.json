{"Source": "Adaderana", "Timestamp": "May 3, 2012 03:42 pm", "Headline": "උල්පත් වැව් රක්ෂිතයේ කැණීම් කළ 6 දෙනෙකු කොටුවෙයි", "News Content": "අරලගංවිල, කජුවත්ත, උල්පත් වැව් රක්ෂිතයේ කැණීම් සිදුකරමින් සිටි පුද්ගලයින් 6 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අදාළ පුද්ගලයින් පුරා වස්තු කැණීම්වල නිරත වූ බවට සැකකෙරෙන බව එම බලකාය සඳහන් කරයි. කැණීම් සඳහා අවශ්‍ය උපකරණවලට අමතරව වෙඩි බෙහෙත්, විදුලි රැහැන්, සේවා නූල් විදුලිමය නොවන ඩෙටනේටර් සැකකරුවන් සතුව තිබී සොයා ගත් බව විශේෂ කාර්යය බලකාය පවසයි. පුද පූජා කටයුතු වෙනුවෙන් ගෙනැවිත් තිබූ පූජා භාණ්ඩ ද සැකකරුවන් සතුව තිබූ බව පොලිසිය සඳහන් කරයි.", "URL": "https://sinhala.adaderana.lk/news.php?nid=23996", "Category": null, "Parent URL": null}