{"Source": "Adaderana", "Timestamp": "March 7, 2018 10:01 pm", "Headline": " පොල් ඉඩම් කැබලි කිරීම සඳහා අනුමැතිය ලබාදීම වහාම ක්‍රියාත්මක වන පරිදි නවතී", "News Content": "වයඹ පළාතේ පොල් ඉඩම් කැබලි කිරීම සඳහා අනුමැතිය ලබාදීම වහාම ක්‍රියාත්මක වන පරිදි නවතා දැමීමට පියවර ගන්නා ලෙස ජනාධිපති මෛත්‍රීපාල සිරිසේන මහතා අදාළ ආයතන වෙත උපදෙස් ලබා දී තිබේ. අත්‍යවශ්‍ය කටයුත්තක් තිබේ නම් ඒ සඳහා අනුගමනය කළයුතු නිසි ක්‍රමවේදයක් සකස් කරන ලෙස ප්‍රාදේශීය සභාව, පළාත් සභාව සහ පොල් සංවර්ධන මණ්ඩලය වෙත එහිදී ජනාධිපතිවරයා උපදෙස් ලබා දී ඇති බව ජනාධිපති මාධ්‍ය අංශය සඳහන් කළේය. අද පෙරවරුවේ කුරුණෑගල දිස්ත්‍රික් ලේකම් කාර්යාලයේ පැවති විශේෂ සම්බන්ධීකරණ කමිටු රැස්වීමේදී ජනාධිපතිවරයා මෙම උපදෙස් ලබා දී තිබේ. එමෙන්ම වියළි කාලගුණික තත්ත්වය හේතුවෙන් කුරුණෑගල දිස්ත්‍රික්කයේ පීඩාවට පත්ව ඇති ජනතාව වෙනුවෙන් ක්‍රියාත්මක ආපදා වැඩසටහන් සහ වන අලි ගැටළුව විසඳීම වැනි කරුණු පිළිබඳවඳ එහිදී ජනාධිපතිවරයා විසින් විශේෂ අවධානයක් යොමු කර ඇති බව සඳහන්ය.", "URL": "https://sinhala.adaderana.lk/news.php?nid=85330", "Category": null, "Parent URL": null}