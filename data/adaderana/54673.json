{"Source": "Adaderana", "Timestamp": "October 26, 2015 10:11 am", "Headline": " මාතර - කොළඹ බස් සේවකයින්ගේ වර්ජනයක්", "News Content": "මාතර - කොළඹ පෞද්ගලික බස් රථ සේවකයින් වැඩ වර්ජනයක් ආරම්භ කර තිබේ. තංගල්ල - කොළඹ නගරාන්තර බස් රථ සේවකයින් පිරිසක් සහ මාතර - කොළඹ නගරාන්තර සේවක පිරිසක් අතර ගැටුමක් හටගෙන තිබූ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. ඒ අනුව පහර කෑමට ලක් වූ සේවක පිරිස වර්ජනය ආරම්භ කර ඇත. මේ අතර මාර්ග අංක 280 හොරණ - මහරගම බස් රථ සේවකයින් ද වර්ජනයක නිරත වේ. එම මාර්ගයේ ධාවනය වන බස් රථයකට පසුගියදා එල්ල වු ප්‍රහාරයකට විරෝධය පළ කරමින් එම බස් රථ සේවකයින් වර්ජනයේ නිරතව සිටින බව වාර්තා වේ.", "URL": "https://sinhala.adaderana.lk/news.php?nid=54673", "Category": null, "Parent URL": null}