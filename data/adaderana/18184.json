{"Source": "Adaderana", "Timestamp": "August 20, 2011 09:27 am", "Headline": "එරාවුර් ලඳු කැලෑවකින් පුපුරණ ද්‍රව්‍ය තොගයක් හමුවෙයි", "News Content": "එරාවුර්, තලවාසි ප්‍රදේශයේ ලඳු කැලෑවක සඟවා තිබූ පුපුරණ ද්‍රව්‍ය තොගයක් සොයාගෙන තිබේ. තලවාසි පොලිස් මුරපොළට ලැබුණු තොරතුරකට අනුව සිදුකළ සෝදිසි මෙහෙයුමක දී මෙම පුපුරණ ද්‍රව්‍ය සොයාගෙන ඇති බව එරාවුර් පොලිසිය ප්‍රකාශ කරයි. එහිදී කිලෝග්‍රෑම් 4 ක් බර පැති බෝම්බයක්, විදුලි ඩෙටනේටර් 2 ක්, ජීව අත්බෝම්බ 2ක් සහ තවත් හඳුනානොගත් බෝම්බයක් සොයාගෙන ඇත. සොයාගත් පුපුරණ ද්‍රව්‍ය සිත්තන්ඩි යුද හමුදා බෝම්බ නිශ්ක්‍රිය අංශයේ නිලධාරීන් විසින් නිශ්ක්‍රිය කළ බව එරා‍වුර් පොලිසිය පවසයි.", "URL": "https://sinhala.adaderana.lk/news.php?nid=18184", "Category": null, "Parent URL": null}