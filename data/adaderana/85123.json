{"Source": "Adaderana", "Timestamp": "March 3, 2018 04:19 pm", "Headline": "කොමඩු ගෙඩියක් ජීවිත 3ක් බිලිගනී", "News Content": "ලිස්ටේරියා නමැති බැක්ටීරියාව අන්තර්ගත වී තිබූ කොමඩු විශේෂයක් ආහාරයට ගැනිමෙන් ඔස්ට්‍රේලියාවේ පුද්ගලයින් තිදෙනෙකු මියගොස් තිබේ. වයස්ගත පුද්ගලයින් 15 දෙනෙකුට ද එම කොමඩු විශේෂය ආහාරයට ගැනීමෙන් ආසාධනයට ලක්ව ඇති බව විදෙස් මාධ්‍ය වාර්තා කළේය. වයස්ගත පුද්ගලයින්ට ගැබිනි කාන්තාවන්ට සහ ළදරුවන්ට දැනටමත් එම කොමඩු විශේෂය ආහාරයට ගැනීමෙන් වලකින ලෙස ඔස්ට්‍රේලියානු බලධාරීන් අනතුරු අගවා ඇත. ලිස්ටේරියා බැක්ටීරියාව අවධානම් සහිත ආහාරමය රෝග කාරක බැක්ටීරියාවක් ලෙස හදුන්වනු ලබයි. ඔස්ට්‍රේලියාවේ නිව් සවුත්වෙල්ස් ප්‍රාන්තයේ පිහිටි ගොවිපලකින් මෙම ආදිත කොමඩු විශේෂය වෙළදපලට පැමිණ ඇති අතර එරට සුපිරි වෙළඳසැල් බොහෝමයක් ඒවා අලෙවියෙන් ඉවත් කර ඇත බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=85123", "Category": null, "Parent URL": null}