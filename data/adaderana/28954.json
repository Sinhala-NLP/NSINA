{"Source": "Adaderana", "Timestamp": "November 6, 2012 01:23 pm", "Headline": "දිවි නැඟුම ගැන ශ්‍රේෂ්ඨාධිකරණ තීන්දුව දැනුම්දෙයි", "News Content": "දිවිනැඟුම පනත් කෙටුම්පතෙහි අන්තර්ගත අතැම් වගන්ති පාර්ලිමේන්තුවේ සරල බහුතරයකින් හා ජනමත විචාරණයකින් සම්මත විය යුතු බව ශ්‍රේෂ්ඨාධිකරණ තීන්දුව වී ඇති බව කතානායක චමල් රාජපක්ෂ මහතා මීට ස්වල්ප මොහොතකට පෙර පාර්ලිමේන්තුවට දැනුම් දී තිබේ. වගන්ති 12 න් යුතු ශ්‍රේෂ්ඨාධිකරණ තීන්දුව මීට ස්වල්ප මොහොතකට පෙර කතානායකවරයා විසින් පාර්ලිමේන්තුව ඉදිරිපත් කළ බව අද දෙරණ වාර්තාකරු පවසයි. මෙහි එන ඇතැම් වගන්ති පාර්ලිමේන්තුවේ සරල බහුතරයකින් සම්මත කර ගත හැකි බවද ශ්‍රේෂ්ඨාධිකරණ තීන්දුවේ සඳහන්ය. දිවිනැඟුම පනත් කෙටුම්පත සම්බන්ධයෙන් ගොනුකෙරුණු පෙත්සම් විභාග කළ ශ්‍රේෂ්ඨාධිකරණය අදාළ තීන්දුව කතානායකවරයාට සහ ජනාධිපතිවරයාට පසුගියදා දැනුම් දෙනු ලැබිණි.", "URL": "https://sinhala.adaderana.lk/news.php?nid=28954", "Category": null, "Parent URL": null}