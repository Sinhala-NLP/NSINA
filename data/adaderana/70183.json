{"Source": "Adaderana", "Timestamp": "February 27, 2017 03:59 pm", "Headline": "නැගෙනහිර පළාත් සභා මන්ත්‍රීට ගුටි බැට පූජාවක් ", "News Content": "නැගෙනහිර පළාත් සභා මන්ත්‍රී නාහලිංගම් ද්‍රවියම් නොහොත් ජෙයම් මහතාට පුද්ගලයින් පිරිසක් විසින් පහරදී තිබේ.මඩකළපුව - ඕටමාවඩි ප්‍රදේශයේදී සිදු වූ හදිසි අනතුරක් හේතුවෙන් මෙම පහරදීම සිදු කර ඇති බව අද දෙරණ වාර්තාකරු පවසයි.වාලච්නෙයි සිට වාහර ප්‍රදේශයට වෑන් රථයකින් ගමන් කරන අතරතුරදී අදාළ වෑන් රථයේ යතුරුපැදියක් ගැටීමෙන් මෙම අනතුර සිදුව තිබේ.අනතුර සිදුවන අවස්ථාවේදී වෑන් රථයේ රථය පදවා ඇත්තේ අදාළ මන්ත්‍රීවරයා විසින් බවත්, ඒ අවස්ථාවේදී ඇති වූ නොසන්සුන්කාරී තත්ත්වය සමඟින් ප්‍රදේශවාසීන් පළාත් සභා මන්ත්‍රීවරයාට පහරදී ඇති බවත් සඳහන්ය.අදාළ ප්‍රහාරයෙන් තුවාල ලැබූ ඒ මහතා වාලච්චේන රෝහලට ඇතුළත් කිරීමෙන් පසුව වැඩිදුර ප්‍රතිකාර සඳහා මඩකළපුව රෝහලට මාරුකර යවා තිබේ.යතුරුපැදියේ ගමන්ගත් පුද්ගලයා වාලච්චේන රෝහලේ ප්‍රතිකාර ලබන අතර සිද්ධිය සම්බන්ධයෙන් වාලච්චේන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70183", "Category": null, "Parent URL": null}