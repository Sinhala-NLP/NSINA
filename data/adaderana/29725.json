{"Source": "Adaderana", "Timestamp": "December 5, 2012 10:21 am", "Headline": "මැර පහරින් සරසවි සිසුන් 5 ක් රෝහලට", "News Content": "මැර ප්‍රහාරයකින් තුවාල ලැබූ රජරට විශ්ව විද්‍යාලයේ සිසුන් 5 දෙනෙකු මිහින්තලය රෝහලට ඇතුළත් කර තිබේ. මොවුන් අතුරින් සිසුන් තිදෙනෙකු ඊයේ (04) රාත්‍රියේ සිය පෞද්ගලික නේවාසිකාගාරය තුළදී මෙලෙස ප්‍රහාරයට ලක්ව ඇත. අනෙකුත් සිසුන් දෙදෙනා පසුගිය 03 වනදා නේවාසිකාගාරයට ගමන් කරන අතරතුර දී ප්‍රහාරයට ලක්වී ඇතැයි සඳහන්ය. සිද්ධිය සම්බන්ධයෙන් මිහින්තලය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29725", "Category": null, "Parent URL": null}