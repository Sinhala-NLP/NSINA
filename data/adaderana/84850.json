{"Source": "Adaderana", "Timestamp": "February 26, 2018 12:46 pm", "Headline": "අළුත් කැබිනට් මණ්ඩලය පළමු වරට හෙට රැස්වෙයි", "News Content": "‍යහපාලන රජය පසුගියදා සිදු කළ අමාත්‍ය මණ්ඩල සංශෝධයෙන් පසු කැබිනට් මණ්ඩලය පළමු වරට හෙට (27) රැස්වෙයි. හෙට පෙරවරු 09.30ට ජනාධිපති කාර්යාලයේදී අමාත්‍ය මණ්ඩලය රැස්වීමට නියමිත බව අමාත්‍ය මණ්ඩල ලේකම් කාර්යාලය ප්‍රකාශ කළේය. කෙසේ වුවද අමාත්‍යවරුන් කිහිප දෙනෙකු මේ වන විට විදෙස් ගතව සිටියි. මේ අතර ඊයේ සිදු කළ කැබිනට් සංශෝධනයට අදාළ ගැසට් නිවේදනය ප්‍රකාශයට පත් කිරීම සඳහා අද(26) පෙරවරුව වන තෙක් රජයේ මුද්‍රණ දෙපාර්තමේන්තුව වෙත ලැබී නොමැති බව වාර්තා වෙයි. මේ අතර ඒකාබද්ධ විපක්ෂ කණ්ඩායම නියෝජනය කරන පාර්ලිමේන්තු මන්ත්‍රී ප්‍රසන්න රණතුංග මහතා ප්‍රකාශ කළේ කැබිනට් සංශෝධනයෙන් ජනතාවට ප්‍රතිඵලයක් නොමැති බවයි.", "URL": "https://sinhala.adaderana.lk/news.php?nid=84850", "Category": null, "Parent URL": null}