{"Source": "Adaderana", "Timestamp": "April 19, 2012 06:31 pm", "Headline": " කොරියාවට ශ්‍රමිකයින් සැපයීමෙන් ශ්‍රී ලංකාව එකවෙයි", "News Content": "රටවල් 17ක් අභිභවමින් කොරියාවට ශ්‍රමිකයින් සැපයීම පිළිබඳ පළමු තැන හිමි කර ගැනීමට ශ්‍රී ලංකාව සමත් ව තිබේ. ඊට අදාළ සහතිකය කොරියානු තානාපති ජෝන් මූන් චෝයි මහතා විසින් ජනාධිපති මහින්ද රාජපක්ෂ මහතා වෙත පිරිනැමූ බව ජනාධිපති මාධ්‍ය අංශය සඳහන් කරයි. ශ්‍රමිකයින් පුහුණු කිරීම , භාෂා දැනුම ලබාදීම සහ බඳවා ගැනීමේ ඇති විනිවිද භාවය මේ සඳහා සැලකිල්ලට ගෙන ඇති බව කියැවෙයි. මහින්ද රාජපක්ෂ මහතා 1994 වසරේ දී කම්කරු අමාත්‍යවරයා වශයෙන් කටයුතු කළ සමයේ විදේශ සේවා නියුක්ති කාර්යාංශයේ ආරම්භ කළ ශ්‍රමික පුහුණු වැඩසටහන් මෙම ජයග්‍රහණය ලබා ගැනීමට හේතු වී ඇති බව ජනාධිපති මාධ්‍ය අංශය පෙන්වා දෙයි.", "URL": "https://sinhala.adaderana.lk/news.php?nid=23650", "Category": null, "Parent URL": null}