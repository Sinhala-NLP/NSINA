{"Source": "Adaderana", "Timestamp": "September 7, 2019 03:34 pm", "Headline": "පරිපාලන සේවා නිලධාරීන්ට එළඹෙන 10-11 අසනීපයි", "News Content": "ශ්‍රී ලංකා පරිපාලන සේවා නිලධාරීන් වෘත්තීය සමිති ක්‍රියාමාර්ගයකට එළඹීමට තීරණය කර ඇත. ලබන 10 වනදා සහ 11 වනදා අසනීප නිවාඩු මත සේවයට වාර්තා නොකරමින් වෘත්තීය සමිති ක්‍රියාමාර්ගයට එළඹීමට තීරණය කර ඇති බව ශ්‍රි ලංකා පරිපාලන සේවා සංගමය පැවසුවේය. මීට අමතරව ලබන 11 වනදා රාජ්‍ය පරිපාලන හා කළමණාකරණ අමාත්‍යාංශය ඉදිරිපිටදී විරෝධතාවක් ද පැවැත්වීමට නියමිතව ඇත. පරිපාලන සේවය මුහුණ දී ඇති ගැටළු ගණනාවක් සම්බන්ධයෙන් වසර කිහිපයක සිට අදාළ බලධාරීන් සමඟ සාකච්ඡා කළද ඊට විසඳුම් නොලැබීම හේතුවෙන් මෙම ක්‍රියාමාර්ගය ගත් බව පරිපාලන සේවා සංගමය සඳහන් කළේය.", "URL": "https://sinhala.adaderana.lk/news.php?nid=118525", "Category": null, "Parent URL": null}