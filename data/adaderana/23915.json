{"Source": "Adaderana", "Timestamp": "April 30, 2012 01:10 pm", "Headline": "රණවිරු සැමරුම් මාසය අදින් ඇ‍‍‍රඹෙයි  ", "News Content": "රණවිරු සැමරුම් මාසය අදින් (01) ආරම්භ වීමට නියමිතය. එය මැයි මස 30 වන දින දක්වා ක්‍රියාත්මකවනු ඇත. ජනාධිපති මහින්ද රාජපක්ෂ මහතා වෙත ප්‍රථම රණවිරු කොඩිය පැළඳවීමෙන් අනතුරුව අරලියගහ මන්දිරයේ දී රණවිරු සැමරුම් මාසයේ ආරම්භය ප්‍රකාශයට පත්කෙරෙයි. මැයි මස 10 වැනි දින විජයග්‍රහණයේ සැමරුම් දිනය ලෙස නම් කර ඇති අතර එදිනට සමගාමීව පළාත් මට්ටමින් ද සැමරුම් උළෙලවල් සංවිධානය කර තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් විජයග්‍රහණයේ සැමරුම් පෙළපාලිය ගාලු මුවදොර පිටියේ දී පැවැත්වීමට නියමිතය. ශ්‍රී ජයවර්ධනපුර කෝට්ටේ රණවිරු සැමරුම් ස්මාරකය අභියස දී ජාතික රණවිරු සැමරුම් උත්සවය පැවැත්වීමට සැලසුම් කර ඇත.", "URL": "https://sinhala.adaderana.lk/news.php?nid=23915", "Category": null, "Parent URL": null}