{"Source": "Adaderana", "Timestamp": "March 8, 2019 06:52 pm", "Headline": "ශ්‍රීලනිපයේ 6ක් අයවැයට සහය දීමේ උත්සහයක් ", "News Content": "ශ්‍රී ලංකා නිදහස් පක්ෂය නියෝජනය කරන මන්ත්‍රීවරුන් හයදෙනෙකු මෙවර අයවැයට සහය දීමේ උත්සහායක නිරත වන බව ශ්‍රි ලංකා පොදුජන තරුණ පෙරමුණ අද(08) අනාවරණ කළේය. එහි නියෝජිතයින් තවදුරටත් කියා සිටියේ මෙවර අයවැයට දෙමළ ජාතික සන්ධානයේ සහය ලබා ගැනීම සඳහා ආර්.සම්බන්ධන් මහතාට පහසුකම් රැසක් ලබා දීමටද රජය කටයුතු කරමින් සිටින බවයි. එහිදී වැඩිදුරටත් අදහස් දක්වමින් එක්සත් ජනතා නිදහස් සන්ධානය පාර්ලිමෙන්තු මන්ත්‍රී කනක හේරත් මහතා මේ බව පැවසීය. “එජාප පසුපෙළ කණ්ඩායම කියනවා ජනාධිපතිගේ වැය ශීර්ෂය පරාජය කරනවා කියලා. අපිට මේකට සහාය දීමේ අවශ්‍යතාවයක් කොහෙත්ම නැහැ. අපි දන්නවා අනිවාර්යයෙන්ම ජනාධිපතිවරයාගේ වැය ශීර්ෂය පරාජය නොකරන බව. අගමැතිවරයා දන්නවා මේකට විරුද්ධවුනොත් වෙන දේ. අපි මේ චන්ඩි මන්ත‍්‍රීවරුන්ට අභියෝග කරනවා පුළුවන්නම් පරාජය කරලා පෙන්වන්න කියලා.දෙමළ සන්ධානය අයවැයේ තීරණාත්මක සාධකයක්. ආණ්ඩුවට බහුතරයක් නැහැ. අයවැයෙන් උතුරේ ජනතාවටත් බදු ගහලා. උතුරේ ජනතාව ගැන හිතලා ඡන්දය දෙන්න කියලා අපි දෙමළ ජාතික සන්ධානයෙන් ඉල්ලා සිටිනවා. ඒ වගේම ටොරිංටන් නෝනා ශ‍්‍රීලනිප මන්ත‍්‍රීවරු 6ක් එක්ක අයවැයට සහාය දෙන්න සූදානම් වෙන බව අපිට සාක්ෂි සහිතව ඔප්පු වෙලා තියෙනවා. ඊ.ටී.අයි ගිවිසුමේ ඩොලර් කුට්ටිය ගිලීමේ ප‍්‍රතිවිපාක තමයි මේ ගිලින්නේ. අපි ශ‍්‍රීලනිප මන්ත‍්‍රීවරුන්ගෙන් ඉල්ලා සිටිනවා මේ සහගහන අයවැයට සහාය දෙන්න ගිහින් තමන්ගේ දේශපාලන ජිවිතය විනාශ කරගන්න එපා කියලා. අද වරප‍්‍රසාදවලට මුදලට පාර්ලිමේන්තුවේ ඉන්න නායකයෝ එහාට මෙහාට වෙනවා. ඊ. ටි. අයි ඩොලර් ටික නිසා මන්ත‍්‍රීවරු වෙන දිහාකට ගෙනියනවා. සම්බන්ධන් මහත්තයාට නිවාස වාහන දීලා ඡන්ද ගන්න බලනවා. දැන් මෙහෙම නම් විධායක ජනාධිපතිධූරය අහෝසි කළාම පාර්ලිමේන්තුවේ තියෙන තත්ත්වය මොකක්ද? අගමැතිවරයාට වෙන්නේ රට ඉදිරියට ගෙනියන්න නෙවෙයි. පාර්ලිමේන්තු මන්ත‍්‍රීවරු පිනවීමට කටයුතු කර කර ඉන්න. මේ අයවැය හදලා තියෙන්නේ කොකේන් ගහලා ඒකට මත්වෙලා සිහින ලෝකෙක ඉන්න වෙලාවක. ඒ නිසා මම මේක නම් කරන්නේ කොකේන් අයවැයක් විදියටයි. “ යනුවෙන් ඒ මහතා අදහස් පළ කළේය.", "URL": "https://sinhala.adaderana.lk/news.php?nid=105731", "Category": null, "Parent URL": null}