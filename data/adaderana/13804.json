{"Source": "Adaderana", "Timestamp": "January 28, 2011 08:58 am", "Headline": "නවසීලන්ත හා පකිස්ථාන තෙවන එක්දින තරගය හෙට ", "News Content": "නවසීලන්තය හා පකිස්ථානය අතර පැවැත්වෙන තෙවන එක්දින තරගය හෙට(29) නවසීලන්තයේ ක්‍රිස්ට්චර්ච් ක්‍රීඩාංගණයේ දී ආරම්භ වීමට නියමිතය. එක්දින තරග 6 න් සමන්විත මෙම තරගාවලියේ පළමු තරගයේ දී නවසීලන්ත කණ්ඩායම කඩුළු 9ක පහසු ජයක් ලබාගනු ලැබීය. දෙවන තරගය වර්ෂාව හේතුවෙන් නතර කිරීමට ‍සිදුවූ අතර හෙට පැවැත්වෙන තරගය කණ්ඩායම් දෙකටම ඉතා වැදගත්ය. මේ අතර පසුගිය බංගලාදේශ සංචාරයෙන් පසුව ආබාධයක් හේතුවෙන් කණ්ඩායමෙන් ඉවත් වූ නවසීලන්ත ක්‍රීඩක මාටින් ගප්ටිල් හෙට තරගය සඳහා සහභාගී වීමට නියමිතය. ඔහුගේ සහභාගීත්වයත් සමග තම කණ්ඩායම තවදුරටත් ශක්තිමත් වන බව නවසීලන්ත කණ්ඩායමේ නායක ඩැනියෙල් විටෝරි ජා‍ත්‍යන්තර මාධ්‍ය වෙත පවසා තිබේ.", "URL": "https://sinhala.adaderana.lk/news.php?nid=13804", "Category": null, "Parent URL": null}