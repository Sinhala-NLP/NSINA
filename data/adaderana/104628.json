{"Source": "Adaderana", "Timestamp": "February 19, 2019 07:12 pm", "Headline": "කොකේන් ගන්න ඇමතිවරු සිටියදී මත්ද්‍රව්‍ය උවදුර මැඩපවත්වන්නේ කෙසේද?", "News Content": "කොකේන් භාවිත කරන ඇමතිවරුන් සිටින කැබිනට් මණ්ඩලයක් ආණ්ඩුවේ තිබියදී මත්ද්‍රව්‍ය උවදුර මැඩපවත්වන්නේ කෙසේදැයි විපක්ෂ නායක මහින්ද රාජපක්ෂ මහතා ප්‍රශ්න කර සිටියි. තංගල්ල කාල්ටන් නිවසේ පැවති ආගමික උත්සවයකින් අනතුරුව මාධ්‍යවේදීන් ඇසු ප්‍රශ්න වලට පිළිතුරු ලබා දෙමින් ඔහු මේ අදහස් පළ කළේය. අදට යෙදී ඇති නවම් පෝය වෙනුවෙන් කාල්ටන් නිවසේ පෝදා ධර්ම දේශන මාලාවේ 185 වන වැඩසටහන විපක්ෂ නායක මහින්ද රාජපක්ෂ මහතා ඇතුළු පවුලේ ඥාතීන්ගේ මුලිකත්වයෙන් පැවැත් විය. එහිදී විපක්ෂ නයකවරයා මාධයවේදීන් ඇසූ ප්‍රශ්නලට පිළිතුරු ලබා දුන්නේය. අතුරුදන් විමක් සම්බන්දයෙන් පොලිස් පරීක්ෂකවරයෙක් අත්අඩංගුවට ගැනීම සම්බන්ධයෙන් කළ ප්‍රශෟණ කිරීමකට පිලිතුරු දෙමින් විපක්ෂ නායකවරයා පැවුසුවේ මෙයට ආණ්ඩුව වගකිව වුතු බවයි. පාර්ලිමේන්තුවේ මත්ද්‍රව්‍ය භාවිතා කරන ඇමතිවරු සහ මන්ත්‍රීවරු සිටින බවට රාජ්‍ය අමාත්‍යවරයෙක් කළ ප්‍රකාශයක් සම්බන්දයෙන් කළ ප්‍රශ්න කිරිමකට පිලිතුරු දෙමින් ඒ මහතාගෙන් පැවසුවේ එම ඇමති මැතිවරුන්ගේ නම් ප්‍රසිද්ධ කළ යුතු බවත් සැම දෙනාටම චෝදනා කිරිම සිදු නොකරන ලෙසත්ය.", "URL": "https://sinhala.adaderana.lk/news.php?nid=104628", "Category": null, "Parent URL": null}