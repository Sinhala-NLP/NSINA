{"Source": "Adaderana", "Timestamp": "February 2, 2012 02:59 pm", "Headline": "පටි තදකරන නීතියේ දඬුවම් ක්‍රමවේදයේ අලුත් මුහුණුවරට කැබිනට් අනුමැතිය", "News Content": "රථවාහනවල ආසන පටි පැළඳගෙන යාමට අදාළ නීතිය එසේම ක්‍රියාත්මක වුවද දඬුවම් ක්‍රමවේදය සංශෝධනය කිරීමට කැබිනට් අනුමැතිය හිමිව තිබේ. ඒ බව රජයේ ප්‍රවෘත්ති දෙපාර්තමේන්තුව සඳහන් කරයි. පසුගිය ජනවාරි මස 30 දින පෙරවරුවේ මාධ්‍ය ප්‍රධානින් හමුවූ අවස්ථාවේදී ආසනපටි පැළඳීමේ නීතියට අදාළව දඬුවම් පැමිණවීමේදී මහජනතාව සිදුවන අපහසුතා හේතුවෙන් එකී පනත සංශෝධනය කරන ලෙස ජනාධිපතිවරයා විසින් පොලිස්පතිවරයාට උපදෙස් දුන් බව වාර්තාවිය. පැවති නීතිය අනුව ආසන පටි පැළඳ නොයෑම සම්බන්ධව වරදකදි අනිවාර්යයෙන්ම අදාළ වරද කරන තැනැත්තා අධිකරණය ඉදිරියට යා යුතුවනවා සේම මේ සම්බන්ධයෙන් දඩ පති‍්‍රකා නිකුත් කිරිමේ හැකියාවක් නැති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පෙන්වා දී තිබිණි. කෙසේ වෙතත් මින් ඉදිරියට එකී නීතිය උල්ලංඝණය කරන උදවියට දඩ පත්‍රිකාවක් නිකුත් කිරීමද සිදුවනු ඇත.", "URL": "https://sinhala.adaderana.lk/news.php?nid=21830", "Category": null, "Parent URL": null}