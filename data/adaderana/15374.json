{"Source": "Adaderana", "Timestamp": "April 9, 2011 02:51 pm", "Headline": "උත්සව සමයට අඩු මිලට මාළු -ධීවර සංස්ථාවෙන් විශේෂ වැඩපිළිවෙළක්", "News Content": "එළඹෙන උත්සව සමය වෙනුවෙන් අඩු මිලට මාළු ලබාදීම සඳහා ලංකා ධීවර සංස්ථාව විශේෂ වැඩපිළිවෙළක් ක්‍රියාත්මක කර තිබේ. ලබන 13 වැනිදා තෙක් මෙම විශේෂ වැඩපිළිවෙළ ක්‍රියාත්මක කරන බව ධීවර සංස්ථා සභාපති මහිල් පී.සේනාරත්න මහතා පැවසුවේය. ඒ අනුව රුපියල් 20 ත් 25 ත් අතර අඩුමිලකින් තලපත්, බලයා‍ ඇතුළු මත්ස්‍ය වර්ග මහජනතාව වෙනුවෙන් අ‍ලෙවි කිරීම සඳහා මේ වන විටත් ධීවර සංස්ථාව සූදානම් බව සේනාරත්න මහතා සඳහන් කළේය. ධීවර සංස්ථාවට අයත් වෙළඳසැල් ජාලයම අලුත් අවුරුදු සමය වෙනුවෙන් ලබන 13 වැනිදා පස්වරුව ‍වනතෙක්ම විවෘත කර තැබීමට උපදෙස් ලබාදී ඇතැයි ද සංස්ථා සභාපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15374", "Category": null, "Parent URL": null}