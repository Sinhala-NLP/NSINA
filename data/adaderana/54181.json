{"Source": "Adaderana", "Timestamp": "September 30, 2015 06:02 pm", "Headline": "තෙලිජ්ජවිල‍ විදුහල හෙට අනිද්දා වසයි", "News Content": "නායයෑමේ අවදානමක් හේතුවෙන් මාතර, තෙලිජ්ජවිල‍ මධ්‍යමහා විද්‍යාලය හෙට සහ අනිද්දා දෙදින වසා තැබීමට තීරණය කර තිබේ.විදුහල්පති විමල්විදානපතිරණ මහතා සඳහන් කළේ තෙලිජ්ජවිල‍ මධ්‍යමහා විද්‍යාලය පිහිටා ඇති කන්ද ස්ථාන 5කින් නායගොස් ඇති බවයි.පාසල් ගොඩනැගිලි හතරක බිත්ති මත නායයෑමට ලක් වු පස්කඳු කඩාවැටී ඇති බව සඳහන්ය.විද්‍යාලයේ සිසු සිසුවියන්ගේ ජීවිත ආරක්ෂාව පිළිබඳ සලකා ජාතික පාසල් අධ්‍යක්ෂවරයා සමග සාකච්ඡා කිරීමෙන් අනතුරුව හෙට සහ අනිද්දා දෙදින පාසල වසා තැබීමට තීරණය කර ඇත.විදුහල්පති විමල්විදානපතිරණ මහතා සඳහන් කළේ විද්‍යාලයේ බාලක නේවාසිකාගාරය පිටුපස ඇති කන්දක් ද මීට මාස 6කට පමණ පෙර නායයෑමට ලක්වු බවයි.බලධාරීන් දැනුම්වත් කළ ද එහිදී කඩා වැටුණු පස්කදු තවමත් ඉවත් කර නොමැති බව විදුහල්පතිවරයා පැවසුවේය.", "URL": "https://sinhala.adaderana.lk/news.php?nid=54181", "Category": null, "Parent URL": null}