{"Source": "Adaderana", "Timestamp": "February 10, 2018 07:36 am", "Headline": "බ්‍රිගේඩියර් ප්‍රියංක ප්‍රනාන්දුට එරෙහි උද්ඝෝෂණයක්", "News Content": "බ්‍රිගේඩියර් ප්‍රියංක ප්‍රනාන්දු මහතාගේ ක්‍රියා කලාපයට එරෙහිව බ්‍රිතාන්‍යයේ ශ්‍රී ලංකා මහ කොමසාරිස් කාර්යාලය ඉදිරිපිට උද්ඝෝෂණයක් පවත්වා තිබේ. ශ්‍රී ලංකා වේලාවෙන් ඊයේ (09) රාත්‍රී 7.30ට පමණ එම උද්ඝෝෂණය පැවති බව වාර්තා වේ. පසුගිය 04 වනදා බ්‍රිතාන්‍යයේ ශ්‍රී ලංකා මහ කොමසාරිස් කාර්යාලය ඉදිරිපිට උද්ඝෝෂණයක් පැවති අතර එම උද්ඝෝෂකයින්ට බ්‍රිගේඩියර් ප්‍රියංක ප්‍රනාන්දු මහතා විසින් අභිනයෙන් සිදුකළ දැනුම්දීමකට විරෝධය පළ කරමින් එම උද්ඝෝෂණය පැවති බව වාර්තා වේ. කෙසේවෙතත් අදාළ උද්ඝෝෂණයට සමගාමීව බ්‍රිතාන්‍යයේ වෙසෙන ශ්‍රී ලාංකිකයින් පිරිසක් බ්‍රිගේඩියර් ප්‍රියංක ප්‍රනාන්දු මහතාට සහය පළ කිරීමට එම ස්ථානයට පැමිණ තිබේ. එලෙස පැමිණි ශ්‍රී ලාංකිකයින් හට උද්ඝෝෂකයින් විසින් පහරදීමට ද උත්සාහ කළ බව ගෝලීය ශ්‍රී ලංකා සංසදයේ සාමාජික නීතීඥ රිෂ් උඩවත්ත මහතා අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=84166", "Category": null, "Parent URL": null}