{"Source": "Adaderana", "Timestamp": "October 16, 2012 09:15 am", "Headline": "ගෙවල් බිඳ කතක් මාට්ටු", "News Content": "මඩකළපුව, කෝවිල පාර ප්‍රදේශයේ නිවසක් බිඳ රන් භාණ්ඩ සොරා ගැනීමේ සිද්ධියක් සම්බන්ධයෙන් කාන්තාවක අත්අඩංගුවට ගෙන තිබේ. මෙම කාන්තාව අදාළ නිවසින් හාර ලක්ෂ 80,000 ට අධික වටිනාකමින් යුත් රන් භාණ්ඩ තොගයක් සොරාගෙන ඇති බව පොලීසිය පවසයි. සැකකාරියගෙන් සිදුකළ ප්‍රශ්න කිරීම්වලින් අනතුරුව සොරා ගන්නා ලද රන් භාණ්ඩ සොයාගෙන තිබේ. අදාළ සැකකාරිය අද (16) මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28320", "Category": null, "Parent URL": null}