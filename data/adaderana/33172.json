{"Source": "Adaderana", "Timestamp": "April 10, 2013 10:17 pm", "Headline": "ප්‍රදේශ කිහිපයකට වතුර නෑ", "News Content": "දෙහිවල, ගල්කිස්ස, රත්මලාන, මොරටුව, වැල්ලවත්ත,මුල්ලේරියාව, පාමංකඩ, කිරුළපන සහ කොටිකාවත්ත යන නගර සීමාවන්හි ජල සැපයුම මේ වනවිට තාවකාලිකව නවතා ඇත. දෙහිවල ප්‍රදේශයේ ජල සම්ප්‍රේෂණ මාර්ගයේ හදිසි බිඳ වැටීමක් හේතුවෙන් මෙලෙස ජල සැපයුම නැවතී ඇතැයි ජාතික ජල සම්පාදන හා ජලාපවාහන මණ්ඩලය පවසයි. ජල සැපයුම නැවත ලබාදීම සඳහා මේ වනවිට කටයුතු කරමින් පවතින බව එම මණ්ඩලය සඳහන් කරයි. කෙසේ වෙතත් හෙට (11) පෙරවරු 06.00 පමණ වනවිට ජල සැපයුම යථා තත්ත්වයට පත්කිරීමට හැකි වනු ඇති බව ජල සම්පාදන හා ජලාපවාහන මණ්ඩලය පවසයි.", "URL": "https://sinhala.adaderana.lk/news.php?nid=33172", "Category": null, "Parent URL": null}