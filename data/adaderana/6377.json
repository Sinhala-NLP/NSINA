{"Source": "Adaderana", "Timestamp": "January 31, 2010 02:06 pm", "Headline": "ස්විස් මාධ්‍යවේදිනියට තවදුරටත් රැඳීසිටීමට අවසර", "News Content": "වීසා අවලංගු කර තිබූ ස්විස්ටර්ලන්ත මාධ්‍යවේදිනියට තවදුරටත් මෙරට රැඳීසිටීමට අවස්ථාව ලබා දී තිබේ. රාජ්‍ය විරෝධී පුවත් පළකිරීම හේතුවෙන් මෙසේ ඇයගේ වීසා අවලංගු කිරීමට පසුගියදා කටයුතු කර තිබුණි. ඒ අනුව හෙට දි‍නයේ ඇය මෙරටින් නික්මයාමට නියමිතව තිබූ බව වාර්තා වේ. එහෙත් මහින්ද රාජපක්ෂ මහතාගේ උපදෙස් පරිදි තවදුරටත් ඇයට මෙරට රැඳීසිටීමට උපදෙස් දුන් බව රජයේ ප්‍රවෘත්ති දෙපාර්තුමේන්තුව පවසයි. ඒ අනුව ඇයට නීත්‍යානුකූලව වීසා අවලංගු වන තෙක් මෙරට රැඳීසිටීමට උපදෙස් දුන් බව රජයේ ප්‍රවෘත්ති දෙපාර්තුමේන්තුවේ අධ්‍යක්ෂක අනුෂ පැල්පිට මහතා සඳහන් කළේය.", "URL": "https://sinhala.adaderana.lk/news.php?nid=6377", "Category": null, "Parent URL": null}