{"Source": "Adaderana", "Timestamp": "October 6, 2018 09:48 am", "Headline": "හෙරොයින් ළඟ තබා ගත් කතුන් දෙකක් ඇතුළු 5ක් කොටු", "News Content": "රුපියල් ලක්ෂ 70ක් පමණ වටිනා හෙරොයින් ළඟ තබාගෙන සිටි කාන්තාවන් දෙදෙනෙකු ඇතුළු පුද්ගලයින් පස් දෙනෙකු කොළඹ ග්‍රෑන්ඩ්පාස් ප්‍රදේශයේදී අත්අඩංගුවට ගෙන තිබේ. ග්‍රෑන්ඩ්පාස්, මහවත්ත ප්‍රදේශයේදී කොළඹ අපරාධ කොට්ඨාශය මඟින් මොවුන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. සැකරුවන් සතුව තිබී හෙරොයින් ග්‍රෑම් 650ක් සොයාගෙන ඇති අතර හෙරොයින් ප්‍රවාහනයට යොදාගත් ත්‍රීරෝද රථ දෙකක් හා යතුරුපැදියක් ද පොලීසිය බාරයට ගෙන තිබේ.", "URL": "https://sinhala.adaderana.lk/news.php?nid=97264", "Category": null, "Parent URL": null}