{"Source": "Adaderana", "Timestamp": "February 7, 2011 08:35 am", "Headline": "ඩීසල් මිල ඉහළ දැමීමට සංස්ථාව තීරණය කර නෑ", "News Content": "ලංකා ඛනිජ තෙල් සංස්ථාව ඩීසල් මිල ඉහළ දැමීමේ තීරණයකට එළඹ නොමැති බව ඛනිජ තෙල් අමාත්‍යාංශය පවසයි. ඉන්දියන් ඔයිල් සමාගම ඩීසල් ලීටරයක මිල රුපියල් 5 න් ඉහළ නැංවුව ද ඛනිජ තෙල් සංස්ථාවට එමගින් බලපෑමක් නොමැති බව අමාත්‍යාංශය සඳහන් කරයි. එබැවින් ඉන්ධන පිරවුම්හල් හිමියන් ඉන්ධන තොග සැඟවීමට කටයුතු නොකළ යුතු බව අමාත්‍යාංශය අවධාරණය කරයි. ඇතැම් ඉන්ධන පිරවුම්හල්වල ඩීසල් නිකුත් කිරීම සීමා කර ඇති බවට තොරතුරු ලැබී ඇති බව අමාත්‍යාංශය පෙන්වා දෙයි. අවශ්‍ය තරම් ඉන්ධන තොග සංස්ථාව සතුව පවතින බැවින් කිසිදු හිඟයකින් තොරව ඉන්ධන සැපයීම සිදුකරන බව ද අමාත්‍යාංශය සඳහන් කරනු ලැබීය.", "URL": "https://sinhala.adaderana.lk/news.php?nid=14041", "Category": null, "Parent URL": null}