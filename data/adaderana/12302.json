{"Source": "Adaderana", "Timestamp": "November 21, 2010 02:50 pm", "Headline": "බිම්බද්දේගෙදරින් මළ සිරුරක්", "News Content": "බිම්බද්දේගෙදර-කුඩාබිබුල ප්‍රදේශයෙන් පුද්ගල මළ සිරුරක් හමුවී ඇති බව පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පවසයි. අද පෙරවරුවේ වීරකැටිය පොලිස් ස්ථානයට 119 මහජන පැමිණිලි මධ්‍යස්ථානයෙන් ලැබුණු තොරතුරක් මත මෙම මළ සිරුර සොයාගත් බව හෙතෙම සඳහන් කරයි. ලැබුණු තොරතුරු මත පරික්ෂණ පැවැත්වීමේදි මෙම පුද්ගලයා මොරගහේන- ඕකන්දයාය, මිද්දෙනිය ලිපිනයේ පදිංචි බේරුවල ලියනගේ අජිත් ප‍්‍රියන්ත නැමති අවුරුදු 30 ක පමණ අයකු බව හෙළි වී තිබේ. මොහුගේ මරණය කෙසේ සිදුවීද යන්න පිළිබඳ මෙතෙක් අනාවරණය වී නැති අතර වීරකැටිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=12302", "Category": null, "Parent URL": null}