{"Source": "Adaderana", "Timestamp": "June 1, 2012 02:28 pm", "Headline": "21 වන සියවසේ අවසන් සිකුරු සංක්‍රාන්තිය 06 වන දා", "News Content": "21 වන සියවසෙහි අවසන් සිකුරු සංක්‍රාන්තිය මේ මස 06 වන දින සිදුවීමට නියමිතව තිබේ. ජුනි 06 වන දින මෙරට සම්මත වේලාවෙන් අලුයම 3.39 ට සිකුරු සංක්‍රාන්තිය ආරම්භ වන බව නවීන තාක්ෂණය පිළිබඳ ආතර් සී.ක්ලාක් ආයතනය නිවේදනයක් නිකුත් කරමින් සඳහන් කරයි. එහෙත් ශ්‍රී ලංකාවට මෙම සිකුරු සංක්‍රාන්තිය දර්ශනය වනු ලබන්නේ පෙරවරු 7 ට පමණ බව ආතර් සී.ක්ලාක් මධ්‍යස්ථානය වැඩිදුරටත් කියා සිටියි. මෙම අවස්ථාව පියවි ඇසින් හෝ ප්‍රමිතියකින් තොර කිසිදු දුරදක්නා උපකරණයකින් හෝ නිරීක්ෂණය නොකරන ලෙස ආතර් සී.ක්ලාක් මධ්‍යස්ථානය සඳහන් කරයි. ඒ සඳහා දූරේක්ෂයක් ආධාරයෙන් තිරයක් මතට සූර්ය ප්‍රතිභිම්බය ප්‍රක්ෂේපණය කිරීම මගින් මෙය නිරීක්ෂණය කිරීමේ හැකියාවක් තිබේ.", "URL": "https://sinhala.adaderana.lk/news.php?nid=24682", "Category": null, "Parent URL": null}