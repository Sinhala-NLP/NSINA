{"Source": "Adaderana", "Timestamp": "March 22, 2016 11:04 am", "Headline": "කෝන්වැව ප්‍රදේශයෙන් මළ සිරුරු 2ක් හමුවෙයි", "News Content": "එප්පාවල, කෝන්වැව ප්‍රදේශයේ ගොවිපොළක තිබී ‍ඝාතනයට ලක්ව ඇති බවට සැකකෙරෙන පුද්ගලයින් දෙදෙනෙකුගේ මළ සිරුරු සොයාගෙන තිබේ.එප්පාවල පොලීසියට ලද තොරතුරක් මත අද(22) උදෑසන මෙම මළ සිරුරු සොයාගෙන ඇති බව සඳහන්ය.ඒ අනුව කැළෑ ප්‍රදේශයක පිහිටි අදාළ ගොවිපොළේ මඩුවක් තුළ තිබී එම මළ සිරුරු දෙක සොයාගෙන තිබේ.ඉන් එක් පුද්ගලයෙකුගේ ගෙළ සිරකර මරණයට පත් කර ඇති අතර අනෙක් පුද්ගලයා තියුණු ආයුධයකින් පහරදීමෙන් මරණයට පත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මෙලෙස මියගොස් ඇත්තේ එම ගොවිපොළේ සේවය කරමින් සිටි වයස අවුරුදු 60ත් 65ත් අතර පුද්ගලයන් දෙදෙනෙකු බව සඳහන්ය.මළ සිරුරු සම්බන්ධයෙන් තඹුත්තේගම මහේස්ත්‍රාත්වරයා විසින් මහේස්ත්‍රාත් පරීක්ෂණ පැවැත්වීමට නියමිතය.සිද්ධියට අදාළ සැකකරුවන් පිළිබඳ අනාවරණය වී නොමැති අතර එප්පාවල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58497", "Category": null, "Parent URL": null}