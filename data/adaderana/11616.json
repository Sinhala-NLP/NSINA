{"Source": "Adaderana", "Timestamp": "October 20, 2010 08:53 am", "Headline": "විදේශ සේවාව සයිබර් අවකාශය ගතකෙරෙයි", "News Content": "විදේශ සේවා කේෂ්ත්‍රයට සම්බන්ධ සියලු පාර්ශවයන් අන්තර්ජාලය හරහා සම්බන්ධ කිරීමේ ක්‍රමවේදයක් ආරම්භ කරන බව විදේශ සේවා නියුක්ති කාර්යාංශය පවසයි.. මෙමගින් විදේශ ‍ගත ශ්‍රමිකයින්ගේ ආරක්ෂාව වඩාත් තහවුරු කෙරෙන බව විදේශ සේවා නියුක්ති කාර්යාංශයේ සභාපති කිංස්ලි රණවක මහතා පැවසුවේය. එතෙර සිටින විදේශ රැකියා නියෝජිතයා , ශ්‍රී ලංකා තානාපති කාර්යාලය , මෙරට රැකියා නියෝජිත ආයතනය සහ විදේශ සේවා නියුක්ති කාර්යාංශය යන ආයතන මෙම වැඩපිළිවෙළ යටතේ අන්තර්ජාලය හරහා සම්බන්ධ කෙරෙන බව සඳහන් වේ. විදේශ රැකියා කේෂ්ත්‍රයට සම්බන්ධ වන සියලුම ආයතන අන්තර් තොරතුරු හුවමාරු ක්‍රමයක් මගින් මෙහි දී එකිනෙකට සම්බන්ධ කෙරෙන බව කිංස්ලි රණවක මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=11616", "Category": null, "Parent URL": null}