{"Source": "Adaderana", "Timestamp": "August 30, 2012 09:06 am", "Headline": "සරසවි ඇදුරු ගැටලුව විසඳීමට කැබිනට් අනුමැතිය හිමිවෙයි", "News Content": "විශ්ව විද්‍යාල ආචාර්යවරුන්ගේ අර්බුදය විසඳීම සඳහා වන යෝජනාවලියට කැබිනට් මණ්ඩල අනුමැතිය හිමිවී තිබේ. ඊයේ (29) පස්වරුවේ රැස්වූ කැබිනට් මණ්ඩලයට ආර්ථික සංවර්ධන අමාත්‍ය බැසිල් රාජපක්ෂ මහතා සහ උසස් අධ්‍යාපන අමාත්‍ය එස්.බී දිසානායක මහතා විසින් ඒකාබද්ධ යෝජනාවක් ලෙස මෙම කැබිනට් පත්‍රිකාව ඉදිරිපත් කර ඇති බව සඳහන්ය. අදාළ යෝජනාවලියට කැබිනට් අනුමැතිය හිමිවීම යහපත් ප්‍රවණතාවයක් බව විශ්ව විද්‍යාල ආචාර්යවරුන්ගේ සමිති සම්මේලනයේ ලේකම් ආචාර්ය ටෙරන්ස් මධුජිත් මහතා සඳහන් කළේය. කෙසේ වෙතත් ආරම්භ කර ඇති වැඩ වර්ජනය තවදුරටත් අඛණ්ඩව ක්‍රියාත්මක කරන බව ටෙරන්ස් මධුජිත් මහතා වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=26998", "Category": null, "Parent URL": null}