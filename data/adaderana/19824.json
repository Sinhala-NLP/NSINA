{"Source": "Adaderana", "Timestamp": "November 6, 2011 03:21 pm", "Headline": "නාදුනන මළ සිරුරක් ඇළේ පාවෙද්දී සොයාගනියි", "News Content": "ජා-ඇල ,මාඑළිය, තේන්ගහවත්ත ඇළේ පාවෙමින් තිබූ පුද්ගල මළ සිරුරක් අද පෙරවරුවේ පොලිසිය විසින් සොයා ගෙන තිබේ. පොලිස් හදිසි ඇමතුම් අංශයට ලැබුණු තොරතුරකට අනුව මෙම මළ සිරුර සොයා ගැනීමට හැකි වූ බව ජා-ඇල පොලිසිය සඳහන් කරයි. වයස අවුරුදු 50ක් පමණ වන එම පුද්ගලයා කවුරුන්ද යන්න මෙතෙක් හඳුනාගෙන නැත. ඔහුගේ මළ සිරුර සම්බන්ධයෙන් මහේස්ත්‍රාත් පරික්ෂණය අද දිනයේ සිදු කිරීමට නියමිත බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19824", "Category": null, "Parent URL": null}