{"Source": "Adaderana", "Timestamp": "November 6, 2011 09:29 am", "Headline": "පෙළ පොත් බෙදීම ලබන මස ඇරඹෙයි", "News Content": "‍ 2012 වසරට අදාළ පාසල් පෙළ පොත් බෙදාහැරීම ලබන මස සිට ආරම්භ කිරීමට පියවර ගන්නා බව අධ්‍යාපන අමාත්‍යාංශය පවසයි. අධ්‍යාපන ප්‍රකාශන කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා කියා සිටියේ පෙළ පොත් බෙදා හැරීමේ ජාතික උත්සවය දෙසැම්බර් 06 වන දින මහනුවර උසස් බාලිකා විද්‍යාලයේ දී පැවැත්වෙන බවයි. ඊට සමගාමීව එදිනම පළාත් ප්‍රධාන අමාත්‍යවරුන්ගේ මූලිකත්වයෙන් පෙළ පොත් බෙදාදීමේ උත්සව පළාත් මට්ටමින් පැවැත්වීමට ද තීරණය කර තිබේ. ඒ සමගම සියලු පාසල් වලට ද පෙළ පොත් ලබාදීමට පියවර ගෙන ඇති බව අධ්‍යාපන ප්‍රකාශන කොමසාරිස් ජනරාල්වරයා සඳහන් කළේය.", "URL": "https://sinhala.adaderana.lk/news.php?nid=19812", "Category": null, "Parent URL": null}