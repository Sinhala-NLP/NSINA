{"Source": "Adaderana", "Timestamp": "March 22, 2018 10:32 am", "Headline": "මීදුම නිසා ත්‍රීරෝද රථය අඩි 60 ක ප්‍රපාතයට ගොස් නවතියි", "News Content": "නොර්වුඩ් ගවරවිල වතුයායේ සිට හැටන් දක්වා ධාවනය වු ති‍්‍රරෝද රථයක් අඩි හැටක් පමණ ප‍්‍රපාතයට පෙරලිමෙන් එම ති‍්‍රරෝද රථයේ ගමන් ගත් රියදුරා තුවාල ලබා ඇති බව මස්කෙළිය පොලීසිය පවසයි. අද (22) අළුයම 4.00 ට පමණ මෙම අනතුර සිදුවී ඇත්තේ හැටන් සාමිමලේ ප‍්‍රධාන මාර්ගයේ ගවරවිල වත්ත ප‍්‍රදේයේදීය. එම වතුයායේ සිට ධාවනය වෙමින් තිබු ති‍්‍රරෝද රථය ඉහළ පිහිටි වතු මාර්ගයක සිට පහළ පිහිටි ප‍්‍රධාන මාර්ගයට තේ වත්ත හරහා පෙරලි ඇති බව පොලිසිය කියා සිටියේය. මේ දිනවල මධ්‍යම කදුකරයේ අළුයම් කාලයේ පවතින අධික මීදුමි තත්ත්වය හේතුවෙන් ති‍්‍රරෝද රථය ධාවනය කරමින් සිටි ති‍්‍රරෝද රථ රියදුරාට මාර්ගය පැහැදිලිව දිස් නොවු නිසා ති‍්‍රරෝද රථය මාර්ගයෙන් ඉවතට පැන ප‍්‍රපාතයට පෙරලි ඇති බවත් ති‍්‍රරෝද රථය අනතුරට පත්වන අවස්ථාවේ ති‍්‍රරෝද රථයේ රියදුරා පමණක් සිට ඇති බව අනතුර පිළිබද පරික්‍ෂණ පවත්වන මස්කෙළිය පොලිසියේ රථ වාහන අංශයේ නිළධාරියෙකු පැවසීය.", "URL": "https://sinhala.adaderana.lk/news.php?nid=86107", "Category": null, "Parent URL": null}