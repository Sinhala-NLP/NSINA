{"Source": "Adaderana", "Timestamp": "July 6, 2019 05:45 pm", "Headline": "මුඩු බිමක් කළ මාතෘ භූමිය වැඩ බිමක් කරන්න අත්වැල් බැඳගමු-නාමල්", "News Content": "ජනතාව අපේක්ෂා කරන නායකයෙකු ඉදිරියේදී මහින්ද රාජපක්ෂ මහතා විසින් ජනාධිපතිවරණ අපේක්ෂකයා ලෙස නම් කරනු ඇති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා පවසයි. ශ්‍රී ලංකා පොදුජන පෙරමුණේ අකුරැස්ස ආසන බල මණ්ඩල රැස්වීමට අද එක්වෙමින් මන්ත්‍රීවරයා මෙම අදහස් පල කළේය. ජනතාව අපේක්ෂා කරන, උතුර දකුණ හා නැගෙනහිර යා කළ හැකි නායකයෙකු පක්ෂයේ අපේක්ෂකයා ලෙස එළඹෙන අගෝස්තු 11 දින නම් කරන බව ඔහු කියා සිටියි. මුඩු බිමක් බවට පත් කළ මාතෘ භූමිය යළි වැඩ බිමක් බවට පත් කිරීමට සියලු දෙනාට අත්වැල් බැඳ ගැනීමට එක්වන ලෙසත් ඔහු ආරාධනා කර සිටියේය.", "URL": "https://sinhala.adaderana.lk/news.php?nid=113522", "Category": null, "Parent URL": null}