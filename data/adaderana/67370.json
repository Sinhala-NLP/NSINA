{"Source": "Adaderana", "Timestamp": "December 26, 2016 06:03 am", "Headline": " ලොතරැයි මිල ඉහළ නැංවීමට එරෙහිව විරෝධයක් නැගෙයි", "News Content": "ලොතරැයි පතක මිල ඉහළ නැංවීමට විරෝධය පළ කරන බව ලොතරැයි අලෙවි නියෝජිතයින්ගේ සුබසාධක සංගමය පවසයි.එම සංගමයේ කුරුණෑගල දිස්ත්‍රික් ශාඛාවේ ලේකම් ආර්.එම්.බණ්ඩාර මහතා සඳහන් කළේ ජනවාරි මස පළමු වැනි දින සිට ලොතරැයි පතක මිල රුපියල් 10කින් ඉහළ නැංවීමට තීරණය කර ඇති බවයි. ඒ අනුව රුපියල් 20ක්ව පවතින ලොතරැයි පතක මිල ජනවාරි මස පළමු වැනි දින සිට රුපියල් 30 දක්වා ඉහළ යනු ඇත.මෙම මිල සංශෝධනය සම්බන්ධයෙන් තම සංගමය සමග රජය සාකච්ඡා කොර එකඟතාවකට පැමිණිය යුතු බව කුරුණෑගල දිස්ත්‍රික් ලොතරැයි අලෙවි නියෝජිත සුබ සාධක සංගමයේ ප්‍රචාරක ලේකම් කුමාර පුංචිහේවා මහතා සඳහන් කළේය.", "URL": "https://sinhala.adaderana.lk/news.php?nid=67370", "Category": null, "Parent URL": null}