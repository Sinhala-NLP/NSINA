{"Source": "Adaderana", "Timestamp": "January 30, 2019 03:40 pm", "Headline": "හෝටල් කාමරයක් තුළ පිළිස්සුන මළ සිරුරක්", "News Content": "නවගමුව පොලිස් වසමේ ඉහළ බෝමිරිය, කඩුවෙල ප්‍රදේශයේ දී පුද්ගලයෙකු සැකකටයුතු ලෙස පිළිස්සී මිය ගොස් තිබේ. එම ප්‍රදේශයේ හෝටලයක කාමරයක නවාතැන් ගෙන සිටි පුද්ගලයෙකු මෙලෙස මියගොස් ඇත. මරණකරු මෙතෙක් හඳුනාගෙන නොමැති අතර, ඊයේ(29) පස්වරු 5.30ට පමණ මෙම මරණකරු තවත් පුද්ගලයෙකු සමඟ පැමිණ කාමරයක් කුලියට ගෙන තිබේ. පැමිණි අනෙක් පුද්ගලයා රාත්‍රී 7ට පමණ පිටව ගොස් ඇති බව මෙතෙක් කරන ලද විමර්ශනවලදී අනාවරණය වී ඇත. මෘත ශරීරය සම්බන්ධයෙන් කඩුවෙල මහේස්ත්‍රාත්වරයා විසින් මහේස්ත්‍රාත් පරීක්ෂණයක් පැවැත් වීමට නියමිතයි. නවගමුව පොලීසිය මඟින් වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=103372", "Category": null, "Parent URL": null}