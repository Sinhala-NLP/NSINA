{"Source": "Adaderana", "Timestamp": "January 19, 2018 08:34 am", "Headline": "වෙන්නප්පුව පොලීසිය වැටලීම් 5 කින්  සැකකරුවන් 5 ක් අත්අඩංගුවට", "News Content": "වෙන්නප්පුව පොලීසිය විසින් කරන ලද වැටලීම් 05 කදී කසිප්පු නිෂ්පාදනය කිරීම සඳහා ගෝඩා ළඟ තබා ගෙන සිටි සැකකරුවන් 02 කු සහ අලවි කිරීම සඳහා කසිප්පු ළග තබා ගෙන සිටි සැකකරුවන් 03 කුව අත්අඩංගුවට ගෙන ඇත. පසුගිය 18 වැනිදා දවස පුරා මෙම වැටලීම් සිදු කර ඇත. වෙන්නප්පුව - කම්මල ප්‍රදේශයේ ගිංඔය ආසන්නයේ කසිප්පු නිෂ්පාදනය කිරීම සඳහා ගෝඩා ඩ්‍රෑම්ස් 21,600 ක් අඩංගු බැරල් 10 ක් ළඟ තබා ගෙන සිටි පුද්ගලයෙකුවද,දුම්මලදෙණිය ප්‍රදේශයේ නිවසක් තුළ ගෝඩා ඩ්‍රෑම්ස් 4320 ක් අඩංගු බැරල් 02 ක් ළග තබා ගෙන සිටි පුද්ගලයෙකුවද පොලීසිය විසින් අත්අඩංගුවට ගෙන ඇත. ලුණුවිල - ශාන්ත ආනා පුර ප්‍රදේශයේ සිදු කරන ලද වැටලීමකදී අලවි කිරීම සඳහා කසිප්පු ඩ්‍රෑම්ස් 24 ක් ළග තබා ගෙන සිටි සැකකරුවෙකුද, බණ්ඩිරිප්පුව ප්‍රදේශයේදී කසිප්පු ඩ්‍රෑම්ස් 48 ක් ළග තබා ගෙන සිටි සැකකරුවෙකුද, දකුණු කම්මල ප්‍රදේශයේ සිදු කරන ලද වැටලීමකදී කසිප්පු ඩ්‍රෑම්ස් 72 ක් ළග තබා ගෙන සිටි සැකකරුවෙකුවද වෙන්නප්පුව පොලීසියේ නිලධාරීන් විසින් අත්අඩංගුවට ගෙන ඇත. අත්අඩංගුවට ගෙන ඇති සැකකරුවන් මාරවිල දිසා අධිකරණයට ඉදිරිපත් කිරීමට නියමිතව ඇත. වෙන්නප්පුව මූලස්ථාන පොලිස් පරීක්ෂක එල්.බී.අබේරත්න,දුෂණ මර්ධන ඒකකයේ ස්ථානාධිපති උප පොලිස් පරීක්ෂක පින්තු,උප පොලිස් පරීක්ෂක රුක්ෂාන් යන මහත්වරුන් ඇතුළු නිලධාරීන් විසින් මෙම වැටලීම් සිදු කර ඇත.", "URL": "https://sinhala.adaderana.lk/news.php?nid=83203", "Category": null, "Parent URL": null}