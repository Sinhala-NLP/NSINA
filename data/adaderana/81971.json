{"Source": "Adaderana", "Timestamp": "December 23, 2017 11:38 am", "Headline": "දෙවන එක්දින තරඟයේ ජයත් නවසීලන්තයට", "News Content": "සංචාරක බටහිර ඉන්දිය කොදෙව් කණ්ඩායම සහ නවසීලන්ත කණ්ඩායම අතර පැවැති දෙවන එක්දින තරඟයෙන් ලකුණු 204ක ජයක් හිමිකර ගැනිමට නවසීලන්ත කණ්ඩායම සමත් විය. තරඟයේ කාසියේ වාසිය දිනූ බටහිර ඉන්දිය කොදෙව් කණ්ඩායමේ ආරාධනයෙන් ප්‍රථමයෙන් පන්දුවට පහර දුන් නවසීලන්ත කණ්ඩායම නියමිත පන්දුවාර 50 අවසානයේ කඩුලු 06ක් බිදවැටී ලකුණු 325ක් ලබා ගත්තේය. එහිදී නවසීලන්ත ඉනිම වෙනුවෙන් හෙන්ඩ්‍රි නිකලස් නොදැවී ලකුණු 83ක් ලබා ගැනිමට සමත් විය. ලකුණු 326ක ජයග්‍රාහී ඉලක්කයක් හඹා ගිය බටහිර ඉන්දිය කොදෙව් කණ්ඩායම පන්දුවාර 28ක් අවසානයේ සියලු ක්‍රිඩකයින් දැවී ලබා ගත්තේ ලකුණූ 121ක් පමණයි. පන්දු යැවීමේදී නවසීලන්ත කණ්ඩායමේ ට්‍රෙන්ට් බෝල්ට් ලකුණු 34කට කඩුලු 07ක් බිද හෙලිමට සමත් විය.", "URL": "https://sinhala.adaderana.lk/news.php?nid=81971", "Category": null, "Parent URL": null}