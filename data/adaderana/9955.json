{"Source": "Adaderana", "Timestamp": "August 1, 2010 09:13 am", "Headline": "අවසර නැතිව යාපනයට ගොස් කොටුවෙයි", "News Content": "ආරක්ෂක අමාත්‍යාංශයේ අවසරයකින් තොරව යාපනය ‍ප්‍රදේශයට ගමන් කරමින් සිටි ඉන්දීය ජාතිකයෙකු අත්අඩංගුවට ගෙන තිබේ. ඊයේ ඕමන්ත පොලිස් මාර්ග බාධකයේ දී මෙම ඉන්දීය ජාතිකයා අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මොහු ලංකා ගමනා ගමන මණ්ඩලයේ බස් රථයකින් යාපනය බලා ගමන් කරමින් සිට ඇති බව සඳහන්ය. අත්අඩංගුවට ගත් ඉන්දීය ජාතිකයා වව්නියාව අධිකරණයට ඉදිරිපත් කර ඇති අතර එහි දී ඔහුව ලබන 10 වන දා දක්වා රක්ෂිත බන්ධනාගාර ගත කිරීමට අධිකරණය නියෝග කර ඇත.", "URL": "https://sinhala.adaderana.lk/news.php?nid=9955", "Category": null, "Parent URL": null}