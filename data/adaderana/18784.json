{"Source": "Adaderana", "Timestamp": "September 17, 2011 01:04 pm", "Headline": "කොළඹ සංවර්ධනයට වෘත්තීයවේදී අදහස් විමසයි", "News Content": "කොළඹ නගරයේ සංවර්ධන ක්‍රියාදාමය සඳහා වෘත්තීයවේදීන්ගේ අදහස් ලබාගැනීමට ජනාධිපති මහින්ද රාජපක්ෂ මහතා පියවර‍ ගෙන තිබේ. එම අරමුණින් වෘත්තීයවේදීන් දහසකට ආසන්න පිරිසක් අරලියගහ මන්දිරයේ දී ඊයේ(16) ජනාධිපතිවරයා හමුවූ බව ජනාධිපති මාධ්‍ය අංශය සඳහන් කරයි. නවීන තාක්ෂණය භාවිත කරමින් අංග සම්පූර්ණ නගරයක් බවට පත්කිරීම සඳහා රජය ක්‍රියාත්මක කර තිබෙන වැඩපිළිවෙළ පිළිබඳව මෙහිදී වෘත්තීයවේදීන් දැනුවත් කර ඇත. ගංවතුර පාලනය, වාහන තදබදය අවම කිරීම, නගරයේ ජනතාවට වඩාත් හොඳ ජීවන තත්ත්වයක් ලබාදීම වැනි කරුණු සම්බන්ධයෙන් ද මෙහිදි සාකච්ඡා වූ බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=18784", "Category": null, "Parent URL": null}