{"Source": "Adaderana", "Timestamp": "June 10, 2018 06:14 pm", "Headline": "බෝතලේට දාන්නේ උණු කරලා නිවපු වතුර - මගේ පුතා වුනත් හැදෙන් නැත්නම් නීතියෙන් හරි හදන්න ඕන", "News Content": "පසුගියදා සිදුවූ රිය අනතුර සම්බන්ධයෙන් මාධ්‍ය මඟින් ප්‍රවෘත්ති වාර්තාකරණයෙන් ඔබ්බට ගොස් කටයුතු කරන බව රාජ්‍ය අමාත්‍ය පාලිත රංගේ බණ්ඩාර මහතා චෝදනා කරයි. අද පැවති මාධ්‍ය හමුවකට එක් වෙමින් ඒ මහතා මේ බව පැවසීය. යශෝධ රංගේ බණ්ඩාර රිමාන්ඩ් බාරයට පත් කරන තෙක් තමන් පොලීසිට දුරකථන ඇමතුමක් හෝ නොදුන් බව රාජ්‍ය අමාත්‍යවරයා පැවසීය. වාහනට ඇතුළත තිබී හමුවූ විදේශීය මත්පැන් වර්ගයක නමක් සහිත බෝතලය යශෝධ රංගේ බණ්ඩාර මහතා ජලය ගෙනියන බෝතලය බවත් එකට දමන්නේ උණු කර නිවාගත් ජලය බවද පාලිත රංගේ බණ්ඩාර මහතා පැවසීය. යශෝධ රංගේ බණ්ඩාර එම අමාත්‍යංශයේ නිලයක් දරණ බවත් ඒ අනුව ඔහු විසින් අමාත්‍යංශයට අයත් රථය භාවිතා කරන බවද රාජ්‍ය අමාත්‍යවරයා පැවසීය. මේ වන තෙක් රෝහල්ගතව සිටින ඔහු බැලීම සඳහා තමා නොගිය බවත් නීතිය තිබෙන්නේ මිනිසුන්ට බවත් තමාගේ පුතා වුවද හැදෙන්නේ නැත්නම් නීතියෙන් හෝ හැදිය යුතු බව රාජ්‍ය අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=90676", "Category": null, "Parent URL": null}