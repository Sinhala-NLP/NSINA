{"Source": "Adaderana", "Timestamp": "December 29, 2013 02:00 pm", "Headline": "බීමත් රියදුරන් 1305ක් අත්අඩංගුවේ", "News Content": "ගතවු දින 05 තුළ සිදුකළ වැටලීම් වලින් බීමත් රියදුරන් 1305 දෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ ගතවු පැය 24 තුළ දී බිමත් රියදුරන් 246 දෙනෙකු අත්අඩංගුවට ගෙන ඇති බවයි. පසුගිය 24 වන දින පස්වරු 06 සිට බීමත් රියදුරන් අත්අඩංගුවට ගැනීම සඳහා දිවයිනේ සියලු ප්‍රදේශ ආවරණය වන පරිදි විශේෂ මෙහෙයුමක් ක්‍රියාත්මක කරනු ලැබීය. ඒ අනුව අද උදැසන 06 දක්වා කාලය තුළ මෙලෙස රියදුරන් 1305 දෙනෙකු අත්අඩංගුවට ගෙන ඇත. අත්අඩංගුවට ගත් රියදුරන් අතර යතුරුපැදි රියදුරන් 707 දෙනෙකු සහ ත්‍රීරෝද රථ රියදුරන් 438 දෙනෙකු වන බව පොලිසිය සඳහන් කළේය.", "URL": "https://sinhala.adaderana.lk/news.php?nid=39935", "Category": null, "Parent URL": null}