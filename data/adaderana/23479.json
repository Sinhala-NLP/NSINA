{"Source": "Adaderana", "Timestamp": "April 13, 2012 09:52 am", "Headline": "  විදුලි රැහැනක දැවටී පුද්ගලයකු මරුට", "News Content": "රංගල , ඇඹලගම ප්‍රදේශයේ දී විදුලිසැර වැදීමෙන් පුද්ගලයෙකු ජිවිතක්ෂයට පත්ව තිබේ. වගාබිමක අනවසරයෙන් ඇද තිබු විදුලිය රැහැනක දැවටීමෙන් මෙම අනතුර සිදුව ඇති බව පොලිසිය පවසයි. මෙසේ මියගොස් ඇත්තේ 43න් හැවිරිදි ඇඹලගම , මකුල්දෙණිය ප්‍රදේශයේ පදිංචිව සිටි අයෙකි. එම පුද්ගලයා පසුගියදා අතුරුදන්ව සිට ඇති බවට තොරතුරු වාර්තා වීමත් සමඟ පොලිසිය ඒ සම්බන්ධයෙන් පරීක්ෂණ ආරම්භ කරන ලදී. සිද්ධිය සම්බන්ධයෙන් වගාබිම් අයිතිකරු අත්අඩංගුවට ගෙන ඇති අතර රංගල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=23479", "Category": null, "Parent URL": null}