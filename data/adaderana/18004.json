{"Source": "Adaderana", "Timestamp": "August 11, 2011 04:27 pm", "Headline": "හෙරොයින් ගෙන ආ පකිස්ථාන ජාතිකයාගෙන් ප්‍රශ්න කිරීමට ඉඩ ලැබෙයි", "News Content": "හෙරොයින් රැ‍ගෙන ආ පකිස්ථාන ජාතිකයෙකු රඳවාගෙන ප්‍රශ්න කිරීමට මීගමුව මහේස්ත්‍රාත් අධිකරණය පොලිසියට අවසර ලබාදී තිබේ. සැකකරු ගුවන්තොටුපළ මත්ද්‍රව්‍ය නාශක කාර්යාංශයේ නිලධාරීන් විසින් අත්අඩංගුවට ගෙන තිබූ බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. එම පකිස්ථානු ජාතිකයා සතුව හෙරොයින් ග්‍රෑම් 7 මිලිග්‍රෑම් 850 ක් තිබූ බව ‍පොලිසිය පවසයි. සැකකරුගෙන් තවදුරටත් ප්‍රශ්න කිරීම් සිදුකළ යුතු බවට පොලිසිය සිදුකළ ඉල්ලීම පිළිගත් මීගමුව මහේස්ත්‍රාත්වරයා සැකකරු රඳවා‍ගෙන ප්‍රශ්න කිරීමට අවසර ලබා දුන්නේය.", "URL": "https://sinhala.adaderana.lk/news.php?nid=18004", "Category": null, "Parent URL": null}