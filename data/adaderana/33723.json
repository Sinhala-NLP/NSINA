{"Source": "Adaderana", "Timestamp": "May 1, 2013 10:18 am", "Headline": " ගිනි අවියක් ළඟ තබාගෙන අත්අඩංගුවේ", "News Content": "ඇල්පිටිය, සොහොන් කන්ද මාර්ගයේ දී ගිනි අවියක් සමග පුද්ගලයෙකු පොලිසිය විසින් අත්අඩංගුවට ගෙන තිබේ. මෙරට නිෂ්පාදිත ටී.56 උණ්ඩ යෙදිය හැකි ගිනි අවියක් සැකකරුවන් සතුව තිබී සිය භාරයට ගත් බව පොලිසිය පවසයි. සැකකරු වයස අවුරුදු 24ක් පමණ වූ කරන්දෙණිය ප්‍රදේශයේ පදිංචිකරුවෙකි. ඔහු ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් ඇල්පිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33723", "Category": null, "Parent URL": null}