{"Source": "Adaderana", "Timestamp": "October 25, 2018 05:14 pm", "Headline": "කෙසෙල්ගමු ඔය පිටාර ගලයි", "News Content": "කාසල්රි ජලාශයට ප්‍රධාන වශයෙන් ජලය ගලා බසිනා කෙසෙල්ගමු ඔය පිටාර ගැලිමෙන් බගවන්තලාව ප්‍රදේශයේ පහත් බිම් රැසක් අද(25) පස්වරුවේ ජලයෙන් යට වි ඇති බව බගවන්තලාව පොලීසිය පවසයි. කාසල්රි ජලාශයේ ප්‍රධාන ජල පෝෂක ප්‍රදේශයක් වන මහඑළිය රක්ෂිතයට අද පස්වරුවේ ඇඳ හැලුණු අධික වර්ෂාත් සමඟ කෙසෙල්ගමු ඔය පිටාර ගලා ඇති බව බගවන්තලාව පොලීසියේ ස්ථානාධිපතිවරයා කියා සිටියේය. කෙසෙල්ගමු ඔයේ ජල මට්ටම ඉහළ යාමත් සමඟ කාසල්රි ජලාශයද ජල මට්ටම ඉහළ යමින් පවතින බව විදුලි බල මණ්ඩලය පවසයි.", "URL": "https://sinhala.adaderana.lk/news.php?nid=98220", "Category": null, "Parent URL": null}