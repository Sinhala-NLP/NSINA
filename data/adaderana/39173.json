{"Source": "Adaderana", "Timestamp": "November 28, 2013 05:56 pm", "Headline": "බණ්ඩාරවෙල නගර සභාවේ අය වැය සම්මතයි!", "News Content": "එක්සත් ජාතික පක්ෂ බහුතරය පවතින බණ්ඩාරවෙල මහ නගර සභාවේ 2014 වසර සඳහා වන අය වැය යෝජනාවලිය ඒකමතිකව සම්මත වී තිබේ. අද දිනයේ එක්සත් ජාතික පක්ෂය නියොජනය කරන, නගරාධිපති චමින්ද විජේසිරි මහතා විසින් අයවැය යොජනාවලිය සභාවට ඉදිරිපත් කරනු ලැබීය. එම අවස්ථාවේ පක්ෂ විපක්ෂ සියලුම මන්ත්‍රීවරුන් අයවැය යෝජනාවලිය අනුමත කළ බව නගරාධිපති චමින්ද විජේසිරි මහතා අද දෙරණට සඳහන් කළේය. එක්සත් ජාතික පක්ෂ මන්ත්‍රීවරුන් 6 දෙනෙකු සහ එක්සත් ජනතා නිදහස් සන්ධාන මන්ත්‍රීවරුන් තිදෙනෙකු බණ්ඩාරවෙල මහ නගර සභාව නියෝජනය කරනු ලබයි.", "URL": "https://sinhala.adaderana.lk/news.php?nid=39173", "Category": null, "Parent URL": null}