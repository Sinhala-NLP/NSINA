{"Source": "Adaderana", "Timestamp": "June 23, 2016 05:05 pm", "Headline": "ගම්මන්පිලගේ පෙත්සම් සළකා බැලීම කල් යයි", "News Content": "උදය ගම්මන්පිල මහතා විසින් ගොනු කරන ලද මූලික අයිතිවාසිකම් පෙත්සම් දෙකක් සළකා බැලීම ශ්‍රේෂ්ඨාධිකරණය විසින් කල් දමා තිබේ.අදාළ පෙත්සම් ඊවා වනසුන්දර, ප්‍රියසාද් ඩෙඩ්, කේ.පී චිත්‍රසිරි යන ශ්‍රේෂ්ඨාධිකරණ විනිසුරුමඩුල්ල හමුවේ විභාගයට ගැනීමට නියමිතව තිබුණි.එහෙත් ඊවා වනසුන්දර මහත්මිය අද(23) දිනයේ නඩු විභාග කටයුතු සඳහා සහභාගී නොවීම හේතුවෙන් පෙත්සම් සළකා බැලීම ලබන සඳුදා දක්වා කල් දමා තිබේ.තමන්ව අත්අඩංගුවට ගැනීම වැළැක්වීමේ නියෝගයක් නිකුත් කරන ලෙස ඉල්ලා එක් පෙත්සමක් ගොනු කර තිබූණි.එමෙන්ම තමන්ව අත්අඩංගුවට ගෙන රිමාන්ඩ් භාරයට පත් කිරීමේ තීරණය නීති විරෝධී බට තීරණයක් ලබාදෙන මෙන් ඉල්ලා උදය ගම්මන්පිල මහතා තවත් පෙත්සමක් ගොනු කර ඇති බව සඳහන්ය.", "URL": "https://sinhala.adaderana.lk/news.php?nid=61402", "Category": null, "Parent URL": null}