{"Source": "Adaderana", "Timestamp": "July 12, 2014 10:06 am", "Headline": "දෙන්නෙක් තොණ්ඩුව දාගෙන මැරිලා", "News Content": "කැකිරාව, බටුලන්ද සහ තිරප්පනය යන ප්‍රදේශවල පුද්ගලයින් දෙදෙනෙකු ගෙල වැලලාගෙන සියදිවි හානිකරගෙන තිබේ. බටුලන්ද, මලව ප්‍රදේශයේ නිවසක් තුළ දී තරුණයෙකු ගෙල වැලලාගෙන සියදිවි හානිකරගෙන ඇති බව පොලීසිය පැවසුවේය. අදාළ තරුණයාගේ පියා විසින් ඔහු රෝහල් ගත කරන අවස්ථාවේ දී මියගොස් ඇති බව සඳහන් වෙයි. මියගොස් ඇත්තේ 18 හැවිරිදි තරුණයෙකි. මේ අතර කැකිරාව, මහකුණුමුල්ල, තිරප්පනය ප්‍රදේශයේ 85 හැවිරිදි පුද්ගලයෙකු ගෙල වැලලාගෙන සියදිවි හානිකරගෙන තිබේ.", "URL": "https://sinhala.adaderana.lk/news.php?nid=44614", "Category": null, "Parent URL": null}