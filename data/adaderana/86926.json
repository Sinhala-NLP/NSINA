{"Source": "Adaderana", "Timestamp": "April 4, 2018 05:50 pm", "Headline": "අගමැතිට එරෙහිව ඡන්දය නොදී ඉන්න රතන හිමියන් තීරණය කරයි", "News Content": "අගමැතිවරයාට එරෙහි විශ්වාසභංග යෝජනාවේදී එක්සත් ජාතික පෙරමුණේ පාර්ලිමේන්තු මන්ත්‍රී අතුරලියේ රතන හිමියන් ඡන්දය දීමෙන් වැළකී සිටින බව පවසයි. කොළඹදී අද(04) පැවති මාධ්‍ය හමුවකට එක්වෙමින් උන්වහන්සේ මේ බව ප්‍රකාශ කළේය. විශ්වාසභංගයට එරෙහිව ඡන්දය දීමේ හැකියාවක් නොමැති බව එක්සත් ජාතික පෙරමුණේ පාර්ලිමේන්තු මන්ත්‍රී අතුරලියේ රතන හිමියන් පවසයි. හොරකම අනුමත කිරීම භික්ෂුවකට පාරාජිකාවක් බවද උන්වහන්සේ විශ්වාසභංග යෝජනාව සම්බන්ධයෙන් පැවැත්වෙන පාර්ලිමේන්තු විවාදයට එක්වෙමින් පැවසීය. \"යහපාලන ආණ්ඩුවට පසුගිය ආණ්ඩුවටත් වඩා විවේචන තිබෙනවා. ජාතික ආරක්ෂාව බරපතළ ගැටළුවකට පත්වෙලා තිබෙනවා. රණවිරුවන් සිරගත කරන තත්ත්වයට පත්ව තිබෙනවා. පසුගිය වසර තුන ඇතුළේ ආණ්ඩුව කරපු දේවල් අභියෝගයකට ලක්ව තිබෙනවා. ආණ්ඩුව පත්කරන්න පුරෝගාමී වූ මටම ඒක කියන්න වීම කණගාටුවක්. රට තිබෙන්නේ ඉතාම අස්ථවර තතත්වයක. ආණ්ඩුවට වගේම විපක්ෂයටත් වගකීමක් තිබෙනවා රට අස්ථාවර තත්ත්වයෙන් මුදවා ගැනීමට \" යැයි උන්වහන්සේ කියා සිටියේය.", "URL": "https://sinhala.adaderana.lk/news.php?nid=86926", "Category": null, "Parent URL": null}