{"Source": "Adaderana", "Timestamp": "September 28, 2017 04:16 pm", "Headline": "ඇමතිවරුන්ට දිස්ත්‍රික් සංවර්ධන කමිටු රැස්වීම අනිවාර්යයි", "News Content": "ලබන ජනවාරි මස සිට සියලුම ඇමතිවරුන් සෑම දිස්ත්‍රීක්කයකම පැවැත්වෙන දිස්ත්‍රික් සංවර්ධන කමිටු රැස්වීම් සඳහා සහභාගී විය යුතු බව ජනාධිපති මෛත්‍රීපාල සිරිසේන මහතා පවසයි. තම අමාත්‍යංශය මගින් අදාළ දිස්ත්‍රික්කය තුළ ක්‍රියාත්මක කෙරෙන සංවර්ධන වැඩසටහන් පිළිබඳව එහි ප්‍රාදේශීය දේශපාලන නායකයින් මෙන්ම රාජ්‍ය නිලධාරීන් ද දැනුවත් කළ යුතු බව ජනාධිපතිවරයා කියා සිටී. ජාතික ආර්ථික සභාව දෙවන වරටත් අද ජනාධිපති කාර්යාලයේ දී රැස් වු අවස්ථාවේ ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ. කර්මාන්ත හා වාණිජ කටයුතු අමාත්‍යශය සහ ප්‍රාථමික කර්මාන්ත පිළිබඳ අමාත්‍යංශය මෙවර ජාතික ආර්ථික සභාව සඳහා කැඳවා තිබු අතර අදාළ අමාත්‍යශවල ක්‍රියාකාරීත්වය සහ ඉදිරි වැඩපිළිවෙල පිළිබඳව එහිදි දීර්ඝ වශයෙන් කරුණු සාකච්ඡා වු ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=78123", "Category": null, "Parent URL": null}