{"Source": "Adaderana", "Timestamp": "July 13, 2010 02:25 pm", "Headline": "නිට්ටඹුව බස් වර්ජනය තවදුරටත් ", "News Content": "නිට්ටඹුව පෞද්ගලික බස්රථ සේවකයින් ආරම්භ කර ඇති වැඩ වර්ජනය තවදුරටත් අඛණ්ඩව ක්‍රියාත්මක වන බව පෞද්ගලික බස්රථ හිමියන්ගේ සංගමය පවසයි. දුරගමන් බස්රථ සේවකයින් අවිධිමත් ආකාරයෙන් සිදුකරන ධාවන කටයුතුවලට විරෝධය පෑමක් වශයෙන් මෙම වර්ජනය ක්‍රියාත්මක බව එම සංගමයේ සභාපති ගැමුණු විජේරත්න මහතා සඳහන් කළේය. ඒ අනුව නිට්ටඹුව -ගම්පහ, නිට්ටඹුව -කොළඹ සහ ගම්පහ -කොළඹ යන කෙටි දුර ගමන් සේවාවන්හි නිරත වන පෞද්ගලික බස්රථ සේවකයින් මෙම වර්ජනයට එක්ව සිටින බව සඳහන්ය. ප්‍රවාහන අමාත්‍ය කුමාර වෙල්ගම මහතා සමග මේ සම්බන්ධයෙන් ලබන 15 වැනිදා සාකච්ඡා කිරීමට නියමිත බව ගැමුණු විජේරත්න මහතා සඳහන් කළේය.", "URL": "https://sinhala.adaderana.lk/news.php?nid=9580", "Category": null, "Parent URL": null}