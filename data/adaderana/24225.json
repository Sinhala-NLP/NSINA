{"Source": "Adaderana", "Timestamp": "May 14, 2012 08:54 am", "Headline": "වන සතුන් දඩයමට විදුලිය භාවිත කළොත් නීතිය තදයි", "News Content": "වන සතුන් දඩයම් කිරීම සඳහා විදුලිය භාවිත කරන පුද්ගලයන්ට එරෙහිව දැඩිව නීතීය ක්‍රියාත්මක කරන බව පොලිසිය පවසයි. මේ වන විට ප්‍රදේශ ගණනාවකින් සතුන් දඩයම් කිරීම සඳහා විදුලිය භාවිත කරන පුද්ගලයන් පිළීබඳ තොරතුරු රැසක් වාර්තා වී ඇති බව පොලිසිය සඳහන් කරයි. ඇතැම් අවස්ථාවල දී සතුන් දඩයම් කිරීම සඳහා යොදන මෙම විදුලිය හේතුවෙන් විදුලි සැර වැදීමෙන් පුද්ගලයින් ජීවිතක්ෂයට පත්වන අවස්ථා ද දක්නට ලැබෙන බව පොලිසිය පෙන්වාදෙයි. විශේෂයෙන්ම වන රක්ෂිත ආශ්‍රිත ප්‍රදේශවල මෙම තත්ත්වය දක්නට ලැබෙන බව පොලිසිය සඳහන් කරයි. පසුගිය දා නුවරඑළිය ප්‍රදේශයෙන් ද එවැනි සිදුවීම් කිහිපයක් වාර්තා විය. ඒ අනුව වන සතුන් දඩයම් කිරීම සඳහා විදුලිය යොදාගන්නා පුද්ගලයින් අත්අඩංගුවට ගෙන ඔවුන්ට එරෙහිව දැඩිව නීතීය ක්‍රියාත්මක කිරීමට පියවර ගෙන ඇති බව ජ්‍යෙෂ්ඨ පොලිස් නිලධාරියෙක් අද දෙරණ කළ විමසීමක දී සඳහන් කරයි.", "URL": "https://sinhala.adaderana.lk/news.php?nid=24225", "Category": null, "Parent URL": null}