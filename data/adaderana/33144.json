{"Source": "Adaderana", "Timestamp": "April 9, 2013 04:51 pm", "Headline": "බසයෙන් ඇද වැටී පුද්ගලයෙක් මරුට", "News Content": "සූරියවැව, පදලංගල, වෙහෙරගොඩැල්ල ප්‍රදේශයේ දී බස් රථයකින් ඇදවැටීමෙන් පුද්ගලයෙකු ජීවිතක්ෂයට පත්ව තිබේ. අද දහවල් 01.30ට පමණ මෙම අනතුර සිදුව ඇති බව සඳහන්ය. 50 හැවිරිදි කොළොන්න ප්‍රදේශයේ පදිංචිකරුවෙකු මෙලෙස මියගොස් ඇති බව පොලීසිය සඳහන් කළේය. අනතුර සම්බන්ධයෙන් බස් රථයේ රියදුරු සහ කොන්දොස්තරවරයා කුට්ටිගල පොලීසිය විසින් අත්අඩංගුවට ගෙන ඇත. කුට්ටිගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33144", "Category": null, "Parent URL": null}