{"Source": "Adaderana", "Timestamp": "September 7, 2017 06:21 am", "Headline": "ඩිපෙන්ඩර් රථය යතුරු පැදියේ  ගැටී කතක් එතැනම", "News Content": "ඊයේ (7)රාත්‍රී 7.30 ට පමණ දඹුල්ල අනුරාධපුර මාර්ගයේ බුලාගල ප්‍රදේශයේදී ඩිපෙන්ඩර් රථයක් යතුරු පැදියක් එකිනෙක ගැටීමෙන් කාන්තාවක් මියගොස් තවත් පුද්ගලයන් තුන් දෙනෙක් තුවාල ලබා ඇත. අනතුරින් මිය ගියේ යතුරුපැදියේ ගමන්ගත් ශ්‍රියානී මංගලිකා නමැති බුලාගල ප්‍රදේශයේ පදිංචිකාරිනියකි. යතුරු පැදිය අනතුරට ලක් වෙද්දී මාර්ගයේ සිටි අයකුද තුවාල ලබා ඇත. මෙම ඩිෆෙන්ඩර් රථය දඹුල්ල දෙසින් අනුරාධපුරය දෙසට ධාවනය වෙමින් තිබූ බව පොලීසිය සදහන් කළේය. ඩිෆෙන්ඩර් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=77218", "Category": null, "Parent URL": null}