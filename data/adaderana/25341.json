{"Source": "Adaderana", "Timestamp": "June 27, 2012 06:47 am", "Headline": "උසස් පෙළ නැවත සමීක්ෂණ ප්‍රතිඵල මුදාහැරෙයි", "News Content": "පසුගිය වසරේ පැවති අධ්‍යයන පොදු සහතික පත්‍ර උසස් පෙළ විභාගයට අදාළ නැවත සමීක්ෂණයේ ප්‍රතිඵල නිකුත් කර තිබේ. නැවත සමීක්ෂණයේ ප්‍රතිඵල ඊයේ(26) රාත්‍රීයේ නිකුත් කළ බව විභාග දෙපාර්තමේන්තුව පවසයි. මෙම ප්‍රතිඵල විභාග දෙපාර්තමේන්තුවේ නිල වෙබ් අඩවිය වන www.doenets.lk වෙබ් අඩවිය ඔස්සේ මේ වන විට ලබාගත හැකි බව එම දෙපාර්තමේන්තුව සඳහන් කරයි. නව නිර්දේශය සහ පැරණි නිර්දේශය යටතේ විභාගයට පෙනී සිටි අපේකෂකයින්ගේ නැවත සමීක්ෂණය කරන ‍ලද ප්‍රතිඵල මෙලෙස නිකුත් කර ඇති බව එම දෙපාර්තමේන්තුව පවසයි. පාසල් අයදුම්කරුවන්ගේ ප්‍රතිඵල අදාළ පාසල් වෙත යොමු කෙරෙන අතර පෞද්ගලික අයදුම්කරුවන්ගේ ප්‍රතිඵල තැපැල් කර හැරීමට කටයුතු කරන බව විභාග දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=25341", "Category": null, "Parent URL": null}