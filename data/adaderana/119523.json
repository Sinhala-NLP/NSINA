{"Source": "Adaderana", "Timestamp": "September 19, 2019 06:24 pm", "Headline": "එක්සත් ජාතික පෙරමුණේ පක්ෂ නායකයින් විශේෂ රැස්වීමක", "News Content": "ඉදිරි ජනාධිපතිවරණ අපේක්ෂකයා පිළිබඳව සාකච්ඡා කිරීම සඳහා එක්සත් ජාතික පෙරමුණේ පක්ෂ නායකයින්ගේ විශේෂ රැස්වීමක් මේ වන විට අරලිය ගහ මන්දිරයේ පැවැත්වෙයි. මේ අතර එක්සත් ජාතික පෙරමුණේ පක්ෂ නායකයින් ඇතුළු පාර්ලිමේන්තු මන්ත්‍රී කණ්ඩායමේ තවත් සාකච්ඡාවක් අද දහවල් පැවැත්වුණි. මෙහිදී එක්සත් ජාතික පෙරමුණේ පක්ෂ නායකයින් වන අමාත්‍ය පාඨලී චම්පික රණවක, අමාත්‍ය මනෝ ගනේෂන්, අමාත්‍ය රිෂාඩ් බදියුදීන්,අමාත්‍ය පී දිගම්බරන් සහ අමාත්‍ය රාවුෆ් හකීම් යන මහත්වරුන් සජිත් ප්‍රේමදාස මහතාට සහය ලබා දීමට තීරණය කර ඇති බව හරීන් ප්‍රනාන්දු අමාත්‍යවරයා සිය ට්විටර් ගිණුම ඔස්සේ අනාවරණ කළා. මේ අතර එක්සත් ජාතික පෙරමුණේ ජනාධිපති අපේක්ෂකයා පිලිබඳ තීරණය ඉදිරි සතිය තුල ප්‍රකාශයට පත් කරන්නේ යැයි අග්‍රාමාත්‍ය රනිල් වික්‍රමසිංහ මහතා තමාට දැනුම් දුන් බව එම පක්ෂයේ මහ ලේකම් අකිල විරාජ් කාරියවසම් මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=119523", "Category": null, "Parent URL": null}