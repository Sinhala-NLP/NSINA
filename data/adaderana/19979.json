{"Source": "Adaderana", "Timestamp": "November 13, 2011 12:07 pm", "Headline": " දොරගුළු කැබලි කර විකිණූ දෙදෙනෙක් මාට්ටු", "News Content": "වාහන වල දොරගුළු කඩා සොරාගෙන ගොස් කැබිලි කර අලෙවි කිරීම සම්බන්ධයෙන් සැකකරුවන් දෙදෙනෙකු අත් අඩංගුවට ගෙන තිබේ. වැලිවේරිය පොලිසියට ලැබුණු තොරතුරක් මත අත්අඩංගුවට ගත් සැකකරුවන් කඩවත සහ දෙල්ගොඩ ප්‍රදේශවල පදිංචිකරුවන් බව අනාවරණය වී ඇත. ඔවුන්ගෙන් සිදුකළ ප්‍රශ්න කිරීම් වලදී වැලිවේරිය සහ ගම්පහ ප්‍රදේශවලින් සොරකම් කරන ලද ලොරි රථ 04ක කොටස් වත්තල හා පංචිකාවත්ත ප්‍රදේශයේ මෝටර් රථ අමතර කොටස් ආයතනවලට අලෙවි කර තිබියදී සොයා ගැනීමට හැකි වී තිබේ. මීට අමතරව වාහනවල අමතර කොටස් පරණ යකඩ වලට විකුණා තිබියදී නවගමුව සහ ඇඹිලිපිටිය ප්‍රදේශවලදි සොයා ගත් බවද පොලිසිය සඳහන් කරයි. සැකකරුවන් වසර පහක පමණ කාලයක් ජපානයේ වාහන කැබිලි කරන අංඟන වල සේවය කර තිබේ. සොරබඩු ළඟ තබා ගත් බවට චෝදනා මත තවත් පුද්ගලයන් සිව් දෙනෙකු ද අත් අඩංගුවට ගෙන ඇති අතර ඔවුන් සියලු දෙනා අධිකරණයට ඉදිරිපත් කිරීමෙන් අනතුරුව ලබන 17 වන දින දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=19979", "Category": null, "Parent URL": null}