{"Source": "Adaderana", "Timestamp": "August 11, 2019 07:03 pm", "Headline": "සමුළුවට අපේ සුබ පැතුම්-අමරවීර", "News Content": "පක්ෂයට එරෙහිව කටයුතු කරන සියලු මන්ත්රීකවරුන්ට විනය ක්‍රියාමාර්ග ගන්නා බව ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා පවසයි. පුත්තලම් දිස්ත්‍රික් ශ්‍රී ලංකා නිදහස් පක්ෂ සම්මේලනයට එක්වෙමින් මන්ත්‍රීවරයා මේ බව සඳහන් කළේය. මේ අතර ඊයේ (10) අගුණුකොලපැලැස්සේ පැවති ජනහමුවකදී එක්සත් ජනතා නිදහස් සන්ධාන මහ ලේකම් මහින්ද අමරවීර මහතා පොදුජන පෙරමුණට සුබපැතුම් එක්කරමින් කියා සිටියේ ඉදිරියේදී ඔවුන් සමඟ සාකච්ඡා කිරීමට සූදානමින් සිටින බවයි. එහිද අදහස් දැක්වු අමවීර මහතා පැවසුවේ පොදු ජන පෙරමුණේ සමුළුවට අරාධනා ලැබුණ නමුත් මෙම අවස්ථාවේදි ඊට සම්බන්ධ වීමට අවශ්‍ය නොමැති බවයි. කෙසේ වෙතත් සමුළුවට සුබ පතන බවද මන්ත්‍රීවරයා එහිදි පැවසීය. එමෙන්ම ශ්‍රී ලංකා නිදහස් පක්ෂයට සහ ශ්‍රී ලංකා පොදු ජන පෙරමුණට එකමතයකට පැමිණිමට හැකි බවද මන්ත්‍රීවරයා එහිදි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=116316", "Category": null, "Parent URL": null}