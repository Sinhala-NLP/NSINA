{"Source": "Adaderana", "Timestamp": "August 21, 2011 09:02 am", "Headline": " අවදානමට ලක් වූ දරුවන් සොයයි", "News Content": "අවදානමකට මුහුණ දී සිටින ළමුන් හඳුනාගැනීමේ දීපව්‍යාප්ත සමීක්ෂණයක් ආරම්භ කිරීමට පරිවාස හා ළමාරක්ෂක සේවා දෙපාර්තමේන්තුව පියවර ගෙන තිබේ. සමාජ හා ආර්ථික කරුණු හේතුවෙන් අවදානමට ලක්ව සිටින දරුවන් පිළිබඳ මෙහිදි අවධානය යොමුකෙරෙන බව එම දෙපාර්තමේන්තුව පවසයි. එහි පළමු අදියර යටතේ දිස්ත්‍රික් විසි පහ ආවරණය වන පරිදි ප්‍රාදේශීය ලේකම් කොට්ඨාස විසි පහක මෙම සමීක්ෂණය ආරම්භ කර තිබේ. මෙම වසර අවසන් වීමට ප්‍රථම සෙසු ප්‍රාදේශීය ලේකම් කොට්ඨාසවල ද අවදානමට ලක්ව සිටින දරුවන් හඳුනාගැනීමේ සමීක්ෂණය සිදුකෙරෙන බව පරිවාස හා ළමාරක්ෂක සේවා දෙපාර්තමේන්තුව සඳහන් කරයි. මෙම සමීක්ෂණයෙන් අනතුරුව අදාළ ළමුන් පිළිබඳව තොරතුරු රාජ්‍ය ආයතන මට්ටමින් හුවමාරු කර ගැනීමටත් ඔවුන් ඉලක්ක කරගනිමින් විශේෂ වැඩපිළිවෙළක් ක්‍රියාත්මක කිරීමටත් අපේක්ෂා කරන බව එම දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=18205", "Category": null, "Parent URL": null}