{"Source": "Adaderana", "Timestamp": "April 16, 2019 08:13 am", "Headline": "ලන්ඩනයේ ලූටන් ගුවන්තොටුපලේදී අත්අඩංගුවට ගත් ශ්‍රී ලාංකිකයන් මුදා හරියි", "News Content": "ලන්ඩනයේ ලූටන් ගුවන්තොටුපලේදී අත්අඩංගුවට ගත් ශ්‍රී ලාංකික දමිල ජාතිකයින් සිව්දෙනා මේ වන විට මුදා හැර ඇති බව විදෙස් මාධ්‍ය වාර්තා සඳහන් කරයි. ත්‍රස්ත සංවිධානයකට අයත් බව පැවසෙන ශ්‍රී ලාංකිකයින් සිව් දෙනෙකු පසුගියදා ලන්ඩනයේ ලූටන් ගුවන් තොටුපලේදී අත්අඩංගුවට ගෙන තිබුණි. පසුගිය 10 වන දින පස්වරුවේ ලූටන් ගුවන්තොටුපල වෙත පැමිණි මොවුන් සිවි දෙනා පසුගිය 11 වනදා අත්අඩංගුවට ගනු ලැබුවේය. ඒ අනුව ඔවුන් එංගලන්තයේ බෙට්පෙෂර් පොලීසියේ රඳවා තබාගෙන වැඩිදුර විමර්ශන සිදු කළ අතර විමර්ශනවලින් අනතුරුව එම සිව්දෙනා මුදා හැර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=108019", "Category": null, "Parent URL": null}