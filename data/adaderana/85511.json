{"Source": "Adaderana", "Timestamp": "March 11, 2018 09:09 pm", "Headline": " KG එක්ක 2ක් පොලිස් දැලේ", "News Content": "කේරළ ගංජා කිලෝ ග්‍රෑම් දෙකකුත් ග්‍රෑම් 800 ක් ළඟ තබාගෙන සිටි පුද්ගලයින් දෙදෙනෙකුව වවුනියාව පොලීසියේ නිලධාරීන් විසින් වවුනියාව බස් නැවතුම්පලේදී 12 දා දහවල් අත් අඩංගුවට ගෙන තිබේ. සැකකරුවන් දෙදෙනා වයස අවුරුදු 27 ක් හා 32 ක් වන අතර ඔවුන් පුල්මුඩේ ප්‍රදේශයේ පදිංචි කරුවෝ වෙති. වවුනියාවේ සිට කිළිනොච්චියට මෙම කේරළ ගංජා තොගය රැගෙන යාමට බස් රථයක් පැමිණෙන තුරු ඔවුන් දෙදෙනා බලා සිටියදී ඔවුන්ගේ හැසිරීම පිළිබඳව මතුවූ සැකයක් මත පොලීසිය ඔවුන්ගේ ගමන් මළු පරීක්ෂා කිරීමේදී දෙදෙනා ළඟ වෙන් වෙන් වශයෙන් පාර්සල් කොට තිබූ කේරළ ගංජා තොගය හමුවී තිබේ. සැකකරුවන් දෙදෙනා වවුනියාව දිසා අධිකරණය වෙත ඉදිරිපත් කිරීමට වවුනියාව පොලීසිය කටයුතු යොදා තිබේ.", "URL": "https://sinhala.adaderana.lk/news.php?nid=85511", "Category": null, "Parent URL": null}