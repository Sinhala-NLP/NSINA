{"Source": "Adaderana", "Timestamp": "November 2, 2016 07:34 am", "Headline": "උඩරට දුම්රිය ගමන් රඹුක්කනට සීමා කෙරේ", "News Content": "උඩරට දුම්රිය මාර්ගයේ දුම්රිය ධාවනයට බාධා එල්ල වී තිබේ.දුම්රිය නියෝජ්‍ය ගමනාගමන අධිකාරී වී.එස් පොල්වත්තගේ මහතා සඳහන් කළේ මේ හේතුවෙන් කොළඹ සිට ධාවනය කෙරෙන දුම්රිය රඹුක්කන දක්වා සහ බදුල්ලේ සිට පැමිණෙන දුම්රිය කඩුගන්නාව දක්වා මේ වන විට සීමාවී ඇති බවයි.ඉහළ කෝට්ටේ සහ කඩිගමුව අතර දුම්රිය මාර්ගය ගිලාබැසීම හේතුවෙන් උඩරට දුම්රිය මාර්ගයේ දුම්රිය ධාවනයට මෙලෙස බාධා එල්ල වී ඇති බව සඳහන්ය.අද උදෑසන මහනුවර සිට කොළඹ බලා පැමිණෙමින් තිබූ දුම්රිය මෙම ගිලා බැසීම නිසා මේ වන විට ඉහළ කෝට්ටේ සහ බලන අතර ප්‍රදේශයේ නතර කර ඇති අතර එය කඩුගන්නාව දුම්රිය ස්ථානය වෙත නැවත රැගෙනඒමට පියවර ගන්නා බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=65630", "Category": null, "Parent URL": null}