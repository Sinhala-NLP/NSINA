{"Source": "Adaderana", "Timestamp": "April 16, 2019 07:16 am", "Headline": "ඝාතනයක් සම්බන්ධයෙන් කතුන් 3ක් ඇතුළු පුද්ගලයින් 6ක් අත්අඩංගුවට", "News Content": "පුද්ගල ඝාතනයක් සම්බන්ධයෙන් කාන්තාවක් තිදෙනෙකු ඇතුළු පුද්ගලයින් හය දෙනෙකු මහඔය පොලීසිය විසින් අත්අඩංගුවට ගෙන තිබේ. මහඔය පූලාවල විද්‍යාලය අසල දී පුද්ගලයෙකුට පහරදී ඝාතනයක් සිදුකිරීම සම්බන්ධයෙන් මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. දෙපිරිසක් අතර ඇති වු ආරවුලක් දුරදිග යාමෙන් මෙම පහරදීම සිදුව ඇති අතර පහරකෑමෙන් බරපතළ තුවාල ලැබු පුද්ගලයා මහඔය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා මඩකලපුව රෝහලට ඇතුළත් කිරීමේ දී මියගොස් තිබේ. මෙලෙස ඝාතනයට ලක්ව ඇත්තේ 41 හැවිරිදි ටැම්පිටිය ප්‍රදේශයේ පදිංචිව සිටි පුද්ගලයෙකු බව පොලීසිය සඳහන් කළේය. පහරදීම සිදුකරන ලද එකම පවුලේ කාන්තාවන් තිදෙනෙකු ඇතුළු පුද්ගලයින් හය දෙනෙකු අත්අඩංගුවට ගෙන ඇති අතර මහඔය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=108014", "Category": null, "Parent URL": null}