{"Source": "Adaderana", "Timestamp": "May 26, 2019 11:59 am", "Headline": "පුද්ගලික ඉඩමක නිධන් සෙවු 7ක් අත්අඩංගුවට", "News Content": "ගල්කිරියාගම උල්පතගම ප්‍රදේශයේ පෞද්ගලික ඉඩමක නිධන් වස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් 7 දෙනෙකු අත්අඩංගුවට ගෙන ඇත. ගල්කිරියාගම පොලීසිය සිදුකළ වැටලීමකදී කැණීම් කටයුතු සඳහා යොදාගත් උපකරණ ද සමඟ මෙම සැකකරුවන් අද (26) අලුයම අත්අඩංගුවට ගෙන ඇති බව වාර්තා වෙයි. අත්අඩංගුවට ගත් පිරිස ගල්කිරියාගම, නච්චාදූව, දේවහූව හා පලාගල යන ප්‍රදේශවල පදිංචිකරුවන් බව සඳහන්ය. ඔවුන් කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගල්කිරියාගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=110698", "Category": null, "Parent URL": null}