{"Source": "Adaderana", "Timestamp": "July 9, 2017 10:37 am", "Headline": " අනතුරින් 1ක් මරුට-1ට තුවාල", "News Content": "මහනුවර - මහියංගන මාර්ගයේ හසලක ගුරුළුපොත ප්‍රදේශයේ දී සිදුවු රිය අනතුරකින් තරුණියක මියගොස් තිබේ.තිරිංග යොදා මාර්ගය අයිනේ නවතා තිබු ලොරි රථයක් තිරිංගවලින් නිදහස් වී රියදුරෙකු නොමැතිව මාර්ගයේ ධාවනය වී අසළ වෙළෙඳසැලකට පැමිණ සිටි කාන්තාවන් දෙදෙනෙකුගේ ගැටී ඇති බව පොලීසිය පැවසුවේය.අනතුරෙන් තුවාල ලැබු කාන්තාවන් දෙදෙනාගෙන් එක් අයෙක් එම ස්ථානයේදීම මියගොස් ඇති අතර අනෙක් කාන්තාව හසල රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහියංගනය රෝහලට මාරුකර යවා තිබේ.මියගොස් ඇත්තේ මහස්වැව ඉඹුලුවලකන්ද ප්‍රදේශයේ පදිංචිව සිටි 25 හැවිරිදි තරුණියෙකි.අනතුර සිදුවන අවස්ථාවේ ලොරි රථයේ රියදුරු තේ පානය සඳහා ආපන ශාලාවකට ගොස් සිට ඇති අතර අනතුරට අදාළව ඔහු අත්අඩංගුවට ගැනීමෙන් අනතුරුව ලබන 17 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=75035", "Category": null, "Parent URL": null}