{"Source": "Adaderana", "Timestamp": "September 8, 2018 12:43 pm", "Headline": "වැටුප් ඉහළ දැමීමේ අවශ්‍යතාව ගැන රජයේ අවධානය යොමුවිය යුතුයි", "News Content": "‍නීති ක්ෂේත්‍රයේ වැටුප් ඉහළ දැමීමට සාපේක්ෂව රජයේ සෙසු විධායක ශ්‍රේණි නිලධාරීන්ගේ ද වැටුප් ඉහළ දැමීමේ අවශ්‍යතාව පිළිබඳව රජයේ අවධානය යොමු විය යුතු බව රජයේ විධායක සේවා නිලධාරීන්ගේ සංගමය පවසයි. ඒ සම්බන්ධයෙන් රාජ්‍ය සේවක වැටුප් විෂමතා සොයබැලීමේ කමිටුව විශේෂයෙන් අවධානය යොමුකල යුතු බව එම සංගමය පෙන්වාදෙයි. ඊට අදාළව තම සංගමයේ යෝජනා ඇතුළත් වාර්තාවක් ජනාධිපතිවරයා වෙත බාර දීමට කටයුතු කරන බව රජයේ විධායක නිලධාරීන්ගේ ඒකාබද්ධ කමිටුවේ සභාපති වෛද්‍ය නිමල් කරුණාසිරි මහතා සඳහන් කළේය.", "URL": "https://sinhala.adaderana.lk/news.php?nid=95761", "Category": null, "Parent URL": null}