{"Source": "Adaderana", "Timestamp": "June 8, 2012 02:29 pm", "Headline": "බලපත්‍ර රහිතව දැව ප්‍රවාහනය කළ දෙදෙනෙකු අත්අඩංගුවට ", "News Content": "පනාමුර, ‍කොයිකැටියාව ප්‍රදේශයේ දී බලපත්‍ර රහිතව දැව ප්‍රවාහනය කරමින් සිටි පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. එම බලකායේ සූරියවැව කඳවුරේ නිලධාරීන්ට ලද තොරතුරකට අනුව සිදුකළ වැටලීමක දී මොවුන් අත්අඩංගුවට ගත් බව සඳහන්ය. මෙහි දී දැව ප්‍රවාහනය කරමින් තිබූ ටිපර් රථය ද පොලිස් විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරුවන් සහ ටිපර් රථය වැඩිදුර විමර්ශන කටයුතු සඳහා උඩවළව අඩවි වන කාර්යාලයට භාර දී ඇති බව සදහන්ය.", "URL": "https://sinhala.adaderana.lk/news.php?nid=24864", "Category": null, "Parent URL": null}