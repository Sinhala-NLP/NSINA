{"Source": "Adaderana", "Timestamp": "November 29, 2012 03:07 pm", "Headline": "පොන්ටින් ජාත්‍යන්තර ක්‍රිකට් පිටියට සමුදෙයි", "News Content": "ඔස්ට්‍රේලියානු ක්‍රිකට් කණ්ඩායමේ හිටපු නායක රිකී පොන්ටින් ජාත්‍යන්තර ක්‍රිකට් පිටියෙන් සමුගන්නා බව ප්‍රකාශ කර තිබේ. දකුණු අප්‍රිකාව සමග පැවැත්වෙන ටෙස්ට් තරඟාවලියෙන් අනතුරුව තමා ජාත්‍යන්තර ක්‍රිකට් පිටියෙන් සමුගන්නා බව මාධ්‍ය හමුවක දී රිකී පොන්ටින් සඳහන් කළේය. වසර 17 ක ක්‍රිකට් දිවිය තුළ ටෙස්ට් තරඟ 167 ට සහභාගී වී ඇති පොන්ටින් ලකුණු 13366 ක් රැස් කර ඇත. දකුණු අප්‍රිකානු ටෙස්ට් තරඟාවලියේ දී තමාට සුපුරුදු දක්ෂතා දැක්වීමට නොහැකි වු බව සමුගැනීම නිවේදනය කරමින් 38 හැවිරිදි රිකී පොන්ටින් සඳහන් කළේය.", "URL": "https://sinhala.adaderana.lk/news.php?nid=29583", "Category": null, "Parent URL": null}