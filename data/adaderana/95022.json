{"Source": "Adaderana", "Timestamp": "August 25, 2018 08:38 pm", "Headline": "මුන්දලමේ යතුරු පැදි 17 ක් - ත්‍රි රෝද 3 ක් අත්අඩංගුවට", "News Content": "මුන්දලම පොලීසිය අද (25) අළුයම සිදුකල හදිසි රථවාන පරික්ෂාවකදි විවිධ වැරදි සම්බන්ධයෙන් යතුරු පැදි 17 ක් සමග ත්‍රි රෝද තුනක් අත්අඩංගුව බව පොලීසිය පවසයි. පොලිස්පති උපදෙස් මත දිවයින පුරා සිදුකරන හදිසි රථ වාහන පරික්ෂාවකදි මෙම යතුරු පැදි සහ ත්‍රි රෝද අත්අඩංගුවට ගත් බව එයට අමතරව විවිධ වැරදි සම්බන්ධයෙන් තවත් සැකකරුවන් 15 දෙනෙකු අත් අඩංගුවට ගෙන තිබිණි. 25 දින අළුයම 4 සිට උදේ 8 දක්වා සිදුකල මෙම මෙහෙයුමට මුන්දලම පොලිසියේ නිළධාරින් සමග සෙසු නිළයන් වල නිළධාරින් 40 කට ආසන්න පිරිසක් එක්ව තිබේ. අත්අඩංගුවට ගත් යතුරු පැදි විවිධ ආකාරයෙන් වෙනස් කිරිම , යතුරු පැදි ලියාපදිංචි සහ රක්ෂණ ආවරණ නොමැතිවිම සහ පැදවු පිරිස් වෙත රියදුරු බලපත්‍ර නොමැති විම ආදි චෝදනා ගනනාවක් ඇති බව පොලිසිය පවසයි. එසේම රථවාහන වැරදි වලට අමතරව නිති විරෝධි වැලි , කසිප්පු , ගංජා ඇතුළු වැරදි ගනනාවකට සැකකරුවන් 15 කට ආසන්න පිරිසක් අත් අඩංගුවට ගෙන ඇත.", "URL": "https://sinhala.adaderana.lk/news.php?nid=95022", "Category": null, "Parent URL": null}