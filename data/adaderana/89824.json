{"Source": "Adaderana", "Timestamp": "May 25, 2018 08:24 pm", "Headline": "නව රාජ්‍ය තාන්ත‍්‍රිකයෝ පස් දෙනෙක් ජනපතිට අක්තපත‍්‍ර බාර දෙති ", "News Content": "ශ‍්‍රී ලංකාවට අලූතින් පත්ව ආ නව රාජ්‍ය තාන්ති‍්‍රකයෝ පස් දෙනෙක් අද (25) පස්වරුවේ ජනාධිපති මන්දිරයේදී ජනාධිපති මෛතී‍්‍රපාල සිරිසේන මහතා වෙත සිය අක්තපත‍්‍ර බාර දී තිබේ. මොසැම්බික් රාජ්‍ය සඳහා මහකොමසාරිස්වරයෙක් ද, ස්වීඩනය, පින්ලන්තය, සෞදි අරාබිය සහ වෙනිසියුලාව සඳහා තානාපතිවරුන් ද මෙලෙස අලූතින් පත්ව තිබේ. ඔවුන්ගේ නාම ලේඛනය පහත පරිදි වේ. 01- Mr. Ermindo Augusto Ferreira - High Commissioner of Mozambique 02- Mr. Klas Molin - Ambassador of tha Kingdom of Sweden 03- Mr. Harri Kamarainen - Ambassador of tha Finland 04- Mr. Abdulnaser H.Al Harthi - Ambassador of the Kingdom of Saudi Arbia 05- Mr. Augusto Montiel - Ambassador of the Venezuela මෙහිදී නව තානාපතිවරුන් ඇමතු ජනාධිපති මෛතී‍්‍රපාල සිරිසේන මැතිතුමා ප‍්‍රකාශ කළේ නොබැඳි විදේශ ප‍්‍රතිපත්තියක් සමඟ ශ‍්‍රී ලංකාවේ සංවර්ධනයට ලෝකයේ සෑම මිත‍්‍ර රාජ්‍යයකම සහය ලබා ගැනීම තම අපේක්ෂාව බවයි. ශී‍්‍ර ලංකාව සහ සිය රාජ්‍යයන් අතර පවතින ද්විපාර්ශ්වික සබඳතා තවදුරටත් ශක්තිමත් කර ගැනීමට අද පත්වූ නව තානාපතිවරුන් කැපවනු ඇති බවට ද ජනාධිපතිවරයා විශ්වාසය පළ කළේය. මෙහිදී අදහස් දැක්වූ ස්වීඩනය සඳහා පත්වූ නව තානාපති Klas Molin මහතා සඳහන් කළේ සෞඛ්‍ය, අධ්‍යාපන සහ තොරතුරු තාක්ෂණ ක්ෂේත‍්‍රවල ශ‍්‍රී ලංකාව සහ ස්වීඩනය අතර පවතින සබඳතා නව මාවතක් ඔස්සේ ශක්තිමත් කර ගැනීමට තම ධූර කාලය තුළ විශේෂ අවධානයකින් කටයුතු කරන බවයි. තිරසර සංවර්ධනයේ අත්දැකීම් සම්භාරයක් සතු පින්ලන්තය සිය දැනුම ශ‍්‍රී ලංකාව සමඟ බෙදා හදා ගැනීමේ නව වැඩපිළිවෙළකට එළැඹිමට අපේක්ෂා කරන බව පින්තලන්තය සඳහා පත්ව ආ නව තානාපති Harri Kamarainenමහතා එහිදී ප‍්‍රකාශ කළේය.", "URL": "https://sinhala.adaderana.lk/news.php?nid=89824", "Category": null, "Parent URL": null}