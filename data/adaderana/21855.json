{"Source": "Adaderana", "Timestamp": "February 3, 2012 02:37 pm", "Headline": "අල්ලස් චෝදනාවක් මත ප්‍රා‍දේශීය සභා සභාපතිවරයෙක් අත්අඩංගුවට", "News Content": "අල්ලස් ගැනීමේ චෝදනාවක් මත මහනුවර පාතහේවාහැට ප්‍රා‍දේශීය සභාවේ සභාපතිවරයා අල්ලස් හා දුෂණ විමර්ශන ඒකකයේ නිලධාරීන් විසින් අද(03) දහවල් අත්අඩංගුවට ගෙන තිබේ. අදාළ සභාපතිවරයා ප්‍රාදේශීය සභාව තුළ දී අල්ලස් හා දූෂණ විමර්ශන ඒකකයේ නිලධාරීන් විසින් අත්අඩංගුවට ගෙන ඇති බව සඳහන්ය. අල්ලස් හා දූෂණ විමර්ශන ඒකකයට ලැබුණු තොරතුරකට අනුව අදාළ අත්අඩංගුවට ගැනීම සිදුකර ඇත. සභාපතිවරයා මේ වන විට ප්‍රකාශයක් සටහන් කරගැනීම සඳහා පොලිස් ස්ථානයට ගෙනවිත් ඇති බව බලගොල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=21855", "Category": null, "Parent URL": null}