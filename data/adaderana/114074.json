{"Source": "Adaderana", "Timestamp": "July 13, 2019 10:13 pm", "Headline": "මන්නාරමේ කළපුවක් අසලි පුපුරණ ද්‍රව්‍ය ගොඩ ගනී", "News Content": "මන්නාරම, වංකාලේ කළපු ප්‍රදේශයෙන් වෝටර්ජේල් කූරු කිහිපයක් සොයා ගත් බව නාවික හමුදාව පවසයි. නාවික හමුදා පුද්ගලයින් පිරිසක් විසින් ඊයේ(12) වංකාලේ කළපු ප්‍රදේශයේ සිදු කළ සෝදිසි කිරීමකදි වලදමා තිබූ වෝටර්ජේල් කූරු කිහිපයක් සොයා ගත් බව වාර්තා වෙයි. ඒ අනුව, උතුරු මැද නාවික විධානයට අනුයුක්ත නාවිකයින් පිරිසක් විසින් වංකාලේ කළපු ප්‍රදේශයේ සිදු කළ සෝදිසි කිරීමකදි වල දමා තිබූ වෝටර්ජේල් කූරු කිහිපයක්ද මෙලෙස සොයාගෙන ඇති බව නාවික හමුදාව සඳහන් කළේය. එහිදී, වෝටර්ජේල් කූරු 5 ක් සහ අඩි 06 ක් පමණ දිගැති ආරක්‍ෂිත වෙඩි නූලක් සහ විදුලි නොවන ඩෙටනේටර් 05 ක් සොයා ගෙන ඇති බව නා.වික හමුදාව වැඩිදුරටත් පැවසීය.", "URL": "https://sinhala.adaderana.lk/news.php?nid=114074", "Category": null, "Parent URL": null}