{"Source": "Adaderana", "Timestamp": "June 30, 2014 04:09 pm", "Headline": "ජයන්තට තවත් ලොකු පුටුවක්", "News Content": "ආසියානු ක්‍රිකට් කවුන්සිලයේ සභාපතිවරයා ලෙස ශ්‍රී ලංකා ක්‍රිකට් ආයතනයේ සභාපති ජයන්ත ධර්මදාස මහතා පත්වී තිබේ. ඒ මලයාසියාවේදී දැන් පැවැත්වෙන වාර්ෂික මහ සම්මේලනයේදීය. ජයන්ත ධර්මදාස මහතා 2006 වසරේ සිට 2007 දක්වා ද එම තනතු‍ර හොබවා ඇති අතර ඉන්දීය ක්‍රිකට් පාලක මණ්ඩලයේ සභාපති එන්. ශ්‍රී නිවාසන් මහතා ද 2012 වසරේ සිට මේ දක්වා එම තනතුරේ කටයුතු කරමින් සිටියේය. ජයන්ත ධර්මදාස මහතාට අමතරව ඔහුගේ සහෝදරයෙකු වන උපාලි ධර්මදාස මහතා ද ශ්‍රී ලංකා ක්‍රිකට් කණ්ඩායමේ කලක් නායකයා ලෙස කටයුතු කළ අර්ජුන රණතුංග මහතා ද එම තනතුර හොබවා ඇත.", "URL": "https://sinhala.adaderana.lk/news.php?nid=44323", "Category": null, "Parent URL": null}