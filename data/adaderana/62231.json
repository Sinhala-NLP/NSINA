{"Source": "Adaderana", "Timestamp": "July 19, 2016 09:25 am", "Headline": "ලංගම බස් ගාස්තුවත් ඉහළ යයි", "News Content": "අගෝස්තු පළමු දින සිට ලංගම බස් ගාස්තුද ඉහළ දැමීමට කටයුතු කරන බව ප්‍රවාහන නියෝජ්‍ය අමාත්‍ය අශෝක අබේසිංහ මහතා පවසයි.ඒ අනුව සියයට 6කින් එම බස් ගාස්තු ද ඉහළ නංවන බව නියෝජ්‍ය අමාත්‍යවරයා පෙන්වා දෙයි.ලංකා ගමනාගමන මණ්ඩලයේ දැනට පවතින පිරිවැය ඉහළයාම හේතුවෙන් මෙලෙස බස් ගාස්තු ඉහළ දැමීමට සිදුවන බව අශෝක අබේසිංහ මහතා සඳහන් කළේය.මහනුවර කුණ්ඩසාලේ ප්‍රදේශයේ පැවති පොදු මගී ප්‍රවාහන සේවාව සඳහා හඳුන්වාදෙන \"සහසර\" නියමු ව්‍යාපෘති උත්සව අවස්ථාවට එක්වීමෙන් අනතුරුව මාධ්‍ය වෙත අදහස් දක්වමින් නියෝජ්‍ය අමාත්‍යවරයා මේ බව කියා සිටියේය.එහිදි වැඩිදුරටත් අදහස් දක්වමින් නියෝජ්‍ය අමාත්‍ය අශෝක අබේසිංහ මහතා පැවසුවේ ලංකා ගමනාගමන මණ්ඩලය කිසිසේත් පුද්ගලීකරණය කිරීමට කටයුතු නොකරන බවයි.", "URL": "https://sinhala.adaderana.lk/news.php?nid=62231", "Category": null, "Parent URL": null}