{"Source": "Adaderana", "Timestamp": "October 21, 2012 03:49 pm", "Headline": "බල්ලන්ගෙන් වහන් වන්නට නොහැකි වූ ගංජා ", "News Content": "පොලිස් සුනඛයින්ගේ ආධාරයෙන් ගංජා කිලෝ ග්‍රෑමයක් සමඟ සැකකරුවෙකු අත්අඩංගුවට ගැනීමට කල්මුණේ පොලීසිය සමත් වී තිබේ. පොලීසිය ලද තොරතුරකට අනුව සිදුකළ මෙහෙයුමක දී අම්පාර, මරදමුනෙයි ප්‍රදේශයේ නිවසක තිබී මෙම ගංජා ප්‍රමාණය සොයාගෙන ඇත. අද (21) පෙරවරු 11.00 ට පමණ මෙලෙස අත්අඩංගුවට පත්වී ඇත්තේ මරදමුනෙයි, මක්කාමඩි ප්‍රදේශයේ පදිංචි 56 හැවිරිදි පුද්ගලයෙකි. අදාළ සැකකරු දීර්ඝ කාලයක් තිස්සේ මෙම ගංජා ජාවාරමේ නිරත වී සිට ඇති බව වාර්තා වේ. කල්මුණේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28490", "Category": null, "Parent URL": null}