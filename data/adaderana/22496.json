{"Source": "Adaderana", "Timestamp": "March 1, 2012 08:47 am", "Headline": "  ප්‍රතිකාර ඉල්ලූ රෝගියාට වෛද්‍යවරයාගෙන් ගුටි", "News Content": "බදුල්ල රෝහලේ බාහිර රෝගී අංශය ඉදිරිපිට දී ප්‍රතිකාර ලබාගැනීම සඳහා පැමිණි පුද්ගලයෙකු පහරකෑමකට ලක්ව තිබේ. එම රෝහලේ වෛද්‍යවරයෙකු විසින් මෙම පහරදීම සිදුකර ඇති බව පොලිසිය සඳහන් කරයි. පහරකෑමට ලක්වු අදාළ පුද්ගලයාගේ ත්‍රීරෝද රථයට ද වෛද්‍යවරයා විසින් හානි සිදුකර ඇති බව සඳහන්ය. සැකකාර වෛද්‍යවරයා අත්අඩංගුවට ගෙන බදුල්ල මහේස්ත්‍රාත් අධිකරණයට ඉදිරිපත් කිරීමෙන් පසුව ඇප පිට නිදහස් කර තිබේ. සිද්ධිය සම්බන්ධයෙන් බදුල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=22496", "Category": null, "Parent URL": null}