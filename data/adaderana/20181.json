{"Source": "Adaderana", "Timestamp": "November 22, 2011 02:31 pm", "Headline": "මානව සංවර්ධනයෙන් ශ්‍රී ලංකාව පෙරමුණට", "News Content": "2011 මානව සංවර්ධන වාර්තාවට අනුව රටවල් 187 ක් අතරින් 97 වන ස්ථානයට පැමිණිමට ශ්‍රී ලංකාව සමත්ව තිබේ. එක්සත් ජාතීන්ගේ සංවර්ධන වැඩසටහන යටතේ නිකුත් කෙරෙන මෙම මානව සංවර්ධන වාර්තාව ශ්‍රී ලංකාවේ නිල වශයෙන් එළි දැක්වීම අද(22) ප්‍රතිපත්ති අධ්‍යයන කේන්ද්‍රයේ දී සිදු කෙරුණි. එම වාර්තාවට අනුව මානව සංවර්ධනය අතින් දකුණු ආසියාවේ ප්‍රමුඛස්ථානයට පත්ව ඇත්තේ ශ්‍රී ලංකාවය. පසුගිය වසරට සාපේක්ෂ්ව මානව සංවර්ධන දර්ශකයේ දශම 6 .91 ක වර්ධනයක් අත්කර ගැනීමට ද ශ්‍රී ලංකාව සමත් වී ඇත. මෙම දර්ශකයට අනුව ඉන්දියාව 134 වන ස්ථානයේ පසුවෙයි. ශ්‍රී ලංකාව පරිසර ස්ථාවරත්වය රඳවා පවත්වාගැනීම සම්බන්ධයෙන් වගකීමෙන් කටයුතු කරන බව පැහැදිලි වන බව මෙම වාර්තාව එළිදැක්වීමේ අවස්ථාවට එක්වෙමින් එක්සත් ජාතීන්ගේ මෙරට නිත්‍ය නියෝජිත සුබිනේයි නැන්දි මහතා පැවසුවේය.", "URL": "https://sinhala.adaderana.lk/news.php?nid=20181", "Category": null, "Parent URL": null}