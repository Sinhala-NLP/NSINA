{"Source": "Adaderana", "Timestamp": "December 17, 2012 12:15 pm", "Headline": "මීළඟ නායකයා තෝරා ගැනීමේ පක්ෂ සමුළුව ඇරඹෙයි", "News Content": "දකුණු අප්‍රිකාවේ පාලක පක්ෂය වන අප්‍රිකානු ජාතික කොන්ග්‍රසය මීළඟ නායකයා තෝරා ගැනීම සඳහා පක්ෂ සමුළුව ආරම්භ කොට තිබේ. පාලක පක්ෂ නායකයා වන වත්මන් ජනාධිපති ජෙකොබ් ෂූමා ඉවත් කර නායකත්වය ලබාගැනීමට එම පක්ෂයේ උප නායකයා සූදානම් වන බව විදෙස් මාධ්‍ය වාර්තා ක‍ළේය. වත්මන් ජනාධිපතිවරයාට එරෙහිව මේ වන විට දූෂණ චෝදනා එල්ල වී ඇත. මේ හේතුවෙන් ඔහු නායකත්වයෙන් ඉවත් කොට නව නායකත්වය ලබාගැනීම සඳහා මෙම පක්ෂ සමුළුව ආරම්භ කොට ඇති බව සඳහන්ය. කෙසේ වෙතත් වත්මන් ජනාධිපතිවරයාගේ ආධාරකරුවන් ඔහුව යළි නායකත්වයට පත් කරන ලෙස බල කරමින් උද්ඝෝෂණ ව්‍යාපාර ද ආරම්භ කර ඇති බව විදෙස් මාධ්‍ය වාර්තා කළේය. පක්ෂය තුළ සිදුවන දූෂණ පිළිබඳව ප්‍රථමයෙන් සොයා බැලිය යුතු බව මේ පිළිබඳව අදහස් දැක්වූ වත්මන් ජනාධිපති ජෙකොබ් ෂුමා පවසා ඇත. මේ අතර මෙම සමුළුව දින 5 ක් පුරා පැවැත්වීමට කටයුතු යොදා තිබේ.", "URL": "https://sinhala.adaderana.lk/news.php?nid=30030", "Category": null, "Parent URL": null}