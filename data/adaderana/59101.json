{"Source": "Adaderana", "Timestamp": "April 11, 2016 03:49 pm", "Headline": "අනතුරින් 1ක් මරුට-4ක් රෝහලට", "News Content": "මහියංගණය බිබිල මාර්ගයේ පහලේකණුව ප්‍රදේශයේ සිදුවූ රිය අනතුරකින් කාන්තාවක මියගොස් තිබේ.ත්‍රීරෝද රථයක් මාර්ගයේ පෙරළීයාමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ ත්‍රීරෝද රථයේ රියදුරු ඇතුළු පුද්ගලයින් සිව් දෙනෙකු මහියංගණය රෝහලට ඇතුළත් කර ඇති අතර එහිදී එක් කාන්තාවක මියගොස් තිබේ.මියගොස් ඇත්තේ 49 හැවිරිදි කාන්තාවක බව සඳහන්ය.මහියංගණය පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59101", "Category": null, "Parent URL": null}