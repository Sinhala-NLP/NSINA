{"Source": "Adaderana", "Timestamp": "March 5, 2017 03:25 pm", "Headline": "ඉල්ලීම් ඉටු නොවන්නේ නම් දීපව්‍යාප්ත එක්දින වැඩවර්ජනයක්", "News Content": "තම ඉල්ලීම් වෘත්තීය ගැටලුවලට අදාළ ඉල්ලීම් ඉටු නොවන්නේ නම් දීපව්‍යාප්ත එක්දින වැඩවර්ජනයක් ක්‍රියාත්මක කරන බව හෙද පරිපූරක, අතුරු වෛද්‍ය , වෘත්තීය සේවාවන්ගේ ඒකාබද්ධ බලමණ්ඩලය පවසයි.අප්‍රේල් මස 06 වැනිදා එම එක්දින වැඩ වර්ජනය ක්‍රියාත්මක කරන බව එහි සම කැදවුම්කරු සමන් රත්නප්‍රිය මහතා සඳහන් කළේය .වැඩිකළ මූලික වැටුපට සමානුපාතිකව අතිකාළ ලබාදීම , උසස්විම් ක්‍රියාත්ම කිරීම, වැටුප් විෂමතා ඉවත් කිරීම ඇතුළු ඉල්ලීම් 7ක් මුල් කරගනිමින් පසුගිය පෙබරවාරි මස 28 වැනිදා හෙද පරිපූරක අතුරු වෛද්‍ය සේවාවන්ට අයත් වෘත්තිකයින් උද්ඝෝෂණවල නිරත විය.ඉදිරි සතිය තුළ තම ඉල්ලීම් ඉටු නොවන්නේ නම් ලබන 15 වැනිදා සෞඛ්‍ය අමාත්‍යාංශය ඉදිරිපිට දී දැවැන්ත විරෝධතාවක් පවත්වන බව සමන් රත්නප්‍රිය මහතා පවසයි. එම විරෝධතාවය ද රජය නොසලකා හරින්නේ නම් අප්‍රේල් මස 06 වැනිදා දීපව්‍යාවප්ත එක්දින වැඩ වර්ජනය ක්‍රියාත්මක කරන ඔහු කියා සිටියේය.", "URL": "https://sinhala.adaderana.lk/news.php?nid=70464", "Category": null, "Parent URL": null}