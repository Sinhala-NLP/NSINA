{"Source": "Adaderana", "Timestamp": "January 5, 2018 10:49 am", "Headline": "ක්‍රිකට් පිටියක් වූ වව්නියාව ලංගම බස් නැවතුම්පළ", "News Content": "වව්නියාව පැරණි ලංගම බස් නැවතුම්පළ මේ දිනවල නගරයේ තරුණයින්ගේ ක්‍රිකට් ක්‍රීඩාංගණයක් බවට පත්ව තිබේ. වවුනියාවේ පැරණි ලංගම බස් නැවතුම්පල වසා දමා දැනට සතියක පමණ කාලයක් ගෙවී ගොස් ඇති අතර ඊට විරෝධය පල කිරීම සදහා බස් නැවතුම් පල වටා පිහිටි වෙළෙද සැල් ගණනාවක්ද වෙළෙන්දන් විසින් වසා දමා වෙළෙද් සැල් ඉදිරිපිට කළු කොඩි ඔසවා තිබේ. මෙම බස් නැවතුම්පල වසා දමන ලද්දේ ලංගම හා පෞද්ගලික බස් රථ සදහා රුපියල් කෝටි 20 ක පමණ වියදමකින් ඉදිකල නව බස් පර්යන්තය වෙත ලංගම බස් රථද යැවීම පිණිසය. උතුරු පළාත් ප්‍රධාන අමාත්‍යවරයා විසින් ගන්නා ලද මේ තීරණයට එරෙහිව උතුරේ ලංගම සේවකයින් වීසින් ගන්නා ලද මෙම තීරණයට විරෝධය පලකරමින් උතුරේ ලංගම සේවකයින් වීසින් ආරම්භ කොට ඇති වර්ජනය මේ දක්වා හමාර වී නොමැත. මේ තත්ත්වයන් හමුවේ ඉතා නිදහස් ස්ථානයක් බවට පත්ව ඇති වව්නියාව පැරණි බස් නැවතුම් පල දැන් සවස් කාලයට නගරයේ සිටින තරුණයින්ගේ ක්‍රිකට් ක්‍රිඩාංගණය බවට පත්ව තිබේ.", "URL": "https://sinhala.adaderana.lk/news.php?nid=82538", "Category": null, "Parent URL": null}