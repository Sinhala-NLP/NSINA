{"Source": "Adaderana", "Timestamp": "November 11, 2015 07:32 am", "Headline": " මාරපනගේ පුටුව බෙදී සාගලට හා ස්වාමිනාදන්ට ලැබෙන ලකුණු", "News Content": "තිලක් මාරපන මහතාගේ ඉල්ලා අස්වීමෙන් හිස්වූ නීතිය සාමය හා බන්ධනාගාර ප්‍රතිසංස්කරණ අමාත්‍ය ධූරය දක්ෂිණ සංවර්ධන අමාත්‍ය සාගල රත්නායක මහතා සහ පුනරුත්ථාපන, නැවත පදිංචිකිරීම් හා හින්දු ආගමික කටයුතු අමාත්‍ය ඩී.එම් ස්වාමිනාදන් මහතා අතර බෙදී යනු ඇතැයි දේශපාලන ආරංචි මාර්ග සඳහන් කරයි. ඒ අනුව දක්ෂණි සංවර්ධන අමාත්‍ය හා අග්‍රාමාත්‍ය කාර්ය මණ්ඩල ප්‍රධානි සාගල රත්නායක මහතා නීතිය හා සාමය පිළිබඳ අමාත්‍යවරයා ලෙසත්, ඩී.එම් ස්වාමිනාදන් මහතා බන්ධනාගාර ප්‍රතිසංස්කරණ අමාත්‍යවරයා ලෙසත් තමාට පැවති අමාත්‍යංශවලට අමතරව මෙම අමාත්‍යංශ දෙකද ඒකාබද්ධව කටයුතු කරනු ඇත.මොවුන් දෙදෙනා අද (11) ස්වකීය නව කැබිනට් අමාත්‍ය ධූරයන්හි දිවුරුම් දෙනු ඇති බව සඳහන්ය.", "URL": "https://sinhala.adaderana.lk/news.php?nid=55017", "Category": null, "Parent URL": null}