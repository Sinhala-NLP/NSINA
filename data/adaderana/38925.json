{"Source": "Adaderana", "Timestamp": "November 18, 2013 10:27 am", "Headline": "ජනපති පදවි ප්‍රාප්තිය වෙනුවෙන් දිවයින පූරා වැඩසටහන් ", "News Content": "ජනාධිපති මහින්ද රාජපක්ෂ මහතාගේ ජන්ම දිනය සහ දෙවැනි පදවි ප්‍රාප්තිය වෙනුවෙන් දිවයින පුරා වැඩසටහන් රැසක් සංවිධානය කර තිබේ. පොළොන්නරුව ඓතිහාසික සෝමාවතිය චෛත්‍යයේ නව ප්‍රවේශ මාර්ගය නිර්මල කොතලාවල සහ මෛත්‍රීපාල සිරිසේන යන අමාත්‍යවරුන්ගේ ප්‍රධානත්වයෙන් විවෘත කෙරුණි. මාර්ගය ඉදිකිරීම සඳහා වැය කර ඇති මුදල මිලියන 45ක් වෙයි. අඩු ආදායම් ලාභින් වෙත නිවාස ඉදිකර දීමේ ව්‍යාපෘති යටතේ කිඹුලාවල ප්‍රදේශයේ ඉදිකළ නිවසක් අද(18) ප්‍රදානය කිරීමට නියමිතය. ආශිර්වාද පුරාජවක් සහ කෝට්ටේ ප්‍රදේශයේ දහම් පාසල් සදහා රුපියල් 50,000 බැගින් පරිත්‍යාග කිරීමේ වැඩසටහනක් කෝට්ටේ නගරාධිපතිවරයාගේ ප්‍රධානත්වයෙන් සිදුකෙරෙයි.", "URL": "https://sinhala.adaderana.lk/news.php?nid=38925", "Category": null, "Parent URL": null}