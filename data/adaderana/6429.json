{"Source": "Adaderana", "Timestamp": "February 2, 2010 04:28 pm", "Headline": "එල්.ටි.ටි.ඊ.යට සහය දැක්වූ තිදෙනෙක් වරද පිළිගනී", "News Content": "මුදල් ඇතුලු උපකරණ සපයමින් තමන් එල්.ටි.ටි.ඊ. සංවිධානයට සහය දැක්වු බවට දෙමළ ‍ජාතිකයින් තිදෙ‍නෙකු ඔස්ට්‍රේලියානු අධිකරණයක් හමුවේ වරද පිළිගෙන තිබේ. 2004 වසරේ සිට 2007 වර්ෂය දක්වා එල්.ටි.ටි.ඊ. සංවිධා‍නයට ඔස්ට්‍රේලියානු ‍ඩොලර් මිලියනයක් ලබාදීමට කටයුතු කළ බව අධිකරණය හමුවේ ඔවුන් අනාවරණය කර ඇත. ගුවන් විදුලි සම්ප්‍රේෂණ උපකරණ සහ බෝම්බ ඇතුලු යුදමය කටයුතු සදහා අවශ්‍ය කෙරෙන උපකරණ ද එල්.ටි.ටි.ඊ. සංවිධා‍නයට සැපයු බව ඔවුන් පිළිගෙන තිබේ. මොවුන් තිදෙනා ඔස්ට්‍රේලියාවේ එල්.ටි.ටි.ඊ. ජ්‍යෙෂ්ඨ සාමාජිකයින් ලෙස කටයුතු කර ඇති බව ද වාර්තා වේ.", "URL": "https://sinhala.adaderana.lk/news.php?nid=6429", "Category": null, "Parent URL": null}