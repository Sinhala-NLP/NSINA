{"Source": "Adaderana", "Timestamp": "December 2, 2014 09:40 am", "Headline": "බඳින තුවක්කුවෙන් මරුවා එයි", "News Content": "බුලත්සිංහල, හැරමිටියාකන්ද, දෙහිගහවල ප්‍රදේශයේ දී පුද්ගලයෙකු වෙඩි වැදී මියගොස් තිබේ. ප්‍රදේශයේ හේනක අටවා තිබු බඳින තුවක්කුවක් පත්තුවීමෙන් මෙම වෙඩි වැදීම සිදුව ඇති බව පොලීසිය සඳහන් කළේය. වෙඩි වැදීමෙන් බරපතළ තුවාල ලැබු පුද්ගලයා ප්‍රතිකාර සඳහා හොරණ රෝහලට ඇතුළත් කිරීමේ දී මියගොස් ඇත. මියගොස් ඇත්තේ 57 හැවිරිදි බුලත්සිංහල, දිවෙලකඩ ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් බුලත්සිංහල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47737", "Category": null, "Parent URL": null}