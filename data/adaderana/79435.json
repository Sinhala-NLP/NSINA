{"Source": "Adaderana", "Timestamp": "November 2, 2017 10:33 am", "Headline": "හෙරෝයින් සමඟ දෙදෙනෙක් දැලේ ", "News Content": "හෙරෝයින් ග්‍රෑම් 131කට වැඩි ප්‍රමාණයක් ලඟ තබාගෙන සිටි පුද්ගලයෙකු ග්‍රෑන්ඩ්පාස්, නාගලගම්වීදිය ප්‍රදේශයේදී අත්අඩංගුවට ගෙන තිබේ. වැල්ලවත්ත දිසා දූෂණ මර්දන ඒකකයේ නිළධාරීන් කණ්ඩායමක් විසින් සිදුකල වැටලීමකදී මොහු අත්අඩංගුවට ගෙන ඇති බව පොලීසිය පැවසීය. අත්අඩංගුවට ගෙන ඇත්තේ කොළඹ 14 ප්‍රදේශයේ පදිංචි 33 හැවිරිදි පුද්ගලයෙකු වන අතර ඔහු අද දින මාලිගාකන්ද මහෙස්ත්‍රාත් අධිකරණයට ඉදිරිපත් කිරීමට නියමිතය. මේ අතර හෙරොයින් ග්‍රෑම් 10යි මිලි ග්‍රෑම් 150ක් ලඟ තබාගෙන සිටි තවත් පුද්ගලයෙකුද ග්‍රෑන්ඩ්පාස් ප්‍රදේශයේදී අත්අඩංගුවට ගෙන තිබේ. සැකකරු කොලොන්නාව ප්‍රදේශයේ පදිංචිකරුවෙකු බව පොලීසිය පැවසීය.", "URL": "https://sinhala.adaderana.lk/news.php?nid=79435", "Category": null, "Parent URL": null}