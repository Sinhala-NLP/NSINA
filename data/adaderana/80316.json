{"Source": "Adaderana", "Timestamp": "November 21, 2017 05:36 pm", "Headline": "බාලවයස් දැරියක දූෂණය කර දරුවකු දුන් සිව්දරු පියාට විනිසුරු ඉලංචේලියන් දීපු මතක හිටින දඬුවම", "News Content": "යාපනේ මනල්කාඩු ප්‍රදේශයේදී බාල වයස්කාර දැරියක දූෂණය කළ සිව් දරු පියකුට අවුරුදු 15ක සිර දඬුවමක් නියම කර තිබේ. යාපනය මහාධිකරණ විනිසුරු මානික්කවාසකර් ඉලන්චේලියන් විසින් ඊයේ (20) මෙම නියෝගය කර ඇත.2012 වසරේ ජූලි මාසයේදී මෙම අපරාධය කර ඇත. මෙම නඩුවේ තීන්දුව ප්‍රකාශ කරන අවස්තාවේදී රජයේ නීතිඥවරයා කියා ඇත්තේ විත්තිකරුට එරෙහි චෝදනාව ඔප්පු වී ඇති බවයි.එමන්ම දූෂණයට ලක් වූ දැරියට මේ වනවිට එකී දූෂණය හේතුවෙන් අවුරුදු 4ක දරුවකුද සිටින බව පැවැසූ නීති ඥවරයා දැරියගේ ජීවිතය විනාශ කළ විත්තිකරුට එරෙහිව දිය හැකි උපරිම දඩුවම ලබා දෙන ලෙස ද අධිකරණයේදී ඉල්ලා සිටියේය.අපරාධකරුට එරෙහි දඬුවම ප්‍රකාශයට පත් කළ විනිසුරු ඉලන්චේලියන් අවුරුදු 15ක සිර දඬුවම ට අමතරව රුපියල් 30,000ක දඩ මුදලකුත් එය නොගෙවන්නේ නම් තවත් මාස 18 ක සිර දඬුවමකුත් දැරියට ලක්ෂ 6ක වන්දියකුත් එය ගෙවිමට නොහැකිනම් තවත් මාස 8ක සිරදඬුවමකුත් නියම කළේය.", "URL": "https://sinhala.adaderana.lk/news.php?nid=80316", "Category": null, "Parent URL": null}