{"Source": "Adaderana", "Timestamp": "July 15, 2013 12:18 pm", "Headline": "පිඹුරුපත් අන්තර්ජාලයේ", "News Content": "ඉඩම්වල පිඹුරුපත් අන්තර්ජාලය ඔස්සේ පහසුවෙන් දැකබලා ගැනීමට හැකිවන පරිදි වැඩපිළිවෙළක් සකස් කරන බව ශ්‍රී ලංකා මිනින්දෝරු දෙපාර්තමේන්තුව පවසයි. එම දෙපාර්තමේන්තුව මගින් මැනුම් කරන ලද ඉඩම්වල පිඹුරුපත් ලබා ගැනිමට මේ යටතේ ජනතාවට අවස්ථාව හිමිවනු ඇත. පළමු අදියර කොළඹ දිස්ත්‍රික්කයෙන් ආරම්භ කරන අතර පසුව කළුතර සහ ගම්පහ දිස්ත්‍රික්ක ආවරණය වන පරිදි වැඩසටහන ක්‍රියාත්මක කිරීමට නියමිතය. ඒ පිළිබඳ වැඩිදුර තොරතුරු ලබන 19 වැනිදා සිට ශ්‍රී ලංකා මිනින්දෝරු දෙපාර්තමේන්තුවේ www.survey.gov.lk යන වෙබ් අඩවියෙන් ලබා ගත හැකිය.", "URL": "https://sinhala.adaderana.lk/news.php?nid=35793", "Category": null, "Parent URL": null}