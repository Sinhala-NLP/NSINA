{"Source": "Adaderana", "Timestamp": "January 29, 2010 09:29 am", "Headline": "\"දැයට කිරුළ\"පල්ලෙකැලේට", "News Content": "මෙවර දැයට කිරුළ ප්‍රදර්ශනය මහනුවර පල්ලකැලේ ක්‍රීඩාංගණයේ දී පැවැත්වීමට තීරණය කර තිබේ.. රාජ්‍ය ආදායම් සහ නියෝජ්‍ය මුදල් අමාත්‍ය රංජිත් සියඹලාපිටිය මහතා පවසන පරිදි ලබන පෙබරවාරී 4 වනදා සිට පෙබරවාරී 10 වනදා දක්වා ප්‍රදර්ශනය පැවැත්වේ. දැයට කිරුළ ප්‍රදර්ශනය මෙවර පැවැත්වෙන්නේ සිව්වන වතාවට වන අතර කොළඹින් පිට පැවැත්වෙන්නේ ප්‍රථම වතාවට බව ද අමාත්‍යවරයා පවසයි.. ලබන 4 වනදා පස්වරු 4 ට විවෘත කෙරෙන මෙම ප්‍රදර්ශනය පස්වරු 6 සිට මහජන ප්‍රදර්ශනයට විවෘතව තැබෙනු ඇත. විදෙස් තානාපති අංශද මෙවර ප්‍රදර්ශනයට සහභාගී වීම විශේෂත්වයක් බව අමාත්‍ය රංජිත් සියඹලාපිටිය මහතා කියා සිටියි. . මෙවර ප්‍රදර්ශනයේ තේමාව වී ඇත්තේ\"පැළඳ එක කිරුළක් නැවුම් හෙට දවසක්\"යන්නයි.", "URL": "https://sinhala.adaderana.lk/news.php?nid=6324", "Category": null, "Parent URL": null}