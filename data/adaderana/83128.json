{"Source": "Adaderana", "Timestamp": "January 17, 2018 05:26 pm", "Headline": "රටතුළ හාල් තොග තියෙද්දිත් සහල් ආනයනය කර මුදල් ගසා කනවා ", "News Content": "රටතුළ ප්‍රමාණවත් සහල් තොග තිබියදී සහල් ආනයනය කර ඉන් මුදල් ගසාකෑමට වත්මන් ආණ්ඩුවේ ඇතැම් පිරිස් ක්‍රියාකර ඇතැයි එක්සත් ජනතා නිදහස් සන්ධාන පාර්ලිමේන්තු මන්ත්‍රී මහින්ද යාපා අබේවර්ධන මහතා පවසයි. කොළඹ අද(17) පැවති මාධ්‍ය හමුවකට හමුවකට එක්වෙමින් මන්ත්‍රීවරයා මේ බව ප්‍රකාශ කළේය. 2017 අගෝස්තු මාසයේ සිට මේ වන තෙක් සහල් මෙක්ට්‍රික් ටොන් 64,000 ක් ගනේවා ඇති බවත් එයින් මෙක්ට්‍රික් ටොන් 2000 ක් පමණක් විකුණා ඇති බව ද පැවසු මන්ත්‍රිවරයා ඉතිරි සහල් මෙක්ට්‍රික් ටොන් 62,000 ගබඩා වල ඇති බව ද පැවසීය. නමුත් ඉන් මෙක්ට්‍රික් ටොන් 20,000 ක් පමණ මිනිස් පරිභෝජනයට නුසුදුසු තත්ත්වයට පත්ව ඇති බව ද ඔහු සඳහන් කළේය. කෙසේ වෙතත් එවැනි තත්ත්වයක් තුළ සහල් ගෙන්විමට තවත් රුපියල් බිලියන 10 ක් වෙන් කර ඇති බව ද ඔහු පැවසීය. මේ අතර GR 11 පොන්නි සම්බා මෙක්ට්‍රික් ටොන් 1ක් ඇමෙරිකානු ඩොලර් 480 ක මුදලකට ගෙන් වනු ලැබුව ද ලංකාවට එන්නේ ඇමරිකානු ඩොලර් 420 ක් වු ස්වර්ණ සම්බා බවත් එහි පරතරය ඇමෙරිකානු ඩොලර් 60ක මුදල අමාත්‍යවරු ගසා කෑමට ලක් කර ඇති බවත් මහින්ද යාපා මන්ත්‍රිවරයා සඳහන් කරයි.", "URL": "https://sinhala.adaderana.lk/news.php?nid=83128", "Category": null, "Parent URL": null}