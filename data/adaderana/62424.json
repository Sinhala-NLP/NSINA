{"Source": "Adaderana", "Timestamp": "July 25, 2016 03:16 pm", "Headline": " ඔලිම්පික් යන්න ලාංකික වෛද්‍යවරු 2ට අවස්ථාවක්", "News Content": "එළඹෙන ඔලිම්පික් ක්‍රීඩා උළලේදී නිල ක්‍රීඩා වෛද්‍ය කටයුතු ආවරණය සඳහා පළමුවරට ශ්‍රී ලාංකික වෛද්‍යවරුන් දෙදෙනෙකුට අවස්ථාව හිමිව තිබේ.කරාපිටිය ශික්ෂණ රෝහලේ ක්‍රීඩා වෛද්‍ය ඒකකයේ ප්‍රධානී වෛද්‍ය හිමාන් ද සිල්වා සහ වෛද්‍ය සංඛ තෙබුවනආරච්චි යන මහත්වරුන් දෙදෙනා ජාත්‍යන්තර ඔලිම්පික් කමිටුව විසින් ඒ සඳහා තෝරාගෙන ඇති බව සෞඛ්‍ය අමාත්‍යාංශය පැවසුවේය.එම වෛද්‍යවරුන් දෙදෙනාට අවශ්‍ය ගුවන් ටිකට්පත් ඇතුළු සියලු පහසුකම් සළසා දෙන ලෙස සෞඛ්‍ය අමාත්‍ය රාජිත සේනාරත්න මහතා නිලධාරීන්ට උපදෙස් ලබාදී තිබේ.ඔවුන් දෙදෙනා හෙට(26) බ්‍රසීලය බලා පිටත්ව යාමට නියමිතය.ලබන මස 05 වනදා ආරම්භ වන ඔලිම්පික් ක්‍රිඩා උළලේ ක්‍රීඩා වෛද්‍ය කටයුතු සඳහා විවිධ රටවලින් ක්‍රීඩා වෛද්‍යවරුන් 150 දෙනෙකු තෝරාගෙන තිබේ.", "URL": "https://sinhala.adaderana.lk/news.php?nid=62424", "Category": null, "Parent URL": null}