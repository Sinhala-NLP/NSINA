{"Source": "Adaderana", "Timestamp": "July 31, 2019 01:04 pm", "Headline": "ශ්‍රී ලංකා නිදහස් පක්ෂය තුළ කණ්ඩායම් 2ක් ඉන්නවා-ඩලස්", "News Content": "ශ්‍රී ලංකා පොදුජන පෙරමුණේ පක්ෂ නායක රැස්වීම විපක්ෂ නායක මහින්ද රාජපක්ෂ මහතාගේ ප්‍රධානත්වයෙන් පවත්වා තිබේ. ඊයේ (30) රාත්‍රී විජේරාම මාවතේ පිහිටි විපක්ෂ නායකවරයාගේ නිල නිවසේ දී අදාළ සාකච්ඡාව පැවති බව සදහන්. මෙම සාකච්ඡාව සදහා ශ්‍රී ලංකා පොදුජන පෙරමුණ නියෝජනය කරන සියලු පක්ෂ නියෝජිතයින් එක්ව සිටි බව වාර්තා වේ. පක්ෂ නායක රැස්වීමෙන් අනතුරුව මාධ්‍ය වෙත අදහස් දැක්වු පාර්ලිමේන්තු මන්ත්‍රී ඩලස් අලහප්පෙරුම මහතා පැවසුවේ එකාබද්ධ විපක්ෂය සහ ශ්‍රී ලංකා පොදු ජන පෙරමුණ ප්‍රමුඛ ප්‍රගතිශිලි පක්ෂ එකතුව ජනාධිපතිවරණයට ඉදිරිපත් කරන ජාතික අපේක්ෂකයා සම්බන්ධයෙන් සහ ඔහුගේ වැඩසටහන සම්බන්දයෙන් සාකච්ඡා කළ බවයි. එමෙන්ම සියලු පාර්ශව එකතුව සැදෙන සංධානයයේ ඉදිරි පියවර රැසක් ගත් බවත් එළඹේන 6වනදා රැස්වන පක්ෂ නායක රැස්වීමේදි එම නව සංධානයේ අවසන් පියවර ගැනීම සිදු විය හැකි බවද මන්ත්‍රීවයා පැවසීය. එහිදි මාධ්‍යවේදින් ශ්‍රී ලංකා නිදහස් පක්ෂය සමඟ ඇති සාකච්ඡා සහ එම පක්ෂයේ ඇතැම් පිරිස් කළ ප්‍රකාශ සම්බන්ධයෙන් මන්ත්‍රීවරයාගෙන් ප්‍රශ්න කළේය. එහිදි ඔහු පැවසුවේ ශ්‍රී ලංකා නිදහස් පක්ෂය පැහැදිලිවම කොටස් දෙකකට බෙදී ඇති බවයි. එනම් සැබෑ ලෙසම එක්සත් ජාතික පක්ෂය විරෝධි පිරිස සහ එක්සත් ජාතික පක්ෂයට පක්ෂපාති පිරිස යනුවෙන් බවයි. එම නිසා සැබෑ ලෙස එක්සත් ජාතික පක්ෂයට විරෝධි පිරිස යහපත් පිතිචාරයක් දක්වනු ඇති බව තම විශ්වාසය බවද ඩලස් අලහපෙරුම මහතා එහිදි ප්‍රකාශ කළේය.", "URL": "https://sinhala.adaderana.lk/news.php?nid=115423", "Category": null, "Parent URL": null}