{"Source": "Adaderana", "Timestamp": "August 1, 2012 12:41 pm", "Headline": "මැතිවරණ නීති උල්ලංඝනය කිරීම් 32 ක්", "News Content": "උතුරු මැද, නැගෙනහිර සහ සබරගමුව පළාත් සභාවලට අදාළව මැතිවරණ නීති උල්ලංඝනය කිරීම් පිළිබඳව පැමිණිලි 32 ක් ලැබී ඇති බව පැෆරල් සංවිධානය පවසයි. මේ අතර රාජ්‍ය සේවකයින් නිවාඩු ලබා නොගෙන මැතිවරණයට තරග කිරීම පිළිබඳ පැමිණිලි රැසක් ලැබී ඇති බව එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. එහිදී උතුරු මැද පළාතට අදාළව අනුරාධපුර දිස්ත්‍රික්කයේ රජයේ සේවකයින් පස් දෙනෙකුගෙන් යුතු පිරිසක් නිවාඩු ලබා ගැනීමකින් තොරව මැතිවරණය අපේක්ෂකයින් ලෙස තරග කරන බව වාර්තා වී ඇති අතර ඒ පිළිබඳව ඊයේ (21) දිනයේදීම මැතිවරණ කොමසාරිස්වරයා දැනුවත් කළ බව ඒ මහතා සඳහන් කළේය‍. රජයේ මාණ්ඩලික නිලධාරීන් මැතිවරණයක් සඳහා තරග කරන්නේ නම් නිවාඩු ලබාගැනීම අනිවාර්යයෙන් සිදුකළ යුතු බවත් මාණ්ඩලික නිලධාරීන් නම් ඉල්ලා අස්විය යුතු බවත් හෙතෙම පැවසීය.", "URL": "https://sinhala.adaderana.lk/news.php?nid=26230", "Category": null, "Parent URL": null}