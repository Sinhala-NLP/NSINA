{"Source": "Adaderana", "Timestamp": "November 21, 2011 08:30 am", "Headline": "උණ රෝගයෙන් රෝහල් ගතකළ සිසුන් 7 දෙනෙකු තවමත් රෝහලේ", "News Content": "උණ රෝගී තත්ත්වයක් හේතුවෙන් ඌව ශාරිරික අධ්‍යාපන විද්‍යා පීඨයේ සිසුන් 13 දෙනෙකු ඊයේ(20) පස්වරුවේ හදිසියේ රෝහල්ගත කර තිබේ. වෛරස් උණ රෝගයක් හේතුවෙන් මෙම සිසුන් බණ්ඩාරවෙල රෝහලට ඇතුළත් කෙරුණු බව අද දෙරණ වාර්තාකරු සඳහන් කළේය. මේ වන විට එම රෝහලේ රෝගීන් 7 දෙනෙකු නේවාසිකව ප්‍රතිකාර ලබන බව රෝහල් ප්‍රකාශකයෙකු ප්‍රකාශ කළේය. කෙසේවෙතත් ඔවුන්ට වැළ ඳී තිබූ වෛරස් උණ රෝගී තත්ත්වය මේ වන විට බොහෝදුරට පහව ගොස් ඇති බවත් කිසිඳු අයෙකුට බරපතල තත්ත්වයක් නොමැති බවත් ඔහු වැඩිදුරටත් කියා සිටියේ. ඒ අනුව අද(21) දහවල් වන විට රෝගීන්ගෙන් බොහෝදෙනෙකුට සිය නේවාසිකාගාර සඳහා යාමට හැකි බව බණ්ඩාරවෙල රෝහලේ ප්‍රකාශකයා ප්‍රකාශ කළේය.", "URL": "https://sinhala.adaderana.lk/news.php?nid=20140", "Category": null, "Parent URL": null}