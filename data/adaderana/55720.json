{"Source": "Adaderana", "Timestamp": "December 14, 2015 08:18 pm", "Headline": "උඩරට දුම්රිය මග යථා තත්ත්වයට!", "News Content": "උඩරට දුම්රිය මාර්ගයේ දුම්රිය ධාවනය මේ වන විට යථා තත්ත්වයට පත් කර තිබේ.ඉහල කෝට්ටේ සහ බලන දුම්රිය ස්ථාන අතර දුම්රිය මාර්ගයට පස් සහ ගල් පෙරළීම හේතුවෙන් ඊයේ රාත්‍රී සිට එම මාර්ගයේ දුම්රිය ධාවනයට බාධා එල්ල වි තිබුණි.කෙසේ වෙතත් අද මධ්‍යහ්නය වන විට දුම්රිය මාර්ගයට වැටී තිබූ පස් සහ ගල් ඉවත් කර උඩරට දුම්රිය මාර්ගයේ ධාවන කටයුතු යථා තත්ත්වයට පත් කිරිමට හැකි වූ බව දුම්රිය පාලක මැදිරිය සඳහන් කළේය.ගල් පෙරළීම හේතුවෙන් කොළඹ කොටුවේ සිට ගමන් ආරම්භ කරන දුම්රිය රඹුක්කන දක්වා සීමා කර තිබූ අතර බදුල්ලේ සිට පැමිණෙන දුම්රිය කඩුගන්නාව දක්වා සීමා කර තිබුණි.", "URL": "https://sinhala.adaderana.lk/news.php?nid=55720", "Category": null, "Parent URL": null}