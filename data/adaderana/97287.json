{"Source": "Adaderana", "Timestamp": "October 6, 2018 08:37 pm", "Headline": "වැස්ස නිසා මාර්ග කිහිපයක් ජලයෙන් යටවෙයි", "News Content": "අයහපත් කාලගුණික තත්ත්වයත් සමඟ කලාඔය ජල මට්ටම ඉහළ යාම නිසා පුත්තලම-මන්නාරම මාර්ගය පරනෙලුවන්කුලම ප්‍රදේශයෙන් වසා දමා ඇති බව පුත්තලම දිස්ත්‍රික් අපදා කළමනාකරණ ඒකකයේ සහකාර අධ්‍යක්ෂක ඒ.එම්.ආර් අලහකෝන් මහතා පවසයි. මේ හේතුවෙන් පුත්තලම-මන්නාරම මාර්ගයේ ගමන් ගන්නා මහජනතාව සහ රියදුරන් විකල්ප මාර්ග භාවිතා කරන ලෙස පුත්තලම දිස්ත්‍රික් අපදා කළමනාකරණ ඒකකය ජනතාවගෙන් ඉල්ලා සිටියි. මේ අතර පවතින අධික වර්ශාවත් සමඟ හොරණ, ඉන්ගිරිය, මතුගම, අගලවත්ත, වැලිපැන්න සහ මහනුවර අකුරණ 6 කණුව ප්‍රදේශයේ මාර්ගද ජලයෙන් යටවී ඇති බව අපදා කළමනාකරණ ඒකකය පවසයි.", "URL": "https://sinhala.adaderana.lk/news.php?nid=97287", "Category": null, "Parent URL": null}