{"Source": "Adaderana", "Timestamp": "June 2, 2012 08:20 am", "Headline": "පොසොන් නිමිත්තෙන් අනුරාධපුරයට විශේෂ දුම්රියක්", "News Content": "පොසොන් පොහොය නිමිත්තෙන් අද(02) සිට විශේෂ දුම්රියක් අනුරාධපුරය දක්වා ධාවනය කෙරෙන බව ශ්‍රී ලංකා දුම්රිය සේවය පවසයි. කොළඹ කොටුවේ සිට එම දුම්රිය ධාවනය කෙරෙන බව ශ්‍රී ලංකා දුම්රිය සේවය සඳහන් කරයි. කොටුව දුම්රිය ස්ථානයෙන් පස්වරු 1.25 ට ගමන් ආරම්භ කරන මෙම විශේෂ දුම්රිය පස්වරු 6 ට පමණ අනුරාධපුරයට ළඟා වීමට නියමිතව තිබේ. එමෙන්ම මාතර සිට අනුරාධපුරය, වව්නියාව බලා ධාවනය කෙරෙන දුම්රිය සඳහා තෙවන පන්තියේ අමතර මැදිරි දෙකක් එක්කර ඇති බව ශ්‍රී ලංකා දුම්රිය සේවය පැවසීය. කොළඹ කොටුවේ සිට අනුරාධපුරය දක්වා ධාවනය කෙරෙන සාමාන්‍ය දුම්රියට ද තෙවන පන්ති අමතර මැදිරි දෙකක් එක් කර ඇති බව සඳහන්ය.", "URL": "https://sinhala.adaderana.lk/news.php?nid=24700", "Category": null, "Parent URL": null}