{"Source": "Adaderana", "Timestamp": "June 3, 2012 08:01 am", "Headline": "අනුරාධපුරයේ හෝටල් හා දන්සැල් පරීක්ෂාවක්", "News Content": "අනුරාධපුර දිස්ත්‍රික්කයේ හෝටල් සහ දන්සැල් පරීක්ෂා කිරීමේ වැඩපිළිවෙළක් ආරම්භ කර තිබේ. මහජන සෞඛ්‍ය පරීක්ෂකවරුන් පසුගිය දින කිහිපය තුළ සිදුකළ පරීක්ෂා කිරීම්වලින් අනතුරුව හෝටල් කිහිපයකට අනතුරු ඇඟවීම් සිදුකර ඇති බවද අනුරාධපුර දිස්ත්‍රික් ආහාර හා ඖෂධ පරීක්ෂක ආනන්ද වේරගොඩ මහතා සඳහන් කළේය. අද දහවල් 12.00 ට පෙර එම හෝටල් ආහාර සැකසීමේ දී සෞඛ්‍යාරක්ෂිත ක්‍රම අනුගමනය නොකළහොත් ඊට එරෙහිව නීතිමය පියවර ගැනීමට ද තීරණය කර ඇති බව ආනන්ද වේර‍‍ගොඩ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24715", "Category": null, "Parent URL": null}