{"Source": "Adaderana", "Timestamp": "May 25, 2018 10:58 am", "Headline": "අලව්වේදී පස් කන්දකට යටවී පුද්ගලයෙකු මරුට", "News Content": "අලව්ව, නවතල්වත්ත ප්‍රදේශයේදී පස් කන්දකට යටවීමෙන් පුද්ගලයෙකු මියගොස් තිබේ. අද (25) අළුයම නිවසක් මතට පස් කන්දක් කඩා වැටීමෙන් එම නිවසේ සිටි පුද්ගලයෙකු ඊට යටවී ඇති අතර බරපතළ තත්ත්වයේ පසුවූ එම පුද්ගලයා දඹදෙණිය රෝහලට ඇතුළත් කිරිමේදී මියගොස් ඇති බව පොලීසිය පැවසීය. මියගොස් ඇත්තේ 40 හැවිරිදි පුද්ගලයෙකි. මේ අතර රත්නපුර, ගලගමදෙණිය ප්‍රදේශයේ ගංවතුර තත්ත්වයක් පැවැති අවස්ථාවේ ඔරු පදිමින් සිටි පුද්ගලයෙකු ඔරුව පෙරලීයාමෙන් දියේ දිලි මියගොස් තිබේ. මියගොස් ඇත්තේ දොඩම්පේ ප්‍රදේශයේ පදිංචිව සිටි 50 හැවිරිදි පුද්ගලයෙකු බව පොලිසිය සඳහන් කළේය.", "URL": "https://sinhala.adaderana.lk/news.php?nid=89794", "Category": null, "Parent URL": null}