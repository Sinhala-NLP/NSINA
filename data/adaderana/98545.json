{"Source": "Adaderana", "Timestamp": "November 1, 2018 12:41 pm", "Headline": "කෝටියක හෙරොයින් සමඟ සැකකරුවෙකු අත්අඩංගුවට ", "News Content": "රුපියල් කෝටියක පමණ වටිනාකමින් යුතු හෙරොයින් තොගයක් මෝටර් රථයකින් ප්‍රවාහනය කරමින් සිටි පුද්ගලයෙකු සුරාබදු දෙපාර්තමේන්තුව මගින් අත්අඩංගුවට ගෙන තිබේ. සුරාබදු දෙපාර්තමේන්තුවේ මත්ද්‍රව්‍ය නාශක කාර්යංශයේ නිලධාරීන් කණ්ඩායමක් විසින් මීගමුව, කුරණ ප්‍රදේශයේ සිදුකළ වැටලීමක දී මෙම හෙරොයින් තොගය සමග සැකකරු අත්අඩංගුවට ගෙන ඇති බව සඳහන්ය. කිලෝග්‍රෑම් 1කට ආසන්න ‍හෙරොයින් තොගයක් එහිදී සොයාගැනුනු බව සුරාබදු අධිකාරී එස්.කේ.වනිගතුංග මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=98545", "Category": null, "Parent URL": null}