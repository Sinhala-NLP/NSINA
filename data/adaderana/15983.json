{"Source": "Adaderana", "Timestamp": "May 9, 2011 10:37 am", "Headline": "පොහොර ගණන් ඉස්සුවාට 21 ට නඩු", "News Content": "ඉහළ මිලට පොහොර අලෙවි කළ වෙළෙඳුන් 21 දෙනෙකුට එරෙහිව නඩු පැවරීමට තීරණය කර ඇති බව පාරිභෝගික සේවා අධිකාරිය පවසයි. මිශ්‍ර පොහොර මිටියක සාමාන්‍ය වෙළඳපළ මිල රු.1350 ක් වුවද මෙම වෙළෙඳුන් විසින් පොහොර මිටියක් 3350 ක් ලෙස පැරණි මිලටම අළෙවි කර ඇති බව නුවරඑළිය පාරිභෝගික සේවා අධිකාරී කාර්යාලය සඳහන් කරයි. නුවරඑළිය,රාගල,කඳපොළ ආදී ප්‍රදේශවල කරන ලද වැටලීමකින් මෙම පිරිස හඳුනාගැනීමට හැකිවූ බවත්,මොවුන්ට එරෙහිව වලපනේ,නුවරඑළිය හා හැටන් අධිකරණයන්හි නඩුපැවරීම සිදුකිරීමට නියමිත බවත් අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=15983", "Category": null, "Parent URL": null}