{"Source": "Adaderana", "Timestamp": "August 9, 2015 10:23 am", "Headline": "තැපැල් ඡන්දය දාන්න  රාජ්‍ය සේවකයින්ට 11 වැනිදාත් අවස්ථාව", "News Content": "මෙවර පාර්ලිමේන්තු මැතිවරණයට අදාළව තැපැල් ඡන්දය ප්‍රකාශ කිරීම සඳහා තවත් දිනයක් ලබාදීමට මැතිවරණ මහලේකම් කාර්යාලය තීරණය කර තිබේ.ඒ අනුව මෙතෙක් ඡන්දය ප්‍රකාශ කිරීමට නොහැකි වු තැපැල් ඡන්ද දායකයින් සඳහා ලබන 11 වන දින ඡන්දය ප්‍රකාශ කළ හැකි බව අතිරේක මැතිවරණ කොමසාරිස් එම්.එම්.මොහොමඩ් මහතා සඳහන් කළේය.පසුගිය 03 වන දින අධ්‍යාපන සහ පොලිස් සේවයේ නිරත රාජ්‍ය සේවකයින්ට තැපැල් ඡන්දය ප්‍රකාශ කිරීම සඳහා අවස්ථාව ලබාදී තිබු අතර සෙසු රාජ්‍ය සේවකයින් සඳහා 5,6 යන දෙදින අවස්ථාව ලබාදී තිබුණි.එම දිනවල ඡන්දය ප්‍රකාශ කිරීමට නොහැකි වු පුද්ගලයින් සඳහා ඊයේ දිනයේත් තැපැල් ඡන්දය ප්‍රකාශ කිරීමට අවස්ථාව ලබාදී තිබු බව මැතිවරණ මහලේකම් කාර්යාලය සඳහන් කළේය.කෙසේවෙතත් මෙවර තැපැල් ඡන්දය සඳහා සුදුසුකම් ලැබු ඡන්ද දායකයින්ගෙන් ඡන්දය ප්‍රකාශ කර ඇත්තේ අඩු ප්‍රතිශතයක් බැවින් ඒ සඳහා තවත් අතිරේක දිනයක් ලබාදීමට තීරණය කළ බව අතිරේක මැතිවරණ කොමසාරිස් එම්.එම්.මොහොමඩ් මහතා පැවසුවේය.", "URL": "https://sinhala.adaderana.lk/news.php?nid=53135", "Category": null, "Parent URL": null}