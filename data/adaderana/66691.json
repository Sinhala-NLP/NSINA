{"Source": "Adaderana", "Timestamp": "December 4, 2016 09:48 am", "Headline": " ගිනිඅවි ප්‍රවාහනය කරද්දී මාට්ටු", "News Content": "ඩිෆෙන්ඩර් රථයකින් ගිනිඅවි ප්‍රවාහනය කරමින් සිටි පුද්ගලයෙකු කුරුණෑගල, විල්ගොඩ ප්‍රදේශයේ දී අත්අඩංගුවට ගෙන තිබේ.කුරුණෑගල පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි.එහිදී අදාළ ඩිෆෙන්ඩර් රථය තුළ තිබී මිලීමීටර් නවය වර්ගයේ පිස්තෝලයක්, එම වර්ගයේ ජීව උණ්ඩ දෙකක් සහිත මැගසින් එකක් සහ විදේශීය රටක නිෂ්පාදිත වායු රිවෝල්වරයක් සොයාගත් බව පොලීසිය පැවසුවේය.සැකකරු 20 හැවිරිදි කුරුණෑගල, වෙලන්ගොල්ලවත්ත ප්‍රදේශයේ පදිංචිකරුවෙකු වන අතර ඔහු කුරුණෑගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.සිද්ධිය සම්බන්ධයෙන් කුරුණෑගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66691", "Category": null, "Parent URL": null}