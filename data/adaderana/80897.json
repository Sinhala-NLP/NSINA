{"Source": "Adaderana", "Timestamp": "December 2, 2017 11:18 am", "Headline": "මුහුදු සීමා උල්ලංගනය කළ ඉන්දීය ධීවරයින් පිරිසක් නාවික  හමුදා අත්අඩංගුවට", "News Content": "මෙරට මුහුදු සීමා උලල්ංඝනය කරමින් ධීවර කටයුතුවල නිරත වූ ඉන්දිය ධීවරයින් පිරිසක් නාවික හමුදාව මගින් අත්අඩංගුවට ගෙන තිබේ. ඊයේ රාත්‍රී කෝවිලන්තුඩුවට සහ පේදුරුතුඩුවට උතුරු දෙසින් වූ ශ්‍රි ලංකාවට අයත් මුහුදු ප්‍රදේශයේදී මොවුන් අත්අඩංගුවට ගත් බව නාවික හමුදාව සඳහන් කළේය. උතුරු නාවික විධානයට අයත් පී 437 සහ පී 451 දරණ වේග ප්‍රහාරක යාත්‍රා මගින් අදාල ධීවරයින් සහ ඔවුන්ට අයත් ට්‍රෝලර් යාත්‍රා දෙක අත්අඩංගුවට ගෙන තිබේ. මෙහිදී ඉන්දිය ධීවරයින් 20 දෙනෙකු අත්අඩංගුවට ගෙන ඇති අතර ඔවුන් ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂවරයා වෙත භාරදී ඇති බව සඳහන්ය. අත්අඩංගුවට ගත් ට්‍රෝලර් යාත්‍රා කරෙයිනගර් හි පිහිටි ශ්‍රි ලංකා නාවික එළාර ආයතනවය වෙත භාරදි තිබේ.", "URL": "https://sinhala.adaderana.lk/news.php?nid=80897", "Category": null, "Parent URL": null}