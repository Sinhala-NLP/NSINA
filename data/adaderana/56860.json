{"Source": "Adaderana", "Timestamp": "February 2, 2016 10:42 am", "Headline": "රන් භාණ්ඩවලට තට්ටු කළ ස්ත්‍රී ලෝලයා කුඩු පැකැට්ටුවෙන් මාට්ටු", "News Content": "පුවත්පත්වල පළවන මංගල යෝජනා මගින් දිවයිනේ විවිධ ප්‍රදේශවල කාන්තාවන් සමග සබඳතා පවත්වා ඔවුන්ගේ රන් භාණ්ඩ වංචනිකව ලබාගත් සැකකරුවෙකු කළුතර නාගොඩ රෝහල අසල දී අත්අඩංගුවට ගෙන තිබේ. හෙරොයින් ග්රෑම් දෙකයි මිලි ග්රෑම් 80ක් ළඟ තබාගැනීමේ චෝදනා මත කළුතර දකුණ පොලීසියේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය.සැකකරු සම්බන්ධයෙන් සිදුකළ වැඩිදුර විමර්ශනවලදී ඔහු විසින් විවිධ ප්‍රදේශවල කාන්තාවන්ගෙන් වංචනිකව රන් භාණ්ඩ ලබාගැනීමේ සිද්ධීන් රැසකට සම්බන්ධ අයෙකු බවට අනාවරණය වී තිබේ. කළුතර, මාතර, වාද්දූව, බොරලැස්ගමුව, ගාල්ල, මොරටුව, පානදුර, වැල්ලවත්ත, නාරාහේන්පිට ඇතුළු ප්‍රදේශ රැසක කාන්තාවන්ගේ මුදල් සහ රන් භාණ්ඩ සැකකරු ලබාගෙන ඇති බව සඳහන්ය.සැකකරු සම්බන්ධයෙන් අධිකරණයෙන් ලබාගත් රැඳවුම් නියෝග මත වැඩිදුර ප්‍රශ්න කිරීම් සිදුකරන බව පොලීසිය කියා සිටියි.", "URL": "https://sinhala.adaderana.lk/news.php?nid=56860", "Category": null, "Parent URL": null}