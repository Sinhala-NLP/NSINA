{"Source": "Adaderana", "Timestamp": "June 3, 2016 09:51 am", "Headline": " නව ව්‍යවස්ථා කෙටුම්පත පාර්ලිමේන්තුවට", "News Content": "නව ආණ්ඩුක්‍රම ව්‍යවස්ථා කෙටුම්පතක් මේ වසර අගදී පාර්ලිමේන්තුවට ඉදිරිපත් වනු ඇති බව ආණ්ඩුක්‍රම ව්‍යවස්ථා ප්‍රතිසංස්කරණ පිළිබද මහජන අදහස් විමසීමේ කොමිසමේ සභාපති ලාල් විජේනායක මහතා පවසයි.එම කොමිසමේ වාර්තාව පසුගියදා අග්‍රාමාත්‍යවරයාට සහ කතානායකවරයාට භාරදුන්නේය. ඒ අනුව ආණ්ඩුක්‍රම ව්‍යවස්ථා ප්‍රතිසංස්කරණය සඳහා වු අනුකමිටු ලබන සතියේදී සිය කටයුතු ආරම්භ කිරීමට නියමිත බව වාර්තා වෙයි. එම කමිටු නිර්දේශ අනූව අවසන් කෙටුම්පත සකස් කරන අතර එය ආණ්ඩුක්‍රම ව්‍යවස්ථා මණ්ඩලයේ තුනෙන් දෙකක බහුතර අනුමැතියකින් සම්මත විය යුතු වෙයි. එසේ සම්මත වුවහොත් පනත් කෙටුම්පත අමාත්‍ය මණ්ඩලය වෙත ඉදිරිපත් කිරීමෙන් පසු ගැසට් පත්‍රයේ පළ කිරීමෙන් අනතුරුව එය පාර්ලිමේන්තුවේ විශේෂ බහුතරයකින් සහ ජනමත විචාරණයකින් සම්මත විය යුතුය. නව ආණ්ඩුක්‍රම ව්‍යවස්ථාව සම්පාදනය කිරීම සඳහා වන යෝජනාව අග්‍රාමාත්‍යවරයා විසින් පසුගිය ජනවාරි 09 වැනිදා පාර්ලිමේන්තුවට ඉදිරිපත් කර තිබුණි.", "URL": "https://sinhala.adaderana.lk/news.php?nid=60725", "Category": null, "Parent URL": null}