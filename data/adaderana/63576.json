{"Source": "Adaderana", "Timestamp": "August 29, 2016 01:17 pm", "Headline": " වැටලීම් අඛණ්ඩව ", "News Content": "ආහාර සුරක්ෂිතතා සතිය තුළ සිදු කළ වැටලීම්වලදී වර්ණ සංකේත නොමැති සිසිල් බීම බෝතල් 22,771ක් සොයා ගැනීමට හැකි වූ බව සෞඛ්‍ය අමාත්‍යාංශය පවසයි.එම අමාත්‍යාංශය සඳහන් කළේ අදාළ සතිය තුළ වෙළෙඳසැල් 17468ක් මහජන සෞඛ්‍ය පරීක්ෂකවරුන් විසින් පරීක්ෂාවට ලක් කළ බවයි. එහිදී දුර ගමන් සේවා බස් රථ නවත්වන ආපනශාලා සඳහා නිවේදන 205ක් නිකුත් කර තිබේ.එමෙන්ම ආහාර විනාශ කිරීම් 12,428 ක් සහ නඩු පැවරීම් 894ක් සිදු කර ඇති බව සෞඛ්‍ය අමාත්‍යාංශය සඳහන් කළේය.ආහාර සුරක්ෂිතතා සතියට අනුව සිදු කරන මෙම වැටලීම් අඛණ්ඩව ක්‍රියාත්මක බව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා උපදෙස් ලබාදී තිබේ.", "URL": "https://sinhala.adaderana.lk/news.php?nid=63576", "Category": null, "Parent URL": null}