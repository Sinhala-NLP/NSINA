{"Source": "Adaderana", "Timestamp": "September 5, 2013 09:14 am", "Headline": "නිධන් සෙවූ 3ක් මාට්ටු ", "News Content": "නිධන් වස්තු ලබා ගැනීමේ අරමුණින් කැණීම් කටයුතු කරමින් සිටි පුද්ගලයින් තිදෙනෙකු ගලෙන්බිඳුනු වැව ප්‍රදේශයේදී අත්අඩංගුවට ගෙන තිබේ. ගලෙන්බිඳුනු වැව පොලීසිය සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. සැකකරුවන් සතුව තිබී කැණිම් කටයුතු සඳහා යොදාගත් උපකරණ සහ පූජා භාණ්ඩ තොගයක් ද පොලිසිය විසින් සොයාගෙන තිබේ. මේ අතර සියඹලාගස්කඩ - ගල්කඩවල වැව ප්‍රදේශයේදී නිධන් වස්තු ලබා ගැනීම සඳහා කැනීම් කටයුතු කරමින් සිටි පුද්ගලයින් දෙදෙනෙකු අත්අඩංගුවට ගත් බව මැදවච්චිය පොලීසිය සඳහන් කරයි. මොවුන් කැනීම් කටයුතු සඳහා යොදාගත් බැකෝ යන්ත්‍රයක් ද පොලිසිය භාරයට ගෙන තිබෙනවා.", "URL": "https://sinhala.adaderana.lk/news.php?nid=37156", "Category": null, "Parent URL": null}