{"Source": "Adaderana", "Timestamp": "October 7, 2012 06:27 pm", "Headline": "20/20 කාන්තා කිරුළ ඔස්ට්‍රේලියාවට", "News Content": "තියුණු තරඟයකින් පසු පන්දුවාර 20/20 කාන්තා ලෝක කුසලාන ක්‍රිකට් තරඟාවලියේ කිරුළ හිමිකර ගැනීමට ඔස්ට්‍රේලියානු කාන්තා කණ්ඩායම සමත්විය. ඒ එංගලන්ත කාන්තා කණ්ඩායම පරාජයට පත්කරමින්ය. කොළඹ ආර්. ප්‍රේමදාස ක්‍රීඩාංගණයේදී පැවැති එම තරඟයේ පළමුවෙන් පන්දුවට පහරදුන් ඔස්ට්‍රේලියානු කාන්තා කණ්ඩායම නියමිත පන්දුවාර 20 අවසානයේ කඩුලු 4ක් දැවී ලකුණු 142ක් ලබා ගන්නා ලදී. පිළිතුරු වශයෙන් එංගලන්ත කාන්තා කණ්ඩායමට පන්දුවාර 20 අවසානයේ කඩුලු 9ක් දැවී ලබාගත හැකිවුයේ ලකුණු 138ක් පමණී. ඒ අනුව තියුණු තරඟයකින් පසු එම තරඟයෙන් ඔස්ට්‍රේලියානු කාන්තා කණ්ඩායම එංගලන්තය පරදවා පන්දුවාර 20/20 කාන්තා ලෝක කුසලාන ක්‍රිකට් තරඟාවලියේ ජය හිමිකර ගැනීමට සමත්විය.", "URL": "https://sinhala.adaderana.lk/news.php?nid=28095", "Category": null, "Parent URL": null}