{"Source": "Adaderana", "Timestamp": "November 16, 2016 09:17 am", "Headline": "කම්කරුවන් නොව අනධ්‍යයන සේවකයන්ලු", "News Content": "\"දඹුල්ල මධ්‍ය මහ විද්‍යාලයට අධ්‍යාපන අමාත්‍යංශය මගින් අරක්කැමියන් හතර දෙනෙකු සහ කම්කරු පත්වීම් සඳහා 25 දෙනෙකු ඒවා තිබෙන බව වාර්තා වෙයි\" යන පුවත කම්කරුවන් නොව අනධ්‍යයන සේවකයන් විය යුතු බවත්, සේවකයන් 23ම කුලියාපිටියෙන් නොවන බවට නිවැරදි වියයුතු බවත්, විදුහල්පති රංජිත් දිසානායක මහතා කියයි.තම පාසලේ අනධ්‍යයන කාර්ය මණ්ඩලය 28ක් බවත් එය සැකසී ඇත්තේ අරක්කැමි 04ක්, පාසල් කම්කරු 06ක්, සනීපාරක්ෂක කම්කරු 05ක්, මුරකරු 03ක්, රසායනාගාර සේවක 04ක්, පුස්තකාල සහයක 02ක්, සංවර්ධන නිලධාරි 03ක්, කළමනාකරණ සහකාර 01ක් වශයෙන් බවද විදුහල්පතිවරයා පැවසිය . අරක්කැමි හතර දෙනා කම්කරු දෙන්නෙකු හා සංවර්ධන නිලධාරි දෙන්නා කුරුණෑගල දිස්ත්‍රීක්කයේ පදිංචි බවද සෙසු පිරිස විවිධ ප්‍රදේශවල පදිංචි බවද හෙතෙම කිවේය.දඹුල්ල මධ්‍ය මහ විද්‍යාලය තුළ නේවාසිකාගාර පහසුකම් නොමැති නිසා තමන් අරක්කැමි හතර දෙනා ගැන අමාත්‍යංශයට ලිඛිතව දැනුම්දී ඇති බව කිවේය. දඹුල්ල ප්‍රදේශයේ ප්‍රාදේශීය දේශපාලනය කරන අයකුගේ බිරිඳක බව කියූ සේවිකාව ස්ථාන මාරුවක් ලබා පිටව ගොස් ඇති බවද පැවසිය .", "URL": "https://sinhala.adaderana.lk/news.php?nid=66073", "Category": null, "Parent URL": null}