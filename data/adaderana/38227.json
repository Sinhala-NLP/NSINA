{"Source": "Adaderana", "Timestamp": "October 19, 2013 11:09 am", "Headline": "ලංකාවේ ද්‍රවිඩ ජනතාව ගැන ලොව අන් රටවල ද්‍රවිඩ ජනතාව අවධානය යොමු කළ යුතුයි", "News Content": "ශ්‍රී ලංකාවේ ජීවත් වන දෙමළ ජනතාවගේ ආරක්ෂාව පිළිබඳ ලෝකයේ වෙනත් රටවල සිටින දෙමළ ජනතාව සැලකිලිමත් විය යුතු බව භාරතිය ජනතා පක්ෂයේ නායක නරේන්ද්‍ර මූඩි පවසයි. මේ වන විට ලෝකයේ බොහෝ රටවල ජීවත් වන දෙමළ ජනතාවගේ මුලාරම්භය ඉන්දියාව බව ඔහු කියයි. එම නිසා එම රටවල සිටින සියලු දෙමළ ජනාව ඔවුනොවුන්ගේ ගැටලු සම්බන්ධයෙන් සැලකිලිමත් විය යුතු බව නරේන්ද්‍ර මුඩි සඳහන් කරයි. චෙන්නායිහි දී ඉන්දීය මාධ්‍යවේදීන් පිරිසක් සමඟ පැවති සාකච්ජාවක දී භාරතිය ජනතා පක්ෂයේ නායක නරේන්ද්‍ර මූඩි මහතා මෙම අදහස් පළ කර ඇත. එහි දී වැඩිදුරටත් අදහස් දක්වා ඇති නරේන්ද්‍ර මුඩි මහතා පවසා ඇත්තේ ඉන්දියාවේ විදේශ ප්‍රතිපත්තිය සම්බන්ධයෙන් ගැටලු පවතින බවයි. විශේෂයෙන්ම දෙමළ ජනතාව සම්බන්ධයෙන් මීට වඩා සැලකිළිමත්ව කටයුතු කළ යුතු බව ද ඔහු පවසා තිබේ.", "URL": "https://sinhala.adaderana.lk/news.php?nid=38227", "Category": null, "Parent URL": null}