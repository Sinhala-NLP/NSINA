{"Source": "Adaderana", "Timestamp": "November 29, 2012 12:24 pm", "Headline": "කොල්ලකෑම් රැසක සැකකරුවෙක් අත්අඩංගුවට", "News Content": "කොල්ලකෑම් රැසකට සම්බන්ධ පුද්ගලයෙකු නාත්තන්ඩිය ප්‍රදේශයේ දී අත්අඩංගුවට ගෙන තිබේ. මාරවිල පොලිස්ථානයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. ප්‍රශ්න කිරීම්වල දී මාරවිල, වෙන්නප්පුව සහ දංකොටුව යන ප්‍රදේශවල සැකකරු විසින් සිදුකරන ලද කොල්ලකෑම් රැසක් පිළිබඳ තොරතුරු අනාවරණය වී තිබේ. ඒ අතරට රන්මාල කොල්ලකෑමේ සිද්ධී 16 ක් වන බව පොලීසිය සඳහන් කළේය. සැකකරු අද (29) මාරවිල මහේස්ත්‍රාත් අධිකරණයට ඉදිරිපත් කිරීමට නියමිත අතර මාරවිල පොලීසිය සැකකරු සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29578", "Category": null, "Parent URL": null}