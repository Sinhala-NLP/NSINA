{"Source": "Adaderana", "Timestamp": "January 11, 2012 03:09 pm", "Headline": "රුහුණේ ඉංජිනේරු සිසුන් පා ගමනේ-ආරක්ෂක අංශ සීරුවේ.!", "News Content": "පෞද්ගලික විශ්ව විද්‍යාල පනත් කෙටුම්පතට විරෝධය පළකරමින් රුහුණු විශ්ව විද්‍යාලයේ සිසුන් පිරිසක් ආරම්භ කිරීමට සූදානම් වූ විරෝධතා පාගමනක් පොලිසිය මැදිහත්වීමෙන් ව්‍යර්ථ කර තිබේ. රුහුණු විශ්ව විද්‍යාලයේ උපකුලපති මහාචාර්ය සුසරිත් මෙන්ඩිස් මහතා කියා සිටියේ මේ වන විට පාගමනට සූදානම් වූ සිසුන් විශ්ව විද්‍යාලය ඉදිරිපිට උද්ඝෝෂණ ක්‍රියාමාර්ගයක නිරතව සිටින බවයි. මේ වන විට විශ්ව විද්‍යාල භූමිය ඉදිරිපිට පොලිස් කැරලි මර්දන ඒකකයේ නිලධාරීන් යොදවා ඇති බව එහි සිටින අද දෙරණ ප්‍රාදේශීය වාර්තාකරු ප්‍රකාශ කළේය. මීට අමතරව යුද හමුදාව හා පොලිස් විශේෂ කාර්යය බලකායේ නිලධාරීන් ද විශ්ව විද්‍යාල භූමිය අවට රැදී සිටින බව ඔහු වැඩිදුරටත් කියා සිටියේය. රුහුණු විශ්ව විද්‍යාලයේ ඉංජිනේරු පීඨයේ සිට සිසුන් ගාල්ල නගරය දක්වා සටනපාඨ කියමින් එමින් සිටියදී කලේගාන මංසන්ධියේදී පොලිස් ප‍්‍රහාරයකට ලක්වූ බවත්,පසුව සිසුන් මේ වනවිට කලේගාන මන්සංධියේ බිම වාඩිවී සඨන්පාට කියමින් රැඳී සිටින බවත් අන්තර් විශ්ව විද්‍යාල ශිෂ්‍ය බලමණ්ඩලය පවසයි. අණ්ඩුව විසින් පාර්ලිමේන්තුවට ඉදිරිපත් කිරීමට යෝජිත පෞද්ගලික විශ්වවිද්‍යාල පනත හකුලා ගැනීමට බලකරන හා උසස්පෙළ විභාග ප‍්‍රතිඵල අවුල් කිරීමට එරෙහිව විරෝධය පළකරන දැවැන්ත උද්ඝෝෂණයක් හා මෙම පාගමන රුහුණ විශ්වවිද්‍යාලයේ ඉංජිනේරූ පීඨයේ සිසුන් විසින් සංවිධානය කර තිබුණු බව අන්තර් විශ්ව විද්‍යාල ශිෂ්‍ය බලමණ්ඩලය කියා සිටියි. අතර මේ වනවිට හමුදා නිළධාරීන් 200ක් පමණ කැඳවා ඇති බව ද අන්තර් විශ්ව විද්‍යාල ශිෂ්‍ය බලමණ්ඩලය විසින් නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=21313", "Category": null, "Parent URL": null}