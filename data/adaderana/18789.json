{"Source": "Adaderana", "Timestamp": "September 17, 2011 04:04 pm", "Headline": "රැකියා නැති නිසා තරුණ ප්‍රජාවට විදෙස්ගත වෙන්න සිදුවෙලා", "News Content": "තරුණ, තරුණියන්ට රැකියා අවස්ථා උත්පාදනය කළ නොහැකි ආර්ථික තත්ත්වයක් රට තුළ අද ගොඩනැගී ඇති බව විපක්ෂ නායක රනිල් වික්‍රමසිංහ මහතා පවසයි. රටේ රැකියා අවස්ථා බිහිවීමක් දක්නට නොලැබීම හේතුවෙන් මෙරට තරුණ, තරුණියන්ට රැකියා සොයා විදේශගත වීමට සිදුව ඇති බව ඔහු සඳහන් කළේය. දිවංගත හිටපු ජනාධිපති ජේ.ආර්.ජයවර්ධන මහතාගේ 105 වන ජන්ම දිනය නිමිත්තෙන් සිරිකොත පක්ෂ මූලස්ථානයේ දී පැවති ගුණානුස්මරණ වැඩසටහනට එක්වෙමින් රනිල් වික්‍රමසිංහ මහතා මේ අදහස් පළ කළේය. රට සංවර්ධනය කරා ගෙන යාම සඳහා ජේ.ආර්.ජයවර්ධන මහතාගේ දර්ශනය අනාගතයට ගැළපෙන ආකාරයෙන් සකස් කරගැනීම ඉතා වැදගත් බව ඔහු එහිදි වැඩිදුරටත් පැවසුවේය.", "URL": "https://sinhala.adaderana.lk/news.php?nid=18789", "Category": null, "Parent URL": null}