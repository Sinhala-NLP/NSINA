{"Source": "Adaderana", "Timestamp": "July 30, 2013 02:10 pm", "Headline": "කාන්තා හිංසනය ගැන කතා විතරයි", "News Content": "කාන්තා හිංසනය වැළැක්වීම සඳහා මෙතෙක් ක්‍රියාත්මකව පවතින කිසිදු වැඩපිළිවෙළක් සාර්ථකවී නොමැති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ඒ සඳහා ක්‍රියාත්මක බොහෝ වැඩපිළිවෙළ සාකච්ජාවට පමණක් සීමාවී ඇති බව ලිංගිකත්වය පදනම්කර ගත් ප්‍රචණ්ඩතාව පිළිබඳ අද(30) පෙරවරුවේ පැවති සමුළුවකට එක්වෙමින් අමාත්‍යවරයා සඳහන් කළේය. නිසි වැඩපිළිවෙළක් නොමැති වීම හේතුවෙන් වර්ථමානයේ කාන්තා හිංසන බහුලවී ඇති බව අමාත්‍යවරයා පෙන්වා දෙයි. රාජ්‍ය ආයතන තුළ මෙවැනි සිදුවීම් බහුලව පවතින අතර එම චෝදනා එල්ල වන කිසිදු පුද්ගලයෙකුට දඬුවම් ලබා දීම මේ වන තෙක් සිදුව නොමැති බව එහි දී මෛත්‍රීපාල සිරිසේන අමාත්‍යවරයා සඳහන් කරන ලදී. මේ හේතුවෙන් කාන්තා හිංසනය වැලැක්වීම සඳහා සෑම අංශයක්ම ඒකාබද්ධව දැවැන්ත වැඩපිළිවෙළක් දියත් කළ යුතු බව අමාත්‍යවරයා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=36228", "Category": null, "Parent URL": null}