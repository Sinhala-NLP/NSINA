{"Source": "Adaderana", "Timestamp": "September 1, 2018 08:12 am", "Headline": "නේපාල - ශ්‍රී  ලංකා ආයෝජන සමුළුව ජනපති ප්‍රධානත්වයෙන්", "News Content": "නේපාල - ශ්‍රී ලංකා වෙළඳ, සංචාරක හා ආයෝජන සමුළුව සඳහා ජනාධිපති මෛත්‍රීපාල සිරිසේන මහතා සහභාගී වී තිබේ. බීම්ස්ටෙක් සමුළුවට සමගාමීව නේපාලයේ උපායමාර්ගික සමාජ පර්යේෂණ ආයතනය විසින් සංවිධානය කර තිබූ අදාළ සමුළුවේ ප්‍රධාන ආරාධිත අමුත්තා ලෙස ජනාධිපතිවරයා සහභාගී වූ බව ජනාධිපති මාධ්‍ය අංශය සඳහන් කළේය. දෙරට අතර වෙළඳ, සංචාරක හා ආයෝජන ක්ෂේත්‍රයන්හි සහයෝගීතාවය දෙරටටම වාසි සසහගත අයුරින් තවදුරටත් ඉහළ නංවා ගැනීම පිළිබද මෙහිදී දීර්ඝ වශයෙන් සාකච්ඡා වී ඇති බව සඳහන්ය. මේ අතර ජනාධිපති මෛත්‍රීපාල සිරිසේන මහතා නේපාලයේ උපායමාර්ගික සමාජ පර්යේෂණ ආයතනයේ සභාපතිවරයා සමඟ ද කෙටි සාකච්ඡාවක් පැවැත්වූ බව ජනාධිපති මාධ්‍ය අංශ්‍ය සඳහන් කළේය.", "URL": "https://sinhala.adaderana.lk/news.php?nid=95341", "Category": null, "Parent URL": null}