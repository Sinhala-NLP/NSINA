{"Source": "Adaderana", "Timestamp": "August 29, 2013 06:54 pm", "Headline": " බසයක් පෙරළී 11ට තුවාලයි", "News Content": "මන්නාරම - යාපනය මාර්ගයේ අර්ගවේලී ප්‍රදේශයේදී බසයක් අනතුරකට ලක්වීමෙන් එහි ගමන් කළ 11 දෙනෙකු තුවාල ලබා තිබේ. අද පස්වරු 1.30ට පමණ මෙම අනතුර සිදුව ඇති අතර අනතුරින් බරපතළ තුවාල ලැබූ දෙදෙනෙකු චාචකච්චේරිය රෝහලේ සිට යාපනය රෝහලට මාරු කර යවා ඇත. වර්ෂාව ඇද වැටෙද්දී වංගුවක් ගැනීමට යාමේදී බසය පාරෙන් ඉවතට පැන එහි රෝද උඩු අතට වන ලෙස පෙරළී ඇති බව අප වාර්තාකරු කියයි. අනතුර සිදුවන අවස්ථාවේදී එහි මගීන් 37 දෙනෙකු සිට ඇති බවද හෙතෙම පවසයි.", "URL": "https://sinhala.adaderana.lk/news.php?nid=36997", "Category": null, "Parent URL": null}