{"Source": "Adaderana", "Timestamp": "November 25, 2016 11:11 am", "Headline": "පුපුරන ද්‍රව්‍ය ගබඩාවක් පවත්වාගෙන ගිහින්-2ක් මාට්ටු", "News Content": "මැදවච්චිය, ඉසින්බැස්සගල ප්‍රදේශයේදී බලපත්‍ර නීති උල්ලංඝණය කරමින් පුපුරන ද්‍රව්‍ය ගබඩාවක් පවත්වාගෙන ගිය පුද්ගලයින් දෙදෙනෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමකදී සැකකරුවන් අතඅඩංගුවට ගෙන ඇති බව පොලිස් මූලස්ථානය සඳහන් කළේය.එහිදී ඔවුන් සතුව තිබූ ගල්වෙඩි බෙහෙත් කිලෝග්‍රැම් 45ක් ඇතුළු උපකරණ තොගයක් පොලීසිය බාරයට ගෙන තිබේ.සැකකරුවන් මැදවච්චිය, ඉදුරුව ප්‍රදේශයේ පදිංචිකරුවන් බව පොලීසිය පැවසුවේය.ඔවුන් අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිත අතර මැදවච්චිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66401", "Category": null, "Parent URL": null}