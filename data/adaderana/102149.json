{"Source": "Adaderana", "Timestamp": "January 10, 2019 07:55 pm", "Headline": "තවත් ජාවාරමක සුලමුල හෙළි වෙයි-කතක් ඇතුළු 4ක් අත්අඩංගුවට", "News Content": "ව්‍යාජ ලෙස සකස් කරන ලද රන් භාණ්ඩ දිවයිනේ විවිධ ප්‍රදේශවල රාජ්‍ය හා පෞද්ගලික බැංකු වෙත උකස් කිරීමේ ජාවාරමක නිරත වූ කාන්තාවක් ඇතුළු පුද්ගලයින් සිව් දෙනෙකු කොබෙයිගනේ ප්‍රදේශයේදී අත්අඩංගුවට ගෙන තිබේ. කොබෙයිගනේ ප්‍රදේශයේදී රාජ්‍ය බැංකුවකට ව්‍යාජ රන් භාණ්ඩ උකස් කිරීමට උත්සහ කළ අදාළ කාන්තාව අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය. සැකකාරියගෙන් සිදු කළ ප්‍රශ්න කිරිම්වලදී ජාවාරම සඳහා ත්‍රිරෝද රථයකින් පැමිණි සිටි තවත් පුද්ගලයින් තිදෙනෙකු ව්‍යාජ රන් භාණ්ඩ තොඟයක් ද සමග අත්අඩංගුවට ගෙන තිබේ. සැකකාරිය හා සැකකරුවන් පාදෙණිය, අගලවත්ත, සියඹලාපේ සහ බණ්ඩාරකොස්වත්ත යන ප්‍රදේශවල පදිංචිකරුවන් බව පොලීසිය පැවසීය. ඔවුන් නිකවැරටිය මහේස්ත්‍රාත් අධිකරණයට ඉදිරිපත් කිරීමට නියමිත අතර කොබෙයිගනේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102149", "Category": null, "Parent URL": null}