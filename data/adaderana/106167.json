{"Source": "Adaderana", "Timestamp": "March 16, 2019 01:37 pm", "Headline": "ගංජා කිලෝ 9ක් සමඟ අයෙක් කොටුවෙයි", "News Content": "කේරළ ගංජා කිලෝග්‍රෑම් නමයක් සමඟ සැකකරුවෙකු ඕමන්ත ප්‍රදේශයේදී අත්අඩංගුවට ගත් බව ඕමන්ත පොලීසිය පවසයි. අදාළ පුද්ගලයා ඊයේ(15) රාත්‍රියේදී අත්අඩංගුවට ගෙන ඇති බව වාර්තා වෙයි. පොලිසිය පැවසූවේ පොලීසිය සිදුකළ හදිසි සෝදිසි කිරීමකදී බස් රථයක මගියෙකු ලෙස ගංජා ප්‍රවාහනය කරමින් සිටි සැකකරු අත්අඩංගුවට ගත් බවයි. සැකකරුගේ ගමන්මල්ල පරීක්ෂා කිරීමේදී අදාළ ගංජා තොගය සොයාගත් අතර, අත්අඩංගුවට ගත් ගංජා තොගය රුපියල් ලක්ෂ 15 ක පමණ වටිනාකමින් යුතු බවද පොලීසිය පැවසීය. අත්අඩංගුවට ගත් සැකකරු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් ‍ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=106167", "Category": null, "Parent URL": null}