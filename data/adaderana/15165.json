{"Source": "Adaderana", "Timestamp": "March 30, 2011 09:49 am", "Headline": "ශ්‍රී ලංකා කණ්ඩායමට ප්‍රහාර එල්ල කළ තවත් 6 ක් දැලේ", "News Content": "පකිස්ථානයේ ලාහෝර් වලදී ශ්‍රී ලංකා කණ්ඩායමට එල්ල වූ ප්‍රහාරයට සම්බන්ධ යැයි සැක පිට තවත් 6 දෙනෙකු අත්අඩංගුවට ගෙන ඇති බව විදෙස් මාධ්‍ය සඳහන් කරයි. 2009 මාර්තු මස 03 වන දින එල්ලවුණු එකී දරුණු ප්‍රහාරයේ මහ මොළකරු ඇතුළු 6 දෙනෙකු නාගරික පොලිස් ප්‍රධානියා විසින් ඉකුත් අඟහරුවාදා දිනයේ මේ අයුරින් අත්අඩංගුවට ගෙන ඇති බව වාර්තා වේ. මෙම සැකකරුවන් 6 දෙනා\"ටෙහ්රික් අයි තලේබාන්\" නමැති තහනම් ත්‍රස්තවාදී සංවිධානයක සාමාජිකයින් බවත්,මෙම සැකකරුවන් සමග මරාගෙන මැරෙන බෝම්බකරුවෙකුගේ ඇඳුම් කට්ටලයක්,කලැක්සිකෝව්ස් වර්ගයේ ගිනි අවි 4 ක්,අත්බෝම්බ 8 ක් සහ පතරොම් තොගයක්ද පොලිස් භාරයට ගත් බව ටෙහරානයේ ප්‍රධාන නාගරික පොලිස් නිලධාරි(CCPO)මුහම්මද් අස්ලාම් තරීන් මහතා මාධ්‍ය හමුවකදී සඳහන් කර තිබේ. මේ අයුරින් අත්අඩංගුවට පත් සියලු සැකකරුවන් ජගර් කුළුන සමීපයේ ගුජාර් කොලනියේ නිවසක කුලියට නවාතැන් ගෙන සිටියවුන් බව පොලිස් ප්‍රධානියා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=15165", "Category": null, "Parent URL": null}