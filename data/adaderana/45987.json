{"Source": "Adaderana", "Timestamp": "September 11, 2014 10:01 am", "Headline": "පකිස්ථානය වෙනුවෙන් ඔත්තු බැලූ ශ්‍රී ලාංකිකයා ඉන්දියාවේදී මාට්ටු", "News Content": "පකිස්ථාන බුද්ධි අංශය වෙනුවෙන් ඔත්තු බැලූ ශ්‍රී ලාංකිකයෙකු ඉන්දියාවේ චෙන්නායිහිදී ඉන්දීය බුද්ධි අංශ විසින් අත්අඩංගුවට ගෙන තිබේ. ජාතික ආරක්ෂක මුර මධ්‍යස්ථානයේ හා පුහුණු ඇකඩමියේ නිලධාරීන්ගේ ඡායාරූපද සමග අරූන් සෙල්වරාජන් නමැති මොහු ඊයේ දිනයේ අත්අඩංගුවට ගෙන ඇති බව ඉන්දීය පුවත් සේවා උපුටා දක්වයි. ශ්‍රී ලංකාවේ පකිස්ථාන මහකොමසාරිස් කාර්යාලයේ සේවයේ නියුතු රාජ්‍ය තාන්ත්‍රිකයෙකු වන අමීර් ෂුබායිර් සිද්වික් සමග මෙම සැකකරු සමීපව කටයුතු කරමින් සිටි බවද Times of India කියා සිටියි. මීට පෙරාතුවද ශ්‍රී ලංකාවේ මහකොමසාරිස් කාර්යාලය හරහා ඔත්තු බැලූ සහ සම්බන්ධතා පැවැත්වූ චෙන්නායිහි වාසය කළ තමීම් අන්සාරි 2012 සැප්තැම්බර් මාසයේදී අත්අඩංගුවට පත්විය. ඉන්දීය බුද්ධි අංශ ආරංචි මාර්ග සඳහන් කරන අන්දමට සැකකාර සෙල්වරාජන් සතුව ගුවන්බලපත්‍ර 2ක් තිබී ඇති අතර උත්සව සංවිධායකවරයෙකු ලෙස පෙනී සිටිමින් හෙතෙම ඡායාරූප ලබාගෙන තිබේ.", "URL": "https://sinhala.adaderana.lk/news.php?nid=45987", "Category": null, "Parent URL": null}