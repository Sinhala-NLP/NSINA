{"Source": "Adaderana", "Timestamp": "September 12, 2015 05:39 pm", "Headline": "නිමල් දුම්රියෙන් බදුලු  යයි ", "News Content": "ප්‍රවාහන අමාත්‍ය නිමල් සිරිපාල ද සිල්වා මහතා උඩරට මැණිකේ දුම්රියෙන් කොළඹ සිට බදුල්ල දක්වා නිරික්ෂණ චාරිකාවක නිරත වී තිබේ.චාරිකාව අතරතුර හැටන් දුම්රිය ස්ථානයේදී මාධ්‍යවේදීන් අමතමින් අමාත්‍යවරයා ප්‍රකාශ කළේ උඩරට දුම්රියේ ගමන් ගන්නා මගීන්ට ගුණාත්මක ප්‍රවාහන සේවයක් ලබාදිමේ අරමුණින් එහි දැනට පවතින අඩුපාඩුකම් සොයා බැලීම සඳහා තමන් මෙම චාරිකාවේ නිරත වූ බවයි.කඩා වැටී ඇති දුම්රිය සේවය යළි නගාසිටුවිමට කටයුතු කරන බවද අමාත්‍ය නිමල් සිරිපාල ද සිල්වා මහතා එහිදී සඳහන් කර තිබේ.තමන්ට මෙම අමාත්‍යාංශය අභියෝගයක් නොවන බවත්, මීට පෙර අමාත්‍ය ධුර දැරූ සෑම අමාත්‍යාංශයකම හොදින් කටයුතු කළ බවත් අමාත්‍යවරයා එහිදී සදහන් කර ඇත.මෙම නිරික්ෂණ චාරිකාව සඳහා දුම්රිය සාමාන්‍යාධිකාරි විජය අමරතුංග මහතා සහ ධාවන බල ඉංජිනේරු නිලන්ත ප්‍රනාන්දු මහතා ඇතුළු දුම්රිය දෙපාර්තමේන්තුවේ නිලධාරින් පිරිසක් ද එක්ව ඇති බව අද දෙරණ වාර්තාකරු සඳහන් කළේය..", "URL": "https://sinhala.adaderana.lk/news.php?nid=53812", "Category": null, "Parent URL": null}