{"Source": "Adaderana", "Timestamp": "July 23, 2016 05:07 pm", "Headline": "විදෙස් රටවල නීති රීති ඒ ආකාරයෙන්ම පිළිපදින්න", "News Content": "විදෙස් රටවල පවතින නීති රීති ඒ ආකාරයෙන්ම පිළිපදින්නැයි විදෙස් ගත වන සියලුම ශ්‍රී ලාංකිකයින්ගෙන් විදේශ අමාත්‍යාංශය ඉල්ලීමක් කරයි.විශේෂයෙන්ම විදෙස් ගතවන සියලුම ශ්‍රී ලාංකිකයින් එම රටවල ස්ථාපිත කොට ඇති තානාපති කාර්යාලවල ලියාපදිංචි වීම වඩාත් වැදගත් බව විදේශ අමාත්‍යාංශය සඳහන් කළේය.පසුගිය සති කිහිපය තුළදී විදෙස් රටවලට එල්ල වූ ත්‍රස්ත ප්‍රහාරවලින් පසු ශ්‍රී ලංකිකයින්ගේ ආරක්ෂාව පිළිබඳ ගෙන ඇති ක්‍රියාමාර්ග පිළිබඳ අද දෙරණ සිදු කළ විමසීමකට පිළිතුරු දෙමින් විදේශ කටයුතු අමාත්‍යාංශ ප්‍රකාශිකා මහේෂණි කොලොන්න මහත්මිය ‍ෙම් බව පැවසුවාය.විදේ ගත වන සියලුම ශ්‍රී ලාංකිකයින් දැනුවත් කිරීමට පියවර ගෙන ඇති බව සඳහන් කරන විදේශ අමාත්‍යාංශ ප්‍රකාශිකාව සඳහන් කළේ අදාළ උපදෙස් අනුව ක්‍රියාත්මක වීම වඩාත් යෝග්‍ය බවයි.විදෙස් රටකට ත්‍රස්ත ප්‍රහාරයක් එල්ල වුවහොත් වහාම එරට තානාපති කාර්යාලය හරහා අවශ්‍ය ක්‍රියාමාර්ග ගන්නා ලෙස ද ඇය සඳහන් කළාය.මේ හේතුව නිසා විදෙස් ගත වන සියලුම ශ්‍රී ලාංකකයින් තානාපති කාර්යාලවල ලියාපදිංචි වීම අනිවාර්ය බව මහේෂණි කොලොන්න මහත්මිය පැවසුවාය.", "URL": "https://sinhala.adaderana.lk/news.php?nid=62356", "Category": null, "Parent URL": null}