{"Source": "Adaderana", "Timestamp": "December 8, 2018 12:17 pm", "Headline": "තදබදයකින් සිය දෙනෙක්ට අධික පිරිසක් තුවාල ලබයි", "News Content": "ඉතාලියේ, ඇන්කෝනා ප්‍රදේශයේ රාත්‍රී සමාජ ශාලාවක ඇති වූ තදබදයකින් පුද්ගලයින් 06 දෙනෙකු මියගොස් තවත් සිය දෙනෙකුට අධික පිරිසක් තුවාල ලබා තිබේ. විදෙස් මාධ්‍ය සඳහන් කලේ තුවාල ලැබූවන්ගෙන් දස දෙනෙකුගේ තත්ත්වය බරපතල බවයි. සමාජ ශාලාව තුළ සංගීත ප්‍රසංගයක් පැවැත්වෙන අවස්ථාවකදී ගම්මිරිස් අඩංගු ද්‍රාවණයක් පිරිස අතරට විසිකර ඇති අතර එහිදී රැස්ව සිටි දහසකට අධික පිරිස නොසන්සුන්කාරී ලෙස හැසිරී ඇති බව සඳහන්ය. එහිදී තෙරපීමට ලක්වීමෙන් අදාළ පිරිස මියගොස් ඇති අතර තුවාල ලැබූවන් ප්‍රතිකාර සඳහා රෝහල්ගත කර තිබේ. අදාළ ගම්මිරිස් ද්‍රාවණය ඉසින ලද්දේ කවුරුන්ද යන්න මෙතෙක් අනාවරණය වී නොමැති අතර සිද්ධිය සම්බන්ධයෙන් එරට ආරක්ෂක අංශ පරීක්ෂණයක් ආරම්භ කර ඇති බව විදෙස් මාධ්‍ය වාර්තා කලේය.", "URL": "https://sinhala.adaderana.lk/news.php?nid=100444", "Category": null, "Parent URL": null}