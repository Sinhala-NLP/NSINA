{"Source": "Adaderana", "Timestamp": "October 29, 2016 10:37 am", "Headline": " ඩෙටනේටර් තොගයක් සමග 2ක් දැලේ", "News Content": "මන්නාරම, පල්ලිමුනෙයි, ප්‍රදේශයේදී ඩෙටනේටර් තොගයක් සමග පුද්ගලයින් දෙදෙනෙකු අත්අඩංගුවට ගෙන තිබේ.මන්නාරම, නාවික හමුදා කඳවුරේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව නාවික හමුදාව පැවසුවේය.එහිදී ඇසුරුම් 100ක සගවා තිබූ ඩෙටනේටර් 7,500ක් නාවික හමුදාව විසින් සොයාගෙන තිබේ.නීති විරෝධී ධීවර කටයුතු සඳහා අදාළ ඩෙටනේටර් තොගය ඉන්දියාවේ සිට මෙරටට රැගෙනවිත් ඇති බවට නාවික හමුදාව සැකපළ කරයි.අත්අඩංගුවට ගත් සැකකරුවන් සහ ඩෙටනේටර් තොගය ඉදිරි විමර්ශන කටයුතු සඳහා මන්නාරම පොලීසිය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65507", "Category": null, "Parent URL": null}