{"Source": "Adaderana", "Timestamp": "June 21, 2019 05:37 pm", "Headline": "ළිපේ ගින්දරින් ඇවිලි ගිය ජීවිත", "News Content": "නොසිතූ මොහොතක හටගත් ගින්නකින් සිය ඇඳිවත හැර අන් සියලු දේ අහිමි වූ පවුලක් පිළිබඳව දිඹුලාගල, ගැමුණුපුර ප්‍රදේශයෙන් අද දෙරණට වාර්තා විය. මේ දිඹුලාගල, දේවගල, ගැමුණුපුර පදිංචි 26 හැවිරිදි සුජීව චානක සම්පත් සහ ඔහුගේ බිරිඳ වන 22 හැවිරිදි උපේක්ෂා වනමලී. පෙරේදා(19) දින රාත්‍රියේ සුජීවගේ නිවස ගිනි ගැනීමට ලක්ව තිබුණේ ඔහු කුලී රැකියාවක් සඳහා නිවසින් බැහැරව ගොස් සිටි මොහොතකයි. එම අවස්ථාවේ උපේක්ෂා සිය අවුරුද්දයි මාස 3ක් වයසැති දියණිය සමඟ භූමිතෙල් ලබා ගැනීම සඳහා අසළ පිහිටි සිය මවගේ නිවසට ගොස් තිබුණි. මෙම අනපේක්ෂිත සිදුවීමෙන් සියල්ල අහිමි වූ ඔවුන්ට අවසානයේ ඉතිරි වූයේ සිය ඇඳිවත පමණයි. රාත්‍රි ආහාරය සඳහා ළිපේ ඉදෙමින් තිබූ බතෙහි ගින්දරින් සිය පැල්පත තමන්ට අහිමි වූ බව ඔවුන් විශ්වාස කරන අතර, මේ පිළිබඳව අරලගංවිල පොලිසියට පැමිණිල්ලක්ද ඉදිරිපත් කර තිබේ. මොවුන්ට උපකාරයක් කළ හැකි නම් ඔබටත් සම්බන්ධ විය හැකියි අමතන්න - ප්‍රසාත් සමන් 0756188878", "URL": "https://sinhala.adaderana.lk/news.php?nid=112491", "Category": null, "Parent URL": null}