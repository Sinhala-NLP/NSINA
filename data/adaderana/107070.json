{"Source": "Adaderana", "Timestamp": "March 31, 2019 11:03 am", "Headline": "හලාවත බස් රථ අනතුරක්-16ක් රෝහලේ", "News Content": "අද (31) අළුයම හලාවත පුත්තලම මාර්ගයේ බංගදෙනිය ප්‍රදේශයේදී පෞද්ගලික මගී ප්‍රවාහන බස් රථයක් ජනතා සන්තක ප්‍රවාහන සේවයට අයත් මගී ප්‍රවාහන බස් රථයක ගැටීම හේතුවෙන් පුද්ගලයන් 16 දෙනෙකු තුවාල ලබා හලාවත මහා රෝහලට ඇතුළත් කර ඇත. මෙලෙස අනතුරට ලක්ව ඇත්තේ කොළඹ සිට වව්නියාව බලා ගමන් කල වව්නියාව ඩිපෝවට අයත් ජනතා සන්තක ප්‍රවාහන සේවයට අයත් බස් රථයකි. අනතුර සිදුකළ මගී ප්‍රවාහන පෞද්ගලික බස් රථය කොළඹ සිට මන්නාරම බලා ගමන් කරමින් තිබී ඇති බව අද දෙරණ වාර්තාකරු සඳහන් කර සිටියි. මෙම අනතුරින් පෞද්ගලික මගී ප්‍රවාහ බස් රථයේ කොන්දොස්තර ඇතුළු එහි ගමන් කල 15 දෙනෙකු තුවාල ලැබූ අතර ජනතා සන්තක ප්‍රවාහන සේවයට අයත් බස් රථයේ ගමන් කළ එක් අයෙකු තුවාල ලැබුවන් අතර වෙයි. අනතුර සම්බන්ධයෙන් පෞද්ගලික ප්‍රවහන් බස් රථයේ රියදුරු හලාවත පොලීසිය විසින් අත්අඩංගුවට ගෙන ඇත. හලාවත පොලීසිය අනතුර පිළිබද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=107070", "Category": null, "Parent URL": null}