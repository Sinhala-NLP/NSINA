{"Source": "Adaderana", "Timestamp": "March 26, 2011 01:05 pm", "Headline": "දුම්රියක් පීලිපැනීම නිසා උඩරට දුම්රිය ගමනට බාධා ", "News Content": "උඩරට දුම්රිය මාර්ගයේ දුම්රියක් පීලිපැනීම හේතුවෙන් එම මාර්ගයේ දුම්රිය ගමනා ගමනයට බාධා පැමිණ තිබේ. අද(26) පෙරවරු ගංගොඩ, කඩිගමුව අතර මෙම දුම්රිය පීලිපැනීම සිදුව ඇති බව දුම්රිය පාලක මැදිරිය පැවසීය. මහනුවර සිට මාතර බලා ධාවනය වූ දුම්රියක් අද උදෑසන 6.30 ට පමණ පීලිපැන ඇති බව පාලක මැදිරිය සඳහන් කරනු ලැබීය. මේ හේතුවෙන් එම මාර්ගයේ දුම්රිය ගමනා ගමනය කොළඹ සිට රඹුක්කන දක්වා පමණක් සිදුවන බව දුම්රිය පාලක මැදිරිය පැවසීය.", "URL": "https://sinhala.adaderana.lk/news.php?nid=15087", "Category": null, "Parent URL": null}