{"Source": "Adaderana", "Timestamp": "February 26, 2019 12:44 pm", "Headline": "වසන්තට යළිත් පුටුවක්?", "News Content": "දැදිගම ආසනය සඳහා නව සංවිධායකවරයෙකු පත් කිරීමට පක්ෂය කටයුතු කළහොත් තමන් එක්සත් ජාතික පක්ෂයෙන් ඉවත් වන බව විදුලිබල හා බලශක්ති රාජ්‍ය අමාත්‍ය චම්පිකා ප්‍රේමදාස මහතා පවසයි. ඔහු පෙන්වාදෙන්නේ දැදිගම ආසනය සඳහා වසන්ත සේනානායක මහතා පත් කිරීමට එක්සත් ජාතික පක්ෂය පියවර ගනිමින් සිටින බවයි. මේ සම්බන්ධයෙන් අද දෙරණ කළ විමසීමකට පිළිතුරු දෙමින් රාජ්‍ය අමාත්‍ය චම්පිකා ප්‍රේමදාස මහතා මේ බව සඳහන් කළේය. කෙසේවෙතත් මේ සම්බන්ධයෙන් අද දෙරණ පාර්ලිමේන්තු මන්ත්‍රී වසන්ත සේනානායක මහතාගෙන් සිදුකළ විමසීමකදී ඔහු පැවසුවේ අදාළ පත් කිරීම පිළිබඳ තමා කිසිඳු දැනුවත් වීමක් සිදුව නොමැති බවයි.", "URL": "https://sinhala.adaderana.lk/news.php?nid=105053", "Category": null, "Parent URL": null}