{"Source": "Adaderana", "Timestamp": "February 20, 2018 07:23 am", "Headline": "හෙට කැබිනට් සංශෝධනයක් ?", "News Content": "කැබිනට් මණ්ඩල සංශෝධනයක් හෙට(21) දිනය තුළ සිදුකිරීමට නියමිත බව වාර්තා වෙයි. ආණ්ඩුවේ පැවති ගැටලුකාරී තත්ත්වය සමතයකට පත්වීමත් සමඟ ජනාධිපතිවරයා විසින් මෙම කැබිනට් සංශෝධනය සිදුකිරීමට සැලසුම් කර ඇති බවයි වාර්තා වෙයි. මෙහිදි දැනට පුරප්පාඩුව පවතින අමාත්‍යාංශ සඳහා නව අමාත්‍යවරුන් පත්කිරීමට නියමිතව තිබේ. බොහෝ දුරට එක්සත් ජාතික පක්ෂයේ මන්ත‍්‍රීවරුන් දරන අමාත්‍යාංශ පමණක් සංශෝධනය වනු ඇති බව දේශපාලන ආරංචි මාර්ග සඳහන් කළේය. ශ්‍රේෂ්ඨාධිකරණයේ මතය විමසන තුරු ශ‍්‍රී ලංකා නිදහස් පක්ෂය ප‍්‍රමුඛ එක්සත් ජනතා නිදහස් සන්ධානය ජාතික ආණ්ඩුවේ රැදී සිටීමට ගෙන ඇති තීරණයත් සමඟ මෙම කැබිනට් සංශෝධනය සිදුකිරීමට තීරණය කර තිබේ.", "URL": "https://sinhala.adaderana.lk/news.php?nid=84555", "Category": null, "Parent URL": null}