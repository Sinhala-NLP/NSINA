{"Source": "Adaderana", "Timestamp": "March 11, 2016 12:21 pm", "Headline": "ග්ලුකෝමා සතිය වෙනුවෙන් පාගමනක්", "News Content": "ලෝක ග්ලුකෝමා සතිය වෙනුවෙන් සංවිධාන කර තිබූ පා ගමනක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(11) පෙරවරුවේ පැවැත් වුණි.අදෘශ්‍යමාන ග්ලුකෝමාව පරදවමු යන තේමාව යටතේ ජාතික අක්ෂි රෝහල විසින් එම පා ගමන සංවිධානය කර තිබුණි.කොළඹ විහාරමහාදේවි උද්‍යානයෙන් ආරම්භ වී ජාතික අක්ෂි රෝහල දක්වා ගමන් කෙරුණු පා ගමන සඳහා සෞඛ්‍ය නියෝජ්‍ය අමාත්‍ය ෆයිසාල් කාසිම්, ජාතික අක්ෂි රෝහලේ අධ්‍යක්ෂ වෛද්‍ය ඒ.එල්.එම්. රිෆාස් යන මහත්වරුන් හා අක්ෂි ශල්‍ය වෛද්‍යවරුන් ඇතුලු පිරිසක් එක්ව සිටි බව සඳහන්ය.ග්ලුකෝමා සතිය නිමිත්තෙන් මේ වන විට ජාතික අක්ෂි රෝහලේ අක්ෂි සායනයක් ද පැවැත්වෙයි.", "URL": "https://sinhala.adaderana.lk/news.php?nid=58086", "Category": null, "Parent URL": null}