{"Source": "Adaderana", "Timestamp": "August 7, 2018 06:47 am", "Headline": "බවුසරයක් යතුරුපැදියේ වැදී ස්වර්ණාභරණ හල් හිමිකරු මරුට-18 හැවිරිදි දියණියට බරපතළයි", "News Content": "යාපනය,කෝපායි ප්‍රදේශයේ සිදුවු රිය අනතුරකින් පුද්ග‍ලයෙකු ජිවිතක්ෂයට පත්ව තවත් තරුණියක් තුවාල ලබා ඇති බව යාපනය කෝපායි පොලීසිය පවසයි. පොලිසිය පැවසූවේ තෙල් ප්‍රවාහනය කළ බවුසර රථයක් හා යතුරුපැදියක් එකිනෙක ගැටීමෙන් ඊයේ(06) සවස මෙම අනතුර සිදුව ඇති බවයි. අනතුරින් යතුරුපැදියේ ගමන්ගත් කෝපායි ප්‍රදේශයේ ස්වර්ණාභරණ වෙළඳ සැළක හිමිකරුවෙකු වන 45 හැවිරිදි රන්ජන් නමැති පුද්ගලයෙකු ජිවිතක්ෂයට පත්ව ඇති බවද පොලීසිය පැවසීය. පොලිසිය වැඩිදුරටත් පැවසූවේ අනතුරින් යතුරුපැදියේ ගමන්ගත් ජිවිතක්ෂයට පත්වු පුද්ගලයාගේ 18 හැවිරිදි දියණියද බරපතළ තුවාල ලබා යාපනය රෝහලට ඇතුළත් කොට ඇති බවයි. සිද්ධිය සම්බන්ධයෙන් බවුසර රථයේ රියදුරු අත්අඩංගුවට ගෙන ඇති අතර, කෝපායි පොලීසිය අනතුර සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=93961", "Category": null, "Parent URL": null}