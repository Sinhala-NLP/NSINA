{"Source": "Adaderana", "Timestamp": "April 11, 2017 04:14 pm", "Headline": "සමුදුර හා සුරනිමල නෞකා යළි දිවයිනට ", "News Content": "පුහුණු සංචාරයක් සඳහා ඉන්දියාව බලා පිටත්ව ගිය සමුදුර හා සුරනිමල නෞකා සාර්ථකව එම සංචාරය නිම කරමින් දිවයිනට පැමිණ තිබේ. අද(11) දිනයේ එම නෞකා කොළඹ වරාය වෙත පැමිණීමෙන් අනතුරුව නෞකාවන්හී අණදෙන නිලධාරීන් විසින් බටහිර නාවික විධානය බාර ආඥාපති, රියර් අද්මිරාල් නිරාජ ආටිගල මහතා හමුවූ බව නාවික හමුදාව සඳහන් කළේය. එහිදී අණදෙන නිලධාරීන් විසින් සංචාරයේ ක්‍රියාකාරකම් හා ප්‍රගතිය පිළිබඳ රියර් අද්මිරාල් නිරාජ ආටිගල මහතා දැනුවත් කිරීමද සිදුව තිබේ. දෙරට අතර සුහදතාව වර්ධනය කිරීම සහ පුහුණු කාර්යයන් ප්‍රගුණ කිරීමේ අරමුණින් පසුගිය 04 වන දා එම නෞකා ඉන්දියාව බලා පිටත්ව ගිය බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=71983", "Category": null, "Parent URL": null}