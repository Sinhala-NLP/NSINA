{"Source": "Adaderana", "Timestamp": "October 2, 2012 11:26 am", "Headline": "රුවන්වැල්ලේ සෝභිත 20 වසරක් දඟ ගෙට", "News Content": "කාන්තාවකට අතවර කිරීමේ චෝදනාව මත රුවන්වැල්ලේ වෙද හාමුදුරුවන් නොහොත් රුවන්වැල්ලේ සෝභිත හිමියන් ලෙස පෙනී සිට පසුව ගිහි වු සුනිල් ශාන්ත නැමැත්තාට වසර 20ක සිර දඬුවමක් නියම කර තිබේ. කෑගල්ල පළාත් බද මහාධිකරණයේ අදාළ නඩුව කැඳවු අවස්ථාවේ දී මහාධිකරණ විනිසුරු මේනකා විජේසුන්දර මෙනවිය විසින් අදාළ තීන්දුව නියම කර ඇති බව සඳහන්ය. මෙහිදී සුනිල් ශාන්ත නැමැත්තාට රුපියල් 20,000 ක දඩයක් ද නියම කර ඇත. මෙම දඩ මුදල නොගෙවන්නේ නම් තවත් වසර එකහමාරක සිරදඬුවමක් නියම කර ඇති බව අද දෙරණ වාර්තාකරු පැවසීය. මීට අමතරව පැමිණිලිකාරියට රුපියල් ලක්ෂ දෙකක වන්දි මුදලක් ලබාදෙන ලෙස නියම කළ අධිකරණය එය නොගෙවන්නේ නම් තවත් වසර දෙකක සිරදඬුවමක් නියම කරන බවට ද විනිසුරුවරිය නියෝග කර ඇත. මේ අතර අදාළ සිද්ධියට ආධාර අනුබල ලබාදුන් බව කියන පැමිණිකාරියගේ ඥාතීන් දෙදෙනෙකුට වසර 20 ක සිරදඬුවම් සහ දඩ නියම කර තිබේ.", "URL": "https://sinhala.adaderana.lk/news.php?nid=27937", "Category": null, "Parent URL": null}