{"Source": "Adaderana", "Timestamp": "October 12, 2010 10:49 am", "Headline": "සෙලාන් බැංකුව Turn Around Brand of the Yearරන් සම්මානය දිනයි", "News Content": "ස්වකීය සම්මාන සමූහයට තවත් සම්මානයක් එක් කර ගනිමින් 2010 ඔක්තෝබර් 01 වැනි දින පැවති SLIMවෙළෙඳනාම විශිෂ්ටතා සම්මාන උළෙලේ දී ර්‍ණපරිහානියක් හෝ අර්බුදයක් වඩාත් සාර්ථක ලෙස ජය ගැනීමේ වෙළෙඳ නාමය Turn Around Brand of the Yearසඳහා වන ගෞරවනීය රන් සම්මානය දිනා ගැනීමට සෙලාන් බැංකුව සමත් විය. SLIM වෙළෙඳ නාම විශිෂ්ටතා සම්මාන උළෙල වෙළෙඳනාම භාරකරුවන්ට අලෙවිකරණයේ සඵලත්වය මැනීමට ලැබෙන ඉතා වැදගත් අවස්ථාවකි. වඩාත් කීර්තිමත් වෙළෙඳනාමවලට තම වෙළෙඳනාමය ශ‍්‍රී ලංකාවේ හොඳම වෙළෙඳනාමය බව නිසැකව සනාථ කර පෙන්වීමට ලැබෙන අවසන් පරීක්ෂණය ලෙස මෙය සලකනු ලැබේ. මෙයින් මහත් සතුටට පත් වී සිටින සෙලාන් බැංකුවේ සභාපති ඊස්ට්මන් නාරංගොඩ මහතා ප‍්‍රකාශ කළේ \"සම්මාන ලැයිස්තුව දීර්ඝ වෙමින් තිබෙන අතර එමඟින් අපට තව තවත් නිහතමානී සතුටක් ගෙන දෙයි. මෙම සම්මාන හිමි වීම එක් පුද්ගලයෙකු හෝ පුද්ගලයන් කීප දෙනෙකු පිළිගැනීමට ලක් කිරීමක් නොවේ. ශ‍්‍රී ලංකාවේ හා එතෙර සිටින අපගේ සෑම පාර්ශවකරුවෙකුගෙන්ම ලැබුණු දායකත්වය මෙන්ම බැංකුවේ කාර්යසාධනය හා බැංකුව තහවුරු කර ගෙන සිටින විශ්වසනීයත්වය සහතික කිරීමක් මෙම සම්මානවලින් සැමරේ.î SLIM වෙළෙඳනාම විශිෂ්ටත්ව තරඟාවලිය මඟින් ජයග‍්‍රාහකයන්ට පිරිනමන සම්මාන තියුණු ලෙස විනිශ්චය කිරීමේ ක‍්‍රියාවලියක් තුළින් විශිෂ්ට වෙළෙඳනාම හොඳම වෙළෙඳනාම වලින් තෝරා වෙන් කර එම සම්මාන ප‍්‍රදානය කෙරෙයි. ඉහත ක‍්‍රියාදාමය තුළින් ශ‍්‍රී ලාංකීය වෙළෙඳ නාම ජාත්‍යන්තර ප‍්‍රමිතීන් කරා රැගෙනයාමේ අරමුණද මෙම තරඟාවලිය තුළ ගැබ්වී ඇත.", "URL": "https://sinhala.adaderana.lk/news.php?nid=11442", "Category": null, "Parent URL": null}