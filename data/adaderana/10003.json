{"Source": "Adaderana", "Timestamp": "August 3, 2010 12:22 pm", "Headline": "එ.ජා.ප මන්ත්‍රීවරයා පාර්ලිමේන්තු ගේට්ටුව ළඟ විරෝධතාවයේ ", "News Content": "කළුතර දිස්ත්‍රීක් එ.ජා.ප පාර්ලිමේන්තු මන්ත්‍රී පාලිත තෙවරප්පෙරුම මහතා පාර්ලිමේන්තුවට ඇතුළු වන ප්‍රධාන ගේට්ටුව අසල විරෝධතාවක නියැලී ඇතැයි අද දෙරණ වාර්තාකරු සඳහන් කරයි. නොකළ වරදකට තමන්ගෙන් දේශපාලන පලිගැනීමක් සිදුකරන බව කියා සිටි මන්ත්‍රීවරයා තමන්ට සාධාරණයක් ඉටුකරන ලෙස ඉල්ලා මෙම විරෝධතා ව්‍යාපාරයේ යෙදෙන බව සඳහන් වේ. පාලිත තෙවරප්පෙරුම මහතාගේ පවුලේ උදවියද මෙම විරෝධතා ව්‍යාපාරයට එක්වූ බව අප වාර්තාකරු කියා සිටියි. බන්ධනාගාර නිලධාරීන් තමන්ට අයුතු ලෙස හිරිහැර කරන බවත්,පාර්ලිමේන්තු වරප්‍රසාද උල්ලංඝණය කරමින් කටයුතු කරන බවත්,කථානායකවරයා විසින් තමන්ගේ පාර්ලිමේන්තු වරප්‍රසාද ආරක්ෂා කරන ලෙස දන්වා ඇතත් බන්ධනාගාර නිලධාරීන් කථානායකවරයාගේ නියෝග පවා කඩකරමින් තමන්ට හිරිහැර කරන බවටත් තෙවරප්පෙරුම මහතා චෝදනා කර සිටියි. 2009 වසරේ දෙසැම්බර් මස ඇති වූ සිද්ධියකට අත්අඩංගුවට පත් වූ කළුතර දිස්ත්‍රීක් මන්ත්‍රීවරයා මේ වන විට රැඳවුම් නියෝග මත රිමාන්ඩ් භාරයේ පසුවේ.", "URL": "https://sinhala.adaderana.lk/news.php?nid=10003", "Category": null, "Parent URL": null}