{"Source": "Adaderana", "Timestamp": "October 27, 2012 03:31 pm", "Headline": "පුරාවිදු බිමේ ෙගාඩනැගිලි හැදූ මන්ත්‍රී අත්අඩංගුවේ", "News Content": "අනුරාධපුර පෙරියන්කුලම ප්‍රදේශයේ පුරාවිද්‍යා භූමියක අනවසර ගොඩනැගිලි ඉදිකිරීමේ සිද්ධියක් සම්බන්ධයෙන් නුවරගම් පළාත ප්‍රාදේශීය සභාවේ මන්ත්‍රීවරයෙකු අත්අඩංගුවට ගෙන තිබේ. අද (27) දිනයේ මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් ප්‍රාදේශීය සභා මන්ත්‍රීවරයා අදාළ පුරාවිද්‍යා භූමියේ අනවසර ඉදිකිරීම් රැසක් ඉදිකර ඇති අතර ඉන් පුරාවිද්‍යා වටිනාකමකින් යුත් දේපළවලට හානි සිදුව ඇති බව පොලීසිය පවසයි. අනුරාධපුර පුරාවස්තු ආරක්ෂණ විශේෂ පොලිස් ඒකකය විසින් මෙම අත්අඩංගුවට ගැනීම සිදුකර තිබේ. සැකකරු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28667", "Category": null, "Parent URL": null}