{"Source": "Adaderana", "Timestamp": "September 12, 2012 09:40 am", "Headline": "කපිලවස්තුපුර ධාතූන් වහන්සේ අද ඉන්දියාව බලා වැඩම කෙරයි", "News Content": "කපිලවස්තුපුර ශ‍්‍රී සර්වඥ ධාතුන් වහන්සේ අද (12) යළි ඉන්දියාව බලා වැඩම කරවයි. ශ‍්‍රී සර්වඥ ධාතුන් වහන්සේ මේ වන විට කැළණිය රජමහා විහාරස්ථානයේ තැන්පත් කර ඇති බව සඳහන්ය. ධාතුන් වහන්සේ මහජන ප‍්‍රදර්ශනය සඳහා විවෘතව තැබීම අද පෙරවරු 6.30 දක්වා සිදුවිණි. අද දහවල් වන විට කපිලවස්තුපුර ශ‍්‍රී සර්වඥ ධාතුන් වහන්සේ යළි ඉන්දියාව බලා වැඩම කරවීමට නියමිතය. පසුගිය 19 වනදා සර්වඥ ධාතූන් වහන්සේ ශ‍්‍රී ලංකාවට වැඩම කෙරිණි. පසුගිය සිව් වැනි දින දක්වා ධාතූන් වහන්සේ ප‍්‍රදර්ශන කිරීමට මුලින් තීරණය කර තිබුණ ද පසුව එය සතියකින් දීර්ඝ කිරීමට සංවිධායකයින් පියවර ගත්තේය. කැළණිය, වාරියපොළ, ගම්පොළ, අනුරාධපුර ආදී ප‍්‍රදේශ ගණනාවක මෙම සර්වඥ ධාතුන් වහන්සේ ප‍්‍රදර්ශනය කෙරිණි. ඒ අනුව තිස්මහාරාමය, ගංගාරාමය, සහ කැළණිය රජමහා විහාරය යන ස්ථානවල කපිලවස්තුපුර ශ‍්‍රී සර්වඥ ධාතුන් වහන්සේ ප‍්‍රදර්ශනයට තබා තිබිණි.", "URL": "https://sinhala.adaderana.lk/news.php?nid=27337", "Category": null, "Parent URL": null}