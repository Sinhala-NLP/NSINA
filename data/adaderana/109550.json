{"Source": "Adaderana", "Timestamp": "May 8, 2019 04:44 pm", "Headline": "කොළඹ පල්ලියක් ළඟ ළිඳකින් කඩු 58ක් ගොඩට", "News Content": "කොළඹ, මාලිගාවත්ත කෙත්තාරාම ක්‍රිඩාංගනය අසල මුස්ලිම් පල්ලියකට යාබද පොදු ළිඳක තිබී කඩු, පිහි 4ක්, CD තැටි සහ අයිස් නැමති මත්ද්‍රව්‍ය තොගයක් ඇතුළ භාණ්ඩ කිහිපයක් සොයා ගෙන තිබේ. අද(08) මාලිගාවත් ප්‍රදේශයේදී ආරක්ෂක අංශ විසින් ප්‍රදේශයේ සිදුකරන ලද සෝදිසි මෙහෙයුමකදී මෙම ආයුධ ගෙන ඇති බව අද දෙරණ වාර්තාකර පවසයි. මෙම ළිඳ තුළ තිබී කඩු 58ක්, කිනිසි 4ක්, CD තැටි 26ක් කුඩා පිස්තෝලයක්, පතුරම් කිහිපයක් ආසන්න ප්‍රමාණයක් සොයා ගෙන තිබේ. මෙම අයුධ සහ භාණ්ඩ තොගය පොලීසියේ කිමිඳුම්කරුවන්ගේ අධාරය ඇතිව ගොඩ ගෙන තිබේ. අදාළ සිද්ධිය සම්බන්ධයෙන් කිසිවෙක් අත්අඩංගුවට ගෙන නොමැති අතර සිද්ධිය සම්බන්ධයෙන් මාලිගාවත්ත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109550", "Category": null, "Parent URL": null}