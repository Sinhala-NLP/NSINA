{"Source": "Adaderana", "Timestamp": "August 28, 2019 09:06 am", "Headline": "රෝගියෙක් 3 වන මහලින් බිමට පනී", "News Content": "කඹුරුපිටිය පොලිස් වසමේ ආඳාපාන රෝහලේ නේවාසිකව ප්‍රතිකාර ලබමින් සිටි රෝගියෙක් රෝහලෙන් බිමට පැන සියදිවි හානි කර ගෙන තිබේ. ඊයේ(27) රාත්‍රී 7.10ට පමණ මෙය සිදුව ඇතැයි පොලීසිය පවසයි. මෙම රෝගියා රෝහලේ තුන්වන මහලින් මෙලෙස බිමට පැන තිබේ. අනතුරින් මිය ගොස් ඇත්තේ වයස අවුරුදු 57 ක් වු කුඹුරුපිටිය ලිපිනයේ පදිංචි අයෙකි. මෘත ශරීරය ආඳපාන රෝහලේ මෘත ශරීරාගාරයේ තැන්පත් කර ඇත. මහේස්ත්‍රාත් පරීක්ෂණය හා පශ්චාත් මරණ පරීක්ෂණය අද(28) සිදු කිරීමට නියමිතයි. කඹුරුපිටිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=117651", "Category": null, "Parent URL": null}