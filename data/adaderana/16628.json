{"Source": "Adaderana", "Timestamp": "June 8, 2011 05:02 pm", "Headline": "හොර බඩු තොගයක් එක්ක 7 ක් දැලේ ", "News Content": "මහනුවර ප්‍රදේශයේ දී සොරකම් කරන ලද භාණ්ඩ තොගයක් සමඟ සැකකරුවන් හත් දෙනෙකු අත් අඩංගුවට ගෙන තිබේ. මධ්‍යම පළාත් දිසා බුද්ධි තොරතුරු ඒකකයේ නිලධාරීන් කණ්ඩායමක් අද පෙරවරුවේ සිදුකළ වැටලීමකදී සැකකරුවන් අත් අඩංගුවට ගත් බව වාර්තා වේ. සැකකරුවන් සතුව තිබු ත්‍රිරෝද රථයක් , යතුරුපැදි 7ක් , රත්‍රං තොගයක්, ඇතුළු තවත් උපකරණ රැසක් පොලිස් භාරයට ගෙන තිබේ. සොරකම් කර තිබු භාණ්ඩ අතර කටාරංගල රජමහා විහාරයේ ‍කෞතුක වස්තු රැසක් ද වන බව පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=16628", "Category": null, "Parent URL": null}