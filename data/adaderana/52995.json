{"Source": "Adaderana", "Timestamp": "August 2, 2015 09:46 am", "Headline": "තරුණියන් 2ක් දියේ ගිළී මියයයි ", "News Content": "මතුගම, අගලවත්ත ප්‍රදේශයේ දී තරුණියන් දෙදෙනෙකු දියේ ගිළී මියගොස් තිබේ.ඊයේ පස්වරුවේ සිය නිවස අසළ ඇළක දියනාමින් සිටියදී මෙම තරුණියන් දෙදෙනා දියේ ගිළී ඇති බව පොලීසිය සඳහන් කළේය.මියගොස් ඇත්තේ 23 හැවිරිදි නිවුන් සහෝදරියන් දෙදෙනෙකු බව සඳහන්ය.මියගිය තරුණියන් දෙදෙනාගේ මළ සිරුරු වෑත්තෑව රජයේ රෝහලේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය.මේ අතර හුංගම කච්චිගල්ආර ඔයේ දියනෑමට ගිය පුද්ගලයෙකු දියේ ගිළී මියගොස් තිබේ.පොලීසිය සඳහන් කළේ ඊයේ පස්වරුවේ පුද්ගලයින් පිරිසක් සමග දියනාමින් සිටියදී මෙම පුද්ගලයා දියේ ගිලී ඇති බවයි. ප්‍රදේශවාසීන් විසින් අදාළ පුද්ගලයා බේරාගෙන රන්න රෝහලට ඇතුළත් කර ඇති අතර එහිදී ඔහු මියගොස් තිබේ.මෙලෙස මියගොස් ඇත්තේ 27 හැවිරිදි වැලිමඩ ප්‍රදේශයේ පදිංචිව සිටි පුද්ගලයෙකි.", "URL": "https://sinhala.adaderana.lk/news.php?nid=52995", "Category": null, "Parent URL": null}