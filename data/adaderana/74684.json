{"Source": "Adaderana", "Timestamp": "June 29, 2017 11:28 am", "Headline": "උතුරේ ප්‍රධාන අමාත්‍ය සමඟ 2ක් දිවුරුම් දෙයි", "News Content": "උතුරු පළාත් ප්‍රධාන අමාත්‍යවරයා හා තවත් අමාත්‍යවරු 2 ක් උතුරු පළාත් ආණ්ඩුකාරවර රෙජිනෝල්ඩ් කුරේ මහතා ඉදිරියේ මීට සුළු මොහොතකට පෙර දිවුරුම් දී තිබේ. ඒ අනුව උතුරු පළාතේ ප්‍රධාන අමාත්‍ය වශයෙන් කටයුතු කරන ලද සී.වී.විග්නේෂ්වරන් මහතා උතුරු පළාතේ මුදල් හා ක්‍රමසම්පාදන, නීතිය හා සාමය, ඉඩම්, විදුලිබල, නිවාස හා ඉදිකිරීම්, සංචාරක, පළාත් පාලන, පළාත් පරිපාලන, කෘෂිකර්ම හා ගොවිජන සේවා, සත්ව පාලන, වාරිමාර්ග, ජලසම්පාදන හා පරිසර අමාත්‍යවරයා ලෙස පත් කර ඇති බව වාර්තා වෙයි. අනන්ති ශෂිධරන් මහත්මිය උතුරු පළාත් කාන්තා කටයුතු, පුනරුත්ථාපන, සමාජ සේවා, සමූපකාර, ආහාර සැපයුම් හා බෙදා හැරීම්, කර්මාන්ත සහ ව්‍යවසාය ප්‍රවර්ධන අමාත්‍යවරිය ලෙස පත් කර ඇත. එමෙන්ම ආචාර්ය කන්දයියා සරවේෂ්වරන් මහතා උතුරු පළාත් අධ්‍යාපන, ක්‍රීඩා සහ යෞවන කටයුතු, සංස්කෘතික කටයුතු අමාත්‍යවරයා වශයෙන් පත් කර තිබේ.", "URL": "https://sinhala.adaderana.lk/news.php?nid=74684", "Category": null, "Parent URL": null}