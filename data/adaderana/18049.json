{"Source": "Adaderana", "Timestamp": "August 14, 2011 09:08 am", "Headline": " රිය අනතුරු තුනයි-මරණ තුනයි", "News Content": "ගාල්ල - කොළඹ ප්‍රධාන මාර්ගයේ අම්බලන්ගොඩ ඌරවත්ත ප්‍රදේශයේ සිදුවු රිය අනතුරකින් පුද්ගලයෙකු ජිවිතක්ෂයට පත්වී තිබේ. කැබ් රථයක් පා පැදියක ගැටීමෙන් මෙම අනතුර සිදුවී ඇති බව අම්බලන්ගොඩ පොලිසිය ප්‍රකාශ කරයි. අනතුරින් මියගොස් ඇත්තේ පා පැදියේ ගමන්ගත් 56 හැවිරිදි පුද්ගලයෙකි. මේ අතර මිනුවන්ගොඩ - දිවුලපිටිය ප්‍රධාන මාර්ගයේ ලොරි රථයක් යතුරු පැදියක ගැටීමෙන් සිදුවු අනතුරකින් පුද්ගලයෙකු ජිවිතක්ෂයට පත්වී තිබේ. අනතුරින් මියගොස් ඇත්තේ යතුරු පැදියේ ගමන්ගත් 27 හැවිරිදි වත්තේගෙදර ප්‍රදේශයේ පදිංචි පුද්ගලයෙකි. එසේම මැදිරිගිරිය වටදාගෙය මාර්ගය අසලදී යතුරු පැදියක ගැටීමෙන් සිදුවු අනතුරකින් කාන්තාවක ජිවිතක්ෂයට පත්වී තිබේ. ඊයේ රාත්‍රී සිදුවී ඇති මෙම අනතුරින් මියගොස් ඇත්තේ මැදිරිගිරිය ප්‍රදේශයේ පදිංචි 85 හැවිරිදි කාන්තාවකි.", "URL": "https://sinhala.adaderana.lk/news.php?nid=18049", "Category": null, "Parent URL": null}