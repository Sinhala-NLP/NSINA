{"Source": "Adaderana", "Timestamp": "December 24, 2010 11:15 am", "Headline": "මහ වැස්සෙන් මාර්ග කිහිපයක ගමනාගමනයට බාධා මතුවෙයි", "News Content": "මතුගම, පාලින්දනුවර ප්‍රාදේශීය ලේකම් බල ප්‍රදේශය සුළු ගංවතුර තර්ජනයකට ලක්ව තිබේ. මේ හේතුවෙන් මාර්ග කිහිපයක ගමනා ගමන කටයුතුවලට බාධා මතුව ඇති බව පාලින්දනුවර ප්‍රාදේශීය ලේකම් අනෝජා ගමගේ මහත්මිය සඳහන් ක‍ළාය. මතුගම -කලවාන මාර්ගයේ උඩුකුඹුර ප්‍රදේශය අඩි දෙකක් පමණ ජලයෙන් යටවීම හේතුවෙන් ගමනා ගමනයට බාධා මතුව ඇත. පැණිගල, බොරළුබැද්ද මාර්ගය ජලයෙන් යටවීම හේතුවෙන් ගමනා ගමන කටයුතු ඇණ හිට ඇති බව ප්‍රාදේශීය ලේකම්වරිය ප්‍රකාශ කළාය. අධික වැසි ‍හේතුවෙන් කුකුළේ ගඟ ජලාශයේ එක් වාන් දොරටුවක් විවෘත කර ඇති බව ද අනෝජා ගමගේ මහත්මිය පැවසුවාය. මේ අතර පරාක්‍රම සමුද්‍රය සහ රාජාංගනය යන ජලාශවල ද වාන් දොරටු විවෘත කර ඇති බව දැනුම් දී ඇතැයි ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=13061", "Category": null, "Parent URL": null}