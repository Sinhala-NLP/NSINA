{"Source": "Adaderana", "Timestamp": "October 10, 2014 11:55 am", "Headline": "ඇෆ්ගන් පෙම්වතා ලාංකික පෙම්වතිය මරලා", "News Content": "කුවේට් හි ගෘහ සේවයට ගිය ශ්‍රී ලාංකික කාන්තාවක් ඝාතනයට ලක්ව තිබේ. 33 හැවිරිදි එම කාන්තාව කුවේට් හි ෆහාහීල් ප්‍රදේශයේ දී ඝාතනයට ලක්ව ඇති බව සඳහන්ය. අදාළ කාන්තාවගේ ඇෆ්ගනිස්ථානු ජාතික පෙම්වතා විසින් මෙම ඝාතනය සිදුකර ඇති බව වාර්තා වේ. ඔහු විසින් අදාළ කාන්තාව සපා කෑමෙන් අනතුරුව වයරයක් භාවිත කරමින් ගෙල සිරකර ඝාතනය සිදුකර ඇති බවට පොලිස් පරීක්ෂණ වලදී අනාවරණය වී ඇත. ඝාතනය පිළිබඳ සැලවු විගස පොලිස් නිලධාරීන් එම ස්ථානයට ගොස් ඇති අතර පැය 03 ක පමණ කාලයක් තුළ සැකකරු අත්අඩංගුවට ගෙන ඇති බව වාර්තා වේ. සැකකරුගෙන් සිදුකරන ලද ප්‍රශ්න කිරීම් වලදී ඔහු තම පෙම්වතිය ගෙල සිරකර ඝාතනය කළ බවට පිළිගෙන තිබේ. තමාගේ යහළුවෙකු සමඟ තම පෙම්වතිය අනියම් සබඳතාවක් පවත්වන බවට ඇති වු සැකයක් මත මෙම ඝාතනය සිදුකළ බව ඔහු ප්‍රකාශ කර ඇත.", "URL": "https://sinhala.adaderana.lk/news.php?nid=46638", "Category": null, "Parent URL": null}