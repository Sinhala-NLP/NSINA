{"Source": "Adaderana", "Timestamp": "October 26, 2012 07:07 am", "Headline": " උසස් පෙළ ප්‍රතිඵල ජනවාරි 30 ට කලින් ", "News Content": "2012 අ.පො.ස උසස් පෙළ විභාගයේ ප්‍රතිඵල 2013 ජනවාරි 30 ට ප්‍රථම නිකුත් කරන බව විභාග කොමසාරිස් ජනරාල් ඩබ්ලිව්.එච්.එන්.ජේ. පුෂ්පකුමාර මහතා පවසයි. පිළිතුරු පත්‍ර ඇගයීමේ කටයුතු මේ දිනවල නිසි පරිදි සිදුවන බව හෙතෙම සඳහන් කළේය. විශ්ව විද්‍යාල ආචාර්යවරුන් විසින් පුරා මාස 3 ට අධික කාලයක් තිස්සේ සිදුකළ වෘත්තීය ක්‍රියාමාර්ගය හේතුවෙන් අ.පො.ස(උ/පෙ) පිළිතුරු පත්‍ර ඇගයීම් කටයුතු ආරම්භ කිරීමට තරමක් ප්‍රමාද විය.", "URL": "https://sinhala.adaderana.lk/news.php?nid=28622", "Category": null, "Parent URL": null}