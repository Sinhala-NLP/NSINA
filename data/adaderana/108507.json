{"Source": "Adaderana", "Timestamp": "April 23, 2019 10:56 am", "Headline": "ඉන්දීය මහ මැතිවරණයේ තෙවන අදියරේ ඡන්ද විමසීම් අද", "News Content": "ඉන්දීය මහ මැතිවරණයේ තෙවන අදියරේ ඡන්ද විමසීම් අද (22) සිදුකරනු ලබයි. ගුජරාට් සහ කේරළ ප්‍රාන්තවල මෙන්ම කර්ණාටක ප්‍රාන්තයේ කොටසක අද ඡන්ද විමසීම සිදුකෙරෙයි. අද මැතිවරණයට ඉදිරිපත් වන අපේක්ෂකයන් අතර බි.ජේ.පි. පක්ෂයේ අමිත් ෂාහ් සහ කොංග්‍රස් පක්ෂයේ රාහුල් ගාන්ධි ද වන බව වාර්තා වෙයි. ඉන්දීය මැතිවරණ මාලාවේ විශාලතම අදියර වන්නේ ද අද පැවැත්වෙන ඡන්ද විමසීමයි.", "URL": "https://sinhala.adaderana.lk/news.php?nid=108507", "Category": null, "Parent URL": null}