{"Source": "Adaderana", "Timestamp": "January 9, 2013 08:55 am", "Headline": "කොටස් සොරකමක්", "News Content": "රත්මලාන ප්‍රදේශයේ පිහිටි පාවහන් ආයතනයක තිබූ යන්ත්‍රයක කොටස් සොරකම් කළ බවට සැකපිට අත්අඩංගුවට ගැණුනු පුද්ගලයෙකු අද (09) අධිකරණයට ඉදිරිපත් කිරීමට නියමිතය. අදාළ පාවහන් ආයතනයේ එළිමහන් ගබඩාවේ තිබූ පාවහන් නිෂ්පාදනයට යොදා ගන්නා යන්ත්‍රයක කොටස් මෙලෙස සොරකමට ලක්ව තිබිණි. සොරකම් කළ යන්ත්‍ර කොටස්වල වටිනාකම රුපියල් 398,000 ක් වන බව සඳහන්ය. ගල්කිස්ස පොලීසිය ලද තොරතුරකට අනුව මෙම සිද්ධිය සම්බන්ධයෙන් රත්මලාන ප්‍රදේශයේම පදිංචි සැකකරුවෙකු අත්අඩංගුවට ගෙන තිබේ. ගල්කිස්ස පොලීසිය විසින් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=30605", "Category": null, "Parent URL": null}