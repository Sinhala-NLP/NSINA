{"Source": "Adaderana", "Timestamp": "May 24, 2015 10:05 pm", "Headline": "භාගෙට පිළිස්සු මළ සිරුරක් වාහනයකින් ගෙනයාමේ සිද්ධියට තවත් 2ක් අත්අඩංගුවේ", "News Content": "භාගෙට පිළිස්සු මළ සිරුරක් වාහනයකින් රැගෙන යාමේ සිද්ධිය සම්බන්ධයෙන් තවත් පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ.අතුරුගිරිය, අරංගල - කහන්තොට මාර්ගයේ ඊයේ සිදු කළ සෝදිසි මෙහෙයුමකදී සැකකටයුතු වාහනයක් පොලිස් පරික්ෂාවට ලක්වූ අතර එහි තිබී භාගෙට පිළිස්සු මළ සිරුරක් පොලීසියට නිරීක්ෂණය විය.ඒ අනූව සැකපිට පුද්ගලයින් දෙදෙනෙකු අත්අඩංගුවට ගත් අතර ඔවුන්ගෙන් ප්‍රශ්න කිරීමේදී තවත් පුද්ගලයින් දෙදෙනෙකු අද පිළියන්දලදී අත්අඩංගුවට ගෙන තිබේ.ඔවුන් අතර මෙම සිද්ධියට සම්බන්ධ ප්‍රධාන සැකකරු ද සිටින බව පැවසේ.මෙලෙස ඝාතනයට ලක්ව ඇත්තේ ගාල්ල, පොද්දල ප්‍රදේශයේ පදිංචිව සිටි 33 හැවිරිදි හමුදාවෙන් පළාවිත් සිටි සෙබළෙකු බව පොලිසිය කියයි.වෑන් රථය තුළ තිබූ පිළිස්සු මළ සිරුර හා එම සිරුර පිළිස්සූ බව කියන ස්ථානය අද කඩුවෙල වැඩ බලන මහේස්ත්‍රාත්වරයාගේ නිරීක්ෂණයට ලක්විය.එහිදී මහේස්ත්‍රාත්වරයා නියෝග කර ඇත්තේ දේහය පශ්චාත් මරණ පරීක්ෂණය සඳහා කොළඹ පොලිස් මෘත ශරීරාගාරයට යවන ලෙස ය.ප්‍රශ්න කීරිම්වලදී අනාවරණ වී ඇත්තේ අතුරුගිරිය, පෝරේ, බොරලුගොඩ රබර් වත්ත ප්‍රදේශයේ නිවසකදී, මියගිය පුද්ගලයාට පහරදී ටයර් දමා පුළුස්සා ඇති බවයි.මෙය අනියම් සබඳතාවක් මුල් කොට ගෙන සිදුවූ මිනී මැරුමක් බවට පොලීසිය සැක පළ කරයි.සිද්ධිය සම්බන්ධයෙන් අතුරුගිරිය හා පිළියන්ද පොලිස් ස්ථාන වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=51548", "Category": null, "Parent URL": null}