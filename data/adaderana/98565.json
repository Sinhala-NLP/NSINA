{"Source": "Adaderana", "Timestamp": "November 1, 2018 06:44 pm", "Headline": "මහින්ද මත තැබූ තවත් බලාපොරොත්තුවක්", "News Content": "සිංගප්පූරු ගිවිසුම ක්‍රියාත්මක කිරීම වත්මන් අග්‍රාමාත්‍යවරයා විසින් අත්හිටුවනු ඇතැයි අපේක්ෂා කරන බව රජයේ වෛද්‍ය නිලධාරීන්ගේ සංමය පවසයි. එම සංගමයේ ලේකම් වෛද්‍ය හරිත අලුත්ගේ මහතා කොළඹ අද(01) පැවති මාධ්‍ය හමුවකට එක්වෙමින් සඳහන් කලේ සිංගප්පුරු ගිවිසුමේ පවතින අවාසිසහගත තත්වයන් පිළිබඳ පසුගිය කාලසීමාවන් තුළ ඒකාබද්ධ විපක්ෂය විසින් කරුණු රැසක් හෙලිදරව් කළ බවයි. රට තුළ නව වෙළඳ ප්‍රතිපත්තියක් ක්‍රියාත්මක කර රටට ගැලපෙන ක්‍රමවේදයක් හඳුනාගන්නා තෙක් සිංගප්පූරු ගිවිසුම අත්හිටුවීමට කටයුතු කරන ලෙසට නව රජයෙන් ඉල්ලා සිටින බව වෛද්‍ය හරිත අලුත්ගේ මහතා සඳහන් කළේය. මේ සම්බන්ධයෙන් අග්‍රාමාත්‍ය මහින්ද රාජපක්ෂ මහතා වෙත ලිපියක් යොමු කිරීමට ද බලාපොරොත්තු වන බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98565", "Category": null, "Parent URL": null}