{"Source": "Adaderana", "Timestamp": "April 30, 2013 09:53 am", "Headline": "සිරියානු අගමැති ගමන් ගත් රථ පෙළට බෝම්බ ප්‍රහාරයක්", "News Content": "සිරියානු අග්‍රාමාත්‍ය වියොල් අල් හල්කි ගමන් ගත් රථ පෙළට බෝම්බ ප්‍රහාරයක් එල්ල වී තිබේ. ඩැමස්කස් අගනුවර ආසන්නයේ දී මෙම ප්‍රහාරය එල්ල වී ඇති බව විදෙස් මාධ්‍ය වාර්තා කරයි. ප්‍රහාරයෙන් විශාල සංඛ්‍යාවක් තුවාල ලබා ඇති අතර අග්‍රාමාත්‍යවරයාගේ ආරක්ෂකයින් ද ඒ අතර වන බව විදෙස් මාධ්‍ය පවසයි. සිරියානු අග්‍රාමාත්‍යවරයා ගමන්ගත් රථපෙළ ඉලක්ක කොට එල්ල කර ඇති මෙම බෝම්බ ප්‍රහාරය මෝටර් රථයක අටවා තිබූ බවට එරට පොලීසිය සැක පළ කරයි. ප්‍රහාරයෙන් අග්‍රාමාත්‍යවරයාට කිසිදු අනතුරක් සිදුව නොමැති බව වාර්තා වේ.", "URL": "https://sinhala.adaderana.lk/news.php?nid=33696", "Category": null, "Parent URL": null}