{"Source": "Adaderana", "Timestamp": "March 15, 2018 07:43 pm", "Headline": " අදෘශ්‍යමාන ග්ලෝකෝමාව පරදවමු - පාගමනක් අද කොළඹදී", "News Content": "ලෝක ග්ලෝකෝමා සතිය වෙනුවෙන් ජාතික අක්ෂි රෝහල සංවිධානය කළ පාගමන අද (15) පෙරවරුවේ පවත්වා තිබේ. එම පාගමන කොළඹ විහාරමහාදේවී උද්‍යානයේ සිට ජාතික අක්ෂි රෝහල දක්වා ගමන් කර ඇත. වැඩබලන සෞඛ්‍ය සේවා අධ්‍යක්ෂ ජනරාල් වෛද්‍ය සරත් අමුණුගම මහතාද මෙම අවස්තාවට සහභාගී වී තිබේ. අදෘශ්‍යමාන ග්ලෝකෝමාව පරදවමු යන තේමාව යටතේ මෙම පාගමන පැවැත්විය. ලෝක ග්ලෝකෝමා සතිය මාර්තු මස 11 සිට 17 දක්වා ක්‍රියාත්මකය.", "URL": "https://sinhala.adaderana.lk/news.php?nid=85766", "Category": null, "Parent URL": null}