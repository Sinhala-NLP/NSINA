{"Source": "Adaderana", "Timestamp": "September 13, 2012 10:45 am", "Headline": "එජාප ආධාරකරුවන් ගැටෙයි-අයෙකු මරුට", "News Content": "උතුරු මැද පළාත් සභා මැතිවරණයට එක්සත් ජාතික පක්ෂයෙන් ඉදිරිපත්වී සිටි අපේක්ෂකයින් දෙදෙනෙකුගේ ආධාරකරුවන් දෙපිරිසක් අතර ඇතිවූ ගැටුමකින් තුවාල ලබා සිටි පුද්ගලයෙකු ජීවිතක්ෂයට පත්වී තිබේ. පසුගිය 10 ‍වැනි දින රාත්‍රී මෙම ගැටුම හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී තුවාල ලැබූ පුද්ගලයින් තිදෙනෙකු අනුරාධපුර රෝහලේ ප්‍රතිකාර ලබමින් සිට ඇති අතර ඉන් එක් පුද්ගලයෙකු අද අලුයම (13) රාත්‍රී මෙලෙස ජීවිතක්ෂයට පත්වී තිබේ. අනුරාධපුර පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27372", "Category": null, "Parent URL": null}