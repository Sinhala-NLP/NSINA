{"Source": "Adaderana", "Timestamp": "October 7, 2015 12:44 pm", "Headline": "හිටපු ඩී.අයි.ජී යළි රිමාන්ඩ්", "News Content": "වව්නියාව, කුඩාකච්චකොඩිය ප්‍රදේශයේ නිධන් කැණීමේ සිද්ධියක් සම්බන්ධයෙන් අත්අඩංගුවට ගෙන සිටින වව්නියාව හිටපු නියෝජ්‍ය පොලිස්පති යු.කේ.දිසානායක මහතා තවදුරටත් රක්ෂිත බන්ධනාගාර ගතකර තිබේ.සිද්ධිය සම්බන්ධයෙන් චෝදනා එල්ල වී තිබූ නියෝජ්‍ය පොලිස්පතිවරයා පසුගිය 19 වැනිදා නීතීඥයෙකු මාර්ගයෙන් පොලීසියට භාරවී තිබුණි.සැකකරු මීට පෙර අවස්ථා දෙකක දී රක්ෂිත බන්ධනාගාර ගත කළ අතර අද නඩුව යළි විභාගයට ගත් අවස්ථාවේ ඔහු ලබන 21 වන දින දක්වා රක්ෂිත බන්ධනාගාර ගත කිරීමට වව්නියාව මහේස්ත්‍රාත් වී.රාමකමලන් මහතා නියෝග කර ඇත.සිද්ධියට අදාළව අත්අඩංගුවට ගෙන සිටින ප්‍රධාන පොලිස් පරීක්ෂකවරයා ද 21 වන දින දක්වා යළිත් වරක් රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කර තිබේ.සිද්ධියට අදාළව අත්අඩංගුවට ගෙන සිටි තවත් සැකකරුවන් 7 දෙනෙකු අධිකරණය හමුවේ වරද පිළිගැනීම හේතුවෙන් පසුගිය 30 වැනිදා ඇප මත මුදාහැරුණි.", "URL": "https://sinhala.adaderana.lk/news.php?nid=54297", "Category": null, "Parent URL": null}