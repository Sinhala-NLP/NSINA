{"Source": "Adaderana", "Timestamp": "November 17, 2014 12:30 pm", "Headline": "මාලකගේ තවත් 4ක් අත්අඩංගුවේ", "News Content": "බම්බලපිටියේ රාත්‍රී සමාජ ශාලාවකදී බ්‍රිතාන්‍ය යුවළකට පහරදීමේ සිද්ධියේදී ඇමති මර්වින් සිල්වාගේ පුත් මාලක සිල්වා සමග ඊට මැදිහත් වූ බව කියන ව්‍යාපාරිකයෙක්, සූපවේදියෙක්, කොණ්ඩා සැකසුම් ශිල්පියෙක් හා මාලකගේ පුද්ගලික ආරක්ෂකයෙක් කොළඹ අපරාධ කොට්ඨාසය විසින් අත්අඩංගුවට ගෙන තිබේ. මෙම සැකකරුවන් කැලණිය, පන්නිපිටිය, කුලියාපිටිය හා රාජගිරිය යන ප්‍රදේශවල පදිංචිකරුවන් වන අතර ඔවුන් අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය. සැකකරුවන් සිව්දෙනා ඊයේ අත්අඩංගුවට ගෙන ඇති බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=47437", "Category": null, "Parent URL": null}