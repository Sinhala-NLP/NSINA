{"Source": "Adaderana", "Timestamp": "May 7, 2018 01:15 pm", "Headline": " 15 හැවිරිදි ළමයා රන්මාලයක් සොරකම් කරලා", "News Content": "බණ්ඩාරවෙල සෙන්ජේම්ස් වත්තේ නිවසකට (6) දා දිවා කාලයේ ඇතුල්වී රුපියල් 18000 ක් වටිනා රන්මාලයක් සොරකම් කරගත් 15 හැවිරිදි සැකකරු වෙක් පළාගොස් ඇතැයි ඇටම්පිටිය පොලීසිය පවසයි . සොරකම සිදුවන අවස්ථාවේ මෙම නිවසේ හිමිකරු හා බිරිද වත්තේ වැඩට ගොස් තිබු අතර 16 හැවිරිදි පුත්‍රයා උපකාරක පන්තියකට ගොස් තිබු බවත් සැකකරු මෙම නිවසේ අල්මාරියේ තිබු රන්මාලය සොරාගනිද්දි පුත්‍රයා නිවසට පැමිණ ඇති බවත් විමර්ශන වලදී අනාවරණය වූ බව පොලීසිය සඳහන් කරයි. ඒ අවස්ථාවේ පුත්‍රයා විසින් සැකකරු අල්ලා ගැනීමට උත්සාහ කර ඇති නමුත් සැකකරු ඔහුගෙන් මිදී රන්මාලය ද රැගෙන පලාගොස් ඇති බවත් පොලීසිය පවසයි. සැකකරු හඳුනාගෙන ඇති අතර ඔහු මේවන විට ප්‍රද්ශයෙන් පළාගොස් ඇති බවද පොලීසිය කියයි. සැකකරු අත්අඩංගුවට ගැනීම සහා බණ්ඩාරවෙල පොලිස් අධිකාරී සුදත් මාසිංහ, සහ ඇටම්පිටිය පොලිස් ස්ථානාධිපති පොලිස් පරික්ෂක වසන්ත රණසිංහ යන මහත්වරුන්ගේ උපදෙස් මත ඇටම්පිටිය පොලීසිය කටයුතු කරගෙන යයි.", "URL": "https://sinhala.adaderana.lk/news.php?nid=88676", "Category": null, "Parent URL": null}