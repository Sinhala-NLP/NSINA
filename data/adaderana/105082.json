{"Source": "Adaderana", "Timestamp": "February 26, 2019 05:02 pm", "Headline": "දකුණු අප්‍රිකාවේ වේඩ් වැන් නැවතත් දක්ෂතා අතරට", "News Content": "මීටර 400 ඉසව්වේ ලෝක වාර්තාව හිමි දකුණු අප්‍රිකාවේ වේඩ් වැන් නිකරක් වසර එක හමාරකට පසු නැවතත් ජාත්‍යන්තර මලල ක්‍රීඩා පිටියට පිවිස තිබේ. ඒ දකුණු අප්‍රිකාවේ පැවති පළාත් තරගාවලියකදී මීටර 400 ඉසව්ව ජය ගනිමින්. වේඩ් වැන් නිකරක් 2017 වසරේ පැවති ප්‍රදර්ශණාත්මක රග්බි තරගයක් අතරතුරදී ආබාධයකට ලක් විය. ඒ ආබාධය හේතුවෙන් මාස 17කට ආසන්න කාලයක් ඔහු ජාත්‍යන්තර මලල ක්‍රීඩා පිටියෙන් සමුගෙන සිටියේය. මේ අතර පසුගිය වසරේ ඔස්ට්‍රේලියාවේ පැවති පොදු රාජ්‍ය මණ්ඩලයීය ක්‍රීඩා උලෙළ ද ඔහුට අහිමි වුනේ මෙම ආබාධය හේතුවෙන්. මාස 17කට පසු මලල ක්‍රීඩා පිටියට පිවිසි වේඩ් වැන් නිකරක් දකුණු අප්‍රිකාවේ පැවති පළාත් තරගාවලියකදී දක්ෂතා අතරට පිවිසියේය. ඔහු එම ඉසව්ව නිමකිරීමට ගත කළ කාලය මිනිත්තු 47 යි දශම 2 යි 8 ක කාලයක්. වේඩ් වැන් නිකරක්ගේ ලෝක වාර්තාව දැක්වෙන්නේ මිනිත්තු 43 යි දශඹ 0 යි 3ක කාලයක්.", "URL": "https://sinhala.adaderana.lk/news.php?nid=105082", "Category": null, "Parent URL": null}