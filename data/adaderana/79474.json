{"Source": "Adaderana", "Timestamp": "November 3, 2017 01:31 pm", "Headline": "තැන් දෙකකදී පුද්ගලයින් දෙදෙනෙක් යකඩ යකාට බිළි ", "News Content": "ප්‍රදේශ දෙකකදී දුම්රියේ ගැටීමෙන් පුද්ගලයින් දෙදෙනෙකු මියගොස් තිබේ. මූන්දලම, මංගලඑළිය ප්‍රදේශයේ පුත්තලම සිට කොළඹ කොටුව බලා ධාවනය වූ දුම්රියක ගැටීමෙන් 28 හැවිරිදි තරුණයෙකු මියගොස් ඇති බවයි පොලිසිය සඳහන් කළේය. අදාළ තරුණයා මදුරන්කුලම ප්‍රදේශයේ පදිංචිකරුවෙකු වන අතර පුත්තලම පොලිසිය මේ සම්බන්ධයෙන් වැඩිදුර විමර්ශන සිදු කරනු ලබයි. මේ අතර කොටවිල, ගරාඩුව දුම්රිය හරස් මාර්ගය අසලදී දුම්රියක ගැටීමෙන් 40 හැවිරිදි පුද්ගලයෙකු මියගොස් තිබේ. කොළඹ කොටුව සිට මාතර බලා ධාවනය වූ දුම්රියක ගැටීමෙන් මෙලෙස මියගොස් ඇත්තේ මාතර, කනන්තේගොඩ ප්‍රදේශයේ පදිංචිකරුවෙකු බව කොටවිල පොලිසිය සඳහන් කළේය.", "URL": "https://sinhala.adaderana.lk/news.php?nid=79474", "Category": null, "Parent URL": null}