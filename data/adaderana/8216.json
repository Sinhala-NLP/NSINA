{"Source": "Adaderana", "Timestamp": "May 6, 2010 12:10 pm", "Headline": "උතුරේ ජල හිඟයට පිළියමක්", "News Content": "උතුරු හා නැගෙනහිර පළාත්වල පානීය ජල හිඟය මඟහැරවීම සඳහා විශේෂ වැඩපිළිවෙළක් ක්‍රියාත්මක කිරීමට වාර්මාර්ග හා ජලසම්පත් කලමනාකරණ අමාත්‍යංශය පියවර ගෙන තිබේ. එම පළාත්වලට නල ජල පද්ධතියක් හඳුන්වා දීම මේ යටතේ කඩිනමින් සිදුකරන බව අමාත්‍යාංශය පවසයි. කිලිනොච්චියේ පිහිටා තිබෙන ඉරනමඩු ජල පවිත්‍රාගාරය ප්‍රතිසංස්කරණය කර එමගින් ජලය බෙදා හැරීමේ කටයුතු සිදුකිරීමට නියමිතය. මෙහි පළමු අදියර වශයෙන් යාපන අර්ධද්වීපයට ජලය ලබාදීමට කටයුතු කරන බව වාරිමාර්ග හා ජලසම්පත් කළමනාකරණ අමාත්‍යාංශය ප්‍රකාශ කළේය. මීට අමතරව යාපන අර්ධද්වීපයේ වැසි ජලය සංරක්ෂණය කර පවිත්‍ර කිරීමෙන් පසු පානීය ජලය ලෙස භාවිතා කිරීමේ වැඩපිළිවෙළක් ද ක්‍රියාත්මක කිරීමට බලාපොරොත්තු වන බව අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8216", "Category": null, "Parent URL": null}