{"Source": "Adaderana", "Timestamp": "April 12, 2019 12:02 pm", "Headline": "අවුරුද්දට විකුණන්න ගෙනාපු හොර අරක්කු තොගයක් මාට්ටු", "News Content": "බලපත්‍රයක් නොමැතිව එළඹෙන සිංහල හින්දු අලුත් අවුරුදු සමයේ වැඩි මිලට අලෙවි කිරීම සඳහා සුදානම් කර තිබු මත්පැන් බෝතල් තොගයක් සමඟ සැකකරුවෙක් අත්අඩංගුවට ගෙන තිබේ. හැටන් පොලිස් කොට්ඨාශ දුෂණ මර්දන ඒකකයේ නිලධාරින් විසින් අද(12) අළුයම අදාළ සැකකරු අත්අඩංගුවට ගෙන ඇති බව වාර්තා වෙයි. නොර්වුඩ් පොලිස් වසමට අයත් සෙන්ජොන් ටිලරි වතුයායේ වතු නිවාසයක කාමරයක් තුළ රජයේ අනුමත මත්පැන් බෝතල් 50ක් සැකකරු සගවා සිටි බවයි වැටලීම සිදුකළ නිලධාරින් කියා සිටියේය. උත්සව සමයේ සැකකරු වැඩි මිලට වතුකරයේ මත්පැන් අලෙවි කිරීමට සුදානම්ව මත්පැන් බෝතල් 50ක් මිල දිගෙන නිවසේ සගවා තිබෙන බවට ලද තොරතුරක් මත හැටන් කොට්ඨාශ දුෂණ මර්දන ඒකකයේ නිලධාරින් විසින් මෙම වැටලිම සිදු කර ඇත. අත්අඩංගුවට ගත් මත්පැන් බෝතල් තොගය සහ සැකකරු හැටන් මහෙස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=107877", "Category": null, "Parent URL": null}