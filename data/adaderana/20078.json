{"Source": "Adaderana", "Timestamp": "November 18, 2011 11:22 am", "Headline": "සා/පෙ විභාග සිසුන්ට හැඳුනුම්පත් දෙන්න විශේෂ වැඩසටහනක්", "News Content": "මෙවර සාමාන්‍ය පෙළ විභාගය සඳහා සහභාගී වන පාසල් අයදුම්කරුවන්ගේ හැඳුනුම්පත් ලබාදීමේ වි‍ශේෂ වැඩපිළිවෙළක් යොදා ඇති බව පුද්ගලයින් ලියාපදිංචි කිරීමේ දෙපාර්තමේන්තුව පවසයි. ඒ අනුව හෙට සහ ලබන 26 වැනි දිනයන්වල , දෙසැම්බර් මස 3 සහ 10 යන සෙනසුරාදා දිනයන්වල ද පාසල් අයදුම්කරුවන් සඳහා පමණක් සේවා ක්‍රියාත්මක කිරීමට සැලසුම් කර තිබේ. ඊට අමතරව සතියේ වැඩකරන දිනවල සාමාන්‍ය පරිදි පුද්ගලයන් ලියාපදිංචි කිරීමේ දෙපාර්තමේන්තුව මගින් හැඳුනුම්පත් ලබාගත හැකිය. වැඩිදුර තොරතුරු දුරකතන අංක 0112 583122 හෝ 0112 585043 ඔස්සේ ලබාගත හැකි බව පුද්ගලයන් ලියාපදිංචි ‍කිරීමේ දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=20078", "Category": null, "Parent URL": null}