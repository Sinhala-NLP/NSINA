{"Source": "Adaderana", "Timestamp": "September 19, 2016 02:08 pm", "Headline": " ලක්ෂ 50ක දැව සමග 1ක් දැලේ", "News Content": "ගල්ගමුව, රඹෝට්ටුකුලම ප්‍රදේශයේදී අනවසර දැව ගබඩාවක් පවත්වාගෙන ගිය පුද්ගලයෙකු අත්අඩංගුවට ගෙන තිබේ.පොලීසියට ලද තොරතුරක් මත සිදුකළ වැටලීමකදී එම පුද්ගලයා අත්අඩංගුවට ගත් බව පොලීසිය පැවසුවේය.එම ගබඩාවේ රුපියල් ලක්ෂ 50ක වටිනාකමින් යුත් තේක්ක, කොහොඹ, කොස් ඇතුළු දැව තොගයක් පොලීසිය භාරයට ගෙන තිබේ.අත්අඩංගුවට ගෙන ඇත්තේ එම ප්‍රදේශයේම පදිංචි අයෙකු වන අතර සිද්ධිය සම්බන්ධයෙන් ගල්ගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64249", "Category": null, "Parent URL": null}