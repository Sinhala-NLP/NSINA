{"Source": "Adaderana", "Timestamp": "April 30, 2010 02:20 pm", "Headline": "ඉදිරි වැඩ ගැන සාකච්ඡාවට එජාපය සඳුදා රැස්වේ", "News Content": "පාර්ලිමේන්තුවේ ඉදිරි කටයුතු වලදී ගනු ලබන ක්‍රියාමාර්ග සම්බන්ධයෙන් සාකච්ඡා කිරීමට එක්සත් ජාතික පක්ෂ කෘත්‍යාධිකාරී මණ්ඩලය ලබන සඳුදා රැස්වීමට නියමිත බව වාර්තා වේ. මෙහිදි පාර්ලිමේන්තු තේරීම් කාරක සභා සම්බන්ධයෙන් ද සාකච්ඡා කිරීමට නියමිත බව වාර්තා වේ. මේ අතර රාජ්‍ය ගිණුම්කාරක සභාවේ සහ පොදු ව්‍යාපාර කාරක සභාවේ සභාපති ධූර සඳහා විපක්ෂ මන්ත්‍රීවරුන් පත් කර ගැනීම පිලිබඳ පක්ෂ නායක රැස්වීම් වලදී සාකච්ඡා කිරීමට එක්සත් ජාතික පක්ෂය තීරණය කර තිබේ. ඒ සම්බන්ධයෙන් මේ වන විටත් කතානායකවරයා වෙත එම පක්ෂය ලිඛිත දැනුම් දීමක් සිදුකර ඇති බව සඳහන්ය.", "URL": "https://sinhala.adaderana.lk/news.php?nid=8103", "Category": null, "Parent URL": null}