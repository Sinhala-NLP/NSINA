{"Source": "Adaderana", "Timestamp": "September 24, 2013 10:23 am", "Headline": "පුපුරණ ද්‍රව්‍ය තොගයක් සමග පුද්ගලයෙක් අල්ලයි", "News Content": "ආනමඩුව, තෝනිගල ප්‍රදේශයේ දී නීති විරෝධී ලෙස ජෙලග්නයිට් කූරු සහ ඩෙටනේටර් තොගයක් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. පුත්තලම කොට්ඨාස දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇත. එහිදී සැකකරු සතුව තිබී ජෙලග්නයිට් කුරූ 348ක් සහ ඩෙටනේටර් 321ක් පොලීසිය භාරයට ගෙන තිබේ. කළු ගල් පුපුරාදැමීමට මේවා භාවිතා කරන බව කියැවෙයි. අත්අඩංගුවට ගත් සැකකරු අද පුත්තලම මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=37647", "Category": null, "Parent URL": null}