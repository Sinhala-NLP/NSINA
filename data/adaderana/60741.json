{"Source": "Adaderana", "Timestamp": "June 3, 2016 02:30 pm", "Headline": " ගුරුවරුන් ඉල්ලා දෙමාපියන් පාරට බසියි", "News Content": "පානදුර ප්‍රදේශයේ පාසලක සිසුන්ගේ දෙමව්පියන් පිරිසක් උද්ඝෝෂණයක නිරත වී තිබේ.අදාළ පාසලේ තුන සහ හතර ශ්‍රේණිවල සිසුන්ට ඉගැන්වීම් කටයුතු සිදුකිරීම සඳහා ගුරුවරුන් ලබාදෙන ලෙස ඉල්ලමින් ඔවුන් එම විරෝධතාවයේ නිරත වන බව අද දෙරණ වාර්තාකරු පැවසුවේය.පසුගිය ජනවාරි මාසයේ සිට ඉගැන්වීම් කටයුතු සිදුකිරීම සඳහා කිසිදු ගුරුවරයෙකු සිට නොමැති අතර සිසුන් විසින් චිත්‍ර ඇඳීම පමණක් සිදුකර ඇති බව දෙමාපියන් පවසයි.මේ සම්බන්ධයෙන් අදාළ බලධාරීන් අවස්ථා කිහිපයකදී දැනුම්වත් කළ ද මේ වන තෙක් ඊට නිසි විසඳුමක් ලැබී නොමැති බව ද උද්ඝෝෂණයේ නිරත දෙමාපියන් පවසයි.එම පාසලේ තුන සහ හතර ශ්‍රේණිවල සිසුන් 80ක් පමණ අධ්‍යාපනය හදාරණ බව වාර්තා වෙයි.", "URL": "https://sinhala.adaderana.lk/news.php?nid=60741", "Category": null, "Parent URL": null}