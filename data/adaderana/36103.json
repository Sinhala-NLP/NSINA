{"Source": "Adaderana", "Timestamp": "July 25, 2013 10:20 pm", "Headline": "චීන ජනතාවට ජනාධිපති ශෝකය ප්‍රකාශ කරයි ", "News Content": "වයඹ දිග චීනයේ පසුගිය ජුලි 22 වන දින හටගත් භූමිකම්පාවෙන් එරටේ ආපදාවට පත් වූ ජනතාව වෙනුවෙන් ජනාධිපති මහින්ද රාජපක්ෂ මහතා විසින් ශෝකය ප්‍රකාශ කර තිබේ. චීන ජනාධිපති ෂී ජින්පින්ග් මහතා වෙත විශේෂ නිවේදනයක් අද(25) පෙරවරුවේ නිකුත් කරමින් ජනාධිපති මහින්ද රාජපක්ෂ මහතා විසින් මෙම ශෝක ප්‍රකාශය කර ඇත. මෙම ඛෙදවාචකයෙන් පසුව ජීන ජනාධිපතිගේ නායකත්වය යටතේ ඉතා ඉක්මනින් චීන ජන ජීවිතය නැගී සිටිනු ඇති බවත් ආපදාවට පත් චීන ජනතාවට කණගාටුව ප්‍රකාශ කරන බවත් එම නිවේදනයේ සඳහන්වෙයි", "URL": "https://sinhala.adaderana.lk/news.php?nid=36103", "Category": null, "Parent URL": null}