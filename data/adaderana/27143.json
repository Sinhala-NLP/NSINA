{"Source": "Adaderana", "Timestamp": "September 5, 2012 08:57 am", "Headline": "මාස 6 න් ලක්ෂ 60 ක්", "News Content": "වයඹ පළාත් සුරාබදු විශේෂ මෙහෙයුම් ඒකකය මඟින් වසරේ මුල් මාස 6 තුළ සිදු කළ මෙහෙයුම්වල දී දඩ වශයෙන් රුපියල් ලක්ෂ 60 ක මුදලක් උපයාගෙන ඇත. එම කාලය තුළ වැටලීම් 510 ක් සිදු කර ඇති බව වයඹ පළාත් සුරාබදු කොමසාරිස් කපිල කුමාරසිංහ මහතා සඳහන් කළේය. නීති විරෝධී මත්පැන් නිපදවීම්, ළඟ තබා ගැනීම්, අලෙවි කිරීම් යන චෝදනා යටතේ මෙම වැටලීම් සිදුකර ඇති බව හෙතෙම පවසයි. එමෙන්ම රජය අනුමත බීර සහ මත්පැන් බලපත‍්‍ර නොමැතිව අලෙවිකිරීම යන චෝදනා යටතේ වැටලීම් 47 ක් සිදුකර ඇති බව කපිල කුමාරසිංහ මහතා සඳහන් කළේය. මෙම වැටලීම්වල දී සැකකරුවන් 510 දෙනෙකු අත්අඩංගුවට ගෙන ඇති අතර, ඔවුන් අතුරින් 187 දෙනෙක් කාන්තාවන් බව වයඹ පළාත් සුරාබදු කොමසාරිස් කපිල කුමාරසිංහ මහතා වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=27143", "Category": null, "Parent URL": null}