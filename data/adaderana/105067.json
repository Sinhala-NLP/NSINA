{"Source": "Adaderana", "Timestamp": "February 26, 2019 02:12 pm", "Headline": "බොරලැස්ගමුවේ මෝටර් රථ අනතුරින් පුද්ගලයෙක් මරුට", "News Content": "බොරලැස්ගමුවේදී මාර්ගයේ ගමන් ගත් පුද්ගලයෙක් මෝටර් රථයක ගැටීමෙන් මියගොස් තිබේ. ඊයේ(25) සවස මෙය සිදුව ඇත. මේ අතර බණ්ඩාරගම කැස්බෑව මාර්ගයේ කැබ් රථයක් සහ කුඩා ලොරි රථයක් ගැටීමෙන් සිදුවූ අනතුරින් පුද්ගලයන් දෙදෙනෙකු තුවාල ලබා රෝහල් ගත කර කෙරුණා. බොරලැස්ගමුව කටුවාවල මාර්ගයේ ගමන් ගත පුද්ගලයෙක් රැකියා ස්ථානයට යමින් සිටියදී පිළියන්දල සිට කොළඹ බලා දාවනය කළ මෝටර් රථයක ගැටීමෙන් සිදුවූ අනතුරින් මාර්ගයේ ගමන් ගත් පුද්ගලයා මියගොස් තිබේ. මෙලෙස මියගොස් ඇත්තේ පානදුර ප්‍රදේශයේ පදිංචි වයස අවුරුදු 64ක පුද්ගලයෙක්. කැබ් රථයේ රියදුරුට නින්ද යාම හේතුවෙන් මෙම අනතුර සිදුවී ඇති බවට වාර්තා වී ඇති අතර කැබ් රථයේ රියදුරු නුගේගොඩ මහේස්ත්‍රාත් අධිකරණයට අද ඉදිරිපත් කිරීමට නියමිත බවයි වාර්තා වෙයි. මේ අතර බණ්ඩාරගම කැස්බෑව මාර්ගයේ ගල්කඩුව ප්‍රදේශයේදී මධ්‍යම සංස්කෘතික අරමුදලට අයත් කැබ් රථයක් හා කුඩා ලොරි රථයක් ගැටීමෙන් සිදුවූ අනතුරින් කැබ් රථයේ ගමන් ගත් රජයේ නිලධාරිනියක් බරපතළ තුවාල ලබා පානදුර මූලික රෝහලට ඇතුලත් කර තිබේ. එහි ගමන් ගත් රියදුරු සුළු තුවාල ලබා බණ්ඩාරගම දිසා රෝහලට ඇතුලත් කර ඇති අතර ඔහුගේ තත්ත්වය බරපතළ නොවන බව වාර්තා වෙයි. කැබ් රථයේ රියදුරුට නින්ද යාම හේතුවෙන් මෙම අනතුර සිදුව ඇති බවට වාර්තා වන අතර සිද්ධිය පිළිබද බණ්ඩාරගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=105067", "Category": null, "Parent URL": null}