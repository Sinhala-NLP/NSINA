{"Source": "Adaderana", "Timestamp": "August 19, 2010 08:08 am", "Headline": "අසැබි වෙබ් අඩවි වලට ජංගම දුරකථනයේ පාර වසන්න සූදානම්", "News Content": "ජංගම දුරකථන මගින් අසභ්‍ය වෙබ් අඩවි වලට පිවිසීම ඇහිරීමට අදාළව තහනම් නියෝගයක් අධිකරණයෙන් ලබා ගැනීමට ඉදිරියේදී කටයුතු කරන බව පොලිස් ළමා හා කාන්තා කාර්යාංශය පවසයි. ජංගම දුරකථන හරහා ‍ මෙවැනි අසභ්‍ය වෙබ් අඩවි වලට පිවිසීමට කුඩා ළමුන්ගේ ද පෙළඹීමක් පවතින බව එම කාර්යාංශය පෙන්වා දෙයි. අසභ්‍ය වෙබ් අඩවි පිළිබඳ තොරතුරු රැසක් ඉදිරියේදී අධිකරණයට ඉදිරිපත් කිරීමට කටයුතු කරන බව ද පොලිස් හා ළමා කාර්යාංශය සඳහන් කරයි. ජංගම දුරකථන හරහා පිවිසිය හැකි මෙවැනි අසභ්‍ය වෙබ් අඩවි පිළිබඳ තොරතුරු දන්නේ නම් 0112 444 444 යන දුරකථන අංකය ඔස්සේ ඒ පිළිබඳ තොරතුරු ලබාදෙන ලෙස එම කාර්යාංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=10315", "Category": null, "Parent URL": null}