{"Source": "Adaderana", "Timestamp": "November 14, 2016 03:42 pm", "Headline": "ඊවා වනසුන්දර වැඩ බලන අගවිනිසුරු වෙයි", "News Content": "ශ්‍රේෂ්ඨාධිකරණ විනිසුරු ඊවා වනසුන්දර මහත්මිය වැඩ බලන අගවිනිසුරු ලෙස ජනාධිපති මෛත්‍රීපාල සිරිසේන මහතා ඉදිරියේ දිවුරුම් දී තිබේ.අද පස්වරුවේ කොටුව ජනාධිපති මන්දිරයේදී මෙම දිවුරුම්දීම සිදු වූ බව ජනාධිපති මාධ්‍ය අංශය සඳහන් කළේය.මේ අතර ශ්‍රී ලංකාවට අලුතින් පත් වූ නව තානපතිවරු සිව් දෙනෙකු සහ මහකොමසාරිස්වරුන් දෙදෙනෙකු ද ජනාධිපති මෛත්‍රීපාල සිරිසේන මහතාට අක්තපත්‍ර භාරදී තිබේ.කොටුව ජනාධිපති මන්දිරයේදී ඔවුන් සිය අක්තපත්‍ර ජනාධිපතිවරයාට භාරදුන් බව ජනාධිපති මාධ්‍ය අංශය සඳහන් කළේය.යුක්‍රේනය, භූතානය, ඉතියෝපියාව සහ තජිකිස්ථානය සඳහා නව තානාපතිවරුන් ද දකුණු අප්‍රිකාව සහ සීෂේල්ස් රාජ්‍යයන් සඳහා නව මහ කොමසාරිස්වරුවන් එලෙස පත්0ව ඇති බව සඳහන්ය.", "URL": "https://sinhala.adaderana.lk/news.php?nid=66029", "Category": null, "Parent URL": null}