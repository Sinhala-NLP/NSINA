{"Source": "Adaderana", "Timestamp": "April 8, 2010 04:48 pm", "Headline": "ප්‍රකාශිත ඡන්ද ප්‍රතිශතය ප්‍රතිඵල වලින් පසු", "News Content": "මෙවර මහ මැතිවරණයේ ප්‍රකාශිත ඡන්ද ප්‍රතිශතය ප්‍රතිඵල නිකුත්කිරීමෙන් අනතුරුව නිකුත් කරන බව මැතිවරණ මහලේකම් කාර්යාලය පවසයි. මීට පෙර මැතිවරණවලදී ප්‍රකාශිත ඡන්ද ප්‍රතිශත ඡන්ද ප්‍රතිඵල ලබාදීමට පෙර ඡන්දය අවසන් වූ අවස්ථාවේදීම නිකුත් කරනු ලැබීය. එහෙත් එම තොරතුරුවල නිරවද්‍යතාවය පිළිබඳ ගැටළු ඇති වූ බව අතිරේක මැතිවරණ ‍ෙකාමසාරිස් පී. සුමනසිරි මහතා ප්‍රකාශ කළේය. මැතිවරණ ප්‍රතිඵල නිකුත් කිරීමෙන් පසුව නිරවද්‍ය ප්‍රතිශත ඉදිරිපත් කිරීමට බලාපොරොත්තු වන බව අතිරේක මැතිවරණ කොමසාරිස්වරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7732", "Category": null, "Parent URL": null}