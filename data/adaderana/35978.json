{"Source": "Adaderana", "Timestamp": "July 21, 2013 04:04 pm", "Headline": "පීඩා විඳින රටවලට ශ්‍රී ලංකාව ආදර්ශයක්", "News Content": "මානුෂිය කටයුතුවලදී ශ්‍රී ලංකාව ලබා ඇති අත්දැකීම් වෙනත් රටවල් සමඟ හුවමාරු කර ගැනීමට සූදානම් බව එක්සත් ජාතින්ගේ සංවිධානයේ ජිනිවා හි නිත්‍ය නියෝජිත රවිනාත ආරියසිංහ මහතා පවසයි. දශක තුනක් පුරා පැවති යුද්ධයෙන් පසුව සහ සුනාමි ඛේදවාචකයෙන් පසුව ශ්‍රී ලංකාවේ ජනතාව කඩිනමින් සාමාන්‍ය ජන ජීවිතයට අනුවර්ථනය වූ බව ඔහු පෙන්වාදෙයි. ශ්‍රී ලංකා රජය අනුගමනය කළ නිවැරදි ක්‍රියාපිළිවෙත මේ සඳහා බෙහෙවින් ඉවහල් වූ බව රවිනාත ආරියසිංහ මහතා කියයි. ජිනීවාහි මානව හිමිකම් කාර්යාලයේ පැවති සමුළුවකට එක්වෙමින් ඔහු මෙම අදහස් පළ කර තිබේ. මානුෂීය ගැටලු හේතුවෙන් දීර්ඝ කාලයක සිට පීඩා විදින රටවලට ශ්‍රි ලංකාව අනුගමනය කළ ක්‍රියාපිළිවෙත ආදර්ශයට ගත හැකි බව එහිදී රවිනාත ආරියසිංහ මහතා වැඩිදුරටත් පවසා ඇත.", "URL": "https://sinhala.adaderana.lk/news.php?nid=35978", "Category": null, "Parent URL": null}