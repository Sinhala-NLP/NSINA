{"Source": "Adaderana", "Timestamp": "January 4, 2019 11:45 am", "Headline": "තරුණයෙකුට දිවි අහිමි කළ අනතුර", "News Content": "තෙලිකඩ පොලිස් වසමේ දොඩන්ගොඩ වක්වැල්ල මාර්ගයේදී දොඩන්ගොඩ දෙස සිට වක්වැල්ල දෙසට ධාවනය වූ කාර් රථයක ප්‍රථිවිරුද්ධ දිශාවෙන් පැමිණි යතුරුපැදියක් කාර් රථයේ ගැටී අනතුරක් සිදුව තිබේ. ඊයේ(03) සවස 5.40ට පමණ සිදු වූ අනතුරින් බරපතළ තුවාල ලැබූ යතුරු පැදිකරු බද්දේගම රෝහලට ඇතුළත් කිරීමේදී මියගොස් තිබේ. මරණයට පත් පුද්ගලයා වයස 21ක් වූ උදාකල ගම්මානය, අකුරැටිය, බද්දේගම ප්‍රදේශයේ පදිංචි සමීර මධුසංක යන අයෙකු වෙයි. මෘත ශරීරය බද්දේගම රෝහලේ මෘත ශරීරාගාරයේ තැන්පත් කර තිබේ. කාර් රථයේ රියදුරු අත්අඩංගුවට ගෙන තිබේ. තෙලිකඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=101786", "Category": null, "Parent URL": null}