{"Source": "Adaderana", "Timestamp": "July 4, 2010 10:17 am", "Headline": "2500 ක වැටුප් වැඩිවීම සිහිනයක් පමණයි", "News Content": "පොරොන්දු වූ පරිදි මෙරට වැඩ කරන ජනතාවට සහන සැලසීමට රජය අපොහොසත් වී ඇති හෙයින් ඉදිරියේ දී දැවැන්ත වෘත්තීය සමිති ක්‍රියාමාර්ගයකට අවතීර්ණ වන බව ජාතික වෘත්තීය සමිති මධ්‍යස්ථානය පවසයි. මේ සම්බන්ධයෙන් සියලු වෘත්තීය සමිති කැඳවා ලබන 6 වනදාට විශේෂ සාකච්ඡාවක් පැවැත්වීමට නියමිත බව එම මධ්‍යස්ථානයේ සභාපති කේ. ඩී ලාල් කාන්ත මහතා සඳහන් කළේය. වැඩිවන ජීවන වියදම හමුවේ මෙරට වැඩ කරන ජනතාව දැඩි අසීරුතාවට පත් ව ඇතැයි ද ඔහු පෙන්වා දෙයි. රුපියල් 2500 ක වැටුප් වැඩිවීම මෙරට වැඩ කරන ජනතාවට සිහිනයක් බවට පත් ව ඇති බව ලාල්කාන්ත මහතා සඳහන් කළේය.", "URL": "https://sinhala.adaderana.lk/news.php?nid=9384", "Category": null, "Parent URL": null}