{"Source": "Adaderana", "Timestamp": "February 19, 2017 11:20 am", "Headline": " මැදිරිගිරිය ඝාතනය-සැකකරුවන් අල්ලයි", "News Content": "මැදිරිගිරිය, වටදාගෙය ප්‍රදේශයේ දී පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් අවශ්‍යව සිටි සැකකරුවන් තිදෙනෙකු අත්අඩංගුවට ගෙන තිබේ. මැදිරිගිරිය පොලීසිය සිදුකළ විමර්ශනයක් අනුව අදාළ සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සමග ඝාතනය සඳහා උපයෝගී කරගත් මෙරට නිෂ්පාදිත ගිනි අවියක් සහ යතුරුපැදියක් ද පොලීසිය භාරයට ගෙන තිබේ.සැකකරුවන් මැදිරිගිරිය ප්‍රදේශයේ පදිංචි අවුරුදු 30,33, සහ 34 යන වයසේ පසුවන්නන් බව පොලීසිය පැවසුවේය. ඔවුන් හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මැදිරිගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69822", "Category": null, "Parent URL": null}