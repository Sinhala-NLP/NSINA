{"Source": "Adaderana", "Timestamp": "May 8, 2011 04:06 pm", "Headline": "ජනපති කන්දේ විහාරය වැඳ පුදා ගනියි", "News Content": "ජනාධිපති මහින්ද රාජපක්ෂ මහතා අද උදෑසන අලුත්ගම කන්දේවිහාරය වැඳපුදා ගැනීම සඳහා ගොස් තිබේ. ජනාධිපතිවරයා එහිදි විහාරාධිපති බටුවන්හේනේ බුද්ධරක්ඛිත නාහිමිපානන් වහන්සේ බැහැදැක ආශිර්වාද ලබාගත් බව ජනාධිපති මාධ්‍ය අංශය සඳහන් කරයි. අනතුරුව ජනාධිපතිවරයා විහාරයට පැමිණ සිටි ජනතාව සමඟ ද සුහද පිළිසඳරක නිරත වී තිබේ. මේ අතර ජනාධිපතිවරයා සහ එම ආර්යාව ආබාධිතවූවන් වෙනුවෙන් රාජගිරියේ ස්ථාපිත කර ඇති වික්ටෝරියා නිවාසය වෙත ද ගොස් තිබේ. එහිදි ආබාධිත පුද්ගලයින් සඳහා ත්‍යාග බෙදාදීම ද ජනාධිපති මහින්ද රාජපක්ෂ මහතා සහ ශිරන්ති රාජපක්ෂ මහත්මිය අතින් සිදුකරනු ලැබූ බව සඳහන් වේ.", "URL": "https://sinhala.adaderana.lk/news.php?nid=15972", "Category": null, "Parent URL": null}