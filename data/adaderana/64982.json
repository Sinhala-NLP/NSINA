{"Source": "Adaderana", "Timestamp": "October 12, 2016 02:26 pm", "Headline": "   නීති විරෝධීව වැලි ගොඩ දැමූ 4ක් කොටු ", "News Content": "බලපත්‍ර කොන්දේසි උල්ලංඝණය කරමින් වැලි ලබාගැනීම සඳහා කැණීම් කරමින් සිටි පුද්ගලයින් තිදෙනෙකු පුත්තලම, සේදපොළ, මුදලිහේනවත්ත ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකායේ පුත්තලම කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය.වැලි ප්‍රවාහනය සඳහා යොදාගත් ටිපර් රථයක් ද එහිදී පොලිස් විශේෂ කාර්යය බලකාය භාරයට ගෙන තිබේ.මේ අතර නාවුල මීගොල්ල, අඹන්ගඟ පාළම අසළ බලපත්‍ර නොමැතිව වැලි ගොඩදැමීමේ නිරතව සිටි පුද්ගලයෙකුද අත්අඩංගුවට ගෙන තිබේ.දඹුල්ල, විශේෂ කාර්යය බලකා කඳවුරේ නිලධාරීන් සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය.වැඩිදුර විමර්ශන සඳහා සැකකරු නාවුල පොලීසිය වෙත භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=64982", "Category": null, "Parent URL": null}