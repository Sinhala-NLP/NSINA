{"Source": "Adaderana", "Timestamp": "April 29, 2012 08:16 am", "Headline": "සැඟවූ උණ්ඩ තොගයක් එළියට", "News Content": "පොළොන්නරුව , මනම්පිටිය රෝහල පාරේ ස්ථානයක සඟවා තිබු උණ්ඩ තොගයක් පොලිසිය විසින් සොයාගෙන තිබේ. ඊයේ පස්වරුවේ මෙම උණ්ඩ තොගය සොයාගෙන ඇති බව සඳහන්වේ. ඒ අනුව පොලිසියට ලද තොරතුරක් මත අදාළ මාර්ගයේ කුඹුක්ගසක් මුල වළදමා සඟවා තිබු මිලිමීටර් 40 යේ ජීව උණ්ඩ 06ක් , ටී - 56 මැගසින් දෙකක් සහ එම උණ්ඩ 89ක් සහ මිලිමීටර් 40යේ උණ්ඩ රඳවනයක් පොලිසිය විසින් සොයාගෙන තිබේ. මෙම සිද්ධියට සම්බන්ධ කිසිවෙකුත් අත්අඩංගුවට ගෙන නොමැති අතර පොළොන්නරුව පොලිසිය වැඩිදුර පරික්ෂණ සිදුකරයි.", "URL": "https://sinhala.adaderana.lk/news.php?nid=23875", "Category": null, "Parent URL": null}