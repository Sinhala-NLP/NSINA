{"Source": "Adaderana", "Timestamp": "December 1, 2016 04:21 pm", "Headline": "දුම්රිය වර්ජනය අත්හිටුවයි!", "News Content": "අද(01) මධ්‍යම රාත්‍රියේ සිට ක්‍රියාත්මක කිරීමට නියමිතව තිබූ වැඩවර්ජනය සඳහා දුම්රිය වෘත්තීය සමිති එක් නොවන බව ශ්‍රේණිගත දුම්රිය වෘත්තීය සමිති එකමුතුව පවසයි.එම එකමුතුවේ කැඳවුම්කරු ජානක ප්‍රනාන්දු මහතා සඳහන් කළේ ජනාධිපතිවරයා සමග පැවති සාකච්ඡාවකින් අනතුරුව මෙම තීරණයට එළඹි බවයි.ඉල්ලීම් 04ක් මුල් කරගනිමින් දුම්රිය වෘත්තීය සමිති අද මධ්‍යම රාත්‍රියේ සිට වැඩවර්ජනයක නිරත වීමට තීරණය කර තිබුණි.අද පෙරවරුවේ ප්‍රහවාහන අමාත්‍ය නිමල් සිරිපාලද සිල්වා මහතා සමඟද සාකච්ඡාවක් පැවති අතර එය එකඟතාවකින් තොරව අවසන් වූ බව ජානක ප්‍රනාන්දු මහතා පැවසුවේය.කෙසේවෙතත් ජනාධිපතිවරයා සමඟ අද පස්වරුවේ පැය එකහමාරක පමණ කාලයක් සාකච්ඡා කර වර්ජනය අත්හිටුවීමට තීරණය කළ බව ශ්‍රේණිගත දුම්රිය වෘත්තීය සමිති එකමුතුව ජානක ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=66620", "Category": null, "Parent URL": null}