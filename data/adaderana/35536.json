{"Source": "Adaderana", "Timestamp": "July 6, 2013 02:05 pm", "Headline": "මාලදිවයිනේ ජනාධිපති ජනපති මහින්ද හමුවෙයි", "News Content": "ශ්‍රී ලංකාවේ දෙදින සංචාරයක නිරත මාලදිවයින් ජනාධිපති මොහොමඩ් වහීඩ් මහතා ජනාධිපති මහින්ද රාජපක්ෂ මහතා මුණගැසී තිබේ. අද පෙරවරුවේ අරලියගහ මන්දිරයේ දී ශ්‍රී ලංකා ජනාධිපතිවරයා සහ මාලදිවයින් ජනාධිපතිවරයා අතර ද්විපාර්ශවික සාකච්ජාවක් ද පැවති බව ජනාධිපති මාධ්‍ය අංශය සඳහන් කළේය. එහිදී රාජ්‍යයන් දෙක අතර වත්මන් සබඳතා තවදුරටත් ශක්තිමත් කර ගැනීම සම්බන්ධයෙන් සහ කලාපීය ගැටලු සම්බන්ධයෙන් පොදු ස්ථාවරයකට පැමිණීමේ අවශ්‍යතාවය පිළිබඳවද සාකච්ජා කර ඇත. මාලදිවයින් ජනාධිපතිවරයා මෙරට රැදී සිටින කාලය තුළ මෙරට ව්‍යාපාරික ප්‍රජාව සහ මෙරට වෙසෙන මාලදිවයින් පුජාව මුණගැසීමට ද නියමිතය. මාලදිවයිනේ ජනාධිපතිවරයා ඊයේ රාත්‍රී මෙරටට පැමිණියේය.", "URL": "https://sinhala.adaderana.lk/news.php?nid=35536", "Category": null, "Parent URL": null}