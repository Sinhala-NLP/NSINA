{"Source": "Adaderana", "Timestamp": "January 2, 2015 05:11 pm", "Headline": "පටු දේශපාලන වාසි ගන්න ඇතැමුන් ජාතිවාදය පතුරුවනවා", "News Content": "පටු දේශපාලන අරමුණු ඉටුකර ගැනීම සඳහා ඇතැම් පාර්ශව ජාතිවාදය පතුරුවමින් ජනතාව නොමඟ යැවීමට උත්සාහ දරමින් සිටින බව ජනාධිපති මහින්ද රාජපක්ෂ මහතා පවසයි. ජනතාවගේ ප්‍රජාතන්ත්‍රවාදී අයිතිය සුරැකීමට වත්මන් රජය කටයුතු කර තිබියදී තමා දිනාගත් අයිතීන් උදුරා ගැනීමට කිසිවෙකුට ඉඩ නොතබන බව ජනාධිපතිවරයා පෙන්වාදෙයි. යාපනය දොරේඅප්පා ක්‍රීඩාංගණයේ පැවැති ජන රැලියක් අමතමින් ජනාධිපති මහින්ද රාජපක්ෂ මහතා මේ බව ප්‍රකාශ කර තිබේ. උතුරට සහ දකුණට වෙනම ප්‍රතිපත්තීන් අනුගමනය නොකරන වත්මන් රජය, රට ගොඩ ගැනීම සඳහා එක් ප්‍රතිපත්තියක් පමණක් අනුගමනය කරන බව ජනාධිපතිවරයා එහිදී වැඩිදුරටත් ප්‍රකාශ කර ඇති බව ජනපති මාධ්‍ය අංශය කියයි.", "URL": "https://sinhala.adaderana.lk/news.php?nid=48424", "Category": null, "Parent URL": null}