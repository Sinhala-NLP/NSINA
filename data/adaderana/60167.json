{"Source": "Adaderana", "Timestamp": "May 15, 2016 02:54 pm", "Headline": "ජනාධිපති කරන්නේ බොරු රඟපෑමක්-මහබැංකු අධිපතිගේ ධූර කාලය දිගු කළ යුතු නෑ", "News Content": "රනිල්-මෛතී‍්‍ර එකට එකතු වෙලා තීරණ ගත්තද ඊට එරෙහිව ජනතා විරෝධයක් එනකොට ඒ විරෝධය සමනය කිරීමට ජනාධිපතිවරයා ව්‍යාජ රඟපෑමක් සිදුකරන බව ජ.වි.පෙ.දේශපාලන මණ්ඩල සභික කේ.ඩී ලාල් කාන්ත මහතා පවසයි.මේ නිසා ජනාධිපතිවරයා අදවන විට ගලේ පැහැරූ බළලෙකුගේ තත්ත්වයට පත්ව ඇති බව ලාල්කාන්ත මහතා කියා සිටියේ අද(15)පක්ෂ මූලස්ථානයේ පැවති මාධ්‍ය හමුවකට එක්වෙමිනි.එහිදී ඔහු මෙසේද සඳහන් කළේය.මහ බැංකුවේ අධිපතිවරයා පිළිබඳව මේ වනවිට මූලික දේශපාලන ප‍්‍රශ්නයක් මතුවෙලා තිබෙනවා. මීට පෙරත් මහ බැංකුවේ බැඳුම්කර පිළිබඳව වංචා-දූෂණ විශාල මාතෘකාවක් වුණා. මේ ආණ්ඩුවේ දැවැන්ත හොරකමක් බවට මෙම මහබැංකු බැඳුම්කර වංචාව කතාබහට ලක්වුණා. රනිල් වික‍්‍රමසිංහ මිස්ටර් ක්ලීන් නමින් හැඳුන්වුණා ඔහු හොරකම් කරන්නේ නැහැ කියන කතාවත් එක්ක. ඒත් රනිල් වික‍්‍රමසිංහගේ මහ බැංකු අධිපතිවරයාගේ සහ ආණ්ඩුවේ හොරකම් ගැන දැඩි කතාබහක් ඇතිවෙලා. රනිල් වික‍්‍රමසිංහගේ හොරකම් නැහැ කියලා කව්රුත් කතාබහ වුණාට රනිල් වික‍්‍රමසිංහගේ ගෝලයෝ මීට කලින් ආණ්ඩු කරනකොටත් ජනතාවට බෙදන්න ගෙනාපු තහඩු ටික පවා හොරකම් කළා. වංචා-දූෂණ කළා. ඒ සම්බන්ධයෙන් කිසිදු පියවරක් ගත්තේ නැහැ. ඒ වගේම මහ බැංකු අධිපතිවරයා ගැනත් පියවරක් ගත්තේ නැහැ.මහබැංකු බැඳුම්කර වංචාව සම්බන්ධයෙන් පුවත්පත් වාර්තා පළවෙනකොට දේශපාලන පක්‍ෂ විවේචන එල්ල කරනකොට මහ මැතිවරණයක් ආවා. ඒ වෙලාවේ මෛතී‍්‍රපාල ජනාධිපතිවරයා ප‍්‍රසිද්ධ ප‍්‍රකාශයක් කරමින් අගමැතිවරයාට කිව්වා මහබැංකු අධිපතිවරයා ඉවත් කරන්න කියලා. නමුත් එය කි‍්‍රයාත්මක වුණේ නැහැ. මහබැංකු අධිපතිවරයාගේ සේවා කාලය ලබන ජූනි මාසයේදී අවසන් වීමට නියමිතයි. දැන් මහබැංකු අධිපතිවරයා ඉවත් කරන්න කතා කරපු මෛතී‍්‍රපාල ජනාධිපතිවරයාට අවස්ථාවක් උදාවෙලා තිබෙනවා. මහබැංකු අධිපතිවරයාගේ කාලය දීර්ඝ නොකර ඔහු එම තනතුරෙන් ඉවත් කර එම තනතුරට සුදුසු පුද්ගලයෙක් පත් කිරීමට දැන් අවස්ථාව උදාවී තිබෙනවා. මොකද, මහ බැංකු අධිපතිවරයා පත්කිරීමේ බලය තිබෙන්නේ ජනාධිපතිවරයාටයි. එනිසා හොරකම්, වංචාව, දූෂණය, නතර කරන්න සැබෑ වුවමනාවක් ජනාධිපතිවරයාට තිබෙනවා නම් දැන් ජනතාවට බලාගන්න පුළුවන් ඇත්ත අරමුණින් ජනාධිපතිවරයා කි‍්‍රයාත්මක වෙනවාද කියලා. අපි කියනවා, මහබැංකු අධිපතිවරයාගේ සේවා කාලය දීර්ඝ නොකළ යුතුයි කියලා. ජනවාරි 08වැනිදා මේ ආණ්ඩුවට ඡන්දය ලබාදුන් ජනතාව වෙනුවෙන් එය කළ යුතුයි. අපි කියනවා එම තනතුරට ගැලපෙන දක්‍ෂ නිලධාරියෙක් පත්කරන්න කියලා. මේ වනවිට අගමැතිවරයාගේත් ජනාධිපතිවරයාගේත් කි‍්‍රයා සම්බන්ධයෙන් ජනතාවට ප‍්‍රශ්න කිහිපයක් මතුවෙලා තිබෙනවා. වැට් බදු වැඩිකිරීමේ ප‍්‍රශ්නයේදී මෛතී‍්‍රපාල ජනාධිපතිවරයා කිව්වා, සාමාන්‍ය ජනතාව පීඩාවට පත්කරන ආකාරයේ බදු පනවන්න ඉඩ දෙන්නේ නැහැ කියලා. ජනතාවගේ වුවමනා එපාකම් හැඟීම් නොහඳුනන ආර්ථික විශේෂඥයන් ගෙදර යවනවා කිව්වා. ඔවුන්ගේ වැට් බදු වැඩිකිරීමේ තීරණයට තමන් විරුද්ධ බවත් ජනාධිපතිවරයා කිව්වා. ඒ ප‍්‍රකාශයත් සමඟම ආණ්ඩුවේ ඉන්න ශී‍්‍රලනිප කණ්ඩායම, රනිල් ඇතුළු එජාප කණ්ඩායම ජනතාව මත බදු බර පටවන බවත් ඊට එරෙහිව ආණ්ඩුව ඇතුළේ අරගල කනර බවත් කියන්න පටන් ගත්තා. තමන් ආණ්ඩුව ඇතුළේ ඉඳගෙන සිදුකරන්නේ එවැනි ප‍්‍රගතිශීලී කි‍්‍රයාකාරකමක් බව ශී‍්‍රලනිප මන්තී‍්‍රවරුන් පුන පුනා කිව්වා. අදවන විට මෛතී‍්‍රපාල ජනාධිපතිවරයා ගලේ පහරපු බළලෙක් ගානට වැටිලා. පහරපු දේවල් වහගන්න බැරුව ඇඟ හැම තැනම ගාගන්න තත්ත්වයකට පත්වෙලා. සාමාන්‍ය ජනතාවගේ බත් පැකට් එකේ මිලත් ඉහළ ගොස් තිබේ නම් මෛතී‍්‍රපාල ජනාධිපතිවරයා කොහොමද කියන්නේ ජනතාවට බදුබර පටවන්නේ නැහැ කියලා. පාන් පිටි මිල විතරක් වැඩි වුණා නම් මෛතී‍්‍රපාල ජනාධිපතිවරයා ඇතුළු ශී‍්‍රලනිප කණ්ඩායමට කියන්න තිබුණා පාන් පිටි කියන්නේ අධිරාජ්‍යවාදීන්ගේ කෑමක් ඒ නිසා මිල වැඩිවීම හොඳයි, බත් කාපල්ලා කියලා. මහින්ද සමඟ ඉන්න කල්ලියත් මීට කලින් ඔය කතාවම කිව්වා. ඒත් දැන් බත් පැකට් එකේ මිලත් වැඩිවුණාම මෛතී‍්‍රට මොකක්ද කියන්න තියෙන්නේ? ජනතාව නිරන්තරයෙන් පරිහරණය කරන භාණ්ඩ මත දැවැන්ත බදු බරක් පටවලා තිබෙනවා. එජාපයට විරුද්ධව ජනතාව වෙනුවෙන් පෙනී ඉන්නවා කියපු ශී‍්‍රලනිපයේ ප‍්‍රගතිශීලී කණ්ඩායම දැන් මොකද කියන්නේ? මහින්ද සමරසිංහ කියනවා, මේ බදු වැඩිවීම ටික කාලයකට විතරයි කියලා. එජනිස ප‍්‍රධාන ලේකම් මහින්ද අමරවීර කියනවා බදු ගහන්නේ නැතිව ආණ්ඩුවක් දුවන්න බැහැ කියලා. දැන් මේ ඇමතිවරුන්ටත් ජනාධිපතිවරයාගේ ප‍්‍රකාශය වෙනුවෙන් පෙනී ඉන්න බැරි තත්ත්වයක් මතුවෙලා තිබෙනවා. මහබැංකු අධිපතිවරයා කියනවා අපි ආණ්ඩුව වෙනුවෙන් බදු ප‍්‍රතිපත්තිය කි‍්‍රයාත්මක කරලා ආණ්ඩුවට ආදායම් හොයලා දෙනවා කියලා. දැන් මහ බැංකු අධිපතිවරයා අපිට කියන්න ඕනෑ ඒ විදියට බදු ගහන්නේ මහජන මුදල් කොල්ල කාපු ඒවා ආණ්ඩුවට හොයලා දෙන්නනද කියලා. පහුගිය කාලයේ සිදුවුණු මහබැංකු බැඳුම්කර වංචාවෙන් භාණ්ඩාගාරයට විශාල බලපෑමක් එල්ල වුණා. පහුගිය නොවැම්බර් මාසයේ අයවැය ඉදිරිපත් කරන වෙලාවේ නොතිබුණු ආර්ථික අර්බුදයක් දැන් ආවේ කොහොමද කියලා අගමැතිවරයා රටට පැහැදිළි කළ යුතුයි. මොකක්ද මේ මාස 3-4ට සිදුවෙලා තිබෙන ආර්ථික වෙනස? සිදුවුණා නම් සිදුවී තිබෙන්නේ මේ ආණ්ඩුවේ හොරකම්, වංච, දූෂණ පමණයි. ආර්ථිකයේ විනාශයට හේතුව රාජපක්‍ෂලා නම් පහුගිය නොවැම්බර් මාසය වනවිට ඒ බව හොයාගන්න බැරිවුණාද? එනිසා මේ ආණ්ඩව රටට පැහැදිළි කළ යුතුයි මේ මාස 3-4ට සිදුවූ මහා ආර්ථික වෙනස මොකක්ද කියලා. මේ ආණ්ඩුවෙත් මැති ඇමතිවරු සැප විඳින්න පටන් අරගෙන තිබෙනවා. රාජපක්‍ෂ පාලනය පරාජය කරන තරමේ ඇමති මණ්ඩලයක් මේ ආණ්ඩුවෙත් ඉන්නවා. ඒ මහා ඇමති මණ්ඩලයේ අමතර බරත් ජනතාව මත පැටවිලා. ළඟදී පත්වීම් ගත්තු සරත් ෆොන්සේකා කියනවා, ප‍්‍රභූවරුන්ට ඉහළ සැප වාහන, නිවාස, පහසුකම් නැතිනම් අපේ රට හිඟන රටක් කියලා වෙනත් රටවල රාජ්‍ය නායකයින් හිතයි කියලා. සරත් ෆොන්සේකා ඇමති කිරීම නිසාත් ජනතාවට අමතර බරක් පැටවුණා. සරත් ෆොන්සේකා හිතාගෙන ඉන්නවා මේ රට හිඟන රටක් නෙවෙයි කියලා. බොහෝ ඇමතිවරු තවම දන්නේ නැහැ මේ රට හිඟන රටක් කියලා. රාජ්‍ය සේවකයාගේ වැටුප් ගෙවාගන්න බැහැ. විශ‍්‍රාම වැටුප ගෙවාගන්න බැහැ. පොහොර සහනාධාරය දෙන්න බැහැ. රට රටවල් ගානේ ණය ඉල්ලගෙන හිඟමනේ යනවා. ඉතින් හිඟන රටක් නොවෙන්නේ කොහොමද? පහුගිය මහබැංකු වංචාව මේ ආණ්ඩුවේ නාස්තිකාර වියදම් නිසා මහජන මුදල් මේ රටට අහිමි වෙනවා. මහින්ද රාජපක්‍ෂ උගන්ඩාවට යවලා තිබෙන්නේ මේ රටේ මහා භාණ්ඩාගාරයේ මුදලින්. හිටපු ජනාධිතිවරයෙක් වූ මහින්දට ඒ විදියට වියදම් කරන්නේ කොහොමද? වත්මන් ආණ්ඩුවට ඡන්දය දුන් ජනතාව එය අනුමත කරනවාද? උතුරේ මන්තී‍්‍ර කෙනෙක් රේගුවට බදු ගෙවන්නේ නැතිව වාහනයක් ගෙනියනවා. මේ විදියට දූෂණ වෙද්දී ඒ බර ජනතාව මත පටවන්න තමයි බදු වැඩිකළේ. රනිල්-මෛතී‍්‍ර එකට එකතු වෙලා තීරණ ගන්නවා. ඒ තීරණ එජාප ඇමතිවරුන් ලව්වා රටට ප‍්‍රකාශ කරනවා. ජනතා විරෝධයක් එනකොට ජනාධිපතිවරයා කට අරිනවා. ඒ විරෝධය සමනය කරන්න මෛතී‍්‍රපාල ජනාධිපතිවරයා බොරු රඟපෑමක් කරනවා. මේ බදු වැඩිකිරීමට එරෙහිව ජනතා විමුක්ති පෙරමුණ 18වැනිදා පති‍්‍රකා බෙදීමේ ව්‍යාපාරයක් කි‍්‍රයාත්මක කරනවා. 26වැනිදා කොළඹදී දැවැන්ත උද්ඝෝෂණයක් පවත්වනවා. මහබැංකු අධිපතිවරයාත් අගමැතිවරයාත් ජනාධිපතිවරයාත් මේ ප‍්‍රශ්නවල මූලිකයෝ. දූෂණයට නම් දරාපු මහබැංකු අධිපතිවරයාගේ සේවා කාලය දිගු කරන්න දෙන්න බැහැ. මේ සියල්ලට අපි අපේ විරෝධතාවය පළ කරනවා. මේ වනවිට සිවිල් සංවිධානවලත් දැවැන්ත විරෝධයක් ආණ්ඩුවට එල්ල වෙමින් තිබෙනවා. ඒ නිසා ඇතැම් සිවිල් සංවිධාන කි‍්‍රයාකාරිකයෝ එම විරෝධය වෙනත් පැත්තකට යොමුකරන්න හදනවා. එෆ්.සී,අයි.ඞී. එකේ පරීක්‍ෂණ ගැන මාතෘකාව උඩට ගන්නවා. අපි පැහැදිළිව කියනවා එෆ්.සී.අයි.ඞී. එකේ හෝ සී.අයි.ඞී. එකේ ප‍්‍රශ්නයක් මෙතන නැහැ. එම ආයතන මහා පරිමාණ මුදල් වංචා ගැන, අනෙකුත් අපරාධ ගැන පරීක්‍ෂණ සිදුකරලා අවසන්. දැන් ප‍්‍රශ්නය තිබෙන්නේ රනිල් වික‍්‍රමසිංහ සහ මෛතී‍්‍රපාල සිරිසේන ජනාධිපතිවරයාගෙයි. ඇතැම් අය අගමැතිවරයාටත් ජනාධිපතිවරයාටත් එල්ල වන චෝදනා එෆ්.සී,අයි.ඞී.යට සහ වෙනත් ආයතනවලට හරවන්න හදනවා. එම නිසා රනිල්-මෛතී‍්‍ර පාලනය මේ සියලූම දේට වගකිව යුතුයි. දැන් රට ගමන් කරමින් තිබෙන්නේ හොඳ පැත්තකට නෙවෙයි. පසුගිය පාලනය පරාජය කිරීම නිසා ජනමාධ්‍යවලට, දේශපාලන පක්‍ෂවලට යම් නිදහස් වටපිටාවක් ඇතිවෙලා තිබෙනවා. ඒ වෙනස්කම හැරෙන්නට අනෙකුත් සියලූ කටයුතුවලින් ගත්තම මේ ආණ්ඩුව පරණ ආණ්ඩුවත් පරද්දලා කටයුතු කරමින් තිබෙනවා. මේ වැඩපිළිවෙළ පරාජයට පත්කරලා ජනතාවාදී පාලනයක් ජනතාව දිනන වැඩපිළිවෙළක් සඳහා සියලූම ප‍්‍රගතිශීලී ජනතාව අත්වැල් බැඳගත යුතු බව අපි අවධාරණය කරනවා.", "URL": "https://sinhala.adaderana.lk/news.php?nid=60167", "Category": null, "Parent URL": null}