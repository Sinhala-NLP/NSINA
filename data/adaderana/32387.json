{"Source": "Adaderana", "Timestamp": "March 13, 2013 02:42 pm", "Headline": "ගල් අගුරු ආකරයක පිපිරීමකින් 21 ක් මරුට", "News Content": "චීනයේ ගල් අඟුරු ආකරයක සිදු වු පිපිරීමකින් පතල්කරුවන් 21 දෙනෙකු ජීවිතක්ෂයට පත්ව තිබේ. තවත් සිව් දෙනෙකු අතුරුදන්ව ඇති බව විදෙස් මාධ්‍ය වාර්තා කළේය. අනතුරට ලක් වූ කම්කරුවන් 58 දෙනෙකු බේරා ගැනීමට හැකි වී අති බව සඳහන්ය. අනතුරට ලක්ව අතුරුදන් වූවන් සෙවීමේ කටයුතු මේ වන විට සිදුකෙරෙන බව චීන බලධාරීන් පවසයි. කෙසේ වෙතත් අනතුරට හේතුව මෙතෙක් අනාවරණය වී නොමැත.", "URL": "https://sinhala.adaderana.lk/news.php?nid=32387", "Category": null, "Parent URL": null}