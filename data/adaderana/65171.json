{"Source": "Adaderana", "Timestamp": "October 19, 2016 09:58 am", "Headline": "වැස්ස වැඩියි -  ලාම්පු දල්වා ධාවනය කරන්න", "News Content": "අධික වර්ෂාව හේතුවෙන් දක්ෂිණ අධිවේගී මාර්ගයේ රිය පැදවීමේදී සැළකිලිමත් වන ලෙස අධිවේගී මාර්ග මෙහෙයුම් නඩත්තු හා කළමනාකරණ අංශය දැනුම්දෙයි.අධික වර්ෂාව හේතුවෙන් මාර්ගය ලිස්සන සුළු හා අපැහැදිලි බවක් පෙන්නුම් කරන බව එම අංශයේ අධ්‍යක්ෂ එස්.ඕපනායක මහතා පවසයි.එම නිසා වාහන ධාවනයේදී විදුලි ලාම්පු දල්වා ධාවනය කිරීම ද අනිවාර්යයෙන් සිදුකළ යුතු බවද ඔවුන් අවධාරණය කරයි.මේ වන විටත් දක්ෂිණ අධිවේගී මාර්ගයේ කඩවත සිට මාතර දක්වා වර්ෂාව පවතින බව සඳහන්ය.මේ අතර දිවයිනට බලපා ඇති කාලගුණික තත්ත්වය හේතුවෙන් අපරභාගයේ හෝ සන්ධ්‍යා කාලයේ දිවයිනේ බොහෝ ප්‍රදේශවලට ගිගුරුම් සහිත වැසි අපේක්ෂා කරන බව කාලගුණ විද්‍යා දෙපාර්තමේන්තුව පවසයි.ශ්‍රී ලංකාව ආශ්‍රිතව අඩු පීඩන කලාපයක් ස්ථාපිත වීම මෙම කාලගුණ තත්ත්වයට හේතු වී ඇති බව කාලගුණ විද්‍යා දෙපාර්තමේන්තුව පවසයි.මේ හේතුවෙන් බස්නාහිර සහ දකුණු පළාත්වලට වැඩි වර්ෂාපතනයක් අපේක්ෂා කරන බව කාර්යයේ නියුතු කාලගුණ විද්‍යාඥ නදීකා රණවීර මහත්මිය සඳහන් කළේය.", "URL": "https://sinhala.adaderana.lk/news.php?nid=65171", "Category": null, "Parent URL": null}