{"Source": "Adaderana", "Timestamp": "July 6, 2014 03:35 pm", "Headline": "කත ඝාතනය කළ පුද්ගලයා සියදිවි නසාගනියි ", "News Content": "වැලිගම, ඇටඹගහවත්ත ප්‍රදේශයේ දී මුගුරකින් පහරදී කාන්තාවක් ඝාතනය කළ පුද්ගලයෙකු සියදිවි හානිකරගෙන තිබේ. අදාළ පුද්ගලයා අද(06) පෙරවරුවේ අසල්වැසි කාන්තාවක මෙලෙස ඝාතනය කර ඇති බව පොලීසිය පැවසුවේය. පහරකෑමෙන් බරපතළ තුවාල ලැබු කාන්තාව මාතර මහ රෝහලේ දැඩි සත්කාර ඒකකයේ ප්‍රතිකාර ලබමින් සිටියදී මියගොස් තිබේ. පසුව ඝාතනය සිදුකළ පුද්ගලයා ද සිය නිවස තුළ දී ගෙල වැලලාගෙන මියගොස් ඇති බව පොලීසිය පැවසුවේය. මියගොස් ඇත්තේ තිස් පස් හැවිරිදි කාන්තාවක සහ තිස් නව හැවිරිදි පිරිමි පුද්ගලයෙකි. වැලිගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44466", "Category": null, "Parent URL": null}