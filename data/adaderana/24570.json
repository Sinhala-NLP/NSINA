{"Source": "Adaderana", "Timestamp": "May 28, 2012 11:19 am", "Headline": "ගන්කන්ද අත්අඩංගුවට ගැනීමට පොලිස් කණ්ඩායම් 2 ක්", "News Content": "රත්නපුර දිස්ත්‍රික් එක්සත් ජාතික පක්ෂ පාර්ලිමේන්තු මන්ත්‍රී දුනේෂ් ගන්කන්ද මහතා අත්අඩංගුවට ගැනීම සඳහා පොලිස් කණ්ඩායම් දෙකක් යොදවා තිබේ. පසුගිය සෙනසුරාදා රාත්‍රීයේ කොල්ලුපිටිය ප්‍රදේශයේ සමාජ ශාලාවකදී ව්‍යාපාරිකයෙකුට පහර දී ඔහුගේ නාසය සපාකෑමේ සිද්ධියක් සම්බන්ධයෙන් අදාළ මන්ත්‍රීවරයාට එරෙහිව චෝදනා එල්ල වී ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. දුනේෂ් ගන්කන්ද මන්ත්‍රීවරයාගේ කොළඹ පිහිටි නිවාස දෙකක් පොලිස් පරීක්ෂාවට ලක්ව ඇති අතර ඔහු පොලිසිය මඟහැර සිටින බව වාර්තා වේ. මේ අතර සැකකටයුතු පුද්ගලයෙකුට ආරක්ෂාව සපයන පුද්ගලයන්ට එරෙහිව ද නීතී මඟින් ක්‍රියාකළ හැකි බව පොලිස් මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=24570", "Category": null, "Parent URL": null}