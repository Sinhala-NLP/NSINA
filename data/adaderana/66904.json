{"Source": "Adaderana", "Timestamp": "December 10, 2016 11:31 am", "Headline": " රුසියානු ක්‍රීඩකයින් තහනම් උත්තේජක අරන්-වාර්තාවක් කියයි", "News Content": "ඔලිම්පික් පදක්කම්ලාභීන් ඇතුළු දහසකට අධික රුසියානු ක්‍රීඩක ක්‍රීඩිකාවන් පිරිසක් තහනම් උත්තේජක භාවිත කර ඇති බවට නවතම වාර්තාවකින් අනාවරණය කර තිබේ.රිචඩ් මැක්ලැරන් විසින් ඉදිරිපත් කළ වාර්තාවකට අනුව 2011 – 2015 කාලය තුළ රුසියානු රජයේ අනුග්‍රහය සහිතව අදාළ තහනම් උත්තේජක භාවිත කර ඇති බව එම වාර්තාවේ දැක්වේ.මීට පෙරද රුසියානු ක්‍රීඩක ක්‍රිඩිකාවන්ට තහනම් උත්තේජක චෝදනා එල්ලවීම හේතුවෙන් පසුගිය ඔලිම්පික් තරගාවලියට සහභාගීවීමට ද බොහෝ ක්‍රීඩක ක්‍රිඩීකාවන්ට අවස්ථාව හිමි නොවුණි.කෙසේවුවද රුසියාව පවසන්නේ අදාළ වාර්තාවේ අලුත් කිසිවක් නොමැති බවත්, රුසියානුවකු වීම මත පමණක් අදාළ චෝදනා එල්ල වන බවත්ය.", "URL": "https://sinhala.adaderana.lk/news.php?nid=66904", "Category": null, "Parent URL": null}