{"Source": "Adaderana", "Timestamp": "April 11, 2018 11:20 am", "Headline": " බදුල්ල නව නගරාධිපති වැසිකිලි පරීක්ෂා කරයි - මුත්‍රා ගාස්තුව වැඩියි ජනතාව කියයි ", "News Content": "බදුල්ල මහනගර සභාවේ නව පුරපති ප්‍රියන්ත අමරසිරි මහතා ඊයේ (11) බදුල්ල පොදුවෙළඳ පොල හා බස් නැවතුම්පොල ආශ්‍රිතව ඇති පොදු වැසිකිලි පරීක්ෂා කළේය. ඒවායේ පවිත්‍රතාවයක් නැතැයි කරන ලද මහජන පැමිණි අනුව මෙම පරීක්ෂාව සිදුකළ අතර මුත්‍රාකිරීමට රුපියල් 10 ව තිබූ අයකිරීම රුපියල් 20 දක්වා වැඩිකිරීම පිළිබඳව ජනතාව අසතුට පළකළහ. වැසිකිලි නිසියාකාරව පිරිසිදු ලෙස පවත්වා නොගිය හොත් ඊට විරුද්ධව කටයුත කරන බවට වැසිකිලි බාරකරුවන්ට අවවාද කළ නගරාධිපතිවරයා මුත්‍රා කිරීමට අයකරන ගාස්තුව රුපියල් 10 දක්වා අඩුකරන ලෙසටද ඉල්ලා සිටියේය. බදුල්ල මධ්‍යම බස්නැවතුම් පොළ හා පොදුවෙළඳපොල මැද පිහිටි වැසිකිලිවල මලද්‍රව්‍ය බැහැර කරන කානු පද්ධතිය තමන්ගේ සෞඛ්‍යයට බලවත් තර්ජනයක් බව බස්රථ සේවකයන් හා වෙළඳසැල් හිමියන් නගරාධිපතිවරයාට මෙහිදී පෙන්වා දුන් අතර ඒ පිළිබඳවද විධිමත් වැඩපිළිවෙළක් ඇති කරන බවට නගරාධිපතිවරයා පොරොන්දුවිය.", "URL": "https://sinhala.adaderana.lk/news.php?nid=87281", "Category": null, "Parent URL": null}