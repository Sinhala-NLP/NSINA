{"Source": "Adaderana", "Timestamp": "March 18, 2019 02:29 pm", "Headline": " කේරල ගංජා කිලෝ 10 ක් සමඟ 3ක් මාට්ටු", "News Content": "කේරල ගංජා කිලෝ ග්‍රෑම් 10.4 ක් සමඟ පුද්ගලයින් තිදෙනෙකු හමුදා විසින් අත්අඩංගුවට ගෙන තිබේ. උතුරු නාවික විධානයට අනුයුක්ත නාවිකයින් පිරිසක් ඊයේ (17) අයියකච්චි ප්‍රදේශයේ සිදු කළ වැටලීමකදී මෙම ගංජා තොගය සොයා ගෙන ඇත. මෙම පුද්ගලයින් කේරල ගංජා යතුරු පැදි දෙකකින් ප්‍රවාහනය කරමින් සිටිය දී මෙලෙස අත්අඩංගුවට පත්ව ඇත. මෙම පුද්ගලයින් වයස අවුරුදු 47 සහ 60 වන වියෙහි පසුවන යාපනය, අල්වායි ප්‍රදේශයේ පදිංචිකරුවන් බව හඳුනාගෙන තිබේ. අත්අඩංගුවට ගත් පුද්ගලයින්, ගංජා තොගය සහ ප්‍රවාහනය සඳහා භාවිතා කළ යතුරු පැදි ඉදිරි කටයුතු සඳහා යාපනය, පොලිසිය වෙත භාර දීමට කටයුතු කෙරිණි.", "URL": "https://sinhala.adaderana.lk/news.php?nid=106285", "Category": null, "Parent URL": null}