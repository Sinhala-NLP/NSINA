{"Source": "Adaderana", "Timestamp": "August 4, 2018 10:18 am", "Headline": "බස් රථයක ගැටීමෙන් කාන්තාවක් මරුට", "News Content": "ගම්පොල, වෙලගෙදර ප්‍රදේශයේදී බස් රථයක ගැටීමෙන් කාන්තාවක් මියගොස් තිබේ. බස් රථයකින් බැසගත් කාන්තාවක් බස් රථය ඉදිරියෙන් මාර්ගය හරහා ගමන් කිරිමට යාමේදී බස් රථයේ ගැටීමෙන් මෙලෙස අනතුරට ලක්ව ඇති බව පොලීසිය පැවසීය. අනතුරින් බරපතළ තුවාල ලැබූ කාන්තාව ගම්පොල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ වැටකේදෙනිය ප්‍රදේශයේ පදිංචිව සිටි 56 හැවිරිදි කාන්තාවකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ගම්පොල පොලිසිය මේ පිළිබඳ වැඩිදුර විමර්ශන සිදු කරනවා.", "URL": "https://sinhala.adaderana.lk/news.php?nid=93791", "Category": null, "Parent URL": null}