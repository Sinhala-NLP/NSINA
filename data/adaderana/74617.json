{"Source": "Adaderana", "Timestamp": "June 27, 2017 01:51 pm", "Headline": " ඩිවිලියස් විශ්‍රාම ගනියි", "News Content": "දකුණු අප්‍රිකානු කණ්ඩායමේ ප්‍රබල ක්‍රීඩකයෙකු වන ඒ.බී. ඩිවිලියස් ටෙස්ට් තරඟවලින් විශ්‍රාම ගැනීමට තීරණය කර තිබේ. ඔහු මේ පිළිබඳ දකුණු අප්‍රිකානු ක්‍රිකට් පාලක මණ්ඩලයට දැනුම් දී ඇති බව වාර්තා වේ. කෙසේ වෙතත් දකුණු අප්‍රිකානු ක්‍රිකට් කවුන්සිලය සහ ඒ.බී. ඩිවිලියස් අතර එළඹෙන අගෝස්තු මාසයේදී සාකච්ඡාවක් පැවැත්වීමටද නියමිතය. පසුගිය වසරේදී ඔහු ටෙස්ට් ක්‍රිකට්වලින් සමු ගැනීමට තීරණය කළද පසුව එම තීරණය වෙනස් කිරීමට කටයුතු කළේය. 33 හැවිරිදි ඒ.බී. ඩිවිලියස් ටෙස්ට් තරඟ 106 කදී ලකුණු 8074 ක් රැස්කරගෙන ඇති අතර ඊට ශතක 21 ක් සහ අර්ධ ශතක 39 ක් ඇතුළත් වේ.", "URL": "https://sinhala.adaderana.lk/news.php?nid=74617", "Category": null, "Parent URL": null}