{"Source": "Adaderana", "Timestamp": "November 5, 2013 01:50 pm", "Headline": "මුහුදු සීමාව උල්ලංඝණය කළ ඉන්දීය ධීවරයින් 30ක් දැලේ ", "News Content": "මුහුදු සීමා උල්ලංඝණය කරමින් ධීවර කටයුතුවල නිරත වු ඉන්දීය ධීවරයින් තිස් දෙනෙකු නාවික හමුදාව විසින් අත්අඩංගුවට ගෙන තිබේ. නයිනතිව් දකුණු මුහුදු ප්‍රදේශයේ දී මෙම පිරිස අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කරයි. එහිදි එම ධීවරයින් පැමිණි යාත්‍රා 07ක් ද නාවික හමුදාව භාරයට ගෙන තිබේ. අත්අඩංගුවට ගත් ධීවරයින් පිරිස සහ යාත්‍රා මේ වන විට කන්කසන්තුරෙයි වරාය වෙත රැගෙන එමින් සිටින බව කමාන්ඩර් කෝසල වර්ණකුලසූරිය මහතා පවසයි. අත්අඩංගුවට ගත් ධීවරයින් පිරිස තමිල්නාඩු රාමේෂ්වරම් ප්‍රදේශයේ පදිංචිකරුවන් පිරිසක් බව වාර්තා වෙයි.", "URL": "https://sinhala.adaderana.lk/news.php?nid=38628", "Category": null, "Parent URL": null}