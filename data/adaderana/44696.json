{"Source": "Adaderana", "Timestamp": "July 16, 2014 08:24 am", "Headline": "පරිපුරක වෛද්‍ය වෘත්තිකයින් වර්ජනයක", "News Content": "රජයේ පරිපුරක වෛද්‍ය වෘත්තිකයින් වර්ජනයක නිරතවීමට තීරණය කර ති‍බේ. පරිපුරක වෛද්‍ය සේවා වෘත්තීය සමිති ඒකාබද්ධ බලමණ්ඩලයේ ප්‍රධාන ලේකම් සමන් ජයසේකර මහතා පවසන්නේ දිවයිනේ පළාත් කිහිපයක අද(16) පෙරවරුවේ සිට වර්ජනය ක්‍රියාත්මක කරන බවයි. වර්ජනය හේතුවෙන් බලධාරීන් අදාළ ගැටලුවට විසඳුම් ලබා නොදෙන්නේ නම් දිවයිනේ සෙසු රෝහල්වලද වර්ජනය ක්‍රියාත්මක කරන බව පරිපුරක වෛද්‍ය සේවා වෘත්තීය සමිති ඒකාබද්ධ බලමණ්ඩලයේ ප්‍රධාන ලේකම් සමන් ජයසේකර මහතා පවසයි.", "URL": "https://sinhala.adaderana.lk/news.php?nid=44696", "Category": null, "Parent URL": null}