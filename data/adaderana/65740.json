{"Source": "Adaderana", "Timestamp": "November 5, 2016 01:16 pm", "Headline": " ධීවර ගැටළුව ගැන අද ඉන්දියා‍වේ දී සාකච්ඡාවක්", "News Content": "ඉන්දු - ශ්‍රී ලංකා ගැටලුව පිළිබඳ අමාත්‍ය මණ්ඩල සාකච්ඡා අද (5) පැවැත්වීමට නියමිතය.අදාළ සාකච්ඡා ඉන්දියාවේ, නවදිල්ලි අගනුවර දී අද පස්වරුවේ පැවැත්වීමට නියමිත බව ඉන්දීය මාධ්‍ය වාර්තා කළේය.ඉන්දු ශ්‍රී ලංකා ධීවර ගැටලුව පිළිබඳ සාකච්ඡා පසුගිය බදාදා ආරම්භ කෙරුණු අතර අද සහ හෙට යන දෙදින තුළ ධීවර අමාත්‍යවරුන් අතර සාකච්ඡා පැවැත්වීමට නියමිතය.ඒ අනුව ධීවර අමාත්‍ය මහින්ද අමරවීර මහතා සහ විදේශ කටයුතු අමාත්‍ය මංගල සමරවීර මහතා අද දිනයේ ඉන්දීය විදේශ අමාත්‍ය සුෂ්මා ස්වාරාජ් මහත්මිය මුණගැසී සාකච්ඡා පැවැත්වීමට නියමිත බව වාර්තා ‍වේ.අනතුරුව අමාත්‍යවරුන් දෙපළ ඉන්දීය ධීවර අමාත්‍ය රාජ්මෝහන් සිං මහතා ද මුණගැසී සාකච්ඡා කිරීමට නියමිතය.ඉන්දු ලංකා ධීවර ගැටලුව සම්බන්ධයෙන් දැනට දිගු කාලයක් පුරා සාකච්ඡා පැවැත්වුව ද මේ දක්වාත් අවසන් තීරණයකට එළඹීමට හැකියාව ලැබී ‍නොමැත.ඉන්දීය ධීවරයින් තම මුහුදු සීමාවට පැමිණ ධීවර කටයුතු සිදුකරන බව උතුරේ ධීවරයින් ප්‍රකාශ ක‍ළේය.එම නිසා තමන්ට නිසි මාළු අස්වැන්නක් ලබාගැනීමට හැකියාවක් නොපවතින බව ද ඔවුන් ‍පෙන්වා ‍දී ති‍බේ.", "URL": "https://sinhala.adaderana.lk/news.php?nid=65740", "Category": null, "Parent URL": null}