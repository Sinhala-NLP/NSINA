{"Source": "Adaderana", "Timestamp": "August 24, 2018 07:16 pm", "Headline": "නව මැතිවරණ ක්‍රමයට ජවිපෙ හැර අනෙකුත් සියළුම පක්ෂ එරෙහි වෙයි", "News Content": "පළාත් සභා මැතිවරණ කොට්ඨාශ සීමා නිර්ණය කිරීමේ කමිටු වාර්තාවට විරුද්ධව ඡන්දය භාවිත කළ පිරිස අතර ශ්‍රී ලංකා නිදහස් පක්ෂය, එක්සත් ජාතික පෙරමුණ, ඒකාබද්ධ විපක්ෂය සහ දෙමළ ජාතික සන්ධාන නියෝජිතයන් වන බව වාර්තා වෙයි. මේ අතර ජනතා විමුක්ති පෙරමුණ ඡන්දය දීමෙන් වැලකී සිටියේය. පළාත් සභා සීමා නීර්ණ වාර්තාව සම්බන්ධයෙන් පැවැත්වෙන පාර්ලිමේන්තු විවාදයෙන් අනතුරුව ඒ පිළිබඳ ඡන්ද විමසීමක් පැවැත්වීමට පක්ෂ නායකවරුන් තීරණය කළ අතර සීමා නීර්ණ වාර්තා පිළිබඳ විවාදය පස්වරු 06 දක්වා පැවැත්වුණි. නතුරුව ඡන්ද විමසීම ආරම්භ කළ බවයි අද දෙරණ පාර්ලිමේන්තු වාර්තාකරු පැවසීය.", "URL": "https://sinhala.adaderana.lk/news.php?nid=94970", "Category": null, "Parent URL": null}