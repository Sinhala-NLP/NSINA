{"Source": "Adaderana", "Timestamp": "February 6, 2017 04:37 pm", "Headline": "වනඅලි ප්‍රහාරවලින් මියයන්නන්ගේ වන්දි මුදල ඉහළ නැංවීමට පියවර", "News Content": "වනඅලි ප්‍රහාරවලින් මියයන පුද්ගලයින් වෙනුවෙන් එම ඥාතීන්ට ලබාදෙන වන්දි මුදල ඉහළ නැංවීමට පියවර ගන්නා බව තිරසාර සංවර්ධන හා වනජීවි නියෝජ්‍ය අමාත්‍ය සුමේදා ජී.ජයසේන මහත්මිය පවසයි.ඒ අනුව අදාළ වන්දි මුදල රුපියල් ලක්ෂ දෙකේ සිට රුපියල් ලක්ෂ 5 දක්වා වැඩි කිරීමට පියවර ගන්නා බව නියෝජ්‍ය අමාත්‍යවරිය සඳහන් කළේය.වන්දි මුදල් ඉහළ නැංවීම සම්බන්ධයෙන් වන යෝජනාව තිරසාර සංවර්ධන හා වනජීවි අමාත්‍ය ගාමිණී ජයවික්‍රම පෙරේරා මහතා විසින් අමාත්‍ය මණ්ඩලයට ඉදිරිපත් කිරීමට නියමිතව තිබේ.ඒ අනුව ඊට අදාළ අමාත්‍ය මණ්ඩල අනුමැතිය ලැබීමෙන් පසු වන්දි මුදල් ඉහළ නැංවීමට පියවර ගන්න බව මොණරාගල ප්‍රාදේශීය ලේකම් කාර්යාල ශ්‍රවණාගාරයේ පැවති උත්සවයකට එක්වෙමින් නියෝජ්‍ය අමාත්‍යවරිය සඳහන් කළේය.", "URL": "https://sinhala.adaderana.lk/news.php?nid=69224", "Category": null, "Parent URL": null}