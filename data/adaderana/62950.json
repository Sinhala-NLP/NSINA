{"Source": "Adaderana", "Timestamp": "August 10, 2016 05:24 pm", "Headline": "දැරියක අපයෝජනය කළ සිව්දෙනෙකුට 15 වසරක සිරදඬුවමක්", "News Content": "ශ්‍රව්‍යාබාධිත දැරියක් පැහැරගෙන ගොස් අපයෝජනයට ලක්කිරීමේ චෝදනාවකට වරදකරුවන් වු පුද්ගලයින් සිව්දෙනෙකුට යාපනය මහාධිකරණය වසර 15ක සිරදඬුවම් නියම කර තිබේ.මහාධිකරණ විනිසුරු එම්.ඉලන්චේලියන් මහතා විසින් ‍‍මෙම නියෝගය ලබාදුන් බව අද දෙරණ වාර්තාකරු පැවසුවේය.2009 වසරේ ජුලි මාසයේ දී අදාළ දැරිය පැහැරගෙන ගොස් අපයෝජනයට ලක්කළ බවට විත්තිකරුවන් සිව්දෙනාට චෝදනා එල්ල වී තිබුණි.අදාළ නඩුවේ තීන්දුව අද ප්‍රකාශයට පත් කළ යාපනය මහාධිකරණ විනිසුරුවරයා සිරදඬුවමට අමතරව එක් අයෙකුට රුපියල් 25,000 දඩ මුදලක් සහ අගතියට පත් දැරියට රුපියල් ලක්ෂ 5ක වන්දි මුදලක් ගෙවන ලෙසට විත්තිකරුවන්ට නියෝග කර තිබේ. වන්දි මුදල ගෙවීම පැහැර හැරියහොත් තවත් වසර දෙකහමාරක සිරදඬුවමක් ලබාදීමට ද විනිසුරුවරයා නියෝග කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=62950", "Category": null, "Parent URL": null}