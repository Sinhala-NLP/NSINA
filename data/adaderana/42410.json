{"Source": "Adaderana", "Timestamp": "April 9, 2014 11:40 am", "Headline": "ගැටුමක් අතරතුර මරණයක් ", "News Content": "කොලොන්න, කෙසෙල්පොටාව ප්‍රදේශයේ දී තියුණු ආයුධයකින් පහර දී පුද්ගලයෙකු මියගොස් තිබේ. ප්‍රදේශයේ දෙපිරිසක් අතර ඇතිවු ගැටුමක් අතරතුර මෙම පහරදීම සිදුව ඇති බව පොලිසිය සඳහන් කළේය. පහරදීමෙන් තවත් පුද්ගලයෙකු තුවාල ලබා ඇඹිලිපිටිය රෝහලේ ප්‍රතිකාර ලබන බව සඳහන් වෙයි. අනතුරෙන් මියගොස් ඇත්තේ කොලොන්න, ඇරැපෝරාව ප්‍රදේශයේ පදිංචිව සිටි 53 හැවිරිදි පුද්ගලයෙකි. ඝාතනයට සම්බන්ධ සැකකරු මේ වනවිට හඳුනාගෙන ඇති අතර ඔහු අත්අඩංගුවට ගැනීම සඳහා කොලොන්න පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=42410", "Category": null, "Parent URL": null}