{"Source": "Adaderana", "Timestamp": "June 8, 2016 11:31 am", "Headline": "රටවල් 9කට යුරෝ බිලියන 62ක ආධාරයක්", "News Content": "නීති විරෝධී සංක්‍රමණික ගැටළුව අවම කිරීම සඳහා යුරෝපය යුරෝ බිලියන 62ක ආධාරයක් අප්‍රිකාණු හා මැදපෙරදිග කලාපයට ලබාදීමට තීරණය කර තිබේ.රටවල් 09ක් ඉලක්ක කරගනිමින් මෙම පියවර ගෙන ඇති බව සඳහන්ය.ජෝර්දානය, ලිබියාව, ඉතියෝපියාව, නයිජීරියාව වැනි රටවල් එහිදී ප්‍රමුඛත්වය ගෙන ඇති බව වාර්තා වෙයි.සරණාගතයින් සහ ආර්ථික සංක්‍රමණිකයින් ලෙස මධ්‍යධරණී මුහුද ඔස්සේ යුරෝපයට සංක්‍රමණය වන පිරිසෙහි ඉහළයාම හේතුවෙන් මෙම පියවර ගෙන තිබේ.නොවැම්බර් මාසයේ පැවැත්වීමට නියමිත මෝල්ටා සමුළුවේදී මෙම ප්‍රධානය සිදුකිරීමට නියමිත බව සඳහන්ය.මේ වන විටත් යුරෝපයට සංක්‍රමණය වන්නන්ගෙන් සියයට 40ක පිරිසක් නැවත පිටුවහල් කරන බව වාර්තා වෙයි.", "URL": "https://sinhala.adaderana.lk/news.php?nid=60896", "Category": null, "Parent URL": null}