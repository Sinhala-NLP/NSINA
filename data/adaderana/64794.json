{"Source": "Adaderana", "Timestamp": "October 7, 2016 11:04 am", "Headline": " බංග්ලාදේශ-එංගලන්ත තරඟාවලියේ පළමු තරඟය අදයි", "News Content": "බංග්ලාදේශය සහ එංගලන්තය අතර තරග 03කින් සමන්විත එක්දින තරඟාවලියේ පළමු තරඟය අද(07) මිර්පූර්හිදී පැවැත්වෙයි.බංග්ලාදේශ කණ්ඩායම වසර 02ක කාලයක් තුළදී තම රටේ පැවැති එක්දින තරඟාවලියක් පරාජයට පත්වී නොමැති අතර තරඟාවලි 06ක් අඛණ්ඩව ජය ගෙන තිබීම විශේෂත්වයක් වෙයි.2014 වසරේ සිට බංග්ලාදේශය තම රටේදී මුහුණ දුන් තරඟ 20න් 17ක්ම ජයගෙන තිබේ.බංග්ලාදේශ කණ්ඩායම මෂ්රෆි මොටාසා විසින් මෙහෙය වන අතර වසර 13කට පසු කඩුලු රකින ක්‍රීඩකයෙකු එංගලන්ත කණ්ඩායමේ නායකත්වයට පත්ව සිටින අතර ජොස් බට්ලර් එම කණ්ඩායම මෙහෙයවයි.", "URL": "https://sinhala.adaderana.lk/news.php?nid=64794", "Category": null, "Parent URL": null}