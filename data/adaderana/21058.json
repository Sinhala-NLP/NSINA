{"Source": "Adaderana", "Timestamp": "December 31, 2011 09:40 am", "Headline": "සංචාරකයින්ට සේවා සපයන ආයතන පරීක්ෂා කෙරෙයි", "News Content": "සංචාරකයින් සඳහා සේවා සපයන ආයතන පරීක්ෂා කිරීමේ වැඩපිළිවෙළක් ක්‍රියාත්මක කරන බව සංචාරක සංවර්ධන අධිකාරියේ කණිෂ්ඨ කළමනාකරු ගයාන් පෙරේරා මහතා පවසයි. උත්සව සමය පුරා මෙම වැඩපිළිවෙළ ක්‍රියාත්මක බව ඔහු සඳහන් කරයි. එම ආයතන විශාල වශයෙන් මුහුදුබඩ ප්‍රදේශ ආශ්‍රිතව ව්‍යාප්තව පවතින බව ද ඒ මහතා පෙන්වා දෙයි. එම ආයතන ශ්‍රී ලංකා සංචාරක සංවර්ධන අධිකාරියේ ලියාපදිංචි විය යුතුව තිබුණත්, යම් යම් හේතූන් මත එම ආයතන ලියාපදිංචි වී නොමැති බව ද ගයාන් පෙරේරා මහතා සඳහන් කළේය. මේ වනවිට සංචාරක සංවර්ධන අධිකාරිය, ශ්‍රී ලංකා සංචාරක පොලිස් කොට්ඨාශය, වෙරළ සංරක්ෂණ දෙපාර්තමේන්තුව සහ සුරාබදු දෙපාර්තමේන්තුව යන ආයතන එක්ව සංචාරකයින්ට සේවා සපයන ස්ථාන පරීක්ෂාවට ලක්කර ද ඒවායේ තත්ත්වය උසස් කිරීම සඳහා අවශ්‍ය කටයුතු යොදන බව හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=21058", "Category": null, "Parent URL": null}