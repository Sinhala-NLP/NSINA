{"Source": "Adaderana", "Timestamp": "May 31, 2013 10:18 am", "Headline": " සහය දිවීමේ ක්‍රීඩා සැණකෙළිය අදයි", "News Content": "ශ්‍රී ලංකා මලල ක්‍රීඩා සංගමය විසින් මෙහෙයවන සහය දිවීමේ ක්‍රීඩා සැණකෙලිය හෝමාගම මහින්ද රාජපක්ෂ ක්‍රීඩාංගනයේදී අද ආරම්භ කෙරෙයි. මේ යටතේ අවුරුදු 14 න් පහල සිට 20 න් පහල දක්වා බාලක බාලිකා වශයෙන් තරග ඉසව් පැවැත්වෙන අතර 20 න් ඉහළ විවෘත තරග ඉසව්වක්ද පැවැත්වෙයි. තරගාවලිය සඳහා ක්‍රීඩක ක්‍රීඩිකාවන් 3500 ක් පමණ සහභාගී වේ. ක්‍රීඩා උළෙල ලබන මස 2 වැනි දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=34508", "Category": null, "Parent URL": null}