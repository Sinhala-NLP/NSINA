{"Source": "Adaderana", "Timestamp": "October 22, 2011 08:19 am", "Headline": "බාල පොල් තෙල් වෙළඳපොළට ඇවිත්", "News Content": "පිරිසිදු පොල්තෙල් වෙනුවට බාල පොල්තෙල් අලෙවි කිරීමේ ‍ජාවාරමක් දිවයිනේ ප්‍රදේශ කිහිපයක ක්‍රියාත්මක වන බවට තොරතුරු ලැබී ඇතැයි පොල් සංවර්ධන හා ජනතා වතු සංවර්ධන අමාත්‍යාංශය පවසයි. අතරමැදි පාර්ශවයක් විසින් සිදුකරන මෙම කූට ව්‍යාපාරය හේතුවෙන් පොල්තෙල් නිෂ්පාදකයින් දැඩි අසීරුතාවකට පත්ව ඇති බව සඳහන්වේ. මීට පිළියම් වශයෙන් දිවයින පුරා සියලුම පොල්තෙල් අලෙවිසැල් කඩිනමින් පරීක්ෂා කිරීමට කටයුතු කරන බව පොල් සංවර්ධන හා ජනතා වතු සංවර්ධන අමාත්‍යාංශය පවසයි. මෙහිදී බාල පොල්තෙල් අලෙවි කරන්නන්ට එරෙහිව දැඩි දඬුවම් පැනවීමට කටයුතු කරන බවද එම අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19514", "Category": null, "Parent URL": null}