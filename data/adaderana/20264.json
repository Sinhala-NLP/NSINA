{"Source": "Adaderana", "Timestamp": "November 25, 2011 09:05 pm", "Headline": "අයහපත් කාලගුණය නිසා මාතරින් මරණ 7 ක්", "News Content": "පවතින අයහපත් කාලගුණික තත්ත්වය නිසා මාතර දිස්ත්‍රික්කයෙන් මරණ 07 ක් වාර්තා වන බව ආපදා කළමනාකරණ මධ්‍යස්ථානය පවසයි. ඒ අතර මුහුදු ගිය ධීවරයින් සිව්දෙනෙකු සහ කඩාවැටුණු ගස්වලට යටවීමෙන් මරණයට පත්වූ තිදෙනෙකු වන බව එම මධ්‍යස්ථානය සඳහන් කරයි. අද(25) පෙරවරුවේ සිට මාතර සහ ගාල්ල දිස්ත්‍රික්කවලට බලපෑ තද සුළං තත්ත්වය හේතුවෙන් ගාල්ල දිස්ත්‍රික්කයේ නිවාස 100 ට පමණ හානි සිදුව ඇති බව ගාල්ල දිස්ත්‍රික් අතිරේක ලේකම් බන්දුල හරිස්චන්ද්‍ර මහතා සඳහන් කළේය. එමෙන්ම, ගස් කඩාවැටීම් නිසා මාර්ග අවහිරවීම් පිළිබඳ සිද්ධීන් ද වාර්තා වූ අතර ගාල්ල දිස්ත්‍රික් ලේකම් කාර්යාලය, ප්‍රධාන බස්නැවතුම්පළ සහ ගොඩනැගිලි කිහිපයකට ද හානි සිදුව තිබෙන බව හරිස්චන්ද්‍ර මහතා ප්‍රකාශ කළේය.", "URL": "https://sinhala.adaderana.lk/news.php?nid=20264", "Category": null, "Parent URL": null}