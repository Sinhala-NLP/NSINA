{"Source": "Adaderana", "Timestamp": "July 15, 2016 05:10 pm", "Headline": "විදුහල්පති අල්ලස් ගනිද්දී මාට්ටු", "News Content": "අල්ලස් ලබා ගැනීමේ චෝදනාවක් මත පොළොන්නරුව, ප්‍රදේශයේ පාසලක විදුහල්පතිවරයෙකු අත්අඩංගුවට ගෙන තිබේ.අල්ලස් හෝ දුෂණ චෝදනා විමර්ශන කොමිසමේ නිළධාරින්ට ලැබුණු තොරතුරක් මත අද දහවල් සිදු කළ වැටලීමකදී විදුහල්පති නිළ කාමරයේදී සැකකරු අත්අඩංගුවට ගත් බව වාර්තා වේ.එම විද්‍යාලයෙන් ඉවත්ව ගිය නැටුම් ගුරුවරියකගේ ලිපි ලේඛන කිහිපයක් අත්සන් කිරීම සඳහා විදුහලේ මුරකරු මාර්ගයෙන් රුපියල් 2750ක මුදලක් ලබා ගැනීමේදී අත්අඩංගුවට ගැනීම සිදු කර ඇත.මේ අතර පුත්තලම දිසා අධිකරණයේ කළමනාකරණ සහකාර නිළධාරියෙකු රුපියල් 4500ක මුදලක් අල්ලස් වශයෙන් ලබා ගන්නා අවස්ථාවේදී අත්අඩංගුවට ගත් බව අල්ලස් හෝ දුෂණ චෝදනා විමර්ශන කොමිසම පවසයි.බිරිඳගෙන් දික්කසාද වූ පුද්ගලයෙකු නඩත්තු වශයෙන් මාසිකව ගෙවිය යුතු මුදල අඩු කර දෙන බවට වූ පොරොන්දුව මත සැකකරු අදාළ මුදල ලබාගෙන ඇති බව අල්ලස් කොමිසමේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=62090", "Category": null, "Parent URL": null}