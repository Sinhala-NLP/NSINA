{"Source": "Adaderana", "Timestamp": "September 9, 2012 07:38 am", "Headline": "පෙළපාලි රැස්වීම් බෑ - පොලීසිය අනතුර අඟවයි", "News Content": "අද (09) සිට දින 07ක් පෙළපාලී සහ රැස්වීම් පැවැත්වීම තහනම් බව පොලීසිය පවසයි. පශ්චාත් මැතිවරණ නීතියට අනුව එවැනි ක්‍රියාමාර්ගවල නිරත වන්නන් අත්අඩංගුවට ගැනීමට පියවර ගන්නා බව මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා සඳහන් කළේය. පශ්චාත් මැතිවරණ කාලය තුළ දී ද ආරක්ෂක කටයුතු සඳහා පොලිසිය යොදවා තිබේ. මේ අතර ඡන්දය ගණන් කිරීම සිදුවන කාලය තුළ සැලකිය යුතු මැතිවරණ නීති උල්ලංඝණය කිරීම් වාර්තා නොවු බව මැතිවරණ මහ ලේකම් කාර්යාලය පැවසුවේය. කෑගල්ල සහ ත්‍රීකුණාමලය ප්‍රදේශවල සුළු සිද්ධීන් කිහිපයක් වාර්තා වු බව අතිරේක මැතිවරණ කොමසාරිස් ආර්.එම්.එල් රත්නායක මහතා සදහන් කළේය.", "URL": "https://sinhala.adaderana.lk/news.php?nid=27242", "Category": null, "Parent URL": null}