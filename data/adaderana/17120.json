{"Source": "Adaderana", "Timestamp": "July 1, 2011 11:22 am", "Headline": " කොමර්ෂල් ක්‍රෙඩිට්\"ෆියුචර් මයින්ඞ්ස් -2011\"ට නිල මූල්‍ය සහකරු වෙයි", "News Content": "කොළඹ නාලන්දා විද්‍යාලයීය කණිෂ්ඨ ආදි ශිෂ්‍ය සංගමය විසින් අඛණ්ඩව සයවන වරටත් සංවිධානය කරන ලද\"ෆියුචර් මයින්ඞ්ස් 2011\" සඳහා\"නිල මූල්‍ය සහකරු\"වශයෙන් අත්වැල් බැඳගැනීමට කොමර්ෂල් ක්‍රෙඩිට් පී.එල්.සී. පසුගියදා පියවර ගත්තේය. දිවයින පුරා විසිරී සිටින ලක්‍ෂ සංඛ්‍යාත පිරිසකගේ සහභාගීත්වය සැපයෙන\"ෆියුචර් මයින්ඞ්ස් ප‍්‍රදර්ශනය ජාතික අධ්‍යාපනික හා වෘත්තීය මගපෙන්වන්නා ලෙස හැඳින්විය හැකිය. \"ෆියුවර් මයින්ඞ්ස් 2011\"පසුගිය ජූනි 17 වැනි දින සිට 19 වැනි දින දක්වා කොළඹ ඊඵෂක්‍්‍ය හිදී පැවැති අතර එහි තිබුණු ප‍්‍රදර්ශන කුටි සඳහා විශාල පිරිසකගේ සහභාගීත්වයක් දක්නට ලැබීම සුවිශේෂී සිදුවීමකි. මේ අතර මෙම ප‍්‍රදර්ශනය කන්ද උඩරට කේන්ද්‍ර කරගනිමින් ජූනි 25 සහ 26 දිනවල කැන්ඩි සිටි සෙන්ටර් හිදී සාර්ථකව පැවැත්විය. \"ෆියුචර් මයින්ඞ්ස් 2011\"වෙත මූල්‍ය අනුග‍්‍රාහකත්වය සැපයීම සම්බන්ධයෙන් අදහස් දැක්වූ කොමර්ෂල් ක්‍රෙඩිට් හි ප‍්‍රධාන විධායක නිලධාරී රොෂාන් එගොඩගේ මහතා මෙසේ සිය අදහස් දැක්වීය.\"මෙවැනි ජාතික අධ්‍යාපනික ඉසව්වක් හා සම්බන්ධ වීම පිළිබඳව අප හදවතින්ම ඉතා සතුටට පත්වෙනවා. රටක අනාගතය යනු එම රටේ තරුණ පරපුරයි. පසුගිය වසර 6 පුරාවට ම අප රටේ තරුණ ප‍්‍රජාවට ඔවුන්ගේ වෘත්තීය අභිලාෂයන් වෙනුවෙන් මඟ පෙන්වීමට\"ෆියුචර් මයින්ඞ්ස්\"හට හැකිවී තිබෙනවා. එබැවින් කොමර්ෂල් ක්‍රෙඩිට් සමාගම ලෙසින් අපි මෙවර\"ෆියුචර් මයින්ඞ්ස්\"ප‍්‍රදර්ශනය හා සම්බන්ධ වීමට හැකිවීම පිළිබඳව සතුටු වන්නේ ප‍්‍රශංසනීය මෙහෙවරක් අප සිත්වල රඳවා ගනිමිනුයි.\" මෙරට යොවුන් පරපුර වෙත කොමර්ෂල් ක්‍රෙඩිට් දක්වන දායකත්වය තවදුරටත් සනාථ කරමින් දේශීය මෙන්ම විදේශීය වශයෙන් ද අධ්‍යාපන අවස්ථාවන් සඳහා යොමුවන යෞවන යෞවනියන් වෙනුවෙන් අධ්‍යාපනික ණය යෝජනා ක‍්‍රමයක් සමාගම විසින් පසුගියදා දියත් කළේය. මෙමගින් පළමු වසර ප‍්‍රවේශ ගාස්තු, උසස් අධ්‍යාපන, වෘත්තීය අධ්‍යාපන හා විදේශීය විශ්වවිද්‍යාල සඳහා ඇතුළත් වීමේ දී ගෙවිය යුතු වන ප‍්‍රවේශ ගාස්තු යනාදිය ආවරණය වනු ඇත.\"අප විසින් සලසනු ලබන අධ්‍යාපනික ණය යෝජනා ක‍්‍රමය තුළින් සිසුන්ට ඔවුන්ගේ පාඨමාලා ගාස්තු, ලියාපදිංචි ගාස්තු හා අධ්‍යාපනික උපකරණ වෙනුවෙන් වැයවන වියදම් මාසික වාරික වශයෙන් නම්‍යශීලී ලෙස වසර 04 ක් දක්වා වැනි කාලයක් පුරාවට වුවද ගෙවීමට අවස්ථාව සලසා දෙනවා. ඒ වගේම මෙහිදී සිසුන්ට ගුවන් ටිකට්පත් වෙනුවෙන් වෙනමම මුදලක් ද සපයනු ලබනවා. ඉතා කෙටි කාලයක් තුළ දී අවම ලියකියවිලි ප‍්‍රමාණයක් යටතේ මෙම ණය පහසුකම ලබා ගත හැකියි\"යැයි එගොඩගේ මහතා වැඩිදුරටත් පැවසීය. නාලන්දා විද්‍යාලයීය කණිෂ්ඨ ආදි ශිෂ්‍ය සංගමයේ සභාපති රවී හෙට්ටිආරච්චි මහතා මෙහි දී අදහස් දක්වමින් කියා සිටියේ\"ෆියුචර් මයින්ඞ්ස් 2011\" හි නිල මූල්‍ය සහකරු වශයෙන් කොමර්ෂල් ක්‍රෙඩිට් සමාගම අනුග‍්‍රහය දැක්වීම පිළිබඳව ඔවුන් ඉතා සතුටට පත්වන බවයි. සිය මූල්‍ය සේවා පරිචය තුළ නොකැළැල් නාමයක් අත්පත් කරගෙන ඇති කොමර්ෂල් ක්‍රෙඩිට් සමාගම විසින්,\"ෆියුචර් මයින්ඞ්ස්\" ඉසව්ව හා සම්බන්ධ වීම දෙපාර්ශවයේ ම ජයග‍්‍රහණයක් බව හෙතෙම අවධාරණය කළේය. ශී‍්‍ර ලංකා මහබැංකුව යටතේ ලියාපදිංචි මූල්‍ය ආයතනයක් වන කොමර්ෂල් ක්‍රෙඩිට් පී.එල්.සී. මේ වන විට දිවයින පුරා සිය ශාඛා ජාලය ව්‍යාප්ත කරමින් සිටී. ස්ථාවර තැන්පතු, ලීසිං හා කුලී සින්නක්කර, පුද්ගලික ණය, ඉඩම් හා දේපළ, රන් ණය, ක්‍ෂුද්‍ර ණය, ක්‍ෂණික ණය (පැයක් වැනි කෙටි කාලයක් තුළ දී අවම ලියකියවිලි ප‍්‍රමාණයක් මත කුලී සින්නක්කර සේවාවන් ලබාදීම මෙහිදී නියත වශයෙන් ම සිදුකෙරේ) සහ අධ්‍යාපනික ණය වැනි මූල්‍ය සේවාවන් රැසක් කොමර්ෂල් ක්‍රෙඩිට් සමාගමේ සේවාවන් අතර වේ. මේ අතර වෙරිටාස් කාර්යාංශයේ විගණනයට යටත් ව, එකසත් රාජධානිය හා ඇමරිකා එක්සත් ජනපදය විසින් පිරිනමනු ලබන ෂීධ 9001ථ2000 තත්ත්ව සම්මානය ලබා ගැනීමට ද කොමර්ෂල් ක්‍රෙඩිට් පී.එල්.සී. පසුගිය දා සමත්විය.", "URL": "https://sinhala.adaderana.lk/news.php?nid=17120", "Category": null, "Parent URL": null}