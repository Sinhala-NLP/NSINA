{"Source": "Adaderana", "Timestamp": "February 16, 2019 06:43 am", "Headline": "ශ්‍රී ලංකාවේ වෙරළ සහ සමුද්‍රාරක්ෂාව සඳහා ජපානයේ අඛණ්ඩ සහය", "News Content": "වෙරළ සහ සමුද්‍රාරක්ෂාව සම්බන්ධව ශ්‍රී ලංකාවට ජපානයේ සහය අඛණ්ඩ ලබාදෙන බව ජපාන අගමැතිවරයාගේ ජාතික ආරක්ෂාව පිළිබද උපදේශක කෙන්ටාරෝ සොනොවුරා මහතා පවසයි. දිවයිනට පැමිණ සිටින ඒ මහතා ඊයේ (15) දිනයේ ජනාධිපති නිල නිවසේ දී ජනාධිපති මෛත්‍රීපාල සිරිසේන මහතා හමුවු බව ජනාධිපති මාධ්‍ය අංශය සදහන් කළේය. වෙරළාරක්ෂක සහ සමුද්‍රාරක්ෂක කටයුතු පිළිබද ශ්‍රී ලංකාව සහ ජපානය අතර නව සහයෝගීතා ගිවිසුමකට අත්සන් තැබීම පිළිබදව ද එහිදි යෝජනා වී තිබේ. ඒ අනුව ඊට අවශ්‍ය කටයුතු සූදානම් කරන ලෙස ජනාධිපතිවරයා නිලධාරීන්ට උපදෙස් ලබාදුන් බව ජනාධිපති මාධ්‍ය අංශය සදහන් කළේය. මේ අතර සමුද්‍රාරක්ෂක හා කලාපීය වෙරළාරක්ෂක සම්මේලනය මේ වසරේ ශ්‍රී ලංකාවේදී පැවැත්වීමට නියමිත අතර ඒ පිළිබදව ද මෙහිදි සාකච්ඡා වී ඇත.", "URL": "https://sinhala.adaderana.lk/news.php?nid=104427", "Category": null, "Parent URL": null}