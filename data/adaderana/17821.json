{"Source": "Adaderana", "Timestamp": "August 3, 2011 10:19 am", "Headline": "රිය අනතුරෙන් පදිකයා මරුට-රියදුරුට ඇප", "News Content": "කෑගල්ල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කොළඹ - මහනුවර මාර්ගයේ කෑගල්ල ප්‍රදේශයේ දී මෝටර් රථයක පදිකයෙකු ගැටීමෙන් මෙම අනතුර සිදුව ඇති බව සඳහන්වේ. අනතුරට පත් වූ පුද්ගලයා කෑගල්ල රෝහලට ඇතුළත් කිරීමෙන් අනතුරුව මිය ගොස් ඇති බව පොලිසිය කියා සිටියි. මිය ගොස් ඇත්තේ 45 හැවිරිදි අලව්ව ප්‍රදේශයේ පදිංචිකරුවෙකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන කෑගල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත නිදහස් කර තිබේ.", "URL": "https://sinhala.adaderana.lk/news.php?nid=17821", "Category": null, "Parent URL": null}