{"Source": "Adaderana", "Timestamp": "April 22, 2016 09:16 am", "Headline": "සරසවියේ සියලු වගකීම් උපකුලපතිට - නව නීති හදනවා", "News Content": "විශ්වවිද්‍යාල පරිපාලනයට නව නීති හඳුන්වා දෙන බව අග්‍රාමාත්‍ය රනිල් වික්‍රමසිංහ මහතා පවසයි.ඔහු පවසන්නේ විශ්වවිද්‍යාල පරිපාලනයේ සියලු වගකීම් උපකුලපතිවරයාට ලබාදෙන නීති හඳුන්වාදිමට පියවර ගත යුතු බවයි.උපකුලපතිවරයා ඔහුගේ වගකීම් ශිෂ්‍ය සංගම්වලට ලබාදීම හේතුවෙන් ගැටළුකාරි තත්ත්වයන් රැසක් හටගෙන ඇති බව අග්‍රාමාත්‍යවරයා පෙන්වා දෙයි.ශිෂ්‍ය සේවා සහ ශිෂ්‍ය ගැටළු සඳහා සහකාර උපකුලපතිවරයෙකු පත් කිරීමට පියවර ගන්නා ලෙස තමා අදාළ අංශ වෙත උපදෙස් දෙන බව ද හෙතෙම කියා සිටියි.විශ්වවිද්‍යාල ප්‍රතිපාදන කොමිසෂන් සභාව සහ පොදුරාජ්‍ය මණ්ඩලයීය විශ්වවිද්‍යාල සංගමය සමග විශේෂඥ උපදේශන සංවාදයකට සහභාගී වෙමින් අග්‍රාමාත්‍ය රනිල් වික්‍රමසිංහ මහතා මේ බව කියා සිටියේය.", "URL": "https://sinhala.adaderana.lk/news.php?nid=59399", "Category": null, "Parent URL": null}