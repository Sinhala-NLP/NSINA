{"Source": "Adaderana", "Timestamp": "November 10, 2011 08:50 pm", "Headline": "බෝට්ටුවක් පෙරළී තිදෙනෙක් අතුරුදහන් -සිව්දෙනෙක් රෝහලේ", "News Content": "අද(10) පස්වරුවේ කොස්ගොඩ ආශ්‍රිත මුහුදේ දියනෑමට ගිය තරුණයින් සත්දෙනෙකු ගමන් කළ බෝට්ටුවක් පෙරළී අනතුරට ලක්ව තිබේ. ‍ එම තරුණයින් සත්දෙනාගෙන් සිව්දෙනෙකු දිවි බේරාගෙන ඇති බවත්, අනෙක් තිදෙනා අතුරුදහන්ව ඇති බව කොස්ගොඩ පොලිසිය පවසයි. ‍ දිවිගලවාගත් තරුණයින් බලපිටිය රෝහලට ඇතුළු කර ඇති අතර ඔවුන්ගේ තත්ත්වය බරපතළ නොවන බව රෝහල් ප්‍රකාශකයකු සඳහන් කළේය. ‍ අතුරුදහන් වූ තිදෙනා සොයා මෙහෙයුම් සිදුකරන බව ද කොස්ගොඩ පොලිසිය පැවසීය.", "URL": "https://sinhala.adaderana.lk/news.php?nid=19917", "Category": null, "Parent URL": null}