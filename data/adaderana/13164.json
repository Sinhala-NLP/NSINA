{"Source": "Adaderana", "Timestamp": "December 30, 2010 04:55 pm", "Headline": "කඩිනමින් සංවර්ධනය විය යුතු අංශ වලට ප්‍රමුඛත්වය දිය යුතුයි ", "News Content": "කඩිනමින් සංවර්ධනය විය යුතු අංශ හෝ ස්ථාන නිවැරදිව හඳුනාගෙන ඒ සඳහා ප්‍රමුඛත්වය දී කටයුතු කිරීම අත්‍යවශ්‍ය බව ජනාධිපති මහින්ද රාජපක්ෂ මහතා පවසයි. අදාළ සංවර්ධන කටයුතු සඳහා ප්‍රමාණවත් ප්‍රතිපාදන නිසිකලට ලබාදීමට ඊට සම්බන්ධ ආයතන කටයුතු කළ යුතු බව ජනාධිපතිවරයා‍ පෙන්වා දෙයි. මාතර නව නගර සංවර්ධන සැලැස්ම පිළිබඳ අද(30) පෙරවරුවේ අරලියගහ මන්දිරයේ පැවති විශේෂ සාකච්ඡාවකදී ජනාධිපතිවරයා මේ බව කියා සිටියේය. මාතර නව රෝහල් සංකීර්ණය ඉදිකිරීම, ප්‍රධාන මාර්ග සහ අතුරු මාර්ග පුළුල් කිරීම, නිල්වලා ගංඟා නිම්නය සංවර්ධනය කිරීම ඇතුළු කරුණු කිහිපයක් සම්බන්ධයෙන් මෙහිදි සාකච්ඡා වී තිබේ.", "URL": "https://sinhala.adaderana.lk/news.php?nid=13164", "Category": null, "Parent URL": null}