{"Source": "Adaderana", "Timestamp": "January 8, 2019 07:19 pm", "Headline": "බන්දුලගෙන් අකිලට අභියෝගයක්", "News Content": "රජයේ පාසල්වල දරුවන්ගේ උසස්පෙළ ප්‍රතිඵල ජාත්‍යන්තර පාසල්වල දරුවන්ගේ ප්‍රතිඵල සංසන්දනය කිරීම සම්බන්ධයෙන් බන්දුල ගුණවර්ධන මන්ත්‍රිවරයා පසුගිය දින කිහිපයේදීම අදහස් පළ කළේය. අද(08) දිනයේත් මාධ්‍ය හමුවක් පවත්වමින් මන්ත්‍රිවරයා අභියෝග කර සිටියේ ඒ සම්බන්ධයෙන් අධ්‍යාපන අමාත්‍ය අකිල විරාජ් කාරියවසම් මහතාට තමා සමග ප්‍රසිද්ධ විවාදයකට සහභාගී වන ලෙසයි. මෙහිදී වැඩිදුරටත් අදහස් දැක්වු බන්දුල ගුණවර්ධන මහතා මෙසේ පැවසීය. “නිදහස් අධ්‍යාපනය හරහා උසස් පෙළට පෙනී ඉන්න දරුවන්ගේ ප්‍රතිඵල ජාත්‍යන්තර පාසල්වල ප්‍රතිඵල සමඟ සංසන්දනය කරලා ප්‍රසිද්ධ කරන්න එපා කිව්වා. ජාත්‍යන්තර පාසල්වල ප්‍රතිඵල එම පාසලේ නමින් ප්‍රසිද්ධ කරන්න එපා. පෞද්ගලික අයදුම්කරුවෙක් නම් එහෙම කියන්න. ඊයේ මාධ්‍ය හමුවේදි කියලා පාසල් දෙවර්ගයේම ඉන්නේ දරුවෝ.ඒ නිසා එක වගේ ප්‍රතිඵල දෙනවා කියලා ඒක එයාලගේ ප්‍රතිපත්තිය නම් එයට ජනතාව කැමති නම් අපි අකමැති නැහැ උසස් පෙළ විශ්ලේෂණවලට ජාත්‍යන්තර පාසල් ඇතුලත් කරලා නැහැ. වාර්තාවල තියෙන්නෙත් ජාත්‍යන්තර පාසල් හැර කියලා අධ්‍යාපන ඇමතිට පුළුවන් ඕනම නාලිකාවක විවාදයක් කරන්න ජනතාව ඊට පස්සේ සුදුසු දේ තීරණය කරයි.“", "URL": "https://sinhala.adaderana.lk/news.php?nid=102020", "Category": null, "Parent URL": null}