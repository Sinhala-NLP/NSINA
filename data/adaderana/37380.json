{"Source": "Adaderana", "Timestamp": "September 13, 2013 04:12 pm", "Headline": "ජාතික සහ ආගමික සහජීවනය කඩා බිඳ දැමීමට ඉඩදෙන්නේ නෑ ", "News Content": "රටේ ජාතික සහ ආගමික සහජීවනය කඩා බිඳ දැමීමට කිසිදු බලවේගයකට ඉඩනොතබන බව ජනාධිපති මහින්ද රාජපක්ෂ මහතා පවසයි. ඓතිහාසිකව රැකගත් සමගිය විනාශ කිරීමට උත්සාහ කරන සියලු බලවේග පරාජය කිරීමට සියලුදෙනා එක්විය යුතු බව ජනාධිපතිවරයා සඳහන් කරයි. තබ්බෝව, බෝධිමාලක පුෂ්පාරාම විහාරාධිපති අති පූජ්‍ය මාතලේ අමරවංශ නායක ස්වාමීන් වහන්සේ වෙත ශ්‍රී ලංකා රාමඤ්ඤ මහා නිකායේ අති පූජ්‍ය මහෝපාධ්‍යාය පදවිය පිළිබඳ අක්ත පත්‍ර ප්‍රදානය කිරීම වෙනුවෙන් අද(13) පෙරවරුවේ පැවති පුණ්‍යෝත්සවයට සහභාගී වෙමින් ජනාධිපති මහින්ද රාජපක්ෂ මහතා මෙම අදහස් පළ කරන ලදී. එහිදි තවදුරටත් අදහස් දැක්වු ජනාධිපතිවරයා සඳහන් කළේ රටේ සභ්‍යත්වයත්, සංස්කෘතියත් ආරක්ෂා කරගනිමින් ආචාරශීලි යහපත් අනාගත පරපුරක් ගොඩනැගීමට සියලුදෙනා කැපවිය යුතු බවයි.", "URL": "https://sinhala.adaderana.lk/news.php?nid=37380", "Category": null, "Parent URL": null}