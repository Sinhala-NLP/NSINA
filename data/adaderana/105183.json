{"Source": "Adaderana", "Timestamp": "February 28, 2019 07:22 am", "Headline": "හොරොයින් කිලෝ 10ක් සමඟ පුද්ගලයෙක් අත්අඩංගුවට", "News Content": "කුලියාපිටිය පොලිස් වසමේ දී හෙරොයින් කිලෝග්‍රෑම් 10 ක් සමඟ පුද්ගලයෙක් පොලිස් මත්ද්‍රව්‍ය කාර්යංශය විසින් අත්අඩංගුවට ගෙන තිබේ. ඊයේ(27) රාත්‍රීයේ දී හෙට්ටිපොල පාර, කඹුරාපොල හන්දියේ දී පොලිස් මත්ද්‍රව්‍ය කාර්යංශයට ලද තොරතුරක් මත මෙම වැටලීම සිදු කර තිබේ. එහිදී යතුරු පැදියකින් හෙරොයින් කිලෝ ග්‍රෑම් 1 ක් සමඟ යමින් සිටි පුද්ගලයෙක් අත්අඩංගුවට ගෙන ඇත. පසුව ඔහුගෙන් සිදු කළ ප්‍රශ්න කිරීම්වලදී හා ඔහුගේ නිවස පරීක්ෂා කර තවත් හෙරොයින් කිලෝග්‍රෑම් 9ක් ‍පොලීසිය විසින් සොයා ගෙන තිබේ. ඒ අනුව අත්අඩංගුවට පත් මුළු හෙරොයින් ප්‍රමාණය කිලෝග්‍රෑම් 10ක් වෙයි. අත්අඩංගුවට පත්ව ඇත්තේ වයස අවුරුදු 27 ක් වු නාගොල්ලාගොඩ, අඹගස්ගෙදර පදිංචි තරුණයෙකි. අත්අඩංගුවට පත් හෙරොයින්වල වටිනාකම රුපියල් මිලියන 120 කි. පොලිස් මත්ද්‍රව්‍ය කාර්යාංශය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=105183", "Category": null, "Parent URL": null}