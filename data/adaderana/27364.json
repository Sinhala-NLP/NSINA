{"Source": "Adaderana", "Timestamp": "September 13, 2012 10:24 am", "Headline": "ජීව අත්බෝම්බයක් සමඟ අයෙකු දැලේ", "News Content": "ජීව අත්බෝම්බයක් ළඟ තබා ගත් පුද්ගලයෙකු ඇල්පිටිය, පිටුවල ප්‍රදේශයේ දී අත්අඩංගුවට ගෙන තිබේ. ඇල්පිටිය පොලීසිය ලද තොරතුරකට අනුව සිදුකළ වැටලීමක දී අදාළ පුද්ගලයා අත්අඩංගුවට ගෙන ඇත‍. සැකකරු සන්තකයේ තිබී විදේශ රටක නිෂ්පාදිත ජීව අත්බෝම්බයක් සොයාගෙන තිබේ. අත්අඩංගුවට ගත් සැකකරු අද (13) අධිකරණයට ඉදිරිපත් කිරීමට නියමිත අතර ඇල්පිටිය පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=27364", "Category": null, "Parent URL": null}