{"Source": "Adaderana", "Timestamp": "May 8, 2018 10:50 am", "Headline": "රිය අනතුරකින් තරුණයෙකුගේ ජීවිතය නවතී", "News Content": "මැදගම, බිබිල මාර්ගයේ සිදුවූ රිය අනතුරකින් තරුණයෙකු මියගොස් තවත් දෙදෙනෙකු තුවාල ලබා තිබේ. පුද්ගලයින් තිදෙනෙකු ගමන් කළ යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන පෙරලීමෙන් ඊයේ(07) රාත්‍රී මෙම අනතුර සිදුව ඇති බව පොලීසිය සඳහන් කළේය. බරපතළ තුවාල ලැබූ යතුරුපැදියේ ගමන් කළ තිදෙනා ප්‍රතිකාර සඳහා මැදගම රෝහලට ඇතුළත් කිරීමෙන් පසු එක් අයෙකු මියගොස් තිබේ. මියගොස් ඇත්තේ 18 හැවිරිදි තරුණයෙක්ය. අනතුර සිදුවන අවස්ථාවේ යතුරුපැදියේ ගමන් කළ තිදෙනා බීමතින් සිට ඇති බවට ද තොරතුරු අනාවරණය වී ඇති අතර මැදගම පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88722", "Category": null, "Parent URL": null}