{"Source": "Adaderana", "Timestamp": "March 9, 2015 01:37 pm", "Headline": " කොළඹ ආචාර්යවරුන් උපකුලපති කාර්යාලය අත්පත් කරගනියි", "News Content": "කොළඹ විශ්ව විද්‍යාලයීය ආචාර්යවරුන්ගේ සමිති සම්මේලනයේ සාමාජිකයින් විසින් මේවන විට එම විශ්වවිද්‍යාලයේ උපකුලපති කුමාර හිරිඹුරේගමට ඉවත්වන ලෙස බලකරමින් උපකුලපති කාර්යාලය හා ලෙඛකාධිකාරී කාර්යාලය අත්පත් කරගෙන සිටිති.ඒ අනුව උපකුලපතිවරයා විසින් ස්වකීය ඉල්ලා අස්වීම ලබාදෙන තුරු ආචාර්යවරුන් ඉවත්ව නොයාමට තීරණය කර ඇති බව විශ්වවිද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය නිර්මාල් රංජිත් දේවසිරි මහතා කියා සිටියි.තම විරෝධතා ක්‍රියා මාර්ගය පිළිබඳව මේවන විට උසස් අධ්‍යාපන,මහාමාර්ග හා ආයෝජන ප්‍රවර්ධන අමාත්‍ය කබීර් හෂීම් මහතාට මෙන්ම විශ්වවිද්‍යාල ප්‍රතිපාදන කොමිෂන් සභාවට නිල වශයෙන් දැනුම්දී ඇති බවද දේවසිරි මහතා සඳහන් කළේය.", "URL": "https://sinhala.adaderana.lk/news.php?nid=49836", "Category": null, "Parent URL": null}