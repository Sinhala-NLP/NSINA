{"Source": "Adaderana", "Timestamp": "June 29, 2011 08:49 am", "Headline": "මාස 8 ක ළදැරිය 5000 යි-අලෙවි කළ මව්පියන් දැලේ", "News Content": "මාස 08ක් පමණ වියැති ළදැරියක රුපියල් පන්දහසක මුදලකට නීතී විරෝධී ලෙස අළෙවි කිරීමේ සිද්ධියක් සම්බන්ධයෙන් මාතලේ පොලිසිය පරීක්ෂණ ආරම්භ කර තිබේ. මේ සම්බන්ධයෙන් අදාළ දැරියගේ මව්පියන් අත්අඩංගුවට ගෙන ලබන මස 4 වැනිදා දක්වා රක්ෂිත බන්ධනාගාර ගත කර ඇති බව සඳහන්වේ. දරුවා විකිණීමට සහය දුන් තැරැව්කරුවෙකු ද මුදලට ලබා ගත් කාන්තාවක ද අත්අඩංගුවට ගෙන ඇති බව පොලිසිය පවසයි. මේ සඳහා යොදා ගත් වෑන් රථයක් ද පොලිස් භාරයට ගෙන තිබේ. අත්අඩංගුවේ පසුවන තැරැව්කරු සහ දරුවා මිල දී ගත් බවට සැකකෙරෙන කාන්තාව මහේස්ත්‍රාත් අධිකරණයට අද ඉදිරිපත් කිරීමට නියමිතය..", "URL": "https://sinhala.adaderana.lk/news.php?nid=17073", "Category": null, "Parent URL": null}