{"Source": "Adaderana", "Timestamp": "January 6, 2018 12:32 pm", "Headline": "තැපෑල වර්ජනයට කලින් සාකච්ඡාවකට යයි", "News Content": "තැපැල් සේවකයින් සහ බලධාරීන් අතර විශේෂ සාකච්ඡාවක් එළඹෙන සඳුදා දිනයේ පැවැත්වීමට නියමිතය. රාජ්‍ය පරිපාලන අමාත්‍යංශයේදී මෙම සාකච්ඡාව පැවැත්වෙන බව වාර්තා වෙයි. තැපැල් සේවාව සංවෘත්ති සේවාවක් බවට පත් කරන ලෙස ඉල්ලමින් තැපැල් සේවකයින් එළඹෙන 10 වනදා සිට වැඩවර්ජනයකට එළඹීමට මේ වන විට තීරණය කර තිබේ. කෙසේවෙතත් වර්ජනය සම්බන්ධයෙන් අවසන් එකඟතාවක් එළඹෙන සඳුදා දිනයේ පැවැත්වෙන සාකච්ඡාවෙන් පසුව ගන්නා බව ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු එච්.කේ කාරියවසම් මහතා සඳහන් කළේය.", "URL": "https://sinhala.adaderana.lk/news.php?nid=82592", "Category": null, "Parent URL": null}