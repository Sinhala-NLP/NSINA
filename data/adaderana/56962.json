{"Source": "Adaderana", "Timestamp": "February 6, 2016 11:17 am", "Headline": "තායිවාන් භූ කම්පනයෙන් මියගිය සංඛාව 5 දක්වා ඉහළ යයි", "News Content": "දකුණු තායිවානයේ තායිනාන් ප්‍රදේශයට බලපෑ භූ කම්පනයෙන් මියගිය පුද්ගලයින් 05 දෙනෙකුගේ මළ සිරුරු මේ වන විට සොයාගෙන තිබේ.භූ කම්පනය හේතුවෙන් තවත් පුද්ගලයින් 155 දෙනෙකුට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය.මේ වන විට සහන කණ්ඩායම් ඔවුන් විසින් පුද්ගලයින් 220කට අධික පිරිසක් මුදාගෙන ඇති බව ද විදෙස් මාධ්‍ය වාර්තා කර තිබේ.තායිනාන් ප්‍රදේශයට බලපෑ මෙම භූකම්පනය හේතුවෙන් එම නගරයේ පිහිටි ගොඩනැගිලි 04 ක් විනාශයට පත් වුණි.එම ගොඩනැගිලි අතර නේවාසික ගොඩනැගිල්ලක් ද වන බව සඳහන්ය.කෙසේ වෙතත් සහන කණ්ඩායම් විශාල සංඛ්‍යාවක් සුන්බුන් අතර සිරවී සිටින පුද්ගලයින් මුදා ගැනිම මේ වන විටත් ක්‍රියාත්මක වන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=56962", "Category": null, "Parent URL": null}