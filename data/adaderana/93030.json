{"Source": "Adaderana", "Timestamp": "July 22, 2018 04:26 pm", "Headline": "වත්මන් ආණ්ඩුව ඇමතිවරුන්ට පවා දැඩිව නීතිය කි‍්‍රයාත්මක කරනවා", "News Content": "වත්මන් ආණ්ඩුවේ තිබෙන විශේෂත්වය වන්නේ මැති ඇමතිවරුන්ට පවා ඍජුව, දැඩිව නීතිය කි‍්‍රයාත්මක කිරීම බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. එමමෙන්ම පසුගිය රජය සමයේ 2013 වසරේ දී අපරාධ 55,000 ක් සිදුවී තිබෙන බවද අමාත්‍යවරයා පැවසීය. අමාත්‍ය පාඨලී චම්පික රණවක මහතා මෙම අදහස් පළකර සිටියේ අද (22) අමාත්‍යාංශය යටතේ කතරගම ප‍්‍රදේශයේ සිදු කෙරෙන සංවර්ධන ව්‍යාපෘතීන් විවෘත කිරීමේ උත්සවයකට සහභාගි වීමෙන් අනතුරුව මාධ්‍යවේදීන් හමුවේ අදහස් දක්වමිනි. පාතාල ලෝකයට හෝ මත්ද්‍රව්‍ය ජාවාරම්වලට රජයේ මැති ඇමතිලාගේ සම්බන්ධකම් තිබෙනවා නම් එය සාක්ෂි ඇතිව ඔප්පු කර පෙන්විය යුතු බවද ,අමාත්‍යවරු ලෙස රජය සමඟ ඒ සඳහා ඍජුව කි‍්‍රයාත්මක වීමට බැඳී සිටින බවද ඒ මහතා එහිදි පැවසීය. එමෙන්ම 2017 වර්ෂයේ අපරාධ 30000ක් සිදු වි ඇති බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93030", "Category": null, "Parent URL": null}