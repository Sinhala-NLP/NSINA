{"Source": "Adaderana", "Timestamp": "December 29, 2010 08:31 am", "Headline": "ග්‍රේෂන් ආනන්ද මියයයි", "News Content": "ප්‍රවීන ගායන ශිල්පී ග්‍රේෂන් ආනන්ද මහතා අභාවප්‍රාප්ත වී තිබේ. අද(29) පෙරවරු 6 30ට පමණ දැඩි සත්කාර ඒකකයේ ප්‍රතිකාර ලබමින් සිටිය දී ඒ මහතා අභාවප්‍රාප්ත වූ බව කොළඹ ජාතික රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා පැවසුවේය. කලක් රෝගාතුරව සිටි ඔහු කොළඹ පෞද්ගලික රෝහලක ප්‍රතිකාර ලබමින් සිට වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කෙරුණි. පසුගිය 22 වැනිදා සිට ග්‍රේෂන් ආනන්ද මහතා රෝහලේ දැඩි සත්කාර ඒකකයේ ප්‍රතිකාර ලැබූ බව ජාතික රෝහලේ අධ්‍යක්ෂ හෙක්ටර් වීරසිංහ මහතා සඳහන් කළේය.", "URL": "https://sinhala.adaderana.lk/news.php?nid=13126", "Category": null, "Parent URL": null}