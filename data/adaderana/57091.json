{"Source": "Adaderana", "Timestamp": "February 10, 2016 01:24 pm", "Headline": "නීතිපති උපදෙස් ලබා ගත යුතුයි", "News Content": "පුනරුත්ථාපන ක්‍රියාවලිය සඳහා යොමුවීමට අකමැත්ත පළ කරන හිටපු එල්.ටි.ටි.ඊ. සැකකරුවන් සම්බන්ධයෙන් ගන්නා ක්‍රියාමාර්ග පිළිබඳව නීතිපතිවරයාගෙන් උපදෙස් ලබාගන්නා ලෙස අධිකරණය ත්‍රස්ත මර්දන කාර්යාංශයට දැනුම් දී තිබේ.ඒ හිටපු එල්.ටි.ටි.ඊ. සාමාජිකයින් පිරිසකට අදාළ නඩු කිහිපයක් අද(10) කොළඹ මහේස්ත්‍රාත් අධිකරණයේදී විභාග වූ අවස්ථාවේදී. අදාළ නඩුවාර කැඳවූ අවස්ථාවේ අතිරේක මහේස්ත්‍රාත් අරුණි ආටිගල මහත්මිය මේ බව දැනුම්දුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=57091", "Category": null, "Parent URL": null}