{"Source": "Adaderana", "Timestamp": "June 18, 2014 04:08 pm", "Headline": "රට තුළ නීතියේ ආධිපත්‍ය තහවුරු කිරීමට පියවර ගතයුතුයි ", "News Content": "රට තුළ නීතියේ ආධිපත්‍ය තහවුරු කිරීමට පියවර ගන්නා ලෙස යුරෝපානු සංගමය මෙරට රජයෙන් ඉල්ලීමක් කර තිබේ. කොළඹ පිහිටි නොර්වේජියානු තානාපති කාර්යාලය සහ ස්විසර්ලන්ත තානාපති කාර්යාලය සමඟ එක්ව නිකුත් කළ නිවේදනයක් හරහා යුරෝපානු සංගමය මෙය ප්‍රකාශ කර ඇති බව සඳහන් වෙයි. ජාතීන් අතර බේද ඇති කිරීමට පෙළඹවීම තුළින් රට තුළ පවතින ස්ථාවරත්වය බිඳ වැටිය හැකි බව යුරෝපානු සංගමය පවසයි. එමෙන්ම මෙරට තුළ පවතින සාමය සහ සංහිදියාව වර්ධනය කර ගැනීම උදෙසා සියලු ජාතීන්ට ගරු කොට ප්‍රචණ්ඩත්වයෙන් වැළකී කටයුතු කරන ලෙසත් යුරෝපානු සංගමය වැඩිදුරටත් එම නිවේදනයේ සඳහන් කර තිබේ.", "URL": "https://sinhala.adaderana.lk/news.php?nid=44059", "Category": null, "Parent URL": null}