{"Source": "Adaderana", "Timestamp": "August 18, 2012 05:13 pm", "Headline": "තවත් මත්ද්‍රව්‍ය ජාවාරම්කරුවෙකු මාට්ටු", "News Content": "නීතිවිරෝධී අයුරින් මෙරටට ගෙන්වන ලද දුම්වැටි, දුම්කොළ සහ දුම්කුඩු තොගයක් සමග සැකකරුවෙකු කැලණිය ප්‍රදේශයේ දී අත්අඩංගුවට ගෙන තිබේ. කැලණිය, පෙතියාගොඩ ප්‍රදේශයේ දී අදාළ සැකකරු පොලිස් විශේෂ කාර්යය බලකාය විසින් අත්අඩංගුවට ගෙන ඇති බව සඳහන්ය. මෙහිදී සැකකරු සතුව තිබී දුම්වැටි 4,600 ක්, දුම්කොළ සහ දුම්කුඩු කිලෝග්‍රෑම් 21 යි ග්‍රෑම් 700ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් දුම්වැටිවල වටිනාකම රුපියල් එක්ලක්ෂ 5,800 ක් වන බව පොලිස් විශේෂ කාර්යය බලකාය සඳහන් කළේය. සැකකරු වැඩිදුර විමර්ශන සඳහා පෑලියගොඩ පොලිස් ස්ථානයට භාරදී තිබේ.", "URL": "https://sinhala.adaderana.lk/news.php?nid=26693", "Category": null, "Parent URL": null}