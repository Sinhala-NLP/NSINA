{"Source": "Adaderana", "Timestamp": "August 22, 2010 07:55 pm", "Headline": "ඉන්දියාව පරදමින් ශ්‍රී ලංකාව අවසන් තරගයට", "News Content": "ශ්‍රී ලංකාවේ පැවැත්වෙන තුන්කොන් එක්දින ක්‍රිකට් තරගාවලියේ අද පැවති තරගයෙන් ඉන්දියාව පරදා කඩුලු 08 ක ජයක් ලබමින් අවසන් තරගයට සුදුසුකම් ලැබීමට ශ්‍රී ලංකාව සමත් විය. පළමුව පන්දුවට පහරදුන් ඉන්දීය කණ්ඩායමට සියලුදෙනා දැවී ලබාගත හැකිවූයේ ලකුණු 103 ක් පමණි. ඊට පිළිතුරු ලෙස කඩුලු 02 ක් පමණක් දැවී ලකුණු 104 ක් ලබාගනිමින් ශ්‍රී ලංකා කණ්ඩායම ජයග්‍රහණය තහවුරු කරගනු ලැබීය. අද පැවති තරගයේදී තිසර පෙරේරා සිය කුළුඳුල් කඩුලු 05 ලබාගැනීමට සමත්වීම ද සුවිශේෂී සිදුවීමකි.", "URL": "https://sinhala.adaderana.lk/news.php?nid=10380", "Category": null, "Parent URL": null}