{"Source": "Adaderana", "Timestamp": "November 17, 2014 05:30 pm", "Headline": "කෞතුකාගාරයේ දොරක් ඇරලා - මුකුත් නැතිවෙලා නැතිලු", "News Content": "කොළඹ ජාතික කෞතුකාගාරයේ ඉහළ මාලයේ තිබෙන රෙදිපිළි හා මැටි භාණ්ඩ ප්‍රදර්ශන කුටියේ දොර ඊයේ රාත්‍රී 9ත් අද උදේ 8ත් අතර කාලයේදී විවෘත කර ඇති බවට ලැබුණු තොරතුරක් මත කුරුඳුවත්ත පොලීසිය පරීක්ෂණ ආරම්භ කර තිබේ. කෙසේ වෙතත් පොලීසිය පවසන්නේ එහි කිසිදු අඩු පාඩුවක් නොමැති බවයි. මේ දිනවල අලුත්වැඩියා කටයුතු සඳහා මහජන ප්‍රදර්ශනයට කෞතුකාගාරය විවෘතව නොතැබෙයි. කෙසේ වුවද කුරුඳුවත්ත පොලීසිය එකී සිදුවීම ගැන වැඩිදුරටත් පරීක්ෂණ ආරම්භ කර තිබේ. ජාතික කෞතුකාගාරයේ මීට පෙර සිදුවූ සොරකමක් සම්බන්ධයෙන් සමා‍ජයේ වැඩි කතා බහක් සිදුවූ අතර අනතුරුව මෙවැනි කතාවක් වාර්තා වූ පළමු අවස්ථාව මෙය වේ.", "URL": "https://sinhala.adaderana.lk/news.php?nid=47446", "Category": null, "Parent URL": null}