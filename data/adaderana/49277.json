{"Source": "Adaderana", "Timestamp": "February 11, 2015 01:45 pm", "Headline": "පැය 18ක ජල කප්පාදුවක්", "News Content": "නඩත්තු කටයුත්තක් හේතුවෙන් කොළඹ ප්‍රදේශ කිහිපයකට අනිද්දා (13) රාත්‍රී 09 සිට පසුදින පස්වරු 03 දක්වා පැය 18ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි.මේ හේතුවෙන් මොරගස්මුල්ල, රාජගිරිය, නාවල, ඔබේසේකරපුර, බණ්ඩාරනායකපුර, පාර්ලිමේන්තු මාර්ගයේ ඇතුල්කොට්ටේ මංසන්ධියේ සිට ආයුර්වේද මංසන්ධිය දක්වා අදාළ කාලය තුළ ජල සැපයුම අත්හිටුවන බව සඳහන්ය.මේ අතර නාවල පාරේ රාජගිරිය සිට විවෘත විශ්ව විද්‍යාලය දක්වා ප්‍රධාන මාර්ගය සහ ඊට සම්බන්ධ සියලු අතුරු මාර්ග වල ජල සැපයුම අත්හිටුවන බව ද ජාතික ජලසම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=49277", "Category": null, "Parent URL": null}