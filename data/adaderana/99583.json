{"Source": "Adaderana", "Timestamp": "November 22, 2018 08:04 am", "Headline": "තලවාකැලේ - නුවරඑළිය ප්‍රධාන මාර්ගයට ගසක් කඩා වැටෙයි", "News Content": "තලවාකැලේ - නුවරඑළිය ප්‍රධාන මාර්ගයට විශාල ගසක් කඩා වැටීම හේතුවෙන් එම මාර්ගයේ වාහන ධාවනය දැඩි ලෙස බදා එල්ල වී තිබේ. තලවාකැලේ, නුවරඑළිය ප්‍රධාන මාර්ගයේ මල්ලි අප්පුව ප්‍රදේශයේ මාර්ගය අසල පිහිටි කුඩා ඝණ දෙවි කෝවිලක් අසල ඇති නුග ගසක කොටසක් අද අළුයම 05.00 ට පමණ ප්‍රධාන මාර්ගයට කඩා වැටී අති බව වාර්තා වෙයි. මේ හේතුවෙන් මාර්ගයේ රථ වාහන ධාවනයට බාධා ඇති වු බයද වාර්තා වෙයි. වසර 200 කට වඩා පැරණි මෙම නුඟ ගසේ කොටසක් කඩා වැටීමෙන් කෝවිලටද හානි සිදුව ඇති අතර ගස කඩාවැටීම හේතුවෙන් ප්‍රදේශයට විදුලිය සපයන විදුලි රැහැන් පද්ධතියකටද හානි සිදුව ඇති බැවින් ප්‍රදේශයේ විදුලි සැපයුමද අද අළුයම සිට විසන්ධි වී ඇති බවද වාර්තා වෙයි. ගස කඩා වැටීමෙන් අවහිර වී ඇති මාර්ගයේ සැහැල්ලු වාහන අසීරුවෙන් ගමන් කරන අතර තලවාකැලේ හා ලිඳුල පොලීසිවල නිලධාරීන් ඒකාබද්ධව ගස කපා ඉවත් කිරීමේ කටයුතුවල නිරතව සිටින බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=99583", "Category": null, "Parent URL": null}