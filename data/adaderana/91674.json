{"Source": "Adaderana", "Timestamp": "June 29, 2018 09:50 am", "Headline": "අතුරුදන් වු දීගදන්තු පල්ලේකැලේ රක්ෂිතයෙන් සොයා ගත් හැටි", "News Content": "කලාවැව ජාතික වනෝද්‍යානයේ අතුරුදන්ව සිටි දීගදන්තු හස්තියා ඊයේ(28) රාත්‍රියේ කහල්ල පල්ලේකැලේ රක්ෂිත ප්‍රදේශයේදී හමු වී තිබේ. ඒ පොලිස් විශේෂ කාර්යය බලකාය සහ වනජීවී නිළධාරීන් එක්ව හස්තියා සොයා සිදු කළ විශේෂ මෙහෙයුමකදීයි. කලා වැව ජාතික වනෝද්‍යානයේ සිටි දීගදන්තු නැමැති හස්තියා පසුගිය 18 වනදා සිට අතුරුදන්ව සිටියේය. ඒ අනුව හස්තියා සොයා පොලිස් විශේෂ කාර්යය බලකා නිළධාරීන් සහ වනජීවී නිළධාරීන් 50දෙනෙකුගෙන් යුත් කණ්ඩායමක් ඊයේ සෝදිසි මෙහෙයුමක් ක්‍රියාත්මක කළ අතර ඒසඳහා වනජීවී නියෝජ්‍ය අමාත්‍ය පාලිත තෙවරප්පෙරුම මහතාද එක්ව සිටියේය. අප වාර්තාකරු සඳහන් කළේ ඊයේ රාත්‍රී 9.30ට පමණ කහල්ල පල්ලේකැලේ රක්ෂිතය ප්‍රදේශයේ සිටියදී දීගදන්තු හස්තියා සොයාගෙන ඇති බවයි.", "URL": "https://sinhala.adaderana.lk/news.php?nid=91674", "Category": null, "Parent URL": null}