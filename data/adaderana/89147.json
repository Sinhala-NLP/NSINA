{"Source": "Adaderana", "Timestamp": "May 15, 2018 02:59 pm", "Headline": " භූමි තෙල් පාට කරලා ප්‍රශ්න විසඳන්න බෑ-නිමල් ලංසා ", "News Content": "තමන්ට භූමිතෙල් සහනාධාර අනවශ්‍ය බවත්, භූමිතෙල් ටික පැවති මිලට ලබා දෙන ලෙසත් ධීවර ප්‍රජාව ඉල්ලා සිටින බව පාර්ලිමේන්තු මන්ත්‍රී නිමල් ලංසා මහතා පවසයි. අද(15) කොළඹදී පැවති මාධ්‍ය හමුවකට එක්වෙමින් ඒ මහතා මේ බව ප්‍රකාශ කර තිබේ. එමෙන්ම ධීවර ප්‍රජාව විසින් භාවිත කරනු ලබන “ටූටි“ සියයට 300කින් වැඩි වී ඇති බවද ඔවුන් චෝදනා කරයි. එනම් රුපියල් 200 වැනි මුදලකට ලබා ගත් එම ද්‍රව්‍ය මේ වන විට රුපියල් 700ක් වී ඇති බව ඔවුන් පෙන්වා දෙයි. එමෙන්ම මෙම මිල වැඩි කිරීමත් සමඟ සහනාධාර ලබා දෙන බවට රජය විසින් ප්‍රකාශයන් සිදු කරන බවත්, එම ක්‍රමවේදයක් කුමක්ද යන්න ප්‍රශ්න කර සිටී. අමෙරිකානු ඩොලර් 50ට ගෙන ආ තෙල් ගබඩා වල තවත් ඇති බවත්, ඒ හේතුවෙන් පැවති මිලටම මාස දෙකක කාලයක් තෙල් ලබා දිය හැකි බවද ඒ මහතා කියා සිටියේය. නමුත් මේ ආණ්ඩුව විසින් ඒ තෙල් ටිකටද බදු අය කරන බව ඒ මහතා කියා සිටියේය. එමෙන්ම භූමි තෙල් පාටකර මෙවැනි ප්‍රශ්න විසඳිය නොහැකි බවද ඒ මහතා අවධාරණය කර සිටී. මේ අතර භුමිතෙල් ඉහළ දැමීම නිසා ධීවර මෙන්ම ගොවි සහ වතුකරයේ ජනතාව ද පීඩාවට පත්ව ඇති බව පාර්ලිමේන්තු මන්ත්‍රී රෝහිත අබේගුණවර්ධන පවසයි එමෙන්ම මේ වන විට බස් ගාස්තුද වැඩි වී ඇති බව ඔහු කියා සිටියේය.", "URL": "https://sinhala.adaderana.lk/news.php?nid=89147", "Category": null, "Parent URL": null}