{"Source": "Adaderana", "Timestamp": "November 23, 2018 06:28 am", "Headline": "යතුරුපැදි අනතුරකින් පුද්ගලයෙකු මරුට", "News Content": "යාපනය,පොන්නාලෙයි ප්‍රදේශයේදී සිදුවු රිය අනතුරකින් පුද්ගලයෙකු ජිවිතක්ෂයට පත්ව ඇති බව යාපනය කයිට්ස් පොලීසිය පවසයි. පොලීසිය පැවසුවේ බස් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති අතර, අනතුරින් යතුරුපැදිකරු ජිවිතක්ෂයට පත්ව ඇති බවයි. බස් රථය මාර්ගයේ ගමන්ගත් ත්‍රිරෝද රථයක ගැටී අනතුරුව යතුරුපැදියේ ගැටී ඇති අතර, යතුරපැදි කරු යතුරුපැදියෙන් වැටීමෙන් හිසට තුවාල වී තිබු බවද පොලීසිය සඳහන් කළේය. පොලිසිය වැඩිදුරටත් පැවසුවේ කරෙයිනගර් ප්‍රදේශයේ කෝවිලක පුජාවන් වෙනුවෙන් සහභාගිවි නැවත පැමිණෙමින් තිබු පුද්ගලයෙකු එලෙස අනතුරින් ජිවිතක්ෂයට පත්ව ඇති බවයි. තුවාලකරු යාපනය රෝහලට රැගෙනයමින් සිටියදී ජිවිතක්ෂයට පත්ව ඇති අතර,අනතුරින් ත්‍රිරෝද රථ‍යේ ගමන්ගත් තවත් පුද්ගලයෙකුද තුවාල ලබා ඇති බව වාර්තා වෙයි. සිද්ධිය සම්බන්ධයෙන් කයිටිස් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=99622", "Category": null, "Parent URL": null}