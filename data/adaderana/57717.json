{"Source": "Adaderana", "Timestamp": "February 29, 2016 11:46 am", "Headline": "බංග්ලාදේශට දෙවන ජයග්‍රහණයත්", "News Content": "ආසියානු කුසලාන ක්‍රිකට් තරගාවලියේ සිය දෙවන ජයග්‍රහණය හිමි කර ගැනීමට බංග්ලාදේශ කණ්ඩායම ඊයේ සමත් වුණි.ඒ ශ්‍රි ලංකා කණ්ඩායම ලකුණු 23කින් පරාජයට පත් කරමින්.තරගයේ කාසියේ වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් නියමිත පන්දුවාර 20 අවසානයේ කඩුලු 07 ක් බිදවැටී ලකුණු 147 ක් ලබා ගැනීමට සමත් වුණි.එහිදී සබීර් රහමන් ලකුණු 80ක් ලබාගත් අතර ශකිබ් අල්හසන් ලකුණු 32ක් ලබා ගෙන තිබේ.කෙසේ වෙතත් පිළිතුරු ඉනිම ක්‍රීඩා කළ ශ්‍රී ලංකා කණ්ඩායමට නියමිත පන්දුවාර 20 අවසානයේ කඩුලු 08 ක් පමණක් බිදවැටී ලබාගත හැක වුයේ ලකුණු 124 ක් පමණි.ශ්‍රී ලංකා කණ්ඩායම වෙනුවෙන් දිනේෂ් චන්දිමාල් ලකුණු 37 ක් ලබා ගත් අතර ෂෙහාන් ජයසූරිය ලකුණු 26 ක් ලබා ගත්තේය.", "URL": "https://sinhala.adaderana.lk/news.php?nid=57717", "Category": null, "Parent URL": null}