{"Source": "Adaderana", "Timestamp": "June 19, 2018 01:48 pm", "Headline": "ට්‍රම්ප්ගෙන් චීනයට අනතුරු ඇඟවීමක්", "News Content": "චීන භාණ්ඩ මත නව තීරුබද්දක් පනවන බවට ඇමෙරිකානු ජනාධිපති ඩොනල්ඩ් ට්‍රම්ප් අනතුරු අඟවයි. චීනය තම බදු ප්‍රතිපත්ති වෙනස් කිරීම ප්‍රතික්ෂේප කරන්නේනම් මෙය ක්‍රියාවට නංවන බව ජනාධිපතිවරයා සඳහන් කළේය. ඇමෙරිකාව සමඟ සිදු කෙරෙන වෙළඳ කටයුතු වලින් චීනය වසර ගණනාවක් සිට අසාධාරණ ලෙස ප්‍රතිලාභ ලබමින් සිටින බව ඇමෙරිකානු ජනාධිපති ඩොනල්ඩ් ට්‍රම්ප් අවධාරණය කරයි. අමෙරිකාව පසුගිය සතියේද ඩොලර් බිලියන 50ක් වටිනා චීන භාණ්ඩ මත සියයට 25ක තීරු බද්දක් පනවා තිබුණි. ඊට ප්‍රතිචාර වශයෙන් ඒහා සමාන තීරු බද්දක්, ඩොලර් බිලියන 50ක් වටිනා ඇමෙරිකානු නිෂ්පාදන මත පනවන බව චීනය ප්‍රකාශ කළේය. මේ අතර දෙරට අතර පවතින මෙම අර්බුදය වෙළඳ යුද්ධයක් දක්වා වර්ධනය වීමේ අවධානමක්ද මතුව තිබේ.", "URL": "https://sinhala.adaderana.lk/news.php?nid=91123", "Category": null, "Parent URL": null}