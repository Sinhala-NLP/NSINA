{"Source": "Adaderana", "Timestamp": "September 15, 2015 12:32 pm", "Headline": "රවී සමග එක්ව ගමනක් යනවා", "News Content": "වසර 2020දී මෙරට ආර්ථික ඉලක්ක සපුරා ගැනීම සඳහා මුදල් අමාත්‍ය රවී කරුණානායක මහතා සමග එක්ව ගමනක් යන බව මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා කියයි.මුදල් අමාත්‍යංශයේදී සිය තනතුරේ රාජකාරී අරඹමින් හෙතෙම මේ බව කීවේය.ජනපති මෛත්‍රිපාල සිරිසේන මහත‍ාගේ නායකත්වය යටතේ විනයක් ඇතිව මෙරට ඉදිරියට ගෙන යන බවත්, 2020දී මෙරට සෑම අතින්ම සංවර්ධනය කිරීම වත්මන් රජයේ බලාපොරොත්තුව බවත්, ඔහු එහිදී කියා සිටියේය.මූල්‍ය ප්‍රතිපත්ති හා අය වැය සකස් කිරීම අපට පැවරී ඇති රාජකාරී බවද ඔහු පැවසීය.මුදල් රාජ්‍ය ඇමති ධූරයට හොඳ ඇමතිවරයෙක් ලබාදීම ගැන ජනපතිට ස්තූති වන බව එම අවස්ථාවට එක්වූ මුදල් ඇමති රවී කරුණානායක මහතා කියා සිටියේය.ජනාධිපතිවරණයේදී මෙන්ම මහමැතිවරණයේදී ජනතාවට දුන් පොරොන්දු අනූව දූෂණය නැති කරන බවත්, දේශීය නිෂ්පාදන ආරක්ෂා කරමින් “පුද්ගලීකරණය” තහනම් වචනයක් ලෙස නම් කර ක්‍රියාකරන බවත්, ඇමතිවරයා පැවසීය.අද මුළු ලෝකයම අපේ රට දෙස බලා සිටින බවත්, එදා සියයට 7ට 6ට ලැබුණු ණය පොලිය අපට දැන් සියයට 1ට ‍2ට ලැබෙන බවත්, ඔහු කියා සිටියේය.", "URL": "https://sinhala.adaderana.lk/news.php?nid=53859", "Category": null, "Parent URL": null}