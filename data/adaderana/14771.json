{"Source": "Adaderana", "Timestamp": "March 11, 2011 12:18 pm", "Headline": "පොලිස් ජීප් රථයට වෙඩි-පොලිස් සැරයන්ට තුවාලයි", "News Content": "පොලිස් ජංගම ජීප් රථයකට එල්ල කරන ලද වෙඩි ප්‍රහාරයකින් කඩවත පොලීසියේ නිලධාරියෙකු තුවාල ලබා ඇති බව පොලිස් ආරංචි මාර්ග සඳහන් කරයි. අද පෙරවරුවේ යම් කිසි අපරාධයකට අදාළ සැකකරුවෙකු අත්අඩංගුවට ගැනීම සඳහා ගිය අවස්ථාවේදී මාවරමංඩිය ප්‍රදේශයේදී කිසිවෙකු හෝ කිසියම් පිරිසක් විසින් පොලිස් ජීප් රථයට වෙඩි තබා ඇති අතර එයින් එක් අයෙකු තුවාල ලබා ඇත. ඒ මොහොතේ ‍පොලිස් ජීප් රථයේ තිදෙනෙකු ගමන් කර ඇති අතර තුවාල ලබා ඇත්තේ පොලිස් සැරයන්වරයෙකු බවත්,තුවාලකරු රාගම රෝහලට ඇතුළත් කර ඇති බවත් සඳහන් වේ. කඩවත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14771", "Category": null, "Parent URL": null}