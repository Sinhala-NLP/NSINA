{"Source": "Adaderana", "Timestamp": "December 13, 2013 10:58 am", "Headline": "හමුදාකරණය නතර කළ යුතුයි ", "News Content": "උගත් පාඩම් හා ප්‍රතිසංධානය පිළිබඳ වූ ජනාධිපති කොමිෂන් සභා වාර්තාවේ අඩංගු නිර්දේශ ක්‍රියාත්මක කළ යුතු බව යුරෝපා සංගම් පාර්ලිමේන්තුව තුළ යෝජනාවක් ඉදිරිපත් වී තිබේ. එසේම යුද්ධයෙන් පසු උතුරු ප්‍රදේශයේ ඡන්ද විමසීමක් කිරීම පිළිබඳව සතුට ප්‍රකාශ කරන බව යුරෝපා සංගම් පාර්ලිමේන්තුවේදී සාකච්ඡා වී ඇති බව වාර්තා වෙයි. නමුත් යුද්ධය පැවති කාලයෙන් පසු එම ප්‍රදේශවල මේ වන විටත් හමුදාව යොදවා ඇති බවත්, මානව හිමිකම් පිළිබඳ වාර්තා සම්බන්ධයෙන් ශ්‍රී ලංකා ආණ්ඩුව වැඩි සැළකිල්ලක් දැක්විය යුතු බවත් එහිදී සාකච්ඡා වී තිබේ. එසේම උගත් පාඩම් හා ප්‍රතිසංවිධාන කොමිසමෙන් ස්වාධීන පරීක්ෂණයක් පැවැත්විය යුතු බවත්, හමුදාකරණය නතර කළ යුතු බවටත් යුරෝපා සංගමයේ සාකච්ඡා වී ඇති බව වැඩිදුරටත් වාර්තාවෙයි.", "URL": "https://sinhala.adaderana.lk/news.php?nid=39551", "Category": null, "Parent URL": null}