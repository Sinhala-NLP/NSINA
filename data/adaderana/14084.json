{"Source": "Adaderana", "Timestamp": "February 8, 2011 03:28 pm", "Headline": "ශ්‍රීපාලි මණ්ඩපයේ සිසුන් 13 ට පංති තහනමක්..?", "News Content": "කොළඹ විශ්ව විද්‍යාලයේ ශ්‍රී පාලි මණ්ඩපයේ සිසුන් 13 දෙනෙකුගේ පංති තහනමක් සිදුවිය හැකි බව විශ්ව විද්‍යාල ආරංචි මාර්ග සඳහන් කරයි. නවකවදය ලබාදීමේ සිදුවීමකට අදාළව ලැබුණු පැමිණිලි අනුව සිසුන් පිරිසකට එරෙහිව විනය පරීක්ෂණයක් පැවැත්වූ බවද එයින් සිසුන් 13 දෙනෙකු ඊට වරදකරුවන් බවට තහවුරු වූ බවත් ශ්‍රී පාලි මණ්ඩපයේ ප්‍රධානී ආචාර්ය ටියුඩර් වීරසිංහ මහතා පවසයි. නමුත් මෙම සිසුන් 13 දෙනා සම්බන්ධයෙන් ගනු ලබන ක්‍රියා මාර්ගය කුමක්දැයි මෙතෙක් අවසාන තීරණයකට එළඹ නැති බවත්,එය තීරණය කරනු ඇත්තේ කොළඹ විශ්ව විද්‍යාලයේ උපකුලපතිවරිය විසින් බවත් මණ්ඩපාධිපතිවරයා අද දෙරණට කියා සිටියේය. මේ වන විට අදාළ සිසුන් 13 දෙනාගේ නම් ඇතුළත් නාම ලේඛණය ‍කොළඹ විශ්ව විද්‍යාලයට යොමු කර ඇති බවත්,නිර්දේශ වලට අනුමැතිය ලැබීම හෝ නොලැබීම යන කරුණු මත ඉදිරි ක්‍රියා මාර්ග ගන්නා බවත් ආචාර්ය ටියුඩර් වීරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14084", "Category": null, "Parent URL": null}