{"Source": "Adaderana", "Timestamp": "July 26, 2019 02:49 pm", "Headline": "රාජපක්ෂ විදුහල ඉදිරිපිට හෝටලයක හදිසි ගින්නක් ", "News Content": "වීරකැටිය පොලිස් වසමේ රාජපක්ෂ විදුහල ඉදිරිපිට ඇති පුද්ගලික හෝටලයක හදිසි ගින්නක් හට ගෙන තිබේ. වීරකැටිය පොලීසියට ලද තොරතුරක් මත විමර්ශන කටයුතු ආරම්භ කර ඇත. තංගල්ල ප්‍රාදේශීය සභා ගිනි නිවන ඒකකයේ නිලධාරීන් හා ප්‍රදේශවාසීන් එක්ව ගින්න මැඩපවත්වා තිබේ. හෝටලයේ ගෑස් කාන්දුවක් වීම නිසා ඇති වු ගින්නක් බවට තොරතුරු අනාවරණය වී ඇත. දේපල හානි පමණක් සිදුවී ඇති අතර ජීවිත හානි කිසිවක් සිදුවී නොමැත. වීරකැටිය පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115081", "Category": null, "Parent URL": null}