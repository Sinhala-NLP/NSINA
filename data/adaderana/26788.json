{"Source": "Adaderana", "Timestamp": "August 22, 2012 11:22 am", "Headline": "සරසවි ඇදුරු ගැටලුව අදවත් අවසන් වේද?", "News Content": "විශ්ව විද්‍යාල ආචාර්යවරුන්ගේ ගැටලුව සම්බන්ධයෙන් තීරණාත්මක සාකච්ඡාවක් අද (22) පැවැත්වීමට නියමිතය. අදාළ සාකච්ඡාව මුදල් අමාත්‍යංශ ‍ලේකම් පී.බී ජයසුන්දර මහතා සමඟ පැවැත්වීමට නියමිත බව විශ්ව විද්‍යාල අචාර්යවරුන්ගේ සංගමයේ ලේකම් ආචාර්ය ටෙරන්ස් මධුජිත් මහතා සඳහන් කළේය. ඊයේ (21) රාත්‍රියේ දී ආචාර්යවරුන්ගේ ගැටලුව සම්බන්ධයෙන් එම සංගමය ආර්ථික සංවර්ධන අමාත්‍ය බැසිල් රාජපක්ෂ මහතා සමඟ සාකච්ඡා කොට තිබේ. එම සාකච්ඡා සාර්ථක වූ බව ආචාර්ය ටෙරන්ස් මධුජිත් මහතා සඳහන් කළේය. කෙසේ වෙතත් ප්‍රතිපත්තිමය කරුණු සම්බන්ධයෙන් සාකච්ඡා කිරීම සඳහා අද දින සාකච්ඡාව පැවැත්වෙන බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=26788", "Category": null, "Parent URL": null}