{"Source": "Adaderana", "Timestamp": "May 26, 2016 12:27 pm", "Headline": "G.M.O.A 31 වැනිදා වර්ජනයේ ", "News Content": "රජයේ වෛද්‍ය නිළධාරීන්ගේ සංගමය වැඩ වර්ජනයක නිරතවීමට තීරණය කර තිබේ.පශ්චාත් සීමාවාසික පත්වීම් ලැයිස්තුව සකස් කිරීමේදී අක්‍රමිකතා සිදුව ඇති බවට චෝදනා කරමින් මෙම වැඩවර්ජනය ක්‍රියාත්මක කිරීමට සැළසුම් කර ඇති බව සඳහන්ය. ඒ අනුව ලබන 31 වනදා දිවයිනේ සියළුම රෝහල් වල මෙම වැඩවර්ජනය ක්‍රියාත්මක කිරීමට සැළසුම් කර ඇති නමුත් ආපදා තත්ත්වය හේතුවෙන් බලපෑමට ලක්වූ ප්‍රදේශ වල වර්ජනය ක්‍රියාත්මක නොවන බව රජයේ වෛද්‍ය නිළධාරීන්ගේ සංගමයේ ලේකම් වෛද්‍ය නලින්ද හේරත් මහතා සඳහන් කළේය.", "URL": "https://sinhala.adaderana.lk/news.php?nid=60502", "Category": null, "Parent URL": null}