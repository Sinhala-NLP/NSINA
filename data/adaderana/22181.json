{"Source": "Adaderana", "Timestamp": "February 17, 2012 11:16 am", "Headline": "මැණික් ඉල්ලම් මතුවූ තම්මැන්න ඉඩම වෙන්දේසි කරයි", "News Content": "කතරගම - ලුණුගම්වෙහෙ‍ර තම්මැන්න මාර්ගයේ මතුවූ මැණික් ඉල්ලම් සහිත ඉඩම වෙන්දේසි කිරීමට තීරණය කර තිබේ. අදාළ ඉඩම් කොටස ලබන සිකුරාදාට පෙර වෙන්දේසි කරන බව මැණික් හා ස්වර්ණාභ‍රණ අධිකාරියේ අධ්‍යක්ෂ ජනරාල් නිමල් බණ්ඩාර මහතා පැවසුවේය. අක්කර 10 ක භූමි ප්‍රදේශයක් වෙන්දේසි කිරීමට නියමිත බව ඔහු සඳහන් කළේය. දින කිහිපයක් පුරා අදාළ මාර්ගයේ පස්වල තිබී නිල් මැණික් ලැබීමත් සමග සිය ගණනක් ජනතාව මැණික් සෙවීම සඳහා එම ප්‍රදේශයට පැමිණීමෙන් නොසන්සුන් තත්ත්වයක් මතුවිය. ඒ අනුව අදාළ මාර්ගයට පොලිස් හා යුද හමුදා ආරක්ෂාව යෙදවීමට පියවර ගෙන තිබුණි.", "URL": "https://sinhala.adaderana.lk/news.php?nid=22181", "Category": null, "Parent URL": null}