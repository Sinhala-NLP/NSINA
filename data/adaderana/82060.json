{"Source": "Adaderana", "Timestamp": "December 25, 2017 01:43 pm", "Headline": "තෙල් ගන්න ඒයාර් බස් එකක් හදිසියේ කටුනායකට එයි", "News Content": "ඒ 380 ඒයාර් බස් වර්ගයේ මඟී ගුවන් යානයක් අද (25) අළුයම හදිසියේ කටුනායක බණ්ඩාරනායක ජාත්‍යන්තර ගුවන්තොටුපල වෙත පැමිණ තිබේ. නවසීලන්තයේ ඔක්ලන්ඩ් නුවර සිට ඩුබායි බලා පියාසර කරන අතරතුර හදිසි ඉන්ධන අවශ්‍යතාවක් මත එම යානය කටුනායක ගුවන්තොටුපල වෙත පැමිණ ඇති බව වාර්තා වෙයි. ඉන්ධන ලීටර් 30,000ක් ලබා ගැනීමෙන් අනතුරුව යානය පිටත් වූ බව අද දෙරණ ගුවන්තොටුපල වාර්තාකරු සඳහන් කළේය. එමිරේට්ස් ගුවන් සමාගමට අයත් අදාළ යානයේ මගීන් 400 දෙනෙකු සහ කාර්යය මණ්ඩලය 30 දෙනෙකු සිටි බව වාර්තා වෙයි.", "URL": "https://sinhala.adaderana.lk/news.php?nid=82060", "Category": null, "Parent URL": null}