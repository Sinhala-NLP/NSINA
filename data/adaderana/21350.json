{"Source": "Adaderana", "Timestamp": "January 13, 2012 10:37 am", "Headline": "රිය අනතුරකින් දිසා වෛද්‍ය නිලධාරියාට බරපතලයි", "News Content": "ආනමඩුව නගරයේ දී මෝටර් රථයක් සහ පාපැදියක් එකිනෙක ගැටීමෙන් සිදුවූ අනතුරකින් ආනමඩුව දිසා රෝහලේ දිසා වෛද්‍ය නිලධාරීවරයා බරපතල තුවාල ලබා තිබේ. ඔහු ආනමඩුව දිසා රෝහලට ඇතුළත් කිරීමෙන් පසු කුරුණෑගල ශික්ෂණ රෝහලටත් පසුව කොළඹ ජාතික රෝහලට මාරු කර යවා ඇති බව පොලිසිය පැවසීය. ඊයේ(12) දහවල් මෙම අනතුර සිදුව තිබුණි. මේ අතර ‍මොරොන්තුඩුව ශ්‍රී ජයවර්ධනපුර, දෙල්දූව ප්‍රදේශ‍යේ දී යතුරුපැදියක් පාපැදියක ගැටීමෙන් තුවාල ලැබූ පාපැදිකරු රෝහල් ගතකිරීමෙන් පසු මිය‍ගොස් තිබේ. යතුරුපැදිකරු අනතුර වාර්තා නොකර පලාගොස් ඇති බව පොලිසිය පැවසීය.", "URL": "https://sinhala.adaderana.lk/news.php?nid=21350", "Category": null, "Parent URL": null}