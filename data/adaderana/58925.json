{"Source": "Adaderana", "Timestamp": "April 4, 2016 12:06 pm", "Headline": "බ්‍රසල්ස් ගුවන් ගමන් සාමාන්‍ය තත්ත්වයට පත් කරන්න තවත් මාස 02ක්", "News Content": "බ්‍රසල්ස් ගුවන් තොටුපොළේ ගුවන් ගමන් කටයුතු සාමාන්‍ය තත්ත්වයට පත් කිරීම සඳහා තවත් මාස 02ක පමණ කාලයක් ගත වනු ඇති බව බලධාරීන් පවසයි.කෙසේ වෙතත් ඊයේ(03) දිනයේ සිට බ්‍රසල්ස් ගුවන් තොටුපොළ විවෘත කිරීමට බලධාරීන් පියවර ගනු ලැබීය.බ්‍රසල්ස් නුවරට එල්ල වූ මරාගෙන මැරෙන බෝම්බ ප්‍රහාරයෙන් පසුව ගුවන් තොටුපොළ තාවකාලිකව වසා දැමීමට බලධාරීන් තිරණය කර ඇත.ඒ අනුව ඊයේ දිනයේ සිට ගුවන් තොටුපොළ යළි විවෘත කිරීමට බලධාරීන් තීරණය කළේය.ඒ අදාළ ප්‍රහාරය එල්ල වී දින 12කට පසුව විම විශේෂත්වයකි.නව ආරක්ෂක විධිවිධාන යටතේ මූලික ගමන් වාර 03ක් ඊයේ දිනයේ සිදු කිරීමට බ්‍රසල්ස් ගුවන් බලධාරීන් පියවර ගෙන තිබුණි.", "URL": "https://sinhala.adaderana.lk/news.php?nid=58925", "Category": null, "Parent URL": null}