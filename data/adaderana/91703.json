{"Source": "Adaderana", "Timestamp": "June 29, 2018 05:15 pm", "Headline": " ජා ඇල ප්‍රාදේශීය සභාව රත්වෙයි-මහ සභා වාර්තාව ලබා නොදුන්නාට සභාපති හා ලේකම්ට විරෝධය", "News Content": "ජා ඇල ප්‍රාදේශීය සභාවේ අද(29) පැවති මහ සභා රැස්වීම අතරතුර විපක්ෂයේ මන්ත්‍රීවරුන් විරෝධතාවයක නිරත විය. ඒ, මහ සභා වාර්තාව දින 4කට පෙර තමන්ට ලබා නොදුන් බවට හා සභාපතිවරයාගේ සහ ලේකම්වරයාගේ ක්‍රියාකලාපයට විරෝධය පලකරමින්. ජා ඇල ප්‍රාදේශීය සභාවේ මහ සභා රැස්වීම අද පෙරවරු 9ට ආරම්භ කෙරුණි. රැස්වීම ආරම්භවීමත් සමඟ විපක්ෂයේ මන්ත්‍රිවරුන් පිරිසක් ඊට විරෝධය පල කරයි. ඊට විපක්ෂය නියෝජනය කරන මන්ත්‍රීවරු 23 දෙනාගෙන් 17 දෙනෙකු එක්ව සිටි අතර ඔවුන් චෝදනා කළේ මහ සභා වාර්තාව දින 4කට පෙර තමන්ට නොලැබුණු බවයි. ප්‍රාදේශීය සභාව තුළ විරෝධය පළකිරීමෙන් අනතුරුව ඔවුන් කොළඹ මීගමුව මාර්ගයට පැමිණ විරෝධතාවයේ නිරත විය. විපක්ෂයේ මන්ත්‍රීවරු 23 දෙනාගෙන් 17 දෙනෙකු මෙලෙස විරෝධතාවයේ නිරතවන අතරතුර අනෙකුත් මන්ත්‍රීවරු 6 දෙනාගේ සහ ශ්‍රී ලංකා පොදුජන පරමුණේ මන්ත්‍රීවරුන්ගේ සහභාගීත්වයෙන් මහ සභා රැස්වීමේ කටයුතු අඛණ්ඩව සිදුකරනු ලැබීය.", "URL": "https://sinhala.adaderana.lk/news.php?nid=91703", "Category": null, "Parent URL": null}