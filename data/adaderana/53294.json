{"Source": "Adaderana", "Timestamp": "August 17, 2015 05:11 pm", "Headline": "ඡන්දය දී අවසන් - ප්‍රකාශිත ඡන්ද ප්‍රතිශතය මෙහෙමයි!", "News Content": "2015 මහමැතිවරණයේ ඡන්දය ප්‍රකාශ කිරීම ප.ව 4.00 ට අවසන්වීමත් සමග ප්‍රකාශිත ඡන්ද ප්‍රතිශතය ආසන්න වශයෙන් මේවන විට ලැබී තිබේ. ඒ අනුව කොළඹ දිස්ත්‍රීක්කයේ 70% ට වැඩි ප්‍රමාණයක්ද, කළුතර 70-75%ක්ද, මහනුවර 75%ට වැඩි ප්‍රමාණයක්ද, මාතලේ 70%ට වැඩි ප්‍රමාණයක්ද, නුවරඑළිය 75%ට වැඩි ප්‍රමාණයක්ද, ගාල්ල දිස්ත්‍රීක්කයේ 70%ක්ද වන සේ ඡන්දය ප්‍රකාශ කර ඇති බව දිස්ත්‍රීක් ලේකම් කාර්යාලය පවසයි.කිලිනොච්චි දිස්ත්‍රීක්කයේ 67% ක්ද, වව්නියාව 65%ක්ද,මන්නාරම 70%ට වැඩි ප්‍රමාණයක්ද, මුලතිව් 70% ට වැඩි ප්‍රමාණයක්ද, අම්පාර 65% ට වැඩි ප්‍රමාණයක්ද, ත්‍රීකුණාමලය 75%ක්ද ඡන්ද ප්‍රතිශතයක් ප්‍රකාශ ක‍ර තිබේ.හම්බන්තොට දිස්ත්‍රීක්කයේ ප්‍රකාශිත ඡන්ද පදනම 75% ට ආසන්න මට්ටමක පවතින බව හා කුරුණෑගල දිස්ත්‍රීක්කයේ 68% ක්ද, යාපනය දිස්ත්‍රීක්කයේ 60%ක්ද බව දිස්ත්‍රීක් ලේකම්කාර්යාල සඳහන් කරයි.", "URL": "https://sinhala.adaderana.lk/news.php?nid=53294", "Category": null, "Parent URL": null}