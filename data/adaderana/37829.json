{"Source": "Adaderana", "Timestamp": "October 1, 2013 08:11 am", "Headline": "   බන්ධනගාරවල ඉන්ධන වංචාවක්", "News Content": "කාලයක සිට බන්ධනාගාරවල සිදුවන වංචනික ඉන්ධන ජාවාරමක තොරතුරු අනාවරණය කරගෙන තිබේ. බන්ධනාගාර වාහන සඳහා ඉන්ධන පිරවීමේ දී මෙම වංචාව සිදුකර ඇති බව බන්ධනාගාර දෙපාර්තමේන්තුවේ ප්‍රකාශකයෙකු සඳහන් කළේය. ඉන්ධන පිරවුම්හලේ සිටින පොම්ප ක්‍රියාකරුවන්ගේ ද සහය ඇතිව මෙය සිදුකර ඇති බවට තොරතුරු අනාවරණය වී ඇත. බන්ධනාගාර වාහන සඳහා ඉන්ධන පිරවීමේ දී ව්‍යාජ දත්ත ලබාදී මෙම ජාවාරම සිදුකර ඇති අතර එය දෛනිකව සිදුකර ඇති බව වාර්තා වෙයි. එලෙස වංචනික ලෙස ඉන්ධන ලබා ගන්නා අවස්ථා කිහිපයක් පිළිබඳව සිදුකළ වැටලීම් වලදී තහවුරු වී ඇති අතර එම බන්ධනාගාර සේවකයින්ට එරෙහිව නීත්‍යානුකූල පියවර ගෙන ඇති බව බන්ධනාගාර දෙපාර්තමේන්තුව ප්‍රකාශ කරයි. මේ හේතුවෙන් මින් ඉදිරියට බන්ධනාගාරයට අයත් වාහන සඳහා ඉන්ධන පිරවීමේ දී ජේලර්වරයෙකුගේ අධීක්ෂණය යටතේ සිදුකිරීමට ද නියෝග කර තිබේ.", "URL": "https://sinhala.adaderana.lk/news.php?nid=37829", "Category": null, "Parent URL": null}