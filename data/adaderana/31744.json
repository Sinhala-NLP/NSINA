{"Source": "Adaderana", "Timestamp": "February 18, 2013 06:48 pm", "Headline": "ඉන්දියාවේ ඌරන්ට ලංකාව තහනම්!", "News Content": "ඉන්දියාවෙන් ඌරු මස් ආනයනය කිරීම අත්හිටුවීමට සත්ව නිෂ්පාදන හා සෞඛ්‍ය දෙපාර්තමේන්තුව තීරණය කර තිබේ. එච්.වන්.එන්.වන් වෛරසය ඉන්දියාවේ පැතිරයාම හේතුවෙන් මෙම තීරණය ගෙන ඇති බව වාර්තා වේ. මේ අතර නීති විරෝධි ලෙස ප්‍රවාහනය කිරීම සඳහා සූදානම් කර තිබූ ඌරුමස් කිලෝ ග්‍රෑම් 400 ක් පමණ වෙඩිතලතිව් පොලීසිය විසින් සිය භාරයට ගෙන තිබේ. අඩම්පන් ප්‍රදේශයේ නිවසක රෙජිෆෝම් පෙට්ටිවල අසුරා තිබියදී අදාළ මස් තොගය සමඟ සැකකරුවන් දෙදෙනෙකුද අත්අඩංගුවට ගත් බව පොලීසිය පැවසුවේය. මන්නාරම සහ කොළඹට මාළු ප්‍රවාහනය කරන මුවාවෙන් සැකකරුවන් ඌරුමස් ප්‍රවාහන ජාවාරම සිදු කර ඇති බවට අනාවරණය වී ඇත.", "URL": "https://sinhala.adaderana.lk/news.php?nid=31744", "Category": null, "Parent URL": null}