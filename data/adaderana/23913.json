{"Source": "Adaderana", "Timestamp": "April 30, 2012 12:42 pm", "Headline": "කහවත්ත ද්විත්ව ඝාතන නඩුව 14 වනදාට කල්යයි", "News Content": "කහවත්ත ප්‍රදේශයේ දී මවක සහ දියණියක ඝාතනය කිරීමේ සිද්ධිය සම්බන්ධ නඩුව අද(30) යළි විභාගයට ගැනුණි. පැල්මඩුල්ල මහේස්ත්‍රාත් අධිකරණයේ දී එම නඩුව 8 වන දිනට අද විභාගයට ගනු ලැබීය. ඝාතනයට සම්බන්ධ සැකකරුවන් සිව්දෙනා අද අධිකරණයට ඉදිරිපත් කෙරුණු අතර නඩු විභාගය ලබන 14 වැනි දින දක්වා කල්තැබීමට අධිකරණය නියම කර තිබේ. මේ අතර උසාවි කටයුතුවලට බාධාවන ආකාරයේ හැසිරීම්වලින් වළකින ලෙස මහේස්ත්‍රාත්වරිය මාධ්‍යවේදීන්ට අවවාද කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=23913", "Category": null, "Parent URL": null}