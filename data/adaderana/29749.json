{"Source": "Adaderana", "Timestamp": "December 6, 2012 10:05 am", "Headline": "අඩි 20 ක මෝරෙක් හලාවත මුහුදු තීරයෙන්", "News Content": "අඩි විස්සක පමණ දිගින් යුත් දැවැන්ත මෝරෙකු හලාවත මුතුපන්තිය දූපතේ ධීවරයින් විසින් අල්ලාගෙන තිබේ. ඊයේ (05) පස්වරුවේ ධීවරයින්ගේ දැල්වලට මෙම මෝරා හසුවී ඇති බව වාර්තා වේ. දැල්වලට හසූවූ මෙම මෝරා බෝට්ටු කිහිපයක සහය ඇතිව වෙරළට ගෙන ආ බව මුතුපන්තිය දූපතේ ධීවරයින් පවසයි. මෙතරම් විශාල මත්ස්‍යයෙකු ‍මීට පෙර දැක නොමැති බව ධීවරයින් සඳහන් කරයි. මෙම මෝරා කිලෝග්‍රෑම් 2500 ක් පමණ බරින් යුක්ත බව සඳහන්ය.", "URL": "https://sinhala.adaderana.lk/news.php?nid=29749", "Category": null, "Parent URL": null}