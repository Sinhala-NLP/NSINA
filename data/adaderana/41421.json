{"Source": "Adaderana", "Timestamp": "February 27, 2014 05:20 pm", "Headline": "ඡන්ද පැමිණිලි සංඛ්‍යාව ඉහළට-මැ.කොට 366යි-කැෆේට 408 යි", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මැතිවරණ නීති උල්ලංඝණය කිරිම සම්බන්ධයෙන් ලැබෙන පැමිණිලි සීඝ්‍රයෙන් ඉහළ ගොස් තිබේ. මේ වන විට මැතිවරණ මහ ලේකම් කාර්යාලයේ ස්ථාපිත කර ඇති විශේෂ පැමිණිලි ඒකකයට පැමිණිලි 366ක් ලැබි ඇති බව එහි ප්‍රකාශිකාවක සඳහන් කළාය. නීති විරෝධි රැස්වීම් , පෙළපාලි සහ උද්ඝෝෂණ සංවිධානය කිරිම සම්බන්ධයෙන් වැඩිම පැමිණිලි සංඛ්‍යාවක් ලැබී ඇති බව සඳහන්ය. එම සංඛ්‍යාව සියයක් වන බව මැතිවරණ මහලේකම් කාර්යාලය කියා සිටියි. කොළඹ දිස්ත්‍රීක්කයෙන් 98ක් , කළුතර දිස්ත්‍රීක්කයෙන් 56ක්, ගම්පහ දිස්ත්‍රීක්කයෙන් 36ක්,මාතර දිස්ත්‍රීක්කයෙන් 51ක්, හම්බන්තොට දිස්ත්‍රීක්කයෙන් 44ක් සහ ගාල්ල දිස්ත්‍රීක්කයෙන් 39ක් වශයෙන් පැමිණිලි ලැබී තිබේ. මේ අතර බස්නාහිර සහ දකුණු පළාත් සභා මැතිවරණයට අදාළව සිදුවීම් 408 ක් කැෆේ සංවිධානය වෙත වාර්තා වී ඇති බව එම සංවිධානයේ විධායක අධ්‍යක්ෂ රජිත් කීර්ති තෙන්නකෝන් මහතා පවසයි. මේ අතරින් වාර්තා වී ඇති ප්‍රචණ්ඩ ක්‍රියා සංඛ්‍යාව 16 ක් බව හෙතෙම නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=41421", "Category": null, "Parent URL": null}