{"Source": "Adaderana", "Timestamp": "January 16, 2011 09:48 am", "Headline": "වසර 65 ට පසු වාරි මාර්ග ආඥා පනතට අත තබයි", "News Content": "මෙරට ක්‍රියාත්මක වාරිමාර්ග ආඥා පනත් සංශෝධනය කිරීමට පියවර ගෙන තිබේ. වඩා ඵලදායී සහ කාර්යක්ෂම වාරි මාර්ග පද්ධතියක් ඉදි කිරීම මෙහි අරමුණ බව සඳහන් වේ. 1946 වසරේ දී සම්මත වූ වාරි මාර්ග ආඥා පනත මෙතෙක් ඵලදායී සංශෝධන වලට භාජනය නොවූ බව වාර්තා වේ. එබැවින් අදාළ පනත් කාලීන වශයෙන් වෙනස් විය යුතු ආකාරය පිළිබඳ අධ්‍යයනය කර නිර්දේශ ඉදිරිපත් කිරීම සඳහා කමිටුවක් පත් කර තිබේ. නීතීපති දෙපාර්තමේන්තුවේ රජයේ නීතීඥවරුන් , ජල සම්පාදන මණ්ඩලය , මධ්‍යම පරිසර අධිකාරිය , ඉඩම් ගොඩ කිරීමේ හා සංවර්ධනය කිරීමේ සංස්ථාව යන ආයතන වල නිලධාරීන් මෙම කමිටුවට ඇතුළත් බව කියැවේ.", "URL": "https://sinhala.adaderana.lk/news.php?nid=13532", "Category": null, "Parent URL": null}