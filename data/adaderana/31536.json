{"Source": "Adaderana", "Timestamp": "February 11, 2013 01:26 pm", "Headline": "ඇසිඩ් වැදුණු පොලිස් නිලධාරින් අක්ෂි රෝහලට මාරුකරයි", "News Content": "සැකකරුවෙකු අත්අඩංගුවට ගැනීමට ගිය අවස්ථාවේදී ඇසිඩ් ප්‍රහාරයකට ලක්වුණු පොලිස් නිලධාරීන් දෙදෙනා වැඩිදුර ප්‍රතිකාර සඳහා කොළඹ අක්ෂි රෝහලට මාරුකර යවා තිබේ. දැදිගම, ඉහළලෙනගල ප්‍රදේශයේදී පසුගිය 9 වැනිදා ඇසිඩ් ප්‍රහාරයකට ලක්වු පොලිස් නිලධාරීන් තිදෙනෙකු කෑගල්ල මහ රෝහලට ඇතුළත් කරන ලදී. අදාළ සැකකරුගේ බිරිඳ විසින් මෙම ඇසිඩ් ප්‍රහාරය එල්ල කර තිබුණි. ඔවුන්ගෙන් දෙදෙනෙකුගේ තත්ත්වය අසාධ්‍ය බැවින් අක්ෂි රෝහලට මාරු කිරීමට පියවර ගත් බව වාර්තා වේ. ජ්‍යෙෂ්ඨ නියෝජ්‍ය පොලිස්පති ලලිත් ජයසිංහ මහතා ප්‍රකාශ කළේ අවශ්‍ය වුවහොත් අදාළ පොලිස් නිලධාරීන් දෙදෙනා ප්‍රතිකාර සඳහා විදෙස් රටකට යොමු කිරීමට හෝ පියවර ගන්නා බවයි.", "URL": "https://sinhala.adaderana.lk/news.php?nid=31536", "Category": null, "Parent URL": null}