{"Source": "Adaderana", "Timestamp": "March 2, 2017 12:43 pm", "Headline": "උතුරු කොරියානුවන්ට ලබා දී තිබූ නිදහස් වීසා පහසුකම අහවරයි", "News Content": "උතුරු කොරියානුවන් සඳහා ලබාදී තිබූ නිදහස් වීසා පහසුකම නතර කිරීමට මලයාසියානු රජය තීරණය කර තිබේ.මීට පෙර වීසා නොමැතිව මලයාසියාවට ඇතුළුවීම සඳහා උතුරු කොරියානුවන්ට අවස්ථාව හිමිව තිබූ අතර ආරක්ෂක හේතුන් මත එම අවස්ථාව මින් ඉදිරියට ලබා නොදීමට මලයාසියානු රජය තීරණය කර ඇත.උතුරු කොරියානු නායකයාගේ සහෝදරයෙකු වන, කිම් ජොන් නම් මලයාසියාවේදී පසුගිය පෙබරවාරි සම 13 වනදා ඝාතනයට ලක් වුණි.සිද්ධියට අදාළව අත්අඩංගුවට ගත් සැකකාරියන් දෙදෙනෙකුට මේ වන විටත් චෝදනා ගොනු කර ඇති අතර මලයාසියාවේ උතුරු කොරියානු තානාපති කාර්යාල නිලධාරියෙකු සහ තවත් උතුරු කොරියානු ජාතිකයින් කිහිපදෙනෙකු ඝාතන සිද්ධයට අදාළව අත්අඩංගුවට ගැනීමට මලයාසියානු ආරක්ෂක අංශ විමර්ශන සිදුකරයි.මේ අතර මීට පෙර අත්අඩංගුවට ගත් උතුරු කොරියානු ජාතිකයෙකු සිද්ධියට අදාළ පුද්ගලයෙකු නොවන බවට තහවුරු නොවීම හේතුවෙන් ඔහු නිදහස් කර රටින් පිටුවහල් කිරීමට නියමිත බවද මලයාසියානු මාධ්‍ය වාර්තා කරයි.", "URL": "https://sinhala.adaderana.lk/news.php?nid=70315", "Category": null, "Parent URL": null}