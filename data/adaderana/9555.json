{"Source": "Adaderana", "Timestamp": "July 12, 2010 10:36 am", "Headline": "යතුරු පැදියක් අල්ලන්නට ගිය පොලිස් නිලධාරීයෙක් රෝහලට", "News Content": "අණ නොතකා ධාවනය වු යතුරු පැදියක් අත්අඩංගුවට ගැනීමට ගිය පොලිස් නිලධාරීන් සහ පුද්ගලයින් පිරිසක් අතර දංකොටුව ප්‍රදේශයේදී ඇතිවු ගැටුමකින් එක් පොලිස් නිලධාරීයෙකු තුවාල ලබා රෝහල්ගත කර තිබේ. ආරක්ෂිත හිස් වැසුම් නොමැතිව යතුරු පැදියක ගමන් ගත් පුද්ගලයින් දෙදෙනෙකු අත්අඩංගුවට ගැනීම සඳහා ගිය අවස්ථාවේ ඔවුන්ගේ ඥාතීන් යැයි කියන පුද්ගලයින් පිරිසක් සහ පොලිසිය අතර මෙම ගැටුම සිදුව ඇති බව පොලිසිය සඳහන් කළේය. අදාළ යතුරු පැදිය පසුපස පොලිසිය හඹා යන අවස්ථාවේදී එය පෙරළී ගොස් ඇති අතර එහි සිටි පුද්ගලයින් දෙදෙ‍නා ද තුවාල ලබා දංකොටුව දිසා රෝහලට ඇතුළත් කර ඇත. පොලිස් නිලධාරීන්ට පහරදීමේ සිද්ධිය සම්බන්ධයෙන් සැකපිට පුද්ගලයෙකු අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=9555", "Category": null, "Parent URL": null}