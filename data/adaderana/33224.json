{"Source": "Adaderana", "Timestamp": "April 12, 2013 02:35 pm", "Headline": "අවසර නැති ගිනි අවි 14 ක් සමග අයෙක් අත්අඩංගුවට‍", "News Content": "බලපත්‍ර නොමැති බෝර 12 ගිනි අවියක් සහ තවත් බඳින තුවක්කු 13 ක් සමග පුද්ගලයෙකු කැකිරාව පොලීසිය විසින් අත්අඩංගුවට ගෙන තිබේ. කැකිරාව, ගලෙන්බිඳුණු වැව ප්‍රදේශයේ හේනක තිබී මෙම ගිනි අවි සොයාගත් බව පොලීසිය පවසයි. සිය හේන වටා තුවක්කු බැඳ අදාළ පුද්ගලයා විසින් සතුන් දඩයම් කරන බවට ලැබුණු තොරතුරක් මත සිදුකළ වැටලීමක දී පොලීසිය විසින් ඔහු අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ කලාවැව, විජිතපුර ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=33224", "Category": null, "Parent URL": null}