{"Source": "Adaderana", "Timestamp": "July 31, 2016 09:20 am", "Headline": " රුසියානු ක්‍රීඩකයින් ඔලිම්පික් යයිද?", "News Content": "බ්‍රසීලයේ, රියෝද ජනයිරෝ නුවරදී පැවැත්වෙන ඔලිම්පික් ක්‍රීඩා උළෙල සඳහා සහභාගිය විය හැක්කේ කුමන රුසියානු ක්‍රීඩකයින්ට ද යන්න පිළිබඳ ත්‍රිපුද්ගල කමිටුව විසින් ප්‍රකාශ කරනු ඇති බව අන්තර්ජාතික ඔලිම්පික් කමිටුව පවසයි. තරගාවලියට සහභාගී වීමට හැකි ක්‍රීඩකයන් පිළිබඳ තීරණය කිරීම එක් එක් ක්‍රීඩා පරිපාලන ආයතන විසින් සිදුකළ යුතු බව අන්තර් ජාතික ඔලිම්පික් කමිටුව පසුගිය සතියේ දී ප්‍රකාශ කර තිබුණි.එහෙත් නව කමිටුව මගින් අවසන් යෝජනාව පිළිගැනීම හෝ ප්‍රතික්ෂේප කිරීම සිදුකළ යුතු බව වාර්තා වෙයි. මේ වන විට රුසියානු ක්‍රීඩකයින් 250 දෙනෙකු පමණ තහනම් උත්තේජක ගැටළුවලින් නිදහස් වී තිබේ. රජයේ අනුග්‍රහය සහිතව රුසියානු ක්‍රීඩකයින් තහනම් උත්තේජක භාවිත කරන බවට වු චෝදනාව මත රියෝ ඔලිම්පික් උළෙල සඳහා සහභාගී වීමට රුසියානුවන්ට අහිමි කිරීමට මීට පෙර තීරණය කර තිබුණි.", "URL": "https://sinhala.adaderana.lk/news.php?nid=62593", "Category": null, "Parent URL": null}