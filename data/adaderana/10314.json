{"Source": "Adaderana", "Timestamp": "August 19, 2010 07:59 am", "Headline": "පාසල් ගුරුන්ගේ වෑන් රිය අනතුරේ-දෙදෙනෙක් මරුට", "News Content": "අක්කරෙයිපත්තුව පොතුවිල් මාර්ගයේ ඒත්තම ප්‍රදේශයේදී සිදුවු රිය අනතුරකින් පුද්ගලයින් දෙදෙනෙකු ජිවිතක්ෂයට පත්වී තවත් සිව් දෙනෙකු තුවාල ලබා තිබේ. අක්කරෙයිපත්තුව සිට පොතුවිල් දක්වා ධාවනය වෙමින් තිබු වෑන් රථයක් පාලනය කර ගැනීමට නොහැකිව ගසක හැපීමෙන් මෙම අනතුර සිදුවී ඇති බව පොලිසිය සඳහන් කරයි. අනතුර සිදුවන අවස්ථාවේ වෑන් රථයේ හය දෙනෙකු සිට ඇති අතර එයින් දෙදෙනෙකු ජිවිතක්ෂයට පත්ව තිබේ. අනතුරින් තුවාල ලැබු රියදුරු ඇතුළු සිව් දෙනෙකු අක්කරෙයිපත්තුව රෝහලට ඇතුළත් කර ඇති බව පොලිසිය සඳහන් කරයි. මෙසේ අනතුරට ලක්ව ඇත්තේ පාසල් ගුරුවරුන් පිරිසක් රැගත් වෑන් රථයක් බව ද පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=10314", "Category": null, "Parent URL": null}