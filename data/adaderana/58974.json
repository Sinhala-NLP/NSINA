{"Source": "Adaderana", "Timestamp": "April 5, 2016 06:46 pm", "Headline": "මැයි රැළියට ඒකාබද්ධ විපක්ෂයත් සහභාගි කරගන්නවා", "News Content": "ඒකාබද්ධ විපක්ෂයේ මන්ත්‍රීවරුන් ද සහභාගී කරගනිමින් මෙවර මැයි දිනය රැළිය පවත්වන බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර මහතා පවසයි.ඊයේ පැවති මධ්‍යම කාරක සභාවේ දී මේ පිළිබඳව සාකච්ඡා වු බව මහලේකම්වරයා සඳහන් කළේය.අද කොළඹ පැවති මාධ්‍ය හමුවකට එක්වෙමින් අමාත්‍ය මහින්ද අමරවීර මහතා මේ බව පැවසීය.ඒකාබද්ධ විපක්ෂය වෙනම මැයි රැළියක් පවත්වනු ඇතැයි තමන් විශ්වාස නොකරන බවත්, එවැන්නක් ගැන තමන්ට දැන ගැනීමට ලැබී නැති බවත්, අමාත්‍යවරයා කීවේය.එසේම ඒකාබද්ධ විපක්ෂය වෙනම මැයි රැළියක් පවත්වන්නේ නම් එය කාගේ අවශ්‍යතාවයක් ඉටුකිරීමක්දැයි හඳුනා ගත හැකි බවද පැවසූ අමාත්‍යවරයා මේ අවස්ථාවේදී එවැන්නක් කිරීමෙන් වාසිය යන්නේ එජාපයට බවද පෙන්වාදුන්නේය.", "URL": "https://sinhala.adaderana.lk/news.php?nid=58974", "Category": null, "Parent URL": null}