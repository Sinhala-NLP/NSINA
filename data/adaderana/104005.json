{"Source": "Adaderana", "Timestamp": "February 10, 2019 08:52 am", "Headline": "මඟ පෙන්වන නාම පුවරුවත් අතරමංවෙලා", "News Content": "නොටන්බ්‍ර්ජ් නගරයේ පොලීසිය ඉදිරිපිට පිහිටි මාර්ගයේ නාම පුවරුව අපහැදිළි තත්ත්වයේ පැවතීම නිසා රියදුරන් අපහසුතාවට පත්ව සිටින බව වාර්තා වේ. ශ්‍රී පාද වන්දනා සමය ආරම්භ වී ඇති බැවින් නල්ලතන්නිය-ශ්‍රී පාද මාර්ගයෙන් ශ්‍රී පාදස්ථානය බලා ගමන් කරන වන්දනාකරුවන් රැගෙන එන රථ වාහන වැඩි ප්‍රමාණයක් පැමිණෙන්නේ ගිනිගත්හේන, දියගල හරහා නොටන්බ්‍ර්ජ් මාර්ගයෙන් බව අද දෙරණ වාර්තාකරු සඳහන් කළේය. නොටන්බ්‍ර්ජ් පොලීසිය ඉදිරිපිට නොටන් පාළම අවසානයේ මාර්ග සංවර්ධන අධිකාරිය මගින් ස්ථාපිත කර ඇති නාම පුවරුව දුර්වර්ණව අපහැදිලි තත්ත්වයේ පවතින බැවින් එය පිළිසකර කිරීම සම්බන්ධව වගකිවයුත්තන්ගේ කඩිනම් අවධානයට ලක්විය යුතු බව ප්‍රදේශ වාසින් පවසයි.", "URL": "https://sinhala.adaderana.lk/news.php?nid=104005", "Category": null, "Parent URL": null}