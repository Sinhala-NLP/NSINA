{"Source": "Adaderana", "Timestamp": "January 24, 2016 10:31 am", "Headline": "රට රැකියා පෙන්වා මුදල් ගැරූ අයෙක් අල්ලයි", "News Content": "සයිප්‍රස් රටේ රැකියාවක් ලබා දෙන බව පවසා රුපියල් 690,000ක මුදලක් වංචා කළ බව කියන පුද්ගලයෙකු සම්බන්ධයෙන් විමර්ශනයක් ආරම්භ කර ඇති බව මාරවිල පොලීසිය පවසයි.නාත්තන්ඩිය - කුලියාපිටිය මාර්ගයේ පදිංචි කුරුදුවිල ආරච්චිලාගේ අජිත් විජේසුරිය යන අය විසින් පොලීසියට කර ඇති පැමිණිල්ලකට අනුව මෙම විමර්ශන කටයුතු ආරම්භ කර ඇත.වෙන්නප්පුව - කොලින්ජාඩිය ප්‍රදේශයේ පදිංචි අයෙකු පසුගිය 2014 වර්ෂයේ අප්‍රේල් මාසයේ දිනක සයිප්‍රස් රටේ රැකියාවක් ලබා දෙන බව පවසා මෙම මුදල් ලබා ගත් නමුත් රැකියාව හෝ දුන් මුදල් ආපසු ලබා නොදුන් බව පැමිණිලිකරු පොලීසිය හමුවේ සඳහන් කර තිබේ.සැකකරු මෙතෙක් අත්අඩංගුවට ගෙන නොමැති අතර මාරවිල පොලීසිය වැඩිදුර විමර්ශන කටයුතු කරයි.", "URL": "https://sinhala.adaderana.lk/news.php?nid=56596", "Category": null, "Parent URL": null}