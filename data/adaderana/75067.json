{"Source": "Adaderana", "Timestamp": "July 10, 2017 08:02 am", "Headline": "උතුරු නැගෙනහිර සහ ඌව පළාත්වල මාර්ග සංවර්ධනයට විශේෂ වැඩපිළිවෙළක්", "News Content": "උතුරු, නැගෙනහිර සහ ඌව පළාත්වල මාර්ග සංවර්ධනය සඳහා මාර්ග සංවර්ධන අධිකාරිය විසින් විශේෂ වැඩපිළිවෙළක් ක්‍රියාත්මක කිරීමට සැලසුම් කර තිබේ.ආසියානු සංවර්ධන බැංකු ආධාර යටතේ මෙම වැඩපිළිවෙළ ක්‍රියාත්මක කිරීමට නියමිත බව විශ්වවිද්‍යාල අධ්‍යාපන හා මහා මාර්ග අමාත්‍යාංශය සඳහන් කළේය.ඒ සඳහා අමෙරිකානු ඩොලර් මිලියන 900ක මුදලක් ආධාර වශයෙන් ලැබී තිබේ.උතුරු, නැගෙනහිර සහ ඌව පළාත් වල පළාත් සභාවට අයත් මාර්ග රැසක් අළුත්වැඩියා කටයුතු කිරීම මෙම වැඩපිළිවෙළ යටතේ සිදු කිරීමට නියමිතය.මේ වසර අවසන්විමට පෙර ඌව පළාතේ මාර්ග රැසක අළුත්වැඩියා කටයුතු ආරම්භ කිරීමට සැලසුම් කර ඇති බව විශ්වවිද්‍යාල අධ්‍යාපන හා මහා මාර්ග අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=75067", "Category": null, "Parent URL": null}