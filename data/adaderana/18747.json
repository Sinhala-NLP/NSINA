{"Source": "Adaderana", "Timestamp": "September 15, 2011 02:53 pm", "Headline": "ඉඹුල්කන්ද -සූරියකන්ද මාර්ග සංවර්ධනය වහා අත්හිටුවීමට නියෝගයක්", "News Content": "සිංහරාජ වනාන්තරය ආශ්‍රිතව ඉඹුල්කන්දේ සිට සූරියකන්ද දක්වා සිදුකෙරෙන මාර්ග සංවර්ධන කටයුතු වහාම අත්හිටුවන ලෙස පරිසර අමාත්‍ය අනුර ප්‍රියදර්ශන යාපා මහතා නි‍යෝග කර තිබේ. දැනට ජිනීවා මානව හිමිකම් කවුන්සිලයට සහභාගී වී සිටින අමාත්‍යවරයා යළි දිවයිනට පැමිණ මේ පිළිබඳ අවධානය යොමු කරන‍ තෙක් වහාම ක්‍රියාත්මක වන පරිදි සංවර්ධන කටයුතු අත්හිටුවන ලෙස දැනුම් දී ඇති බව පරිසර අමාත්‍යාංශය නිකුත් කළ නිවේදනයක දැක්වෙයි. අදාළ මාර්ග සංවර්ධන කටයුත්ත හේතුවෙන් සිංහරාජ වනාන්තරයේ ඒකාග්‍රතාව බිදවැටෙන බවට විවිධ පාර්ශව චෝදනා එල්ල කර ති‍බුණි. අදාළ ප්‍රදේශය වනසංරක්ෂණ දෙපාර්තමේන්තුවට පවරා ගන්නා ලෙස වනසංරක්ෂණ අධ්‍යක්ෂ ‍ජනරාල්වරයාට නියම කළ බව ද පරිසර අමාත්‍යාංශය පවසයි.", "URL": "https://sinhala.adaderana.lk/news.php?nid=18747", "Category": null, "Parent URL": null}