{"Source": "Adaderana", "Timestamp": "October 13, 2013 04:27 pm", "Headline": "ගවයා බේරන්න ගිහින් හමුදා සෙබළෙක් මරුට", "News Content": "මන්නාරම - යාපනය ප්‍රධාන මාර්ගයේ පාප්පමොටෙයි ප්‍රදේශයේදී සිදුවූ රිය අනතුරකින් යුද හමුදා සෙබලෙකු ජීවිතක්ෂයට පත්ව තිබේ. යුද හමුදා කැබ් රථයක් මාර්ගයෙන් ඉවතට පැන පෙරළීමෙන් අනතුර සිදුව ඇති අතර එහිදී තවත් යුද හමුදා සාමාජිකයින් සිව් දෙනෙකු බරපතළ තුවාල ලබා ඇති බව පොලීසිය පැවසුවේය. මාර්ගයේ සිටි ගවයෙකු බේරීමට රියදුරු උත්සාහ දැරීම හේතුවෙන් අනතුර සිදුව ඇති බවට අනාවරණය වී ඇත. අනතුරට ලක්ව ඇත්තේ මන්නාරම සිරිනාථකුලම් යුද හමුදා කඳවුරට අනුයුක්තව සිටි සෙබලුන් පිරිසකි. තුවාල ලැබූවන් ප්‍රතිකාර සඳහා මන්නාරම රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=38118", "Category": null, "Parent URL": null}