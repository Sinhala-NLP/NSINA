{"Source": "Adaderana", "Timestamp": "June 29, 2017 10:22 am", "Headline": " මට්ටක්කුලිය ඝාතනය-තවත් සැකකරුවෙක් අල්ලයි", "News Content": "මට්ටක්කුලිය ජුබිලි මාවත ප්‍රදේශයේදී ගයාන් ජීවන්ත යන අයට වෙඩි තබා ඝාතනය කිරීමේ සිද්ධියට සම්බන්ධ තවත් සැකකරුවෙකු අත්අඩංගුවට ගෙන තිබේ.ඝාතනය සිදු කිරීම සඳහා යතුරුපැදිය පැදවූ අදාළ සැකකරු කැලණිය අධිවේගී මාර්ගය ආසන්නයේදී අත්අඩංගුවට ගත් බව පොලීසිය පැවසුවේය.එහිදී සැකකරු සතුව තිබී ඝාතනය සඳහා යොදා ගත් ටී 56 ගිනි අවිය සහ එම උණ්ඩ 08ක් පොලීසිය විසින් සොයාගෙන තිබේ.සැකකරු මට්ටක්කුලිය ප්‍රදේශයේම පදිංචි 26 හැවිරිදි පුද්ගලයෙකි.ඔහු අද(29) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිත අතර කොළඹ අපරාධ කොට්ඨාසය මේ පිළිබඳ වැඩිදුර විමර්ශන සිදු කරයි.පසුගිය 05 වනදා මට්ටක්කුලිය ජුබිලි මාවත ප්‍රදේශයේ යතුරුපැදියකින් පැමිණි පුද්ගලයින් දෙදෙනෙකු විසින් ත්‍රීරෝද රථයකින් ගමන් කරමින් සිටි ගයාන් ජීවන්ත යන අය වෙඩි තබා ඝාතනය කර තිබුණි.", "URL": "https://sinhala.adaderana.lk/news.php?nid=74682", "Category": null, "Parent URL": null}