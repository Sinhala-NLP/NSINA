{"Source": "Adaderana", "Timestamp": "July 5, 2016 07:16 am", "Headline": "ප්‍රධාන දුම්රිය ම‍ග බාධා ඉවතට", "News Content": "දුම්රිය අනතුරක් හේතුවෙන් බාධා එල්ල වී තිබු ප්‍රධාන දුම්රිය මාර්ගයේ ධාවන කටයුතු යථා තත්ත්වයට පත් කර තිබේ. මීරිගම - විල්වත්ත දුම්රිය ස්ථානය අසළ දී දුම්රිය එන්ජිමක් තවත් දුම්රියක ගැටීමෙන් ඊයේ පස්වරුවේ මෙම අනතුර සිදුවිය. අනතුරෙන් පුද්ගලයින් දෙදෙනෙකු තුවාල ලැබූ අතර ප්‍රධාන දුම්රිය මාර්ගයේ දුම්රිය ධාවනයට ද බාධා එල්ල විය.ඊයේ රාත්‍රීය වන විට දුම්රිය ධාවන කටයුතු යථා තත්ත්වයට පත් කළ බව දුම්රිය දෙපාර්තමේන්තුව සඳහන් කරයි.අදාළ අනතුර සම්බන්ධයෙන් සොයා බැලීම සඳහා ත්‍රිපුද්ගල කමිටුවක් ද පත් කර ඇති බව දුම්රිය ගමනාගමන අධිකාරී විජය සමරසිංහ මහතා කියා සිටියේය.", "URL": "https://sinhala.adaderana.lk/news.php?nid=61770", "Category": null, "Parent URL": null}