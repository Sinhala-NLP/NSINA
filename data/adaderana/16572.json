{"Source": "Adaderana", "Timestamp": "June 6, 2011 09:04 am", "Headline": "අගමැති චීනයෙන් ලැබෙන සහය අගයයි", "News Content": "චීනය හා ශ්‍රී ලංකාව අතර දේශපාලන සහයෝගීතාවයට දීප්තිමත් අනාගතයක් පවතින බව චීන රාජමන්ත්‍රණ සභාවේ නියෝජිත දයි බින්ග්ගුඕ මහතා ශ්‍රී ලංකා අග්‍රාමාත්‍යවරයා වෙත දැනුම් දී තිබේ. එමෙන්ම ශ්‍රී ලංකාවේ භෞමික අඛණ්ඩතාවය, ස්වෛරීභාවය රැකගැනීම සහ රටේ සංවර්ධනය වෙනුවෙන් චීන රජය දක්වන සහයෝගය අග්‍රාමාත්‍ය දි. මු. ජයරත්න මහතා විසින් අගය කොට දක්වා ඇත. අග්‍රාමාත්‍ය දි.මු.ජයරත්න මහතා ඊයේ(05) චීන රාජමන්ත්‍රණ සභාවේ නියෝජිත දයි බින්ග්ගුඕ මහතා හමුවූ අතර එහිදි පැවති සාකච්ඡාවලදී මෙම කරුණු සඳහන්ව ඇත. චීන හා දකුණු ආසියානු කලාපීය 6 වන ව්‍යාපාරික සමුළුවට සහභාගී වීම සඳහා අග්‍රාමාත්‍යවරයා මේ දිනවල චීන‍යේ සංචාරයක නිරත වේ.", "URL": "https://sinhala.adaderana.lk/news.php?nid=16572", "Category": null, "Parent URL": null}