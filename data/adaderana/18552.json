{"Source": "Adaderana", "Timestamp": "September 6, 2011 01:39 pm", "Headline": "වෙන්නප්පුවෙන් මෝටාර් උණ්ඩයක් හමුවෙයි", "News Content": "වෙන්නප්පුව පොලිස් ස්ථානයට කිලෝ මීටරයක් පමණ දුරින් පිහිටි ජයමාවත ප්‍රදේශයේ තිබී මෝටාර් උණ්ඩයක් හමුවී ඇති බව අද දෙරණ වාර්තාකරු කියා සිටියි. හරකුන් බැඳීම සඳහා ගිය පුද්ගලයෙකු විසින් මෙම මෝටාර් උණ්ඩය පළමුව දැක පසුව පොලීසියට දැනුම් දී තිබේ. අඟල් 2 ක විශ්කම්භයකින් හා අඟල් 10 ක පමණ උසින් යුතු මෙම මෝටාර් උණ්ඩය කුමන හේතුවක් නිසා කුමන පුද්ගලයෙකු විසින් මෙම ස්ථානයට ගෙනවිත් ඇත්ද යන්න මෙතෙක් අනාවරණය වී නැත. වෙන්නප්පුව පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18552", "Category": null, "Parent URL": null}