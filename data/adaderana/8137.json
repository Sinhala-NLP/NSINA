{"Source": "Adaderana", "Timestamp": "May 2, 2010 11:20 am", "Headline": "බදුල්ල ජලයෙන් යටවෙයි", "News Content": "බදුල්ල නගරයේ ප්‍රදේශ කිහිපයක් ජලයෙන් යට වී ඇති බව වාර්තා වේ. ඊයේ රාත්‍රීයේ ඇද හැලුණු ධාරානිපාත වර්ෂාව හේතුවෙන් වලව්වත්ත , පිලිපොතගම , අතගොල්ල , නඩුකාරකන්ද , පිංඅරාව යන ප්‍රදේශ කිහිපයක් මෙසේ ජලයෙන් යටවී තිබේ. ඇළ මාර්ග හා කාණු පද්ධති අවහිර වීම හේතුවෙන් මාර්ග රැසක් ද ජලයෙන් යට වී තිබෙන බව බදුල්ල දිස්ත්‍රික් ආපදා කළමනාකරණ මධ්‍යස්ථානය සඳහන් කරයි. ප්‍රදේශයේ නි‍වාස කිහිපයක් සහ බදුල්ල මහ රෝහල ද ජලයෙන් යට වී ඇති බව අද දෙරණ වාර්තාකරු කියා සිටියි. ජලයෙන් යට වූ මාර්ග පිළිසකර කිරීමේ කටයුතු මේ වන විටත් ආරම්භ කර ඇති බව ආපදා කළමනාකරණ මධ්‍යස්ථාන වැඩිදුරටත් පවසා සිටියේය..", "URL": "https://sinhala.adaderana.lk/news.php?nid=8137", "Category": null, "Parent URL": null}