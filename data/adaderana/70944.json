{"Source": "Adaderana", "Timestamp": "March 16, 2017 10:41 am", "Headline": "ඖෂධ සංයෝජකයින් අන්තර්ග්‍රහණය වෙයි", "News Content": "ඖෂධ සංයෝජකයින්, ඖෂධවේදීන් ලෙස අන්තර්ග්‍රහණය කිරීම පිළිබඳ අවධානය යොමුව ඇති බව සෞඛ්‍ය අමාත්‍ය රාජිත සේනාරත්න මහතා පවසයි. පවුල් සෞඛ්‍ය සේවා නිළධාරීනියන්ට ද හෙද සේවාවට අවතීර්ණ වීමට අවස්ථාව ලබාදීම පිළිබඳ තම අවාධානය යොමු ව ඇති බව ද අමාත්‍යවරයා මෙහිදී පෙන්වා දී ඇත. ඖෂධ සංයෝජකයින්ගේ සංගමයේ උත්සවයකට එක්වෙමින් සෞඛ්‍ය අමාත්‍ය රාජිත සේනාරත්න මහතා මෙම අදහස් පළ කර තිබේ. එහිදී වැඩිදුරටත් අදහස් දක්වමින් අමාත්‍යවරයා ප්‍රකාශ කර ඇත්තේ වෘත්තීය සමිතිවලට අසාධාරණයක් නොවන පරිදි මෙම වැඩපිළිවෙල සකස් කරන බව යි. කෙසේ වෙතත් සෞඛ්‍ය ක්ෂේත්‍රයේ පවතින ගැටළු සාකච්ඡා මාර්ගයෙන් විසදා ගත යුතු බවද අමාත්‍යවරයා මෙහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=70944", "Category": null, "Parent URL": null}