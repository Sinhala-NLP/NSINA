{"Source": "Adaderana", "Timestamp": "February 23, 2016 01:27 pm", "Headline": "  ශ්‍රීලනිපයේ යෝජනා සියල්ල ඇතුළත්!", "News Content": "නව ආණ්ඩුක්‍රම ව්‍යවස්ථා මණ්ඩලය පිළිබඳ යෝජනාව අද (23) හෙට (24) දිනවලදී පාර්ලිමේන්තුවේ විවාදයට ගන්නා බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත්.පී.පෙරේරා මහතා පවසයි.ඒ අනූව එම යෝජනාව සම්බන්ධයෙන් වන පාර්ලිමේන්තු ඡන්ද විමසීම හෙට පස්වරු 6.30ට පැවත්වෙන බව ද හෙතෙම කියයි.රජයේ ප්‍රවෘත්ති දෙපාර්තමේන්තුවේ අද (23) පෙරවරුවේ පැවති මාධ්‍ය හමුවකදී ඒ මහතා මේ බව සඳහන් කළේය. මෙය නව ආණ්ඩුක්‍රම ව්‍යස්ථාව සකස් කිරීමේ කරුණු පිළිබඳ යෝජනාවක් පමණක් වන අතර නව ආණ්ඩුක්‍රම ව්‍යවස්ථාවේ අන්තර්ගතය පිළිබඳව පසුව විවෘතව සාකච්ඡා කෙරෙන බව ද නියෝජ්‍ය අමාත්‍යවරයා එහිදී කියා සිටියේය.මේ සඳහා මුලින් ඉදිරිපත් කළ යෝජනාවේ සංශෝධන ඇතුළත් යෝජනාව පාර්ලිමේන්තුවට ඉදිරිපත් කෙරෙන අතර ශ්‍රී ලංකා නිදහස් පක්ෂයෙන් ඉදිරිපත් කළ යෝජනා සියල්ල ඊට ඇතුළත් බවත්, ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=57516", "Category": null, "Parent URL": null}