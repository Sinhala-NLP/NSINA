{"Source": "Adaderana", "Timestamp": "June 1, 2012 12:50 pm", "Headline": "කොටුවේ ගණිකා නිවාසයක් වටලයි - 18 දෙනෙකු අත්අඩංගුවට", "News Content": "කොටුව, ඩී.ආර්. විජයවර්ධන මාවතේ සමාජ ශාලාවක පවත්වාගෙන ගිය ගණිකා නිවාසයක් වැටලීමට කොටුව පොලිසිය සමත්වී තිබේ. එහිදී සැකකරුවන් 18 දෙනෙකු අත්අඩංගුවට ගත් බව පොලිසිය පවසයි. ගණිකා නිවාසය පවත්වාගෙන ගිය පුද්ගලයෙකු, ඊට සහය දුන් සැකකරුවන් 9 දෙනෙකු සහ ගණිකා වෘත්තියේ නියැලීම සඳහා රැඳී සිටි සැකකාරියන් 8 දෙනෙකු අත්අඩංගුවට ගත් පුද්ගලයින් අතර වේ. ඔවුන් අද(01) කොටුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24679", "Category": null, "Parent URL": null}