{"Source": "Adaderana", "Timestamp": "August 18, 2010 01:52 pm", "Headline": "රුහුණු සරසවි සිසුගේ මරණය වෙනුවෙන් ජනතාවගෙන් සාක්ෂි කැඳවයි", "News Content": "රුහුණු විශ්ව විද්‍යාලයේ සුසන්ත අරුණ බණ්ඩාර සිසුවාගේ මරණය සම්බන්ධයෙන් කරුණු පරීක්ෂා කිරීම සඳහා පත් කළ ජනාධිපති කොමිසමට මහජනතාවගෙන් සාක්ෂි කැඳවා තිබේ. ශේෂ්ඨාධිකරණ විනිසුරු ඩී.ජේ.ද එස් බාලපටබැඳි මහතා කොමසාරිස් ලෙස කටයුතු කරන මෙම කොමිසමට වාචිකව සාක්ෂි දීමට කැමති පුද්ගලයන් හෝ සංවිධාන සිටීනම් ඒ පිළිබඳ සැප්තැම්බර් මස 03 වන දිනට පෙර දන්වන ලෙස කොමිෂන් සභාව ඉල්ලීමක් කර ඇත. ඒ අනුව ඕනෑම පුද්ගලයෙකුට හෝ සංවිධානයකට ලිඛිතව හෝ වාචිකව තමන්ගේ කැමැත්ත ප්‍රකාශ කළ හැකි අතර ඒ සඳහා දුරකථන අංක 0112669054 ට කතා කොට විමසිය හැකි බවද කොමිෂන් සභාවේ ලේකම් එඩ්මන්ඩ් ජයසූරිගේ අත්සනින් නිකුත් කළ නිවේදනයේ වැඩිදුරටත් දැක්වේ. එඩ්මන්ඩ් ජයසූරිය,කොමිෂන් සභාවේ ලේකම්,කාමර අංක4-115,බෞද්ධාලෝක මාවත,කොළඹ-07 යන ලිපිනයෙන්ද ඒ පිළිබඳ විමසිය හැකිය.", "URL": "https://sinhala.adaderana.lk/news.php?nid=10307", "Category": null, "Parent URL": null}