{"Source": "Adaderana", "Timestamp": "August 13, 2018 10:17 am", "Headline": "බදුල්ලේ ගින්න පිපිරීමක් - CCTV දර්ශනවලින් හෙළිවෙයි", "News Content": "බදුල්ල නගරයේ රථවාහන අමතර කොටස් වෙළදසැල් දෙකක් ගිනිගෙන විනාශ වී එක් වෙළඳසැල් හිමියෙක්ද මරණයට පත්වීඇත්තේ ප්‍රබල පිපිරීකින් බව පොලිස් විමර්ශන වලදී අනාවරණය වී තිබේ. මරණයට පත්වුයේ බදුල්ල හපුවත්ත පදිංචිව සිටි මුතු තන්ත්‍රිලාගේ සුමීර හේමන්ත කුරේ (46) නමැති දෙදරු පියෙකි. මරණකරු තෙවතාවක් වෙළදසැලට යන අයුරුත් තුන්වන වර ඔහු වෙළදසැල ඉදිරියේ මාර්ගයේ නතර කිරතිබු යතුරුපැදියට නැගීමට යද්දිම පිපිරීම සිදුවි ඔහු ඊට ගොදුරුවන අයුරුත් ඒ සමගම මහා ගිනිජාලාවක් ඇතිවන අයුරුත් එම ස්ථානයේ ව්‍යාපාරික ස්ථාන දෙකක තිබු ආරක්ෂක කැමරා දර්ශන අනුව විමර්ශනය කළ බවද පොලීසිය සඳහන් කරයි. බදුල්ල දිසා විනිසුරු තාරක ජිනදාස මහතා විසින් මහේස්ත්‍රාත් මූලික පරික්ෂණය ය 12 දා සිදුකල අතර මෘත දේහය බදුල්ල මහ රෝහලේ අධිකරණ වෛද්‍ය නිලධාරි වරයාවෙත යවා පශ්චාත් මරණ පරීක්ෂනයකට ලක්කර අධිකරණයට කරුණු වාර්තා කරනක ලෙසත් වැඩිදුර විමර්ශන සිදුකරන ලෙසත් බදුල්ල පොලිසියට නියෝග කළේය. ඒ අනුව බදුල්ල මහරෝහලේ අධිකරණ වෛද්‍ය නිලධාරි අකිල රත්නායක මහතා විසින් පහ්චාත් මරණ පරීක්ෂනය සිදුකළ අතර ඔහු විවෘත තීන්දුවක් දෙමින් මෘත දේහයේ කොටස් වැඩිදුර පරීක්ෂන ය සදහා රජයේ රස පරීක්ෂක වරයා වෙත යැවීමට තීරණය කළේය. සිද්ධිය වු ස්ථානයේ සිදුවූ පිපිරීම හා ගින් පිළිබදව රජයේ රස පරීක්ෂක පරීක්ෂනයක් අද 13 දා සිදුකිරීමට නියමිතය. බදුල්ල පොලිසිය විමර්ශන සිදුකරයි.", "URL": "https://sinhala.adaderana.lk/news.php?nid=94323", "Category": null, "Parent URL": null}