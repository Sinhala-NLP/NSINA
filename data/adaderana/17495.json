{"Source": "Adaderana", "Timestamp": "July 19, 2011 10:06 am", "Headline": "නාච්චිකුඩාහිදී බෝට්ටුවක් පෙරළී දෙදෙනෙක් අතුරුදහන්", "News Content": "නාච්චිකුඩා, වෙරුවිල් මුහුදු තීරයේ ධීවරයින් තිදෙනෙකු රැගත් බෝට්ටුවක් පෙරළීමෙන් සිදුවු අනතුරකින් ධීවරයින් දෙදෙනෙකු අතුරුදහන් වී තිබේ. එම බෝට්ටුව තුළ ධීවරයින් තිදෙනෙකු සිට ඇති අතර ඉන් එක් ධීවරයෙකු දිවිබේරාගෙන ඇති බව නාච්චිකුඩා පොලිසිය ප්‍රකාශ කරයි. අතුරුදන් වූ ධීවරයින් දෙදෙනා සෙවීමේ කටයුතු නාවික හමුදාවේ සහය ඇතිව සිදුකරන බව පොලිසිය පවසයි. මෙසේ අතුරුදන්ව ඇත්තේ වෙරුවිල් ප්‍රදේශයේ පදිංචි පුද්ගලයින් දෙදෙනෙකි.", "URL": "https://sinhala.adaderana.lk/news.php?nid=17495", "Category": null, "Parent URL": null}