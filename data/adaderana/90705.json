{"Source": "Adaderana", "Timestamp": "June 11, 2018 11:17 am", "Headline": "මට ලොකු අසාධාරණයක් කළා-තව කෙනෙක්ට එහෙම වෙන්න දෙන්නේ නෑ", "News Content": "මාධ්‍ය තුළින් තමාට විශාල අසාධාරණයක් සිදුවු බවත්, එවැනි දෙයක් කිසිවිටෙකත් වෙනත් අයෙකුට සිදුවීමට ඉඩ නොදෙන බවත් පාර්ලිමේන්තු මන්ත්‍රී රවී කරුණානායක මහතා පවසයි. ඊයේ(10) රාත්‍රියේ කොළඹ පැවති ඉෆ්තාර් උත්සවයකට සහභාගී වීමෙන් අනතුරුව මාධ්‍ය වෙත අදහස් දක්වමින් මන්ත්‍රීවරයා මෙම අදහස් පළ කළේය. මාධ්‍යවේදීන් විසින් බැඳුම්කර සිදුවීම සම්බන්ධයෙන් හා ඒත් සමඟ මුදල් ගත් බවට චෝදනා එල්ල වී ඇති මැති ඇමතිවරු ගැන විමසීමේ දී රවී කරුණානායක මහතා කියා සිටියේ තමාව මාධ්‍ය තුළින් විශාල ලෙස අපහසුතාවයට පත් කළ බවත්, එවැනි දෙයක් වෙනත් කිසිදු දේශපාලඥයෙකුට වීමට ඉඩ නොදෙන බවත්ය. කෙසේ වෙතත් මාධ්‍ය තුළින් නිරන්තරයෙන් ඕප දූප පළ කිරීමට උත්සහ දරන බවත්, ඒ තුළින් රටේ සංවර්ධනයට විශාල බාධාවක් එල්ල වී ඇති බව ද කියා සිටියේය.", "URL": "https://sinhala.adaderana.lk/news.php?nid=90705", "Category": null, "Parent URL": null}