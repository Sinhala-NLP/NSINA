{"Source": "Adaderana", "Timestamp": "April 27, 2013 09:33 pm", "Headline": "සන්ධාන මන්ත්‍රීට ඇප", "News Content": "මහනුවර එක්සත් ජනතා නිදහස් සන්ධාන නාගරික මන්ති‍්‍ර දඩල්ලගේ සංගිත් රංගන සිරි සිල්වා අද (27) මහනුවර අතිරේක මහේස්ත‍්‍රාත් මහින්ද ලියනගේ මහතා වෙත ඉදිරිපත් කිරිමෙන් පසුව රුපියල් ලක්ෂය බැගින් වු ශරිර ඇප දෙකක් හා රුපියල් දස දහසක මුදල් ඇප මත මුදාහැර තිබේ. මහනුවර ගුඩ්ෂෙඩ් බස්නැවතුම්පළ අසල ඉඩමකට බලෙන් ඇතුළු වී ඔවුන්ට බලපැම් කිරිම මත ඩී.පී. විජේසිංහ නැමැති අයෙකු විසින් මහනුවර පොලීසියට කරන ලද පැමිණිල්ලක් මත මෙම නාගරික මන්ත‍්‍රිවරයා ඊයේ රාත්‍රී අත්අඩංගුවට ගත් අතර අද අධිකරණයට ඉදිරිපත් කළ බව අද දෙරණ වාර්තාකරු පැවසීය. පොලීසිය විසින් මොහුට විරුද්ධව අයුතු ජනරාශිය, අයුතු ඇතුළුවීම හා අනර්ථයක් කරමින් දේපළවලට හානි කිරීම යන චෝදනා අධිකරණයට ගොනු කර තිබේ. සිද්ධිය පිළිබඳව මධ්‍යම පළාත් ජ්‍යෙෂ්ඨ නියෝජ්‍ය පොලිස්පති එච්.එන්.බී අඹන්වල මහතාගේ උපදෙස් මත මහනුවර පොලීසියේ සුළු පැමිණිලි අංශය පරික්ෂණ සිදු කරයි.", "URL": "https://sinhala.adaderana.lk/news.php?nid=33633", "Category": null, "Parent URL": null}