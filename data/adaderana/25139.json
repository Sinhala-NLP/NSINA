{"Source": "Adaderana", "Timestamp": "June 18, 2012 09:58 pm", "Headline": "  අහකගිය විදුලි කම්බිය කම්බිවැටේ දැවටී අහිංසකයෙක් මරුට", "News Content": "වෙන්නප්පුව,කිරිමැටියාණ ප්‍රදේශයේ විදුලිය කාන්දුවූ කම්බිවැටක දැවටීමෙන් පුද්ගලයෙකු ජීවිතක්ෂයට පත්ව තිබේ. අද පස්වරුවේ මෙම අනතුරට මුහුණපා ඇත්තේ එකී ප්‍රදේශයේම පදිංචි හුංගම පතිරැන්නැහැලාගේ තිලකරත්න අප්පුහාමි නමැති 52 හැවිරිදි අයෙකි. වෙන්නප්පුව,කිරිමැටියාණ පංසල් හංදියේ ,මාර්ගයේ ආලෝකය පිණිස විදුලි කණුවක සවිකොට තිබුණු විදුලි බුබලක වයර් ගැලවී පහතට එල්ලී වැටී අසළ තිබුණු කම්බිවැටක දැවටී ඇති බවත්,එයින් විදුලිය කම්බිවැටට කාන්දුවී ඇති බවත්,පසුව අදාළ වත්තේ වැඩකරමින් සිටි පුද්ගලයා කම්බිවැටේ දැවටීම නිසා විදුලි සැරවැදී ජීවිතක්ෂයට පත්ව ඇති බවත් අද දෙරණ වාර්තාකරු පවසයි. සිද්ධිය සැලවීමෙන් පසු විදුලිබල මණ්ඩලයේ සේවක පිරිසක්ද අදාළ ස්ථානයට පැමිණි බවත්,එහි වගකීම වෙන්නප්පුව ප්‍රාදේශීය සභාව විසින් ගතයුතු බව ඔවුන් පැවසූ බවත් අප වාර්තාකරු කියා සිටියි.", "URL": "https://sinhala.adaderana.lk/news.php?nid=25139", "Category": null, "Parent URL": null}