{"Source": "Adaderana", "Timestamp": "February 17, 2015 08:55 am", "Headline": "යුද හමුදාවේ ලොක්කන් පිරිසකට මාරුවීම්", "News Content": "ශ්‍රී ලංකා යුද හමුදාවේ මේජර් ජනරාල්වරුන් 15 දෙනෙකු සහ බ්‍රිගේඩියර්වරුන් තිදෙනෙකුට ස්ථාන මාරුවීම් ලබා දි තිබේ.වහාම ක්‍රියාත්මක වන පරිදි එම ස්ථාන මාරුවීම් ලබාදී ඇති බව යුධ හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා ප්‍රකාශ කළේය. සේවා අවශ්‍යතා මත යුධ හමුදාපති ලුතිනන් ජනරාල් දයා රත්නායක මහතාගේ නියෝගයකට අනුව අදාළ ස්ථාන මාරුවීම් ලබාදී තිබේ. මේජර් ජනරාල් එස්.ඩබ්ලිව්.ලලිත් දවුලගල, ජේ.සි.රඹුක්පොත, ලාල් පෙරේරා, සුමේද පෙරේරා, චන්න පී.ගුණතිලක, මනෝ පෙරේරා, බොනිෆස් පෙරේරා, යන අයට මෙලෙස ස්ථාන මාරුවීම් ලබාදී ඇති බව සඳහන්ය.ඊට අමතරව මේජර් ජනරාල් නන්දන උඩවත්ත, කමල් ගුණරත්න, මහේෂ් සේනානායක, එන්.ජේ.වෙල්ගම, උදය පෙරේරා, ජගත් අල්විස්, අමල් කරුණාසේකර සහ බී.ඒ. පෙරේරා යන අයට ද ස්ථාන මාරුවීම් ලබාදී තිබේ.බ්‍රිගේඩියර් ඩි.එස්.වීරසේකර, ඩි.සි.කැප්පෙට්ටිවලාන, ජයන්ත ගුණරත්න යන අයට ද ස්ථාන මාරුවීම් ලබාදී ඇති බව යුධ හමුදා මූලස්ථානය සඳහන් කළේය.", "URL": "https://sinhala.adaderana.lk/news.php?nid=49398", "Category": null, "Parent URL": null}