{"Source": "Adaderana", "Timestamp": "June 15, 2010 09:55 am", "Headline": "යුද්ධය නිසා උතුරේ පෙර පාසල් අධ්‍යාපනය අඩාලයි -සමීක්ෂණ වාර්තා ", "News Content": "යුද්ධය හේතුවෙන් 2008 සහ 2009 වර්ෂවල උතුරේ පෙරපාසල් අධ්‍යාපනය මුළුමනින්ම බිඳවැටී ඇති බව සමීක්ෂණ වාර්තාවකින් හෙළිවී තිබේ. යාපනය විශ්ව විද්‍යාලයේ සමාජ විද්‍යා ඒකකය විසින් මෙම සමීක්ෂණය සිදුකර ඇති බව වාර්තා වේ. උතුරේ ළමුන්ගෙන් 83% ක් එම වර්ෂවල කිසිදු දිනක පෙරපාසලකට ගොස් නොමැති බව එම වාර්තාවෙන් අනාවරණය වී ඇත. එම ප්‍රදේශවල සිටින වයස අවුරුදු 1 ත් 6 ත් අතර ළමුන්ගෙන් 74%ක්, අවුරුදු 6 ත් 14 ත් අතර ළමුන්ගෙන් 82% ක් සහ අවුරුදු 14 ත් 21 ත් අතර පිරි‍සගෙන් 79%ක් මන්දපෝෂණයෙන් පෙළෙන බව ද එහිදී අනාවරණය වී ඇති බව සඳහන්ය. කෙසේවෙතත් ඉදිරියේ දී මෙම තත්ත්වය පාලනය කිරීම සඳහා මේ වන විට උතුරු පළාතේ ප්‍රධාන දිස්ත්‍රික්ක 5 තුළ අංගසම්පූර්ණ පෙරපාසල් පිහිටුවීමට ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා පියවර ගෙන තිබේ.", "URL": "https://sinhala.adaderana.lk/news.php?nid=9011", "Category": null, "Parent URL": null}