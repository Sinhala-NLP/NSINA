{"Source": "Adaderana", "Timestamp": "November 20, 2010 10:31 am", "Headline": "කොත්මලේ උමග නැරඹීමේ කාලය හෙටින් අවසන්", "News Content": "ඉහළ කොත්මලේ ජල විදුලි බලාගාරයේ ප්‍රධාන උමග නැරඹීම සඳහා ජනතාවට ලබාදී තිබූ කාලය හෙටින්(21) අවසන් වෙයි. විශාල ජනතාවක් උමග නැරඹීම සඳහා පැමිණෙමින් සිටින බව විදුලි බල හා බලශක්ති අමාත්‍යාංශය පැවසීය. මේ පිළිබඳව සැලකිල්ලට ගෙන අද සහ හෙට යන දෙදින තුළ උමග නැරඹීම සඳහා විශේෂ අවසර පත්‍රයක් ලබාදීමට පියවර ගෙන ඇති බව එම අමාත්‍යාංශය සඳහන් කරයි. ඉහළ කොත්මලේ බලාගාරයේ උමං මාර්ගය නැරඹීම සඳහා පසුගිය 17 වැනිදා සිට මහජනතාවට අවස්ථාව ලබාදෙනු ලැබීය.", "URL": "https://sinhala.adaderana.lk/news.php?nid=12280", "Category": null, "Parent URL": null}