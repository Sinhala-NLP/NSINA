{"Source": "Adaderana", "Timestamp": "December 8, 2016 07:19 am", "Headline": " තෙප්පමක් පෙරළී ධීවරයෙක් අතුරුදහන්", "News Content": "හලාවත මුහුදේදී තෙප්පමක් පෙරළීයාමෙන් ධීවරයෙකු අතුරුදහන් වී තිබේ.හලාවත මුහුදු වෙරළට ආසන්නයේදී මෙම අනතුර සිදුව ඇති බව වාර්තා වේ.අදාළ ධීවරයා තෙප්පමකින්, මසුන් මැරීම සඳහා මුහුදට ගොස් යළි ගොඩබිම වෙත පැමිණෙමින් සිටියදී මෙලෙස අනතුරට ලක්ව ඇති බව සඳහන්ය.අනතුරෙන් අතුරුදන්ව ඇත්තේ වැල්ල, කොලණිය ප්‍රදේශයේ පදිංචිව සිටි 43 හැවිරිදි අයෙකු වන අතර අතුරුදන්වූ ධීවරයා සෙවීමේ කටයුතු තවදුරටත් සිදුකරමින් පවතින බව හලාවත පොලීසිය කියා සිටියි.", "URL": "https://sinhala.adaderana.lk/news.php?nid=66831", "Category": null, "Parent URL": null}