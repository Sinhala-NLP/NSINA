{"Source": "Adaderana", "Timestamp": "August 3, 2017 01:01 pm", "Headline": "විරුද්ධ පක්ෂය පටු දේශපාලන අරමුණුවල නියැලෙනවා", "News Content": "බැඳුම්කර කොමිසම මඟින් වත්මන් ආණ්ඩුවේ ඇතැම් පාර්ශව වෙත එල්ල වන චෝදනා පිළිබඳ විරුද්ධ පක්ෂ කණ්ඩායම් පටු දේශපාලන අරමුණු සඳහා භාවිත කරන බව එස්.එම් මරික්කාර් මන්ත්‍රීවරයා පවසයි. වත්මන් ආණ්ඩුවේ අක්‍රමිකතා මෙන්ම පසුගිය ආණ්ඩු සමයේ සිදුවූ අක්‍රමිකතා පිළිබඳ පරීක්ෂණද කඩිනම් කිරීමේ අවශ්‍යතාවක් පවතින බව මන්ත්‍රීවරයා කියා සිටියේය. දෙහිවල ප්‍රදේශයේ පාසලක පැවති උත්සවයකින් අනතුරුව මාධ්‍ය වෙත අදහස් දක්වමින් එස්.එම් මරික්කාර් මන්ත්‍රීවරයා මේ බව කියා සිටියේය.", "URL": "https://sinhala.adaderana.lk/news.php?nid=75929", "Category": null, "Parent URL": null}