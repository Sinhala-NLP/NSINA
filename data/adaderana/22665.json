{"Source": "Adaderana", "Timestamp": "March 8, 2012 10:55 am", "Headline": "ලොරියක් ගසක ගැටී දෙදෙනෙකු මරුට", "News Content": "අද(08) අලුයම හබරණ පොලිස් වසමේ, හබරණ - ති‍්‍රකුණාමලය ප‍්‍රධාන මාර්ගයේ 137 සහ 138 කිලෝ මීටර් කණු අතර යකා වංගුව ප‍්‍රදේශයේ දී ලොරි රථයක් මාර්ගයෙන් ඉවතට පැන ගසක ගැටී සිදුවූ රිය අනතුරකින් දෙදෙනෙකු මියගොස් ඇත. ලොරි රථයේ රියදුරු සහ රථයේ ඉදිරිපස ගමන් කළ තවත් අයෙකු මෙසේ මරණයට පත්ව ඇති බව පොලිසිය පවසයි. අනතුරින් තුවාල ලැබූ තවත් අයෙකු කන්තලේ රෝහලේ ප‍්‍රතිකාර ලබන බව ද පොලිසිය සඳහන් කරයි. මූතූර් ප්‍රදේශයේ පදිංචි 23 හැවිරිදි තම්බි මොහමඩ් අස්මි සහ රථයේ රියදුරු ලෙස කටයුතු කළ තෝපූර්හි පදිංචි 21 හැවිරිදි අහමදු කබීර් මොහමඩ් නැමති පුද්ගලයින් දෙදෙනා මෙසේ මරණයට පත්ව තිබේ. හබරණ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=22665", "Category": null, "Parent URL": null}