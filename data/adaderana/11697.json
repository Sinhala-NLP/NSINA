{"Source": "Adaderana", "Timestamp": "October 24, 2010 09:48 am", "Headline": "තාප විදුලි බලාගාරයේ හදිසි ගින්නක් ", "News Content": "කල්පිටිය නොරොච්චෝලේ තාප විදුලි බලාගාරයේ හදිසි ගින්නක් හටගෙන තිබේ. අද පෙරවරුවේ මෙම ගින්න හටගත් බව ලංකා විදුලිබල මණ්ඩලයේ සභාපති විද්‍යා අමරපාල මහතා සඳහන් කරයි. ගල් අඟුරු දහනය කිරීමේ දී අපද්‍රව්‍ය පිටවන චිමිනිය අවහිර වීම හේතුවෙන් මෙම ගින්න හට ගෙන ඇති බව සඳහන් වේ. මේ වන විටත් ගින්න සියයට 90ක් පමණ මැඩපවත්වා ඇති බවත් ගුවන් හමුදා භට පිරිස් සහ නාවික හමුදා භට පිරිස් ගින්න මැඩ පැවැත්වීම සඳහා සමයට කැඳවා ඇතැයි අද දෙරණ වාර්තාකරු සඳහන් කරයි. ගින්නෙන් කිසිවෙකුටත් අනතුරක් සිදු වී‍ නොමැති බව ලංකා විදුලිබල මණ්ඩලයේ සභාපති විද්‍යා අමරපාල මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11697", "Category": null, "Parent URL": null}