{"Source": "Adaderana", "Timestamp": "September 1, 2018 12:15 pm", "Headline": "ජනපති ලුම්බිණියට යයි", "News Content": "‍බිම්ස්ටේක් සමුළුවට සහභාගීවිම සඳහා නේපාලයට ගොස් සිටින ජනාධිපති මෛත්‍රීපාල සිරිසේන මහතා අද (01) උදෑසන ලුම්බිණි නුවරට පැමිණ තිබේ. බහුආංශික තාක්ෂණික හා ආර්ථික සහයෝගිතාව පිළිබඳ බෙංගාල බොක්ක ප්‍රවේශය හෙවත් බිම්ස්ටේක් සිව්වන රාජ්‍ය නායක සමුළුව පසුගියදා නේපාලයේ කත්මණ්ඩු නුවරදී ආරම්භ වූ අතර ඊයේ (31) දිනයේදී පස්වන රාජ්‍ය නායක සමුළුවේ සභාපතීත්වය ජනාධිපතිවරයාට පිරිනැමිණි. මේ අතර නේපාල – ශ‍්‍රී ලංකා වෙළෙඳ, සංචාරක සහ ආයෝජන සමුළුවක් ඊයේ (31) පස්වරුවේ කත්මණ්ඩු නුවරදී පැවැත්වුණු අතර එහි ප‍්‍රධාන ආරාධිත අමුත්තා ලෙස ජනාධිපති මෛතී‍්‍රපාල සිරිසේන මහතා එක් විය.", "URL": "https://sinhala.adaderana.lk/news.php?nid=95354", "Category": null, "Parent URL": null}