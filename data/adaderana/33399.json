{"Source": "Adaderana", "Timestamp": "April 19, 2013 03:57 pm", "Headline": "බෝස්ටන් සැකකරුවෙක් වෙඩි පහරින් මරුට", "News Content": "අමෙරිකාවේ බෝස්ටන් හි සිදුවූ බෝම්බ ප්‍රහාරයේ සැකකරුවෙකු පොලිස් වෙඩි පහරින් ජිවිතක්ෂයට පත්ව තිබේ. පොලීසිය සමග සිදුවූ වෙඩි හුවමාරුවක දී සැකකරු ජීවිතක්ෂයට පත්ව ඇති බව විදෙස් මාධ්‍ය වාර්තා කළේය. බෝස්ටන් මැරතන් ධාවන තරගය අතරතුර සිදුවූ පුහාරය සම්බන්ධයෙන් සිදුකළ විමර්ශනවල දී හඳුනාගත් සැකකරුවන් දෙදෙනෙකුගේ ඡායාරූප එෆ්.බී.අයි ආයතනය විසින් නිකුත් කර තිබුණි. ඒ අනුව එරට පොලීසිය සැකකරුවන් අත්අඩංගුවට ගැනීම සඳහා විමර්ශන ආරම්භ කළ අතර එහිදී පළායමින් සිටි එක් සැකකරුවෙකු මෙලෙස පොලිස් වෙඩි පහරින් ජීවිතක්ෂයට පත්ව ඇත. අනෙක් සැකකරු සොයා ගැනීම සඳහා විශේෂ මෙහෙයුමක් ක්‍රියාත්මක බව විදෙස් වාර්තා අනාවරණය කරයි.", "URL": "https://sinhala.adaderana.lk/news.php?nid=33399", "Category": null, "Parent URL": null}