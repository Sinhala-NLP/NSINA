{"Source": "Adaderana", "Timestamp": "March 19, 2011 10:03 am", "Headline": "රජමහා විහාරයක නිධන් හෑරූ 04 දෙනෙක් කොටුවෙයි", "News Content": "අලවතුගොඩ, දුනුවිල, නාටුමලේ ප්‍රදේශයේ පුරාණ රජමහා විහාරස්ථානයක නිධන් වස්තු කැණීමේ යෙදී සිටි සැකකරුවන් සිව් දෙනෙකු අත්අඩංගුවට ගෙන තිබේ. ඊයේ(18) පොලිසියට ලැබුණු ‍තොරතුරක් මත සිදු කළ මෙහෙයුමක දී සැකකරුවන් අත්අඩංගුවට ගත් බව අලවතුගොඩ පොලිසිය පැවසීය. ඔවුන් අද(19) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් අලවතුගොඩ පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=14938", "Category": null, "Parent URL": null}