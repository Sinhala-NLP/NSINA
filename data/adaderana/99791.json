{"Source": "Adaderana", "Timestamp": "November 26, 2018 08:29 am", "Headline": "පිහි ඇණුමකින් අවසන් වුණ ආරවුල", "News Content": "පිහියකින් ඇණ වයස අවුරුදු 46 ක් වු කාන්තාවක් ඝාතනය කර ඇති බව පොලීසිය පවසයි. ඊයේ(25) සවස 5.18 ට පමණ ගල්ගමුව පොලිස් වසමේ වැලිහිද්දෑව ප්‍රදේශයේ නිවසක් අසලදී කාන්තාවකට පුද්ගලයෙකු විසින් පිහියකින් පහර දී බරලතළ තත්ත්වයෙන් ගල්ගමුව රෝහලට ඇතුළත් කළ බවට පොලීසියට තොරතුරක් ලැබී ඇත. තුවාල ලැබූ කාන්තාව රෝහලට ඇතුළත් කිරීමෙන් පසු මිය ගොස් තිබේ. මියගිය තැනැත්තිය වයස අවුරුදු 46 ක් වු වැලිහින්ද්දෑව, ගල්ගමුව ලිපිනයේ පදිංචි කුමාරි හාමි නැමත්තියකි. මෘත ශරීරය මේ වන විට ගල්ගමුව රෝහලේ මෘත ශරීරාගාරයේ තැන්පත් කර ඇත. පශ්චාත් මරණ පරීක්ෂණය අද(26) දින සිදු කිරීමට නියමිතයි. ඝාතනය සිදු කිරීමට සැකපිට වයස අවුරුදු 43 ක පුද්ගලයෙකු අත්අඩංගුවට ගෙන තිබේ. මෙම ඝාතනය කලක සිට පැවති ආරවුලක් මුල් කර ගෙන සිදු කරන්නට ඇති බව පොලීසියට කරුණු අනාවරණය වී ඇත. ගල්ගමුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99791", "Category": null, "Parent URL": null}