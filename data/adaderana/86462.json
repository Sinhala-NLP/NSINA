{"Source": "Adaderana", "Timestamp": "March 27, 2018 06:52 pm", "Headline": "අප්‍රේල්  1න් පස්සේ  ජනතාව මත අසීමිත බදු බරක්", "News Content": "අප්‍රේල් පළමුවැනිදායින් පසු ජනතාව මත අසීමිත බදු බරක් පැටවෙන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පවසයි. ඒකාබද්ධ විපක්ෂයේ ආර්ථික පර්යේෂණ ඒකකයේ අද(27) පැවති මාධ්‍ය හමුවට එක්වෙමින් මන්ත්‍රීවරයා මේ බව සඳහන් කර තිබේ. නව දේශීය ආදායම් බදු පනත ක්‍රියාත්මක වීමත් සමඟ දේපල විකිණීමේදීද බදු ගෙවීමට සිදුවන බව පාර්ලිමේන්තු මන්ත්‍රී බන්දුල ගුණවර්ධන මහතා වැඩිදුරටත් සඳහන් කර ඇත. තවද IOC සමාගම විසින් ඛණිජ තෙල් මිල වැඩි කළ පසු ඛණිජ තෙල් නිතීගත සංස්ථාව විසින් සිංහල අවුරුදු ප්‍රීතියත් සමඟ මිල වැඩි කරන බවත් කිරි පිටි මිල, ගෑස් මිල, පොහොර ඇතුළු රසායණික ද්‍රව්‍ය මිලද මේ සමඟම වැඩි වන බව ඒ මහතා පැවසීය.", "URL": "https://sinhala.adaderana.lk/news.php?nid=86462", "Category": null, "Parent URL": null}