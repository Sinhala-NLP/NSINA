{"Source": "Adaderana", "Timestamp": "February 9, 2013 05:14 pm", "Headline": "නීති දාන්න ඒ අය කවුද?", "News Content": "රටේ නීතිය පිළිබ`දව අනවබෝධයෙන් ඇතැම් බස් සංගම් විවිධ ප‍්‍රකාශ සිදුකරන බව පුද්ගලික ප‍්‍රවාහන සේවා අමාත්‍ය සී.බී රත්නායක මහතා පවසයි. කිසිදු සංගමයකට නීති පැනවීමට හෝ නීති කැඩීමට හැකියාවක් නොමැති බව අමාත්‍යවරයා කියයි. බස්රථවල වෙළදාමේ නිරත වන ස්වයං රැකියා වෙළෙඳුන්ගේ වෙළදාම් කටයුතු තහනම් කර ඇති බවට ලංකා පෞද්ගලික බස් හිමියන්ගේ සංගමය සිදුකර ඇති ප‍්‍රකාශයක් ගැන අදහස් දක්වමින් සී.බී රත්නායක මහතා මේ අදහස් පළ කළේය.. කෙසේ වෙතත් බස් රථවල වෙළදාමේ නිරත වන මුවාවෙන් කාන්තා හිංසනයේ යෙදීම, අයථා ලෙස මුදල් එකතු කිරීම ආදී ක‍්‍රියාවන් හි නිරත වන බවට අනාවරණය වුවහොත් ඔවුන් නීතිය හමුවට පමුණුවන බව සී.බී. රත්නායක අමාත්‍යවරයා වැඩිදුරටත් ස`දහන් කළේය.", "URL": "https://sinhala.adaderana.lk/news.php?nid=31486", "Category": null, "Parent URL": null}