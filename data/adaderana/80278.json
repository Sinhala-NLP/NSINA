{"Source": "Adaderana", "Timestamp": "November 21, 2017 07:33 am", "Headline": "ගසක් කඩා වැටීමෙන් කැලණිවැලි දුම්රිය ධාවනයට බාධා", "News Content": "මරදාන සහ බේස්ලයින් දුම්රිය ස්ථාන අතර කැලණිවැලි දුම්රිය මාර්ගයට ගසක් කඩා වැටීමෙන් දුම්රිය ගමනා ගමනයට බාධා ඇතිව තිබේ. ඊයේ රාත‍්‍රි කාලයේ මෙම ගස කඩා වැටී ඇති අතර කොළඹ මහ නගර සභාව මේ වන තෙක් ගස ඉවත් නොකිරීම හේතුවෙන් දුම්රිය ගමනාගමනය අවහිර වී ඇති බව දුම්රිය ප‍්‍රධාන පාලක මැදිරිය පවසයි. ගස ඉවත් කිරීමට යෑමෙන් අවට නිවාසවලට හානියක් සිදු වෙනු ඇති බවට මහනගර සභාව පැවසීම හේතුවෙන් මේ වන තෙක් දුම්රිය ගමන් කිරීමට අපහසුතා ඇතිව තිබේ. ඒ අනුව දෙමටගොඩ සිට කොටුව දක්වා ධාවනය වන දුම්රිය මේ නිසා ගමන් කිරීමට නොහැකි තත්ත්වයක් ඇතිව තිබේ. එමෙන්ම කැලණිවැලි දුම්රිය මාර්ගයේ සියලු දුම්රිය මරදාන දක්වා පමණක් ධාවනය වනු ඇත.", "URL": "https://sinhala.adaderana.lk/news.php?nid=80278", "Category": null, "Parent URL": null}