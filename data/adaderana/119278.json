{"Source": "Adaderana", "Timestamp": "September 17, 2019 07:16 am", "Headline": "ආබාධිත රණවිරුවන් අයිතීන් වෙනුවෙන් සත්වන දිනටත් මහ මඟ", "News Content": "ආබාධිත රණවිරුවන් දියත් කර ඇති විරෝධතාව අද(17) හත්වන දිනටත් පවත්වන බව රණවිරු අයිතිවාසිකම් සුරැකීමේ ජාතික බලවේගයේ සභාපති යු.ඩි.වසන්ත මහතා පවසයි. තම ගැටළුව විසඳීමට අදාළ කැබිනට් පත්‍රිකාව සඳහා අද දිනයේ අනුමැතිය ලැබෙනු ඇති බවට විශ්වාස කරන බව යු.ඩි.වසන්ත මහතා පවසයි. වැටුප් ගැටළුව සහ තවත් ඉල්ලීම් කිහිපයක් මුල් කරගනිමින් ආබාධිත රණවිරුවන් හා මියගිය රණවිරුවන්ගේ පවුල්වල ඥාතීන් සංවිධාන කර ඇති විරෝධතාව ඊයේ(16) රාත්‍රියේත් කොටුව දුම්රිය ස්ථානය ඉදිරිපිටදී පැවැත්වුණි. වර්ෂාවෙන් බාධා එල්ල වුවත් ‍ඔවුන් නිරන්තරයෙන් තම අයිතින් වෙනුවෙන් එම ස්ථානයේ රැඳී සිටින ආකාරයක් දක්නට ලැබිණි. කෙසේ වෙතත් තම අයිතීන් වෙනුවෙන් මෙම පිරිස පසුගිය 10 වන දින මෙම විරෝධතාවය ආරම්භ කෙරණි.", "URL": "https://sinhala.adaderana.lk/news.php?nid=119278", "Category": null, "Parent URL": null}