{"Source": "Adaderana", "Timestamp": "June 30, 2018 12:44 pm", "Headline": "25000 දඩ පත්‍රිකාව ගැන සාකච්ඡාවක් ලබන සඳුදා පැවැත්වෙයි", "News Content": "රථ වාහන වැරදි සදහා වන රුපියල් 25,000සේ දඩ පත්ත්‍රිකාව සම්බන්ධයෙන් නීති කෙටුම්පත් දෙපරේතමේන්තුව සහ ප්‍රවාහන බලධාරීන් අතර සාකච්ඡාවක් පැවැත්විමට නියමිතව තිබේ. ලබන සදුදා එම සාකච්ඡාව පැවැත්විමට නියමිත බව මාර්ග ආරක්ෂාව පිළිබඳ ජාතික සභාවේ සභාපති සිසිර කෝදාගොඩ මහතා සඳහන් කළේය. සංශෝධන සහිතව සකස් කරන ලද දඩ පත්රිකකාවේ නෛතික අවශ්‍යතා සම්බන්ධයෙන් අවශ්‍ය කටයුතු සිදු කිරිම සදහා ප්‍රවාහන අමාත්‍යංශය විසින් එය නීති කෙටුම්පත් දෙපාර්තමේන්තුවට ලබාදෙනු ලැබීය. එම දෙපාර්තමේන්තුවෙන් සංශෝධන සහිතව කෙටුම්පත් කරන ලද දඩ පත්‍රිකාව ප්‍රවාහන අමාත්‍යශයට ලබාදීමට නියමිතව තිබේ. ඉන් අනතුරුව ප්‍රවාහන අමාත්‍යවරයා විසින් රුපියල් 25,000සේ දඩ පත්‍රිකාව සම්බන්ධයෙන් වන වාර්තාවට අත්සන් කිරිමෙන් පසු එය ගැසට් කිරිමට කටයුතු කරන බව ප්‍රවාහන අමාත්‍යංශය සදහන් කළේය. රථ වාහන සම්බන්ධයෙන් වන වැරැදි 07කට අදාළව එම දඩ පත්‍රිකාව ක්‍රියාත්මක කෙරෙන අතර ඒ සඳහා මෝටර් රථ ආඥාපනත ද සංශෝධනය කිරිමට ප්‍රවාහන අමාත්‍යංශය කටයුතු කළේය.", "URL": "https://sinhala.adaderana.lk/news.php?nid=91736", "Category": null, "Parent URL": null}