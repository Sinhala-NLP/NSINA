{"Source": "Adaderana", "Timestamp": "September 9, 2014 09:06 am", "Headline": "බස් රථය පෙරළී 1ක් මරුට -  10 රෝහලේ ", "News Content": "අච්චුවේලී, පුත්තූර් මීරවාඩි ප්‍රදේශයේ සිදුවු රිය අනතුරකින් එක් අයෙකු මියගොස් තවත් 10 දෙනෙකු තුවාල ලබා තිබේ. බස් රථයක් රියදුරුට පාලනය කරගත නොහැකිව පෙරළීයාමෙන් අනතුර සිදුව ඇති බව පොලීසිය සඳහන් කළේය. අනතුරෙන් මියගොස් ඇත්තේ 24 හැවිරිදි මනිප්පායි ප්‍රදේශයේ පදිංචිව සිටි අයෙකි. තුවාල ලැබූවන් අතර කාන්තාන් පස් දෙනෙකු ද වන බව සඳහන් වෙයි. මේ අතර හබරණ කන්තලේ ප්‍රධාන මාර්ගයේ හතරැස්කොටුව ප්‍රදේශයේ දී මෝටර් රථයක් පාපැදි තුනක ගැටීමෙන් පුද්ගලයෙකු මියගොස් තිබේ. අනතුරෙන් තුවාල ලැබු පුද්ගලයින් සිව් දෙනෙකු දඹුල්ල රෝහලට ඇතුළත් කිරීමෙන් අනතුරුව එක් අයෙකු මියගොස් ඇති බව පොලීසිය පැවසුවේය. මියගොස් ඇත්තේ 33න් හැවිරිදි හබරණ ප්‍රදේශයේ පදිංචිව සිටි අයෙකි. අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර ඔහු අද(09) හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45931", "Category": null, "Parent URL": null}