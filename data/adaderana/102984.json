{"Source": "Adaderana", "Timestamp": "January 24, 2019 02:38 pm", "Headline": "ඉන්දීය ධිවර යාත්‍රා 05ක් යළි  බාරදෙයි", "News Content": "නීති විරෝධි ලෙස ධිවර කටයුතුවල නිරතව සිටියදී නාවික හමුදාව ​බාරයට ගත් ඉන්දීය ධිවර යාත්‍රා 05ක් යළි එරටට බාරදී තිබේ. ශ්‍රී ලංකා වෙරළාරක්ෂක දෙපාර්තමේන්තුවේ සහය ඇතිව කන්කසන්තුරයට උතුරින් වූ අන්තර් ජාතික මුහුදු සීමාවේදී අදාළ යාත්‍රා ඉන්දීය වෙරළාරක්ෂක බලකාය වෙත බාරදුන් බව නාවික හමුදාව සඳහන් කළේය. එම යාත්‍රා අළුත්වැඩියා කිරීම සඳහා පසුගියදා ඉන්දීය ඉංජිනේරුවන් පිරිසක් මෙරටට පැමිණ තිබුණි. අළුත්වැඩියා කටයුතු සිදු කිරීමෙන් අනතුරුව එම යාත්‍රා ඉන්දීය බලධාරින් වෙත බාරදීම සිදු කෙරුණු බව නාවික හමුදාව පැවසීය.", "URL": "https://sinhala.adaderana.lk/news.php?nid=102984", "Category": null, "Parent URL": null}