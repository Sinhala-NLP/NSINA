{"Source": "Adaderana", "Timestamp": "February 13, 2011 05:20 pm", "Headline": "පුහුණු කර ගුරු පත්වීම් දෙන බව කියා මුදල් ගරලා", "News Content": "පුහුණුවකින් පසු ගුරු පත්වීම් ලබාදෙන බව පවසමින් විවිධ පුද්ගලයන්ගෙන් මුදල් වංචා කළ පුද්ගලයෙකු රක්ෂිත බන්ධනාගාර ගත කර තිබේ. මධ්‍යම පළාත් ත්‍රස්ත විමර්ශන මෙහෙයුම් ඒකකය මඟින් අත් අඩංගුවට ගත් අදාළ සැකකරු එක් අයෙකුගෙන් රුපියල් 7,500ක පමණ මුදලක් බැගින් මේ සඳහා අයකරගෙන ඇති බව අනාවරණය වී ඇත. එසේ මුදල් ලබාගත් පුද්ගලයන් වෙනුවෙන් සැකකරු විසින් පුහුණු පන්ති පවත්වා ඇති අතර ඇතුළත්වීමේ ගාස්තු සහ විභාග ගාස්තු වශයෙන් ද තවත් මුදල් ලබාගෙන තිබේ. සැකකරු කුරුණෑගල ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=14192", "Category": null, "Parent URL": null}