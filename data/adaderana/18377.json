{"Source": "Adaderana", "Timestamp": "August 29, 2011 09:41 am", "Headline": "කොරියානු භාෂා ප්‍රවීණතාව සමතුන් 1800 ක් පොරොත්තු ලේඛණයේ", "News Content": "කොරියානු භාෂා ප්‍රවීණතා විභාගයෙන් සමත් පුද්ගලයින් 1800 දෙනෙකු පමණ රැකියා අපේක්ෂාවෙන් පොරොත්තු ලේඛනයේ රැඳී සිටින බව ශ්‍රී ලංකා විදේශ සේවා නියුක්ති කාර්යාංශය පවසයි. ලබන මාසයේ දී පුද්ගලයන් 500 දෙනෙකු පමණ කොරියාවේ රැකියා සඳහා පිටත්ව යාමට සූදානම් කර ඇති බව එම කාර්යාංශය සඳහන් කරයි. මේ වසරේ ජනවාරී මාසයේ සිට පුද්ගලයන් 4471 දෙනෙකු රැකියා සඳහා කොරියාව බලා පිටත්ව ගොස් තිබේ. 2004 වසරේ සිට මේ දක්වා ශ්‍රී ලාංකිකයින් 21000 ක් පමණ කොරියානු රැකියා සඳහා පිටත්ව ගොස් ඇති බව විදේශ සේවා නියුක්ති කාර්යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=18377", "Category": null, "Parent URL": null}