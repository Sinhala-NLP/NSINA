{"Source": "Adaderana", "Timestamp": "February 14, 2014 10:29 am", "Headline": "කළුතර පානීය ජලයේ ලවන වැඩිවෙයි?", "News Content": "ඉදිරි දින කිහිපය තුළ කළුතර ඒකාබද්ධ ජලසම්පාදන ක්‍රමයේ පිරිපහදු මධ්‍යස්ථානයෙන් ලබා ගන්නා ජලයේ ලවන තත්ත්වය වැඩිවීමේ ප්‍රවණතාවක් මතුවිය හැකි බව ජාතික ජලසම්පාදන හා ජලාපවහන මණ්ඩලය පවසයි. කළුගඟේ ජල මට්ටම අඩුවීම සහ වඩදිය මට්ටම ඉහළ යාම මීට හේතුව බව එම මණ්ඩලය කියයි. ඒ අනුව වාද්දුව, නාගොඩ , වස්කඩුව , අලුත්ගම, බේරුවල, පයාගල, කළුතර, පිලමිනාවත්ත, බෝම්බුවල සහ මොරොන්තුඩුව යන ප්‍රදේශවල ජල සැපයුම කෙරෙහි මෙම තත්ත්වය බලපානු ඇත. ප්‍රමිතිය ඉක්මවා ලවන තත්ත්වය ඉහළ ගියහොත් බවුසර් මගින් ජලය බෙදාහැරීමට අපේක්ෂා කරන බව ජාතික ජලසම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=41114", "Category": null, "Parent URL": null}