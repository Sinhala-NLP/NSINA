{"Source": "Adaderana", "Timestamp": "September 16, 2014 02:28 pm", "Headline": "\"ජේ.ආර් ශතකයේ මතකය\" හෙට - නව වෙබ් අඩවියකුත් එළිදක්වයි", "News Content": "හිටපු ජනාධිපති ජේ.ආර්. ජයවර්ධන මහතාගේ 108 වෙනි ජන්ම දින සැමරුම හෙටට යෙදී තිබේ. කොළඹ 07 අනගාරික ධර්මපාල මාවතේ ජේ.ආර්. ජයවර්ධන මධ්‍යස්ථාන ශ්‍රවණාගාරයේ දී පස්වරු 04 ට ජන්ම දින සැමරුම් උළෙල සංවිධානය කර ඇත. ජේ.ආර්. ජයවර්ධන මධ්‍යස්ථානයේ නිල වෙබ් අඩවිය ආරම්භ කිරීම ද මෙහිදි සිදු කෙරෙයි. එමෙන්ම ජේ.ආර්. ජයවර්ධන ජනාධිපතිවරයාගේ ජිවිත කාලය අලලා සැකසුණු ‘‘ජේ.ආර් ශතකයේ මතකය ‘‘ වර්තමාන චිත්‍රපටය එළිදැක්වීමට ද නියමිත බව එහි සංවිධායක කමිටුව පවසයි. මේ සඳහා ආණ්ඩු පක්ෂය සහ විපක්ෂයේ මැති ඇමතිවරුන් ඇතුළු නියෝජිතයින් 300 ක් පමණ සහභාගී වීමට නියමිතය.", "URL": "https://sinhala.adaderana.lk/news.php?nid=46107", "Category": null, "Parent URL": null}