{"Source": "Adaderana", "Timestamp": "January 10, 2019 11:20 am", "Headline": "අනතුරකින් තරුණ ජීවිත 2ක් මහ මඟ නවතී", "News Content": "කොළඹ - අවිස්සාවේල්ල මාර්ගයේ මාවතගම ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ. ලොරි රථයක් යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ යතුරුපැදිකරු සහ පසුපැදිකරු පාදුක්ක රෝහලට ඇතුළත් කිරීමෙන් පසු පැදිකරු මියගොස් ඇති අතර පසුපැදිකරු වැඩිදුර ප්‍රතිකාර සඳහා හෝමාගම රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ වැලිකන්න සහ කොස්ගම යන ප්‍රදේශවල පදිංචිව සිටි 20 හැවිරිදි සහ 19 හැවිරිදි තරුණයින් දෙදෙනෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර පාදුක්ක පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102117", "Category": null, "Parent URL": null}