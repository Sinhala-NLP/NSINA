{"Source": "Adaderana", "Timestamp": "February 6, 2012 04:22 pm", "Headline": "සහය ලබාදීම හොඳම සිහිවටනයයි", "News Content": "එකම මවකගේ දරුවන් මෙන් සියලු ජනතාව ජීවත්වනු දැකීම තම එකම ප්‍රාර්ථනය බව ජනාධිපති මහින්ද රාජපක්ෂ මහතා පවසයි. රටේ අනාගත පරපුර වෙනුවෙන් සාමයෙන් ජීවත්විය හැකි ජනතාවක් ගොඩනැගීම සඳහා අවශ්‍ය සහය ලබාදීම තමාට දිය හැකි හොඳම සිහිවටනය බව ජනාධිපතිවරයා පෙන්වා දෙයි. චාවකච්චේරි මූලික රෝහලේ අභිනවයෙන් ඉදිකළ නව දෙමහල් ‍වාට්ටූ සංකීර්ණය විවෘත කිරීමේ අවස්ථාවට එක්වෙමින් අද(06) පෙරවරුවේ දී ජනාධිපතිවරයා මේ අදහස් පළ කළේය. ජනාධිපති මහින්ද රාජපක්ෂ මහතා මේ දිනවල යාපනයේ සංචාරයක නිරත වේ.", "URL": "https://sinhala.adaderana.lk/news.php?nid=21914", "Category": null, "Parent URL": null}