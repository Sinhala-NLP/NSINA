{"Source": "Adaderana", "Timestamp": "June 19, 2015 10:54 am", "Headline": "චීන ආධාරද දූෂණ අක්‍රමිකතා සඳහා හේතුවුණා", "News Content": "චීනය සමග පවත්නා සබඳතා දුරස්ථ කර ගනිමින් ලෝකයේ සෙසු රටවල් සමග සබඳතා වර්ධනය කරගන්නා බව විදේශ කටයුතු අමාත්‍ය මංගල සමරවීර මහතා පවසයි.ජපානයේ විදේශ සංචාරයක නිරත අමාත්‍යවරයා එහි NHK පුවත් සේවයට සම්මුඛ සාකච්ඡාවක් ලබාදෙමින් මෙලෙස පවසන වග විදෙස් පුවත් සේවා උපුටා දක්වයි.‍ඉකුත් රජයට මහාපරිමාණ දූෂණ හා අක්‍රමිකතා සිදුකළ බවට චෝදනා එල්ලවී ඇති බවත්, චීනයෙන් ලැබුණු ආධාරද ඊට ඉවහල්වුණු බවත් සමරවීර මහතා මෙහිදී පෙන්වාදී තිබේ.චීනයේ ආධාර වලින් ඉදිවුණු දැවැන්තම ව්‍යාපෘතිය වූ කොළඹ 'පෝර්ට් සිටි'ව්‍යාපෘතිය වත්මන් රජය විසින් තාවකාලිකව අත්හිටුවා ඇති අතර මේ දිනවල ඒ පිළිබඳ පුනරීක්ෂණයක් සිදුකෙරෙමින් පවතී.දෙවන ලෝක යුද්ධයෙන් පසුව නැඟී සිටි ජපානය, සිවිල් යුද්ධයෙන් පසුව නැඟී සිටින ශ්‍රී ලංකාවට කදිම පාඩමක් උගන්වන බවත අමාත්‍යවරයා මෙහිදී පෙන්වාදී ඇත. මේ අතර චීනයේ ණය සහ ආයෝජන මෙරට සංවර්ධනයට ඉමහත් සේ ඉවහල් වුණු බව කථානායක චමල් රාජපක්ෂ මහතා සඳහන් කර තිබේ.චීන-ශ්‍රී ලංකා මිත්‍රත්වයට දිගු ඉතිහාසයක් ඇති බවත්, යුද්ධයෙන් පසු රට නැවත ගොඩනැඟීමේදී චීනය ඉතා වැදගත් මෙහෙයක් ඉටු කළ බව රාජපක්ෂ මහතා කියා ඇත්තේ ෂින්හුවා පුවත් සේවය සමග පැවති විශේෂ සම්මුඛ සාකච්ඡාවකදීය.", "URL": "https://sinhala.adaderana.lk/news.php?nid=52103", "Category": null, "Parent URL": null}