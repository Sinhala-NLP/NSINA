{"Source": "Adaderana", "Timestamp": "September 19, 2019 06:52 am", "Headline": "ආබාධිත රණවිරුවන්ගේ ඉල්ලීම ගැන ලබන සතියේ කැබිනට් තීරණයක්-සුමිත් අතපත්තු", "News Content": "වයස අවුරුදු 55 පසුව හිමිවන විශ්‍රාම වැටුප වෙනුවට ඔවුන්ගේ වැටුප දිවි ඇතිතෙක් ලබා දෙන ලෙස ආබාධිත රණවිරුවන් පිරිසක් සිදුරන ඉල්ලීම පිළිබඳ ලබන සතියේදී කැබිනට් මණ්ඩලයෙන් තීරණයක් ලැබෙනු ඇති බව යුධ හමුදා ප්‍රකාශක මේජර් ජෙනරාල් සුමිත් අතපත්තු මහතා පවසයි. ඔහු ප්‍රකාශ කළේ ඒ සදහා වන මූලික කටයුතු මේ වන විටත් සම්පාදනය කර ඇති බැවින් විරෝධතාව අවසන් කරන එම රණවිරුවන්ගෙන් ඉල්ලා සිටින බවයි. මේ අතර යුධ හමුදාපති ලුතිතන් ජෙනරාල් ශවේන්ද්‍ර සිල්වා මහතා ආබාධිත රණවිරු නියෝජිතයින් කිහිප දෙනෙකු යුධ හමුදා මූලස්ථානයට කැඳවා ඊයේ මේ සම්බන්ධයෙන් පැහැදිලි කර ඇත. ආබාධිත රණවිරුවන් පිරිසක් කොටුව දුම්රිය පල ඉදිරිපිට සතියකට වැඩි කාලයක සිට සත්‍යග්‍රහයක නිරතව සිටියි.", "URL": "https://sinhala.adaderana.lk/news.php?nid=119444", "Category": null, "Parent URL": null}