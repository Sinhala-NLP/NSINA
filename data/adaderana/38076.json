{"Source": "Adaderana", "Timestamp": "October 11, 2013 09:06 pm", "Headline": " විෂය පථයෙන් බැහැරව වැඩකරන්න වුණත් මම සුදානම්", "News Content": "තමාගේ වි‍ෂය පථයෙන් බැහැරව ඔබ්බට ගොස් ගාල්ල දිස්ත්‍රීක්කයේ ජනතාව වෙනුවෙන් වැඩකිරීමට කැපවන බව සුළු අපනයන භෝග ප්‍රවර්ධන නියෝජ්‍ය අමාත්‍ය නිශාන්ත මුතුහෙට්ටිගම මහතා පවසයි. ගාල්ල ජනතාවගේ ඡන්දය ලබාගත් මන්ත්‍රීවරයෙකු ලෙස ඔවුන් වෙනුවෙන් ඉටුවිය යුතු යුතුකම් ඉටුකිරීමට කැපවන බව හෙතෙම කියයි. නියෝජ්‍ය ඇමතිවරයෙකු ලෙස ඊයේ දිවුරුම් දුන් නිශාන්ත මුතුහෙට්ටිගම මහතා පිළිගැනීමේ උත්සවයක් අද (11) ගාල්ල බස් නැවතුම්පළේදී සංවිධානය කර තිබූ අතර එහිදී ඔහු මේ බව පැවසීය. 2005 ජනාධිපතිවරණයේදී බැනරයක් දැමීමට, කටවුට් එකක් ගැසීමට කවුරුත් බිය වූ බවත් ඊට හේතුව ජනාධිපතිවරයා දිනයි ද කියා විශ්වාසයක් නොතිබුණ බවත් යැයි හෙතෙම පෙන්වාදුන්නේය. එසේම එම අවස්ථාව චන්ද්‍රිකා බණ්ඩාරනායක මහත්මිය කකුලෙන් අදින වේලාව බවද ඔහු පැවසීය. කෙ‍සේ හෝ දෙවරක් ජනාධිපතිවරයෙකු වීමට තිබූ සීමාව දැන් නැති බැවින් වත්මන් ජනාධිපතිවරයාට තවත් ‍වතාවක් දෙකක් මේ රටේ ජනාධිපති ලෙස කටයුතු කළ හැකි යැයිද ඔහු සඳහන් කළේය.", "URL": "https://sinhala.adaderana.lk/news.php?nid=38076", "Category": null, "Parent URL": null}