{"Source": "Adaderana", "Timestamp": "October 29, 2011 12:10 pm", "Headline": "හෙද පුරප්පාඩු පිරවීමට වහා පියවර ගත යුතුයි", "News Content": "දිවයිනේ රෝහල් රැසක පවත්නා හෙද පුරප්පාඩු පිරවීම සඳහා රජය වහා පියවර ගත යුතු බව සමස්ත ලංකා හෙද සංගමය පවසයි. කොළඹ ජාතික රෝහලේ ස්නායු අනතුරු හා හදිසි අනතුරු ඒකකවලට පමණක් හෙදියන් 200 දෙනෙකු පමණ අවශ්‍යව ඇති බව නිවේදනයක් නිකුත් කරමින් එම සංගමය සඳහන් කරයි. තව ද අනුරාධපුර රෝහලේ මහාචාර්ය ඒකකයට පමණක් හෙදියන් 250 ක අවශ්‍යතාවක් පවතින බව සමස්ත ලංකා හෙද සංගමය පෙන්වාදෙයි. මෙම රෝහල්වලට අමතරව දීර්ඝ කාලයක සිට දිවයිනේ රෝහල් රැසක පවත්නා හෙද පුරප්පාඩු සම්බන්ධයෙන් සෞඛ්‍ය බලධාරීන් දැනුවත් කළ ද මේ වන තෙක් ඒ සඳහා නිසි ක්‍රියාමාර්ගයක් ගෙන නොමැති බව එම සංගමය පවසයි.", "URL": "https://sinhala.adaderana.lk/news.php?nid=19652", "Category": null, "Parent URL": null}