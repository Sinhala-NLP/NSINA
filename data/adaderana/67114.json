{"Source": "Adaderana", "Timestamp": "December 17, 2016 03:38 pm", "Headline": "  ජනපති  බ්‍රික්ෆීල්ඩ් විහාරස්ථානය වැඳපුදා ගනියි", "News Content": "මලයාසියාවේ තෙදින නිල සංචාරයක නිරතව සිටින ජනාධිපති මෛත්‍රීපාල සිරිසේන මහතා ඇතුළු දූත පිරිස අද (17) පෙරවරුවේ මැලේසියාවේ බ්‍රික්ෆීල්ඩ් බෞද්ධ විහාරස්ථානය වැඳපුදාගෙන තිබේ.විහාරස්ථානය වෙත ගිය ජනාධිපතිවරයා බ්‍රික්ෆීල්ඩ් බෞද්ධ විහාරස්ථානයේ විහාරාධිපති මලයාසියාවේ ප්‍රධාන සංඝනායක පූජ්‍ය කිරින්දේ ශ්‍රී ධම්මරතන ස්වාමින් වහන්සේ බැහැදැක උන්වහන්සේගේ සුවදුක් විමසූ බව ජනාධිපති මාධ්‍ය අංශය සඳහන් කළේය.එහිදී විහාරධිපති ස්වාමින් වහන්සේ ප්‍රමුඛ මහා සංඝරත්නය සෙත් පිරිත් සජ්ජායනා කර ජනාධිපතිවරයා වෙත ආශීර්වාද පළකර තිබේ.මේ අතර ඊයේ (17) රාත්‍රියේ ජනාධිපති මෛත්‍රීපාල සිරිසේන මහතා මලයාසියාවේ අග්‍රාමාත්‍ය අබ්දුල් රසාක් මහතා විසින් පිරිනැමූ රාත්‍රී භෝජන සංග්‍රහයකට ද එක්වී ඇත.", "URL": "https://sinhala.adaderana.lk/news.php?nid=67114", "Category": null, "Parent URL": null}