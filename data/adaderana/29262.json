{"Source": "Adaderana", "Timestamp": "November 17, 2012 10:57 am", "Headline": "  ඌවේ අය වැය උඩින්ම ගොඩ යයි", "News Content": "ඌව පළාත් සභාවේ ලබන වසර සඳහා වූ අය වැය වැඩි ඡන්ද 26 කින් සම්මත වී තිබේ. ඌව පළාත් සභාවේ ප‍්‍රධාන අමාත්‍ය ශෂීන්ද්‍ර රාජපක්ෂ මහතා විසින් ලබන වසර සඳහා වන අය වැය පසුගිය 11 වන දින පළාත් සභාවට ඉදිරිපත් කරන ලදී. ඒ අනුව ඊයේ (16) අදාළ ඡන්ද විමසීම පැවති අතර එහිදී එක්සත් ජාතික පක්ෂයේ මන්ත‍්‍රීවරුන්ද අය වැයට පක්ෂව ඡන්දය ප‍්‍රකාශ කර තිබේ. එක්සත් ජනතා නිදහස් සංධානය සහ එක්සත් ජාතික පක්ෂය අය වැයට පක්ෂව ඡන්දය ප‍්‍රකාශ කරමින් ජන්ද 27 ක් ලබා දී තිබුණි. ජනතා විමුක්ති පෙරමුණේ මන්ත‍්‍රීවරයා පමණක් අය වැයට විරුද්ධව ඡන්දය ප‍්‍රකාශ කර තිබේ.", "URL": "https://sinhala.adaderana.lk/news.php?nid=29262", "Category": null, "Parent URL": null}