{"Source": "Adaderana", "Timestamp": "January 22, 2019 05:10 pm", "Headline": "වෙනිසියුලාවේ ජනපතිට එරෙහිව ජනතාව විරෝධතාවයේ", "News Content": "වෙනිසියුලාවේ ජනාධිපති නිකොලස් මදුරෝට එරෙහිව එරට ජනතාව උද්ඝෝෂණයක් පවත්වා තිබෙනවා. ජනාධිපතිවරයාට ධුරයෙන් ඉවත්වන ලෙස විරෝධතාකරුවන් එහිදී ඉල්ලා සිටියේය. දදෙවන වරටත් ධුරයේ දිවුරුම්දුන් වෙනිසියුලානු ජනාධිපති නිකොලස් මදුරෝට එරට ජනතාවගෙන් දැඩි විරෝධයක් එල්ලවී තිබේ. මදුරෝට ධුරයෙන් ඉල්ලා අස්වන ලෙස පවසමින් ඔවුන් කරාකස් අගනුවරදී උද්ඝෝෂණයක්ද පැවැත් විය. විරෝධතාකරුවන් එරට ජාතික ආරක්ෂක මුරපල ඉදිරිපිටදී ටයර් සහ කසල බඳුන් පුළුස්සමින් ජනාධිපතිවරයාට සිය විරෝධය ප්‍රකාශ කළේය. විරෝධතාකරුවන් පාලනය කිරීම සඳහා කඳුළු ගෑස් ප්‍රහාරයක් එල්ල කිරීමටත් ආරක්ෂක අංශ වලට සිදුව තිබුණි.", "URL": "https://sinhala.adaderana.lk/news.php?nid=102842", "Category": null, "Parent URL": null}