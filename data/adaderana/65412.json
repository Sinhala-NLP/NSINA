{"Source": "Adaderana", "Timestamp": "October 26, 2016 12:19 pm", "Headline": "ප්‍රදේශ කිහිපයක අනතුරුවලින් මරණ 3ක් ", "News Content": "ප්‍රදේශ කිහියක සිදුවූ රිය අනතුරුවලින් පුද්ගලයින් තිදෙනෙකු මියගොස් තිබේ.බිබිල - මොණරාගල මාර්ගයේ බිබිලමුල්ල හන්දිය ප්‍රදේශයේදී යතුරුපැදි දෙකක් ලොරි රථයක් පසුකර යාමට උත්සාහ කිරීමේදී එම යතුරු පැදි දෙක ගැටීමෙන් අනතුරක් සිදුව ඇති බව පොලීසිය පැවසුවේය.අනතුරෙන් පැදිකරුවන් දෙදෙනා සහ පසුපැදිකරුවෙකු තුවාල ලබා ඇති අතර මැදගම රෝහලට ඇතුළත් කිරීමේදී එක් පැදිකරුවෙකු මියගොස් තිබේ.මියගොස් ඇත්තේ මහියංගණය, හෙවන්වත්ත ප්‍රදේශයේ පදිංචව සිටි 19 හැවිරිදි තරුණයෙකි.දිවුලපිටිය, කැලෑපිටමුල්ල ප්‍රදේශයේදී ලොරි රථයක් යතුරුපැදියක ගැටීමෙන් සිදුවූ අනතුරකින් 75 හැවිරිදි පුද්ගලයෙකු මියගොස් ඇත.යතුරුපැදිකරු මෙලෙස මියගොස් ඇති අතර අනතුරට සම්බන්ධ ලොරි රථයේ රියදුරු අත්අඩංගුවට ගත් බව පොලීසිය පැවසුවේය.කොබෙයිගනේ, ගලදෙණිගම ප්‍රදේශයේදී වෑන් රථයක පැදියක ගැටීමෙන් අනතුරක් සිදුව ඇත.අනතුරෙන් තුවාල ලැබූ පාපැදිකරු කොබෙයිගනේ රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ 68 හැවිරිදි පුද්ගලයෙකු වන අතර අනතුරට සම්බන්ධ වෑන් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=65412", "Category": null, "Parent URL": null}