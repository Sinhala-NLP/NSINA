{"Source": "Adaderana", "Timestamp": "February 28, 2016 03:41 pm", "Headline": "මුහුදේදී ධීවරයෙකු හදිසි රෝගාබාධයකට ලක්වෙයි", "News Content": "ධීවර කටයුතු සඳහා පිටත්ව ගොස් සිටියදී මුහුදේදී හදිසි රෝගාබාධයකට ලක්වූ ධීවරයෙකු ප්‍රතිකාර සඳහා නාවික හමුදාව විසින් ගොඩබිමට රැගෙනවිත් තිබේ.ධීවර හා ජලජ සම්පත් දෙපාර්තමේන්තුව සිදුකළ දැනුම්දීමකට අනුව නාවික හමුදාවේ නන්දිමිත්‍ර නෞකාව අදාළ ධීවරයා රැගෙන ඒමට පිටත්ව ගොස් ඇති බව නාවික හමුදාව සඳහන් කළේය.මෙලෙස රෝගාතුර වී ඇත්තේ මීගමුව ධීවර වරායෙන් ධීවර කටයුතු සඳහා පිටත්ව ගොස් තිබූ බහුදින ධීවර යාත්‍රාවක සිටි ධීවරයෙක් බව සඳහන්ය.ගාල්ල ප්‍රදීපාගාරයේ සිට නාවික සැතපුම් 115ක් පමණ දුරින් වූ මුහුදු ප්‍රදේශයේ දී අදාළ බහුදින ධීවර යාත්‍රාවේ සිටි රෝගාතුර වු ධීවරයා නාවික හමුදාව විසින් භාරගෙන ගාල්ල වරාය වෙත රැගෙනවිත් තිබේ.අනතුරුව වෛද්‍ය ප්‍රතිකාර සඳහා ඔහු ගාල්ල කරාපිටිය ශික්ෂණ රෝහලට ඇතුළත් කර ඇති බව නාවික හමුදාව පවසයි.", "URL": "https://sinhala.adaderana.lk/news.php?nid=57691", "Category": null, "Parent URL": null}