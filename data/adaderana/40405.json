{"Source": "Adaderana", "Timestamp": "January 17, 2014 07:23 am", "Headline": "නාම යෝජනා දෙද්දී හැඳුනුම්පතේ පිටපතක් ඕනෑ", "News Content": "මෙවර පළාත් සභා මැතිවරණයේ නාම යෝජනා පත්‍ර බාරදීමේ දි හැඳුනුම්පතෙහි පිටපතක් ලබාදීම අනිවාර්යය කිරීමට මැතිවරණ දෙපාර්තමේන්තුව තීරණය කර තිබේ. පසුගිය මැතිවරණ වලදී නාම යෝජනා පත්‍රය බාරදීමෙන් අනතුරුව සිදුකෙරෙන කටයුතු වල දී ගැටළු රැසක් මතු වී ඇති අතර ඒවා වළක්වා ගැනීම සඳහා මෙම පියවර ගත් බව එම දෙපාර්තමේන්තුව කියා සිටියි. ඇතැම් අවස්ථා වලදී නාමයෝජනා පත්‍ර බාරදීමෙන් පසුව අන්වර්ථ නාම වලින් අපේක්ෂකයන් මැතිවරණයට තරඟ කරන අවස්ථා පවතින බැව් කියැවෙයි. එමෙන්ම වත්කම් බැරකම් ප්‍රකාශ කළ යුතු බවට අදාළ අපේක්ෂකයන්ට දැනුම් දීමෙන් අනතුරුව එම අපේක්ෂකයන් තමන් මැතිවරණයක් සඳහා ඉදිරිපත් නොවන බවත් කිසිදු දේශපාලන පක්ෂයකින් හෝ ස්වාධීන කණ්ඩායමකින් අපේක්ෂකත්වයක් නොඉල්ලු බවත් මැතිවරණ දෙපාර්තමේන්තු නිලධාරින් වෙත පවසනව බව එම දෙපාර්තමේන්තුව සඳහන් කරයි. එවැනි අවස්ථාවන් වලදී ගැටළු රැසක් මතු වන බවද මැතිවරණ දෙපාර්තමේන්තුව පෙන්වාදෙයි. එම නිසා මෙවැනි ගැටළුකාරි තත්ත්වයන් අවම කර ගැනීම සඳහා මෙවර පළාත් සභා මැතිවරණයේ නාම යෝජනා බාරදීමේ දි හැඳුනුම්පතක පිටපතක් ලබාදීම අනිවාර්යය කළ බව මැතිවරණ දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=40405", "Category": null, "Parent URL": null}