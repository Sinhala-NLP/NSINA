{"Source": "Adaderana", "Timestamp": "June 6, 2018 10:24 am", "Headline": "විදෙස් ජාතිකයින් රැගත් වෑන් රථය දුරකථන කණුවත් කඩා ගෙන කැලේට ගිය හැටි", "News Content": "විදේශිකයින් දෙදෙනෙකු කල්පිටියේ සිට කටුනායක දක්වා රැගෙන යමින් තිබූ වෑන් රථයක් නාත්තන්ඩිය ප්‍රදේශයේදී අනතුරට පත්ව තිබේ. මාදම්පේ - දංකොටුව මාර්ගයේ නාත්තන්ඩිය නගරයට ආසන්නයේදී මෙම අනතුර සිදුවී ඇත. මාර්ගයෙන් ඉවතට පැන ඇති වෑන් රථය දුරකථන කණුවක්ද කඩා ගෙන ගොස් අනතුර සිදුවී තිබේ. අනතුරින් වෑන් රථයේ සිටි විදේශිකයින් දෙදෙනාට සහ රියදුරුට හානියක් සිදුවී නැත. නමුත් වෑන් රථයට බරපතළ හානි සිදුවී ඇති බව අද දෙරණ වාර්තාකරු පවසයි. මාරවිල පොලීසියේ රථ වාහන අංශය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=90431", "Category": null, "Parent URL": null}