{"Source": "Adaderana", "Timestamp": "July 31, 2017 09:18 pm", "Headline": "නොබැදි ප්‍රතිපත්තියක් අනුගමනය කළ යුතුයි", "News Content": "මෙරට භූගෝලීය පිහිටීම සම්බන්ධ අන්තර් ජාතික ගනුදෙනුවලදී නොබැදි ප්‍රතිපත්තියක් අනුගමනය කළ යුතු බව අමාත්‍ය පාඨලී චම්පික රණවක මහතා පවසයි. අමාත්‍යවරයා පෙන්වා දෙන්නේ චීනය සමඟ සම්බන්ධවීම තුළ ඉන්දියන් සාගරයේ විදේශීය ගැටුම ඉහළ යන බවයි. ඒ මඟින් ශ්‍රී ලංකාවට දැඩි දේශපාලන ගැටළුවකට මුහුණදීමට සිදුවීමේ අවධානමක් පවතින බවද ඒ මහතා කියා සිටියේය. ආණ්ඩුක්‍රම ව්‍යවස්ථාව පිළිබඳ ජාතික හෙල උරුමයේ යෝජනා සම්බන්ධයෙන් මල්වතු අස්ගිරි පාර්ශව වල මහනාහිමිවරුන් දැනුම්වත් කිරීමෙන් අනතුරුව අමාත්‍ය පාඨලී චම්පික රණවක මහතා මේ අදහස් පළ කළේය.", "URL": "https://sinhala.adaderana.lk/news.php?nid=75830", "Category": null, "Parent URL": null}