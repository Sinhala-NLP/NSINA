{"Source": "Adaderana", "Timestamp": "January 9, 2017 10:16 am", "Headline": " ගොවීන්ගෙන් චෝදනා ", "News Content": "පුත්තලම - කඩුපිටි ඔයට ලුණු ජලය එකතුවීම හේතුවෙන් මහවැව වෙල්යායේ වගා කටයුතු සිදු කිරීමට නොහැකි තත්ත්වයක් උදාවී ඇති බවට ගොවීන් චෝදනා කරයි. අක්කර 500ක් පමණ වන මෙම වෙල්යායේ කොටසක් වසර 20කින් පමණ වගා කර නොමැති බව ගොවීන් පවසයි.කඩුපිටි ඔයට මුහුදු ජලය එකතු වී එහි ජලය ලුණු බවට පත්වීම හේතුවෙන් මෙම තත්ත්වය උදාවී ඇති බව වාර්තා වෙයි.මාදම්පේ පිහිටි තණිපිටි වැවේ වැඩි ජලය මුදාහරිනු ලබන්නේ කඩුපිටි ඔයට බැවින් එම ජලය රදවා ගැනීම සඳහා කිසියම් ක්‍රමවේදයක් සකස් කිරීම තුළින් මහවැව වෙල්යායේ වගා කටයුතු සිදු කළ හැකි බව එම ගොවීන් පෙන්වා දෙයි.", "URL": "https://sinhala.adaderana.lk/news.php?nid=67882", "Category": null, "Parent URL": null}