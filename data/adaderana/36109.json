{"Source": "Adaderana", "Timestamp": "July 26, 2013 09:01 am", "Headline": "කැලණි පාලම අසළ දැඩි වාහන තදබදයක් ", "News Content": "නව කැලණි පාලම ආශ්‍රිතව කොළඹ - නුවර මාර්ගයේ දැඩි රථවාහන තදබදයක් හටගෙන තිබේ. කැලණි පාලම ආසන්නයේ සිදු කරන රථවාහන සංගණනයක් හේතුවෙන් එම තදබදය හටගෙන ඇති බව පොලිසිය පවසයි. අද පෙරවරු 6.00 සිට පොලිසිය සහ කොළඹ විශ්ව විද්‍යාලය මගින් අදාළ සංගණනය ආරම්භ කර ඇත. මේ අතර කුරුණෑගල , පොතුහැර , ගුරුගොල්ල හන්දියේ ලොරි රථ දෙකක් එකිනෙක ගැටීමෙන් එම මාර්ගයේ රථවාහන ධාවනයට බාධා එල්ල වී තිබේ.", "URL": "https://sinhala.adaderana.lk/news.php?nid=36109", "Category": null, "Parent URL": null}