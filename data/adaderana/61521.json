{"Source": "Adaderana", "Timestamp": "June 27, 2016 06:46 am", "Headline": "ජූනි 30න් ගෙවෙන පුංචි ආණ්ඩුවල කාලය යළි දිගුවෙයි?", "News Content": "ජුනි 30 වන දිනෙන් කාලය අවසන් වීමට නියමිත පළාත් පාලන ආයතනවල කාලය තවදුරටත් දීර්ඝ කෙරෙනු ඇති බව දේශපාලන ආරංචි මාර්ග සදහන් කරයි.පළාත් පාලන ආයතන 23ක කාලය මෙම මස 30 වන දිනෙන් අවසන් වීමට නියමිතය.මීට පෙර එම පළාත් පාලන ආයතනවල කාලය පසුගිය වසරේ දෙසැම්බර් මස 31 වන දිනෙන් අවසන් වූ අතර ඒ අනුව එහි කාලය තවත් මාස 6කින් දීර්ඝ කිරීමට අදාළ ගැසට් පත්‍රයක් නිකුත් කරනු ලැබිණි.කෙසේවෙතත් අදාළ පළාත් පාලන ආයතනවල කාලය මෙම මස 30 වන දිනෙන් අවසන් වන අතර ඉන් අනතුරුව එම ආයතන සම්බන්ධයෙන් ගත යුතු ක්‍රියාමාර්ග පිළිබඳව මේ දක්වාත් අවසන් තීරණයකට පැමිණ නැත.කෙසේ වෙතත් බෙහෝවිට අදාළ පළාත් පාලන ආයතනවල කාලය දීර්ඝ කෙරෙනු ඇති බව දේශපාල ආරංචි මාර්ග පවසයි.මේ අතර මේ සම්බන්ධයෙන් අද දෙරණ පළාත් පාලන සහ පළාත් පාලන අමාත්‍ය ෆයිසර් මුස්තාෆා මහතගෙන් විමසීමක් කළ අතර ඔහු පවසා සිටියේ මේ සම්බන්ධයෙන් ජනාධිපතිවරයා සහ අග්‍රාමාත්‍යවරයා සමග මෙම සතිය තුළ සාකච්ඡා පැවැත්විමට සැලසුම් කර ඇති බවයි.ඉන් අනතුරුව අදාළ පළාත් පාලන ආයතන සම්බන්ධයෙන් ගත යුතු ක්‍රියාමාර්ග පිළිබඳ අවසන් තීරණයකට එළඹෙන බව ද ඔහු වැඩිදුරටත් කියා‍ සිටියේය.", "URL": "https://sinhala.adaderana.lk/news.php?nid=61521", "Category": null, "Parent URL": null}