{"Source": "Adaderana", "Timestamp": "September 15, 2019 06:22 pm", "Headline": "ටියුනීසියාවේ ජනාධිපතිවරණයේ ඡන්ද විමසීම අද", "News Content": "ටියුනීසියාවේ ජනාධිපතිවරණයේ ඡන්ද විමසීම අද (15) පැවැත් වේ. 2011 වසරේ පැවති කැරැල්ලෙන් අනතුරුව එරට පැවැත්වෙන දෙවන නිදහස් මැතිවරණය මෙය වන බව විදේස් මාධ්‍ය අදහස් දක්වයි. මෙවර ජනාධිපතිවරණය සදහා අපේක්ෂකයින් 26 දෙනෙකු ඉදිරිපත්ව ඇති අතර ඉන් දෙදෙනෙකු කාන්තාවන් වන බව විදෙස්මාධ්‍ය වාර්තා කළේය. 2014 වසරේ පැවති පළමු නිදහස් ජනාධිපතිවරණයෙන් ජයගත් හිටපු ජනාධිපති බෙජි කයිඩ් එසෙබ්සි පසුගිය ජුලි මාසයේ අභාවප්‍රාප්ත වූණි. ඉන් අනතුරුව අන්තර්වාර ජනාධිපතිවරයා ලෙස කටයුතු කළේ එරට පාර්ලිමේන්තුවේ කතානායකවරයා යි.", "URL": "https://sinhala.adaderana.lk/news.php?nid=119169", "Category": null, "Parent URL": null}