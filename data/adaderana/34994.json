{"Source": "Adaderana", "Timestamp": "June 17, 2013 01:28 pm", "Headline": "සරසවි දියණිය 5වැනි තට්ටුවෙන් පැන රෝහලේ!", "News Content": "කොළඹ සරසවියේ වෛද්‍ය පීඨයේ සිසුවියක් 5 වැනි තට්ටුවෙන් පැනීම නිසා තුවාල ලබා කොළඹ ජාතික රෝහලේ දැඩි සත්කාර ඒකකයට ඇතුළත් කර තිබේ. අද පෙරවරු‍ 9.30ට පමණ මෙය සිදුව ඇතැයි පොලිස් මාධ්‍ය ප්‍රකාශක පොලිස් අධිකාරි බුද්ධික සිරිවර්ධන මහතා පැවසීය. කොළඹ සරසවියේ වෛද්‍ය පීඨයේ පළමු වසරේ ඉගෙනුම ලැබූ ලුණුගම්වෙහෙර ප්‍රදේශයේ පදිංචි 23 හැවිරිදි සිසුවියක් මෙලෙස බිමට පැන ඇත. ‍ඇය මේ වසරේ මැයි මස කොළඹ සරසවියට ඇතුළත් වී ඇතැයිද පොලීසිය පැවසුවේය. සිසුවිය ගොඩනැගිල්ලෙන් බිමට පැනීමට හේතුව අනාවරණය වී නැතැයිද හෙතෙම කීවේය.", "URL": "https://sinhala.adaderana.lk/news.php?nid=34994", "Category": null, "Parent URL": null}