{"Source": "Adaderana", "Timestamp": "December 30, 2013 09:12 am", "Headline": "ලංකාවට ආ අලුත්ම මත්ද්‍රව්‍ය පැළෑටි ", "News Content": "මත්ද්‍රව්‍ය නිෂ්පාදනය කිරීම සඳහා යොදාගන්නා බව කියන කාට් (Khat) නැමැති ඖෂධීය පැළෑටි කිලෝ 50ක් කෙසෙල් දළුවල ඔතා කෙන්යාවේ සිට ශ්‍රී ලංකාවට ගෙනැවිත් එතැන් සිට කැනඩාවට රැගෙනයාමට තැත් කළ කොළඹ, කොච්චිකඩේ ප්‍රදේශයේ පදිංචි 21 හැවිරිදි තරුණයෙකු කටුනායක රේගුව විසින් අත්අඩංගුවට ගෙන තිබේ. එම සැකකරුගේ ගමන් මලු දෙකක මෙම පැළෑටි තොගය තිබුණු බවත් අද උදෑසන ඔහු අත්අඩංගුවට ගත් බවත් රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. ශ්‍රී ලංකාවේ නොවැවෙන දකුණු අප්‍රිකානු කලාපයේ රටවල වැවෙන බව කියන මෙම පැළෑටි විශේෂය යුරෝපා කලාපයේ තහනම් පැළෑටියක් බවද හෙතෙම කියා සිටියේය.", "URL": "https://sinhala.adaderana.lk/news.php?nid=39954", "Category": null, "Parent URL": null}