{"Source": "Adaderana", "Timestamp": "May 1, 2019 04:16 pm", "Headline": "චෙන්නායි සුපර්කිංග්ස්-දිල්ලි කැපිටල්ස් අද තරග බිමට", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පළමු වටයේ අවසන් තරඟ කිහිපය මෙම දිනවල පැවැත්වෙයි. පළමු වටයේදී කණ්ඩායම් 8 ම තරඟ 14 කට සහභාගී වන අතර මේ දක්වා තරඟ 12 කට සහභාගී වී ඇති චෙන්නායි සුපර්කිංග්ස් හා දිල්ලි කැපිටල්ස් කණ්ඩායම් අතර තවත් තරඟයක් අද(01) පැවැත්වීමට නියමිතයි. දිල්ලි කැපිටල්ස් කණ්ඩායම තරඟාවලියේ ලකුණු සටහනේ පෙරමුණේ පසු වන අතර චෙන්නායි සුපර්කිංග්ස් කණ්ඩායම දෙවන ස්ථානයේ පසුවෙයි. ප්‍රිමියර් ලීග් ක්‍රිකට් තරඟාවලියේ පළමු වටයේ තරඟ ලබන 5 වනදා දක්වා පැවැත්වෙයි.", "URL": "https://sinhala.adaderana.lk/news.php?nid=109034", "Category": null, "Parent URL": null}