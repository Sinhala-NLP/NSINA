{"Source": "Adaderana", "Timestamp": "April 9, 2014 03:07 pm", "Headline": "ලිංගික ප්‍රචණ්ඩ ක්‍රියා වළකන සමුළුවට ලංකාවේ සහභාගීත්වය වැදගත්", "News Content": "යුද ගැටුම් පවතින කාල සීමාවන් වලදී සිදුවන ලිංගික ප්‍රචණ්ඩ ක්‍රියා වළක්වා ගැනීම සම්බන්ධයෙන් වන විශේෂ සමුළුවට ශ්‍රී ලංකාවේ සහභාගීත්වය බලාපොරොත්තු වන බව බ්‍රිතාන්‍ය පවසයි. මෙම සමුළුව ලබන ජුනි මස බ්‍රිතාන්‍යයේ ලන්ඩන් නුවර දී පැවැත්වීමට නියමිතය. පොදුරාජ්‍ය මණ්ඩලයීය සාමාජික රටවල සහභාගීත්වයෙන් මෙම සමුළුව පැවැත්වෙයි. මෙම සමුළුව පිළිබඳව ඊයේ(08) බ්‍රිතාන්‍ය පාර්ලිමේන්තුව දැනුවත් කරමින් අදහස් දක්වා ඇති බ්‍රිතානය විදේශ ලේකම් විලියම් හේග් පවසා ඇත්තේ සමුළුවට සහභාගි වීම සඳහා මේ වනවිටත් රටවල් 143කට පමණ ආරාධනා කර ඇති බවයි. ශ්‍රී ලංකාවට ද සමුළුව සඳහා සහභාගි වීම පිළිබද විශේෂ අවධානයක් යොමු කරන ලෙස දැනුම් දුන් බව එහිදී බ්‍රිතානය විදේශ ලේකම්වරයා පවසා ඇත.", "URL": "https://sinhala.adaderana.lk/news.php?nid=42416", "Category": null, "Parent URL": null}