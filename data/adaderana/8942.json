{"Source": "Adaderana", "Timestamp": "June 11, 2010 09:28 am", "Headline": "එල්. ටී. ටී. ඊය නැවත නැගීසිටීමේ උත්සාහයක -ගෝඨාභය", "News Content": "එල්. ටී. ටී. ඊ සංවිධානයේ ජාත්‍යන්තර ජාලය විසින් ශ්‍රී ලංකාව තුළ යම් සංවිධානයක් යළි ගොඩනැගීමේ උත්සහයක තවදුරටත් නිරතව සිටින බව ආරක්ෂක ලේකම් ගෝඨාභය රාජපක්ෂ මහතා පවසයි. බුද්ධි අංශ තොරතුරු වලින් තොරතුරු වලින් මේ පිළිබද අනාවරණය වී ඇති බව ඔහු සඳහන් කරයි. ඉදිරියේදී එවැනි අභියෝග වලට මුහුණ දිය හැකි අයුරින් හමුදාවේ සංයුතිය සංශෝධනය කරන බව ආරක්ෂක ලේකම්වරයා ප්‍රකාශ කරයි. නැගෙනහිර ආරක්ෂක සේනා මූලස්ථානයේ අධීක්ෂණය යටතේ ක්‍රියාත්මක ආරක්ෂක වැඩපිළිවෙළ සහ නැගෙනහිර ප්‍රදේශයේ සංවර්ධන වැඩපිළිවෙළ පිළිබඳව සොයා බැලීම සඳහා කළ සංචාරයකදී ගෝඨාභය රාජපක්ෂ මහතා මේ බව සඳහන් කළේය.", "URL": "https://sinhala.adaderana.lk/news.php?nid=8942", "Category": null, "Parent URL": null}