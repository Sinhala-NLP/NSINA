{"Source": "Adaderana", "Timestamp": "December 25, 2011 01:16 pm", "Headline": "අන් සෑම දෙයකටම වඩා මිනිස් ජීවිතය තර්ජනයට ලක්වෙලා", "News Content": "‍ වර්තමානය වන විට අන් සෑම දෙයකටම වඩා තර්ජනයට ලක්වී ඇත්තේ මිනිස් ජිවිතය බව අති උතුම් මැල්කම් කාදිනල් රංජිත් හිමිපාණන් පවසයි. අද වන විට මිනිස් ජීවිතයේ ඇති වටිනාකම තේරුම් කරදීමට සිදුවීම කනගාටුදායක කරුණක් බව කාදිනල් හිමිපාණන් වහන්සේ කියා සිටි‍යි. තුඩැල්ල ශාන්ත මරියා දෙව් මැදුරේ නත්තල් දින පැවති ප්‍රධාන දේව මෙහෙයට එක්වෙමින් උන්වහන්සේ මෙම අදහස් පළ කළේය. අපේ මාතෘ භූමිය තුළ ගබ්සා කිරීමෙන් වසරකට මිනිස් ජීවිත ලක්ෂ 3 ක් පමණ විනාශ වල බවත් ,වෛද්‍ය වෘත්තිය ඇතුළු සෞඛ්‍ය ක්ෂේත්‍රයේ යෙදෙන සෑම අයෙකුගේම මූලික පරමාර්ථය විය යුත්තේ මිනිස් ජීවිත ආරක්ෂා කිරීම බව ද උන්වහන්සේ මෙහිදී අවධාරණය කළේය.", "URL": "https://sinhala.adaderana.lk/news.php?nid=20925", "Category": null, "Parent URL": null}