{"Source": "Adaderana", "Timestamp": "December 19, 2017 10:25 am", "Headline": "  මෙරට ගිනි අවියක් එක්ක 3ක් පොලිස් දැලේ", "News Content": "මෙරට නිෂ්පාදිත ගිනි අවියක් සමඟ පුද්ගලයින් තිදෙනෙකු ගාල්ල, ජාකොටුවැල්ල ප්‍රදේශයේදී අත්අඩංගුවට ගෙන තිබේ. ගාල්ල දිසා දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී කැබ් රථයකින් ගමන් කරමින් සිටි සැකකරුවන් තිදෙනා ගිනි අවිය සමඟ අත්අඩංගුවට ගත් බව පොලීසිය පැවසුවේය. සැකකරුවන් සතුව තිබී එම ගිනි අවිය සඳහා භාවිත කරන උණ්ඩ 03 ක් ද පොලීසිය බාරයට ගෙන තිබේ. ගාල්ල ප්‍රදේශයේ පදිංචිකරුවන් වන ඔවුන් අද (19) ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81762", "Category": null, "Parent URL": null}