{"Source": "Adaderana", "Timestamp": "April 12, 2018 11:43 am", "Headline": "අවුරුද්ද වෙනුවෙන් අද විශේෂ දුම්රිය 12 ක් ධාවනය කරයි-සම්පූර්ණ කාලසටහන මෙන්න", "News Content": "අලුත් අවුරුදු උත්සව සමය වෙනුවෙන් අද(12) දිනයේ විශේෂ දුම්රිය 12 ක් ධාවනය කිරීමට පියවර ගෙන ඇති බව දුම්රිය දොපාර්තමේන්තුව පවසයි. කොළඹ කොටුව සිට බණ්ඩාරවෙල, යාපනය, ගාල්ල, මහව හන්දිය සහ මාතර දක්වා මෙම දුම්රිය ධාවනය කෙරෙන බව එම දෙපාර්තමේන්තුව සඳහන් කරයි. කොළඹ කොටුවේ සිට බණ්ඩාරවෙල දක්වා පස්වරු 07.20 ට වායු සමනය කරන ලද මැදිරියක් ද සහිතව දුම්රියක් ධාවනය කෙරෙන අතර රාත්‍රී 10.00 ට කොළඹ කොටුව සිට යාපනය දක්වාත් පස්වරු 01.05 ට මහව හන්දිය දක්වාත් පස්වරු 02.55 ට මරදාන සිට මාතර දක්වාත් මෙම දුම්රිය ධාවනය කෙරෙන බව සඳහන් වෙයි. එමෙන්ම පස්වරු 06.50 ට කොළඹ කොටුව සිට ගාල්ල දක්වාත් පස්වරු 07.00ට මරදාන සිට මාතර දක්වාත් දහවල් 01.05 ට සහ පස්වරු 05.55ට ගාල්ල සිට කොළඹ කොටුව දක්වාත් දුම්රිය දෙකක් ධාවනය කෙරෙන බව දුම්රිය දෙපාර්තමේන්තුව සඳහන් කළේය. අලුත් අවුරුදු දුම්රිය කාලසටහන by Anonymous 4xL1hr21yl on Scribd", "URL": "https://sinhala.adaderana.lk/news.php?nid=87341", "Category": null, "Parent URL": null}