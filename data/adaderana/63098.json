{"Source": "Adaderana", "Timestamp": "August 16, 2016 10:22 am", "Headline": " අනතුරු 2යි-මරණ 3යි", "News Content": "ගාල්ල - මාතර මාර්ගයේ පඹුරන හංදිය අසළදී සිදුවු රිය අනතුරකින් තරුණයින් දෙදෙනෙකු මියගොස් තිබේ.යතුරුපැදියක් වෑන් රථයක් පසුකර යාමට උත්සාහ කිරීමේ දී යතුරුපැදිය පෙරළිගොස් ඉදිරියෙන් පැමිණි ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදියේ ගමන්ගත් පුද්ගලයින් තිදෙනෙකු මාතර රෝහලට ඇතුළත් කිරීමේ දී ඉන් දෙදෙනෙකු මියගොස් තිබේ.මියගොස් ඇත්තේ මාතර, පඹුරන ප්‍රදේශයේ පදිංචිව සිටි 21 හැවිරිදි සහ 22 හැවිරිදි තරුණයින් දෙදෙනෙකි.අනතුරට සම්බන්ධ ලොරි රථයේ රියදුරු අත්අඩංගුවට ගෙන ඇති අතර මාතර පොලීසිය වැඩිදුර විමර්ශන සිදුකරයි.මේ අතර නුවර - කොළඹ මාර්ගයේ නිට්ටඹුව නගරයේ දී ටිපර් රථයක ගැටීමෙන් පදිකයෙකු මියගොස් තිබේ.අදාළ පුද්ගලයා පදික මාරුව හරහා ගමන් කරමින් සිටියදී මෙම අනතුරට ලක්ව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පුද්ගලයා වතුපිටිවල රෝහලට ඇතුළත් කිරීමේ දී මියගොස් තිබේ.මියගොස් ඇත්තේ කවුඩුගම, මාතුර ප්‍රදේශයේ පදිංචිව සිටි 81 හැවිරිදි අයෙකි.අනතුරට සම්බන්ධ ටිපර් රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63098", "Category": null, "Parent URL": null}