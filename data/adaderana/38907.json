{"Source": "Adaderana", "Timestamp": "November 17, 2013 10:19 am", "Headline": "මගී ප්‍රවාහන රියදුරන්ගේ නව බලපත්‍රය ලබන වසරේ සිට", "News Content": "මගී ප්‍රවාහනය සිදුකරන වාහනවල රියදුරන් සඳහා හඳුන්වාදීමට නියමිත නව රියදුරු බලපත්‍රය ලබන වසරේ සිට ක්‍රියාත්මක කිරීමට බලාපොරොත්තු වන බව මෝටර් රථ ප්‍රවාහන දෙපාර්තමේන්තුව පවසයි. ඒ සඳහා අවශ්‍ය මූලික සැලසුම් මේ වන විට සකස් කර ඇති බව එහි ප්‍රකාශකයෙකු සඳහන් කළේය. ඊට නීතිපති දෙපාර්තමේන්තු අනුමැතිය ද මේ වන විට හිමි වී ඇත. මගී ප්‍රවාහනය සිදුකරන වාහනවල රියදුරන්ගෙන් සිදුවන අනතුරු අවම කරගැනීමේ අරමුණින් මෙලෙස ඔවුන් සඳහා වෙනමම වු රියදුරු බලපත්‍රයක් නිකුත් කිරීමට තීරණය කරනු ලැබීය. ලබන වසරේ මාර්තු මාසය වන විට අදාළ නව රියදුරු බලපත්‍රය නිකුත් කිරීමට බලාපොරොත්තු වන බව මෝටර් රථ ප්‍රවාහන දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=38907", "Category": null, "Parent URL": null}