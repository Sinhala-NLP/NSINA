{"Source": "Adaderana", "Timestamp": "July 19, 2014 11:12 am", "Headline": "ගුවන් අනතුර ගැන ශ්‍රී ලංකාවත් කණගාටුවෙන්", "News Content": "අනතුරටපත් මලයාසියානු ගුවන් යානයේ මිය ගිය මගීන්ගේ ඥාතීන් වෙත ශ්‍රී ලංකා රජය සිය කණගාටුව පළ කර තිබේ. නිවේදනයක් නිකුත් කරමින් විදේශ කටයුතු අමාත්‍යංශය මේ බව සඳහන් කර තිබේ. මගීන් 298 දෙනෙකු සමඟ නෙදර්ලන්තයේ ඇම්සඩෑන් සිට මලයාසියාවේ ක්වාලාලාම්පුර් දක්වා පියාසර කරමින් තිබු මලයාසියානු ගුවන් සේවයට අයත් බෝයින් 777 වර්ගයේ ගුවන් යානයක් මිසයිල ප්‍රහාරයකින් විනාශයට පත් වුණි. අඩි 32,000 පමණ ඉහළින් පියාසර කරමින් තිබු යානය රුසියානු දේශ සීමාව ආසන්න යුක්‍රේනයේ ඩොනෙට්ස්ක් පළාතේ ටොරෙන්ට්ස් නැමැති නගර ආශ්‍රිත කලාපයකට කඩා වැටුණි. මෙම ගුවන් අනතුරෙන් නෙදර්ලන්ත ජාතිකයින් 189 දෙනෙක්, ඔස්ට්‍රේලියානු ජාතිකයින් 27 දෙනෙක්, මලයාසියානු ජාතිකයින් 29 දෙනෙක්, ඉන්දුනීසියානු ජාතිකයින් 12 දෙනෙක්, බ්‍රිතාන්‍ය ජාතිකයින් 10 දෙනෙක්, ජර්මන් ජාතිකයින් 04 දෙනෙක්, බෙල්ජියම් ජාතිකයින් 04 දෙනෙක් සහ පිළිපීන ජාතිකයින් තිදෙනෙක් ජීවිතක්ෂයට පත්වුණි. මිට අමතරව ගුවන් යානයේ කාර්යමණ්ඩලය 15 දෙනෙකු සිට ඇති අතර ඔවුන් සියළුදෙනාම මලයාසියානු ජාතිකයින් බව වාර්තා වෙයි. මෙම අනතුරෙන් මියගිය සියලුම රටවල පුද්ගලයින්ට සහ ශ්‍රී ලංකා රජය සිය කණගාටුව පළ කරන බව විදේශ අමාත්‍යංශ සඳහන් කළේය.", "URL": "https://sinhala.adaderana.lk/news.php?nid=44777", "Category": null, "Parent URL": null}