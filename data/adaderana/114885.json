{"Source": "Adaderana", "Timestamp": "July 24, 2019 12:39 pm", "Headline": "අනුන්ගේ පිපාසය සංසිඳුවමින් පාරමිතා පුරණ සුජානි", "News Content": "වසර 15ක් පුරා ගම්මාන තුනක තුනිසීයකට අධික පිරිසකට නොමිලේ ජලය ලබදෙන පවුලක් නාඋල ප්‍රාදේශිය ලේකම් කොට්ඨාශයේ ලිහිණිපිටිය ප්‍රදේශයෙන් හමුවිය. සැතපුම් තුන හතරක සිට ත්‍රී රෝද රථවලින් හා පාගමනින් පැමිණෙන පිරිස් සඳහා කිසිඳු පැකිලීමකින් තොරව ඇති තරම් ජලය ලබාදෙන ඇය නමින් සුජානි දීපිකා රණසිංහය. කිසිඳු මුදලක් අය නොකර සිදුකරනු ලබන මේ සමාජ සත්කාරය සම්බන්ධයෙන් අදහස් දැක්වු සුජානි මහත්මිය කියා සිටියේ ජලය නොමැතිව අකරහඩුව හා ලිහිණිපිටිය ගම්මාවවල ජනතාව දැඩි අපහසුතාවට පත්ව ඇති බවයි. වසර ගනනක් තිස්සේ දිනකට ලීටර් හාරදහසක් පමණ සිය වියදමින් මෝටර් කර ලබා දෙන ඇය ඇතුළු පවුලේ සැම , නියං කාලවල දි සිය ජලය නෑමට හො වෙනත් අවශ්‍යතා සපුරා නොගෙන එම අවශ්‍යතා සපුරා ගැනීම සඳහා ඔවුන් බෝවතැන්න ජලාශයට යන බවද සුජානි මහත්මිය කියා සිටියාය. ගම්මාන කිහිපයක ජිවත්වන සිය ජනතාව වෙනුවෙන් නොකඩවා වසර පහලවක් තිස්සේ ජලය ලබාදෙන්නේ හද පිරි සතුටින් බවත් එය මහත් වු කුසල කර්මයක් බවත් ඇය පවසයි. දිනකට ප්ලාස්ටික් කෑන්, කල මෙන්ම කුඩා ප්‍රමාණයේ ජල බදුන්ද සහිතව සුජානිගේ නිවස ආසන්නයේ රැදි සිටින බොහෝ පිරිසක් කීයා සිටියේ සුජානි ඇතුළු පවුලේ සැම බෝසත් පාරමිතාවක් පුරන තරමේ කුසලයක් දිනපතා සිදුකරගන්නා බවයි.", "URL": "https://sinhala.adaderana.lk/news.php?nid=114885", "Category": null, "Parent URL": null}