{"Source": "Adaderana", "Timestamp": "August 5, 2018 01:29 pm", "Headline": "රාජ්‍ය ඇමතිගේ දේශපාලන දිවියට වසර 30 සපිරීම නිමෙත්තෙන් උපහාර උත්සවයක්", "News Content": "කඳුරට ජනතා පෙරමුණේ නායක හා අධ්‍යාපන රාජ්‍ය අමාත්‍යය වි.රාධා ක්‍රිෂ්ණන් මහතාගේ දේශපාලන දිවියට වසර 30 සපිරිම නිමිත්තෙන් රාධා ක්‍රිෂ්ණන් රාජ්‍ය අමාත්‍යයවරයාට උපහාර පිදිමේ උළෙලක් අද (05) හැටන් ඩි.කේ.ඩබ්ලිව්. සංස්කෘතික ශාලාවේදි පැවැත් විණ. කඳුරට ජනතා පෙරමුණ විසින් මෙම උපහාර පිදිමේ උත්සවය සංවිධානය කර තිබු අතර , එම උත්සවයට ආණ්ඩු පක්ෂය හා විපක්ෂය නියෝජනය කරමින් මැති ඇමතිවරුන් පිරිසක් මෙන්ම රාධාක්‍රිෂ්ණන් මහතාගේ දේශපාලන දිවියට සහයෝගය ලබා දුන් ප්‍රදේශවාසින් විශාල පිරිසක් සහභාගි වි සිටිහ. මිට වසර 30 කට ප්‍රථම ලංකා කම්කරු කොංග්‍රසයෙන් දේශපාලන දිවියට පිවිසි වි.රාධාක්‍රිෂ්ණන් මහතා මේ වන විට කඳුරට ජනතා පෙරමුණේ නායකයා වශයෙන් කටයුතු කරයි.ඔහුගේ දේශපාලනය දිවියේ වසර 30 කාලය තුල වසර 22 කට ආසන්න කාලයක් මධ්‍යප පලාතේ හා මධ්‍යම රජයේ අධ්‍යාපන ඇමති හා අධ්‍යාපන රාජ්‍ය අමාත්‍යවරයා වශයෙන් කටයුතු කර ඇත. අධ්‍යාපන රාජ්‍ය අමාත්‍ය වි.රාධා ක්‍රිෂ්ණන් මහතාට එංගලන්තයේ කෙම්බ්‍රිජ් විහ්ව විද්‍යාලයට අනුබද්ධ විශ්ව විද්‍යාලයකින් පසුගිය දා අචාර්යය උපාධියක්ද පිරි නමා ඇත.", "URL": "https://sinhala.adaderana.lk/news.php?nid=93865", "Category": null, "Parent URL": null}