{"Source": "Adaderana", "Timestamp": "July 29, 2018 12:38 pm", "Headline": " දළ හස්තියා ඒ9 මාර්ගයට", "News Content": "කිලිනොච්චිය කොකාවිල් රක්ෂිතයේ ජිවත්වන දළ හස්තියා යාපනය මහනුවර ඒ9 මාර්ගය අසලට පැමිණ ඇත. අද දෙරණ වාර්තාකරු පැවසුවේ ඊයේ(28) සවස මෙම හස්තියා මෙලෙස ඒ9 මාර්ගය අසලට පැමිණ සිටි බවයි. අදාල හස්තියා කොකාවිල් රක්ෂිත සීමාවේ සහ මන්නාරම මඩු රක්ෂිත සීමාවේ ජිවත්වන අතර අඩි තුනක පමණ දිගින් යුතු දළ යුගලක් මෙම හස්තියා සතුව ඇති බව ප්‍රදේශ වාසින් පවසති. අදාළ හස්තියා දඩයම්කරුවන්ගෙන් ආරක්ෂා කර ගැනීමට වනජීවි නිළධාරීන් කටයුතු කළ යුතු බව ඔවුන් වැඩි දුරටත් පවසයි.", "URL": "https://sinhala.adaderana.lk/news.php?nid=93396", "Category": null, "Parent URL": null}