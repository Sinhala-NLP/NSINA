{"Source": "Adaderana", "Timestamp": "December 15, 2013 10:12 am", "Headline": "කිමිදුම්කරුවෝ පොලිස් සැරයන්ගේ මළ සිරුර ගොඩගනිිති", "News Content": "අතුරුදන්වු අරලගංවිල පොලිස් සැරයන්වරයාගේ මළ සිරුර මැදුරුඔය, ඉසෙඩ් ඩී ඇළේ සෙවණපිටිය ප්‍රදේශයේ තිබී සොයාගෙන තිබේ. පොලිසිය පැවැසුවේ අද පෙරවරුවේ මළ සිරුර සොයාගත් බවයි. මීට දින 2ට පෙර අදාළ පොලිස් නිලධාරියා අතුරුදන්ව සිටි අතර ඔහුගේ යතුරුපැදිය ඊයේ ඉසෙඩ් ඩී ඇළ ආසන්නයේ තිබී සොයාගැනුණි. ඒ අනුව කිමිදුම්කරුවන් යොදා සිදුකළ මෙහෙයුමක දී මළ සිරුර සොයාගත් බව අනාවරණය වේ.", "URL": "https://sinhala.adaderana.lk/news.php?nid=39605", "Category": null, "Parent URL": null}