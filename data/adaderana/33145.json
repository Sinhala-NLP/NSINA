{"Source": "Adaderana", "Timestamp": "April 9, 2013 05:10 pm", "Headline": "රජයේ රැකියා දෙනවා කියා ලක්ෂ ගාණක් ගරලා", "News Content": "රජයේ රැකියා ලබාදෙන බව පවසමින් රුපියල් ලක්ෂ 28ට අධික මුදලක් වංචා කල බවට සැකපිට කාන්තාවක් බදුල්ල පොලිස් කොට්ඨාස නොවිසදුණු අපරාධ විමර්ශන අංශය විසින් අත්අඩංගුවට ගෙන තිබේ. රජයේ සහ ඌව පළාත් සභාවේ රැකියා ලබාදෙන බවට පවසමින් අදාළ කාන්තාව මෙම වංචා සිදු කර ඇති බවට තොරතුරු ලැබී ඇති බව පොලීසිය පවසයි. මේ සම්බන්ධයෙන් ප්‍රදේශ රැසකින් පොලීසියට පැමිණිලි ලැබී ඇති අතර උපාය දූතයෙකු යොදවා සැකකාරිය අත්අඩංගුවට ගැනීමට පොලීසියට හැකිව තිබේ. එහිදී ඌව පළාතේ සෞඛ්‍ය ලේකම්වරියගේ නම සහ තනතුර සහිත නිල මුද්‍රා ලිපි ශීර්ෂ සහ අමාත්‍යංශ ලේකම්වරයෙකුගේ නිල මුද්‍රාවට සමාන නිල මුද්‍රාවක් සැකකාරිය සතුව තිබී සොයා ගත් බව පොලීසිය පැවසීය.", "URL": "https://sinhala.adaderana.lk/news.php?nid=33145", "Category": null, "Parent URL": null}