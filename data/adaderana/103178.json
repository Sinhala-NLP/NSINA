{"Source": "Adaderana", "Timestamp": "January 27, 2019 08:32 pm", "Headline": "උතුරේ රාජ්‍ය සේවයේ තිබු පුරප්පාඩු සඳහා නව පත්වීම්", "News Content": "උතුරු පලාත් පාසැල් හා රාජ්‍ය ආයතනයන්හි ඇති වී තිබූ පුරප්පාඩු සඳහා නව පත්වීමි ලබා දීම උතුරු පලාත් ආන්ඩුකාර ආචාර්ය සුරේන් රාගවන් මහතාගේ ප්‍රධානත්වයෙන් යාපනයේ වෙමිබඩඩ් මහා විද්‍යාලයේදී සිදු විය. එහිදී උපාධිධාරී ගුරුවරුන් 249 දෙනෙකු සඳහා පත්වීමි ලබාදුන් අතර කාර්මික නිලධාරින් 33දෙනෙකු හා අධීක්ෂණ නිලධාරින් 10දෙනෙකුද මෙහිදී පත්වීමි ලැබීය. එහිදී අදහස් දැක්වූ ආන්ඩුකාරවරයා පැවසුවේ තමන් මෙලෙස ලබාගත් පත්වීම තුල සියඑ දෙනාට ජාතිය, ආගම, කුලභේද නොසලකා එක්සිත්ව හා එක්සත්ව සේවය කලයුතු බවයි. විශේෂයෙන් දරුවන්ට අධ්‍යාපනය ලබා දිමේදි ගුරුවරයා, ළමයා තුලින් ධාර්ෂනිකයෙකු දැකිය යුතුබවද ආන්ඩුකාර ආචාර්ය සුරේන් රාගවන් මහතා ප්‍රකාශ කළේය. ඒ තුලින් සමජයට වැඩදායි පුත්ගලයින් බිහිවන බවත් , සියලුදෙනාගේ අධිෂ්ඨානය වියයුත්තේ උගත් බුද්ධිමතුන් බිහිකර සමාජයට රටට සේවය සැලසීම බවත් ඒ මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=103178", "Category": null, "Parent URL": null}