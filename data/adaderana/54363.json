{"Source": "Adaderana", "Timestamp": "October 10, 2015 12:17 pm", "Headline": "සීමා කැඩූ 19ක්  අත්අඩංගුවේ! ", "News Content": "පේදුරුතුඩුවට ආසන්න ශ්‍රී ලංකා මුහුදු තීරයේ නීති විරෝධි ලෙස ධීවර කටයුතුවල නිරත වූ ඉන්දිය ධීවරයින් පිරිසක් අත්අඩංගුවට ගෙන තිබේ.නාවික හමුදාවේ සහය ඇතිව වෙරලාරක්ෂක දෙපාර්තමේන්තුව විසින් එම ධීවරයින් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් ඉන්දික ද සිල්වා මහතා පැවසුවේය.අදාළ ධිවරයින් පැමිණි යාත්‍රා දෙකක් සහ ධිවරයින් 19 දෙනෙකු මෙලෙස නාවික හමුදා බාරයට ගෙන තිබේ.අත්අඩංගුවට ගත් ධීවරයින් අද කන්කසන්තුරේ ධීවර පරික්ෂක කාර්යාලය වෙත බාරදිමට නියමිත බව නාවික හමුදා මාධ්‍ය ප්‍රකාශක කමාන්ඩර් ඉන්දික ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=54363", "Category": null, "Parent URL": null}