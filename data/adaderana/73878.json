{"Source": "Adaderana", "Timestamp": "June 3, 2017 09:53 pm", "Headline": " සහන සලසන්න චීන බෞද්ධ සංගමයෙන් මිලියන 22ක පරිත්‍යාගයක් ", "News Content": "අයහපත් කාලගුණ තත්ත්වය හේතුවෙන් පීඩාවට පත් ජනතාවට සහන සැලසීම සඳහා චීන බෞද්ධ සංගමයෙන් රුපියල් මිලියන 22ක මූල්‍ය පරිත්‍යාගයක් ලබාදී තිබේ.අද පෙරවරුවේ ජනාධිපති නිල නිවසේදී එම මුදල ජනාධිපති මෛත්‍රීපාල සිරිසේන මහතා වෙත ලබාදුන් බව ජනාධිපති මාධ්‍ය අංශය සඳහන් කළේය.චීන බෞද්ධ සංගමයේ ස්වාමීන් වහන්සේලා විසින් එම මුදල ජනාධිපතිවරයාට ලබාදී ඇති බව සඳහන්ය.චීනය ශ්‍රී ලංකාවට ලබා දෙන මෙවන් සහයෝගයන් තුලින් දෙරට අතර පවතින දීර්ඝ සබඳතා තවදුරටත් වර්ධනය කළ බව සඳහන් කළ ජනාධිපතිවරයා ශ්‍රී ලංකාවට ගැටළු පැන නගින සෑම අවස්ථාවකද චීනය ලබාදෙන සහයට ස්තුතිය පළ කළ බව ජනාධිපති මාධ්‍ය අංශය සඳහන් කළේය.එමෙන්ම ජාත්‍යන්තර වශයෙන් ලැබෙන මූල්‍ය ආධාර මෙන්ම චීන රජයෙන් ලැබුණු මූල්‍යමය ආධාර අයහපත් කාලගුණික තත්ත්වය හේතුවෙන් නිවාස අහිමි වූ ජනතාවට නිවාස ඉදිකරදීම සඳහා යොදා ගන්නා බව එහිදී ජනාධිපති මෛත්‍රීපාල සිරිසේන මහතා ප්‍රකාශ කර තිබේ.", "URL": "https://sinhala.adaderana.lk/news.php?nid=73878", "Category": null, "Parent URL": null}