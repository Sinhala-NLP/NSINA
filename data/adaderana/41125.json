{"Source": "Adaderana", "Timestamp": "February 14, 2014 05:14 pm", "Headline": "ශ්‍රී පාද වන්දනාවට ලක්ෂයක්!", "News Content": "ශ්‍රී පාදස්ථානය වන්දනා කිරීම සඳහා අද දහවල් වන විට හැටන් මාර්ගය ඔස්සේ ලක්ෂයකට ආසන්න වන්දනාකරුවන් පිරිසක් පැමිණ ඇති බව වාර්තා වේ. නවම් පොහොය හා සති අන්ත දීර්ඝ නිවාඩුව හේතුවෙන් ශ්‍රී පාදස්ථානය වන්දනා කිරීමට පැමිණෙන පිරිස මෙලෙස ඉහළ ගොස් ඇත. මේ හේතුවෙන් නල්ලතන්නිය නගරයේ සිට මස්කෙළිය දෙසට කිලෝමීටර් 5ක පමණ දුරට වන්දනාකරුවන් පැමිණි වාහන නතර කර ඇති බව ද සඳහන්ය. හැටන් මාර්ගයට අමතරව රත්නපුර පලාබද්දල මාර්ගය ඔස්සේ ද ශ්‍රීපාදස්ථානය වන්දනා කිරීම සඳහා අති විශාල බැතිමතුන් පිරිසක් පැමිණෙමින් සිටින බව ද වාර්තා වේ.", "URL": "https://sinhala.adaderana.lk/news.php?nid=41125", "Category": null, "Parent URL": null}