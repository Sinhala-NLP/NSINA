{"Source": "Adaderana", "Timestamp": "December 19, 2016 11:26 am", "Headline": " රුසියානු ගුවන් අනතුරින් 16ට තුවාලයි ", "News Content": "අනතුරට ලක් වූ රුසියානු ගුවන් යානයේ ගමන් කළ කිසිවෙකු මියගොස් නොමැති බව එරට ආරක්ෂක අමාත්‍යංශය පවසයි.අද(19) උදෑසන සිදු වූ අනතුරින් පුද්ගලයින් 27 දෙනෙකු මියගොස් ඇති බවට විදෙස් මාධ්‍ය වාර්තා පළ කර තිබුණි.එහෙත් රුසියානු ආරක්ෂක අමාත්‍යංශය පවසන්නේ යානයේ ගමන් ගත් 16 දෙනෙකු තුවාල ලබා රෝහල්ගත කර ඇති බවයි.අනතුර සිදු වූ අවස්ථාවේ යානයේ කාර්යය මණ්ඩලය ඇතුළු 39 දෙනෙකු ගමන් කර තිබේ.එම යානය රුසියානු ආරක්ෂක අමාත්‍යංශයට අයත් යානයක් වන බව වාර්තා වුණි.", "URL": "https://sinhala.adaderana.lk/news.php?nid=67165", "Category": null, "Parent URL": null}