{"Source": "Adaderana", "Timestamp": "March 20, 2018 04:30 pm", "Headline": "වතු කම්කරුවන් පිරිසක් විරෝධතාවයක", "News Content": "නොර්වුඩ් පොලිස් වසමට අයත් ස්ටොකොම් වතුයායේ වතු කම්කරුවන් පිරිසක් ඉල්ලීම් කිහිපයක් මුල්කර ගනිමින් අද (20) උදැසන සිට එම වතු යායේ තේ කර්මාන්ත ශාලාව ඉදිරිපිට විරෝධතාවයක නියලී සිටින බව අද දෙරණ වාර්තාකරු පවසයි. තේ වතුවල වැඩ කිරීමේදී තමන්ට ප‍්‍රධාන වශයෙන් බලපාන ගැටලූ කිහිපයකට විසදුම් ලබා දෙන ලෙස ඉල්ලීම් කරමින් වතු කම්කරුවන් මෙලෙස විරෝධතාවයේ නියලී සිටීයි. අධික වර්ෂාව පවතින දින වල නියමිත වේලාවට පැය 2 කට ප‍්‍රථම වැඩ නිම කිරීම, කැලෑ බවට පත්ව ඇති තේ වතු ශුද්ධ පවිත‍්‍ර කිරීම, ඇතුළු ඉල්ලීම් කිහිපයක් මුල්කර ගනිමින් මෙම විරෝධතාවය ආරම්භ කර තිබේ. මෙම ඉල්ලීම් සම්බන්ධයෙන් වතු අධිකාරීවරයාට සහ වතු සමාගම් ඉහළ බලධාරීන්ට ලිඛිතව දැනුම්‍ දුන්නත් එයට විසඳුමක් ලබා දීමට හෝ සාකච්ඡාවක් ලබා දීමට වතු පාලන අධිකාරීය අවස්ථාව ලබා නොදීම සම්බන්ධයෙන් විරෝධය දක්වමින් තේ කර්මාන්ත ශාලාව ඉදිරිපිට බිම වාඩිවී මෙම විරෝධතාවය දක්වනු ලැබුවේය.", "URL": "https://sinhala.adaderana.lk/news.php?nid=86009", "Category": null, "Parent URL": null}