{"Source": "Adaderana", "Timestamp": "February 10, 2013 02:15 pm", "Headline": "ශ්‍රී ලංකාව පරදා ඔස්ට්‍රේලියාව අවසන් තරගයට වරම් ලබයි", "News Content": "කාන්තා ලෝක කුසලාන ක්‍රිකට් තරගාවලියේ ශ‍්‍රී ලංකා කණ්ඩායම කඩුලු 9කින් පරදා අවසන් තරගයට පිවිසීමට ඕස්ටේ‍්‍රලියානු කාන්තා කණ්ඩායම මිට ටික වේලාවකට පෙර සමත් විය. එම තරගයේ මුලින් පන්දුවට පහර දුන් ශ‍්‍රී ලංකා කණ්ඩායම පන්දුවාර 45.2කදී සියලුදෙනා ලකුණු 131ට දැවී ගියේය. ශ‍්‍රී ලංකා කණ්ඩායම වෙනුවෙන් දීපිකා රසාංගිකා ලකුණු 43ක් ලබා ගත් අතර සෙසු ක්‍රීඩිකාවන්ට වැඩි ලකුණු සංඛ්‍යාවක් ලබා ගැනීමට හැකි වුයේ නැත. ඔස්ට්‍රේලියානු කාන්තා කණ්ඩායම එක් කඩුල්ලක් පමණක් දැවී පන්දුවාර 22.2කදී ලකුණු 132ක් ලබා ජය වාර්තා කළේය. මීළඟ වටයට යාම සඳහා ශ්‍රී ලංකා කාන්තා කණ්ඩායමට මෙම තරගය ජය ගැනීම ඉතා තීරණාත්මක විය. සුපිරි 06 වටයේ මුල් තරගයේදීත් නවසීලන්තය හමුවේ ශ‍්‍රී ලංකා කාන්තා කණ්ඩායම පරාජයට පත්විය. අද ජයග්‍රහණයත් සමග ඔස්ට්‍රේලියා කාන්තා කණ්ඩායම තවමත් මෙම තරගාවලියේ අපරාජිත කණ්ඩායම බවට පත්ව සිටියි.", "URL": "https://sinhala.adaderana.lk/news.php?nid=31508", "Category": null, "Parent URL": null}