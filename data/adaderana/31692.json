{"Source": "Adaderana", "Timestamp": "February 16, 2013 09:23 pm", "Headline": "පොලීසියේ ලොකු පුටු 15ක් හෙට වෙනස්වෙයි", "News Content": "හෙට (17) සිට ක්‍රියාත්මක වන පරිදි නියෝජ්‍ය පොලිස්පතිවරුන් 15 දෙනෙකුට ස්ථාන මාරුවීම් ලබාදී තිබේ. රාජ්‍ය ආරක්ෂක නාගරික සංවර්ධන අමාත්‍යංශයේ ලේකම්වරයාගේ උපදෙස් මත පොලිස්පතිවරයා විසින් එම ස්ථාන මාරුවීම් ලබාදී ඇතැයි පොලිස් මාධ්‍ය ප්‍රකාශක කාර්යාලය පවසයි. ඒ අනුව හෙට මාරු කර යැවෙන නියෝජ්‍ය පොලිස්පතිවරුන්ගේ නම් හා මාරු කෙරෙන ස්ථාන පහත පරිදිය. 01. කේ.ඊ.අයි පෙරේරා - නියෝජ්‍ය පොලිස්පති යාපනය දිස්ත්‍රීක්කයේ සිට නියෝජ්‍ය පොලිස්පති පිරිස් හා පාලන කොට්ඨාසය වෙත. 02. රවී විජේගුණවර්ධන - නියෝජ්‍ය පොලිස්පති ත්‍රීකුණාමලය දිස්ත්‍රීක්කයේ සිට නියෝජ්‍ය පොලිස්පති අපරාධ සහ මත්ද්‍රව්‍ය නාශක කාර්යාංශය වෙත. 03. කේ.එච්. ජයවීර - නියෝජ්‍ය පොලිස්පති වව්නියාව දිස්ත්‍රීක්කයේ සිට නියෝජ්‍ය පොලිස්පති සුභ සාධක කොට්ඨාසය වෙත. 04. එන්.ඩී. දළුවත්ත - නියෝජ්‍ය පොලිස්පති කිලිනොච්චි දිස්ත්‍රීක්කයේ සිට නියෝජ්‍ය පොලිස්පති ගාල්ල දිස්ත‍්‍රීක්කය වෙත. 05. එම්.එ.සී.යූ. මන්නනායක - නියෝජ්‍ය පොලිස්පති හම්බන්තොට සහ මාතර දිස්ත්‍රීක්කයේ සිට නියෝජ්‍ය පොලිස්පති ජනාධිපති ආරක්‍ෂක කොට්ඨාසය වෙත. 06.ඒ.ආර්. වෛද්‍යාලංකාර - නියෝජ්‍ය පොලිස්පති මඩකළපුව දිස්ත්‍රීක්කයේ සිට නියෝජ්‍ය පොලිස්පති පොලිස් මූලස්ථානය වෙත. 07. එල්.කේ.බී.එම්. පෙරේරා - නියෝජ්‍ය පොලිස්පති කොළඹ මධ්‍යම කොට්ඨාසයේ සිට නියෝජ්‍ය පොලිස්පති හම්බන්තොට සහ මාතර දිස්ත්‍රීක්කය වෙත. 08. බී.පී.අයි. කරුණාරත්න - දේපළ කළමනාකරණ කොට්ඨාසයේ සිට නියෝජ්‍ය පොලිස්පති යාපනය දිස්ත්‍රීක්කය වෙත. 09. ආර්.ඒ.ඩී.එන්.ආර්. පද්මසිරි - ගාල්ල කොට්ඨාසයේ සිට නියෝජ්‍ය පොලිස්පති අනුරාධපුරය සහ පොළොන්නරුව දිස්ත්‍රීක්කය වෙත. 10. එච්.ඩී.කේ.එස්’ ජයසේකර - ප‍්‍රවාහන කොට්ඨාසයේ සිට නියෝජ්‍ය පොලිස්පති කිලිනොච්චිය සහ මුලතිව් දිස්ත්‍රීක්කය වෙත. 11. ඩබ්.ඩබ්.එච්.එස්.කේ.එස්. වික‍්‍රමසිංහ - ඇමති ආරක්‍ෂක කොට්ඨාසයේ සිට නියෝජ්‍ය පොලිස්පති වව්නියාව සහ මන්නාරම දිස්ත්‍රීක්කය වෙත. 12. ඩබ්.ඒ.ඩී.පී. ගනේගම - නුවර කොට්ඨාසයේ සිට නියෝජ්‍ය පොලිස්පති පුත්තලම දිස්ත්‍රීක්කය වෙත. 13.කේ.ඊ.ආර්.අයි. ප‍්‍රනාන්දු - නුගේගොඩ කොට්ඨාසයේ සිට නියෝජ්‍ය පොලිස්පති මොණරාගල දිස්ත්‍රීක්කය වෙත. 14. වී. ඉන්ද්‍රන් - පරීක්‍ෂණ හා පුනරීක්‍ෂණ කොට්ඨාසයේ සිට නියෝජ්‍ය පොලිස්පති මඩකළපුව දිස්ත්‍රීක්කය වෙත. 15. එස්. මහේස් පෙරේරා - කැලණිය කොට්ඨාසයේ සිට නියෝජ්‍ය පොලිස්පති ත්‍රීකුණාමලය දිස්ත්‍රීක්කය වෙත.", "URL": "https://sinhala.adaderana.lk/news.php?nid=31692", "Category": null, "Parent URL": null}