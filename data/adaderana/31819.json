{"Source": "Adaderana", "Timestamp": "February 21, 2013 12:14 pm", "Headline": "ව්‍යාපාර වෙනුවෙන්ම ටැබ්ලට් පරිගණකයක් HP හඳුන්වාදෙයි", "News Content": "2013 පෙබරවාරි 19, කොළඹදී ව්‍යාපාරික මට්ටමේ විශේෂාංගවලින් සමන්විත, ඉහළ ක‍්‍රියාකාරිත්වයක් සහිත, වැඩි වැඩ කොටසක් කිරීමට සමත් සහ කාර්යාලයීය පද්ධතීන් සමග පහසුවෙන් අනුකූල වන HP ElitePad 900 ටැබ්ලට් පරිගණකය HP විසින් පසුගියදා හඳුන්වාදෙනු ලැබීය. ව්‍යාපාරික සහ රාජ්‍ය සේවය වෙනුවෙන් නිර්මාණය කර ඇති මෙහි සම්බන්ධකතා ක‍්‍රමයන් සහිත HP Elite Pad Smart Jackets සහ වැඩි කාලයක් ක‍්‍රියාකාරීව පවතින අතිශය සිහින් බැටරියක් මෙන්ම විශේෂ භාවිතා කිරීම් සඳහා අවශ්‍ය පරිදි සකසා ගැනීමේ හැකියාව ද ඇත. වින්ඩෝස් 8 සඳහා නිර්මාණය කර ඇති අතිශය සිහින් සහ සැහැල්ලූ ටැබ්ලට් පරිගණකයක් වන HP Elite Pad තොරතුරු තාක්‍ෂණ කළමනාකරුවන් සහ තැරැව්කරුවන් සඳහා වඩා යෝග්‍ය වේ. සම්පූර්ණ කාර්යශූරත්වය, ඉහළ නංවන ලද ආරක්‍ෂාව සහ කළමනාකරන හැකියාවන් මෙම HP Elite පරිගණකයේ අන්තර්ගත වන අතර වැටීම්, කම්පන, දූවිලි, ඉහළ උෂ්ණත්වය සහ ඉතා උස් තැන්වල භාවිතය සඳහා මිලිටරි තත්ත්වයේ කල්පැවැත්මකින් නිර්මාණය කර ඇත. \"ව්‍යාපාර වලදී මිලදී ගැනීම් සම්බන්ධයෙන් බොහෝ වේලාවට දැඩි තීරණ ගැනීමට සිදු වෙනවා. සේවකයින් සතුටු කරවිය හැකි අන්දමේ මෙන්ම ඔවුන්ට වැඩි ඵලදායිතාවයක් පෙන්නුම් කිරීමට හැකි නිෂ්පාදනයක් සොයාගැනීම වගේම එය තොරතුරු තාක්‍ෂණය අතින් සුරක්‍ෂිත වීම සහ පහසුවෙන් කළමනාකරනය කරගැනීමට හැකි වීමත් ඉතා වැදගත්.” යනුවෙන් HP AEC හි මුද්‍රණ හා පෞද්ගලික පද්ධති පිළිබඳ කාණ්ඩ කළමනාකරු ක‍්‍රිස්ටියන් එඞ්මන්ඞ් රේයිස් මහතා පැවසීය. \" HP ElitePad මේ සියලූ අභියෝග සඳහා මුහුණ දිය හැකි පරිගණකයක්. නවතම විලාසිතාවක් සහිතව මෙය පාරිභෝගික ඉල්ලීමට සරිලන අයුරින් සහ තොරතුරු තාක්‍ෂණයට අවශ්‍ය ආකාරයෙන් නිර්මාණය වෙලා තිබෙනවා\" හෙතෙම සඳහන් කළේය.", "URL": "https://sinhala.adaderana.lk/news.php?nid=31819", "Category": null, "Parent URL": null}