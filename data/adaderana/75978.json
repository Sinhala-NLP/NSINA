{"Source": "Adaderana", "Timestamp": "August 5, 2017 10:13 am", "Headline": " රට යවන බව පවසා මුදල් ගරලා", "News Content": "පුද්ගලයින් විදේශ ගත කරන බවට පවසා මුදල් වංචා කළ පුද්ගලයෙකු පොල්ගහවෙල, පොල්පිටිය ප්‍රදේශයේදී අත්අඩංගුවට ගෙන තිබේ.පොල්ගහවෙල පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.දිවයිනේ විවිධ ප්‍රදේශවල පදිංචි පුද්ගලයින්ගෙන් විදේශ ගත කරන බවට මෙලෙස මුදල් වංචා සිදු කර ඇති බවට අත්අඩංගුවට ගත් සැකකරුගෙන් සිදු කළ ප්‍රශ්න කිරීම්වලදී අනාවරණය වී තිබේ.සැකකරු කටුපොත ප්‍රදේශයේ පදිංචි 50 හැවිරිදි පුද්ගලයෙකි.ඔහු අද (05) පොල්ගහවෙල මහේස්ත්‍රාත් අධිකරණයට ඉදිරිපත් කිරීමට නියමිත අතර පොල්ගහවෙල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75978", "Category": null, "Parent URL": null}