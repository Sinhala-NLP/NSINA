{"Source": "Adaderana", "Timestamp": "January 29, 2017 12:21 pm", "Headline": "දැව ජාවාරමේ ගිය 7ක් කොටු ", "News Content": "ගාල්ල ,ඉමදුව, ගොඩඋඩගම ප්‍රදේශයේ අනවසරයෙන් පවත්වාගෙන ගිය දැව කඳන් ඉරීමේ සහ විකිණීමේ මහාපරිමාණ දැව වෙළෙඳසැල් දෙකක් STF හා වන සංරක්ෂණ නිලධාරීන්ගේ විශේෂ මෙහෙයුමකින් වටලා තිබේ ඊයේ (28) අදාළ වැටලීම සිදුකළ බව අද දෙරණ වාර්තාකරු පවසයි. අදාළ වැටලීමෙන් සැකකරුවන් 07ක් , දැව කඳන් ඉරීමේ යන්ත්‍ර, උපකරණ සහ දැව කඳන්තොගයක්ද අත්අඩංගුවට ගෙන ඇත. නැදුන්, කොස්, හල්මිල්ල, ඇල්බීසියා ඇතුළු විවිධ දැව වර්ග රැසක් ඊට ඇතුළත්ය. අදාළ දැව තොගය වන සංරක්ෂණ දෙපාර්තමේන්තු නිලධාරීන්ට බාරදී ඇත. සැකකරුවන් අද (29) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68789", "Category": null, "Parent URL": null}