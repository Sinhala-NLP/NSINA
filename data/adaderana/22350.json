{"Source": "Adaderana", "Timestamp": "February 23, 2012 09:27 pm", "Headline": "සමස්ත ජය විජයදාස රාජපක්ෂට", "News Content": "ශ්‍රී ලංකා නීතීඥ සංගමයේ සභාපති ධුරය සඳහා පැවති නිලවරණයේ අවසන් සමස්ත ප්‍රතිඵලය නිකුත් වී තිබේ. ‍ ඒ අනුව නව සභාපති ලෙස එක්සත් ජාතික පක්ෂ පාර්ලිමේන්තු මන්ත්‍රී ජනාධිපති නීතීඥ විජයදාස රාජපක්ෂ මහතා නිල වශයෙන් තේරි පත්ව ඇත. ‍ ඊයේ(22) පැවැති මෙම නිලවරණයේ අවසන් සමස්ත ප්‍රතිඵලය අනුව ජනාධිපති නීතීඥ ටිරන්ත වලලියද්ද මහතා පරදවමින් රාජපක්ෂ මහතා මෙසේ අදාළ තනතුරට තේරි පත්ව ඇති බව වාර්තා වේ. ‍ විජයදාස රාජපක්ෂ මහතා ලබාගෙන ඇති මනාප සංඛ්‍යාව 2283 ක් වන අතර ටිරන්ව වලලියද්ද මහතා මනාප 1120 ක් හිමිකරගෙන තිබේ. ‍ ඒ අනුව විජයදාස රාජපක්ෂ මහතා මාර්තු මස 31 වන දින සිට ක්‍රියාත්මක වන පරිදි ශ්‍රී ලංකා නීතීඥ සංගමයේ සභාපති ධුරයෙහි කටයුතු කරනු ඇත.", "URL": "https://sinhala.adaderana.lk/news.php?nid=22350", "Category": null, "Parent URL": null}