{"Source": "Adaderana", "Timestamp": "March 6, 2015 03:05 pm", "Headline": "මෛත්‍රී හෙට බ්‍රිතාන්‍යය සංචාරය අරඹයි", "News Content": "ජනාධිපති මෛත්‍රීපාල සිරිසේන මහතා හෙට (07) බ්‍රිතාන්‍යය බලා පිටත්වයාමට නියමිතව තිබේ.සිව්දින නිල සංචාරයක් සඳහා ජනාධිපතිවරයා බ්‍රිතාන්‍යය බලා පිටත්ව යන බව ජනාධිපති මාධ්‍ය අංශය සඳහන් කළේය. බ්‍රිතාන්‍යයේ එළිසබෙත් මහරැජිණගේ ආරාධනයකට අනුව ජනාධිපති මෛත්‍රීපාල සිරිසේන මහතා මෙම සංචාරයේ නිරත වේ.බ්‍රිතාන්‍යය මහ රැජිණ සමග දිවා භෝජනයකට සහභාගී වීමට නියමිත ජනාධිපතිවරයා බ්‍රිතාන්‍ය අග්‍රාමාත්‍යවරයා සමග විශේෂ සාකච්ඡාවකට එක්වීමට ද නියමිතය.එමෙන්ම ලබන 09 වැනිදා ලන්ඩන් නුවර දී පැවැත්වෙන පොදුරාජ්‍ය මණ්ඩලයීය තරුණ හමුව සඳහා ද ජනාධිපති මෛත්‍රීපාල සිරිසේන මහතා සහභාගී වන බව ජනාධිපති මාධ්‍ය අංශය සඳහන් කළේය.එම සමුළුව සඳහා පොදුරාජ්‍ය මණ්ඩලයීය මහලේකම් කමලේශ් ශර්මා මහතා ද සහභාගී වේ.", "URL": "https://sinhala.adaderana.lk/news.php?nid=49782", "Category": null, "Parent URL": null}