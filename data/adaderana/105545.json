{"Source": "Adaderana", "Timestamp": "March 6, 2019 07:32 am", "Headline": "ජනාධිපති කොමිසමෙන් විමර්ශනය කළ පැමිණිලි 03ක්  මූලික විමර්ශන සඳහා පොලීසියට", "News Content": "රජයේ ආයතනවල සිදුව ඇතැයි සැලකෙන දූෂණ වංචා සම්බන්ධයෙන් සොයා බැලිමේ ජනාධිපති කොමිෂන් සභාව විමර්ශනය කළ පැමිණිලි 03ක් මූලික විමර්ශන කටයුතු සඳහා පොලිස් ඒකකයට භාරදුන් බව එම කොමිසම පවසයි. කොමිසන් සභාවට මේ වන විට පැමිණිලි 360ක් ලැබී ඇති බව සඳහන්. එසේ ලැබුණූ පැමිණිලි 150ක් පරික්ෂා කර ඉන් පැමිණිලි 03ක් මෙලෙස පොලිස් ඒකකයට භාරදී ඇති බව එම කොමිසම පැවසුවේය. පොලිස් ඒකකය වෙත ඉදිරිපත් කළ අනෙක් පැමිණිලි තුන අතර ආර්ථික සංවර්ධන අමාත්‍යාංශය විසින් කිරි ගවයින් 20,000ක් මෙරටට ගෙන්විමේදී අත්සන් කළ ගිවිසුමක් සම්බන්ධයෙන් වන පැමිණිල්ලක් බව එම කොමිසම සඳහන් කළේය. 2015 ජනවාරි සිට 2018 දෙසැම්බර් 31 වන දින දක්වා කාලය තුළ රජයේ ආයතනවල සිදුව ඇතැයි සැලකෙන දූෂණ වංචා සම්බන්ධයෙන් සොයා බැලිමේ ජනාධිපති කොමිෂන් සභාවට පෙත්සම් භාර ගැනිමේ කාලය හෙටින් අවසන් විමට නියමිතයි.", "URL": "https://sinhala.adaderana.lk/news.php?nid=105545", "Category": null, "Parent URL": null}