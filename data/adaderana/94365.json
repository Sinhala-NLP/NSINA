{"Source": "Adaderana", "Timestamp": "August 14, 2018 09:04 am", "Headline": "නායයාමේ අවධානමක් නිසා පවුල් 12ක් ආරක්‍ෂිත ස්ථානවලට", "News Content": "මධ්‍යම කඳුකරයේ බටහිර බැවුම් ප්‍රදේශවලට තව දුරටත් ඇදහැලෙන අධික වර්ෂාවත් සමඟ නායයාමේ අවධානමක් හේතුවෙන් නානුඔය ඩෙස්පොඩ් වතු යායේ පහල කොටසේ වතු කම්කරු පවුල් 12 කට අයත් සමාජිකයන් ආරක්ෂිත ස්ථාන කරා යොමු කළ බව නුවරඑලිය ප්‍රාදේශිය ලේකම් කාර්යයාලය පවසයි. එම වතු යායේ වතු නිවාස පේලියක ආරක්ෂිත පැති බැම්මක් පැවති අධික වර්ෂාවත් සමඟම ඊයේ(13) කඩා වැටිමත් සමඟම එම වතු කම්කරුවන් පදිංචි වතු නිවාස පේලිය නායයාමේ අවධානමක් හේතුවෙන් එම නිවාසවල පදිංචි පවුල් 12 අදාළ සමාජිකයන් 28 දෙනෙකු ඊයේ පස්වරුවේ එම වතු යායේ දමිළ විද්‍යාලයක තාවකාලිකව නතර කළ බව ප්‍රාදේශිය ලේකම් කාර්යයාලයේ නිලධාරින් සඳහන් කළේය. එම වතු නිවාස පේලියේ ආරක්ෂිත පැති බැම්මට වැසි ජලය කාන්දු විම නිසා කඩා වැටී ඇති බව වාර්තා වෙයි. අවතැන් කඳවුරු වල සිටින වතු කම්කරු සමාජියන්ට අවශ්‍ය පහසුකම් සැලසිමට ප්‍රාදේශිය ලේකම් කාර්යයාලය කටයුතු කර ඇති බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=94365", "Category": null, "Parent URL": null}