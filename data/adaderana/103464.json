{"Source": "Adaderana", "Timestamp": "January 31, 2019 09:04 pm", "Headline": "නාවික යාත්‍රා දෙකක් හෙට සිෂෙල්ස් රාජ්‍යට", "News Content": "ශ්‍රී ලංකා නාවික හමුදාව විසින් නිෂ්පාදනය කරන ලද යාත්‍රා දෙකක් සීෂෙල්ස් රාජ්‍ය වෙත භාර දීමේ උත්සවය හෙට (01) පැවැත් වීමට නියමිතයි. ජනාධිපති මෛත්‍රිපාල සිරිසේන මැතිතුමා සහ සිෂෙල්ස්හි උප ජනාධිපති, වින්සන්ට් මෙරිටන් මහතාගේ ප්‍රධානත්වයෙන් කොළඹ, වරාය පරිශ්‍රයේදී පැවැත්විමට නියමිතව ඇත. මෙම යාත්‍රා වැලිසර නාවික කඳවුරේ පිහිටා ඇති වෙරළබඩ මුර යාත්‍රා තැනීමේ ව්‍යාපෘති වැඩපල (Inshore Patrol Craft Construction Project) මඟින් අන්තර්ජාතික ප්‍රමිතියක් යටතේ නිශ්පාදනය කර ඇති අතර, ශ්‍රී ලංකා නාවික හමුදා තාක්ෂණය භාවිතයෙන් හා නාවික ඉංජිනේරුවන්ගේ අධීක්ෂණය යටතේ මෙම යාත්‍රා නිශ්පාදන කර ඇත.", "URL": "https://sinhala.adaderana.lk/news.php?nid=103464", "Category": null, "Parent URL": null}