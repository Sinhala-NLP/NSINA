{"Source": "Adaderana", "Timestamp": "September 23, 2010 09:55 am", "Headline": "‍ගුරුවරියකට වෙඩි තැබූ පුද්ගලයා තමාට ද වෙඩි තබාගනී  ", "News Content": "මොණරාගල, සියඹලාණ්ඩුව ප්‍රදේශයේ පාසලක අද උදෑසන වෙඩි තැබීමක් සිදුව තිබේ. තරුණයෙකු විසින් එම ප්‍රදේශයේ පාසලක ගුරුවරියකට මෙම වෙඩි තැබීම සිදුකර ඇති බව පොලිසිය පවසයි. වෙඩි තැබීම සිදුකළ තරුණයා සිය ගිනි අවියෙන් වෙඩි තබාගෙන සියදිවි හානි කරගෙන ඇති බව මොණරාගල දිස්ත්‍රික් ජ්‍යෙෂ්ඨ නියෝජ්‍ය පොලිස්පති නිමල් මැදිවක මහතා සඳහන් කළේය. වෙඩි වැදීමෙන් තුවාල ලැබු ගුරුවරිය ප්‍රතිකාර සඳහා සියඹලාණ්ඩුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=11037", "Category": null, "Parent URL": null}