{"Source": "Adaderana", "Timestamp": "October 13, 2017 09:35 am", "Headline": "ප්‍රාණ ඇපයේ සිටි 5ක් පකිස්ථාන හමුදා මුදා ගනියි", "News Content": "තලෙයිබාන් ත්‍රස්තවාදීන්ගේ ප්‍රාණ ඇපයේ සිටි එකම පවුලේ සාමාජිකයින් 05 දෙනෙකු මුදා ගැනිමට පාකිස්ථාන් හමුදා කණ්ඩායමක් සමත් වී තිබේ. කැනේඩියානු ජාතිකයෙකු, අමෙරිකානු ජාතික ඔහුගේ බිරිඳ සහ දරුවන් තිදෙනා 2012 වසරේදී ඇෆ්ගන් සංචාරයක නිරතව සිටින අතරතුරදී තලෙයිබාන් ත්‍රස්තවාදීන්ගේ ප්‍රාණ ඇපයට හසුව තිබුණා. අවස්ථා කිහිපයකදී ඔවුන්ගේ විඩියෝ දර්ශන ඉදිරිපත් කරමින් ත්‍රස්තවාදීන් තම සාමාජිකයින් තිදෙනෙකු බන්ධනාගාරයෙන් මුදා හරින ලෙස ඇෆ්ගන් රජයට බල කර තිබුණ. අදාළ ප්‍රාණ ඇපකරුවන් පිරිස වෙනත් ප්‍රදේශයකට රැගෙන යන බවට ලැබුණ තොරතුරක් මත අමෙරිකානු බුද්ධි අංශවල ද සහයෝගයෙන් අදාළ පිරිස මුදාගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=78665", "Category": null, "Parent URL": null}