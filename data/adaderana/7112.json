{"Source": "Adaderana", "Timestamp": "March 6, 2010 03:19 pm", "Headline": "තවත් මැතිවරණ ප්‍රචණ්ඩ ක්‍රියාවක්", "News Content": "කෑගල්ල දිස්ත්‍රික්කයෙන් තරග වදින ප්‍රජාතන්ත්‍රවාදී ජාතික සන්ධානයේ අපේක්ෂක නීතීඥ රංජිත් විජේසිංහ මහතාගේ නිවසට ඊයේ රාත්‍රීයේ කිසියම් පිරිසක් පහර දී තිබේ. මෙලෙස පහර දී ඇත්තේ ත්‍රී රෝද රථයකින් පැමිණි එක්සත් ජනතා නිදහස් සන්ධාන අපේක්ෂක ලලිත් දිසානායක මහතාගේ මැරවරයින් පිරිසක් බව වාර්තා වේ. පහර දීමෙන් රංජිත් වීජේසිංහ මහතාගේ නිවසට හා පුද්ගලික රථයට අලාභහානී සිදු වී ඇත. ප්‍රහාරයෙන් සුලු මොහොතකට පසු අරණායක පොලිසිය මෙම ස්ථානයට වාර්තා කර ඇති බව සඳහන්ය. පහර දීමට අමතරව රංජිත් විජේසිංහ මහතාගේ නිවසට ගල් මුල් ප්‍රහාරයක් ද එල්ල වී තිබේ.", "URL": "https://sinhala.adaderana.lk/news.php?nid=7112", "Category": null, "Parent URL": null}