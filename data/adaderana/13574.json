{"Source": "Adaderana", "Timestamp": "January 18, 2011 11:05 am", "Headline": "යාපනය ඉන්දීය කොන්සල් ජෙනරල් කාර්යාලය වීසා නිකුත් කිරීම අරඹයි", "News Content": "යාපනයේ පිහිටි ඉන්දීය කොන්සල් ජෙනරල් කාර්යාලය මගින් වීසා නිකුත් කිරීම ආරම්භ කර තිබේ. ඊයේ(17) සිට වීසා නිකුත් කිරීම ආරම්භ කර ඇති අතර එක් දිනක් තුළ වීසා 50 -100 ත් අතර ප්‍රමාණයක් නිකුත් කළ හැකි වනු ඇති බව ද යාපනයේ ඉන්දීය කොන්සල් ජෙනරල් වී. මහලිංගම් මහතා ඉන්දීය මාධ්‍ය වෙත සඳහන් කර තිබේ. මෙම කොන්සල් ජෙනරාල් කාර්යාලය තුළින් වඩාත් යහපත් සේවාවක් සැපයිය හැකිවනු ඇති බවද හෙතෙම වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=13574", "Category": null, "Parent URL": null}