{"Source": "Adaderana", "Timestamp": "November 7, 2010 11:42 am", "Headline": "ලැප්ටොප් කල්ලියේ දෙදෙනෙක් මාට්ටු", "News Content": "ලැප්ටොප් වර්ගයේ පරිගණක සොරකම් කිරීමේ ජාවාරමක නිරත වූ කල්ලියක සාමාජිකයින් දෙදෙනෙකු මොරටුව ප්‍රදේශ‍යේ දී අත්අඩංගුවට ගෙන තිබේ. මොරටුව පොලිසියට ලැබුණු තොරතුරකට අනුව සිදු කළ වැටලීමක දී මොවුන් දෙදෙනා අත්අඩංගුවට ගත් බව පොලිසිය පවසයි. මොරටුව විශ්ව විද්‍යාලය සතු පරිගණක මෙම මොවුන් විසින් ‍සොරකම් කර ඇති බව වාර්තා වේ. අත්අඩංගුවට ගත් සැකකරුවන් සතුව තිබී ලැප්ටොප් වර්ගයේ පරිගණක 7ක් සහ වෙබ් කැමරා කිහිපයක් ද පොලිසිය විසින් සොයා ගෙන තිබේ. අත්අඩංගුවට ගත් සැකකරුවන් අද(07) අධිකරණයට ඉදිරිපත් කිරීමට නියමිත බව සඳහන් වේ.", "URL": "https://sinhala.adaderana.lk/news.php?nid=11987", "Category": null, "Parent URL": null}