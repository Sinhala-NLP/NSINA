{"Source": "Adaderana", "Timestamp": "June 22, 2019 10:27 am", "Headline": "ඊජිප්තු ජනපතිට ඝාතන චෝදනාවක්", "News Content": "ඊජිප්තු ජනාධිපති අබ්දෙල් ෆටාහ් අල් සිසි සහ තවත් නිළධාරින් කිහි දෙනෙකු විසින් තම පියා ඝාතනය කළ බවට අභාවප්‍රාප්ත හිටපු ඊජිප්තු ජනාධිපති මොහොමඩ් මොර්සිගේ පුතෙකු විසින් චෝදනා එල්ල කර තිබේ. ඊයේ (21) ට්විටර් ගිණුමේ සටහනක් තබමින් ඔහු මෙම චෝදනා එල්ල කර ඇති බව විදෙස් මාධ්‍ය වාර්තා කළේය. වත්මන් ජනාධිපතිවරයාට අමතරව ඊජිප්තුවේ වත්මන් අමාත්‍යවරුන් වන මහමුද් තව්ෆික් සහ මැගී අබ්දෙල් ගෆාර් යන අයට මෙලෙස චෝදනා එල්ල කර ඇති බව සදහන්. කයිරෝ උසාවියක නඩු විභාගයක් අතරතුරු හිටපු ඊජිප්තු ජනාධිපති මොහොමඩ් මොර්සි පසුගියදා මියගොස් තිබුණි. කෙසේවෙතත් මොර්සිගේ පුතෙකු විසින් ඉදිරිපත් කර ඇති අදාල ප්‍රකාශ සම්බන්ධයෙන් ඊජිප්තු බලධාරින් මෙතෙක් කිසිදු අදහසක් පල කර නොමැති බව වාර්තා වේ.", "URL": "https://sinhala.adaderana.lk/news.php?nid=112530", "Category": null, "Parent URL": null}