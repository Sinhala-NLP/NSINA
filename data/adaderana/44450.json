{"Source": "Adaderana", "Timestamp": "July 5, 2014 04:25 pm", "Headline": "නීති විරෝධී පතල් කැපීමේ ස්ථාන පවත්වාගෙන ගිය 15ක් දැලේ ", "News Content": "සුරියවැව සහ කුට්ටිගල ප්‍රදේශ වල නීති විරෝධි පතල් කැපීමේ ස්ථාන පවත්වාගෙන ගිය පුද්ගලයින් 15දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. සුරියවැව පොලිස් විශේෂ කාර්යය බලකායේ නිලධාරින් කණ්ඩායමක් විසින් කරන ලද වැටලීමකදී සැකකරුවන් අත්අඩංගුවට ගෙන ඇති බව සඳහන් වෙයි. ‍නීති විරෝධි පතල් කැපීමේ ස්ථාන 05ක් වටලා මෙලෙස සැකකරුවන් අත්අඩංගුවට ගෙන තිබේ. කෙසේ වෙතත් මැණික් හා ස්වර්ණාභරණ අධිකාරිය විසින් දඩ මුදල් නියම කර ඇති අතර එය ගෙවු පසු ඔවුන් මුදා හැරිමට කටයුතු කර තිබේ.", "URL": "https://sinhala.adaderana.lk/news.php?nid=44450", "Category": null, "Parent URL": null}