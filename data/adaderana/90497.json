{"Source": "Adaderana", "Timestamp": "June 7, 2018 11:04 am", "Headline": "වතුකරයේ අධ්‍යාපනය ඉහළ නැංවීමට ගුරුවරුන් 3800ක්", "News Content": "වතුකරයේ අධ්‍යාපනය නැංවීම සඳහා ගුරුවරුන් 3800ක් ඉදිරියේ දී බඳවාගැනීමට කටයුතු කරන බව අධ්‍යාපන අමාත්‍ය අකිල විරාජ් කාරියවසම් මහතා අද (7) පාර්ලිමේන්තුවේ දී පැවසීය. පාර්ලිමේන්තු මන්ත්‍රී රංජිත් ද සොයිසා මහතා යොමු කළ වාචික ප්‍රශ්නයකට පිළිතුරු ලබාදෙමින් අමාත්‍යවරයා මෙසේ සඳහන් කළේ ය. ළඟම පාසල හොඳම පාසල ව්‍යාපෘතියට අමතරව වතුකරයේ පාසල් සංවර්ධනය සඳහා රුපියල් මිලියන 250ක් වෙන්කර ඇතැයි ද අමාත්‍යවරයා සඳහන් කළ අතර පාසල් සඳහා ගුරුවරු, ගොඩනැඟිලි ඇතුළු යටිතල පහසුකම් ලබාදීමට කටයුතු කර ඇතැයි ද කීය.", "URL": "https://sinhala.adaderana.lk/news.php?nid=90497", "Category": null, "Parent URL": null}