{"Source": "Adaderana", "Timestamp": "April 25, 2018 04:56 pm", "Headline": "නිවර්තන කලාපයේ ඉපදුණු පළමු හිම වලසා මියයයි-වසර 5ක් රෝගීව ඉදලා", "News Content": "නිවර්තන කලාපයේ උපත ලැබූ පළමු වන හිම වලසා මිය ගොස් තිබේ. වයස් ගත වීමත් සමඟ ඇතිවූ රෝගාබාධ හේතුවෙන් මෙම සත්ත්වයා මියගොස් ඇති බව වාර්තා වෙයි. අවුරුදු 27ක් වයසැති මෙම සුදු වලසා උපත ලැබුවේ සිංගප්පූරුවේය. ඉනුකා යන සුරතල් නමින් හැඳින්වූ සුදු වලසා වසර 5ක කාලයක සිට රෝගී තත්ත්වයෙන් පසුවී තිබේ. ඔහුට ඇවිදීමේ අපහසුතා මෙන්ම ශ්‍රවණාබාධ තත්ත්වයක්ද තිබූ බව සත්වෝද්‍යාන බලධාරීන් පවසයි. හිම සහිත කලාපයෙන් බැහැරව නිවර්තන කලාපයක උපත ලද පළමු මෙන්ම එකම හිම වලසා වීම ඉනුකාගේ විශේෂත්වයයි.", "URL": "https://sinhala.adaderana.lk/news.php?nid=88019", "Category": null, "Parent URL": null}