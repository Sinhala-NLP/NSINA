{"Source": "Adaderana", "Timestamp": "February 13, 2012 06:31 pm", "Headline": "20% න් බස් ගාස්තු ඉහළ යයි-අවම ගාස්තුව රු.9 යි", "News Content": "බස් ගාස්තු ඉහළ නැංවීමට බලධාරීන් විසින් අවසර ලබාදුන් හෙයින් පුද්ගලික බස් රථ වර්ජනය අත්හිටුවීමට තීරණය කළ බව පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. අද සවස බලධාරීන් සමග පැවති හමුවේදී අවම බස් ගාස්තුව රු.9.00 ක් දක්වා ඉහළ නැංවීමටත්, සමස්තයක් ලෙස බස් ගාස්තු 20% න් ඉහළ නැංවීමටත් එකඟතාව හිමිවූ බව ඔහු සඳහන් කළේය. එසේම වැඩිවන පුද්ගලික බස් ගාස්තුවලට සාපේක්ෂව ලංගම බස් ගාස්තුද 20% න් ඉහළ නැංවීමට තීරණය කර ඇති අතර එබැවින් මිල සංශෝධනය පුද්ගලික හා ලංගම බස් රථ සඳහා එකසේ පොදුය.", "URL": "https://sinhala.adaderana.lk/news.php?nid=22088", "Category": null, "Parent URL": null}