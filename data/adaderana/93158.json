{"Source": "Adaderana", "Timestamp": "July 25, 2018 07:50 am", "Headline": "දැරියක්  අපයෝජනය කළ ගුරුවරුන් 2ක් අත්අඩංගුවට", "News Content": "මොණරාගල ප්‍රදේශයේ උසස් පෙළ හදාරන දැරියක්ව අපයෝජනයට ලක් කර ගුරුවරුන් දෙදෙනෙක් අත්අඩංගුවට ගෙන තිබේ. මෙම සැකකරුවන් දෙදෙනාඑම ප්‍රදේශයේම පාසලක ඉතිහාසය සහ තාක්ෂණ වේදය උගන්වන්න ගුරුවරුන් බවපොලීසිය පවසයි. ඉතිහාසය විෂය උගන්වන ගුරුවරයා දැරිය ඔහුගේ නිවසට ගෙන්වාගෙන අපයෝජනයට ලක් කර පසුව එම දැරියව ඔහුගේ මිතුරෙකු වන අනෙක් සැකකරුට ලබා දී ඇති බව අනාවරණය වී තිබේ. පසුව එම සැකකරු ඔහුගේ ජංගම දුරකථනයෙන් පටිගත කරගත් විඩියෝ සමාජ මාධ්‍ය (facebook) වෙත නිදහස් කර තිබෙන බව අනාවරණය වී ඇති බව අද දෙරණ වාර්තාකරු පැවසීය. සැකකාර ගුරුවරුන් දෙපල මීට අමතරව තවත් දැරියන් රැසක් අපයෝජනයට ලක් කර තිබෙන බවට අනාවරණය වි ඇති බව සදහන් වේ. අත්අඩංගුවට ගත් සැකකරුවන් මොණරාගල මහේස්ත්‍රාත් අධිකරණයට අද(25)ඉදිරිපත් කිරීමට නියමිත අතර මොණරාගල කොඨ්ඨාශ භාර පොලිස් අධිකාරි සුජිත් වෙදමුල්ල මහතාගේ උපදෙස් මත මොණරාගල කොඨ්ඨාශ අපරාධ විමර්ශන ඒකකය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=93158", "Category": null, "Parent URL": null}