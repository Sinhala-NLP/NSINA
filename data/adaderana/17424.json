{"Source": "Adaderana", "Timestamp": "July 16, 2011 09:26 am", "Headline": "20 වනදායින් පසු පිටුපස වීදුරුව වැසුවොත් නීතිය ඉදිරියට", "News Content": "බස්රථවල පිටුපස වීදුරුවේ අලවා ඇති දැන්වීම්, තිරරෙදි ආදිය ලබන 20 වැනිදාට පෙර ඉවත් කළ යුතු බව පොලිස් මූලස්ථානය දැනුම් දෙයි. ඒ අනුව බස්රයේ මාර්ග අංකය හැර කිසිවක් පිටුපස වීදුරුවේ අලවා තැබිය නොහැකිය. පිටුපස වීදුරුව අතරින් බස්රථයේ රියදුරුට බසයේ පිටුපස පැහැදිලිව බලාගත හැකි ලෙස තැබිය යුතු බව සඳහන්ය. පසුපස වීදුරු අවහිර වන ලෙස තිර රෙදි, දැන්වීම්, චිත්‍ර සැරසිලි ආදිය දමා තිබීම මගින් රියදුරුට බසයේ පසුපස හා මාර්ගය පැහැදිලිව බලාගත‍ නොහැකි වන බව පොලිසිය පවසයි. ලබන 20 වැනිදාට පසුව කොළඹ නගර සීමාවට ඇතුළුවන පිටුපස වීදුරුව ආවරණය කර ඇති බස්රථවලට ‍එරෙහිව නීති මගින් කටයුතු කරන බව පොලිසිය දැනුම් දෙයි.", "URL": "https://sinhala.adaderana.lk/news.php?nid=17424", "Category": null, "Parent URL": null}