{"Source": "Adaderana", "Timestamp": "May 1, 2017 08:31 am", "Headline": "ගලකින් පහර දී ඝාතනය කරලා", "News Content": "නල්ලතන්නි පොලිස් වසමට අයත් ලක්‍ෂපාන වතුයායේ වාලමෙලෙයි කොටසේදී දෙදරු පියෙකුට ගලකින් ඔලූවට පහර දී ඝාතනය කර ඇති බව නල්ලතන්නිය පොලීසිය පවසයි. අද (1) අළුයම 1.00 ට පමණ මෙම ඝාතනය සිදුවී ඇති අතර මෙසේ මියගොස් ඇත්තේ නල්ලතන්නිය ප‍්‍රදේශයේම පදිංචි එච්.එම් ලලිත් නැමැති දෙදරු පියෙකි. දෙපිරිසක් අතර ඊයේ (30) රාති‍්‍ර ගැටුමක් ඇති වී ඇති බවත් එම ගැටුමෙන් පසු එක් අයෙක් මිය ගොස් ඇති බවත් නල්ලතන්නිය පොලීසිය පවසයි. සැකකරුවන් අත්අඩංගුවට ගැනීම සඳහා නල්ලතන්නිය පොලීසිය විශේෂ මෙහෙයුමක් ආරම්භ කර තිබේ.", "URL": "https://sinhala.adaderana.lk/news.php?nid=72676", "Category": null, "Parent URL": null}