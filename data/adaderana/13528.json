{"Source": "Adaderana", "Timestamp": "January 16, 2011 09:14 am", "Headline": "තවදුරටත් වැසි බලාපොරොත්තු විය හැකියි", "News Content": "අද(16) දිනය තුළ ද වැසි සහිත කාලගුණයක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා පවසන පරිදි නැගෙනහිර , උතුරු , උතුරු මැද , මධ්‍යම සහ ඌව පළාත් වලටත් හම්බන්තොට දිස්ත්‍රික්කයටත් තැනින් තැන වැසි ඇතිවිය හැකිය. මීට අමතරව දිවයිනේ සෙසු ප්‍රදේශ වලට සවස් කාලයේ වැසි ඇතිවිය හැකි බව හෙතෙම සඳහන් කරයි. උතුරු සහ ඊ‍සාන දිග මුහුදු ප්‍රදේශ තරමක් රළු විය හැකි බව ද කාලගුණ විද්‍යා දෙපාර්තමේන්තුව කියා සිටියි. මේ අතර අයහපත් කාලගුණික තත්ත්වය හේතුවෙන් මිය ගිය පුද්ගලයින්ගේ සංඛ්‍යාව 38 දක්වා ඉහළ ගොස් තිබේ. මේ වන විට විට විපතට පත් වූවන්ගේ සංඛ්‍යාව දස ලක්ෂ හැත්තෑ නව දහසක් පමණ වන බව ආපදා කළමනාකරණ මධ්‍යස්ථානය පවසයි. අවතැන් කඳවුරු 435 ක විසි දහසකට වැඩි පිරිසක් තවදුරටත් රැඳී සිටියි.", "URL": "https://sinhala.adaderana.lk/news.php?nid=13528", "Category": null, "Parent URL": null}