{"Source": "Adaderana", "Timestamp": "May 7, 2017 03:02 pm", "Headline": "ව්‍යාජ විදෙස් ගමන් බලපත්‍ර සෑදූ ලාංකිකයෙක් ඉන්දියාවේදී අල්ලයි", "News Content": "ව්‍යාජ විදෙස් ගමන් බලපත්‍ර සකස් කිරීමේ ජාවාරමක නිරත ශ්‍රී ලාංකිකයෙකු ඉන්දියාවේදී අත්අඩංගුවට ගෙන තිබේ.අදාළ ජාවාරම සම්බන්ධයෙන් විමර්ශන සිදුකළ මුම්බායි පොලීසිය විසින් දේවා කුමාරන් නමැති මෙම සැකකරු අත්අඩංගුවට ගෙන ඇති බව සඳහන්වේ.ව්‍යාජ ගමන් බලපත්‍ර සකසා නීතිවිරෝධි ලෙස පුද්ගලයන් බ්‍රිතාන්‍යයට යැවීමේ ජාවාරමක් සම්බන්ධයෙන් පසුගිය මාර්තු මාසයේදි අත්අඩංගුවට ගත් සැකකරුවන් සමඟ මොහු සම්බන්ධතා පවත්වා ඇති බවට පොලීසිය සිදුකළ විමර්ශනවලදී අනාවරණය වී තිබේ.මෙම සිදිධියට අදාළව මේ වනවිට ශ්‍රී ලාංකිකයන් සිව්දෙනෙකු සහ බ්‍රිතාන්‍ය ජාතිකයින් සිව්දෙනෙකු ඉන්දීය අත්අඩංගුවේ පසුවන බව එරට මාධ්‍ය වාර්තා කළේය.", "URL": "https://sinhala.adaderana.lk/news.php?nid=72926", "Category": null, "Parent URL": null}