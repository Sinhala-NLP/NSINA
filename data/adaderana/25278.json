{"Source": "Adaderana", "Timestamp": "June 24, 2012 12:03 pm", "Headline": "වටිනා භාණ්ඩ තොගයක් සමග දෙදෙනෙකු අත්අඩංගුවට", "News Content": "පෞරාණික වටිනාකමක් ඇති භාණ්ඩ ඇතුළු තවත් භාණ්ඩ තොගයක් ළඟ තබාගෙන සිටි සැකකරුවන් දෙදෙනෙකු අත්අඩංගුවට ගෙන තිබේ. සැකකරුවන් මහරගම සහ හොරණ ප්‍රදේශවල පදිංචිකරුවන් වන අතර ඔවුන් ඇතැම් භාණ්ඩ අලෙවිකර ලබාගත් මුදල්වලින් මත්ද්‍රව්‍ය මිලදී ගෙන ඇති බව ද පොලිසිය පවසයි. පිත්තල භාණ්ඩ, රන් ආභරණ, ජංගම දුරකථන, කැමරා ඇතුළු උපකරණ තොගයක් පොලිස් භාරයට ගත් භාණ්ඩ අතර වේ. එම භාණ්ඩ සොරකම් කළ ප්‍රදේශ පිළිබඳව පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=25278", "Category": null, "Parent URL": null}