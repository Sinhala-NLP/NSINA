{"Source": "Adaderana", "Timestamp": "April 7, 2019 08:47 am", "Headline": "වව්නියාවේ කුල ගැටුමක් නිසා දෙදෙනෙක් රෝහලට-යතුරුපැදියක් ගිනි තියයි", "News Content": "වවුනියාව,ඕමන්ත,සින්නපුදුකුලම ප්‍රදේශයේදී කුල ගැටුමක් පදනම් කර ගනිමින් දෙපිරිසක් අතර ඊයේ (06) ඇති වු ගැටුමකින් පුද්ගලයින් දෙදෙනෙකු තුවාල ලබා ඇති බව අද දෙරණ වාර්තාකරු පැවසීය. පොලිසිය පැවසුවේ අදාළ ගැටුම අතරතුර යතුරුපැදි දෙකකට පහරදි ඇති අතර,එක් යතුරුපැදියක් ගිනි තබා විනාශ කොට ඇති බවයි. තුවාලකරුවන් වවුනියාව රෝහලට ඇතුළත් කොට ඇති අතර,ගැටුමට සම්බන්ධ පුද්ගලයෙකු අත්අඩංගුවට ගෙන ඇති බව වාර්තා වේ. ‍සිද්ධිය සම්බන්ධයෙන් තවත් පුද්ගලයින් දෙදෙනෙකු අත්අඩංගුවට ගැනීමට පරීක්ෂණ මෙහෙයවන බවද පොලිසිය පැවසීය. අත්අඩංගුවට ගත් සැකකරු වවුනියාව මහේස්ත්‍රාත් අධිකරණයට ඉඳිරිපත් කිරීමට නියමිත අතර,සිද්ධිය සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107546", "Category": null, "Parent URL": null}