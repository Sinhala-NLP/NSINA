{"Source": "Adaderana", "Timestamp": "May 30, 2014 09:41 am", "Headline": "කටුනායක ගුවන් තොටුපළ ආරක්ෂකයින්ගේ විරෝධතාවයක්", "News Content": "කටුනායක බණ්ඩාරනායක ජාත්‍යන්තර ගුවන් තොටුපළේ ආරක්ෂක නිලධාරින් අද පෙරවරුවේ විරෝධතාවක නිරතව තිබේ. ගුවන්තොටුපළේ ආරක්ෂක ප්‍රධානියාගේ ක්‍රියාකලාපයට එරෙහිව විරෝධතාව සංවිධාන කළ බව ගුවන්තොටුපළ ශ්‍රී ලංකා නිදහස් සේවක සංගමයේ නව සභාපති වර්ණසිරි මොහන්දිරම් මහතා සඳහන් කළේය. ගුවන්තොටුපළ මේ වන විට අනාරක්ෂිත තත්ත්වයට පත්ව ඇති බවද ඔහු පෙන්වාදෙයි. ගුවන් තොටුපළ ආරක්ෂක ප්‍රධානියාට එරෙහිව චෝදනා 18ක ලියවිල්ලක් අද පෙරවරුවේ නියෝජ්‍ය අමාත්‍යවරුන් වන සරත් ගුණරත්න සහ දයාශ්‍රිත තිසේරා මහත්වරුන් වෙත බාර දී තිබේ. එසේ වුවද තමන් නියමිත පරිදි සේවයට වාර්තා කරන බව අදාළ වෘත්තිය සමිති නිලධාරියා සඳහන් කළේය", "URL": "https://sinhala.adaderana.lk/news.php?nid=43594", "Category": null, "Parent URL": null}