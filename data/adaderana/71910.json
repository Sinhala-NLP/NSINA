{"Source": "Adaderana", "Timestamp": "April 9, 2017 04:35 pm", "Headline": " යතුරුපැදි හිස්වැසුම් ගැසට් පත්‍රය තාවකාලිකව අත්හිටුවයි!", "News Content": "යතුරුපැදි හිස්වැසුම් සම්බන්ධයෙන් නිකුත් කළ ගැසට් පත්‍රය තාවකාලිකව අත්හිටුවීමට කටයුතු කළ බව මාර්ග ආරක්ෂාව පිළිබඳ ජාතික සභාව පවසයි. එහි සභාපති ආචාර්ය සිසිර කෝදාගොඩ මහතා සඳහන් කළේ එම ගැසට් පත්‍රයේ ඇතැම් කරුණු ගැටළු සහගත බවට ඉදිරිපත් වූ ඉල්ලීමක් සලකා බැලීමෙන් අනතුරුව මෙම ක්‍රියාමාර්ගය ගත් බවයි. ඒ අනුව ගැසට් පත්‍රයට අදාළ නීතිමය ක්‍රියාමාර්ග ගැනීම ද තාවකාලිකව නතර කිරීමට පියවර ගන්නා බව සිසිර කෝදාගොඩ මහතා සඳහන් කළේය. කෙසේවෙතත් කඩිනමින් අදාළ සංශෝධන සිදුකර මාසයක් ඇතුළත යළි එම ගැසට් පත්‍රය නිකුත් කිරීමට කටයුතු කරන බවද ඔහු කියා සිටියේය.", "URL": "https://sinhala.adaderana.lk/news.php?nid=71910", "Category": null, "Parent URL": null}