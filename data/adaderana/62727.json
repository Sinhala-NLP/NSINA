{"Source": "Adaderana", "Timestamp": "August 3, 2016 03:06 pm", "Headline": "බස්නාහිර ඩෙංගු තවාන් 1403ක්", "News Content": "බස්නාහිර පළාත කේන්ද්‍ර කරගනිමින් ක්‍රියාත්මක කළ තෙදින ඩෙංගු මර්දන වැඩසටහනේ දී පරිශ්‍ර 69,994ක් පරික්ෂාවට ලක්කළ බව සෞඛ්‍ය අමාත්‍යාංශය පවසයි.බස්නාහිර පළාතේ කොළඹ, ගම්පහ සහ කළුතර යන දිස්ත්‍රික්කවල පසුගිය මස 29 වැනිදා සිට තෙදින ඩෙංගු මදුරු මර්දන වැඩසටහනක් ක්‍රියාත්මක කෙරුණි.එහිදී මදුරු කීටයන් සහිත පරිශ්‍ර 1403ක් හඳුනාගත් බව සෞඛ්‍ය අමාත්‍යාංශය සඳහන් කළේය.මදුරුවන් බෝවන පරිදි පරිශ්‍ර පවත්වාගෙන ගිය පුද්ගලයින් 859 දෙනෙකුට නඩු පැවරීමට පියවර ගෙන ඇති අතර පුද්ගලයින් 3238 දෙනෙකුට නොතීසි නිකුත් කිරීමට පියවර ගෙන ඇති බව සඳහන්ය.මදුරු මර්දනය සඳහා සිදුකරන ලද විවිධ වැඩසටහන් හේතුවෙන් මේ වන විට ඩෙංගු රෝගීන් වාර්තා වීමේ අඩුවක් පෙන්නුම් කරන බව ද සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=62727", "Category": null, "Parent URL": null}