{"Source": "Adaderana", "Timestamp": "August 27, 2013 07:22 am", "Headline": "බලපත්‍ර නොමැති ඔසුසැල් 2ක් වටලයි", "News Content": "බලපත්‍ර නොමැතිව කොළඹ ප්‍රදේශයේ පවත්වාගෙන ගිය ඔසුසැල් දෙකක් වැටලීමට ජාතික ඖෂධ අධිකාරිය පියවර ගෙන තිබේ. එම අධිකාරියේ අධ්‍යක්ෂ වෛද්‍ය හේමන්ත බෙනරගම මහතා සඳහන් කළේ ඊයේ (26)දිනයේ අදාළ වැටලීම සිදුකළ බවයි. ලැබුණු පැමිණිලි වලට අනුව කොළඹ නගරයේ ඔසුසැල් රැසක් විශේෂ පරීක්ෂාවකට ලක්කර තිබේ. එහිදි බලපත්‍ර නොමැතිව පවත්වාගෙන ගිය ඔසුසැල් දෙකක තිබු සියලුම ඖෂධ සිය භාරයට ගෙන එම ඔසුසැල් හිමිකරුවන්ට එරෙහිව නඩු පැවරීමට කටයුතු කළ බව වෛද්‍ය හේමන්ත බෙනරගම මහතා සඳහන් කරයි. මේ අතර පසුගියදා “රා“ නිෂ්පාදනය කිරීම සඳහා නිදිපෙති ලබාදීමේ සිද්ධිය සම්බන්ධයෙන් චෝදනා ලැබ සිටි ඖෂධ අලෙවිකරුට රුපියල් 50,000ක දඩමුදලක් නියම කර ඇත. වෛද්‍ය හේමන්ත බෙනරගම මහතා සඳහන් කළේ ඊට අමතරව ඔහුට වසර පහක අත්හිටවු බරපතළ වැඩ සහිත සිරදඬුවමක් ද නියම කර ඇති බවයි.", "URL": "https://sinhala.adaderana.lk/news.php?nid=36921", "Category": null, "Parent URL": null}