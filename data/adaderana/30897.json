{"Source": "Adaderana", "Timestamp": "January 19, 2013 02:22 pm", "Headline": "වැරදි තැනට අත තබා පොලීසියට එයි", "News Content": "අනුරාධපුර පාරිභෝගික සේවා අධිකාරියේ නිලධාරීන් දෙදෙනෙකුට පහරදීමේ සිද්ධියට සම්බන්ධ ප්‍රධාන සැකකරු අද (19) අනුරාධපුර පොලීසියට භාරවී තිබේ. අද පෙරවරුවේ අදාළ සැකකරු නීතීඥයෙකු මාර්ගයෙන් භාරවූ බව පොලීසිය සඳහන් කළේය. මෙම සැකකරු අනුරාධපුර මහේස්ත්‍රාත් හමුවට ඉදිරිපත් කිරීමට නියමිතය. පසුගිය 16 වන දින ශ්‍රී මහා බෝධිය පාරේ පිහිටි හෝටලයක් පරීක්ෂා කිරීමට ගිය අවස්ථාවේදී අදාළ හෝටලයේ හිමිකරු විසින් පාරිභෝගික සේවා අධිකාරියේ නිලධාරීන් දෙදෙනාට පහර දී තිබුණි.", "URL": "https://sinhala.adaderana.lk/news.php?nid=30897", "Category": null, "Parent URL": null}