{"Source": "Adaderana", "Timestamp": "April 8, 2013 01:16 pm", "Headline": "ඉන්දීය ජාතිකයින් පිරිසක් වැටුප් ඉල්ලා වර්ජනයක", "News Content": "මාදම්පේ පිහිටි ඉන්දීය සමාගමකට අයත් කර්මාන්ත ශාලාවක සේවය කරන ඉන්දීය ජාතිකයින් පිරිසක් වැඩවර්ජනයක් ආරම්භ කර තිබේ. වැටුප් ප්‍රශ්නයක් මුල්කර කර ගනිමින් මෙම වර්ජනය ආරම්භ කර ඇති බව අද දෙරණ වාර්තාකරු පැවසුවේය. සියලුම පහසුකම් සහිතව මසකට රුපියල් 20,000 ට ආසන්න වැටුපක් තමන්ට ලබා දෙන බවට පාලන අධිකාරිය පැවසුව ද මේ වන විට තමන්ට ලැබෙන්නේ රුපියල් 7500 ක මුදලක් බව වර්ජකයින් සඳහන් කරයි. වර්ජනය සදහා සේවකයින් 90 දෙනෙකු සහභාගී වී සිටියි. මෙම කර්මාන්ත ශාලාවෙහි ඉන්දීය ජාතිකයින් 225 දෙනෙකු පමණ සේවයේ නියුතු වේ.", "URL": "https://sinhala.adaderana.lk/news.php?nid=33107", "Category": null, "Parent URL": null}