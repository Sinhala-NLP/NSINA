{"Source": "Adaderana", "Timestamp": "November 17, 2012 09:22 am", "Headline": "දේපළ සොරකමේ ආ 3ක් දැලේ", "News Content": "වෙන්නප්පුව කටුනේරිය ප්‍රදේශයේ නිවසක දේපළ සොරා ගැනීමට සුදානම් වු පුද්ගලයින් තිදෙනෙකු ගිනි අවියක් සමග පොලීසිය විසින් අත්අඩංගුවට ගෙන තිබේ. ඊයේ (16) රාත්‍රී 9.30ට පමණ වෙන්නප්පුව පොලීසිය විසින් එම සැකකරුවන් අත්අඩංගුවට ගෙන ප්‍රශ්න කර ඇති අතර එහිදී ඔවුන්ගෙන් දෙදෙනෙක් හමුදාවෙන් පලාගිය හා සිරගතව නිදහස ලැබූ අය බව අනාවරණය වී ඇත. අත්අඩංගුවට ගත් එක් සැකකරුවෙකු සඟවා ඇති ආයුධ කිහිපයක් පෙන්වීමට යැයි පවසා හලාවත මාදම්පේ ප්‍රදේශයේ අද (17) උදෑසන රුගෙනවිත් ඇති අතර ඔහු එහිදී පලාගොස් තිබේ. එම සැකකරු පලාගොස් ඇත්තේ ද අත්විලංගු සහිත බව අප වාර්තාකරු කියයි. අත්අඩංගුවේ පසුවන සෙසු සැකකරුවන්‍ දෙදෙනාගෙන් ප්‍රශ්න කරන බව ද අප වාර්තාකරු වැඩිදුරටත් සඳහන් කරයි. මොවුන් වත්තල ප්‍රදේශයේ පදිංචිකරුවන් බව ද අනාවරණය වී ඇත.", "URL": "https://sinhala.adaderana.lk/news.php?nid=29254", "Category": null, "Parent URL": null}