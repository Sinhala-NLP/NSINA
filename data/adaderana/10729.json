{"Source": "Adaderana", "Timestamp": "September 9, 2010 08:34 am", "Headline": "18 ට කැමැත්ත දුන් අයට පක්ෂයත්, තනතුරුත් නෑ", "News Content": "18 වන ව්‍යවස්ථා සංශෝධනයට පක්ෂව ඡන්දය ලබාදුන් එක්සත් ජාතික පක්ෂ මන්ත්‍රීවරුන් සිය පක්ෂයේ දැරූ ‍සියලු තනතුරු වලින් ඉවත් කිරීමට මෙන්ම පක්ෂයෙන් නෙරපීමට කටයුතු කරන බව එම පක්ෂයේ සභාපති ගාමිණි ජයවික්‍රම පෙරේරා මහතා පවසයි. පක්ෂයේ තීරණයට විරුද්ධව කටයුතු කරන මන්ත්‍රීවරුන්ට එරෙහිව දැඩි ක්‍රියාමාර්ග ගැනීමට පසුගියදා රැස්වු කෘත්‍යාධිකාරී මණ්ඩලය තීරණය කළ බව ඔහු සඳහන් කළේය. මෙසේ පක්ෂයේ මන්ත්‍රීවරුන් කිහිපදෙනෙක් රජයට සහය පළ කිරීමට ඉදිරිපත්ව සිටින්නේ විවිධ වරප්‍රසාදයන්ට යටවීමෙන් බව ගාමිණි ජයවික්‍රම පෙරේරා මහතා පවසයි. ව්‍යවස්ථා සංශෝධනයට අදාළව පාර්ලිමේන්තුවේ ඊයේ පැවති ඡන්ද විමසීමේදී එක්සත් ජාතික පක්ෂයේ ලක්ෂ්මන් සෙනවිරත්න, අර්ල් ගුණසේකර, උපේක්ෂා ස්වර්ණමාලී, අබ්දුල් කාදර්, මනුෂ නානායක්කාර, නිමල් විජේසිංහ සහ ශ්‍රී රංගා යන මන්ත්‍රීවරුන් ඊට පක්ෂව ඡන්දය ලබා දුන්නේය. ශ්‍රී රංගා මහතා එක්සත් ජාතික පක්ෂය තුළ සිටිමින් ව්‍යවස්ථාවට පක්ෂව ඡන්දය ලබා දුන්න ද ඡන්දය ලබාදුන් සෙසු එක්සත් ජාතික පක්ෂ මන්ත්‍රීවරුන් හය දෙනා ආණ්ඩු පක්ෂයේ අසුන් ගනු ලැබීය.", "URL": "https://sinhala.adaderana.lk/news.php?nid=10729", "Category": null, "Parent URL": null}