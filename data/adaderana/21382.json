{"Source": "Adaderana", "Timestamp": "January 14, 2012 04:15 pm", "Headline": "ඉහළ කොත්මලේ ජලාශයෙන් ජලය මුදාහැරෙයි -අවධානයෙන් සිටින්න", "News Content": "ඉහළ කොත්මලේ ජලාශයෙන් විටින් විට ජලය මුදාහැරෙන හෙයින් එම ජලාශයේ වේල්ලට පහළ ප්‍රදේශවල වෙසෙන ජනතාව ඒ සම්බන්ධයෙන් වැඩි අවධානයෙන් සිටිය යුතු බව ආපදා කළමනාකරණ මධ්‍යස්ථානය පවසයි. මේ සම්බන්ධයෙන් ජනතාවගේ දැනුවත් වීම අවම මට්ටමක පවතින බව එම මධ්‍යස්ථානයේ නුවරඑළිය දිස්ත්‍රික් සම්බන්ධීකාරක එරන්දන හේමවර්ධන මහතා සඳහන් කළේය. ජලාශයේ වේල්ලට පහළ ප්‍රදේශවල ජනතාව අවදානම් තත්ත්වයන් හමුවේ වුවද කොත්මලේ ඔයේ ජලය පරිහරණය කරමින් සිටින බවට තොරතුරු ලැබී ඇතැයි ද ඔහු සඳහන් කරයි. ජලාශයෙන් ජලය මුදාහරින අවස්ථාවල කොත්මලේ ඔයේ ජලමට්ටම හදිසියේ ඉහළ යා හැකි බැවින් ඒ පිළිබඳ දැඩි අවධානයෙන් සිටින ලෙස එරන්දන හේමවර්ධන මහතා ජනතාවගෙන් වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=21382", "Category": null, "Parent URL": null}