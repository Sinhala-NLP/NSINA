{"Source": "Adaderana", "Timestamp": "October 27, 2018 10:04 am", "Headline": "පරාක්‍රම සමුද්‍රයේ වාන් දොරටු 4ක් විවෘතයි", "News Content": "පොළොන්නරුව ප්‍රදේශයට ඇද හැලෙන වර්ෂාව හේතුවෙන් ජලාශ රැසක ජල මට්ටම ඉහළ ගොස් ඇති බව වාරි මාර්ග දෙපාර්තමේන්තුව පවසයි. මේ හේතුවෙන් පරාක්‍රම සමුද්‍රය ද පිටාර මට්ටමට පැමිණ තිබීම හේතුවෙන් වාන් දොරටු 4ක් විවෘත කර ඇති බව එම දෙපාර්තමේන්තුවේ වාරි ඉන්ජිනේරු අසේල උදයංග මහතා සඳහන් කරයි. එසේම පරාක්‍රම සමුද්‍රය පහළ ප්‍රදේශයේ ජීවත්වන ජනතාව මේ සම්බන්ධයෙන් අවධානයෙන් සිටින ලෙසත්, වාරිමාර්ග දෙපාර්තමේන්තුවේ නිලධාරීන් විසින් මේ වන විටත් එම ප්‍රදේශයේ ජනතාව දැනුවත් කරමින් සිටින බවත් ඔහු අද දෙරණ සමඟ පවසා සිටියාය.", "URL": "https://sinhala.adaderana.lk/news.php?nid=98299", "Category": null, "Parent URL": null}