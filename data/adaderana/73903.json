{"Source": "Adaderana", "Timestamp": "June 4, 2017 09:15 pm", "Headline": "රන් මාල කොල්ලකෑමේ කල්ලියකට සම්බන්ධ 2ක් මාට්ටු", "News Content": "මාතලේ නගරයේ හා අවට නගරවල යතුරු පැදියෙන් ගොස් කාන්තාවන්ගේ රන් මාල කඩා ගැනීමේ කල්ලියක සැකකරුවන් දෙදෙනෙකු මාතලේ මූලස්ථාන පොලිසිය විසින් ඊයේ (03)වන දින අත්අඩංගුවට ගත් බව මාතලේ පොලීසිය පවසයි. එම සැකකරුවන්මාතලේ සහ මහවෙල පොලිස් කොට්ඨාසවල රන් මාල කඩා ගැනීමේ සිද්ධින් කීපයකට සම්බන්ධ බවට කරන ලද මුලික පරික්ෂණ වලින් අනාවරණය වී ඇත. මෙම සැකකරුවන් මාතලේ පාරාවත්ත ප්රබදේශයේ පදිංචිකරුවන් බවට හදුනා ගෙන ඇති අතර මාතලේ තොටගමුවේදී මහ මග ගමන් කරමින් සිටි රජයේ නිලධාරිනියකගේ රුපියල් 37000/- ක් වටිනා රන් මාලයක් කොල්ලකෑමේ සිද්ධියක් පිළිබදව ලැබුණු පැමිණිල්ලකට අනුව කරන ලද පරික්ෂණයනට අනුව සැකරුවන් මාතලේ අපරාධ අංශය විසින් අත්අඩංගුවට ගෙන තිබේ. මොවුන් මතට ඇබ්බැහිව ඇති වුවන් බවත් මත්ද්‍රව්‍ය මිලට ගැනීමට මිතුරන්ගේන් ඉල්ලාගෙන ගොස් මහමග ගමන් ගන්නා කාන්තාවන්ගේ රන් මාල මංකොල්ලකා තිබේ .", "URL": "https://sinhala.adaderana.lk/news.php?nid=73903", "Category": null, "Parent URL": null}