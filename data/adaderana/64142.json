{"Source": "Adaderana", "Timestamp": "September 16, 2016 03:21 pm", "Headline": " රම්නරේෂ් සර්වාන් අන්තර් ජාතික ක්‍රිකට් පිටියෙන් සමුගැනීමට තීරණය කරයි", "News Content": "බටහිර ඉන්දීය කොදෙව් කණ්ඩායමේ හිටපු නායක රම්නරේෂ් සර්වාන් අන්තර් ජාතික ක්‍රිකට් පිටියෙන් සමුගැනීමට තීරණය කර තිබේ.සර්වාන් අවසන් වරට එක්දින ජාත්‍යන්තර තරගයකට සහභාගී වී ඇත්තේ 2013 වසරේ ශුරයින්ගේ කුසලාන තරගාවලියේදී ඉන්දියාවට එරෙහිවයි.36 හැවිරිදි රම්නරේෂ් සර්වාන් කොදෙව් කණ්ඩායම වෙනුවෙන් එක්දින ජාත්‍යන්තර තරග 286කට, ටෙස්ට් තරග 87කට සහ 20 යි 20 තරග 18කට සහභාගී වී තිබේ. ටෙස්ට් සහ එක්දින තරගවල ඉනිමකදී ලකුණු 40ට වැඩි සාමාන්‍යයක් රදවා ගනිමින් දක්ෂ ක්‍රීඩකයෙකු ලෙස සර්වාන් වාර්තා පොත් අතරට එක්ව සිටියි.", "URL": "https://sinhala.adaderana.lk/news.php?nid=64142", "Category": null, "Parent URL": null}