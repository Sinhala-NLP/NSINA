{"Source": "Adaderana", "Timestamp": "April 16, 2011 09:11 am", "Headline": " ජනපති මාතරදී හිසතෙල් ගායි", "News Content": "සිංහල හා හින්දු අලුත් අවුරුද්ද නිමිති කර ගනිමින් පවත්වන හිස තෙල් ගෑමේ චාරිත්‍රය අද පූර්වභාග 7.41ට සිදු කෙරුණි. මෙවර හිස තෙල් ගෑමේ රාජ්‍ය උත්සවය ජනාධිපති මහින්ද රාජපක්ෂ මහතාගේ ප්‍රධානත්වයෙන් මාතර රන් දූපතේ රෝහණ උපෝසථාගාර මහා විහාරයේ දී පැවැත්විණි. දේශීය වෛද්‍ය අමාත්‍යාංශය , ආයුර්වේද දෙපාර්තමේන්තුව එක්ව මෙම රාජ්‍ය උත්සවය සංවිධානය කර තිබුණි. මෙවර දකුණු දිශාව බලා හිසට නුග පත් ද පයට කරඳ පත් ද තබා නීල වර්ණ වස්ත්‍රාභරණයෙන් සැරසී තෙල් සහ නුග මිශ්‍ර නානු ගා ස්නානය කිරීම සිදු කළ යුතු බව ජ්‍යෙතිෂයේ සඳහන් වේ.", "URL": "https://sinhala.adaderana.lk/news.php?nid=15500", "Category": null, "Parent URL": null}