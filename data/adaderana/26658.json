{"Source": "Adaderana", "Timestamp": "August 17, 2012 02:14 pm", "Headline": "මැතිවරණ නීති කඩකිරීම් 104 ක්", "News Content": "මැතිවරණ නීති උල්ලංඝණය කිරීම් 104 ක් ලැබී ඇති බව මැතිවරණ නීරීක්ෂණ ජාලය පවසයි. මැතිවරණ ප්‍රචණ්ඩ ක්‍රියා 11 ක් සහ නීති විරෝධී මැතිවරණ ප්‍රචාරක කටයුතු 52 ක් ඒ අතර වන බව මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලයේ ප්‍රධාන විධායක ආචාර්ය උදිත ගුණසේකර මහතා සඳහන් කළේය. මැතිවරණ නීති උල්ලංඝණය කිරීම් බහුතරයක් රජයට සම්බන්ධ දේශපාලන පක්ෂවලින් වාර්තා වන බව හෙතෙම පෙන්වාදෙයි. නීති විරෝධි ප්‍රචාරක කටයුතු සම්බන්ධයෙන් පොලීසිය ද පක්ෂපාතී ස්වරූපයක් ගන්නා බවට මැතිවරණ නිරීක්ෂණ ජාලය චෝදනා කරයි. මේ අතර අදාළ ඡන්ද විමසීම සම්බන්ධයෙන් මැතිවරණ නීති උල්ලංඝණය කිරීමේ සිදුවීම් 84 ක් වාර්තා වී ඇති බව පැෆරල් සංවිධානය පවසයි.", "URL": "https://sinhala.adaderana.lk/news.php?nid=26658", "Category": null, "Parent URL": null}