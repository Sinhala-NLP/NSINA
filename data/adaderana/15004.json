{"Source": "Adaderana", "Timestamp": "March 22, 2011 04:01 pm", "Headline": "ලක්ෂ 35 ක කුඩුත් සමග බඩු මාට්ටු", "News Content": "බොරැල්ල, වනාත ප්‍රදේශයේ දී හෙරොයින් ජාවාරම්කරුවෙකු අත්අඩංගුවට ගැනීමට පොලිසිය සමත්ව තිබේ. කොළඹ, කොට්ඨාශ දූෂණ මර්දන ඒකකයේ නිලධාරී කණ්ඩායමක් විසින් මෙම වැටලීම සිදුකර ඇති අතර අදාළ පුද්ගලයා අත්අඩංගුවට ගන්නා අවස්ථාවේදී ඔහු සතුව හෙරොයින් ග්‍රෑම් 332 ක් තිබී සොයාගෙන ඇති බව සඳහන් වේ. අත්අඩංගුවට ගත් මෙම මත්ද්‍රව්‍ය වල වටිනාකම මුදලින් ලක්ෂ 35 ක් පමණ වන බව සඳහන් වේ. දීර්ඝ කාලයක සිට අදාළ පුද්ගලයා මෙම හෙරොයින් ජාවාරමේ නිරතව ඇති බවට ද තොරතුරු අනාවරණය වී තිබේ.", "URL": "https://sinhala.adaderana.lk/news.php?nid=15004", "Category": null, "Parent URL": null}