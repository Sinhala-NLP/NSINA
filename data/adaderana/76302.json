{"Source": "Adaderana", "Timestamp": "August 15, 2017 07:47 am", "Headline": "යුද හමුදාපති-නාවික හමුදාපති අතර හමුවක්", "News Content": "යුද හමුදාපති ලුතිතන් ජෙනරාල් මහේෂ් සේනානායක මහතා සහ නාවික හමුදාපති වයිස් අද්මිරාල් රවින්ද්‍ර විජේගුණරත්න මහතා අතර හමුවක් සිදුව තිබේ. නාවික හමුදා මාධ්‍ය ප්‍රකාශක ලුතිතන් කමාන්ඩර් චමින්ද වලාකුළුගේ මහතා සඳහන් කළේ ඊයේ (14) නාවික හමුදා මූලස්ථානයේදී එම හමුව පැවති බවයි . මහේෂ් සේනානායක මහතා යුද හමුදාපති ලෙස වැඩ බාරගැනීමෙන් අනතුරුව නාවික හමුදාපති රවින්ද්‍ර විජේගුණරත්න මහතා සමඟපැවති පළමු නිල හමුව මෙයයි. නාවික හමුදා මූලස්ථානය වෙත පැමිණි යුද හමුදාපතිවරයා නාවික හමුදා සම්මාන ආචාර මුරයක් මඟින් පිළිගත් බව නාවික හමුදා මාධ්‍ය ප්‍රකාශක ලුතිතන් කමාන්ඩර් චමින්ද වලාකුළුගේ මහතා සඳහන් කළේය.", "URL": "https://sinhala.adaderana.lk/news.php?nid=76302", "Category": null, "Parent URL": null}