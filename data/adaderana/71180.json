{"Source": "Adaderana", "Timestamp": "March 21, 2017 02:54 pm", "Headline": "රිය අනතුරින් 1ක් එලොව යයි", "News Content": "කොළඹ, මහනුවර ප්‍රධාන මාර්ගයේ කෑගල්ල ,පානකාව හංදිය අසලදී සිදුවූ රිය අනතුරකින් පුද්ගලයෙකු මියගොස් තිබේ. මෝටර් රථයක් අපරීක්ෂාකාරී ලෙස තවත් මෝටර් රථයක් පසුකර යාමට උත්සාහ කිරීමේ දී ඉදිරියෙන් පැමිණි ලොරි රථයක ගැටී පසුව අනෙක් මෝටර් රථයේද ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් අපරීක්ෂාකාරී ලෙස රිය ධාවනය කළ මෝටර් රථයේ රියදුරු බරපතල තුවාල ලබා කෑගල්ල රෝහලට ඇතුළත් කිරීමේදී මියගොස් තිබේ. මියගොස් ඇත්තේ ගලිගමුව, අඹන්පිටිය ප්‍රදේශයේ පදිංචිව සිටි 40 හැවිරිදි අයෙකි. අනතුරින් එක් මෝටර් රථයක ගමන් ගත් කාන්තාවක්ද තුවාල ලබා කෑගල්ල රෝහලට ඇතුළත් කර තිබේ. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර අනෙක් මෝටර් රථයේ රියදුරු පළා ගොස් ඇති බව පොලීසිය පැවසුවේය. සිද්ධිය සම්බන්ධයෙන් කෑගල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71180", "Category": null, "Parent URL": null}