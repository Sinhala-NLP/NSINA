{"Source": "Adaderana", "Timestamp": "October 2, 2017 06:42 am", "Headline": "දරුවන්වට ලබාදිය හැකි අගනාම සම්පත දැනුම සහ අධ්‍යාපනයයි", "News Content": "ලෝක ළමා දිනය යොදා ගත යුත්තේ දරුවන් වෙනුවෙන් දැහැමි සමාජයක් ගොඩනැගීමට බව ජනාධිපති මෛත්‍රීපාල සිරිසේන පැවැසීය.වර්තමානය වන විට දරුවන්ට ආදරය කරන සහ මනුෂ්‍යත්වය අගයන සමාජයක් ගොඩනැගීමට සියලු දෙනා ඒකරාශි විය යුතු බව ද ජනාධිපතිවරයා සදහන් කළේය.දරුවන්වට ලබාදිය හැකි අගනාම සම්පත දැනුම සහ අධ්‍යාපනය වන අතර ඊට සමගාමීව දරුවන් තුළ විනය, හැදියාව සහ මිනිස්කම ගොඩනැගිය යුතු බව ද ජනාධිපතිවරයා මෙහිදී සදහන් කළේය.ලෝක ළමා දිනය වෙනුවෙන් බණ්ඩාරනායක ජාත්‍යන්තර සම්මන්ත්‍රණ ශාලාවේ පැවැති ළමා ප්‍රසංගයේ සමාරම්භක අවස්ථාවට එක්වෙමින් ජනාධිපතිවරයා මෙම අදහස් ඵල කළේය.කොළඹ නාගරික මහල් නිවාසවල ජිවත්වන දරු දැරියන්ගේ කුසලතාවන් එළිදැක්වීම වෙනුවෙන් නාගරිස සංවර්ධන අධිකාරිය විසින් “ සුපසන් පරිසරයක් - සුහුරු දිවියක් “ තේමාව යටතේ මෙම ප්‍රසංගය සංවිධානය කර තිබුණි.", "URL": "https://sinhala.adaderana.lk/news.php?nid=78234", "Category": null, "Parent URL": null}