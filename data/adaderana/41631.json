{"Source": "Adaderana", "Timestamp": "March 8, 2014 09:57 am", "Headline": "අනුරපුරෙන් බොරු ගුරෙක් අල්ලයි", "News Content": "පෞද්ගලික අධ්‍යාපන ආයතනයක් සඳහා ගුරුවරුන් බඳවා ගන්නා බව පවසමින් ව්‍යාජ ලිපිලේඛන සකස් කර අයදුම්පත් අලෙවි කරමින් සිටි අනුරාධපුර ප්‍රදේශයේ ගුරුවරයෙකු පොලීසිය විසින් අත්අඩංගුවට ගෙන තිබේ. අනුරාධපුර පොලිස් වි‍ශේෂ අපරාධ විමර්ශන අංශයට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇත. සැකකරු සාලියපුර ප්‍රදේශයේ පදිංචි පුද්ගලයෙකි. ඔහු අද අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41631", "Category": null, "Parent URL": null}