{"Source": "Adaderana", "Timestamp": "October 2, 2013 05:52 pm", "Headline": " ජාතික ක්‍රීඩා සංගම්වල ක්‍රීඩාව නංවන්න සැලසුම්", "News Content": "පොදුරාජ්‍ය මණ්ඩලයීය ක්‍රීඩා උළෙල සහ ආසියානු ක්‍රීඩා උළෙල නියෝජනය කරන ජාතික ක්‍රීඩා සංගම් වල ක්‍රීඩක ක්‍රීඩිකාවන් ජයග්‍රාහී ඉලක්කයක් සඳහා මෙහෙය වීම සඳහා සැලසුම් සහගත වැඩපිළිවෙලක් ක්‍රියාත්මක කිරීමට ක්‍රීඩා අමාත්‍යංශය පියවර ගෙන තිබේ. ලබන වසරේ දී මෙම ක්‍රීඩා උළෙල පැවැත්වීමට නියමිතය. මේ යටතේ තෝරාගත් ක්‍රීඩා සංගම් වලට රුපියල් මිලියන 100 ක් ලබාදීමට ක්‍රීඩා අමාත්‍ය මහින්දානන්ද අළුත්ගමගේ මහතා තීරණය කර තිබේ. ක්‍රීඩක ක්‍රීඩිකාවන් පුහුණු කිරීම, ක්‍රීඩා උපකරණ මිලදී ගැනීම, ජාතික ක්‍රීඩා සංචිත පවත්වාගෙන යාම , ක්‍රීඩක ක්‍රීඩිකාවන්ගේ ආහාර හා පෝෂණ ද්‍රව්‍ය ලබා දීම, විදේශ පුහුණුකරුවන් ගෙන්වා ගැනීම වැනි ක්‍රීඩා යටිතල පහසුකම් මෙමගින් සංවර්ධනය කිරීමට නියමිතය.", "URL": "https://sinhala.adaderana.lk/news.php?nid=37868", "Category": null, "Parent URL": null}