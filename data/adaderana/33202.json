{"Source": "Adaderana", "Timestamp": "April 12, 2013 07:18 am", "Headline": " මුරකරු මරුට- ඕ.අයි.සී.ට තුවාලයි!", "News Content": "හොරණ-මොරගහහේන රජයේ ගොවිපළේ මුරකරු ලෙස සේවය කළ පුද්ගලයා පොලිස් වෙඩි ප්‍රහාරයකින් ජීවිතක්ෂයට පත්ව තිබේ. වැටලීමක් සඳහා ගිය මොරගහහේන පොලීසියේ ස්ථානාධිපතිවරයා ‍මුරකරුගේ වෙඩි ප්‍රහාරයකට ලක්වීමෙන් තුවාල ලබා කොළඹ ජාතික රෝහලට ඇතුළත් කර ඇත. ඊයේ රාත්‍රීයේදී වැ‍ටලීමක් සඳහා ගිය අවස්ථාවේදී පොලීසිය හා මුරකරු අතර වෙඩි හුවමාරුවක් සිදුව ඇති බව කියැවෙයි. පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33202", "Category": null, "Parent URL": null}