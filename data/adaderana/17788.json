{"Source": "Adaderana", "Timestamp": "August 1, 2011 04:15 pm", "Headline": "රක්ෂිතයේ ගින්න නිවන්න ගුවන් හමුදාව මැදිහත්වෙයි", "News Content": "විල්ගමුව රක්ෂිතයට අයත් එළවානාකන්ද ප්‍රදේශයේ හටගත් හදිසි ගින්නක් සිඝ්‍රයෙන් ව්‍යාප්ත වෙමින් පවතින බව නුවරඑළිය දිස්ත්‍රීක් ආපදා කළමනාකරණ සහකාර අධ්‍යක්ෂ ඉන්දික රණසිංහ මහතා පවසයි. මේවන විට ගින්න මැඩ පැවැත්විම සඳහා ශ්‍රී ලංකා ගුවන් හමුදාවේ සහය ලබාගෙන ඇතැයි හෙතෙම කියා සිටියේය. ආපදා කළමනාකරණ මධ්‍යස්ථානයේ ඉල්ලීම පිට ගින්න මැඩපැවැත්වීම සඳහා බෙල්-212 වර්ගයේ හෙලිකොප්ටර් යානයක් යොදවා ඇතැයි ගුවන් හමුදා මාධ්‍ය ඒකකය සඳහන් කරයි.", "URL": "https://sinhala.adaderana.lk/news.php?nid=17788", "Category": null, "Parent URL": null}