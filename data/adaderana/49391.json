{"Source": "Adaderana", "Timestamp": "February 16, 2015 05:01 pm", "Headline": "18 වැනිදාට ආසයි බයයි!", "News Content": "මහින්ද රාජපක්ෂ මහතා යළි බලයට ගෙන ඒම සඳහා කැපවන නමුත් නුගේගොඩ ලබන 18 වැනිදා පැවැත්වෙන දේශපාලන රැළියට නම් තමන් යන්නේ නැතැයි හිටපු අධ්‍යාපන ඇමති බන්දුල ගුණවර්ධන මහතා කියයි.නුගේගොඩ රැළියට නොයන්නේ ශ්‍රී ලංකා නිදහස් පක්ෂ මධ්‍යම කාරක සභාව විසින් ගත් තීරණයක් නිසා යැයිද ඊට සහභාගිවීම විනය කඩකිරීමක් යැයිද ඒ මහතා පෙන්වාදුන්නේ අද (16) පුංචි බොරැල්ල වජිරාශ්‍රම බෞද්ධ මධ්‍යස්ථානයේ පැවැති මාධ්‍ය හමුවකදීය.නුගේගොඩ රැළියට 5000ක් ගෙනැවිත් පෙන්නුවොත් තමන් දේශපාලනයෙන් සමුගන්නා බවට මධ්‍යම පළාත් සභා එජාප මන්ත්‍රී අසාද් සාලි පසුගිය දා කළ ප්‍රකාශයට ප්‍රතිචාර දැක්වීම මාධ්‍ය හමුවේ අරමුණ වූ අතර එහිදී බන්දුල ගුණවර්ධන මහතා කියා සිටියේ සාලිට එදාට සමුගැනීම ස්ථීර කරගන්නා ලෙසයි.මහින්ද රාජපක්ෂ මහතා ඉතිහාසයේ ජාතික වීරයෙක් බවත්, ඔහුට එරෙහිව විශාල ප්‍රහාරයක් දේශීය හා ජාත්‍යන්තරව විවිධ බලවේග විසින් එල්ල කරන බවත්, හෙතෙම පෙන්වාදුන්නේය.18 වැනිදා රැස්වීම සංවිධානය කරන්නේ ශ්‍රීලනිපය නොවන බවද, ඊට සහභාගි නොවන ලෙසට ශ්‍රීලනිප මධ්‍යම කාරක සභාව දැනුම්දී ඇති බවද, පැවසූ හිටපු ඇමතිවරයා ඉදිරි මැතිවරණයකදී එජාපය යළි බලයට ‍ඒමට ඉඩනොදෙන බවද, අවධාරණය කළේය.රැළියට සහභාගි වුණොත් විනය කඩකිරීමක් නම් බැරිවෙලාවත් ගියොත් පක්ෂයෙන් ඉවත් කරනවාදැයි මාධ්‍යවේදීන් හිටපු ඇමති බන්දුලගෙන් එහිදී ප්‍රශ්න කළේය.ඊට හිටපු ඇමතිවරයා කියා සිටියේ “ලක්ෂ 58ට අපිත් අයිති. නමුත් පක්ෂ මධ්‍යම කාරක සභාවේ තීරණය නිසා ගරු කරමින් යන්නේ නෑ.මට යන්න උවමනාව තිබුණා. ඒත් මම මධ්‍යම කාරක සභාවේ තීරණයට ගරු කරලා යන්නේ නෑ. 58ලක්ෂයේ ඉන්න නිසා යන්නත් පුළුවන්. අයිතියක් තියෙනවානේ” යනුවෙනි.", "URL": "https://sinhala.adaderana.lk/news.php?nid=49391", "Category": null, "Parent URL": null}