{"Source": "Adaderana", "Timestamp": "November 27, 2018 01:47 pm", "Headline": "අපේ  ගැලවුම්කාරයා කථානායකවරයා පමණයි", "News Content": "තමන්ගේ එකම ගැලවුම් කාරයා කථානායකවරයා පමණක් බව එක්සත් ජාතික පක්ෂ පාර්ලිමේන්තු මන්ත්‍රී ජෝන් අමරතුංග මහතා පවසයි. අද (27) පාර්ලිමේන්තුව රැස් වු අවස්ථාවේදි මන්ත්‍රීවරයා පාර්ලිමේන්තුව අමතමින් මේ බව පැවසීය. පාර්ලිමේන්තු මන්ත්‍රී වඩිවේල් සුරේෂ් මහතා එම අවස්ථාවේදි සිදු කළ ප්‍රකාශයක් සම්බන්ධයෙන් අදහස් දක්වමින් මන්ත්‍රිවරයා මේ පැවසීය. මන්ත්‍රීවරයෙක් ලෙස තමන්ගේ වරප්‍රසාද කඩ වී ඇති බවත් සුළු ජාතික මන්ත්‍රීවරයෙක් ලෙස තමන්ට මරණ තර්ජන පවතින බවද ඒ සම්බන්දයෙන් පොලීසියට පැමිණිලි කළ මෙතෙක් කිසිදු ප්‍රතිචාරයක් නොමැති බවද වඩිවේල් සුරේෂ් මන්ත්‍රීවරයා කථානායකවරයාට පැවසිය. මේ සම්බන්දයෙන් අදහස් දැක්වු මන්ත්‍රී ජොන් අමරතුංග මහතා පැවසුවේ පාර්ලිමේන්තු මන්ත්‍රිවරුන් නෙවන තැනැත්තන්ටද පොලිස් ආරක්ෂාව සැපයිමට වත්මන් ආණ්ඩු ව කටයුතු කර ඇති බවත්ය. එම නිසා වඩිවේල් සුරේෂ් මන්ත්‍රීවරයාගේ පැමිණිල්ල සම්බන්ධයෙන් පොලිස්පතිවරයා දැනුම්වත් කරන ලෙසද මන්ත්‍රීවරයා කථානායකවරයාගෙන් ඉල්ලා සිටියේය. එමෙන්ම කථානායකවරයා සම්බන්ධයෙන් පුර්ණ විශ්වාසයෙන් යුතුව කටයුතු කරණ බවද මන්ත්‍රීවරයා පැවසීය.", "URL": "https://sinhala.adaderana.lk/news.php?nid=99880", "Category": null, "Parent URL": null}