{"Source": "Adaderana", "Timestamp": "February 8, 2017 12:43 pm", "Headline": " හෙට ජල සැපයුම අඩාලවීමේ අවදානමක් තියෙනවා", "News Content": "ගැටළු කිහිපයක් මුල්කරගනිමින් වර්ජන ක්‍රියාමාර්ගයකට යොමුවීමට ජල සම්පාදන මණ්ඩලයේ ඉංජිනේරු ඩිප්ලෝමාධාරීන්ගේ සංගමය තීරණය කර තිබේ.ඒ අනුව හෙට(09) දිනයේ මෙම වෘත්තීය සමිති ක්‍රියාමාර්ගය සිදුකරන බව සංගමයේ සභාපති උපාලි රත්නායක මහතා සඳහන් කළේය.තම වෘත්තීය සමිති ක්‍රියාමාර්ග හේතුවෙන් ජල සැපයුම අඩාලවීමේ අවදානමක් පවතින බැවින් මහජනතාවට සිදුවන අපහසුතාව පිළිබඳ වගකීම බලධාරීන් විසින් බාරගත යුතු බවට ඔහු කියා සිටියේය.මේ අතර අද(08) දහවල් 12.30ට පමණ ජල සම්පාදන හා ජලාපවහන මණ්ඩලයේ ඉංජිනේරු ඩිප්ලෝමාධාරීන්ගේ සංගමය සහ කාර්මික නිලධාරීන්ගේ සංගමය විරෝධතා පාගමනක නිරත වීමට ද සැලසුම් කර තිබේ.රත්මලාන ගුවන්තොටුපොළ අසල සිට ගොළුමඩම හංදිය දක්වා මෙම පාගමන පැවැත්වීමට නියමිත බව සඳහන්ය.", "URL": "https://sinhala.adaderana.lk/news.php?nid=69317", "Category": null, "Parent URL": null}