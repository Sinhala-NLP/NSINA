{"Source": "Adaderana", "Timestamp": "August 4, 2017 01:32 pm", "Headline": "විශ්වාසභංගයට කල් වැඩියි", "News Content": "ඒකාබද්ධ විපක්ෂය විසින් අමාත්‍ය රවී කරුණානායක මහතාට එරෙහිව ගෙන ගෙන ලද විශ්වාසභංග යෝජනාව හුදෙක් ඔවුන්ගේ ජනප්‍රියත්ව උදෙසා ගන්නා ගන්නා ලද ක්‍රියාමාර්ගයක් බව ශ්‍රී ලංකා නිදහස් තරුණ පෙරමුණේ සභාපති ශාන්ත බණ්ඩාර මහතා පවසයි. කෙසේ වෙතත් විශ්වාසභංගය ගෙන ආ යුතුව තිබු දෙයක් වුවත් එය ගෙන ගෙන ඒමට කල් වැඩි බවත් සභාපතිවරයා කියා සිටියේය. බැඳුම්කර කොමිසමේ තීන්දු තීරණ අවසන් වීමට කාලය ලබා දී එහි ප්‍රතිඵලය ලැබීමෙන් පසු විශ්වාසභංගය ගෙන ඒමට තිබු බවද අද(04) උදෑසන පැවති මාධ්‍ය හමුවකට එක් වෙමින් ශාන්ත බණ්ඩාර මහතා පැවසීය. තමන් පාර්ලිමේන්තුවේ සිටින්නේ නම් නිසැකයෙන්ම විශ්වාසභංගයට පක්ෂව ජන්දය දෙන බවත් ඔහු වැඩිදුරටත් කියා සිටියේය. අද වන විට යාපනය නගරය තුළ ආරක්ෂාව තර කර ඇති බවත් සුළු පිරිසකගේ අවශ්‍යතාවය මත නැවතත් අඳුරු යුගයකට ගෙන යෑමට උත්සහ ගන්නා බවත් පැවසූ ශාන්ත බණ්ඩාර මහතා තව දුරටත් කියා සිටියේ, ජනාධිපතිවරයා රට තුළ සාමය ආරක්ෂා කිරීමට අදාළ උපදෙස් මේ වන විටත් ලබා දී ඇති බවයි. බෙඳුම්වාදී සංකල්පවල ජීවත් වෙන පිරිස් තවමත් තැන් තැන්වල සිටින අතර එල්.ටී.ටී.ඊ දෙමළ ඩයස්පෝරාවේ අවශ්‍යතාවය මත රට විනාශ කිරීමේ වැඩපිළිවෙලක් ඇතැමුන් දියත් කරන බව ද ශාන්ත බණ්ඩාර මහතා පැවසීය.", "URL": "https://sinhala.adaderana.lk/news.php?nid=75964", "Category": null, "Parent URL": null}