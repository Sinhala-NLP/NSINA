{"Source": "Adaderana", "Timestamp": "November 19, 2011 05:03 pm", "Headline": "යකඩ ඇණ ශරීරගත වූ තවත් කතක් රෝහල්ගත කෙරෙයි", "News Content": "යකඩ ඇණ ශරීර ගත වූ මෙරට තවත් ගෘහ සේවිකාවක් ශ්‍රී ජයවර්ධනපුර රෝහලට ඇතුළත් කර තිබේ. බහරේනයේ ගෘහ සේවිකාවක ලෙස නිරතව සිට මෙරටට පැමිණි කාන්තාවක් මෙසේ රෝහල් ගත කර ඇති බව විදේශ සේවා නියුක්ති කාර්යාංශය සඳහන් කරයි. බහරේනයේ සේවයේ නිරතව සිටියදී තමාට සිය හාම්පුතා විසින් යකඩ ඇණ ශරීර ගත කළ බවට මීට ඉහතදි ඇය මෙරටට දන්වා ඇත. මේ සම්බන්ධයෙන් විදේශ සේවා නියුක්ති කාර්යාංශය පරීක්ෂණ ආරම්භ කිරීමත් සමඟ අදාළ සේවිකාවගේ හාම්පුතා විසින් තමා එසේ නොකළ බවට පවසමින් අදාළ කාන්තාවට එරෙහිව බහරේන අධිකරණයක නඩුවක් පවරා තිබුණි. පසුව එම නඩු විභාගයට සහභාගි වු මෙරට ගෘහ සේවිකාව තමා විසින්ම එම යකඩ ඇණ සිය ශරීර ගත කරගත් බව පවසා ඇත. ශ්‍රී ලංකාවට පැමිණීමේ අවශ්‍යතාව හේතුවෙන් තමා එවැනි ක්‍රියාමාර්ගයක් ගත් බව ද එම අධිකරණය හමුවේ ඇය පාපෝච්ඡාරණය කර තිබේ. පසුව ඊයේ(18) දිනයේ ඇය ශ්‍රී ලංකාවට ගෙන්වාගැනීමට විදේශ සේවා නියුක්ති කාර්යාංශය කටයුතු කළ අතර අනතුරුව ඇය ශ්‍රී ජයවර්ධනපුර රෝහලට ඇතුළත් කර ඇත. මෙසේ යකඩ ඇණ ශරීර ගත කරගෙන ඇත්තේ ගාල්ල ප්‍රදේශයේ කාන්තාවකි.", "URL": "https://sinhala.adaderana.lk/news.php?nid=20107", "Category": null, "Parent URL": null}