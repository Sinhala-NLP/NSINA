{"Source": "Adaderana", "Timestamp": "December 18, 2010 11:06 am", "Headline": "ඉන්ෆ්ලුවෙන්සා ඒ. එච්. වන්. එන්. වන්. ආසාදිත රෝගීන් 308 ක්", "News Content": "ඉන්ෆ්ලුවෙන්සා ඒ. එච්. වන්. එන්. වන්. රෝගයට ගොදුරු වූ පුද්ගලයින්ගේ සංඛ්‍යාව 308 ක් දක්වා ඉහළ ගොස් ඇතැයි වසංගත රෝග විද්‍යා අංශය පවසයි. මෙම රෝග තත්ත්වය හේතුවෙන් පසුගිය මාස 3 ඇතුළත පමණක් පුද්ගල මරණ 18 ක් ද වාර්තා වී ඇති බව එහි වසංගත රෝග විද්‍යාඥ වෛද්‍ය සුදත් පීරිස් මහතා සඳහන් කළේය. විශේෂයෙන් රෝගය උත්සන්න වී නිව්මෝනියාව දක්වා වර්ධනය වීම පුද්ගල මරණ ඇතිවීමට ප්‍රධාන හේතුව බව ඔහු පෙන්වාදෙයි. ගර්භනී මාතාවන්, හෘද රෝගීන් සහ පෙනහළු ආසාදනවලින් පෙලෙන්නන් වහාම ප්‍රතිශක්තීකරණ එන්නත් ලබාගැනීම වඩා වැදගත් බව සුදත් පීරිස් මහතා සඳහන් කළේය.", "URL": "https://sinhala.adaderana.lk/news.php?nid=12940", "Category": null, "Parent URL": null}