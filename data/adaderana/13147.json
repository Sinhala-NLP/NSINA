{"Source": "Adaderana", "Timestamp": "December 30, 2010 08:18 am", "Headline": "වයස 12ට අඩු ළමුන්ට නොමිලේ සත්තු වත්ත නැරඹීමට අවස්ථාවක් ", "News Content": "වයස අවුරුදු 12ට අඩු ළමුන්ට හෙට සහ අනිද්දා යන දෙදින තුළ දෙහිවල ජාතික සත්වෝද්‍යානය නොමිලේ නැරඹීම සඳහා අවස්ථාව ලබාදී තිබේ. ආර්ථික සංවර්ධන අමාත්‍ය බැසිල් රාජපක්ෂ මහතාගේ උපදෙස් මත මෙම තීරණය ගත් බව දෙහිවල ජාතික සත්වෝද්‍යානයේ අධ්‍යක්ෂ බාස්වර සේනාංක ගුණරත්න මහතා සඳහන් කළේය. නව වසරේ උදාව සහ පාසල් නිවාඩු කාලය නිමිති කරගෙන මෙම අවස්ථාව ලබාදීමට කටයුතු කර ඇති බව ඔහු වැඩිදුරටත් කියා සිටියේය. ඒ අනුව 31 වැනිදා සහ ජනවාරි පළමු වැනිදා වයස අවුරුදු 12ට අඩු ළමුන්ට නොමිලයේ දෙහිවල ජාතික සත්වෝද්‍යානය නැරඹීම සඳහා අවස්ථාව හිමිවනු ඇත.", "URL": "https://sinhala.adaderana.lk/news.php?nid=13147", "Category": null, "Parent URL": null}