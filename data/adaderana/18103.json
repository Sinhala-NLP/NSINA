{"Source": "Adaderana", "Timestamp": "August 16, 2011 10:13 am", "Headline": "අකුණු සැර වැදී එක් අයෙක් මරුට ", "News Content": "තන්තිරිමලේ, පහළ කොරණෑව වැව අසල ගොයම් කපමින් සිටි පුද්ගලයෙකු අකුණු සැර වැදීමෙන් ජිවිතක්ෂයට පත්වී තිබේ. එහිදි තවත් පුද්ගලයෙකු තුවාල ලබා රෝහල්ගත කර ඇති බව තන්තිරිමලේ පොලිසිය ප්‍රකාශ කරයි. අකුණු සැරවැදී මියගොස් ඇත්තේ හතළිස් නව හැවිරිදි මහවිලච්චිය ප්‍රදේශයේ පදිංචිකරුවෙකි. මේ අතර අරලගංවිල, දිවුල්දමන ප්‍රදේශයේ දී විදුලිසැර වැදීමෙන් කාන්තාවක් ජිවිතක්ෂයට පත්වී ඇත. අදාළ කාන්තාව ජීවත් වූ නිවසට අනවසරෙන් විදුලිය ලබාගෙන ඇති අතර එයින් සිදුවු විදුලි කාන්දුවකින් මෙසේ විදුලි සැර වැදී ඇති බව පොලිසිය පවසයි.", "URL": "https://sinhala.adaderana.lk/news.php?nid=18103", "Category": null, "Parent URL": null}