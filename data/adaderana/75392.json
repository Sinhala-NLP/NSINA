{"Source": "Adaderana", "Timestamp": "July 18, 2017 09:07 pm", "Headline": " නේවි සම්පත් අත්අඩංගුවට නොගැනීම ගැටළුවක්", "News Content": "පුද්ගලයින් අතුරුදන් කිරීම සම්බන්ධයෙන් සම්පත් මුණසිංහ හෙවත් \"නේවි සම්පත්\" අත්අඩංගුවට නොගැනීම ගැටළුවක් බව මව්බිම වෙනුවෙන් රණවිරුවෝ සංවිධානයේ කැඳවුම්කරු මේජර් අජිත් ප‍්‍රසන්න මහතා පවසයි. අද(18) කොළඹ පැවති මාධ්‍ය හමුවකට එක්වෙමින් ඔහු මේ අදහස් කියා සිටියේය. මෙම මාධ්‍ය හමුව සඳහා පැහැර ගැනීමට ලක්ව අතුරුදන්ව ඇතැයි පවසන හමුදා නිලධාරීන්ගේ ඥාතීන් ද මෙම මාධ්‍ය හමුවට එක්ව සිටියේය. හිටපු නාවික හමුදාපතිවරයාගේ පුද්ගලික ආරක්ෂක නිලධාරියා වු සම්පත් මුණසිංහ නැමත්තා තම ඥාතීන් අතුරුදන් කර ඇති බවට පැමැණිලි ද ඉදිරිපත් කර ඇති බව මේජර් අජිත් ප‍්‍රසන්න මහතා පවසයි. කෙසේ වෙතත් පැමිණිලි මත එවකට නාවික හමුදාපතිවරයා සම්පත් මුණසිංහ සම්බන්ධයෙන් පරීක්ෂණ කටයුතු අරඹන අතර ඉන් මිදීම සඳහා සරත් ෆොන්සේකා මහතා මහතාගේ උදව් ලබා ගත් බව ද මේජර්වරයා මෙහිදී වැඩි දුරටත් කියා සිටියේය. අදටත් සම්පත් මුණසිංහ ආරක්ෂාකාරී ලෙස සිටින බවත්, මීනිමරුවන් ඇප ලැබීමෙන් නිදැල්ලේ සිටින අතර කිසිවක් නොකළ අය අද වැරදිකරුවන් වී ඇති බව ද මේජර් අජිත් ප‍්‍රසන්න මහතා කියා සිටියේය. මේ සම්බන්ධයෙන් ජනාධිපතිවරයා ඉදිරියේ දී නිසි ක‍්‍රියාමාර්ගයක් ගන්නා ඇති බව විශ්වාස කරන බව ද ඔහු පැවසීය.", "URL": "https://sinhala.adaderana.lk/news.php?nid=75392", "Category": null, "Parent URL": null}