{"Source": "Adaderana", "Timestamp": "July 3, 2013 09:00 am", "Headline": "අවි නිෂ්පාදනාගාරයක් වටලයි", "News Content": "තිරුක්කෝවිල් ප්‍රදේශයේ පවත්වාගෙන ගිය නීති විරෝධී ගිනි අවි නිෂ්පාදනාගාරයක් පොලීසිය විසින් වටලා පුද්ගලයෙකු අත්අඩංගුවට ගෙන තිබේ. පොලීසියට ලැබුණු තොරතුරකට අනුව සිදු කළ වැටලීමක දී සැකකරු සතුව තිබී අඩක් නිම කරන ලද ගිනි අවි 03ක්, පතොරම් කොපු 03ක්, වෙඩි බෙහෙත් ග්‍රෑම් 10ක් සහ ඊයම් බෝල 09ක් පොලීසිය භාරයට ගෙන ඇත. සැකකරු අද(03) පොතුවිල් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35441", "Category": null, "Parent URL": null}