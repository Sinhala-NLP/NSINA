{"Source": "Adaderana", "Timestamp": "March 5, 2011 01:30 pm", "Headline": "ලිබියාවේ ශ්‍රමිකයින් 152 ක් ගෙන්වීමට විශේෂ ගුවන් යානයක්", "News Content": "ලිබියාවේ අර්බුදයට මැදිව සිටි තවත් ශ්‍රමිකයින් 152 දෙනෙකු කඩිනමින් දිවයිනට ගෙන්වා ගැනීම සඳහා විශේෂ ගුවන් යානයක් රජය මගින් පිටත් කර හැර තිබේ. ජනාධිපති මහින්ද රාජපක්ෂ මහතාගේ උපදෙස් මත මෙම ගුවන් යානය පිටත් කර හැර ඇති බව ජනාධිපති මාධ්‍ය අංශය සඳහන් ‍කරනු ලැබීය. ඔවුන් අද(05) පස්වරු 2.30ට පමණ දිවයිනට ළඟා වීමට නියමිතය. මේ අතර ලිබියාවේ අර්බුද වලට මැදි වී සිටි ශ්‍රමිකයින් 70 දෙනෙකු අද උදෑසන දිවයිනට පැමිණි බව විදේශ සේවා නියුක්ති කාර්යාංශය පවසනු ලැබීය. ලිබියාවේ පවත්නා අර්බුදයත් සමග‍ මේ වන විට දිවයිනට පැමිණි සමස්ත ශ්‍රමිකයින්ගේ සංඛ්‍යාව 650 ක් පමණ වන බව විදේශ සේවා නියුක්ති කාර්යාංශයේ සාමාන්‍යාධිකාරී එල්.කේ. රුහුණගේ මහතා ප්‍රකාශ කළේය.", "URL": "https://sinhala.adaderana.lk/news.php?nid=14632", "Category": null, "Parent URL": null}