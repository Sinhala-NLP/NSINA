{"Source": "Adaderana", "Timestamp": "May 30, 2018 11:35 am", "Headline": "මාකඳුරේ මධූෂ්ගේ ගෝලයෙක් මත්කුඩු සමඟ කොටුවෙයි", "News Content": "ගාල්ල, ලබුදුව ප්‍රදේශයේදී මත්කුඩු ග්‍රෑම් 10ක් සමඟ පාතාල කල්ලි නායකයෙකු වන මාකඳුරේ මධූෂ්ගේ ගෝලයෙකු ඇතුළු පුද්ගලයින් තිදෙනෙකු අක්මීමන පොලීසිය විසින් අත්අඩංගුවට ගෙන තිබේ. ඊයේ(29) රත්‍රියේ ප්‍රදේශයේ සිදුකළ විශේෂ වැටලීමකදී මෙම පුද්ගයින් තිදෙනා අත්අඩංගුවට ගෙන ඇති බව පොලීසිය පවසයි. අත්අඩංගුවට ගත් මධුෂ්ගේ ගෝලයා 38 හැවිරිදි හපුගල ප්‍රදේශයේ පදිංචි වක්වැල්ලගමගේ ප්‍රදීප් තරංග නම් අයෙක්ය. අත්අඩංගුවට ගත් අනෙක් සැකකරුවන් දෙදෙනා අවුරුදු 23 හා 33 යන වයස්වල පසුවන නියාගම ප්‍රදේශයේ පදිංචිකරුවන් බව පොලීසිය සඳහන් කරයි. අදාළ සැකකරුවන් අද(30) ගාල්ල මහේස්ත්‍රාත් අධිකරණ වෙත ඉදිරිපත් කිරීමට නියමිත බව අද දෙරණ වාර්තාකරු පැවසීය. සිද්ධිය සම්බන්ධයෙන් අක්මීමන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90065", "Category": null, "Parent URL": null}