{"Source": "Adaderana", "Timestamp": "December 21, 2016 09:35 am", "Headline": "ආරාධිත කණ්ඩායම සමග ගැටුම ජය පරාජයෙන් තොරව අවසන්", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු ආරාධිත කණ්ඩායම අතර පැවති තුන්දින ක්‍රිකට් තරඟය ජය පරාජයෙන් තොරව නිමාවට පත්ව තිබේ.තරඟයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ඔවුන් සිය ප්‍රථම ඉනිම සඳහා ලකුණු 373ක් රැස් කරන ලදී.කෞෂාල් සිල්වා ලකුණු 80යි.දිමුත් කරුණාරත්න ලකුණු 71යි.ධනංජයද සිල්වා ලකුණු 62යි.පන්දු යැවීමේදී දකුණු අප්‍රිකාණු ආරාධිත කණ්ඩායම වෙනුවෙන් ඩුනේ ඔලිවියර් කඩුළු 04ක් දවාගත්තේය.පිළිතුරු ඉනිම ක්‍රිඩා කළ දකුණු අප්‍රිකාණු ආරාධිත කණ්ඩායම සිය ප්‍රථම ඉනිම සඳහා ලකුණු 289ක් රැස් කළේය.තුන්වන දිනය නිමා වන විට ශ්‍රී ලංකා දෙවන ඉනිම කඩුලු 05ක් දැවී ලකුණු 212යි.ඒ අනූව මෙම තරඟය ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=67218", "Category": null, "Parent URL": null}