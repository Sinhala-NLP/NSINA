{"Source": "Adaderana", "Timestamp": "December 24, 2017 12:13 pm", "Headline": "වතුකරයේ දෙමළ අයගෙන් සීයයට 90 ක් මේ පාර ඡන්දය දෙන් නෑ", "News Content": "මාතලේ දිස්ත‍්‍රික්කයේ වතු ආශ‍්‍රිත ද්‍රවිඩ ජනතාව මෙවර පළාත් පාලන මැතිවරණයේ දී සියයට අනුවකට ආසන්න පිරිසක් ඡන්දය නොදීමට තිරණය කර ඇතැයි වතු ආශ‍්‍රිත වෘත්තීය සමිති සඳහන් කරයි. මාතලේ දිස්ත‍්‍රික්කයේ වතු ආශ‍්‍රිතව හා ප‍්‍රධාන නගර ආශ‍්‍රිතව දෙමළ ප‍්‍රජාව පනස් පන්දහසක් පමණ ජීවත්වන බව මාතලේ දිස්ත‍්‍රික් වතු වෘත්තීය සමිති කියා සිටින අතර පැවැති රජයන් තුළින් හා දෙමළ නායකයින් තුළින් දෙමල ප‍්‍රජාවට ඉටුවු සේවාවක් නැතැයි පවසන වතු කම්කරුවෝ මෙවර ඡුන්දයේ දී ඡන්දය දීමෙන් වැලකී සිටීමට තිරණය කර තිබේ. නාලන්ද, ගම්මඩුව,මිල්ලවාන ,ඇල්කඩුව, ඕපල්ගල, නිකොලඔය, මැදවත්ත, බෙලිගමුව ෆාම්, ඕවිලිකන්ද, රත්වත්ත, හපුගස්ලිටිය, හුණුගල සහ තඹලගල ආදී වතු ආශ‍්‍රිතව වතු කම්කරුවෝ ජීවත් වන ප‍්‍රදේශ වෙති. එම ප‍්‍රදේශ වල බොහෝ වතු කම්කරුවන් කියා සිටියේ වසර ගනනාවක සිට සිය මුලික අවශ්‍යතා පවා සපුරාලීමට කිසිදු දේශපාලන පක්ෂයක් සමත්ව නොමැති බවයි. දෙමළ ජනතාවගේ අභිප‍්‍රායන් ඉටුකරන බව පවසමින් ප‍්‍රධාන දේශපාලන ප‍්‍රවාහයන් දෙකට සම්බන්ධ වන දෙමළ නායකයින් ද ඔවුන්ගේ සුභ සිද්ධිය පිණිස කටයුතු කරන බවත් මේ සියල්ල සැලකිල්ලට ගෙන මෙවර ඡන්දයේ දී නිහඩ පිළිවෙතක් අනුගමය කරන බව ද ඔවුහු පවසති. පානිය ජලය,නිවාස ,සෞඛ්‍ය මෙන්ම අධ්‍යාපන ආදි ගැටළු රැසකට තවමත් මුහුණ දෙන වතු කම්කරුවෝ මේ වන විටත් දැඩි දුෂ්කරතා මැද ජීවත් වන බවත්, ලිංගික සූරාකෑම් මෙන්ම විවිධ අපයෝජන සඳහා ද්‍රවිඩ දරුවන් ගොදුරු කර ගැනීම් වැනි කාරණා සම්බන්ධයෙන් බලධාරින්ගේ අවධානය ගිලිහීම මැතිවරණයට දායක නොවීමට තවත් කරුණක් බව වතු කම්කරුවෝ වැඩිදුටත් සඳහන් කරති.", "URL": "https://sinhala.adaderana.lk/news.php?nid=82014", "Category": null, "Parent URL": null}