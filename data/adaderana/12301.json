{"Source": "Adaderana", "Timestamp": "November 21, 2010 02:28 pm", "Headline": "වළ දැමූ ආයුධ තොගයක් එළියට", "News Content": "මඩකළපුව- එරාවූර් ප්‍රදේශයේ වළදමා තිබු යුධ උපකරණ තොගයක් නුවරඑළිය පොලිසිය විසින් සොයාගෙන තිබේ. නුවරඑළිය පොලිස් විශේෂ කාර්ය බලකාය මගින් ඊයේ දිනයේ සිදුකළ සෝදිසියකදී මෙම ආයුධ තොගය සොයා ගැනීමට හැකි වු බව නුවරඑළිය පොලිසිය පවසයි‍. ක්ලේමෝ බෝම්බ අටක් , සී - ෆෝ වර්ගයේ පුපුරණ ද්‍රව්‍ය කිලෝග්‍රෑම් 29ක් , ටි - 56 ගිනි අවි තුනක් , මිලිමීටර් 40 ප්‍රමාණයේ ග්‍රෙනේඩ් ලෝන්චර් එකක් , ටි - 56 ජීව උණ්ඩ දෙදහස් නවසිය දහයක් සොයාගත් ආයුධ අතර වේ. අත් අඩංගුවේ පසුවන එල්.ටි.ටි.ඊ සැකකරුවෙකුගෙන් ලද තොරතුරකට අනූව අදාළ ආයුධ තොගය සොයා ගැනීමට හැකිවී තිබේ.", "URL": "https://sinhala.adaderana.lk/news.php?nid=12301", "Category": null, "Parent URL": null}