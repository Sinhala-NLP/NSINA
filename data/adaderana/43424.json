{"Source": "Adaderana", "Timestamp": "May 23, 2014 10:48 pm", "Headline": "පොල් ගසක් හිසට වැටී අයෙක් මරුට", "News Content": "බලංගොඩ, පින්නවල ප්‍රදේශයේ දී පොල් ගසක් හිස මතට කඩා වැටීමෙන් පුද්ගලයෙකු මියගොස් තිබේ. ගොවිතැන් කටයුතුවල නිරත වෙමින් සිටියදී අදාළ පුද්ගලයා මෙම අනතුරට ලක්ව ඇති බව සඳහන් වෙයි. අනතුරෙන් බරපතළ තුවාල ලැබූ පුද්ගලයා බලංගොඩ රෝහලට ඇතුළත් කිරීමෙන් පසු මියගොස් තිබේ. මෙලෙස මියගොස් ඇත්තේ 50 හැවිරිදි පින්නවල ප්‍රදේශයේ පදිංචිව සිටි පුද්ගලයෙකි. සිද්ධිය සම්බන්ධයෙන් බලංගොඩ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43424", "Category": null, "Parent URL": null}