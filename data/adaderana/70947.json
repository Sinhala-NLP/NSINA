{"Source": "Adaderana", "Timestamp": "March 16, 2017 11:04 am", "Headline": " චන්දිමාල් අටවන ටෙස්ට් ශතකය වාර්තා කරයි", "News Content": "සිය අටවන ටෙස්ට් ශතකය වාර්තා කිරීමට දිනේෂ් චන්දිමාල් මීට සුළු මොහොතකට පෙර සමත්වුණි. අද(16) දිනය ආරම්භ කරන විට පන්දුවට ශ්‍රී ලංකා කණ්ඩායම පළමු ඉනිම සඳහා කඩුලු හතක් බිඳ වැටී ලකුණු 238 ක් රැස් කරගෙන සිටියේය. පන්දු 244 දී රැස්කළ ඔහුගේ ශතකයට හතරේ පහර 06ක් ඇතුළත්. චන්දිමාල් ලකුණු 38ක් ලබාගෙන සිටියදී සකීබ් අල් හසන්ගේ පන්දුවකට කඩුල්ල මුවා කිරීමේ වරදට හසුවූ අතර පිතිකරුවා විනිසුරු තීරණය විමසීමේ අවස්ථාව ලබා ගත් චන්දිමාල් එහි වාසිය තමන් සතු කර ගත්තේය. සිය අර්ධ ශතකය ලබා ගැනීමට ලකුණු 04ක් තිබියදී චන්දිමාල් එල්ල කළ ස්වීප් පහරකින් ඉහළ ගිය පන්දුව මෙහිදී හසන් උඩපන්දුවක් ලෙස රැකගත් අතර පුනරූපන දර්ශන වලින් පෙනී ගියේ උඩපන්දුව රැක ගැනීමට පෙර පන්දුව බිම වැදී පැමිණි බවයි.", "URL": "https://sinhala.adaderana.lk/news.php?nid=70947", "Category": null, "Parent URL": null}