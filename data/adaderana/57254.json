{"Source": "Adaderana", "Timestamp": "February 16, 2016 07:22 am", "Headline": "  විනය නොතැකූවන් කමිටුවට කැඳවයි", "News Content": "විනය විරෝධී ක්‍රියාවල නිරත වු ශ්‍රී ලංකා නිදහස් පක්ෂයේ හිටපු පළාත් පාලන ආයතන නියෝජිතයින් ඉදිරි දින කිහිපය තුළ පක්ෂයේ විනය කමිටුව වෙත කැඳවීමට තීරණය කර තිබේ.ශ්‍රී ලංකා නිදහස් පක්ෂයේ මහලේකම් අමාත්‍ය දුමින්ද දිසානායක මහතා කියා සිටියේ එහිදී ඔවුන්ට එල්ල වන චෝදනා සම්බන්ධයෙන් නිදහසට කරුණු දැක්වීමේ අවස්ථාව පවතින බවයි.පසුගියදා පක්ෂයේ මධ්‍යම කාරක සභාව රැස්වි ශ්‍රී ලංකා නිදහස් පක්ෂයේ හිටපු පළාත් පාලන නියෝජිතයින් දස දෙනෙකුට එරෙහිව විනය ක්‍රියාමාර්ග ගැනීමට තීරණය කරනු ලැබිණි.ඔවුන්ගෙන් එක් පුද්ගලයෙකු පමණක් නිදහසට කරුණු ලිඛිතව ඉදිරිපත් කර ඇති බව අමාත්‍ය දුමින්ද දිසානායක මහතා සඳහන් කළේය.මේ අතර ඉදිරි මැතිවරණවල දී ශ්‍රී ලංකා නිදහස් පක්ෂය සන්ධානයක් ලෙස කටයුතු කිරීම පිළිබඳව දේශපාලන පක්ෂ සමග සාකච්ඡා ආරම්භ කර ඇති බව දුමින්ද දිසානායක අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=57254", "Category": null, "Parent URL": null}