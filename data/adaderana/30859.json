{"Source": "Adaderana", "Timestamp": "January 18, 2013 11:03 am", "Headline": "ඔස්ට්‍රේලියාව 74 න් නවතියි", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර තුන්වන එක්දින තරඟයේ පළමුවෙන් පන්දුවට පහරදුන් ඔස්ට්‍රේලියානු ලකුණු 74 ට සීමා කිරීමට ශ්‍රී ලංකා පිල සමත් විය. බ්‍රිස්බේන් හිදී පැවැත්වෙන මෙම තරඟයේ දී කාසියේ වාසිය දිනා ගත් ඔස්ට්‍රේලියානු කණ්ඩායම ප්‍රථමයෙන් පන්දුවට පහරදීමට තීරණය කළේය. තරඟයේ අජන්ත මෙන්ඩිස් වෙනුවට පන්දු යැවීම සඳහා ශමින්ද එරංග කණ්ඩායමට නම් කර තිබිණි.", "URL": "https://sinhala.adaderana.lk/news.php?nid=30859", "Category": null, "Parent URL": null}