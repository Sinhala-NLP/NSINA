{"Source": "Adaderana", "Timestamp": "July 15, 2017 11:55 am", "Headline": "අනතුරින් දැරියක් නොඑන ගමන් යයි", "News Content": "කොළඹ - වැල්ලවාය මාර්ගයේ පල්ලික්කුඩාව ප්‍රදේශයේදී සිදු වූ රිය අනතුරකින් දැරියක් මියගොස් තිබේ.ත්‍රිරෝද රථයක් සහ වාහන පටවාගෙන යනු ලබන කැරියර් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් ත්‍රිරෝද රථයේ ගමන් කළ එකම පවුලේ පියා, මව, දියණියන් තිදෙනෙකු සහ පිරිමි දරුවෙකු බරපතල තුවාල ලබා තංගල්ල රෝහලට ඇතුලත් කිරිමෙන් පසු එක් දැරියක් මියගොස් තිබේමියගොස් ඇත්තේ මාදිපොල, ගලේවෙල ප්‍රදේශයේ පදිංචිව සිටි 12 හැවිරිදි දැරියකි.අනතුර සම්බන්ධයෙන් කැරියර් රථයේ රියදුරු අත්අඩංගුවට ගෙන ඇති අතර තංගල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75270", "Category": null, "Parent URL": null}