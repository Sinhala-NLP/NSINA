{"Source": "Adaderana", "Timestamp": "September 6, 2019 07:08 pm", "Headline": "ගෝඨාභයගේ ජය ස්ථිරයි-මහින්ද", "News Content": "එක්සත් ජාතික පක්ෂය ජනාධිපති අපේක්ෂකයා ලෙස කවුරු ඉදිරිපත් කළද ගෝඨාභය රාජපක්ෂ මහතා අනිවාර්යයෙන්ම ජයග්‍රහණය කරන බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ බව සඳහන් කළේ, යුක්තියට හඬක් ජනතා සංවිධානයේ මහ සභා රැස්වීමට අද එක්වෙමින්ය. වත්මන් ආණ්ඩුව තුළ දේශපාලන පළිගැනීම්වලට ලක් වූ මහජන නියෝජිතයින්, රාජ්‍ය නිලධාරීන් , රණවිරුවන් ඇතුළු ක්ෂේත්‍ර රැසක පිරිසක් එකතු වී පිහිටුවා ඇති යුක්තියට හඬක් ජනතා සංවිධානයේ මහා සභා රැස්වීම අද බත්තරමුල්ල අපේ ගම පරිශ්‍රයේදී පැවැත්වුණි. ඒ විපක්ෂ නායක ශ්‍රී ලංකා පොදුජන පෙරමුණේ නායක මහින්ද රාජපක්ෂ මහතාගේ ප්‍රධානත්වයෙන්ය. එහිදී යුක්තියට හඬක් සංවිධානය විසින් සකස් කෙරුණු යෝජනාවලියක් විපක්ෂ නායකවරයා වෙත පිරිනැමීම සහ යුක්තියේ සම්මුතියට අස්සන් තැබීම ද සිදු කෙරුණි.", "URL": "https://sinhala.adaderana.lk/news.php?nid=118468", "Category": null, "Parent URL": null}