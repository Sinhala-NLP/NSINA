{"Source": "Adaderana", "Timestamp": "February 20, 2016 08:50 pm", "Headline": "විදේශීය කත දූෂණය කළ තරුණයාට වැඩ වරදී", "News Content": "ගාල්ල, තනිපොල්ගහ පිහිටි ලැගුම්හලකදී විදේශීය කතක් දූෂණය කිරීමේ සිද්ධියකට අදාළ එක් සැකකරුවකු අත්අඩංගුවට ගෙන තිබේ.කැනේඩියානු ජාතික 25 හැවිරිදි මෙම කාන්තාව පසුගිය දා මෙසේ අපයොජනයට ලක්ව ඇති බව සඳහන්ය.සංචාරක මඟ පෙන්වන්නකු බව පවසමින් මෙම කාන්තාවට ආරක්ෂාකාරී නවාතැනක් සොයා දෙන බව පවසා මෙම පුද්ගලයා ඇය ලැගුම්හලට කැදවාගෙන ගොස් තිබේ.අපයෝජනයට ලක් වූ අදාළ කාන්තාව ගාල්ල වරාය පොලීසියට මේ පිළිබඳ පැමිණිල්ලක් ඉදිරිපත් කර ඇත.සිද්ධිය සම්බන්ධයෙන් වරාය පොලීසිය විසින් මෙම සැකකරු අත්අඩංගුවට ගෙන තිබේ.සැකකරු 27 හැවිරිදි අයෙකි.හෙට දින ඔහු ගාල්ල අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=57430", "Category": null, "Parent URL": null}