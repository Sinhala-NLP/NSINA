{"Source": "Adaderana", "Timestamp": "August 13, 2015 06:51 am", "Headline": " ප්‍රචාරක කටයුතු හෙට මධ්‍යම රාත්‍රීයෙන් අවසන්", "News Content": "මෙවර පාර්ලිමේන්තු මැතිවරණයට අදාළව ප්‍රචාරක කටයුතු හෙට මධ්‍යම රාත්‍රීයෙන් අවසන් වීමට නියමිතව තිබේ.නියෝජ්‍ය මැතිවරණ කොමසාරිස් එම්.එම්.මෙහොමඩ් මහතා කියා සිටියේ හෙට මධ්‍යම රාත්‍රීයෙන් පසු කිසිදු ප්‍රචාරක කටයුත්තක් සිදුකළ නොහැකි බවයි.නීති විරෝධී ලෙස ප්‍රචාරක කටයුතු සිදුකරන පුද්ගලයින් අත්අඩංගුවට ගැනීම සදහා මැතිවරණ කොමසාරිස්වරයා විසින් පොලිස්පතිවරයාට දැනුම් දී තිබේ.මේ අතර මෙවර පාර්ලිමේන්තු මැතිවරණයට අදාළව අපේක්ෂකයින් විසින් කොට්ඨාශ මට්ටමින් ඉදි කර ඇති මැතිවරණ කාර්යාල ලබන 15 වන දින වන විට ඉවත් කළ යුතු බව මැතිවරණ මහලේකම් කාර්යාලය පවසයි.15 වන දිනෙන් පසු ඕනෑම අපේක්ෂකයෙකුට දිස්ත්‍රීක්කයකට එක් කාර්යාලයක් පමණක් පවත්වාගෙන යා හැකි අතර එම කාර්යාලය තුළද පෝස්ටර් කටවුට් ප්‍රදර්ශනය කිරීම තහනම් බව මැතිවරණ මහලේකම් කාර්යාලය සදහන් කරයි.", "URL": "https://sinhala.adaderana.lk/news.php?nid=53211", "Category": null, "Parent URL": null}