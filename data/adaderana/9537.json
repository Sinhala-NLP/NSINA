{"Source": "Adaderana", "Timestamp": "July 11, 2010 02:38 pm", "Headline": "එල්. ටී. ටී. ඊ සැකකරුවෙක් චෙන්නායිහිදී කොටුවෙයි", "News Content": "එල්. ටී. ටී. ඊ සංවිධානය සමග සබඳතා පැවති බවට සැකපිට ශ්‍රී ලාංකිකයකු අද චෙන්නායි ගුවන් තොටුපළේදී අත්අඩංගුවට ගෙන ඇති බව ඉහළ පෙළේ පොලිස් ආරංචි මාර්ග සඳහන් කරයි. චන්ද්‍රයෝගා නැමති මෙම පුද්ගලයා රටට ඇතුළු වීමට උත්සාහ දැරුවහොත් එය වලක්වන ලෙස ඔවුන් වෙත දැනුම් දී තිබූ බව ද එම ආරංචි මාර්ග අවධාරණය කරයි. අද උදෑසන ගුවන් යානයකින් මෙම පුද්ගලයා කොළඹ සිට චෙන්නායි වෙත ළඟා වී ඇති බව ද සඳහන්ය. චෙන්නායි ගුවන් තොටුපළේදී ඔහුව අත්අඩංගුවට ගෙන නැවත ශ්‍රී ලංකාවට එවීමට කටයුතු කර ඇත.", "URL": "https://sinhala.adaderana.lk/news.php?nid=9537", "Category": null, "Parent URL": null}