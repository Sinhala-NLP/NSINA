{"Source": "Adaderana", "Timestamp": "January 23, 2010 02:12 pm", "Headline": "ඡන්දය ප්‍රකාශ කිරීමට වැටුප් සහිත නිවාඩු", "News Content": "සේවා නියුක්තිකයන්ට ජනාධිපතිවරණ දිනයේ ඡන්දය ප්‍රකාශ කිරීම සඳහා නිවාඩු ලබාදීම සම්බන්ධයෙන් මැතිවරණ කොමසාරිස්වරයා ලබාදී ඇති උ‍‍පදෙස් සියලු සේවා යෝජකයින් පිළිපැදිය යුතු බව කම්කරු කොමසාරිස් ජනරාල්වරයා අවධාරණය කරයි. ජනාධිපතිවරණ දිනයේ ඡන්දය ප්‍රකාශ කිරීම සඳහා නිවාඩු ලබා නොදෙන සේවා යෝජකයින්ට එම විධිවිධාන උල්ලංඝණය කිරීම සම්බන්ධයෙන් වන දඩුවම්වලට යටත් වීමට සිදුවන බවද ඔහු පෙන්වා දෙයි . ඒ අනුව පැය 4කට නොඅඩු කාලයක් සෑම සේවා නියුක්තිකයෙක් සඳහාම ඡන්දය ප්‍රකාශ කිරීම සඳහා වැටුප් සහිත නිවාඩුවක් ලබාදිය යුතු අතර මෙම නිවාඩුව සේවා නියුක්තිකයින්ගේ සාමාන්‍ය නිවාඩු හිමිකමට අමතර එකක් විය යුතු බවද කම්ක‍රු කොමසාරිස්වරයා අවධාරණය කරයි.", "URL": "https://sinhala.adaderana.lk/news.php?nid=6199", "Category": null, "Parent URL": null}