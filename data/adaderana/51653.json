{"Source": "Adaderana", "Timestamp": "May 29, 2015 11:35 am", "Headline": "රියදුරා තමන්ගේම ට්‍රැක්ටරයට බිලිවෙයි", "News Content": "රුවන්වැල්ල, අඟුරුවැල්ල වරකාපොල මාර්ගයේ නිවුන්හැල්ල ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ.ට්‍රැක්ටර් රථයක් පදවමින් සිටි රියදුරු එය පෙරළී ඊටම යටවීමෙන් අනතුර සිදුව ඇති බව පොලිසිය පවසයි. අනතුරෙන් බරපතළ තුවාල ලැබු රියදුරු කරවනැල්ල රෝහලට ඇතුළත් කිරිමේදී මියගොස් තිබේ.මියගොස් ඇත්තේ 57 හැවිරිදි පිංදෙණිය, අරන්දර ප්‍රදේශයේ පදිංචිව සිටි අයෙකි. රුවන්වැල්ල පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51653", "Category": null, "Parent URL": null}