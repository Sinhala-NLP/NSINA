{"Source": "Adaderana", "Timestamp": "August 15, 2018 08:08 am", "Headline": "යුද සමයේ ගුවන් ප්‍රහාරයකින් ජිවිතක්ෂයට පත්වු දරුවන් 61ක් දෙනා සමරයි", "News Content": "යුධ සමයේ මුලතිව්, පුදුකුඩිඉරිප්පු, වල්ලිපුනම් ප්‍රදේශයේදී 2006 අගෝස්තු මස 14 වන දින ගුවන් ප්‍රහාරයකින් ජිවිතක්ෂයට පත් පාසල් දරුවන් 61 දෙනෙකු සැමරීමේ සැමරුම් වැඩසටහනක් පැවැත්විණි. මෙම සැමරුම් වැඩසටහන ඊයේ(14) මුලතිව් පුදුකුඩිඉරිප්පු ප්‍රදේශයේදී සිදුවිය. යුධ සමයේ සෙංචෝලෙයි ප්‍රදේශයේදී සිදුවු ප්‍රහාරයෙන් ජිවිතක්ෂයට පත්වු පාසල් දරුවන් සැමරීම එහිදි සිදුවිණ. දෙමළ ජාතික මහජන පෙරමුණ සංවිධානය කළ සැමරුම් වැඩසටහන මුලතිව් ප්‍රදේශවාසීන්ගේ සහභාගීත්වයෙන් පැවැත්විණ. අදාළ සැමරුම් වැඩසටහනට සමගාමීව යාපනය විශ්ව විද්‍යාල සිසුන්ද සෙංචෝලෙයි ප්‍රහාරයෙන් ජිවිතක්සයට පත්වු පාසල් දරුවන් සිහි කරමින් යාපනය විශ්ව විද්‍යාල භූමිය තුළද සැමරුම් වැඩසටහනක් පැවැත්වූහ. යාපනය විශ්ව විද්‍යාල සිසුන් හා විශ්ව විද්‍යාල ආචාර්යවරුන්ගේ සහභාගීත්වයෙන් සෙංචෝලෙයි ප්‍රහාරයෙන් ජිවිතක්ෂයට පත්වූවන් සිහි කරමින් 12 වන සැමරුම් වැඩසටහන සංවිධානය කොට තිබිණ. ගුවන් ප්‍රහාරයෙන් ජිවිතක්ෂයට පත් පාසල් දරුවන් සිහි කරමින් පහන් දල්වා, මල් පුදා සැමරුම් වැඩසටහන පැවැත්වූහ.", "URL": "https://sinhala.adaderana.lk/news.php?nid=94424", "Category": null, "Parent URL": null}