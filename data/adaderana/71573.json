{"Source": "Adaderana", "Timestamp": "March 31, 2017 02:05 pm", "Headline": " ඡන්දය පවත්වන්න බලධාරීන්ට වුවමනාවක්  නෑ ", "News Content": "පළාත් පාලන ආයතන ඡන්ද විමසීම කඩිනමින් පැවැත්වීමේ වුවමනාවක් බලධාරීන්ට නොමැති බව සීමානීර්ණ අභියාචනා විමර්ශන කමිටුවේ හිටපු සභාපති අශෝක පීරිස් මහතා පවසයි. ඔහු පෙන්වා දෙන්නේ පළාත් පාලන පනතෙහි සංශෝධන කිහිපයක් සිදු කළ යුතුව තිබුණ ද එය සිදු කිරීමට මෙතෙක් රජය කටයුතු නොකරන බවයි. එලෙස සංශෝධන නොකර පළාත් පාලන ඡන්ද විමසීමක් සිදු කළ නොහැකි බව ද අශෝක පීරිස් මහතා සඳහන් කළේය. ජනතා සේවය සඳහා රාජ්‍ය සේවකයෝ සංවිධානය මෙහෙයවන ‘රාජ්‍ය සේවය කා සඳහාද“ යන මැයෙන් ගාල්ල ප්‍රදේශයේ පැවති සම්මන්ත්‍රණයකට එක්වෙමින් අශෝක පීරිස් මහතා මේ බව කියා සිටියේය.", "URL": "https://sinhala.adaderana.lk/news.php?nid=71573", "Category": null, "Parent URL": null}