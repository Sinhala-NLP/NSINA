{"Source": "Adaderana", "Timestamp": "August 25, 2019 07:34 am", "Headline": "නවසීලන්ත-ශ්‍රී ලංකා දෙවන ටෙස්ට් තරගයේ සිව්වන දිනය අද", "News Content": "‍සංචාරක නවසීලන්ත කණ්ඩායම සහ ශ්‍රී ලංකා කණ්ඩායම අතර දෙවන ටෙස්ට් ක්‍රිකට් තරගයේ සිව්වන දිනය අදයි. ඊයේ දිනයේ තරඟය නතර කරන විට සිය පළමු ඉනිම සඳහා පන්දුවට පහරදෙමින් සිටි නවසීලන්ත කණ්ඩායම කඩුලු 04ක් බිඳ වැටී ලකුණු 196ක් ලබා සිටියේය. නොදැවී පන්දුවට පහරදෙමින් සිටින ටොම් ලැතම් ලකුණු 111ක් සහ ජෝන් වෙට්ලින් ලකුණු 25ක් ලබා සිටියි. ශ්‍රී ලංකා කණ්ඩායම පළමු ඉනිම සඳහා සියලු ක්‍රීඩකයින් දැවී ලකුණු 244ක් ලබාගත්තේය. ඒ අනුව නවසීලන්ත කණ්ඩායම ශ්‍රී ලංකා පළමු ඉනිමට වඩා කඩුලු හයක් අතැතිව ලකුණු 48ක් පිටුපසින් සිටියි.", "URL": "https://sinhala.adaderana.lk/news.php?nid=117406", "Category": null, "Parent URL": null}