{"Source": "Adaderana", "Timestamp": "May 8, 2017 06:01 pm", "Headline": "වයඹ දිග පාකිස්ථානයේ බාලිකා පාසලක් අසල පිපිරීමක්", "News Content": "වයඹ දිග පාකිස්ථානයේ බාලිකා පාසලක් ආසන්නයේ පිපිරීමක් සිදුව තිබේ.පිපිරීමෙන් පොලිස් නිලධාරින් දෙදෙනෙකු ඇතුළු පුද්ගලයින් සිව් දෙනෙකු තුවාල ලබා ඇති බව විදෙස් වාර්තා සඳහන් කළේය.පිපිරිමෙන් පාසල් සිසුවියන් කිසිවෙකුට අනතුරක් සිදුව නොමැති බව සඳහන්වේ.අදාළ පාසල තුළ තිබී තවත් බෝම්බයක් සොයාගෙන ඇති අතර එය සාර්ථකව නිෂ්ක්‍රිය කළ බව විදෙස් මාධ්‍ය වාර්තා පවසයිතලෙයිබාන් සංවිධානය කාන්තා අධ්‍යාපනයට එරෙහිව පාකිස්ථාන හා ඇෆ්ගනීස්ථාන දේශසීමාවේ පාසල් රැසකට මිට පෙර බෝම්බ ප්‍රහාර එල්ල කර තිබේ.කෙසේ වෙතත් මෙම ප්‍රහාරයේ වගකීම කිසිවෙකුත් බාරගෙන නොමැති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=72968", "Category": null, "Parent URL": null}