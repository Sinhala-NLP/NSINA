{"Source": "Adaderana", "Timestamp": "December 10, 2012 06:07 pm", "Headline": "සා.පෙළ හෙට ඇරඹෙයි", "News Content": "අධ්‍යයන පොදු සහතික පත‍්‍ර සාමාන්‍ය පෙළ විභාගය හෙට (11) ආරම්භ වෙයි. එය ලබන 26 වන දින දක්වා පැවැත්වීමට නියමිතය. මධ්‍යස්ථාන 4048 ක දී විභාගය පැවැත්වීමට කටයුතු යොදා ඇත. පාසල් හා පෞද්ගලික අයදුම්කරුවන් (5,42,260) පන්ලක්ෂ හතලිස් දෙදහස් දෙසිය හැට දෙනෙකු විභාගයට පෙනී සිටීමට නියමිතය. ඉන් (3,87,593) තුන්ලක්ෂ අසූහත්දහස් පන්සීය අනු තුන්දෙනෙකු පාසල් අයදුම් කරුවන් වන අතර ඉතිරි අය පෞද්ගලික ‍අයදුම්කරුවන් වේ. ජාතික හැදුනුම්පත, විදේශ ගමන් බලපත‍්‍රය, තැපැල් හැදුනුම්පත හෝ සහතික කරන ලද උඩුකය ජායාරූප 02 ක් ඉදිරිපත් කිරීමෙන් විභාග අපේක්ෂකයින් සිය අනන්‍යතාව තහවුරු කළ යුතුවේ. විභාගය සම්බන්ධයෙන් පැමිණිලි පැය 24 පුරා ක‍්‍රියාත්මක 1911 අංකයට දැනුම්දිය හැකි බව විභාග දෙපාර්තමේන්තුව පවසයි.", "URL": "https://sinhala.adaderana.lk/news.php?nid=29855", "Category": null, "Parent URL": null}