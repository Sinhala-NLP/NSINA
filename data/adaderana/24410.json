{"Source": "Adaderana", "Timestamp": "May 21, 2012 11:45 am", "Headline": " දැරියක අපයෝජනය කළ සවුදි අරාබි ජාතිකයින් දෙදෙනෙක් දැලේ", "News Content": "හික්කඩුව ප්‍රදේශයේ පිහිටි හෝටලයකදී වයස අවුරුදු 17 ක් වූ දැරියක බරපතළ ලිංගික අපයෝජනයට ලක් කර තිබේ. මේ සිද්ධිය සම්බන්ධයෙන් සවුදි අරාබි ජාතිකයින් දෙදෙනෙකු සහ මරදාන, විපුලසේන මාවත ප්‍රදේශයේ පදිංචි කාන්තාවක හික්කඩුව පොලීසිය විසින් අත්අඩංගුවට ගෙන ඇති බව පොලිසිය පවසයි. අතවරයට පත් දැරිය ඕනිදාච්චිමඩම් ප්‍රදේශයේ පදිංචි ද්‍රවිඩ ජාතික තැනැත්තියකි. සැකකරුවන් සහ සැකකාරිය අද (21) දින ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතය. හික්කඩුව පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=24410", "Category": null, "Parent URL": null}