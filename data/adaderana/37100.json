{"Source": "Adaderana", "Timestamp": "September 2, 2013 05:18 pm", "Headline": "ආහාර විෂවීමක් හේතුවෙන් 42ක් රෝහල්ගත කරයි", "News Content": "ආහාර විෂවීමක් හේතුවෙන් මඩකලපුව - කල්ආරු ප්‍රදේශයේ පුද්ගලයින් හතලිස් දෙදෙනෙකු රෝහල් ගතකර තබේ. අද(02) අළුයම සිට අදාළ පුද්ගලයින් කල්ආරු දිස්ත්‍රික් රෝහලවෙත ඇතුළත් කර ඇති බව වාර්තා වෙයි. ඊයේ රාත්‍රී පැවති විවාහ උත්සවයකදී ලබාගත් ආහාර හේතුවෙන් එම පුද්ගලයින් රෝගීවන්නට ඇති බවට සැක කරයි. මේ සම්බන්ධයෙන් සෞඛ්‍ය වෛද්‍ය නිලධාරීන් විසින් පරීක්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=37100", "Category": null, "Parent URL": null}