{"Source": "Adaderana", "Timestamp": "May 14, 2013 08:47 am", "Headline": "මහ වැස්සෙන් 1139ට උන්හිටි තැන් නෑ", "News Content": "දිවයිනට බලපා ඇති අයහපත් කාලගුණික තත්ත්වය හේතුවෙන් ප්‍රදේශ රැසක පවුල් 319ට අයත් පුද්ගලයින් 1139 දෙනෙකු අවතැන් වී තිබේ. ඉදිරි පැය 24 තුළ දී වැසි පැවතියහොත් කුරුණෑගල, කෑගල්ල, නුවරඑළිය සහ බදුල්ල දිස්ත්‍රික්කවල නායයෑම්, පස්කඳු කඩා වැටීමේ අවදානම් තත්ත්වයක් ඇති විය හැකි බව ආපදා කළමනාකරණ මධ්‍යස්ථානය පැවසීය. මේ අතර අදත් දිවයිනේ ප්‍රදේශ රැසක වැසි සහිත කාලගුණික තත්ත්වයක් පැවතිය හැකි බව කාලගුණ විද්‍යා දෙපාර්තමේන්තුවේ කාර්යයේ නියුතු කාලගුණ විද්‍යාඥ මෙරිල් මෙන්ඩිස් මහතා කියයි.", "URL": "https://sinhala.adaderana.lk/news.php?nid=34070", "Category": null, "Parent URL": null}