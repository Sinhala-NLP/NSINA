{"Source": "Adaderana", "Timestamp": "May 30, 2019 10:33 am", "Headline": "කේරල ගංජා සමඟ තිදෙනෙක් අත්අඩංගුවට", "News Content": "හම්බන්තොට, බඳගිරිය ප්‍රදේශයේදී සිදුකළ වැටලීමකදී කේරල ගංජා ග්‍රෑම් 500ක් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන ඇත. නාවික හමුදාව විසින් පොලිස් විශේෂ කාර්ය බලකායේ නිලධාරීන් සමඟ එක්ව ඊයේ (29) දින හම්බන්තොට, බඳගිරිය ප්‍රදේශයේදී සිදුකළ වැටලීමකදී කේරල ගංජා ග්‍රෑම් 500ක් ප්‍රවාහනය කරමින් සිටි පුද්ගලයින් තිදෙනෙකු (03) අත්අඩංගුවට ගෙන ඇත. ඒ අනුව දකුණු නාවික විධානයට අනුයුක්ත නාවිකයින් සහ ගොන්නෝරුව පොලිස් විශේෂ කාර්ය බලකායට අනුයුක්ත නිලධාරීන් එක්ව සිදු කළ වැටලිමකදී යතුරුපැදියක් මඟින් මෙම කේරල ගංජා ප්‍රවාහනය කිමින් සිටි පුද්ගලයින් අත්අඩංගුවට ගෙන ඇත. අත්අඩංගුවට ගත් පුද්ගලයින් වයස අවුරුදු 42-32 ත් අතර වයසැති හම්බන්තොට සහ තනමල්විල ප්‍රදේශයේ පදිංචිකරුවන් බව හඳුනාගෙන ඇත. අත්අඩංගුවට ගත් පුද්ගලයින්, කේරල ගංජා ප්‍රමාණය සහ යතුරුපැදිය ඉදිරි පරීක්‍ෂණ කටයුතු සඳහා හම්බන්තොට, පොලීසිය වෙත බාරදීමට කටයුතු කෙරුණි.", "URL": "https://sinhala.adaderana.lk/news.php?nid=110970", "Category": null, "Parent URL": null}