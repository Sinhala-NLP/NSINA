{"Source": "Adaderana", "Timestamp": "May 12, 2019 01:48 pm", "Headline": "බලවත් රටවල් ආයුධ නිෂ්පාදනය නොකරන්නේනම් ලොව ත්‍රස්තවාදයක් නෑ", "News Content": "ලොව බලවත් රටවල් ආයුධ නිෂ්පාදනය නොකරන්නේනම් ලෝකයේ ත්‍රස්තවාදයක් නොමැති බව ජනාධිපති මෛත්‍රීපාල සිරිසේන මහතා පවසා සිටියි. අද සමාජ වෙබ් අඩවි හරහා ඉතා අසත්‍ය දේවල් හා ජනතාව නොමග යවන දේ පල කරන වෙන බවත් චරිත ඝාතන නින්දාවලින් පිරි ලෝකයක් නව තාක්ෂණය ඔස්සේ බිහිව ඇති බව ජනාධිපතිවරයා ප්‍රකාශ කරයි. සමාජ වෙබ් අඩවි පිළිබඳව පරීක්ෂණ සිදුකරන ලොව රටවල් ප්‍රකාශ කර සිටින්නේ සමාජ මාධ්‍ය භාවිත කරන දැන උගත් සමාජයෙන් පහළ පිරිස නිර්මාණය කරන දේ සියයට 80ක්ම අසත්‍ය බව ඒ මහතා සඳහන් කරයි. ලොව කිසිදු ත්‍රස්තවාදී ව්‍යාපාරයක් ආයුධ නිෂ්පාදනය නොකරන අතර ලොව බලවත් රටවල් විසින් ආයුධ නිපදවන බවත් එසේ නොවන්නට ලොව ත්‍රස්තවාදයක්ද නොපවතින බව ජනාධිපතිවරයා ප්‍රකාශ කළේය. ලොව තාක්ෂණයෙන් ඉහළම රටවල් සාමය, මානව අයිතීන් ගැන කතා කරන අතර එම තාක්ෂණය කොතෙක් දුරට මිනිසා විනාශයට යොමුකරනවා ද යන්න ඔහු ප්‍රකාශ කරයි. අද පෙරවරුවේ පොළොන්නරුවේ පැවති වැඩසටහනකට එක් වෙමින් ඔහු මේ බව සඳහන් කළේය. පොළොන්නරුව සුහුරු නගර ව්‍යාපෘතිය ජනගත කිරිමේ උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද පෙරවරුවේ සිදු කෙරුණි. ඒ පොළොන්නරුව නව නගරයේ චන්ද්‍ර මණ්ඩල ශ්‍රවණාගාරයේදීය.", "URL": "https://sinhala.adaderana.lk/news.php?nid=109796", "Category": null, "Parent URL": null}