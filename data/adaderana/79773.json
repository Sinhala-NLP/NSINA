{"Source": "Adaderana", "Timestamp": "November 12, 2017 11:07 am", "Headline": "පාපැදිකරු යට කළ වෑන් එක බේරන්න ගිය බස් එක ඇළට පෙරළෙයි ", "News Content": "පොළොන්නරුව මඩකලපුව ප‍්‍රධාන මාර්ගයේ වැලිකන්ද නාමල්ගම ප‍්‍රදේශයෙදී ඊයේ (11) වෙනිදා රාත‍්‍රී අටට පමණ බස් රථයක් සහ වැන් රථයක් සහ පා පැදියක් අනතුරට පත්වීමෙන් පාපැදිකරු මියගොස් බස් රථයේ ගමන් ගත් 19 දෙනෙකු බරපතල තුවාල ලබා වැලිකන්ද හා පොළොන්නරුව රෝහල් වලට ඇතුලත් කෙරූ බව වැලිකන්ද පොලිසිය පවසයි. මෙම අනතුරෙන් මිය ගොස් ඇත්තේ පා පැදියෙන් ගමන් ගත් 38 වියැති දෙදරු පියකු වන චම්පික අජිත් කුමාර යන අයබව බවත් ඔහු සමඟ ගමන් කළ බිරියද බරපතල තුවාල ලබා පොළොන්නරුව මහ රෝහලට ඇතුලත් කර ඇති බව පොලිසිය පැවසීය. අනතුරෙන් බස් රථයේ ගමන් ගත් 07 දෙනෙකු බරපතල තුවාල ලබා පොළොන්නරුව මහ රෝහලට ඇතුලත් කර ඇති අතර සෙසු 12 දෙනා වැලිකන්ද ප‍්‍රාදේශිය රෝහලෙන් ප‍්‍රතිකාර ගෙන පිටව ගොස් ඇති බව වැලිකන්ද පොලිස් ස්ථානාධිපති පොලිස් පරික්ෂක කේ. පි. ඩබ්ලිව්. පේ‍්‍රමලාල් මහතා අපකල විමසිමකදී ඔහු පැවසිය. මඩකලපුවේ සිට වැලිකන්ද දෙසට පැමිණි වෑන් රථයක් පාපැදියක් පසු කර යාමට උත්සහ දැරීමේදී මහනුවර සිට මඩකලපුව බලා ධාවනය වෙමින් තිබු ලංකා ගමනා ගමන මණ්ඩලයට අයත් බස් රථය වෑන් රථය අනතුරෙන් බේරිමට යැමේදි පාරෙන් ඉවතට පැන පෙරලී මෙම අනතුර සිදු වී ඇති බව ඒ පිලිබඳ පරික්ෂණ සිදු කරන වැලිකන්ද පොලිසිය පවසයි. අනතුරට හේතුව වැන් රථ රියදුගේ අපරික්ෂාකාරී රිය ධාවනය බවත් ඔහු මේ වන විට අත්අඩංගුවට ගෙන අනතුර පිළිබඳ වැඩිදුර පරික්ෂණ කටයුතු වැලිකන්ද පොලිසිය විසින් සිදු කරයි.", "URL": "https://sinhala.adaderana.lk/news.php?nid=79773", "Category": null, "Parent URL": null}