{"Source": "Adaderana", "Timestamp": "November 3, 2016 01:53 pm", "Headline": " අනතුරින් 1ක් මරුට", "News Content": "කිලිනොච්චිය, උමයාලපුරම් ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.වව්නියාව දෙසට ධාවනය වූ ටිපර් රථයක්, එම දිශාවටම ගමන් කළ පාපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පාපැදිකරු පලෙයි රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ යාපනය, නල්ලූර් ප්‍රදේශයේ පදිංචිව සිටි 75 හැවිරිදි පුද්ගලයෙකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර කිලිනොච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65676", "Category": null, "Parent URL": null}