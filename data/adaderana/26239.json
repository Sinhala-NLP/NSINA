{"Source": "Adaderana", "Timestamp": "August 1, 2012 04:00 pm", "Headline": "තවත් පොලිස් ලොක්කන් 4ට ස්ථාන මාරු", "News Content": "ප්‍රධාන පොලිස් පරීක්ෂකවරයෙකු ඇතුළු පොලිස් නිලධාරීන් සිව්දෙනෙකුට වහාම ක්‍රියාත්මකවන පරිදි ස්ථාන මාරුවීම් ලබා දී තිබේ. සේවයේ අවශ්‍යතාවය මත මෙම ස්ථාන මාරුවීම් ලබාදී ඇති බව පොලිස් මූලස්ථානය සඳහන් කළේය. ඒ අනුව මුලතිව් හි ස්ථානාධිපතිවරයා වශයෙන් සේවය කළ ප්‍රධාන පොලිස් පරීක්ෂක ඩී.ඩබ්ලිව්.එච්.එස්.බී. දියකෙලිනාවෙල මහතා මහරගම පොලිස් ස්ථානයේ ස්ථානාධිපතිවරයා ලෙස පත් කර ඇත. කුලියාපිටිය පොලිස් ස්ථානයේ සේවය කළ පොලිස් පරීක්ෂක පී.එන් පුෂ්පකුමාර මහතා ගන්දර පොලිස් ස්ථානයේ ස්ථානාධිපතිවරයා ලෙසත් අම්පාර කොට්ඨාශයේ සේවය කළ පොලිස් පරීක්ෂක එස්.ආර්.ඩී ප්‍රනාන්දු මහතා හම්බෙගමුව පොලිස් ස්ථානයේ ස්ථානාධිපතිවරයා ලෙසත් මාරු කර ඇති බව පොලිස් මූලස්ථානය සඳහන් කළේය. මීට අමතරව අශ්වාරෝහක කොට්ඨාශයේ ස්ථානාධිපතිවරයා ලෙස පොලිස් පරීක්ෂක ආර්.එම් හීන්බණ්ඩා මහතා පත්කර තිබේ.", "URL": "https://sinhala.adaderana.lk/news.php?nid=26239", "Category": null, "Parent URL": null}