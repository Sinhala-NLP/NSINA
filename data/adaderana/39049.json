{"Source": "Adaderana", "Timestamp": "November 23, 2013 09:16 am", "Headline": "කිරිපිටි සොරෙක් අල්ලයි", "News Content": "සීදුව, කොටුගොඩ ප්‍රදේශයේ ප්‍රසිද්ධ වෙළදසැළක තොග ගබඩාවක තිබු කිරිපිටි තොගයක් සොරකම් කිරීමේ සිද්ධියක් සම්බන්ධයෙන් පුද්ගලයෙකු අත්අඩංගුවට ගෙන තිබේ. මෙම මස 12 වන දින සහ 20 වන දින අතර කාලය තුළ මෙම සොරකම සිදුව ඇති බව පොලිසිය සඳහන් කළේය. මෙම කිරිපිටි තොගයේ වටිනාකම රුපියල් තිස් එක් ලක්ෂ හතලිස් එක් දහස් හාරසිය හතලිහක් පමණ වන බව සඳහන්ය. සැකකරුගෙන් සිදුකළ වැඩිදුර ප්‍රශ්න කිරිම් වලදී සොරකම් කරනලද කිරිපිටි තොගයෙන් කොටසක් පොලිසිය විසින් සොයාගෙන ඇත. සැකකරු අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39049", "Category": null, "Parent URL": null}