{"Source": "Adaderana", "Timestamp": "February 16, 2013 10:57 am", "Headline": "අංගොඩින් ගංජා කිලෝ 8ක් අල්ලයි", "News Content": "වැල්ලම්පිටිය, කැලණිමුල්ල අංගොඩ ප්‍රදේශයේ දී ගංජා කිලෝග්‍රෑම් අටක් සමග පුද්ගලයෙකු අත්අඩංගුවට ගෙන තිබේ. නුගේගොඩ කොට්ඨාශ දූෂණ මර්දන අංශය මගින් අත්අඩංගුවට ගත් සැකකරු වැඩිදුර විමර්ශන කටයුතු සඳහා වැල්ලම්පිටිය පොලිස් ස්ථානය වෙත භාරදී ඇති අතර ඔහු අද (16) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මැදිරිගිරිය ප්‍රදේශයේ නිවසක තිබී ගංජා කිලෝග්‍රෑම් එකයි ග්‍රෑම් 115ක් සමඟ පුද්ගලයෙකු, මැදිරිගිය පොලිසිය විසින් අත්අඩංගුවට ගෙන තිබේ. ගංජාවලට අමතරව එම නිවස තුළ තිබී මිලිමීටර් නවය වර්ගයේ ජීව උණ්ඩ දෙකක් සහ “84 එස්“ වර්ගයේ හිස් පතරොම් ගැබ් එකක් සොයාගත් බව පොලීසිය පැවසුවේය. සැකකරු අද (16) දින හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31680", "Category": null, "Parent URL": null}