{"Source": "Adaderana", "Timestamp": "January 22, 2014 10:06 am", "Headline": "දේපළ කොල්ලකරුවන් 3ක් දැලේ", "News Content": "දේපළ කොල්ලකෑම්වලට සම්බන්ධ පුද්ගලයින් තිදෙනෙකු ගාල්ල පොලීසිය විසින් අත්අඩංගුවට ගෙන තිබේ. සැකකරුවන් විසින් ගාල්ල, රත්ගම සහ හික්කඩුව යන ප්‍රදේශවල කොල්ලකෑම් සිදුකර ඇති බව පොලීසිය සඳහන් කළේය. ඔවුන් විසින් සොරාගත් යතුරුපැදියක් , රන් මාල පහක් සහ ගෘහ විදුලි උපකරණ කිහිපයක් පොලීසිය සිය බාරයට ගෙන තිබේ. සැකකරුවන් රත්ගම ප්‍රදේශයේ පදිංචිකරුවන් වන අතර ඔවුන් අද(22) ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර කුලී පදනම මත ලබාගත් මෝටර් රථයක් උකස් කර මුදල් ලබාගැනීමකට සම්බන්ධ පුද්ගලයෙකු නුගේගොඩ ප්‍රදේශයේ දී පොලීසිය විසින් අත්අඩංගුවට ගෙන තිබේ. සැකකරු කඩුවෙල, බෝමිරිය ප්‍රදේශයේ පදිංචිකරුවෙකු වන අතර ඔහු අද(22) නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40547", "Category": null, "Parent URL": null}