{"Source": "Adaderana", "Timestamp": "May 7, 2018 02:48 pm", "Headline": "කුඹුරු යායට අපද්‍රව්‍ය බැහැර කිරීමට එරෙහිව අංකුඹුරේ ගොවීන් දෙදෙනෙකු විරෝධතාවයක", "News Content": "අංකුඹුර කොබ්බෑකඩුව වෙල් යායට බෝතල් කටු, ප්ලාස්ටික් බෝතල්, බියර් ටින්, පොලීතීන් ඇතුළු අපද්‍රව්‍ය ඇතැම් පිරිස් බැහැර කිරීම නිසා තමන්ට ගොවිතැන් කිරීමට නොහැකි වී ඇති බව පවසමින් අද 07 වනදා දහවල් ගොවීන් දෙදෙනෙකු එම වෙල් යායේදී විරෝධතාවයක් පැවැත්වූහ. මෙම වෙල් යායේ අක්කර 15 ට ආසන්න ප්‍රමාණයක කුඹුරු තිබෙන බවත් ගොවීන් 11 දෙනෙකු වගා කටයුතු සිදු කරන බවත් මෙම වෙල් යායට අපද්‍රව්‍ය මෙන්ම ප්ලාස්ටික් බෝතල්, බියර් කෑන් , පොලිතීන් ඇතුළු කසල විශාල ප්‍රමාණයෙන් දිනපතා බැහැර කිරීම නිසා තමන්ට ගොවිතැන් කළ නොහැකි වී ඇති බවත් ඔවුහූ කීහ. මේ සම්බන්ධයෙන් අදාළ නිලධාරීන්ටත් පොලීසියටත් පැමිණිලි කර ඇති බවත් ඔවුහූ කීය. මෙම විරෝධතාවයට එක් වූ මෙම යායේ ගොවි මහතෙක් වන සුමිත් සිරිවර්ධන මහතා කීවේ වසර ගණනාවක් තිස්සේ මෙම වෙල් යායට ඇතැම් පිරිස් අපද්‍රව්‍ය බැහැර කරන බවයි. මේ සම්බන්ධයෙන් කිහිප වරක්ම අදාළ නිළධාරින්ට පැමිණිලි කර ඇති බවත් පොලීසියට පැමිණිලි කර ඇති බවත්ය. මෙම වෙල් යාය කෙටීමේදී බෝතල් කටුවලට කකුල් කැපි යන බවත් අපද්‍රව්‍ය නිසා ලෙඩ රෝග බෝ වන බවත් කීය.", "URL": "https://sinhala.adaderana.lk/news.php?nid=88681", "Category": null, "Parent URL": null}