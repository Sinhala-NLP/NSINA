{"Source": "Adaderana", "Timestamp": "September 27, 2014 03:06 pm", "Headline": "ජයලලිතා  අධිකරණයෙන් වැරදිකාරිය වෙයි ", "News Content": "ඉන්දියාවේ තමිල්නාඩු මහ ඇමතිනි ජයලලිතා ජයරාම් මහත්මියට එල්ල වී තිබූ චෝදනාවකට බැංග්ගලෝර් අධිකරණයක් විසින් වැරදිකරු බවට තීන්දුවක් ප්‍රකාශකර තිබේ. ඉන්දියාවේ දුෂණ වැළැක්වීමේ පනත යටතේ අදාළ තීන්දුව ලබා දී ඇති බව ඉන්දීය මාධ්‍ය වාර්තා කරයි. අවුරුදු 18ට පෙර එල්ල කරන ලද චෝදනාවකට මෙසේ ජයලලිතා ජයරාම් මහත්මිය වරදකාරිය බවට පත් කර ඇති බව සඳහන් වෙයි. සිය වත්කම් නිසි අයුරින් හෙළිදරව් නොකිරීම සම්බන්ධයෙන් ඇයට එලෙස චෝදනා එල්ල වී තිබේ. අදාළ නඩුවේ දඬුවම අද පස්වරුවේ ලබාදීමට නියමිත බවද ඉන්දීය මාධ්‍ය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=46363", "Category": null, "Parent URL": null}