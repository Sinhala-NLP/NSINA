{"Source": "Adaderana", "Timestamp": "November 12, 2017 05:03 pm", "Headline": "දෙමළ දේශපාලන පක්ෂ ගැටුම උග්‍ර වේ-විග්නේශ්වරන්ගේ නායකත්වයෙනුත් අලුත් පක්ෂයක්", "News Content": "ද්‍රවිඩ ජනතා සංසදයේ විශේෂ රැස්වීමක් අද (12) උතුරු පළාත් මහ ඇමැති සී. වී. විග්නේෂ්වරන් මහතාගේ ප්‍රධානත්වයෙන් යාපනය මහජන පුස්තකාල ශ්‍රවනාගාරයේදී පැවැත් වී ඇත.එළැඹෙන පළාත් පාලන මැතිවරණයේදී තරග කරන ආකාරය පිළිබඳ මෙහිදී සාකච්ඡා වී ඇත.දෙමළ ජනතා සංසදය දේශපාලන පක්ෂයක් ලෙස ලියාපදිංචි කර ඉදිරි මැතිවරණයේ දී තරග කරනවාද නොඑසේ නම් වෙනත් නව දේශපලන පක්ෂයක් බිහි කර මැතිවරණයට තරග කරනවාද යන්න පිළිබඳ මෙහි දී දීර්ඝ ලෙස සාකච්ඡා වී ඇත.මෙම රැස්වීමෙන් පසුව මාධ්‍යයට අදහස් දැක් වූ උතුරු පළාත් මහ ඇමැති විග්නේශවරන් මහතා පැවැසූවේ දෙමළ ජනතාවගේ අනාගත සුබ සිද්ධිය වෙනුවෙන් බිහි කළ දෙමළ ජනතා සංසදය කිසි සේත් දේශපාලන පක්ෂයක් බවට පරිවර්ථනය නොකරන බවයි. නමුත් දේශපාලන කටයුතු වලදී සංසදයක් ලෙස ඊට මැදිහත් වන බවද ඔහු වැඩි දුරටත් පැවැසීය.", "URL": "https://sinhala.adaderana.lk/news.php?nid=79793", "Category": null, "Parent URL": null}