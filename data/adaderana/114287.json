{"Source": "Adaderana", "Timestamp": "July 16, 2019 06:35 pm", "Headline": "හම්බන්තොට වරාය රටේ දෙයක්-අබමල් රේණුවක් චීනෙට අයිති නෑ", "News Content": "සෝෆා ගිවිසුම ගැන සඳහන් කරමින් රට තුළ විවිධ මත ගොඩනැගීමට නොයෙක් පුද්ගලයින් උත්සාහ කරමින් සිටින බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරල මහත්මිය පවසයි. රත්නපුර, බලංගොඩ මුල්ගම ප්‍රදේශයේ උත්සවයක් අමතමින් අමාත්‍යවරිය මේ බව සඳහන් කළේය. සෝෆා ගිවිසුම ගැන ඇතැමුන් කථා කරමින් විවිධ මත නිර්මාණය කිරීමට උත්සහ කරන බව ද අමාත්‍යවරිය කියා සිටියේය. රට ඇමෙරිකාවට දී ඇතැයි ද පැවසු බවත් චිනයට හම්බන්තොට වරාය විකුණු බව ද ඇතැමුන් මත නිර්මාණය කරන බවත් පැවසු අමාත්‍යවරිය, වරාය රටේ දෙයක් බවත් කිසි විටෙකත් එය චීනයට අයිති වෙන්නේ නැති බවත් පැවසීය.", "URL": "https://sinhala.adaderana.lk/news.php?nid=114287", "Category": null, "Parent URL": null}