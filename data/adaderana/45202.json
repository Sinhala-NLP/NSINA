{"Source": "Adaderana", "Timestamp": "August 8, 2014 07:06 am", "Headline": " රත්‍රං තොගයක් සපත්තුවේ දමා පන්නන්න ගිහින්-දෙදෙනෙක් මාට්ටු", "News Content": "ඉන්දියාවේ බැංගලෝර් දක්වා රැගෙන යාමට සූදානම්ව සිටි රුපියල් ලක්ෂ 34ක් පමණ වටිනා රත්‍රං තොගයක් කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. ඊයේ රාත්‍රී 10.30ට පමණ යූ.එල් 171 දරණ ගුවන් යානයෙන් මෙම රත්‍රං තොගය රැගෙන යාමට සිටි සැකකරුවන් දෙදෙනෙකු ද අත්අඩංගුවට ගත් බව කටුනායක ගුවන්තොටුපළ රේගුව කියා සිටියි. ඔවුන් පැළඳ සිටි සපත්තු වල ව්‍යාජ පතුලක් සකස් කර රන් කැබලි 02 බැගින් සඟවා තිබු බව සඳහන්ය. සොයාගත් රත්‍රං තොගයේ බර ග්රෑම් 682ක් පමණ වන අතර එම රන් තොගය රාජසන්තක කර සැකකරුවන් රුපියල් 50 000 බැගින් වූ දඩ මත මුදාහැර තිබේ. සැකකරුවන් 42 හැවිරිදි සහ 45 හැවිරිදි කොළඹ ප්‍රදේශයේ පදිංචිකරුවන් බව ගුවන්තොටුපළ රේගුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=45202", "Category": null, "Parent URL": null}