{"Source": "Adaderana", "Timestamp": "March 17, 2014 10:00 am", "Headline": "නිදහස ලැබූ ඉන්දීය ධීවරයින් බාරදෙන්න සූදානම්", "News Content": "මෙරට මුහුදු සීමාව උල්ලංඝණය කිරිමේ චෝදනා යටතේ අත්අඩංගුවේ සිට නිදහස ලැබු ඉන්දීය ධීවරයින් පිරිස අද එරට වෙරළාරක්ෂක බලධාරින්ට භාරදෙන බව ශ්‍රී ලංකා නාවික හමුදාව පවසයි. කන්කසන්තුරේ ධීවර වරායෙන් අද උදෑසන 08.00ට පමණ එම ධීවරයින් රැගත් යාත්‍රා ඉන්දියාව බලා පිටත්වු බව අද දෙරණ වාර්තාකරු කියා සිටියි. ධීවරයින් 116දෙනෙකු සමග යාත්‍රා 26ක් ඒ අතර වන බව සඳහන්ය. නිදහස ලැබු තවත් ධීවරයින් 24 දෙනෙකු යාත්‍රා පහකින් මන්නාරමේ සිට ඉන්දියාව බලා පිටත්වු බව ශ්‍රී ලංකා නාවික හමුදාව කියා සිටියි. අද දහවල් 12.00ට පමණ දෙරට අතර මුහුදු සීමාවේ දි ධීවරයින් පිරිස ඉන්දීය වෙරළාරක්ෂක නිලධාරින්ට භාර දීමට නියමිතය.", "URL": "https://sinhala.adaderana.lk/news.php?nid=41857", "Category": null, "Parent URL": null}