{"Source": "Adaderana", "Timestamp": "March 6, 2017 11:27 am", "Headline": "දුම්රිය ස්ථානාධිපතිවරුන්ගේ වර්ජනය ගැන අදත් සාකච්ඡාවක්", "News Content": "හෙට ක්‍රියාත්මක කිරීමට නියමිත දුම්රිය ස්ථානාධිපතිවරුන්ගේ වැඩ වර්ජනය සම්බන්ධයෙන් ප්‍රවාහන අමාත්‍යවරයා සමඟ පස්වරුවේ සාකච්ඡාවක් පැවැත්වෙන බව ශ්‍රී ලංකා දුම්රිය ස්ථානාධිපතිවරුන්ගේ සංගමය පවසයි. එම සංගමයේ ප්‍රධාන ලේකම් ඉන්දික රුවන් පතිරණගේ මහතා සඳහන් කළේ අද(06) පස්වරු 02.00ට ප්‍රවාහන අමාත්‍යවරයා සමඟ තම ඉල්ලීම් පිළිබඳව සාකච්ඡා කරන බවයි. දුම්රිය දෙපාර්තමේන්තුවේ ස්ථානාධිපති තනතුරුවල පවතින පුරප්පාඩු සඳහා බඳවා ගැනීමේ නිසි පටිපාටිය යටතේ විභාගයක් පවත්වා අදාළ පුරප්පාඩු සම්පූර්ණ කරන ලෙස බල කරමින් හෙට මධ්‍යම රාත්‍රියේ සිට දුම්රිය ස්ථානාධිපතිවරුන් වැඩවර්ජනයක නිරතවීමට සැලසුම් කර තිබේ. කෙසේ වෙතත් අමාත්‍යවරයා සමඟ අද පැවැත්වෙන සාකච්ඡාවෙන් අනතුරුව ඉදිරි ක්‍රියාමාර්ග තීරණය කරන බව ශ්‍රී ලංකා දුම්රිය ස්ථානාධිපතිවරුන්ගේ සංගමයේ ප්‍රධාන ලේකම් ඉන්දික රුවන් පතිරණගේ මහතා සඳහන් කළේය.", "URL": "https://sinhala.adaderana.lk/news.php?nid=70488", "Category": null, "Parent URL": null}