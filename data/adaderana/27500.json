{"Source": "Adaderana", "Timestamp": "September 18, 2012 08:41 am", "Headline": "වන අලි පහරින් අයෙකු මරුට", "News Content": "අඹන්පොල, අතරගල්ල ප්‍රදේශයේ දී වන අලි ප්‍රහාරයකින් පුද්ගලයෙකු ජිවිතක්ෂයට පත්වී තිබේ. ඊයේ (17) පස්වරුවේ මෙම වන අලි පහරදීම සිදුව ඇති බව අඹන්පොල පොලීසිය සඳහන් කළේය. මෙහිදී ජීවිතක්ෂයට පත්ව ඇත්තේ 68 හැවිරිදි අතරගල්ල ප්‍රදේශයේ පදිංචිකරුවෙකි. මළ සිරුර අඹන්පොල රජයේ ‍රෝහලේ මෘත ශරීරාගාරයේ තැන්පත් කර ඇත.", "URL": "https://sinhala.adaderana.lk/news.php?nid=27500", "Category": null, "Parent URL": null}