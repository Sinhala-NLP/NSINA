{"Source": "Adaderana", "Timestamp": "December 7, 2011 08:44 am", "Headline": "ශ්‍රී ලංකාව හා තරගවදින්නට ද.අප්‍රිකාණු කණ්ඩායම නම්කරයි", "News Content": "ශ්‍රී ලංකා කණ්ඩායම සමඟ පැවැත්වීමට නියමිත ටෙස්ට් හා එක්දින තරගාවලි සඳහා දකුණු අප්‍රිකානු කණ්ඩායම නම් කර තිබේ. ග්‍රැහැම් ස්මිත්ට මෙම තරගාවලිය සඳහා ද කණ්ඩායමේ නායකත්වය පැවරී ඇති බව වාර්තා වේ. ආරම්භක පිතිකරු අල්විරෝ පීටර්සන් නැවතත් කණ්ඩායමට කැඳවා තිබේ. එසේම මාචන් ඩීලැන්ග් නවක ක්‍රීඩකයෙකු ලෙස කණ්ඩායමට එක්කර ඇති බවත්, ජේ.පී ඩුමිනි , පෝ හැරිස් සහ ලොන්වාබෝ සොට්ස්සොබේ යන ක්‍රීඩකයින් කණ්ඩායමෙන් ඉවත් කර ඇති බවත් කියැවෙයි. දෙරට අතර පළමු ටෙස්ට් ක්‍රිකට් තරගය ලබන මස 15 වැනිදා සෙන්චූරියන් හීදී ආරම්භ වීමට නියමිතය. ඊට පෙර ශ්‍රී ලංකා කණ්ඩායම ලබන 9 වැනිදා බෙනෝනි හීදී තුන්දින තරගයකට සහභාගී වනු ඇත. දෙරට අතර තරගාවලිය ටේස්ට් තරග 3කින් සහ එක්දින තරග 5කින් සමන්විතය.", "URL": "https://sinhala.adaderana.lk/news.php?nid=20511", "Category": null, "Parent URL": null}