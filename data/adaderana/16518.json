{"Source": "Adaderana", "Timestamp": "June 3, 2011 12:12 pm", "Headline": " \"අවුරුද්දම අවුරුදු\"ප්‍රවර්ධන වැඩසටහනේ ජයග්‍රාහකයන්ට තෑගි                                                     ", "News Content": "ඡායාරුප විස්තරය - රිචඩ් පීරිස් ඩිස්ට්‍රිබියුටර්ස් සමාගමේ ප්‍රධාන විධායක නිලධාරී, ඇන්ඩෘ ඩැල්බි මහතා විසින්\"අවුරුද්දම අවුරුදු\"ප්‍රවර්ධන වැඩසටහනේ ජයග්‍රාහිකාවකට, රුපියල් 15,000 බැගින් පුරා වසරක් ම නොමිලේ භාණ්ඩ මිල දී ගත හැකි තෑගි වව්චර පිරි නැමූ අවස්ථාව. පාරිභෝගිකයන්ට අවශ්‍ය සියලූම දේ එකම වහලක් යටින් මිලදීගත හැකි ශ්‍රී ලංකාවේ එකම හා විශාලතම සුපිරිවෙළඳසැල් මෙහෙය වන ලද ආපිකෝ සුපර්සෙන්ටර්ස් පසුගිය සිංහල හා හින්දු අලූත් අවුරුදු උත්සව සමයේ දී පැවැත්වූ \"අවුරුද්දම අවුරුදු\"ප්‍රවර්ධන වැඩසටහනේ ත්‍යාග ප්‍රද්‍රනෝත්සවය රිචඩ් පීරිස් ඩිස්ට්‍රිබියුටර්ස් සමාගමේ ප්‍රධාන විධායක නිලධාරී, ඇන්ඩෘ ඩැල්බි මහතාගේ ප්‍රධානත්වයෙන් වත්තල ආපිකෝ සුපර්සෙන්ටර් හිදි පැවැත්විණි. තම පාරිභෝගිකයන් ට නව මුහුණුවරකින් යුත් විනෝදාස්වාදය සමගින් තෑගි පිරිනැමීමේ අරමුණෙන් වසර පුරාම විවිධාකාර ප්‍රවර්ධන වැඩසටහන් පවත්වන ආපිකෝ සුපර්සෙන්ටර්ස්, මෙම\"අවුරුද්දම අවුරුදු\"ප්‍රවර්ධන වැඩසටහන මාර්තු 15 සිට අප්‍රේල් 24 දක්වා දිවයින පුරා පිහිටි ආපිකෝ සුපර්සෙන්ටර්ස් හිදී පැවැත්වුණු අතර, එම වැඩසටහනේ විශේෂත්වයවූයේ, එහි ප්‍රථම ත්‍යාගය ලෙසින් අවුරුද්ද පුරාම නොමිලේ සාප්පු සවාරියක යෙදීමේ අවස්ථාව පිරි නැමීම ය. මෙම අවුරුද්දම අවුරුදු\"ප්‍රවර්ධන වැඩසටහනට කූපන්පත් 300,000කට අධික සංඛ්‍යාවක් ලැබුණු අතර, කුසපත් ඇදීමෙන් තෝරාගත් ජයග්‍රාහකයන් 37කට එක් මසකට රුපියල් 15,000 බැගින් වසරක් පුරා ආපිකෝ සුපර්සෙන්ටර්ස් වෙතින් නොමිලේ භාණ්ඩ මිලදී ගැනීමේ අවස්ථාව පිරි නැමුණි.එයට අමතරව ප්‍රවර්ධන වැඩසටහන පැවති කාලසීමාවේදී ක්ෂණික තෑගී 2000ක් ද පිරි නැමුණු අතර, මෙම \"අවුරුද්දම අවුරුදු\" ප්‍රවර්ධන වැඩසටහනේ කුසපත් ඇදීම සිදුවූයේ පසුගිය මැයි 6 දාය. මෙම\"අවුරුද්දම අවුරුදු\"ප්‍රවර්ධන වැඩසටහනට එක්වීම සඳහා පාරිභෝගිකයන් කළ යුතු වූයේ, නම් කළ භාණ්ඩ 3ක් ඇතුළුව රුපියල් 3000ක් වටිනා මිලදී ගැනීම් එක්වර සිදුකිරීම පමණි. \"දස වසරකට ඉහතදී මෙරටට නව සම්ප්‍රද්‍රයේ සුපිරි වෙළඳසැල් සංකල්පයක් හඳුන්වා දුන් ආපිකෝ සුපර්සෙන්ටර්ස් මෙරට පාරිභෝගිකයන්ට අලුත් සේම වින්දනාත්මක අත්දැකීමක්වීම අපට සතුටක්. එමෙන්ම පාරිභෝගිකයන්ට අප ලබාදෙන මෙම අසමසම සේවාව ශ්‍රී ලංකාවේ අනෙක් නගරවල පාරිභෝගිකයන්ටත් ලබාදීමට මේ දිනවල අප සැලසුම් කරමිනුයි සිටින්නේ. ඒ අනුව මෙරට නගර රැසකට ම ආපිකෝ සුපර්සෙන්ටර්ස් හී සුවිශේෂී සාප්පු සවාරියක අත්දැකීම ලබාගැනීමට හැකිවනු ඇත.\"අවුරුද්දම අවුරුදු\"ප්‍රවර්ධන වැඩසටහනේ ජයග්‍රාහකයන්ට ත්‍යාග පිරි නැමීමේ උත්සවයේදී රිචඩ් පීරිස් ඩිස්ට්‍රිබියුටර්ස් සමාගමේ ප්‍රධාන විධායක නිලධාරී, ඇන්ඩෘ ඩැල්බි මහතා තම අදහස් දක්වමින් පැවසීය. \"නවතම අදහස් පුබුදුවන ආපිකෝ සුපර්සෙන්ටර්ස් වසරකට දෙවරක් පැමිණෙන උත්සව සමයන් හිදී, එහි උපරිම වින්දනය පාරිභෝගිකයන්ට විඳගත හැකි ආකාරයේ සාප්පු සවාරියක යෙදීමට අවශ්‍ය සියල්ල සපුරාලන අතරේම, ඉතා අපූරු හා නැවුම් තෑගි තරග සංකල්ප ඉදිරිපත් කරන්නේත් පාරිභෝගිකයන්ට උත්සව සමයේ වින්දනය උපරිමයෙන් විඳගැනීමට හැකිවන ලෙසිනුයි. එමෙන්ම වසරේ සෑම අවස්ථාවකදීම ආපිකෝ සුපර්සෙන්ටර්ස් විවිධ ප්‍රවර්ධන වැඩසටහන් පවත්වන හෙයින් අපේ පාරිභෝගිකයන් ට වසර පුරාම එකසේ ප්‍රතිලාභ ලැබිය හැකිවීම අපේ ආපිකෝ සුපර්සෙන්ටර්ස් හී ඇති සුවිශේෂත්වයක්.\" සාර්ථකව නිමා වූ තම \"අවුරුද්දම අවුරුදු\"ප්‍රවර්ධන වැඩසටහන ගැන ආපිකෝ සුපර්සෙන්ටර්ස් හී අලෙවි ප්‍රවර්ධන කළමනාකාරිනි, අවන්තී ද සොයිසා මහත්මිය පැවසුවා ය. නවතම ආපිකෝ සුපර්සෙන්ටර් වෙළඳසැල කඩවත නගරයේ මෑතකදී ඇරඹූ අතර, සෙසු ආපිකෝ සුපර්සෙන්ටර්ස්, හයිඩ්පාර්ක් කෝනර්, දෙහිවල, බත්තරමුල්ල, නාවින්න, ගම්පහ, මීගමුව, මහනුවර, කිරිබත්ගොඩ, වැල්ලවත්ත, බොරලැස්ගමුව හා වත්තල පිහිටා ඇත. එම සෑම ආපිකෝ සුපර්සෙන්ටර්ස් පරිශ්‍රයකම අතිවිශාල රථගාලක් ඇත. වැඩි ඉඩ ප්‍රමාණයක් තුළ පහසුවෙන් හා තම රුචිකත්වයට අනුව තෝරාගැනීම සඳහා විවිධත්වයෙන් යුතු භාණ්ඩ වර්ග 45,000කටත් වඩා සෑම ආපිකෝ සුපර්සෙන්ටර් ශාඛාවක් තුළම අලංකාරව අසුරා අලෙවිය පිණිස තබා ඇත.", "URL": "https://sinhala.adaderana.lk/news.php?nid=16518", "Category": null, "Parent URL": null}