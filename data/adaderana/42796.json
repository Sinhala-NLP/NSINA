{"Source": "Adaderana", "Timestamp": "April 26, 2014 09:55 am", "Headline": "බුරුත ඇද්ද 2ක් දැලේ‍", "News Content": "නීති විරෝධීව බුරුත දැව තොගයක් ප්‍රවාහනය කරමින් සිටි පුද්ගලයින් දෙදෙනෙකු මාන්කුලම්, මුරුක්කණ්ඩි කෝවිල ආසන්නයේ දී අත්අඩංගුවට ගෙන තිබේ. මාන්කුලම් රථ වාහන අංශයේ නිලධාරින්ට ලද තොරතුරක් මත ලොරි රථයක් පරික්ෂා කිරීමේ දී මෙම බුරුත දැව කඳන් තොගය සොයාගෙන ඇත. එහිදී බුරුත දැව කඳන් 28ක් පොලීසිය සිය බාරයට ගෙන තිබේ. අත්අඩංගුවට ගත් සැකකරුවන් කුරුමන්කාඩු සහ ඕමන්ත යන ප්‍රදේශවල පදිංචිකරුවන් වන අතර ඔවුන් අද මුලතිව් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42796", "Category": null, "Parent URL": null}