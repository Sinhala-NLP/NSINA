{"Source": "Adaderana", "Timestamp": "December 15, 2016 01:04 pm", "Headline": " හම්බන්තොට වරායේ වර්ජනය අත්හිටුවයි", "News Content": "හම්බන්තොට,මාගම්පුර වරායේ සේවකයින් විසින් දින 9ක් පුරා ගෙන ගිය වෘත්තීය ක්‍රියා මාර්ගය අත්හිටුවීමට තීරණය කර තිබේ.පාලනාධිකාරිය සමග පැවති සාකච්ඡාවකින් අනතුරුම පැමිණි එකඟතාවන් අනුව මෙලෙස තම සත්‍යග්‍රහය අවසන් කිරීමට තීරණය කළ බව වරාය සේවක කමිටුව පවසයි.කෙසේ වෙතත් වරාය කළමනාකරණ සමාගමේ සේවයේ නියුතු සියලුම සේවක/සේවිකාවන් අද(15)ප.ව 2.00ට ප්‍රථම සේවයට වාර්තා කළ යුතු බවත්,එසේ සේවයට වාර්තා නොකරන ලද පිරිස් සේවය අතහැර ගියා සේ සැලකීමට ක්‍රියාකරන බවත් වරාය හා නාවුක අමාත්‍ය අර්ජුන රණතුංග මහතා ඊයේ දිනයේ නිවේදනය කර තිබුණි.", "URL": "https://sinhala.adaderana.lk/news.php?nid=67052", "Category": null, "Parent URL": null}