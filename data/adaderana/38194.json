{"Source": "Adaderana", "Timestamp": "October 17, 2013 11:35 am", "Headline": "නීති විරෝධී මත්පැන් පෙරීමේ ස්ථානයක් වටලයි ", "News Content": "ආරච්චිකට්ටුව - සෙංගල්ඔය ප්‍රදේශයේ නීති විරෝධි මත්පැන් පෙරීමේ ස්ථානයක් වටලා පුද්ගලයෙකු අත්අඩංගුවට ගෙන තිබේ. හලාවත ප්‍රජා පොලිස් ඒකකයේ නිලධාරීන් පිරිසක් විසින් මේ වැටලීම සිදු කර ඇති බව සඳහන් වෙයි. එහිදී අත්අඩංගුවට ගත් සැකකරු පොලිස් නිලධාරීන්ට මුගුරකින් පහරදීමට ද උත්සාහ කර ඇත. එම ස්ථානයේ තිබී මත්පැන් පෙරීම සඳහා යොදා ගත් උපකරණ හා නිතිවිරෝධී මත්පැන් තොගයක් ද හලාවත පොලීසිය විසින් සොයාගෙන තිබේ.", "URL": "https://sinhala.adaderana.lk/news.php?nid=38194", "Category": null, "Parent URL": null}