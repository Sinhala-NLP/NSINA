{"Source": "Adaderana", "Timestamp": "December 10, 2017 06:37 am", "Headline": "දුම්රිය තවමත් එකතැන", "News Content": "දුම්රිය වෘත්තීය සමිති කිහිපයක් ආරම්භ කළ වර්ජනය තවදුරටත් ක‍්‍රියාත්මකයි. රජය විසින් දුම්රිය අත්‍යාවශ්‍ය සේවාවක් බවට පත් කර ගැසට් නිවේදනයක් නිකුත් කර තිබුණ ද සේවයට වාර්තා කිරීමට වෘත්තීය සමිති කටයුතු කර නැහැ. මේ සම්බන්ධයෙන් කළ විමසීමකදී දුම්රිය අධීක්ෂණ මෙහෙයුම් නිලධාරීන්ගේ වෘත්තීය සමිති සන්ධානයේ කැදවුම්කරු ලාල් ආරියරත්න මහතා ප‍්‍රකාශ කළේ තම ඉල්ලීම්වලට කැබිනට් මණ්ඩලයේ අනුමැතිය හිමිවන තෙක් සේවයට වාර්තා නොකරන බවයි. මේ අතර දුම්රිය ප‍්‍රවේශ පත‍්‍ර කළින් වෙන්කරගත් පුද්ගලයින්ට වර්ජනය අවසන් වීමෙන් පසු නැවත එම මුදල් ගෙවීමට පියවර ගන්නා බව දුම්රිය පාලක මැදිරිය ප‍්‍රකාශ කරයි. කටුනායක ගුවන්තොටුපල වෙත ඉන්ධන ප‍්‍රවාහනය ඇතුළු කටයුතු කිහිපයක් සිදුකළ බව දුම්රිය පාලක මැදිරිය සදහන් කළේය.", "URL": "https://sinhala.adaderana.lk/news.php?nid=81274", "Category": null, "Parent URL": null}