{"Source": "Adaderana", "Timestamp": "July 10, 2019 10:46 am", "Headline": "ඉඟිණියාගල හිඳෙයි", "News Content": "ඉඟිණියාගල සේනානායක සමුද්‍රයේ ජල පෝෂක ප්‍රදේශයට නියමික අයුරින් වැසි නොලැබිම නිසා ඉඟිණියාගල සේනානායක සමුද්‍රයේ ජල මට්ටම අක්කර අඩි 25.800 දක්වා පහල බැස තිබේ. සේනානායක සමුදුයේ මුලු ජල ධාරිතාවය වන්නේ අක්කර අඩි 7.70000 කි.අක්කර අඩි 744200 ක ජල ප්‍රමාණයක් සමුද්‍රයෙන් අඩු වී තිබේ. මේ හේතුව නිසා යල කන්නයේ කරන ලද කුඹුරැවලට අවසන් වතුර මුරය ලබාදිමේ ගැටළුවක් පවතින බව අම්පාර වාරිමාර්ග අධ්‍යක්ෂ එස්.ගමගේ මහතා පැවසිය. ජලාශයේ වතුර අඩු වීම සමඟම මසුන් දිය කාවුන් විශාල වශයෙන් මියයෑමට පටන් ගෙන තිබේ. ජලාශයෙන් ජලය නිකුත් කිරිම අද (10) දිනයෙන් අවසන් කරන අතර කුඹුරැවලින් සියයට 40 පමණ, එය සෘජුවම බලපාන බවද වාර්මාර්ග දෙපාර්මේන්තුව පවසයි. ඉදිරියේ දි ජලාශයට වතුර එකතු නොවුනහොත් ජලය නිකුත් කිරිමට නොහැකිවන අතර එසේ නිකුත් කල හොත් පානිය ජලය ලබාදිමට ගැටළුවක් වෙන අතර විවිධ පාරසරික ගැටළු මතුවිය හැකි බවද අම්පාර වාර්මාර්ග අධ්‍යක්ෂක එස්.ගමගේ මහතා කියා සිටියේය. පවතින නියං තත්ත්වය සමඟ අම්පාර දිස්ත්‍රික්කයේ වී වගාකරන ලද ගොවියන් මහත් අසිරෑතාවට පත්ව තිබේ.", "URL": "https://sinhala.adaderana.lk/news.php?nid=113796", "Category": null, "Parent URL": null}