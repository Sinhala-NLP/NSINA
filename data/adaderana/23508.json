{"Source": "Adaderana", "Timestamp": "April 14, 2012 04:14 pm", "Headline": "යතුරු පැදිය බෝක්කුවක ගැටෙයි - එක් අයෙක් මියයයි", "News Content": "හොරණ, පානදුර මාර්ගයේ ඒ දඬුගොඩ ප්‍රදේශයේ සිදු වූ රිය අනතුරකින් පුද්ගල‍යෙකු මියගොස් තිබේ. අද(14) පෙරවරුවේ යතුරු පැදියක් බෝක්කුවක ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් බරපතල තුවාල ලැබී යතුරු පැදිකරු හා යතුරු පැදියේ පසුපස ගමන්ගත් පුද්ගලයා හොරණ මූලික රෝහලට ඇතුළු කිරීමෙන් අනතුරුව යතුරු පැදියේ පසුපස ගමන්ගත් පුද්ගලයා මරණයට පත්ව තිබේ. මෙලෙස මිය ගොස් ඇත්තේ ධර්මරතන මාවත, බැල්ලන්කුඩා ප්‍රදේශයේ පදිංචි 19 හැවිරිදි තරුණයෙකි. හොරණ පොලිසිය වැඩිදුර විමර්ශන කටයුතු මෙහෙයවයි.", "URL": "https://sinhala.adaderana.lk/news.php?nid=23508", "Category": null, "Parent URL": null}