{"Source": "Adaderana", "Timestamp": "January 2, 2011 07:13 pm", "Headline": "රනිල් හා එජාප පාර්ලිමේන්තු මැතිවරුන් අතර විශේෂ හමුවක්", "News Content": "විපක්ෂ නායක රනිල් වික්‍රමසිංහ මහතා සහ එම පක්ෂයේ පාර්ලිමේන්තු මන්ත්‍රීවරුන් කිහිපදෙනෙකු අතර විශේෂ හමුවක් හෙට(03) පස්වරුවේ පැවැත්වීමට තීරණය කර තිබේ. ‍ පක්ෂයේ ඉදිරි වැඩපිළිවෙළ සහ එකමුතුකම ගොඩනැඟීම සඳහා ගතයුතු ක්‍රියාමාර්ග පිළිබඳ මෙහිදි අවධානය යොමු කිරීමට නියමිතය. මෙම සාකච්ඡාව සඳහා ජෝන් අමරතුංග, ජෝශප් මයිකල් පෙරේරා යන මහත්වරුන් සමග තමන් ද සහභාගී වන බව පර්ලිමේන්තු මන්ත්‍රී දොස්තර ජයලත් ජයවර්ධන මහතා අද දෙරණට සඳහන් කළේය. ඉදිරි පළාත් පාලන මැතිවරණයේදී ආණ්ඩුවට එරෙහිව ඉතා සක්‍රීයව එක්සත් ජාතික පක්ෂය මෙහෙය වීම සිය අපේක්ෂාව බව ද මන්ත්‍රීවරයා පැවසීය. මේ අතර පසුගියදා සජිත් ප්‍රේමදාස මහතා සහ නියෝජ්‍ය නායක කරු ජයසූරිය මහතා අතර සාකච්ඡාවක් ද පැවැත්වුණි.", "URL": "https://sinhala.adaderana.lk/news.php?nid=13221", "Category": null, "Parent URL": null}