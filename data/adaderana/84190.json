{"Source": "Adaderana", "Timestamp": "February 10, 2018 05:40 pm", "Headline": " ඡන්ද විමසීම අවසන්-ඡන්දය ප්‍රකාශ කිරීමේ සමස්ථය සියයට 75 ඉක්මවයි", "News Content": "පළාත් පාලන ආයතන ඡන්ද විමසීමේදී දිස්ත්‍රික්ක කිහිපයක අද (10) සවස 4.00 වන විට 75% ක් පමණ ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කරයි. ඒ අනුව ගම්පහ දිස්ත්‍රික්කයේ 75 % ක් , මාතලේ දිස්ත්‍රික්කයේ 80 % ක් , හම්බන්තොට දිස්ත්‍රික්කයේ 80% ක් , නුවර එළිය දිස්ත්‍රික්කයේ 70% ක්, පොලොන්නරුව දිස්ත්‍රික්කයේ 75% ක් වශයෙන් මේ වන විට ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් අද දෙරණ ප්‍රකාශ කළේය. එසේම කළුතර දිස්ත්‍රික්කයේ 80% ක් , ගාල්ල දිස්ක්කයේ 75% ක් , මාතර දිස්ත්‍රික්කයේ 70% ක් කුරුණෑගල දිස්ත්‍රික්කයේ 78% ක් , රත්නපුර දිස්ත්‍රික්කයේ 75% - 80% අතර , කෑගල්ල 70% ක් , අනුරාධපුර දිස්ත්‍රික්කයේ 85% ක් මහනුවර දිස්ත්‍රික්කයේ 65% ක් , යාපනය දිස්ත්‍රික්කයේ 70% ක් , කිලිනොච්චි දිස්ත්‍රික්කයේ 76% ක් , ත්‍රිකුණාමලය දිස්ත්‍රික්කයේ 85% ක් , මඩකලපුව 75% ක් හා මුලතිව් දිස්ත්‍රික්කයේ 78% ක් වශයෙන්ද ඡන්දය ප්‍රකාශ කර තිබුණි. මේ අතර අද පස්වරු 4.00 වන විට මොනරාගල දිස්ත්‍රික්කය 80 % ක් හා බදුල්ල දිස්ත්‍රික්කය 65 % ක් ඉක්මවා ඡන්දය ප්‍රකාශ කර ඇති අතර පුත්තලම දිස්ත්‍රික්කය 73% ක් , වව්නියාව 72%ක් ද, මන්නාරම දිස්ත්‍රික්කය 77% ක් හා අම්පාර දිස්ත්‍රික්කයේ 70% ක් අතර ප්‍රමාණයක් ඡන්දය ප්‍රකාශ කර ඇති බව දිස්ත්‍රික් තේරීම්භාර නිලධාරීවරුන් ප්‍රකාශ කරයි.", "URL": "https://sinhala.adaderana.lk/news.php?nid=84190", "Category": null, "Parent URL": null}