{"Source": "Adaderana", "Timestamp": "May 24, 2015 10:11 am", "Headline": "රිය අනතුරක් සිදුකළා යැයි කියන ඉන්දියානුවෙක් දැලේ ", "News Content": "රිය අනතුරක් සිදුකිරීමේ චෝදනා මත ඉන්දීය ජාතිකයෙකු කෝපායි පොලීසිය විසින් අත්අඩංගුවට ගෙන තිබේ.බැකෝ යන්ත්‍ර ක්‍රියාකරුවෙකු ලෙස කටයුතු කරමින් සිටි ඉන්දීය ජාතිකයෙකු මෙලෙස අත්අඩංගුවට ගෙන ඇති බව සඳහන්ය.මාර්ග සංවර්ධන කටයුතුවල නිරත වෙමින් සිටියදී එම බැකෝ යන්ත්‍රය යතුරුපැදියක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබු යතුරුපැදිකරු ප්‍රතිකාර සඳහා යාපනය රෝහලට ඇතුළත් කර තිබේ.අත්අඩංගුවට ගත් සැකකරු සම්බන්ධයෙන් කෝපායි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51538", "Category": null, "Parent URL": null}