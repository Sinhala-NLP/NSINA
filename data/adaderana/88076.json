{"Source": "Adaderana", "Timestamp": "April 26, 2018 03:35 pm", "Headline": "මධ්‍යම කඳුකරයට තද වැසි-අකුණු සැර වැදී කම්කරුවන් 2ක් රෝහලේ", "News Content": "මධ්‍යම කඳුකරයේ බටහිර බැවුම් ප්‍රදේශවල පිහිටි ජල පෝෂක ප්‍රදේශවලට අද(26) පස්වරුවේ ගිඟිරුම් සහිත තද වැසි පතිත විමෙන් අකුණු සැර වැදි වතු කම්කරුවන් දෙදෙනෙකු පිළිස්සුම් තුවාල ලබා තිබේ. තුවාලකරුවන් සහිතව දික්ඔය මුලික රෝහල වෙත ඇතුළත් කර ඇත. දික්ඔය දරවල වත්තේ තේ දළු නෙළමින් සිටි වතු කම්කරුවන් දෙදෙනෙකු අසලට පතිත වු අකුණු සැර වැදීමකින් මෙම වතු කම්කරුවන් දෙදෙනා තුවාල ලබා ඇත. අධික වාර්ෂාවත් සමඟම හැටන් නගරයේ මල්ලිඅප්පු ප්‍රදේශයේ වැසි ජලය ප්‍රධාන මාර්ගය හරහා ගලා බැසිම හේතුවෙන් රථවහන ගමනා ගමනයට බාධා පැමිණ තිබේ. අද පස්වරු 1 සිට ඇද හැලෙන අධික වර්ෂාව හේතුවෙන් ජන ජිවිතයට දැඩි බාධා එල්ල වී තිබේ. ගිඟුරුම් සහිත වැසි හේතුවෙන් ප්‍රදේශයේ විදුලි බලයද වරින් වර ඇණ හිටි අතර වර්ෂාවත් සමඟම තරම සුළං තත්ත්වයක්ද පැවතින බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=88076", "Category": null, "Parent URL": null}