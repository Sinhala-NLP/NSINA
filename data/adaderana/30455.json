{"Source": "Adaderana", "Timestamp": "January 3, 2013 09:24 am", "Headline": "90% බෙහෙත් බොනවා", "News Content": "මෙරට පුද්ගලයින්ගෙන් 90% ක් දිනපතා කුමක් හෝ ඖෂධයක් භාවිතා කරන බව සෞඛ්‍ය අමාත්‍යංශය පවසයි. රජයේ රෝහල්වලට පමණක් මාසිකව පැරසිටමෝල් පෙති මිලියන 45 ත් 50 අතර ප්‍රමාණයක් අවශ්‍ය වන බව ඔවුන් පෙන්වාදෙයි. වසරකට පැරසිටමෝල් පෙති මිලියන 570 ක් පමණ අවශ්‍ය වන බව සෞඛ්‍ය අමාත්‍යංශය පවසයි. මීට අමතරව බොහෝ පුද්ගලයින් පුද්ගලික ආයතන මගින් ද විවිධ වර්ගයේ ඖෂධ මිලදී ගැනීමට පෙළඹී ඇති බව සෞඛ්‍ය අමාත්‍යංශය පෙන්වාදෙයි. ඒ අනුව දෛනිකව මෙරට පුද්ගලයින්ගෙන් 90% ට ආසන්න ප්‍රමාණයක් ‍කුමක් හෝ ඖෂධයක් භාවිතා කරන බව අනාවරණය වී තිබේ. බොහෝ දෙනෙකු වෛද්‍ය උපදෙස් නොමැතිව ඖෂධ භාවිතයට පෙළඹී ඇති බැවින් විවිධ සංකූලතාවලට ගොදුරුවීමේ අවදානමක් ද පවතින බව සෞඛ්‍ය අමාත්‍යංශ්‍ය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=30455", "Category": null, "Parent URL": null}