{"Source": "Adaderana", "Timestamp": "November 21, 2015 09:44 am", "Headline": "අයවැය ඡන්ද වීමසීම එළඹෙන 2දා!", "News Content": "2016 සඳහා වන අයවැයේ දෙවන වර කියවීමේ යෝජනාවට අදාළ ඡන්ද විමසීම, එළඹෙන දෙවන දින සිදු කිරීමට නියමිතව තිබේ.අයවැය දෙවන වර කියවීමේ යෝජනාවලිය මුදල් අමාත්‍ය රවී කරුණානායක මහතා විසින් ඊයේ පාර්ලිමේන්තුවට ඉදිරිපත් කළේය.ඊයේ පස්වරු 2.00ට පාර්ලිමේන්තුව රැස්වීමෙන් අනතුරුව අයවැය දෙවනවර කියවීමේ යෝජනාවලිය පාර්ලිමේන්තුවට ඉදිරිපත් කෙරුණි.අයවැය දෙවන වර කියවීමේ යෝජනාවලිය මුදල් අමාත්‍යවරයා විසින් පැය 4කට අධික කාලයක් පාර්ලිමේන්තුවට ඉදිරිපත් කරන ලදී.අයවැයට අදාළ තෙවන වර කියවීමේ විවාදය දෙවනදායින් පසුව ආරම්භ කෙරෙන අතර තෙවන වර කියවීමේ ඡන්ද විමසීම දෙසැම්බර් 19 වනදා පැවැත්වීමට නියමිතය.", "URL": "https://sinhala.adaderana.lk/news.php?nid=55232", "Category": null, "Parent URL": null}