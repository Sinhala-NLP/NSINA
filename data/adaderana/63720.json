{"Source": "Adaderana", "Timestamp": "September 3, 2016 09:32 am", "Headline": "  මහින්දට දැක්වූ විරෝධය හෙළා දකිනවා", "News Content": "මහින්ද රාජපක්ෂ මහතා මැලේසියා සංචාරය සඳහා සහභාගී වූයේ ඒකාබද්ධ විපක්ෂයේ පිරිසගෙන් මිදීම සඳහා බව ඩිලාන් පෙරේරා රාජ්‍ය අමාත්‍යවරයා පවසයි.තමන් ඇතුළු පිරිසකට ද එම සමුළුව සඳහා ආරාධනා ලැබුණද පක්ෂ සංවත්සරය නිසාවෙන් එයට සහභාගී නොවූ බව ඔහු පැවසුවේය.මැලේසියාවේදී මහින්ද රාජපක්ෂ මහතාට එක්තරා පාර්ශවයක් විසින් දැක්වූ විරෝධය දැඩි ලෙස හෙළාදකින බව ද ඩිලාන් පෙරේරා රාජ්‍ය අමාත්‍යවරයා පැවසුවේය.හාලිඇළ ප්‍රදේශයේ පැවති ජන හමුවකට සහභාගීවෙමින් ඩිලාන් පෙරේරා රාජ්‍ය අමාත්‍යවරයා මේ බව කියා සිටියේය.ශ්‍රී ලංකාව තුළ කිසිඳු අන්තවාදී හෝ ජාතිවාදී පාර්ශවයකට හිස එසවීමට ඉඩ නොතබන බවද ඩිලාන් පෙරේරා මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=63720", "Category": null, "Parent URL": null}