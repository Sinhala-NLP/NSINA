{"Source": "Adaderana", "Timestamp": "June 16, 2011 11:28 am", "Headline": "නායකත්ව පුහුණුවේ දෙවන අදියරට අද මධ්‍යස්ථාන වෙත පැමිණිය යුතුයි", "News Content": "නවක සරසවි සිසුන් සඳහා පවත්වනු ලබන නායකත්ව පුහුණු වැඩසටහනේ දෙවන අදියර සඳහා සහභාගී වන සිසුන් අද(16) පුහුණු මධ්‍යස්ථාන වෙත පැමිණිය යුතු බව උසස් අධ්‍යාපන අමාත්‍යාංශය පවසයි. අද පස්වරු 6.30 ට පෙර සියලු සිසුන් පුහුණු මධ්‍යස්ථාන වෙත පැමිණිය යුතු බව එම අමාත්‍යාංශය සඳහන් කරනු ලැබීය. නායකත්ව පුහුණු වැඩසටහනේ දෙවන අදියර සඳහා මෙවර සිසුන් දස දහසක් සහභාගි වෙයි. සිසුන්ට සිදුවන අනතුරු අවම කිරීමේ අරමුණින් පුහුණුවේ දී ශාරීරික අභ්‍යාස සඳහා තිබූ ඇතැම් ක්‍රියාකාරකම් ඉවත් කිරීමට තීරණය කර ඇති බව ද උසස් අධ්‍යාපන අමාත්‍යාංශය සඳහන් කරනු ලැබීය. නායකත්ව පුහුණු වැඩසටහනේ දෙවන අදියර හෙට(17) ආරම්භ වීමට නියමිතය.", "URL": "https://sinhala.adaderana.lk/news.php?nid=16791", "Category": null, "Parent URL": null}