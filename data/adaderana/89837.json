{"Source": "Adaderana", "Timestamp": "May 26, 2018 09:23 am", "Headline": "මරණ තර්ජන එල්ල කිරීම හා මුදල් කොල්ලකෑමකට සම්බන්ධයෙන් පුද්ගලයෙක් අත්අඩංගුවට", "News Content": "මරණ තර්ජන එල්ල කිරීම හා මුදල් කොල්ලකෑමකට සම්බන්ධ පුද්ගලයෙකු පෑලියගොඩ ප්‍රදේශයේදී අත්අඩංගුවට ගෙන තිබේ. සැකකරු විසින් පෑලියගොඩ ප්‍රදේශයේ පුද්ගලයෙකු හට මරණ තර්ජනය එල්ල කර රුපියල් ලක්ෂ 10ක මුදලක් බලෙන් ලබාගැනීමට උත්සාහ කර ඇති බවයි පොලීසිය සඳහන් කළේය. ඒ සම්බන්ධයෙන් පෑලියගොඩ පොලීසියට ලද තොරතුරකට අනුව සිදුකළ විමර්ශනයකදී සැකකරු පෙතියාගොඩ ප්‍රදේශයේදී අත්අඩංගුවට ගෙන තිබේ. සැකකරු පෑලියගොඩ, පෙතියාගොඩ ප්‍රදේශයේ පදිංචි 25 හැවිරිදි පුද්ගලයෙකු වන අතර ඔහු අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=89837", "Category": null, "Parent URL": null}