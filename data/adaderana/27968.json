{"Source": "Adaderana", "Timestamp": "October 3, 2012 10:15 am", "Headline": "උතුරු නැගෙනහිර නිවාස ව්‍යාපෘතිය වසර 3 න් අවසන්", "News Content": "උතුරු නැගෙනහිර ප‍්‍රදේශයේ ඉන්දියානු රජයේ ආධාර මගින් ඉදිකරන නිවාස ව්‍යාපෘතියේ වැඩකටයුතු වසර 3 න් අවසන් කරන බව ශ‍්‍රී ලංකාවේ ඉන්දීය මහ කොමසාරිස් අශෝක් කේ.කාන්ත් මහතා පවසයි. ඉන්දියානු රජය මගින් උතුරු ප‍්‍රදේශයේ යුද්ධයෙන් අවතැන්වූවන් වෙනුවෙන් නිවාස පනස් දහසක් ඉදිකිරීමේ කටයුතු මේ වන විට ආරම්භ කොට තිබේ. මෙම නිවාස ඉදිකිරීමේ දෙවන අදියරේ සමාරම්භක උත්සවයට එක්වෙමින් ඉන්දීය මහකොමසාරිස්වරයා මෙම අදහස් පළ කළේය. නිවාස ඉදිකිරීමට අවශ්‍ය මුදල් ප‍්‍රතිපාදන දැනටමත් බැංකු ගත කොට ඇති බව මෙහිදී වැඩිදුරටත් අදහස් දැක්වූ ඉන්දීය මහ කොමසාරිස්වරයා සඳහන් කළේය. ඉන්දීය ආධාර යටතේ මැදවච්චියේ සිට තලෙයිමන්නාරම දක්වාත්, ඕමන්තේ සිට කන්කසන්තුරේ දක්වාත්, ඉදිකෙරෙන දුම්රිය මාර්ගයේ වැඩකටයුතු ලබන වසර අවසන් වීමට පෙර නිම කරන බවද ඒ මහතා සඳහන් කළේය.", "URL": "https://sinhala.adaderana.lk/news.php?nid=27968", "Category": null, "Parent URL": null}