{"Source": "Adaderana", "Timestamp": "August 7, 2015 04:46 pm", "Headline": "ප්‍රවේශපත්‍රය නොලැබී සිසුවිය දිවි නසාගනියි - විදුහල්පතිගේ වැඩතහනම්", "News Content": "විභාග ප්‍රවේශ පත්‍රය නොලැබීම හේතුවෙන් සිසුවියක් සියදිවි හානි කර ගැනීමේ සිද්ධියට අදාළ පාසලේ විදුහල්පතිවරයා තාවකාලික වැඩ තහනමකට ලක් කර තිබේ.අධ්‍යාපන අමාත්‍යාංශ ලේකම් උපාලි මාරසිංහ මහතා පවසන්නේ විභාග දෙපාර්තමේන්තුව විසින් එවන ලද විභාග ප්‍රවේශ පත්‍රය විදුහල්පතිවරයා විසින් ලබා නොදුන් බව පවසා වව්නායාව, පන්ඩාරිකුලම් විපුලානන්ද විද්‍යාලයේ සිසුවියක් සියදිවි හානි කරගෙන ඇති බවයි.විභාග දෙපාර්තමේන්තුව විසින් ජුලි මස 06 වන දින විභාග ප්‍රවේශ පත්‍ර පාසල්වලට යොමු කර ඇති අතර ඒවා වහාම අපේක්ෂකයින් වෙත ලබා දෙන ලෙසට ද උපදෙස් ලබාදී තිබූ බව උපාලි මාරසිංහ මහතා පෙන්වාදෙයි.එසේ තිබියදීත් අදාළ පාසලේ විදුහල්පතිවරයා විසින් එම ප්‍රවේශ පත්‍ර අගෝස්තු මස 06 වන දින දක්වා ළඟ තබාගෙන සිට ඇති බවට තොරතුරු ලැබී ඇති බව සඳහන්ය.ඒ අනුව මේ සම්බන්ධයෙන් විමර්ශනයක් සිදු කරන තුරු අදාළ පාසාල් විදුහල්පතිවරයාගේ වැඩ තාවකාලිකව තහනම් කිරීමට පළාත් අධ්‍යාපන අධ්‍යක්ෂවරයාට නියෝග කර ඇති බව අධ්‍යාපන අමාත්‍යාංශ ලෙක්ම් උපාලි මාරසිංහ මහතා නිවේදනයක් නිකුත් කරමින් පවසයි.", "URL": "https://sinhala.adaderana.lk/news.php?nid=53103", "Category": null, "Parent URL": null}