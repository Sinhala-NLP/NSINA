{"Source": "Adaderana", "Timestamp": "May 14, 2018 01:33 pm", "Headline": "උපෙ නැවත සමීක්ෂණ ප්‍රතිඵල ගැන ගැටළුවක් ඇතොත් කියන්න", "News Content": "2017 අධ්‍යන පොදු සහතික පත්‍ර උසස් පෙළ විභාගයේ නැවත සමීක්ෂණ ප්‍රතිඵල පිළිබඳව කිසියම් ගැටළුවක් ඇතොත් ඒ පිළිබඳ තොරතුරු විමසීම සඳහා විභාග දෙපාර්තමේන්තුව මඟින් දුරකථන අංක කිහිපයක් හඳුන්වා දී තිබේ. නැවත සමීක්ෂණ ප්‍රතිඵල පසුගිය මස 11 වන දින නිකුත් කළ අතර අදාළ ප්‍රතිඵල www.donets.lk යන වෙබ් අඩවියෙන් ලබාගත හැකි බව විභාග දෙපාර්තමේන්තුව සඳහන් කළේය. කෙසේවෙතත් ප්‍රතිඵල සම්බන්ධයෙන් 011 2 78 42 08 , 011 2 78 45 37, 011 31 88 350 හෝ 011 31 40 314 යන අංක ඇමතීමෙන් විමසීම් සිදු කළ හැකි බව ද එම දෙපාර්තමේන්තුව සඳහන් කළේය. එමෙන්ම විභාග දෙපාර්තමේන්තුවේ ක්ෂණික ඇමතුම් අංක 1911 යන අංකය ඔස්සේ තොරතුරු ලබාගත හැකි බව ද විභාග කොමසාරිස් ජනරාල් සනත් පූජිත මහතා ප්‍රකාශ කරයි. මෙවර නැවත සමික්ෂණය සඳහා අයදුම්කරුවන් 60, 338 දෙනෙකු අයදුම් කර තිබේ.", "URL": "https://sinhala.adaderana.lk/news.php?nid=89076", "Category": null, "Parent URL": null}