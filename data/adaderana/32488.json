{"Source": "Adaderana", "Timestamp": "March 17, 2013 09:57 am", "Headline": "පාසල් ළමුන් මත් කළ ව්‍යාපාරිකයා අල්ලයි", "News Content": "(සොයාගත් මදන මෝදක තොගය පොලීසිය පරික්ෂා කරන අයුරු - ඡායා රූ - ජූඩ් සමන්ත) බලපත්‍ර රහිතව මදන මෝදකය පැකට් 670 ක් ළග තබා ගෙන සිටි බව කියන පුත්තලම නගරයේ ව්‍යාපාරිකයෙකු පුත්තලම නියෝජ්‍ය පොලිස්පති කාර්යාලයේ විශේෂ වැටලීම් ඒකකයේ නිලධාරීන් විසින් අත්අඩංගුවට ගෙන තිබේ. ඊයේ සවස මෙම වැටලීම සිදු කර ඇතැයි අද දෙරණ වාර්තාකරු පවසයි. පාසල් ළමුන් සහ තරුණ පිරිස් ඉලක්ක කර ගනිමින් සැකකාර ව්‍යාපාරිකයා අබිං මිශ්‍ර මදන මෝදකය අලෙවි කරන බවට ලද තොරතුරක් මත මෙම වැටලීම සිදු කර ඇත. සැකකරු සහ මදන මෝදකය තොගය අධිකරණවට ඉදිරිපත් කිරීම සඳහා පුත්තලම පොලීසියට බාර දී ඇතැයි ද වාර්තාකරු පවසයි.", "URL": "https://sinhala.adaderana.lk/news.php?nid=32488", "Category": null, "Parent URL": null}