{"Source": "Adaderana", "Timestamp": "February 17, 2016 02:09 pm", "Headline": "මෑන්පවර් සේවකයින් පොරොන්දුවෙන් සෑහෙයි-විරෝධය තාවකාලිකව අවසන්", "News Content": "මෑන් පවර් සේවකයින් සුදුසුකම් පරිදි සේවයට බඳවාගැනීම සම්බන්ධයෙන් සලකා බැලීමට වාචික පොරොන්දුවක් ලබාදීම හේතුවෙන්පැවැත්වූ විරෝධතා පාගමන නැවැත්වීමට ලංකා විදුලි සේවක සංගමය තීරණය කර තිබේ.අද (17)දහවල් 12.00ට මෑන්පවර් සේවකයින් විසින් මෙම විරෝධතා පාගමන ආරම්භ කරන ලද අතර කොල්ලුපිටිය පිත්තල හංදියේ විදුලිබල හා පුනර්ජනනීය බලශක්ති අමාත්‍යංශය ඉදිරි පිටට පැමිණ පසුව උද්ඝෝෂණය කරනලදී.අනතුරුව අමාත්‍යංශ නිලධාරීන් විසින් ලබාදුන් වාචික පොරොන්දුව පිළිගනිමින් විදුලි සේවකයින් විසිර යන බව ලංකා විදුලි සේවක සංගමයේ ප්‍රධාන ලේකම් රංජන් ජයලාල් මහතා පවසයි.අඩහෝරාවක පමණ කාලයක් පැවති විරෝධතා ව්‍යාපාරය හේතුවෙන් කොළඹ,ආනන්ද කුමාරස්වාමි මාවතේ සිට කොල්ලුපිටිය දක්වා දැඩි රථවාහන තදබදයක් පැවැත්විණි.", "URL": "https://sinhala.adaderana.lk/news.php?nid=57295", "Category": null, "Parent URL": null}