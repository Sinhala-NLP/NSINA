{"Source": "Adaderana", "Timestamp": "March 27, 2014 08:57 am", "Headline": "අභිරහස් මරණය ගැන පොලීසිය විමර්ශන අරඹයි ", "News Content": "ගිනිගත්හේන ප්‍රදේශයේ සිදුවු අභිරහස් මරණයක් සම්බන්ධයෙන් ගිනිගත්හේන පොලිසිය විමර්ශන ආරම්භ කර තිබේ. ගිනිගත්හේන නගරයේ වෙළඳසැලක් ඉදිරිපිට තුවාල සහිතව වැටී සිටි පුද්ගලයෙකු ජංගම සංචාරයේ නියුතු ගිනිගත්හේන පොලිස්ථානයේ නිලධාරීන් විසින් රෝහල් ගත කර ඇති බව සඳහන් වෙයි. රෝහල් ගත කිරීමෙන් අනතුරුව එම පුද්ගලයා මියගොස් ඇති බව පොලීසිය පැවසුවේය. මෙලෙස මියගොස් ඇත්තේ ගිරාදුරුකෝට්ටේ, ජයන්තිපුර ප්‍රදේශයේ පදිංචිව සිටි 42 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=42095", "Category": null, "Parent URL": null}