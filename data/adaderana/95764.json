{"Source": "Adaderana", "Timestamp": "September 8, 2018 01:08 pm", "Headline": "සරස වසන්තය ජනපති ප්‍රධානත්වයෙන් පැවැත්වෙයි", "News Content": "විශිෂ්ට ගී පද රචකයෙකු වන නිලාර් එන්. කාසිම් මහතාගේ 25 වසරක නිර්මාණ දිවිය ඇගයෙන “සරස වසන්තය” ප්‍රසංගය සහ ගීත සියයක් ඇතුළත් ෆෑල්ෂ් ඩ්‍රයිව් ගීතාවලිය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එළිදක්වා තිබේ. ඊයේ (07) පස්වරුවේ කොළඹ පදනම් ආයතනයේදි මෙම උත්සවය පැවැත්වූ බව ජනාධිපති මාධ්‍ය අංශය සඳහන් කළේය. “සරස වසන්තය” කෘතිය සහ ගීත සියයක් ඇතූළත් ෆෑල්ෂ් ඩ්රධයිව් ගීතාවලිය නිලාර් එන්. කාෂිම් මහතා විසින් එහිදී ජනාධිපතිවරයාට පිළිගන්වා තිබේ. එහිදී ජනාධිපති මෛත්‍රීපාල සිරිසේන මහතා විසින් නිලාර් එන්. කාෂිම් මහතා වෙත සමරු තිළිණයක් පිළිගන්වා ඇති බව සඳහන්ය. මීට අමතරව නිලාර් එන්. කාෂිම් මහතා විසින් රචනා කළ ගීත ඇතුළත් සීඩි පට තුනක් ද මෙහිදී එළිදැක්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=95764", "Category": null, "Parent URL": null}