{"Source": "Adaderana", "Timestamp": "August 26, 2019 02:52 pm", "Headline": "එජාපයෙන් පිරිසක් පොහොට්ටුවට?", "News Content": "එක්සත් ජාතික පක්ෂය නියෝජනය කරන මන්ත්‍රීවැරු පිරිසක් ඉදිරියේදී ශ්‍රී ලංකා පොදු ජන පෙරමුණ සමඟ සම්බන්ධ වීමට බලාපොරොත්තුවෙන් පසුවන බව සන්ධාන පාර්ලිමේන්තු මන්ත්‍රී කනක හේරත් මහතා පවසයි. කෑගල්ලේ අද (26) පැවති වැඩසටහනකින් අනතුරුව මාධ්‍ය වෙත අදහස් පළ කරමින් මන්ත්‍රීවරයා මේ බව සඳහන් කළේය. පොදු ජන පෙරමුණු අපේක්ෂකයාගේ ජයග්‍රහණය වෙනුවෙන් ඉදිරියේ දී වෘත්තීය සමිති, තරුණ සංවිධාන, කාන්තා සංවිධාන යන සියල්ලගේම සම්මේලන මෙම සතියේ සිට ආරම්භ කර ඇති බවත් එහිදී අදාළ සංවිධාන වල ප්‍රතිපත්ති එළි දක්වන්න අවස්ථාව ලැබෙන බවත් ඒ මහතා ප්‍රකාශ කර සිටියේය. දැනට පවතින ගැටලුත් සමඟ අනිවාර්යයෙන් එක්සත් ජාතික පක්ෂය කණ්ඩායම් කිහිපයකට කැඩෙන බවත් දැනටත් තම පක්ෂය සමඟ සාකච්ඡා පවත්වමින් සිටින බවත් ඒ මහතා ප්‍රකාශ කළේය. එහි ප්‍රතිඵල මැතිවරණය ආසන්න වන විට දැක ගැනීමට හැකිවනු ඇති බවත් ඒ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=117525", "Category": null, "Parent URL": null}