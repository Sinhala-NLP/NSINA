{"Source": "Adaderana", "Timestamp": "June 7, 2015 10:28 am", "Headline": "අනවසරයෙන් පස් කැපූ 5ක් අත්අඩංගුවේ", "News Content": "අම්බලන්තොට, මිරිජ්ජවිල ප්‍රදේශයේ අනවසරයෙන් පස් කපමින් සිටි පුද්ගලයින් පස් දෙනෙකු අත්අඩංගුවට ගෙන තිබේ. තංගල්ල විෂ මත්ද්‍රව්‍ය ඒකකට ලද තොරතුරක් මත ඊයේ (06) පස්වරුවේ සිදුකළ වැටලීමකදී සැකකරුවන් අත්අඩංගුවට ගෙන ඇති බවයි පොලීසිය සඳහන් කළේය.ඔවුන් සමග ටිපර් රථ පහක් සහ පස් කැපීමට යොදා ගන්නා යන්ත්‍රයක් ද පොලීසිය බාරයට ගෙන තිබේ.ලබන 11 වැනිදා හම්බන්තොට මහේස්ත්‍රාත් අධිකරණය හමුවේ පෙනී සිටින ලෙස දන්වා සැකකරුවන් පොලිස් ඇප මත මුදාහැර ඇති බව අම්බලන්තොට පොලීසිය සඳහන් කළේය.", "URL": "https://sinhala.adaderana.lk/news.php?nid=51824", "Category": null, "Parent URL": null}