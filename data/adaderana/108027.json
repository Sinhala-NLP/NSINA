{"Source": "Adaderana", "Timestamp": "April 16, 2019 11:22 am", "Headline": "ඩෙනිස් ශපලෝවාට අනපේක්ෂිත පරාජයක්", "News Content": "මොන්ටිකාලෝ විවෘත ටෙනිස් තරගාවලියේ පළමු වටයේ තරගයකදී අනපේක්ෂිත පරාජයක් ලැබීමට කැනඩාවේ ඩෙනිස් ශපලෝවාට සිදු විය. ඒ ජර්මනියේ ජෑන් ලෙනඩ් හමුවේයි. මොන්ටිකාලෝ විවෘත ටෙනිස් තරගාවලියේ ඊයේ (15) පැවති තරගයේ පළමු වටය ලකුණු 7 ට 5 ක් ලෙස ජය ගත්තේ ශපලෝවා විසින්. දෙවන වටයේ දී තරගය ලකුණු 6 ට 3 ක් ලෙස ජෑන් ලෙනඩ් ජය ගත්තේය. ඒ අනුව තරගයේ ජය ඔහු දෙසට දෝලනය වන විට අවසන් වටය ද ලකුණු 6 ට 1 ක් ලෙස ජය ගත්තේ ජෑන් ලෙනඩ් විසින්. ඒ සමග තරගයේ අනපේක්ෂිත පරාජයක් ලැබීමට කැනඩාවේ ඩෙනිස් ශපලෝවාට සිදු විය. ඊයේ දිනයට කැනඩාවේ ඩෙනිස් ශපලෝවාගේ උපන්දිනය යෙදී තිබුණත් ඔහුට එම උපන්දිනය ද අමතකව ඇති බව වාර්තා වේ.", "URL": "https://sinhala.adaderana.lk/news.php?nid=108027", "Category": null, "Parent URL": null}