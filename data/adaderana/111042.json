{"Source": "Adaderana", "Timestamp": "May 31, 2019 09:47 am", "Headline": "තායිවානය දැවැන්ත යුද අභ්‍යාසයක", "News Content": "තායිවානයේ දැවැන්ත යුද අභ්‍යාසයක් පවත්වා ඇත. හමුදා සොල්දාදුවන් 3000කට අධික පිරිසක් ඊට එක්ව සිටි බව විදෙස් මාධ්‍ය වාර්තා කළේය. චීනය සමඟ පවතින රාජ්‍ය තාන්ත්‍රික අර්බුදය මධ්‍යයේ තායිවානය වාර්ෂික යුද අභ්‍යාසයක් පවත්වා ඇත. මෙහිදී ආක්‍රමණශීලි හමුදාවකට මුහුණ දෙන්නේ කෙසේද යන්න පිළිබඳව අවධානය යොමු කෙරුණි. විදෙස් මාධ්‍ය වාර්තා පවසන ආකාරයට ගොඩබිම, ගුවන සහ සාගරය යන ක්ෂේත්‍ර තුනම ආවරණයවන ආකාරයෙන් මෙම යුද අභ්‍යාස ක්‍රියාත්මකයි. ප්‍රහාරක යානා සහ යුද නෞකා මෙහෙයුම්වලට එක්කර තිබුණි. තායිවානය චීනයෙන් වෙන්ව ගිය භූමියක් වුවත් ඉදිරියේදී කෙදිනක හෝ එය යළි චීනයට ඈඳා ගැනීමේ බලාපොරොත්තුවක් පවතියි. එහෙත් තායිවාන ජාතිකයින් ඔවුන් ස්වාධීන ජාතියක් ලෙස විශ්වාස කරන අතර චීනයෙන් එල්ල වන බලපෑම් සම්බන්ධයෙන් දක්වන්නේ දැඩි අප්‍රසාදයකි. චීනයේ හා තායිවානය 1949 වසරේදී දෙකඩ වී ගියේ චීන සිවිල් යුද්ධය අතරතුරයි. චීනයෙන් වෙන් වූ තායිවානය වෙනම රාජ්‍යයක් ලෙස ස්ථාපිත නමුත් දෙරට අතර දශක ගණනාවක් පවතින්නේ දැඩි විරසකයකි. පවතින අර්බුදකාරී තත්ත්වය මධ්‍යයේ තායිවානය වාර්ෂිකව පවත්වන මෙම යුධ අභ්‍යාසය සඳහා මෙවර 3000කට අධික පිරිසක් සහභාගී වී සිට බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=111042", "Category": null, "Parent URL": null}