{"Source": "Adaderana", "Timestamp": "April 19, 2017 11:09 am", "Headline": "විශාලතම නේවාසික ගොඩනැඟිල්ල ඉදි කිරීමේ කටයුතු අරඹයි", "News Content": "මෙරට ඉඳිවන විශාලතම නේවාසික ගොඩනැඟිල්ල ඉදි කිරීමේ කටයුතු ආරම්භ කර ඇති බව මහ නගර හා බස්නාහිර සංවර්ධන අමාත්‍යාංශය පවසයි. ඒ අනුව එම ගොඩනැඟිල්ල සඳහා මුල්ගල තැබීම මහ නගර හා බස්නාහිර සංවර්ධන අමාත්‍ය පාඨලී චම්පික රණවක මහතාගේ ප්‍රධානත්වයෙන් සිදුවූ බව එම අමාත්‍යාංශය සඳහන් කළේය. අමෙරිකානු ඩොලර් මිලියන 250ක වියදමින් යුක්තව මෙම ගොඩනැඟිල්ල ඉඳිවන අතර එය මහල් 75කින් සමන්විත වේ. මෙම ගොඩනැඟිල්ලේ ඉඳිකිරීම් කටයුතු 2020 වසර වන විට අවසන් කිරීමට නියමිත බව මහ නගර හා බස්නාහිර සංවර්ධන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=72228", "Category": null, "Parent URL": null}