{"Source": "Adaderana", "Timestamp": "December 2, 2016 04:47 pm", "Headline": " මුල් ළමාවිය සංවර්ධන මධ්‍යස්ථාන ගැන සංගණනයක්", "News Content": "දීප ව්‍යාප්තව සිදුකළ මුල් ළමාවිය සංවර්ධන මධ්‍යස්ථාන පිළිබද සංගණනයේ රැස්කර ගත් දත්ත විශ්ලේෂණය කිරීමේ කටයුතු මේ දිනවල සිදු කෙරෙන බව ජන ලේඛන හා සංඛ්‍යා ලේඛන දෙපාර්තමේන්තුව පවසයි.එම දෙපාර්තමේන්තුවේ අධ්‍යක්ෂ ජනරාල් ඒ.ජේ සතරසිංහ මහතා සඳහන් කළේ ළමා හා කාන්තා කටයුතු කාර්යාංශයේ නිලධාරීන් විසින් ලබාදුන් තොරතුරු පදනම් කර ගනිමින් එම කටයුතු සිදු කෙරෙන බවයි.එම නිලධාරීන්ට සංගණන කටයුතු සඳහා අවශ්‍ය පුහුණුව ජන ලේඛන හා සංඛ්‍යා ලේඛන දෙපාර්තමේන්තුව විසින් ලබාදුන් බව අධ්‍යක්ෂ ජනරාල්වරයා වැඩිදුරටත් සඳහන් කළේය.කාන්තා හා ළමා කටයුතු අමාත්‍යංශය හා ජන ලේඛන හා සංඛ්‍යා ලේඛන දෙපාර්තමේන්තුව එක්ව මුල්ළමාවිය සංවර්ධන මධ්‍යස්ථාන පිළිබඳ සංගණනය සිදුකර ඇති බව සඳහන්ය.", "URL": "https://sinhala.adaderana.lk/news.php?nid=66658", "Category": null, "Parent URL": null}