{"Source": "Adaderana", "Timestamp": "August 2, 2019 12:35 pm", "Headline": "කුරුණෑගල DIGට ස්ථාන මාරුවක්", "News Content": "කුරුණෑගල නියෝජ්‍ය පොලිස්පති කිත්සිරි ජයලත් මහතාට ස්ථනාමාරුවීමක් ලබා දීමට ජාතික පොලිස් කොමිසමේ අනුමැතිය හිමිව ඇත. ඊයේ දිනයේ කොමිසම රැස්වී ඊට අනුමැතිය ලබාදීම සිදුකළ බව ජාතික පොලිස් කොමිසමේ ලේකම් නිශාන්ත වීරසිංහ මහතා පැවසුවේය. ඒ අනුව නියෝජ්‍ය පොලිස්පති කිත්සිරි ජයලත් මහතා ත්‍රිකුණාමලය කොට්ඨාශයට මාරුකර යැවීමට නියමිතයි. ඊට අදාල පොලිස් කොමිසමේ අනුමැතිය වැඩබලන පොලිස්පතිවරයා වෙත යොමු කෙරුණු ඇති.", "URL": "https://sinhala.adaderana.lk/news.php?nid=115572", "Category": null, "Parent URL": null}