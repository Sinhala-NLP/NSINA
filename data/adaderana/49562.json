{"Source": "Adaderana", "Timestamp": "February 24, 2015 05:18 pm", "Headline": " පොලිසියේ හයදෙනා 4 තෙක් රිමාන්ඩ්", "News Content": "අත්අඩංගුවේ සිටි පුද්ගලයෙකු පොලිස් භාරයේ සිටියදී මියයෑමේ සිද්ධියට අදාළව අත්අඩංගුවට ගත් සුරියවැව පොලිස් ස්ථානයේ නිළධාරින් 06දෙනා රක්ෂිත බන්ධනාගාර ගත කර තිබේ.ඒ අනුව සැකකරුවන් අද දින හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් අනතුරුව මාර්තු මස 4 වන දින දක්වා රක්ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය පවසයි.පොලිස් සැරයන්වරයෙකු හා පොලිස් කොස්තාපල්වරුන් 5 දෙනෙකු මෙලෙස රක්ෂිත බන්ධනාගාර ගතකර ඇති බව වාර්තා වේ. මේ අතර අදාළ තරුණයාගේ ඝාතනය සම්බන්ධයෙන් සාක්ෂි ලබාදුන් සාක්ෂිකරුවකු ගමන්ගත් ත්‍රී රෝද රථයත් අනතුරට ලක් කිරිමේ සිද්ධියක් පිළිබඳව ද පොලිසිය විසින් විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=49562", "Category": null, "Parent URL": null}