{"Source": "Adaderana", "Timestamp": "January 9, 2013 02:40 pm", "Headline": "ආයෙත් අවලංගු කරන්න බෑ", "News Content": "මේ වසරේ මෙරට පැවැත්වීමට නියමිත පොදු රාජ්‍ය මණ්ඩලීම සමුළුව අවලංගු කිරීමට කිසිදු හැකියාවක් නොමැති බව බි‍්‍රතාන්‍ය පාර්ලිමේන්තු මන්ත‍්‍රී ඇලෙස්ටියා බර්ට් මහතා පවසයි. 2011 වසරේ දී ශ‍්‍රී ලංකාවේ පොදු රාජ්‍ය මණ්ඩල සමුළුව පැවැත්වීමට සූදානම් වූ අවස්ථාවේ දී එය අවලංගු කිරීමට සෙසු රටවල් තීරණය කළේය. එහෙත් පසුව එය මේ වසරේ දී පැවැත්වීමට තීරණය කෙරිණි. එම නිසා මෙම පොදු රාජ්‍ය මණ්ඩල සමුළුව මේ වසරේ පැවැත්වීම අවලංගු කිරීමට හැකියාවක් නොමැති බව ද බර්ට් මහාතා සඳහන් කළේය. ඊයේ (08) බි‍්‍රතාන්‍ය පාර්ලිමේන්තුවේ දී අදහස් දක්වමින් ඒ මහතා මෙම අදහස් පළ කර තිබේ.", "URL": "https://sinhala.adaderana.lk/news.php?nid=30619", "Category": null, "Parent URL": null}