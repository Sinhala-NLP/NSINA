{"Source": "Adaderana", "Timestamp": "January 18, 2013 02:41 pm", "Headline": "හොර ලේඛන සැකසු 12ක් මාට්ටු", "News Content": "ව්‍යාජ ලිපිලේඛන සකස් කිරීමේ ජාවාරමක නිරත වු පුද්ගලයින් 12දෙනෙකු මරදාන, දුම්රියපළ අසළ ප්‍රදේශයේදී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ ගෝනහේන කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී ව්‍යාජ ලෙස සකසන ලද අධ්‍යාපන සහතික, උප්පැන්න සහතික, ඇතුළු ලිපි ලේඛන කිහිපයක් සහ ඒවා සැකසීමට යොදාගත් උපකරණ කිහිපයක් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් සම්බන්ධයෙන් මරදාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30866", "Category": null, "Parent URL": null}