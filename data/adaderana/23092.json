{"Source": "Adaderana", "Timestamp": "March 27, 2012 08:20 am", "Headline": " උත්සව සමයේ භාණ්ඩ හිඟ නෑ", "News Content": "උත්සව සමයේ පාරිභෝගිකයින්ට හිඟයකින් තොරව අත්‍යවශ්‍ය භාණ්ඩ ලබාදීම සඳහා විශේෂ වැඩපිළිවෙලක් ක්‍රියාත්මක කර ඇති බව සමූපකාර හා අභ්‍යන්තර වෙළෙඳ අමාත්‍යාංශය පවසයි. සමූපකාර හා සතොස හරහා උත්සව ස‍මයේ අත්‍යවශ්‍ය භාණ්ඩ සහන මිලට ලබාදීමේ වැඩපිළිවෙලක් මේ වන විටත් ආරම්භ කර ඇති බව එම අමාත්‍යාංශයේ ලේකම් සුනිල් එස්.සිරිසේන මහතා සඳහන් කළේය. කිසිදු හිඟයකින් තොරව පාරිභෝගිකයින්ට අත්‍යවශ්‍ය භාණ්ඩ ලබාදීම මෙහි අරමුණ බව හෙතෙම කියා සිටියේය. මේ අතර කූට වෙළෙඳුන් සොයා පාරිභෝගික අධිකාරියේ වැටලීම් නිලධාරීන් විසින් උත්සව සමයේ දිවයින පුරා විශේෂ වැටලීම් ක්‍රියාත්මක කරන බව ද සුනිල් එස්.සිරිසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=23092", "Category": null, "Parent URL": null}