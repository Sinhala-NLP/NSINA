{"Source": "Adaderana", "Timestamp": "August 17, 2010 03:29 pm", "Headline": "මගේ අපේක්ෂාව අමාරු ඉලක්ක ජයගැනීමයි -රාජිත", "News Content": "වසර 2013 වන විට මෙරට මන්දපෝෂණය පිටුදැකීම තම ඉලක්කය බව ‍ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. අසීරු ඉලක්ක ජයගැනීම තම අපේක්ෂාව බව අමාත්‍යවරයා පෙන්වාදෙයි. ලෝක සෞඛ්‍ය සංවිධානය සැලසුම් කර ඇති පරිදි 2013 වසර වන විට මෙරට මන්දපෝෂණ ප්‍රතිශතය 12% දක්වා අවම කිරීමේ වැඩසටහන අභිබවා මන්දපෝෂණය පිටුදැකීමේ ඉලක්කයකට ක්‍රියා කළ යුතු බව අමාත්‍යවරයා පවසයි. ධීවර සංවර්ධන ප්‍රවර්ධන වැඩසටහනේ සමාරම්භය වෙනුවෙන් කොළඹ, පදනම් ආයතනයේ අද පෙරවරුවේ පැවති උත්සවයකට සහභාගී වෙමින් රාජිත සේනාරත්න අමාත්‍යවරයා මේ අදහස් පළ කළේය. අදාළ ඉලක්කය සපුරා ගැනීමට නම් මෙරට දැනට පවතින ග්‍රෑම් 31 ක දෛනික මාළු පරිභෝජන මට්ටම 60 දක්වා වැඩිකරගත යුතු බව එහිදී අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=10291", "Category": null, "Parent URL": null}