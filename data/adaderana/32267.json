{"Source": "Adaderana", "Timestamp": "March 10, 2013 08:16 am", "Headline": "ගුවන් තැපෑල පෞද්ගලික සමාගමකට පැවරීමෙන් තැපෑලේ අර්බුදයක් ", "News Content": "තැපැල් දෙපාර්තමේන්තුව තුළ යළිත් අර්බුදයක් හටගෙන ඇති බව තැපැල් වෘත්තීය සමිති චෝදනා කරයි. අධිවේගී භාණ්ඩ හා ලිපිබෙදාහැරීමේ කටයුතු මේ වන විට අර්බුදකාරී තත්ත්වයකට පත්ව ඇති බව ලංකා තැපැල් සේවා සංගමයේ සභාපති ජයන්ත විජේසිංය මහතා පවසයි. ගුවන් තැපෑල පෞද්ගලික සමාගමකට පැවරීම මෙම තත්ත්වයට හේතුවී ඇති බව වෘත්තීය සමිති කියයි. මේ හේතුවෙන් භාණ්ඩ හා ලිපි රැසක් ගොඩගැසී ඇති බව ලංකා තැපැල් සේවා සංගමයේ සභාපති ජයන්ත විජේසිංහ මහතා සඳහන් කරයි. මේ සම්බන්ධයෙන් අද දෙරණ තැපැල්පති රෝහණ අබේරත්න මහතාගෙන් විමසීමක් කළේය. ඉදිරි දින දෙක ඇතුළත මෙම ගැටලුවට විසඳුම් ලබාදීමට අදාළ සමාගම කටයුතු නොකළහොත් ඔවුන්ට එරෙහිව නීතිමය පියවර ගන්නා බව ඔහු පැවසුවේය.", "URL": "https://sinhala.adaderana.lk/news.php?nid=32267", "Category": null, "Parent URL": null}