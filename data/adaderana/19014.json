{"Source": "Adaderana", "Timestamp": "September 28, 2011 11:12 am", "Headline": "වෑන් රිය යතුරු පැදියක ගැටෙයි -කතක් හා දැරියක් මරුට", "News Content": "මැදවච්චිය, වව්නියාව මාර්ගයේ සිදු වූ රිය අනතුරකින් කාන්තාවක් සහ කුඩා දැරියක් ජීවිතක්ෂයට පත්ව තිබේ. අනුරාධපුර ප්‍රදේශයේ සිට වව්නියාව දෙසට ගමන් ගත් වෑන් රථයක් යතුරු පැදියක ගැටීමෙන් අනතුර සිදු වී ඇති බව සඳහන්ය. යතුරු පැදියේ ගමන් කළ අනතුරෙන් තුවාල ලැබූ කාන්තාවක් සහ දැරියක් මෙසේ මියගොස් ඇති බව පොලිසිය පවසයි. මියගොස් ඇත්තේ 29 හැවිරිදි කාන්තාවක් සහ 03 හැවිරිදි දැරියකි. අනතුරෙන් තුවාල ලැබූ යතුරුපැදිකරු අනුරාධපුර මහරෝහලේ ප්‍රතිකාර ලබයි. සිද්ධිය සම්බන්ධයෙන් වෑන් රථයේ රියදුරු අත්අඩංගුවට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19014", "Category": null, "Parent URL": null}