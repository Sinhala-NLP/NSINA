{"Source": "Adaderana", "Timestamp": "August 21, 2018 05:04 pm", "Headline": "නායයෑමේ අවධානම ඇති වතුයාය ගොඩනැඟිලි පර්යේෂණ ආයතනයේ පරීක්ෂාවට", "News Content": "මධ්‍යම කඳුකරයේ බටහිර බැවුම් ප්‍රදේශවලට පසුගිය දිනවල ඇඳ හැලුණු අඛණ්ඩ වර්ෂාව හේතුවෙන් නායයාමේ අවධානමට ලක් වි ඇති හැටන් ස්ටැඩන් වතු යායේ බටහිර කොටස ජාතික ගොඩනැඟිලි පර්යේෂණ ආයතනයේ නිලධාරින් විසින් පරික්ෂාවකට ලක් කරනු ලැබීය. මහවැලි ගගේ ප්‍රධාන අතු ශාඛාවක් වන හැටන් ඔයට ඉහළින් එම වතු යායේ කොටසක් විශාල ලෙස ඉරිතලා ගිලා බැසිම හේතුවෙන් එම ගිලා බැසිමට ලක් වු ස්ථානයට යාබඳව සිටි වතු කම්කරු පවුල් 23 කට අයත් සමාජිකයන් 54 දෙනෙකු තාවකාලිකව ආරක්ෂිත ස්ථාන කරා යොමු කිරිමට වතු පාලන අධිකාරිය පියවර ගෙන තිබුණි. ජාතික ගොඩනැගිලි පර්යේෂණ ආයතනයේ නිලධාරින් එම වතු යායට පැමිණ නායයාමේ අවධානමට ලක් වි ඇති ස්ථානය පරික්ෂණයට ලක් කර වතු පාලන අධිකාරියට දැනුම් දි ඇත්තේ එම වතු යායට තවදුරටත් තද වැසි පතිත වුවහොත් නායයාමේ අවධානමට ලක් වි ඇති භුමියට යාබදව පිහිටි වතු කම්කරු නිවාසවල පදිංචි කරුවන් තාවකාලිකව ආරක්ෂිත ස්ථාන කරා යොමු කරන ලෙසයි.", "URL": "https://sinhala.adaderana.lk/news.php?nid=94778", "Category": null, "Parent URL": null}