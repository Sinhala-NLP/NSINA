{"Source": "Adaderana", "Timestamp": "May 20, 2016 02:04 pm", "Headline": "කාරුණික ඉල්ලීමක් - හැකිනම් වියළි ආහාර ද්‍රව්‍ය ගෙනැවිත් දෙන්න", "News Content": "ගංවතුරින් පීඩාවට පත්වූ ජනතාවට ලබාදීම සඳහා අද දිනය තුළදී තවදුරටත් පිසූ ආහාර ලබාදීමෙන් වළකින ලෙස මනුසත් දෙරණ ක්‍රියාන්විතය ජනතාවගෙන් කාරුණික ඉල්ලීමක් කරනු ලබයි.අද උදෑසන සිට පිසූ ආහාර පාර්සල් එකතු කිරීමේ කටයුතු ආරම්භ කිරීමෙන් අනතුරුව ඒවා ජනතාව අතරේ බෙදාදීමේ කටයුතු මේවන විට සිදුවෙමින් තිබේ.වරින් වර පිසූ ආහාර පාර්සල් ලැබීම ඒවා බෙදාහැරීමේ කටයුතුවලට ද බලපෑමක් වී ඇති බැවින් හැකිනම් වියළි ආහාර ද්‍රව්‍ය ඒ සඳහා ලබාදෙන ලෙස මනුසත් දෙරණ සහෝදර ජනතාවගෙන් ඉල්ලීමක් කරයි.ඒ අනූව එලෙස ලැබෙන වියළි ආහාර ද්‍රව්‍ය සියල්ල වර්ග කර ඒවාද ජනතාව අතරේ බෙදාදීමට මනුසත් දෙරණ කටයුතු යොදා තිබේ.මේ පිළිබඳ වැඩිදුරටත් තොරතුරු 077 070 10 10 - 011 5 300 700 දුරකථන අංක ඇමතීමෙන් ද ලබා ගත හැකිය.තවද ගංවතුරින් විපතට පත් ජනතාව සඳහා ඔබට මූදලින් ආධාර කළ හැකි නම් එම ආධාර බැර කිරීමට http://www.derana.lk/manusathderana/donation/ ඔස්සේ පිවිසිය හැකිය.", "URL": "https://sinhala.adaderana.lk/news.php?nid=60318", "Category": null, "Parent URL": null}