{"Source": "Adaderana", "Timestamp": "December 12, 2013 03:32 pm", "Headline": "කන්තලේ ගෝවීන් විරෝධයක ", "News Content": "ඉඩම් ගැටලු වලට විසඳුම් ලබා දෙන ලෙස ඉල්ලමින් කන්තලේ ප්‍රදේශයේ ගොවීන් පිරිසක් විරෝධතා ව්‍යාපාරයක නිරත වී තිබේ. කන්තලේ ප්‍රාදේශිය ලේකම් කාර්යාලය ඉදිරිපිටදී අද(12) පෙරවරුවේ මෙම විරෝධතාව පැවති බව අද දෙරණ වාර්තාකරු සඳහන් කරයි. කන්තලේ ගොවි එකමුතුව සංවිධානය කළ මෙම විරෝධතාව සඳහා සීනිපුර ඉඩම් හිමි ගොවීන් 150 ක පමණ පිරිසක් සහභාගී වී තිබේ. සිය ගැටලු ඇතුළත් සංදේශයක් ආර්ථික සංවර්ධන නියෝජ්‍ය අමාත්‍ය සුසන්ත පුංචි නිලමේ මහතා වෙත බාර දීමට ද ඔවුන් පියවර ගෙන ඇති බව සඳහන් වෙයි. ඉන් අනතුරුව ගැටලුව පිළිබඳ සාකච්ඡා කිරීම සඳහා දිනයක් ලබා දීමට නියෝජ්‍ය අමාත්‍යවරයා පියවර ගැනීමත් සමඟ විරෝධතාකරුවන් විසිර ගිය බව අද දෙරණ වාර්තාකරු සදහන් කරයි.", "URL": "https://sinhala.adaderana.lk/news.php?nid=39537", "Category": null, "Parent URL": null}