{"Source": "Adaderana", "Timestamp": "May 3, 2018 08:18 am", "Headline": "ව්‍යායාම් කරන උපකරණයකින් පහරදී බිරිඳ ඝාතනය කරලා", "News Content": "වේයන්ගොඩ, කටුවස්ගොඩ ප්‍රදේශයේදී පුද්ගලයෙකු විසින් සිය බිරිඳ ඝාතනය කර තිබේ. ඇතිවූ ආරවුලක් දුරදිග යාමෙන් සැමියා විසින්, ව්‍යායාම් කිරීමට භාවිතා කරන උපකරණයකින් බිරිඳගේ හිසට පහර දී මෙම ඝාතනය සිදුකර ඇති බව පොලීසිය පවසයි. පහරකෑමෙන් තුවාල ලැබූ කාන්තාව වතුපිටිවල රෝහලට ඇතුළත් කර ප්‍රතිකාර ලබමින් සිටියදී මියගොස් තිබේ. මියගොස් ඇත්තේ 27 හැවිරිදි කටුවස්ගොඩ ප්‍රදේශයේදී පදංචිව සිටි කාන්තාවක් වන අතර පශ්චාත් මරණ පරීක්ෂණය අද(03) සිදුකිරීමට නියමිතයි. ඝාතනය සම්බන්ධයෙන් එම කාන්තාවගේ සැමියා අත්අඩංගුවට ගෙන ඇති අතර වේයන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88426", "Category": null, "Parent URL": null}