{"Source": "Adaderana", "Timestamp": "July 17, 2013 06:51 am", "Headline": "හෙද නිලධාරීන් දිවයින පුරා සංකේත වර්ජනයේ ", "News Content": "රජයේ හෙද නිලධාරීන් විසින් ආරම්භ කිරීමට නියමිත පැය 24ක සංකේත වැඩ වර්ජනය පෙ.ව 7.00 සිට ක්‍රියාත්මක කිරීමට තීරණය කර තිබේ. ශ්‍රේණිගත උසස්වීම් ලබානොදීම, හෙද උපාධිධාරීන් හෙද සේවයට බඳවා නොගැනීම, දීමනා විෂමතාවන් ඉවත් නොකිරීම ඇතුළු ඉල්ලීම් කිහිපයක් මුල්කරගනිමින් වර්ජනය සංවිධානය කර ඇති බව රජයේ හෙද නිලධාරීන්ගේ සංගමයේ ප්‍රධාන ලේකම් සමන් රත්නප්‍රිය මහතා ප්‍රකාශ කළේය. අදාළ ඉල්ලීම් සම්බන්ධයෙන් සෞඛ්‍ය අමාත්‍යවරයා සමඟ පැවති සාකච්ඡාවලදී එළඹුණු එකඟතාවන් මෙතෙක් ක්‍රියාත්මක කර නොමැති බව සමන් රත්නප්‍රිය මහතා සඳහන් කළේය. එසේ වුවද රිජ්වේ ආර්යා ළමා රෝහල, කාසල්, ද සොයිසා රෝහල, හා සිරිමාවෝ බණ්ඩාරනායක රෝහල්වල මෙම සංකේත වර්ජනය ක්‍රියාත්මක නොවන බව හෙතෙම අවධාරණය කළේය.", "URL": "https://sinhala.adaderana.lk/news.php?nid=35842", "Category": null, "Parent URL": null}