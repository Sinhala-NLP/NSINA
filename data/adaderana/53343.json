{"Source": "Adaderana", "Timestamp": "August 19, 2015 09:08 pm", "Headline": "සන්ධාන ජාතික ලැයිස්තුව ගැන ඡන්ද දායකයෙකුගෙන් මැ.කොට ලිපියක්! ", "News Content": "එජනිස වැඩබලන මහලේකම් මහාචාර්ය විශ්ව වර්ණපාල මහතා විසින් ජාතික ලැයිස්තු නාම යෝජනා ලබා දුනහොත් තමා විසින් ඒ සම්බන්ධයෙන් අධිකරණයෙන් සහනයක් ලබා ගන්නා තෙක් අදාළ නම් ගැසට් කිරීමෙන් වලකින ලෙස නීතීඥවරයෙකු වන අරුණ ලක්සිරි මහතා මැතිවරණ මහලේකම් කාර්යාලය වෙත ලිපියක් බාරදී තිබේ. අදාළ ලිපියෙහි නීතීඥ අරුණ ලක්සිරි මහතා විසින් පෙන්වා දී ඇත්තේ ජාතික ලැයිස්තුව ප්‍රකාශයට පත්කරන අවස්ථාවේ සන්ධාන මහලේකම්වරයා නොවන, පිළිගත් නීතිමය ප්‍රතිපාදනවලින් බැහැරව පත්කළ වෙනත් අයෙකු ජාතික ලැයිස්තුවක් නම් කිරීමෙන් ඡන්ද දායකයාගේ අයිතිවාසිකම් කඩවීමත් සර්ව ජන ඡන්ද බලය උල්ලංඝණය වීමත් සිදු වන බවයි එ‍බැවින් ඒය වැලැක්වීමට ශ්‍රී ලාංකික පුරවැසි ඡන්දදායකයෙකු ලෙස අධිකරණයෙන් තමා සහනයක් අපේක්ෂා කරන බව ඔහු සඳහන් කර තිබේ.එම සහනය ලබාගන්නා තෙක් මහාචාර්ය විශ්වා වර්ණපාල මහතා විසින් ජාතික ලැයිස්තු නාමයෝජනා ලබාදුනහොත් එම නම් ගැසට් කිරීමෙන් වලකින ලෙස මැතිවරණ කොමසාරිස් මහින්ද දේශප්‍රිය මහතා වෙත නීතීඥ අරුණ ලක්සිරි මහතා විසින් යොමුකරන ලද ලිපියෙන් ඉල්ලා ඇත.", "URL": "https://sinhala.adaderana.lk/news.php?nid=53343", "Category": null, "Parent URL": null}