{"Source": "Adaderana", "Timestamp": "April 17, 2019 12:49 pm", "Headline": "අහිමිව ගිය තවත් ජීවිතයක්", "News Content": "දිඹුල-පතන පොලිස් වසමට අයත් ස්ටෝනික්ලිප් තේ වතුයායේ තේ ගස් අතර තිබී විශාල දිවියෙකුගේ මළ සිරුරක් සොයා ගෙන තිබේ. අඩි දෙකක් පමණ උස අඩි 04 ක් පමණ දිග ශරීරයක් ඇති බව අප වාර්තාකරු පවසයි. අද (17) උදෑසන 8 ට පමණ තේ දළු නෙළමින් සිටි වතු කම්කරුවන් විසින් මේ මළ සිරුර සොයාගෙන ඇත. මෙම කොටි මළ සිරුරු අසල තිබී හිස හා කකුළක් පමණක් ඉතිරිව ඇති සුනඛයෙකුලේ මළ සිරුරක්ද හමු වු බව ප්‍රදේශවාසීන් පවසයි. මෙම දිවියා මියගොස් දින දෙකක් පමණ වනු ඇති බවට වතු කම්මකරුවන් සැක කරනු ලබයි. දිවියාගේ මළ සිරුර දිඹුල-පතන පොලීසිය මඟින් නුවරඑළිය වන ජීවී කාර්යාලයට භාර දීමට නියමිතයි.", "URL": "https://sinhala.adaderana.lk/news.php?nid=108099", "Category": null, "Parent URL": null}