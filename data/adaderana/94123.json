{"Source": "Adaderana", "Timestamp": "August 9, 2018 01:52 pm", "Headline": "උපකාරක පංති ගුරුවරයාගේ පහරදීමෙන් සිසුන් 2ක් රෝහලට", "News Content": "බලංගොඩ නගරයේ පෞද්ගලික උපකාරක පංති හිමිකාර ගුරුවරයෙක් විසින් 16 හැවිරි පාසල් සිසුවන් දෙදෙනෙකුට පහර දීමක් හේතුවෙන් බලංගොඩ පොලීසිය විසින් අද(09) අත්අඩංගුවට ගෙන ඇති බව අද දෙරණ වාර්තාකරු පවසයි. පසුගිය 07 දා මෙමර ගුරුවරයා විසින් වෙනත් ගුරුවරයෙකුගේ පංතියක් සඳහා සහභාගී වු සිසුන් දෙදෙනෙකුට මෙලෙස පහර දී ඇති බව වාර්තා වෙයි. පංති පැවැත්වෙන භූමිය තුළ බුලත් කෙළ ගැසුවා යැයි පවසමින් මෙම පහර දීම සිදු කර තිබේ. මෙලෙස පහර කෑමෙන් තුවාල ලැබූ සිසුන් දෙදෙනා බලංගොඩ මූලික රෝහල වෙත ඇතුළත් කළ බව අප වාර්තාකරු සඳහන් කළේය. අදාළ ගුරුවරයා අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් බලංගොඩ පොලීසිය වැඩිදුර විමර්ශන සිදඅ කරයි.", "URL": "https://sinhala.adaderana.lk/news.php?nid=94123", "Category": null, "Parent URL": null}