{"Source": "Adaderana", "Timestamp": "October 12, 2011 02:34 pm", "Headline": "මුල්ලේරියාවේ වෙඩි තැබීමේ සිද්ධිය -සැකකරු රිමාන්ඩ්", "News Content": "භාරත ලක්ෂ්මන් ප්‍රේමචන්ද්‍ර මහතාට වෙඩි තැබූ බවට සැකපිට අත්අඩංගුවට ගත් පොලිස් නිලධාරියෙකු රක්ෂිත බන්ධනාගාර ගතකර තිබේ. සැකකාර පොලිස් කොස්තාපල්වරයා මිරිහාන පොලිසියට අනුයුක්තව සේවය කළ අයෙකි. අපරාධ පරීක්ෂණ දෙපාර්තමේන්තුව විසින් ‍කොළඹ මහේස්ත්‍රාත් අධිකරණය වෙත සැකකරු අද(12) ඉදිරිපත් කර තිබිණි. අදාළ සැකකරු විසින් භාරත ලක්ෂ්මන් ප්‍රේමචන්ද්‍ර මහතාට වෙඩි තැබූ බවට ඔහුගේ රියදුරු විසින් හඳුනාගෙන ඇති බව අපරාධ පරීක්ෂණ දෙපාර්තමේන්තුව අධිකරණයට දැනුම් දී ඇත. ඒ අනුව සැකකරු ලබන 18 වැනි දින දක්වා රක්ෂිත බන්ධනාගාර ගතකරන ලෙස කොළඹ අතිරේක මහේස්ත්‍රාත්වරිය නියෝග කළාය. එදිනට සැකකරු හඳුනා‍ගැනීමේ පෙරට්ටුවකට ඉදිරිපත් කරන ලෙස ද අධිකරණය නියම කර තිබේ.", "URL": "https://sinhala.adaderana.lk/news.php?nid=19313", "Category": null, "Parent URL": null}