{"Source": "Adaderana", "Timestamp": "June 17, 2011 12:48 pm", "Headline": "කළු දුම් වාහන ගැන වහාම දැනුම් දෙන්න", "News Content": "කළු දුම් පිටකරන වාහන සම්බන්ධ පැමිණිලි වෙතොත් ඉදිරිපත් කරන ලෙස මෝටර් රථ ප්‍රවාහන දෙපාර්තමේන්තුව ජනතාව වෙත දැනුම් දෙයි. අදාළ වාහන සම්බන්ධ පැමිණිලි දුරකථන අංක 011-3100152 යටතේ හෝ dmtvet@gmail.com විද්‍යුත් ලිපිනය යටතේ මෝටර් රථ ප්‍රවාහන දෙපාර්තමේන්තුවේ ව්‍යාපෘති කාර්යාලය වෙත දැනුම් දිය හැකිය. එමෙන්ම මෝටර් රථ ප්‍රවාහන දෙපාර්තමේන්තුව, තැ. පෙ 533, කොළඹ 05 යන ලිපිනය යටතේ මෝටර් රථ දුම් පරීක්ෂා කිරීමේ වැඩසටහනේ ව්‍යාපෘති අධ්‍යක්ෂවරයා වෙත ද ලිපි මගින් අදාළ පැමිණිලි ඉදිරිපත් කළ හැකිය. 011-2669915 යන ෆැක්ස් අංකය ද ඒ සඳහා විවෘතය. මෝටර් රථ ප්‍රවාහන පනතේ අංක 1533/17 දරන රෙගුලාසිය යටතේ සියලුම වාහන සඳහා වාර්ෂික රජයේ ආදායම් බලපත්‍රය අලුත් කිරීම සඳහා දුම් පරීක්ෂාව සිදුකරගත යුතුව ඇත.", "URL": "https://sinhala.adaderana.lk/news.php?nid=16820", "Category": null, "Parent URL": null}