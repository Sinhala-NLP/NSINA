{"Source": "Adaderana", "Timestamp": "February 20, 2010 08:33 am", "Headline": "රුසියාවේ හිටපු පොලිස් නිලධාරියෙකුට සිර දඬුවම්", "News Content": "රුසියාවේ හිටපු පොලිස් නිලධාරියෙකුට ජීවිතාන්තය දක්වා සිරදඩුවම් නියම වී තිබේ. ඔහුට එරෙහිව එල්ල වූ මිනිමැරුම් චෝදනා දෙකක් සම්බන්ධයෙන් වැරදිකරු ‍කරමින් එරට අධිකරණය මෙම නියෝගය කර ඇති බව සඳහන්ය. මොස්කව් නගරයේ සුපිරි වෙළඳසැලක් තුළදී පුද්ගලයින් දෙදෙනෙකු වෙඩි තබා ඝාතනය කිරීම මෙම පොලිස් නිලධාරියාට එරෙහිව එල්ල වී තිබූ චෝදනාවය. වෙඩිතැබීම් සිදුකරන අවස්ථාවේ පොලිස් නිලධාරියා බීමතින් සිට ඇති අතර වෙඩිතැබීමෙන් තවත් පුද්ගලයින් හත් දෙනෙකු තුවාල ලබා ඇත. මීට අදාළ සිදුවීම සුපිරි ‍වෙළඳ සංකීර්ණයේ තිබූ ආරක්ෂිත කැමරාවල සටහන්ව තිබූ අතර එම දර්ශන පසුව රුසියානු රූපවාහිනියක් ඔස්සේ විකාශය කර ඇති බව ද වාර්තා වේ.", "URL": "https://sinhala.adaderana.lk/news.php?nid=6823", "Category": null, "Parent URL": null}