{"Source": "Adaderana", "Timestamp": "March 1, 2012 08:23 am", "Headline": "සතිපොළේ ගින්නෙන් වෙළඳසැල් 35 ක් විනාශයි", "News Content": "මන්නාරම සතිපොළ ප්‍රදේශයේ හටගත් ගින්නකින් වෙළෙඳසැල් 35ක් පමණ ගිනිගෙන විනාශ වී තිබේ. අද අලුයම දෙකට පමණ ගින්න හටගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය. මේ වන විට එම ගින්න මැඩපවත්වා ඇති අතර හානී සිදුවු වෙළෙඳසැල් සංඛ්‍යාව නිශ්චිතවම ගණනය කර නොමැති බව වෙළෙඳ සංගමයේ ප්‍රකාශකයෙක් සඳහන් කළේය. රෙදිපිළි අලෙවිසැල් වැඩි සංඛ්‍යාවක් ගින්නට හසුව ඇති අතර සිදුවු අලාභයද පිළිබඳ මෙතෙක් ගණනය කර නැත. කෙසේ වුව ද ගින්නෙන් කිසිවෙකුටත් හානී සිදුව නොමැති බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=22494", "Category": null, "Parent URL": null}