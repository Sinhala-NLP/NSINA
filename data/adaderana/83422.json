{"Source": "Adaderana", "Timestamp": "January 24, 2018 07:59 am", "Headline": "  දේපළ හොරා කන්න ගිහින් වැඩ වරදී", "News Content": "රාත්‍රී කාලයේ නිවෙස්වලට ඇතුළු වී දේපළ සොරාගැනීම් ගණනාවකට සම්බන්ධ සැකකරුවෙකු හොරණ මූණගම ප්‍රදේශයේදී අත්අඩංගුවට ගෙන තිබේ. අදාළ පුද්ගලයා පිළියන්දල හා කහතුඩුව යන ප්‍රදේශ වල නිවෙස් කිහිපයකට ඇතුළු වී භාණ්ඩ සොරාගෙන ඇති බව පොලීසිය පැවසුවේය. මිරිහාන විශේෂ අපරාධ ඒකකයේ නිලධාරීන් විසින් සිදුකළ මෙහෙයුමකදී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගෙන ඇත්තේ බණ්ඩාරගම, ජනාධිපති මාවත ප්‍රදේශයේ පදිංචි 35 හැවිරිදි පුද්ගලයෙකු වන අතර ඔහු අද(24) කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83422", "Category": null, "Parent URL": null}