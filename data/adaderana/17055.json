{"Source": "Adaderana", "Timestamp": "June 28, 2011 11:45 am", "Headline": "රණවිරුන්ට ආධාර පිණිස යැයි ලොතරැයි විකුණූ අයෙක් කොටුවෙයි", "News Content": "ආබාධිත රණවිරුන්ට ආධාර පිණිස යැයි පැවසෙන ලොතරැයි ටිකට් පත් අලෙවි කරමින් සිටි යුද හමුදාවෙන් පලා ගිය සෙබළෙකු පුත්තලම යුද හමුදා කඳවුරේ යුද හමුදා පොලිසිය විසින් අත්අඩංගුවට ගෙන තිබේ. මෙසේ අත්අඩංගුවට ගෙන ඇත්තේ ආරච්චිකට්ටුව ප්‍රදේශයේ පදිංචි පුද්ගයෙකු ‍බව සඳහන්ය. ඔහු මීට මාස කිහිපයකට පෙර සේවය කරමින් සිටි යුද හමුදා කඳවුරෙන් පලා ආ සෙබළෙකු බව සිදු කළ පරීක්ෂණ වලින් අනාවරණය වී ඇත. මොහු කාලයක සිට මෙලෙස රණවිරුන්ට ආධාර පිණිස යැයි පැවසෙන ලොතරැයි පත් විකුණා ඇති බව යුද හමුදා පොලිසිය ප්‍රකාශ කරනු ලැබීය. එක් ටිකට් පතක් රුපියල් 50 බැගින් අලෙවි කර ඇති අතර මෙම ටිකට් පත් තොගය සැකකරු අතට පත් වූ ආකාරය පිළිබඳව මෙතෙක් තොරතුරු අනාවරණය වී නැත.", "URL": "https://sinhala.adaderana.lk/news.php?nid=17055", "Category": null, "Parent URL": null}