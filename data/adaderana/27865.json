{"Source": "Adaderana", "Timestamp": "September 30, 2012 08:11 am", "Headline": "60% ක් එන්න කැමතියි", "News Content": "විශ්ව විද්‍යාල ආචාර්යවරුන්ගෙන් සියයට 60ක් පමණ මේ වන විට වර්ජනය අතහැර සේවය කිරීමට කැමැත්ත පළ කර ඇතැයි උසස් අධ්‍යාපන අමාත්‍ය එස්.බී. දිසානායක මහතා පවසයි. විශ්ව විද්‍යාල සිසුන් ද සැලකිය යුතු සංඛ්‍යාවක් පසුගිය දින කිහිපයේදී අධ්‍යයන කටයුතු සඳහා සහභාගී වු බව උසස් අධ්‍යාපන අමාත්‍යවරයා සඳහන් කළේය. ඉතිරි සිසුන් ද ලබන සතිය වන විට අධ්‍යයන කටයුතු සඳහා එක්වනු ඇති බවට තමන් විශ්වාසය පළ කරන බව අද දෙරණ සමඟ අදහස් දක්වමින් උසස් අධ්‍යාපන අමාත්‍ය එස්.බි.දිසානායක මහතා කියා සිටියේය. මේ අතර සරසවි ආචාර්යවරුන් 50 දෙනෙකු පමණ උසස් පෙළ පිළිතුර පත්‍ර ඇගයීම සඳහා විභාග කොමසාරිස්වරයා වෙත කැමැත්ත ප්‍රකාශ කර ඇතැයි අධ්‍යාපන අමාත්‍යංශයේ ලේකම් ගෝඨාභය ජයරත්න මහතා පැවසුවේය.", "URL": "https://sinhala.adaderana.lk/news.php?nid=27865", "Category": null, "Parent URL": null}