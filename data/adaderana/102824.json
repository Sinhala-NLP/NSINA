{"Source": "Adaderana", "Timestamp": "January 22, 2019 12:46 pm", "Headline": "පොලීසිය ශක්තිමත් කරන්න තිබු බොහෝ කාරණා අතපසු වුණා", "News Content": "පසුගිය කාලසීමාව තුළ පොලිසිය ශක්තිමත් කිරීම සඳහා කළ යුතුව තිබූ බොහෝ කාරණා අතපසු වී ඇති බව ජනාධිපති මෛත්‍රීපාල සිරිසේන මහතා සඳහන් කරයි. ජාතික පොලිස් අභ්‍යාස ආයතනයේ ඩිප්ලෝමා සහතික පිරිනැමීමේ උත්සවයට ඊයේ(21) එක්වෙමින් ජනාධිපතිවරයා වැඩිදුරටත් සඳහන් කළේ පොලිස් දෙපාර්තමේන්තුව උගතුන්ගෙන් පිරි දෙපාර්තමේන්තුවක් බවට පත් කිරීම සඳහා කටයුතු කළයුතු බවයි. ජාතික පොලිස් අභ්‍යාස ආයතනයේ ඩිප්ලෝමා සහතික පිරිනැමීමේ උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ බණ්ඩාරනායක අනුස්මරණ සම්මන්ත්‍රණශාලා පරිශයේදී ඊයේ පස්වරුවේ පැවැත්විය. පාඨමාලාව සාර්ථකව අවසන් කළ ශ්‍රී ලංකා පොලිසියේ සාමාජිකයන් දෙසීය හැට හතර දෙනෙකු වෙත ඩිප්ලෝමා හා උසස් ඩිප්ලෝමා ප්‍රදානය කිරීම මෙහිදී සිදු කෙරුණි.", "URL": "https://sinhala.adaderana.lk/news.php?nid=102824", "Category": null, "Parent URL": null}