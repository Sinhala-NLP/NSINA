{"Source": "Adaderana", "Timestamp": "November 29, 2018 06:51 pm", "Headline": "තෙල් අලෙවියේ විෂමතා ඉවත් කරන්න අගමැතිගෙන් ගාමිණී ලොකුගේට උපදෙස් ", "News Content": "ඛනිජ තෙල් අලෙවි කිරීමේදී පවතින මිල විෂමතා ඉවත් කිරීමට අදාල අංශ සමඟ සාකච්ඡා කර පියවර ගන්නා ලෙස අග්‍රාමාත්‍ය මහින්ද රාජපක්ෂ මහතා විෂයභාර අමාත්‍යවරයාට උපදෙස් ලබාදී තිබේ. අග්‍රාමාත්‍ය කාර්යාලය සඳහන් කළේ ඉන්දීය තෙල් සමාගමට අයත් ඛනිජ තෙල් බෙදුම්කරුවන්ගේ සංගමයේ නියෝජිතයින් සහ අග්‍රාමාත්‍යවරයා අතර අද(29) පැවැති සාකච්ඡාවකදී මෙම තීරණයට එළඹි බවයි. අදාල සාකච්ඡාවේදී බෙදුම්කරුවන්ගේ සංගමයේ ඉල්ලීම වී ඇත්තේ තෙල් සංස්ථාවේ පිරවුම්හල්වල සහ ඉන්දීය තෙල් සමාගම් පිරවුම්හල්වල මිල ගණන් සමාන මට්ටමකට ගෙන එන ලෙසයි. බෙදුම්කරුවන්ගේ සංගමය පෙන්වා දී ඇත්තේ පවතින මිල විෂමතාව හේතුවෙන් තමන්ට විශාල පාඩුවක් සිදුවන බවයි. මෙම විෂමතාව ඉවත් කිරීමට ඉතා කඩිනමින් පියවර ගන්නා ලෙස අග්‍රාමාත්‍ය මහින්ද රාජපක්ෂ මහතා එහිදී ඛනිජ තෙල් අමාත්‍ය ගාමිණි ලොකුගේ මහතාට උපදෙස් ලබාදී තිබේ.", "URL": "https://sinhala.adaderana.lk/news.php?nid=100024", "Category": null, "Parent URL": null}