{"Source": "Adaderana", "Timestamp": "March 1, 2011 10:46 am", "Headline": "පඩිපෙළකින් වැටී ඉන්දීය ජාතිකයෙක් මියයයි", "News Content": "මෙරට සංචාරයක නිරත වූ ඉන්දීය ජාතිකයෙකු පඩිපෙළකින් වැටීමෙන් සිදු වූ අනතුරකින් ජීවිතක්ෂයට පත් වී තිබේ. නාවලතැන්න ප්‍රදේශයේ කෝවිලකට ගොස් පූජා පවත්වා පඩිපෙළින් බසින අවස්ථාවේ එම ඉන්දීය ජාතිකයා ලිස්සා ගොස් අනතුරට පත් ව ඇති බව කොත්මලේ පොලිසිය ප්‍රකාශ කරනු ලැබීය. අනතුරින් තුවාල ලැබූ ඉන්දීය ජාතිකයා මහනුවර රෝහලේ ප්‍රතිකාර ලබමින් සිටිය දී ඊයේ(28) රාත්‍රී මිය ගොස් ඇත. වැටීම නිසා මොළයට සිදු වූ අභ්‍යන්තර තුවාල හේතුවෙන් මෙම මරණය සිදුව ඇති බවට මරණ පරීක්ෂණයෙන් අනාවරණය වී ඇති බව පොලිසිය පවසයි.", "URL": "https://sinhala.adaderana.lk/news.php?nid=14541", "Category": null, "Parent URL": null}