{"Source": "Adaderana", "Timestamp": "August 19, 2018 09:40 am", "Headline": "මධ්‍යම කඳුකරයට බලපෑ අයහපත් කාලගුණය පහව යයි", "News Content": "මධ්‍යම කඳුකරයේ බටහිර බැවුම් ප්‍රදේශවලට දින කිහිපයක් තිස්සේ පැවති දැඩි වර්ෂාව සහ දැඩි සුළං තත්ත්වය අද (19) උදැසන වන විට තරමක් පහව ගොස් තිබේ. පැවති දැඩි කාලගුණ තත්ත්වය තරමක් පහව ගියද ප්‍රදේශය පුරා ඝන මිදුම් තත්ත්වයක් පවති. හැටන් නුවරඑලිය ප්‍රධාන මාර්ගයේ සෙන්ක්ලෙයාර් දිය ඇල්ල නැරඹුම් මධ්‍යස්ථානය අසළ පිහිටි කන්දක් එම ස්ථානයේ තිබු බස් නැවතුම්පොලද කඩාගෙන ප්‍රධාන මාර්ගයට වැටි ඇත. එම පස් කන්ද කඩා වැටිම හේතුවෙන් එම මාර්ගයේ රථ වාහන ගමනා ගමනය එක් මං තිරුවකට සිමා කර ඇත. ප්‍රධාන මාර්ගයට පස් කඳු කඩා වැටිමත් පවතින ඝන මිදුම් තත්ත්වය හේතුවෙන් හැටන් නුවරඑලිය ප්‍රධාන මාර්ගයෙත් , හැටන් කොළඹ ප්‍රධාන මාර්ගයෙත් රථ වාහන ධාවනය කිරිමේදි සැලකිලිමත් ලෙස සෙමින් රිය ධාවනය කරවන ලෙස පොලිසියි රියදුරන්ගෙන් ඉල්ලා සිටියි. වසර 5 ට පසු වාන් දමන කාසල්රි ජලාශය තවදුරටත් වාන් දමමින් පවති.", "URL": "https://sinhala.adaderana.lk/news.php?nid=94661", "Category": null, "Parent URL": null}