{"Source": "Adaderana", "Timestamp": "June 5, 2019 06:58 pm", "Headline": "දොළොස්වන දිනටත් ෂාෆිට එරෙහිව මව්වරුන්ගෙන් පැමිණිලි", "News Content": "වෛද්‍ය සෙයිගු සියාබ්දීන් මෙහොමඩ් ෂාෆි මහතාට එරෙහිව පැමිණිලි ඉදිරිපත් කිරීම ආරම්භ කර අදට දින 12කි. මේ වන විට ඔහුට එරෙහිව මව්වරුන් හත්සිය හතලිස් දෙනෙකු පැමිණිලි ඉදිරිපත් කර ඇත. සෙයිගු සියාබ්දීන් මෙහොමඩ් ෂාෆි වෛද්‍යවරයාගේ සිසේරියන් සැත්කමින් පසුව යළි පිළිසිඳ ගැනීමක් සිදුනොවු බව සහ සංකූලතා ඇතිවූ බවට පවසමින් අද 12 වැනි දිනටත් මව්වරුන් විශාල පිරිසක් කුරුණෑගල සහ දඹුල්ල රෝහල්වලට පැමිණිලි ඉදිරිපත් කළේය. අද දිනයේදී කුරුණෑගල ශික්ෂන රෝහලට ඉදිරිපත් කෙරුණු පැමිණිලි සංඛ්‍යාව 15කි. අද වන විට වෛද්‍ය ශාෆිට එරෙහිව කුරුණෑගල ශික්ෂණ රෝහලට පමණක් ලැබී ඇති සමස්ත පැමිණිලි සංඛ්‍යාව 628 කි. එමෙන්ම වෛද්‍ය ෂාෆිට එරෙහිව මව්වරු 04 දෙනෙකු දඹුල්ල මහ රෝහලට අද පැමිණිලි ඉදිරිපත් කළේය. මේ වන විට එම රෝහලට ලැබී ඇති සමස්ත පැමිණිලි සංඛ්‍යාව 114කි. ඒ අනුව වෛද්‍ය ෂාෆිට එරෙහිව කුරුණෑගල සහ දඹුල්ල රෝහල් වෙත මේ වන විට ලැබී ඇති සමස්ත පැමිණිලි සංඛ්‍යාව742 කි. මේ අතර වෛද්‍ය ෂාෆිට විරෝධය පළකරමින් මහා සංඝ රත්නයේ මූලිකත්වයෙන් දෙහිඅත්තකණ්ඩිය නගරයේ බෞද්ධ මධ්‍යස්ථානය ඉදිරිපිට සත්‍යග්‍රහයක් පැවැත්වුණි. සත්‍යග්‍රහයට සහය පළකරමින් අද දෙහිඅත්තකණ්ඩිය නගරයේ කලුකොඩි දමා සියලු වෙළෙද සැල් වදා දමා තිබුණි.", "URL": "https://sinhala.adaderana.lk/news.php?nid=111404", "Category": null, "Parent URL": null}