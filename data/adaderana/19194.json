{"Source": "Adaderana", "Timestamp": "October 7, 2011 09:02 am", "Headline": "නයිජීරියාවේ හිටපු ආණ්ඩුකාරවරුන් තිදෙනෙකු අත්අඩංගුවට", "News Content": "නයිජීරියාවේ හිටපු ආණ්ඩුකාරවරුන් තිදෙනෙකු අත්අඩංගුවට ගෙන තිබේ. නයිජීරියානු දූෂණ විරෝධී ඒජන්සිය විසින් ඊයේ(06) සැකකරුවන් අත්අඩංගුවට ගෙන ඇති බව වාර්තා වේ. ඩොලර් මිලියන 674 ක රාජ්‍ය මුදල් වංචා කිරීම සම්බන්ධයෙන් ඔවුන්ට එරෙහිව චෝදනා එල්ල වී ඇත. ඕගුන්, ඕයෝ සහ නසරවා යන ප්‍රාන්තවල හිටපු ආණ්ඩුකාරවරුන් අත්අඩංගුවට ගත් පුද්ගලයින් අතර වේ. කෙසේවුවද ආර්ථික සහ මූල්‍ය අපරාධ සම්බන්‍ධයෙන් නයිජීරියාව තුළ පවතින නීතිමය තත්ත්වය එතරම් ප්‍රබල නොවන බව විදෙස් වාර්තා සඳහන් ක‍රයි.", "URL": "https://sinhala.adaderana.lk/news.php?nid=19194", "Category": null, "Parent URL": null}