{"Source": "Adaderana", "Timestamp": "February 9, 2017 09:38 am", "Headline": "ජල සම්පාදන ඉංජිනේරුවන් වැඩ වර්ජනයකට සැරසෙයි", "News Content": "ගැටලු කිහිපයක් මුල්කරගනිමින් වර්ජන ක‍්‍රියාමාර්ගයකට යොමු වීමට ජල සම්පාදන මණ්ඩලයේ ඉංජිනේරු ඩිප්ලෝමාධාරීන්ගේ සංගමය තීරණය කර තිබේ. ඒ අනුව අද (09) දිනයේ මෙම වෘත්තීය සමිති ක‍්‍රියාමාර්ගය සිදුකරන බව එම සංගමයේ සභාපති උපාලි රත්නායක මහතා සඳහන් කර සිටියේ ය. තම වෘත්තීය සමිති ක‍්‍රියාමාර්ග හේතුවෙන් ජල සැපයුම අඬාල වීමේ අවදානමක් පවතින බැවින් මහජනතාවට සිදුවන අපහසුතාව පිළිබඳ වගකීම බලධාරීන් විසින් භාරගත යුතු බව ද ඔහු වැඩි දුරටත් පැවසීය.", "URL": "https://sinhala.adaderana.lk/news.php?nid=69359", "Category": null, "Parent URL": null}