{"Source": "Adaderana", "Timestamp": "December 13, 2012 09:51 am", "Headline": "නාගරික තරුණ පරපුරට මුඛ පිළිකා අවදානමක්", "News Content": "නාගරික තරුණ පිරිස් මුඛ පිළිකාවලට ගොදුරුවීමේ අවදානමක් පවතින බව සෞඛ්‍ය අමාත්‍යංශය පවසයි. වර්තමානයේ දී සීඝ්‍ර ‍ලෙස තරුණ පරපුර මුඛ පිළිකාවලට ‍ගොදුරුවෙමින් පවතින බව සෞඛ්‍ය අමාත්‍යංශය පෙන්වාදෙයි. බාබුල් බුලත් විට ආහාරයට ගැනීම මෙයට හේතුව වී ඇති බව සෞඛ්‍ය අමාත්‍යංශය පවසයි. විශේෂයෙන් දිනකට මුඛ පිළිකාව හේතුවෙන් පුද්ගලයින් දෙදෙනෙකු ජීවිතක්ෂයට පත්වන බව වාර්තා වේ. බුලත්විට කෑම මගින් මුඛ පිළිකාවලට අමතරව ගලනාලයේ පිළිකා අක්මාවේ පිළිකාත් ඇති වන බවට මේ වන විට අනාවරණය වී ඇති බව සෞඛ්‍ය අමාත්‍යංශය සඳහන් කරයි. නාගරික බස් රියදුරන් සහ කොන්දොස්තරවරුන්, ත්‍රීරෝද රථ රියදුරන් මෙලෙස බහුලව මුඛ පිළිකාවලට ගොදුරුවන බව සඳහන්ය. මේ පිළිබඳව ජනතාව දැනුවත් කිරීමේ විශේෂ වැඩසටහනක් ලබන වසරේ සිට ක්‍රියාත්මක කිරීමට සෞඛ්‍ය අමාත්‍යංශය තීරණය කර තිබේ.", "URL": "https://sinhala.adaderana.lk/news.php?nid=29919", "Category": null, "Parent URL": null}