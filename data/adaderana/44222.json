{"Source": "Adaderana", "Timestamp": "June 25, 2014 03:24 pm", "Headline": "විහින් දඬුවම ක්‍රියාත්මක කර ගන්න ගිහින්?", "News Content": "මොණරාගල පළාත්බද මහාධිකරණයේදී මරණ දඬුවම නියම වු පුද්ගලයෙකු තියුණු ආයුධයකින් ගෙල කපා ගෙන තිබේ. සිද්ධියෙන් බරපතළ තුවාල ලැබු පුද්ගලයා මේ වනවිට මොණරාගල රෝහලේ දැඩිසත්කාර ඒකකයේ ප්‍රතිකාර ලබන බව වාර්තා වේ. මෙලෙස ගෙල කපාගෙන ඇත්තේ 24 හැවිරිදි මැදගම ප්‍රදේශයේ පදිංචිකරුවෙකි. පවුල් ආරවුලක් මත 2012 වසරේ දී මැදගම, ගොඩගමුව ප්‍රදේශයේ දී පුද්ගලයෙකු ඝාතනය කිරීමේ සිද්ධියක් සම්බන්ධයෙන් මෙම පුද්ගලයාට මරණ දඬුවම නියම කර ඇත. මරණ දඬුවම නියම වීමෙන් අනතුරුව ඔහු ගෙල කපාගෙන ඇති බව වාර්තා වේ.", "URL": "https://sinhala.adaderana.lk/news.php?nid=44222", "Category": null, "Parent URL": null}