{"Source": "Adaderana", "Timestamp": "November 29, 2011 09:19 am", "Headline": "මන්නාරමෙන් යුධ උපකරණ තොගයක් හමුවෙයි", "News Content": "මන්නාරම පෙරියපණ්ඩිවරිච්චාන් ප්‍රදේශයේ වළ දමා තිබූ බෝම්බ ඇතුළු යුධ උපකරණ තොගයක් සොයාගෙන තිබේ. මන්නාරම පොලිසියට ලැබුණු තොරතුරකට අනුව සිදුකළ සෝදිසි කිරීමකදී මෙම යුධ උපකරණ සොයාගෙන ඇති බව සඳහන්ය. එහිදී මිලිමීටර් 120 වර්ගයේ ජීව මෝටාර් බෝම්බයක්, මිලිමීටර් 60 වර්ගයේ ජීව මෝටාර් බෝම්බ දෙකක්, මිලිමීටර් 60 මෝටාර් ට්‍රැපින් බෝම්බයක්, ආර්.පි.ජි.ජීව මෝටාර් බෝම්බයක්, තමිලන් වර්ගයේ ජීව අත්බෝම්බයක් සොයාගෙන ඇත. මන්නාරම පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20331", "Category": null, "Parent URL": null}