{"Source": "Adaderana", "Timestamp": "December 23, 2012 08:30 am", "Headline": "ඉතිරි දෙන්‍නාත් හමුවෙයි", "News Content": "තිස්සමහාරාම වැවේදී බෝට්ටුවක් පෙරළීමෙන් අතුරුදහන්ව සිටි ඉතිරි දෙදෙනාගේද මළ සිරුරු අද (23) උදෑසන සොයාගෙන තිබේ. ඒ අනුව මෙම අනතුරින් අතුරුදහන් වු 7 දෙනාගෙම සිරුරු සොයා ගැනීමට හැකි වු බව පොලීසිය පවසයි. ඔවුන්ගේ සිරුරු දෙබරවැව රෝහලේ තබා ඇති අතර පශ්චාත් මරණ පරීක්ෂණ කටයුතු අද පැවැත්වීමට නියමිත බව ද පොලීසිය කියා සිටියේය. තරුණයින් 22 ක් රැගත් බෝට්ටුවක් තිස්සමහාරාම වැවේ පෙරළී අනතුරකට ලක්වු අතර ඉන් මියගොස් තිබු තරුණයින් 5 දෙනෙකුගේ සිරුරු ඊයේ පස්වරුවේ හමුවිය. අනතුර සම්බන්ධයෙන් බෝට්ටු‍ව පැදවු පුද්ගලයා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=30174", "Category": null, "Parent URL": null}