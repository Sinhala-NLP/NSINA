{"Source": "Adaderana", "Timestamp": "July 7, 2019 10:30 am", "Headline": "හොර නෝට්ටුවක් දී ඉන්ධන ගන්න ගිය අයෙක් දැලේ", "News Content": "ව්‍යාජ රුපියල් දහසේ මුදල් නෝට්ටුවක් සමග පුද්ගලයෙකු දඹුල්ල මිරිස්ගෝනියාව හංදිය ප්‍රදේශයේදී අත්අඩංගුවට ගෙන ඇත. ප්‍රදේශයේ ඉන්ධන පිරවුම්හලකට රුපියල් දහසේ ව්‍යාජ මුදල් නෝට්ටුවක් ලබාදී ඉන්ධන ලබා ගැනීමට උත්සාහ කළ පුද්ගලයෙකු මෙලෙස අත්අඩංගුවට ගෙන ඇති බව වාර්තා වෙයි. සැකකරු උලපනේ ප්‍රදේශයේ පදිංචිව සිටි 59 හැවිරිදි අයෙකි. ඔහු දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර දඹුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=113554", "Category": null, "Parent URL": null}