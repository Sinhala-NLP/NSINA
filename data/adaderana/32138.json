{"Source": "Adaderana", "Timestamp": "March 5, 2013 04:17 pm", "Headline": "නායකත්ව පුහුණුව ඇරඹෙයි", "News Content": "විශ්ව විද්‍යාල සිසුන් සදහා ක්‍රියාත්මක නායකත්ව පුහුණු වැඩසටහනේ අවසන් අදියර අද (05) ආරම්භ කෙරිණි. අවසන් අදියර සදහා සිසුන් 2650 දෙනෙකු පමණ සහභාගී වී සිටින අතර පුහුණු වැඩසටහන ලබන 20 වැනිදා දක්වා පැවැත්වීමට නියමිතය. මාදුරුඔය, ත්‍රිකුණාමලය, මින්නේරිය, ඇඹිලිපිටිය, බූස්ස, දොඹගොඩ, සහ රන්ටැඹේ යන පුහුණු කඳවුරුවල දී වැඩසටහන පැවැත්වෙන බව උසස් අධ්‍යාපන අමාත්‍යංශය සදහන් කළේය. මීට පෙර අදියර 03 ක් වශයෙන් පැවති නායකත්ව පුහුණු වැඩසටහන, මෙවර අදියර 04 ක් යටතේ ක්‍රියාත්මක විණි. ඒ මෙම වසරේ දී විශ්ව විද්‍යාල සඳහා වැඩිපුර සිසුන් 5609 දෙනෙකු ඇතුළත් කර ගැනීම හේතුවෙනි. මේ අතර අවසන් අදියරේ පුහුණුවීම් සදහා සහභාගී වන සිසුන්ට විශ්ව විද්‍යාලවල ලියාපදිංචි වීමේ කටයුතු සදහා මේ මස 20 වනදායින් පසු සතියක කාලයක් ලබා දී ඇති බැවින් ලියාපදිංචි විමේ කටයුතු පිළිබද ගැටලු ඇතිකර නොගන්නා ලෙස ද උසස් අධ්‍යාපන අමාත්‍යංශය දැනුම්දෙයි.", "URL": "https://sinhala.adaderana.lk/news.php?nid=32138", "Category": null, "Parent URL": null}