{"Source": "Adaderana", "Timestamp": "August 23, 2017 03:28 pm", "Headline": "  උතුරේ නව අමාත්‍යවරුන් දිවුරුම් දෙයි!", "News Content": "උතුරු පළාත් සභාවේ නව අමාත්‍යවරුන් අද (23) දිනයේ දිවුරුම් දී තිබේ.ඒ අනුව මුදල් හා ක‍්‍රමසම්පාදන, නීතිය හා සාමය, ඉඩම්, විදුලිබල, නිවාස හා ඉදිකිරීම්, සංචාරක, පළාත් පාලන, පළාත් පරිපාලන, ග‍්‍රාම සංවර්ධන, මාර්ග සංවර්ධන, මෝටර් රථ ප‍්‍රවාහන හා ප‍්‍රවාහන අමාත්‍යවරයා වශයෙන් කනගසභපති විශ්වලිංගම් විග්නේෂ්වරන් මහතා උතුරු පළාත් ආණ්ඩුකාරවර රෙජිනෝල්ඩ් කුරේ මහතා ඉදිරියේදී දිවුරුම් දී තිබේ.මේ අතර උතුරු පළාත් කාන්තා කටයුතු, පුනරුත්ථාපන, සමාජ සේවා, සමූපකාර, ආහාර සැපයුම් හා බෙදා හැරීම්, කර්මාන්ත සහ ව්‍යවසාය ප‍්‍රවර්ධන, වෙළෙඳ හා වාණිජ අමාත්‍යවරිය වශයෙන් අනන්ති ශෂීධරන් මහත්මියද දිවුරුම් දී තිබේ.විග්නේෂ්වරන් අමාත්‍යවරයා හා ශෂීධරන් අමාත්‍යවරිය උතුරු පළාතේ අමාත්‍යවරුන් ලෙස පත් කර තිබූ අතර මෙහිදී ඔවුන්ට නව විෂය ක්ෂේත්‍රයන් එකතු වී තිබේ.මේ අතර උතුරු පළාත් සභාවේ හිටපු සෞඛ්‍ය අමාත්‍ය පී.සත්‍යලිංගම් මහතා අමාත්‍ය ධූරයෙන් ඉල්ලා අස්වීමෙන් හිස් වූ අමාත්‍යධූරය සඳහා සෞඛ්‍ය හා දේශීය වෛද්‍ය, පරිවාස හා ළමාරක්ෂක සේවා අමාත්‍යවරයා වශයෙන් වෛද්‍ය ආචාර්ය ඥානසීලන් ගුණසීලන් මහතා පත් කර තිබේ.එමෙන්ම උතුරු පළාත් කෘෂිකර්ම හා ගොවිජන සේවා, සත්ත්ව පාලන, වාරිමාර්ග, ධීවර, ජල සම්පත් හා පරිසර අමාත්‍යවරයා වශයෙන් කන්දයියා සිවනේෂන් මහතාද මෙයට සුළු මොහොතකට පෙර උතුරු පළාත් ආණ්ඩුකාරතුමන් ඉදිරියේදී දිව්රුම් දෙන ලදී.", "URL": "https://sinhala.adaderana.lk/news.php?nid=76602", "Category": null, "Parent URL": null}