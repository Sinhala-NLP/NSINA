{"Source": "Adaderana", "Timestamp": "October 1, 2012 06:52 am", "Headline": " කැබ් රථයට පාර වැරදී පොලීසියේ දෙදෙනෙක් ඇතුළු 4 ක් මරුට", "News Content": "දක්ෂිණ අධිවේගී මාර්ගයේ වැඩබිමට අයත් අතුරුගිරිය,තුංහඳහේන ප්‍රදේශයේදී සිදුවූ රිය අනතුරකින් පොලිස් කොස්තාපල්වරුන් දෙදෙනකු ඇතුළු සිව්දෙනකු ජීවිතක්ෂයට පත්ව තිබේ. ජංගම මුර සේවයේ යෙදුණු කැබ් රථයක් මාර්ගයෙන් ඉවතට පැන මඩවගුරකට වැටීමෙන් මෙම අනතුර සිදුව ඇති බව පොලීසිය පවසයි. මෙසේ මිය ගොස් ඇත්තේ පොලිස් කොස්තාපල්වරුන් දෙදෙනා,චීන ජාතිකයෙකු හා කැබ් රථයේ රියදුරු බව සඳහන්ය. අද අලුයම සිදුවූ මෙම රිය අනතුර පිළිබඳ අතුරුගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27887", "Category": null, "Parent URL": null}