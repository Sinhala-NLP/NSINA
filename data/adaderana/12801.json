{"Source": "Adaderana", "Timestamp": "December 13, 2010 08:36 am", "Headline": "විදුලි බලාගාර අද සිට මහ ජනයාට විවෘතයි", "News Content": "මෙරට ප්‍රධාන විදුලි බලාගාර මහ ජනතාවට නැරඹීමේ අවස්ථාව අද(13) සිට ලබාදීමට විදුලි බල හා බල ශක්ති අමාත්‍යාංශය තීරණය කර තිබේ. ඒ අනුව වික්ටෝරියා, විමලසුරේන්ද්‍ර, සමනලවැව යන ජල විදුලි බලාගාර සහ කැළණිතිස්ස බලාගාරය අද සිට මහජනතාව සඳහා විවෘත වනු ඇත. මෙරට විදුලි බලාගාර ක්‍රියාත්මක වන ආකාරය සහ එහි විද්‍යුත් යාන්ත්‍රණය පිළිබඳ ජනතාව දැනුවත් කිරීම මෙහි අරමුණ වී තිබේ. ලංකා විදුලි බල මණ්ඩලයේ සැලැස්ම බලාගාරවල ක්‍රියාකාරීත්වය මෙන්ම විදුලිය සංරක්ෂණය කිරීම පිළිබඳ මෙහිදි අවබෝධයක් ලබාදිමට නියමිතය.", "URL": "https://sinhala.adaderana.lk/news.php?nid=12801", "Category": null, "Parent URL": null}