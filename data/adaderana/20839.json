{"Source": "Adaderana", "Timestamp": "December 21, 2011 08:42 am", "Headline": "දරුවන්ගේ සිහින සැබෑකරන්න දේශපාලනය අතකොලුවක් කරගන්නවා", "News Content": "රටේ දරුවන්ගේ අධ්‍යාපන සිහින සැබෑකිරීමට දේශපාලනය තමා අතකොලුවක් ලෙස භාවිතා කරන බව අධ්‍යාපන අමාත්‍යාංශයේ අධීක්ෂණ මන්ත්‍රී මොහාන් ලාල් ග්‍රේරු මහතා පවසයි. දේශපාලනය දිනවීම පිණිස අධ්‍යාපනය ආයුධයක් කරනොගන්නා බවත්, දේශපාලන අධිකාරියක් නොමැතිව අධ්‍යාපන විප්ලවය සිදුකළ නොහැකි බව තමන්ට වැටහුණු බව ඒ මහතා ප්‍රකාශ කරයි. තමාගේ අපේක්ෂාවන් මේ වන විට සැබෑවෙමින් පවතින බව ඔහු සඳහන් කරයි. ඊයේ(20) පැවති ජනහමුවක දී මොහාන් ලාල් ග්‍රේරු මහතා මේ බව කියා සිටියේය. 2004 වර්ෂයේ දී එක්සත් ජාතික පක්ෂයෙන් ලද ආරාධනයක් මත තමන් දේශපාලනයට සම්බන්ධ වූයේ දේශපාලනය වෙනුවෙන් නොව අධ්‍යාපනය වෙනුවෙන් බව ද හෙතෙම එහිදී සඳහන් කළේය.", "URL": "https://sinhala.adaderana.lk/news.php?nid=20839", "Category": null, "Parent URL": null}