{"Source": "Adaderana", "Timestamp": "May 19, 2011 09:30 am", "Headline": "ගව ඝාතනයට එරෙහිව සේරුවිල විහාරාධිපති උපවාසයක් අරඹයි ", "News Content": "ඓතිහාසික සේරුවිල පුරාණ රජමහා විහාරාධිපති සේරුවිල සරණකිත්ති හිමියන් විසින් මේ වන විට උපවාසයක් ආරම්භ කර තිබේ. ශ්‍රී ලංකාව පුරා සිදුවන ගව ඝාතනයට එරෙහිව සහ සුරාසැල් වසා දැමීම අරමුණු කර ගනිමින් මෙම උපවාසය ආරම්භ කර ඇති බව අද දෙරණ වාර්තාකරු සඳහන් කළේය. උන්වහන්සේ විසින් සේරුවිල විහාරස්ථාන භූමියේ මෙම උපවාසය පවත්වාගෙන යන බව සඳහන්ය. විහාරස්ථානය අසල මෙන්ම දිවයින පුරා ක්‍රියාත්මක ගවඝාතන තහනම් කිරීමට අදාළව නිසි විසඳුමක් ලැබෙන තෙක් උපවාසය අත් නොහරින බව සේරුවිල සරණකිත්ති හිමියන් අවධාරණය කර සිටියි.", "URL": "https://sinhala.adaderana.lk/news.php?nid=16186", "Category": null, "Parent URL": null}