{"Source": "Adaderana", "Timestamp": "August 4, 2012 02:23 pm", "Headline": "රු. 40,320 ක ගංජා හමුවෙයි", "News Content": "නීති විරෝධී අයුරින් ගංජා ළඟ තබාගෙන සිටි පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. එම බලකායේ දෙබරවැව කඳවුරේ නිලධාරීන් කණ්ඩායමකට ලද තොරතුරකට අනුව සිදු කළ වැටලීමකදී සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී රුපියල් 40,320 පමණ වටිනා ගංජා තොගයක් පොලිස් විශේෂ කාර්යය බලකාය බාරයට ගෙය ඇත. අත්අඩංගුවට ගත් සැකකරු වැඩිදුර විමර්ශන සඳහා තිස්සමහාරාම පොලීසියට බාරදී ඇති බව සඳහන්ය.", "URL": "https://sinhala.adaderana.lk/news.php?nid=26315", "Category": null, "Parent URL": null}