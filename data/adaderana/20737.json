{"Source": "Adaderana", "Timestamp": "December 16, 2011 03:22 pm", "Headline": "විපක්ෂය හා පක්ෂය ශක්තිමත් කළ හැක්කේ කරූට පමණයි", "News Content": "පොදු විපක්ෂය ශක්තිමත් කිරීමට සහ පක්ෂය ශක්තිමත් කිරීමට හැකියාව ඇත්තේ කරූ ජයසුරිය මහතාට බැවින් ඒ සඳහා නිවැරදි තෝරාගැනීම සිදුකරන ලෙස එක්සත් භික්ෂු පෙරමුණ එක්සත් ජාතික පක්ෂයේ කෘත්‍යාධිකාරී මණ්ඩලයේ නියෝජිතයින්ගෙන් ඉල්ලීමක් කරයි. එක්සත් ජාතික පක්ෂය ශක්තිමත් කිරීම සඳහා නායකත්වයේ වෙනසක් සිදුකිරීම අවශ්‍ය බව එම භික්ෂු පෙරමුණ අදාළ නියෝජිතයින් වෙත යොමු කළ ආයාචනයේ දැක්වෙයි. ඒ පිළිබඳව තීරණය ගැනීම සඳහා සුවිශේෂී වගකීමක් කෘත්‍යාධීකාරී මණ්ඩල සභිකයින් වෙත පැවරී ඇති බව එක්සත් භික්ෂු පෙරමුණ පවසයි. දස රාජ ධර්මය මත පදනම් වී කටයුතු කළ හැක්කේ ජයසූරිය මහතාට පමණක් බව තම පෙරමුණ දැඩි සේ විශ්වාස කරන බව එම පෙරමුණ වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20737", "Category": null, "Parent URL": null}