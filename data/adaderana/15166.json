{"Source": "Adaderana", "Timestamp": "March 30, 2011 10:07 am", "Headline": "ගංජා කිලෝ 38 ක් නාවික හමුදාවට මාට්ටු", "News Content": "සේරුවිල ප්‍රදේශයෙන් ගංජා කිලෝග්‍රෑම් 38ක ප්‍රමාණයක් නාවික හමුදාව විසින් සිය භාරයට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා කියා සිටියේ ඊයේ පස්වරුවේ මුර සංචාරයක නිරත නාවික හමුදා යාත්‍රාවක් මඟින් මෙම ගංජා‍ තොගය ප්‍රවාහනය කරමින් තිබූ යාත්‍රාව සොයා ගත් බවයි. යාත්‍රාව සමඟ තවත් පුද්ගලයින් දෙදෙනෙකු ද නාවික හමුදාව විසින් අත්අඩංගුවට ගෙන තිබේ. අදාළ පුද්ගලයින් දෙදෙනා සිලාවතුර පොලිසියට භාර දුන් බව ද නාවික නාවික හමුදා මාධ්‍ය ප්‍රකාශකවරයා සඳහන් කළේය. මෙම ගංජා තොගය ඉන්දියාවේ සිට ලංකාවට ප්‍රවාහනය කරමින් තිබූ බවට සැක කෙරෙන බව නාවික හමුදා මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15166", "Category": null, "Parent URL": null}