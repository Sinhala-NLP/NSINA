{"Source": "Adaderana", "Timestamp": "July 21, 2017 08:54 am", "Headline": "කොකේන් මත්ද්‍රව්‍ය තොගය සම්බන්ධ වගකීම බදියුදීන් බාරගත යුතුයි", "News Content": "රත්මලාන ආර්ථික මධ්‍යස්ථානයේදී කොකේන් මත්ද්‍රව්‍ය තොගයක් සොයා ගැනීමේ සිද්ධිය සම්බන්ධයෙන් අමාත්‍ය රිෂාඩ් බදියුදීන් මහතා ඉල්ලා අස්විය යුතු බව පූජ්‍ය පාහියන්ගල ආනන්ද සාගර හිමි පවසයි. ඊයේ(20) මාධ්‍ය වෙත අදහස් දක්වමින් උන් වහන්සේ සඳහන් කළේ, ඒ සම්බන්ධයෙන් චෝදනා එල්ලවල පුද්ගලයින්ට එරෙහිව පරික්ෂණ පැවැත්වීම සඳහා අමාත්‍යරයා ඉල්ලා අස්විය යුතු බවයි. මේ සම්බන්ධයෙන් රේගු මාධ්‍ය ප්‍රකාශක නියෝජ්‍ය රේගු අධ්‍යක්ෂ සුනිල් ජයරත්න මහතා ප්‍රකාශ කළේ අදාළ පරීක්ෂා කිරීම් නිසි ආකාරයෙන් සිදු නොකිරීම සම්බන්ධයෙන් රේගු නිලධාරීන් ද වගකිව යුතු බවයි.", "URL": "https://sinhala.adaderana.lk/news.php?nid=75469", "Category": null, "Parent URL": null}