{"Source": "Adaderana", "Timestamp": "August 5, 2010 06:18 pm", "Headline": "මනෝ ආවම ප්‍රභා ගැන තීරණයක් ගන්නවා", "News Content": "ප්‍රජාතන්ත්‍රවාදී ජනතා පෙරමුණේ ජාතික සංවිධායක ලෙස කටයුතු කළ කොළඹ දිස්ත්‍රීක් පාර්ලිමේන්තු මන්ත්‍රී ප්‍රභා ගනේෂන් මහතා ආණ්ඩුවට එක්ව ඇති බව මේ වන විට තමන් පිළිගන්නා බවත්,එය ඔහුගේ පුද්ගලික තීරණයක් බවත් ප්‍රජාතන්ත්‍රවාදී ජනතා පෙරමුණේ මහ ලේකම් නල්ලයියා කුමරුගුරුබාහරන් මහතා පවසයි. තම පක්ෂය කිසිවිටකත් තමන්ට බලය පවරන ජනතාවගේ අරමුණු වලට පිටින් ක්‍රියා නොකරන බවත්,ප්‍රභාගේ තීරණය පක්ෂයේ අනුදැනුමකින් තොරව ගනු ලැබූ අත්තනෝමතික ක්‍රියා මාර්ගයක් බවත් ඔහු කියා සිටියේය. තම පක්ෂ නායකයා වන මනෝ ගනේෂන් මහතා මේ වන විට මැඩ්රාස් වල සිටින බැවින් ඔහු ලංකාවට පැමිණි වහාම ප්‍රභා ගනේෂන් සම්බන්ධයෙන් ක්‍රියා මාර්ගයක් ගැනීමට අපේක්ෂා කරන බවත් කුමරුගුරුබාහරන් මහතා සඳහන් කළේය.", "URL": "https://sinhala.adaderana.lk/news.php?nid=10054", "Category": null, "Parent URL": null}