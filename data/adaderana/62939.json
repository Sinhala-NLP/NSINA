{"Source": "Adaderana", "Timestamp": "August 10, 2016 01:27 pm", "Headline": " මැතිව්ට තෙවැනි තැන!", "News Content": "රියෝ ඔලිම්පික් 2016 තරඟාවලියේදී මීටර 100 පිහිනුම් නිදහස් ආර තරඟාවලිය 2016.08.09 දින පිහිනුම් ක්‍රීඩාගාරයේදී පැවැත්විණි.ඒ සඳහා තරඟකරුවන් 50 දෙනෙකු පූර්ව වට 8 ක් සඳහා තරඟ වැදුණු අතර දෙවන පූර්ව වටය සඳහා ශ්‍රී ලංකාව නියෝජනය කරමින් මැතිව් අබේසිංහ තරඟ වැදුණි.ඔහු වාර්තා කළ කාලය තත්පර 50.9 වේ. දෙවන පූර්ව වටයේ තෙවැනි ස්ථානය හිමිකරගැනීමට ඔහු සමත් වුණි. සමස්ථ තරඟාවලියේ වර්ගීකරණයන්ට අනුව මැතිව් අබේසිංහ 50 වන ස්ථානය හිමිකරගන්නා ලදී.", "URL": "https://sinhala.adaderana.lk/news.php?nid=62939", "Category": null, "Parent URL": null}