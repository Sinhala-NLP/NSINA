{"Source": "Adaderana", "Timestamp": "June 5, 2017 06:54 pm", "Headline": "මෙල්බර්න් වෙඩි තැබීමක් - පුද්ගලයෙක් මරුට- පොලීසියේ තිදෙනෙකුට තුවාලයි", "News Content": "ත්‍රස්ත සංවිධානයක යයි කියනු ලැබූ පිරිසක් හා ඔස්ට්‍රේලියානු පොලීසිය සමග සිදුවූ වෙඩි හුවමාරුවකදී එක් පුද්ගලයෙකු ජීවිතක්ෂයට පත්ව තිබේ.මෙල්බර්න් නුවර තට්ටු නිවාසයක ස්ත්‍රීයක සිරකර තබාගෙන සිටින බවට එරට පොලීසියට ලැබුණු තොරතුරක් අනුව පොලීසිය විසින් අදාළ තට්ටු නිවාසය වටලා ඇති බවත්, එහිදී වෙඩි හුවමාරුවක් සිදුව ඇති බවත් විදෙස් පුවත් වාර්තා කරයි.කෙසේ වෙතත් මෙම වෙඩි හුවමාරුවෙන් ඉක්බිතිව කළ සෝදිසියකදී ත්‍රස්ත සංවිධානයකට අයත් යයි සැක කෙරෙන පුද්ගලයෙකුගේ මළ සිරුරක් හමුවී තිබේ.වෙඩි හුවමාරුවේදී පොලීසියේ තිදෙනෙකුටද වෙඩි වැදී තුවාල ලබා ඇති බවත්, එසේ වුවද ඔවුන්ගේ තත්ත්වය බරපතළ නොවන බවත් වාර්තා වේ.", "URL": "https://sinhala.adaderana.lk/news.php?nid=73934", "Category": null, "Parent URL": null}