{"Source": "Adaderana", "Timestamp": "May 28, 2012 08:32 am", "Headline": "ආහාර විෂවීමකින් මින්නේරියේ සෙබළු 130 ක් ලෙඩවෙති", "News Content": "ආහාර විෂවීමක් හේතුවෙන් මින්නේරිය හමුදා කඳවුරුවල සේවය කරන හමුදා නිලධාරීන් 130 දෙනෙකු පමණ ප්‍රතිකාර ලබාගෙන තිබේ. උදරාබාධ තත්ත්වයක් හේතුවෙන් මෙම සෙබළුන් පිරිස ප්‍රතිකාර සඳහා ගොස් ඇති බව හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා සඳහන් කළේය. මෙම හමුදා සෙබළුන්ගෙන් 80 ‍දෙනෙකු පමණ පොළොන්නරුව සහ හිඟුරක්ගොඩ රෝහල්වලින් ප්‍රතිකාර ලබාගෙන ඇති බව ද යුද හමුදා ප්‍රකාශකවරයා ප්‍රකාශ කළේය. මෙම රෝගී තත්ත්වය සම්බන්ධයෙන් මහජන සෞඛ්‍ය පරීක්ෂකවරුන් සහ අදාළ සෞඛ්‍ය බලධාරීන් විසින් විශේෂ පරීක්ෂණයක් ආරම්භ කර ඇති බව වනිගසූරිය මහතා සඳහන් කළේය. මින්නේරිය ප්‍රදේශයේ හමුදා කඳවුරු 10 ක පමණ සෙබළුන් පිරිසක් මෙලෙස රෝගාතුර වී ඇති බව සඳහන්ය.", "URL": "https://sinhala.adaderana.lk/news.php?nid=24559", "Category": null, "Parent URL": null}