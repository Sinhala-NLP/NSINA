{"Source": "Adaderana", "Timestamp": "September 21, 2012 04:12 pm", "Headline": "ෆෙඩ්රිකා ජෑන්ස්ට දොර වැහෙයි", "News Content": "සන්ඩේ ලීඩර් කර්තෘ ෆෙඩ්රිකා ජෑන්ස් අදාළ පුවත්පතේ කර්තෘත්වයෙන් ඉවත් කර තිබේ. නව පරිපාලනය විසින් තමාට ආණ්ඩුවට පක්ෂව කටයුතු කරන ලෙස දැනුම්දුන් බවත්,එය තමාගේ ප්‍රතිපත්ති සමග නොගැලපෙන බවත් ඇය සඳහන් කළාය. කෙසේ වෙතත් නව පරිපාලනය සමග පෑහී කටයුතු කළ නොහැකි බැවින් තමා කර්තෘත්වයෙන් ඉවත් කළ බව ඇය අද දෙරණට කියා සිටියාය. ප්‍රජාතන්ත්‍රවාදී ජාතික සන්ධානයේ නායක සරත් ෆොන්සේකාට එරෙහි සුදු කොඩි නඩුවේ තීරණාත්මක සාක්ෂිකාරියක ලෙස පෙනී සිටි ෆෙඩ්රිකා ජෑන්ස් මේවන විට රැකියාවෙන් ඉවත්කිරීම කෙරෙහි බොහෝදෙනාගේ අවධානය යොමුව ඇත.", "URL": "https://sinhala.adaderana.lk/news.php?nid=27625", "Category": null, "Parent URL": null}