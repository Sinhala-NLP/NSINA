{"Source": "Adaderana", "Timestamp": "May 1, 2018 08:50 pm", "Headline": "තොණ්ඩමන් මන්ත්‍රීවරයාටත් කැබිනට් අමාත්‍යය ධූරයක් ලබා ගන්නා ලෙස රජයෙන් ආරාධනයක්", "News Content": "තමන්ට රජය සමඟ එක් වී කැබිනට් අමාතයය ධූරයක් ලබා ගන්නා ලෙස ජනාධිපතිවරයාගෙන් සහ රජයෙන් අවස්ථා කිහපයකදීම තමන්ට ආරාධනා ලැබුණු බව ලංකා කම්කරු කොංග්‍රසයේ සභාපති ලමහලේකම් සහ නුවරඑළිය දිස්ත්‍රික් පාර්ලිමේන්තු මන්ත්‍රී අරුමුගන් තොණ්ඩමන් මහතා පවසයි. තොණ්ඩමන් මහතා එ බව කියා සිටියේ හැටන් දික්ඔය නගර සභා බල ප්‍රදේශයේ ඉදිරි සංවර්ධන කටයුතු සිදුකිරීම සම්බන්ධයෙන් හැටන් නගරයේ ව්‍යාපාරික ප්‍රජාව නාගරික මන්ත්‍රීවරුන් සමඟ අද (01) එම නගර සභා රැස්වීම් ශාලාවේ පැවති සාකච්ජාවකින් අනතුරුව මාධ්‍යයට අදහස් දක්වමින්ය. මෙහිදී වැඩි දුරටත් අදහස් දැක්වු තොණ්ඩමන් මහතා කියා සිටියේ අද දින මැයි දිනය සංකේතවත් කිරීම සඳහා කොටගල ලංකා කම්කරු කොංග්‍රස් මුලස්ථානයේ පැවති උත්සවයකට සහභාගි වූ නිසා තමන් අද දින කොළඹට නොගිය බවයි. අද පස්වරුවේ තමන් යළිත් කොළඹට යන බවත් එහිදී කැබිනට් අමාත්‍යය ධූරයක් ලබා ගැනීම සම්බන්ධයෙන් තිරණයක් ගන්නා බවද තොණ්ඩමන් මහතා කිය.", "URL": "https://sinhala.adaderana.lk/news.php?nid=88359", "Category": null, "Parent URL": null}