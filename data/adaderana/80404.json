{"Source": "Adaderana", "Timestamp": "November 23, 2017 09:52 am", "Headline": "අපි දිනනවා දන්න නිසා ශ්‍රීලනිප ය මැතිවරණය කල්දාන්න හදනවා-කාවින්ද ", "News Content": "එක්සත් ජාතික පක්ෂයේ ජයග්‍රහණය ස්ථීර බැවින් ශ්‍රී ලංකා නිදහස් පක්ෂය පළාත් පාලන මැතිවරණය කල් දැමීමට උත්සහ ගන්නා බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. ගම්පහ පැවති ජනහමුවකට එක්වෙමින් ඔහු මෙම අදහස් පළ කළේය. එක්සත් ජාතික පක්ෂය පැවසු පරිදි ජනවාරි මස 27 වන දින පළාත් සභා මැතිවරණය පැවැත් වීමට නියමිත වුවද ශ්‍රී ලංකා නිදහස් පක්ෂයේ මැති ඇමතිවරුන්ගේ ලේකම්වරුන් හා පාක්ෂිකයන් අධිකරණයේ දී මෙයට විරුද්ධව කටයුතු කරමින් සිටින බවත් ජයවර්ධන මහතා පවසයි. පළාත් පාලන මැතිවරණය ශ්‍රී ලංකා නිදහස් පක්ෂයට පැවැත් වීමට කිසිදු අවශ්‍යතාවයක් නොමැති බව ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=80404", "Category": null, "Parent URL": null}