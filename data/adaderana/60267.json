{"Source": "Adaderana", "Timestamp": "May 18, 2016 11:58 pm", "Headline": " විජයග්‍රහණයේ පෙළපාලිය පැවැත්විය යුතුයි", "News Content": "ත්‍රස්තවාදය නිසා වැඩිපුර බැට කෑවේ දෙමළ ජනතාව බවත්, විජයග්‍රහණයේ පෙළපාලිය නිසා දෙමළ ජනතාවගේ සිත පෑරෙනවා යැයි පැවසීම මුලාවක් බවත්, හිටපු පා.ම සරත් වීරසේකර මහතා කියයි.ත්‍රස්තවාදීන් පරාජය කිරීමේ පෙළපාලියක් පැවැත්වීමෙන් සිත රිදෙන්නේ දෙමළ ජනතාවගේ නොව ප්‍රභාකරන් වෙනුවෙන් පෙනී සිටි ත්‍රස්ත කණ්ඩායම්වල බව ඔහු කියයි.අද පැවැති මාධ්‍ය හමුවකදී හෙතෙම මේ බව කීවේය.ප්‍රභාකරන් පරාජය කිරීම ශ්‍රී ලංකාව පමණක් මුළු ලොවම සැමරිය යුතු කරුණක් බව එහිදි ගෙවිඳු කුමාරතුංග මහතා පැවසීය.ඔහු කියා සිටියේ හිටලර් පරාජය කිරීම ලෝකයේ ශිෂ්ඨත්වය පිළිබඳ ගෞරවය ලැබිය යුතු කරුණක් නම් ප්‍රභාකරන් පරාජය කිරීම ඊටත් වඩා වටිනා බවයි.ආත්ම ගරුත්වය ඇති ව ජීවත්වීමට දිවිදුන් රණවිරුවන් 19 වැනිදා සිහි කළ යුතු බවත්, ඉදිකටුවක තරමක මායිම් දාන්න ලෑස්ති වෙන්න එපා යැයි අවධාරණය කරන බවත්, මාධ්‍ය හමුව ඇමතු පූජ්‍ය ඇල්ලේ ගුණවංශ හිමියන් පැවසුවේය.", "URL": "https://sinhala.adaderana.lk/news.php?nid=60267", "Category": null, "Parent URL": null}