{"Source": "Adaderana", "Timestamp": "October 11, 2017 06:42 am", "Headline": "විවෘත කරන්නටත් පෙර අන්දුගොඩ ප්‍රජා ශාලාව ජරා ජීර්ණ වෙලා", "News Content": "ගාල්ල ඉමදුව අන්දුගොඩ ග්‍රාමයෙහි ඉදිකර තිපෙන ප්‍රජා ශාලා ගොඩනැගිල්ල ජනතා අයිතියට පත් කරන්නට කලින් බිත්ති පුපුරා පේමනට් කැඩී ගොස් ඇත.පසුගිය කාලයේ එක් ග්‍රාමසේවා වසමක් සඳහා රුපියල් ලක්ෂ 10ක් බැගින් ලබා දුන් වැඩසටහනක් යටතේ මෙම ගොඩනැගිල්ල ඉදි කර ඇත.මෙම ගොඩනැගිල්ල ගමට ඉතා අවශ්‍ය වුවද එය භාවිතා කිරීමට නොහැකි තත්ත්වයක් උදාවී ඇත. ප්‍රජා ශා‍ලාවේ සවිකර තිබෙන විදුලි පංකා ද දිරාපත්වෙමින් පවතින බව දක්නට ලැබේ.පසුගිය දා ඉමදුව ප්‍රාදේශීය සම්බන්ධිකරණ කමිටු රැස්වීමේදී මෙම ගොඩනැගිල්ල ජනතා අයිතියට පත්කරන්න යැයි එහි සභාපති නිපුණතා සංවර්ධන හා වෘත්තිය පුහුණු අමාත්‍ය චන්දිම වීරකකොඩි මහතා උපදෙස් ලබාදුන් අතර තවමත් එය ජනතා අයිතියට පත් කිරීමට නොහැකි වී තිබේ.කෙසේ වෙතත් ප්‍රදේශවාසීන් පවසන්නේ මෙම ප්‍රජා ශාලාව වට කොට ආරක්ෂිත බැම්මක් ඉදිකිරීමට අවශ්‍ය බවයි. එසේ නොමැතිව භාවිතා කිරිමේදී අනතුරු දායක තත්වයක් ඇති බව ප්‍රදේශවාසීහූ වැඩිදුරටත් සඳහන් කළහ.", "URL": "https://sinhala.adaderana.lk/news.php?nid=78577", "Category": null, "Parent URL": null}