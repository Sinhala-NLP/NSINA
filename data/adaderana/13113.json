{"Source": "Adaderana", "Timestamp": "December 28, 2010 10:23 am", "Headline": "මඩකළපුවේ කුඹුරු අක්කර 60, 000 ක් ජලයට යටවෙයි", "News Content": "මඩකළපුව දිස්ත්‍රක්කයට බලපෑ ජල ගැලීම් තත්ත්වය හේතුවෙන් අක්කර හැට දහසක පමණ කුඹුරු බිම් ප්‍රමාණයක් ජලයෙන් යට වී ඇති බව මඩකළපු දිස්ත්‍රික් ගොවිජන ‍සංවර්ධන දෙපාර්තමේන්තුව පවසයි. පසුගිය දින කිහිපය තුළ ඇද හැලුණු අධික වර්ෂාව හේතුවෙන් මඩකළපුව දිස්ත්‍රික්කයේ ප්‍රදේශ රැසක් ජලයෙන් යට වූ අතර පවුල් පනස් දහසකට අධික ප්‍රමාණයක් පීඩාවට පත්විය. කොක්කඩිචෝලේ, වව්නතිව්, වාකරේ, වෙල්ලාවේලී, කිරාන් යන ප්‍රදේශ වලට මෙම ජල ගැලීම් තත්ත්වය වැඩි වශ‍යෙන් බලපා ඇති බව වාර්තා වේ. ඒ හේතුවෙන් මහකන්නය සඳහා වගා කරන ලද එම ප්‍රදේශ වල වී වගාව විනාශ වී ඇති බව මඩකළපු දිස්ත්‍රික් ‍ගොවිජන සංවර්ධන දෙපාර්තමේන්තුව පවසයි. විනාශ වූ කුඹුරු ඉඩම් පිළිබඳව සම්පූර්ණ විස්තර රැස් කරමින් සිටින බව ද එම දෙපාර්තමේන්තුව වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13113", "Category": null, "Parent URL": null}