{"Source": "Adaderana", "Timestamp": "November 14, 2013 01:05 pm", "Headline": "අදයි හෙටයි කොළඹ විරෝධතා තහනම්", "News Content": "අද(14) දිනයේ සහ හෙට දිනයේ කොළඹ අවට විරෝධතා සහ උද්ඝෝෂණ ව්‍යාපාර තහනම් කරමින් පොලීසිය විසින් අධිකරණ නියෝගයක් ලබා ගෙන තිබේ. කොළඹ මහේස්ත්‍රාත් අධිකරණය විසින් මෙම අධිකරණ නියෝගය ලබා ගත් බව පොලිස් මාධ්‍ය ප්‍රකාශක, ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කළේය. පොලීසිය කළ ඉල්ලීමකට අනුව අධිකරණය විසින් මෙම නියෝගය ලබා දුන් බවත්, පොදු රාජ්‍ය මණ්ඩලයිය රාජ්‍ය නායක සමුළුවේ ආරක්ෂාව සඳහා මෙම පියවර ගත් බවත් ඔහු පෙන්වා දුන්නේය. ඒ අනුව 1979 අංක 15 අපරාධ නඩු විධාන සංග්‍රහයේ 106(01) වගන්ති ප්‍රකාරව ලිඛිත අංඥාවක් කොළඹ, ප්‍රධාන මහේස්ත්‍රාත් ගිහාන් පිලපිටිය මහතා විසින් මෙම නියෝගය ලබාදුන් බවත් හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=38833", "Category": null, "Parent URL": null}