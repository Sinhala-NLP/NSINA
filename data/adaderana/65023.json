{"Source": "Adaderana", "Timestamp": "October 13, 2016 04:48 pm", "Headline": "   දරුවන්ගේ හදවත් සුව කරන්න  බ්‍රිතාන්‍යයෙන් එයි", "News Content": "මෙරට හෘද ආබාධ සහිත දරුවන්ගේ සැත්කම් සිදුකිරීම සඳහා බ්‍රිතාන්‍ය හෘද රෝග පිළිබඳ විශේෂඥ ‍වෛද්‍ය කණ්ඩායමක් දිවයිනට පැමිණ තිබේ.අදාළ වෛද්‍ය කණ්ඩායම සඳහා ශ්‍රී ලංකන් ගුවන් සමාගම විසින් අනුග්‍රහය දක්වන අතර මේ වන විට ඔවුන් විසින් දරුවන් 200කට අධික පිරිසක් සඳහා සැත්කම් සිදුකර ඇති බව සඳහන්ය.මෙම විශේෂඥ වෛද්‍ය කණ්ඩායම ගාල්ල කරාපිටිය ශික්ෂණ රෝහලේදී හදවත් සැත්කම් 21ක් සිදුකිරීමට නියමිතව තිබේ.දින 06ක කාලයක් ඇතුළත මෙම සැත්කම් සියල්ල හෘද ආබාධ සහිත දරුවන් වෙනුවෙන් සිදුකිරීමට නියමිත බව ශ්‍රී ලංකා ගුවන් සමාගම සඳහන් කරයි.මෙම වැඩසටහනට සමගාමීව අදාළ බ්‍රිතාන්‍ය විශේෂඥ වෛද්‍ය කණ්ඩායම් මගින් වෛද්‍ය සිසුන් වෙනුවෙන් සම්මන්ත්‍රණයක් ද පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=65023", "Category": null, "Parent URL": null}