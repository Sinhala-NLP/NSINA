{"Source": "Adaderana", "Timestamp": "August 25, 2018 06:09 pm", "Headline": "කථානායක ඇතුලු පිරිසක් හෙට දකුණු කොරියාවට ", "News Content": "කථානායක කරු ජයසූරිය මහතා ඇතුලු මැති ඇමතිවරු 9කු දකුණු කොරියාවේ සංචාරයක් සඳහා හෙට (26) පිටත්ව යාමට නියමිතව ඇත. එරට කථානායකවරයා කළ ඇරයුමක් අනුව මෙම පිරිස මෙලෙස දකුණු කොරියාවේ සංචාරය කරන බව වාර්තා වේ. අමාත්‍ය දයා ගමගේ සමඟ දයාසිරි ජයසේකර, බන්දුල ගුණවර්ධන, විජිත හේරත් යන මන්ත්‍රිවරුන් ඇතුළු පිරිසක් මෙම සංචාරයට සහභාගි වේ. මෙම සංචාරය සඳහා පාර්ලිමේන්තු මන්ත්‍රි කුමාර වෙල්ගම මහතාට ද ආරාධනා කර තිබුණද තමන් ඒ සඳහා සහභාගි නොවන බවද මන්ත්‍රිවරයා අද දෙරණට පැවසීය.", "URL": "https://sinhala.adaderana.lk/news.php?nid=95014", "Category": null, "Parent URL": null}