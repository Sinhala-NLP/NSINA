{"Source": "Adaderana", "Timestamp": "May 16, 2016 12:44 pm", "Headline": "  පීඩාවට පත් අයට සහන සලසන්න සාකච්ඡා", "News Content": "අයහපත් කාලගුණයෙන් පීඩාවට පත් ජනතාවට සහන සැළසීම පිළිබඳ විශේෂ සාකච්ඡාවක් අද(16) පස්වරුවේ ජනාධිපති කාර්යාලයේදී පැවැත්වෙයි.ජනාධිපති මෛත්‍රීපාල සිරිසේන මහතාගේ උපදෙස් පරිදි ජනාධිපති ලේකම් පී.බී අබේකෝන් මහතාගේ ප්‍රධානත්වයෙන් මෙම සාකච්ඡාව පැවැත්වෙන බව ජනාධිපති මාධ්‍ය අංශය සඳහන් කළේය. ඒ සඳහා අදාළ අංශ ප්‍රධානීන් කැඳවා තිබේ.විපතට පත් ජනතාවට සහන සැළසීම සඳහා අවශ්‍ය මුදල් වෙන් කිරීම ඇතුලු පියවර ගන්නා ලෙස ජනාධිපතිවරයා අදාළ අංශ වෙත උපදෙස් ලබාදී ඇති බව ද ජනාධිපති මාධ්‍ය අංශය ප්‍රකාශ කරයි.", "URL": "https://sinhala.adaderana.lk/news.php?nid=60190", "Category": null, "Parent URL": null}