{"Source": "Adaderana", "Timestamp": "December 31, 2016 08:36 am", "Headline": " දකුණු අධිවේගයේ අනතුරින් 2ක් මරු දකියි ", "News Content": "ගාල්ල - පින්නදූව අධීවේගී පිවිසුම් මාර්ගයේ නුගදූව අලෝක සංඥා කණුව අසළදී සිදුවූ රිය අනතුරකින් තරුණයින් දෙදෙනෙකු මියගොස් තිබේ.යතුරුපැදි දෙකක් මෝටර් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරුවන් දෙදෙනා හා මෝටර් රථ රියදුරු ගාල්ල කරාපිටිය රෝහලට ඇතුළත් කිරීමේදී යතුරුපැදිකරුවන් දෙදෙනා මියගොස් තිබේ.මියගොස් ඇත්තේ පෝද්දළ, නරාවල ප්‍රදේශයේ පදිංචිව සිටි 18 හැවිරිදි හා 22 හැවිරිදි තරුණයින් දෙදෙනෙකි.මෘත ශරීර කරාපිටිය රෝහලේ තැන්පත් කර ඇති අතර පශ්චාත් මරණ පරීක්ෂණ අද(31) දින සිදු කිරීමට නියමිතය.අක්මීමන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67522", "Category": null, "Parent URL": null}