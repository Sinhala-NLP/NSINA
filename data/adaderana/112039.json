{"Source": "Adaderana", "Timestamp": "June 15, 2019 05:22 pm", "Headline": "ශ්‍රී ලංකා - ඕස්ට්‍රේලියා තරගය අතරතුර LTTE හිතවාදීන් පිරිසක්  විරෝධතාවයක", "News Content": "ලෝක කුසලාන ක්‍රිකට් තරගාවලියේ ශ්‍රී ලංකා - ඔස්ට්‍රේලියා තරගය පැවැත්වෙන ලන්ඩන්හි ඕවල් ක්‍රීඩාංගණය ඉදිරිපිට එල්.ටී.ටී.ඊ හිතවාදීන් පිරිසක් විරෝධතාවක නිරත වී ඇත. ශ්‍රී ලංකාවට සහ ශ්‍රී ලංකා ක්‍රිකට් කණ්ඩායමට විරෝධය පල කරමින් විවිධ විරෝධතා පුවරු ප්‍රදර්ශනය කරමින් ඔවුන් විරෝධතාවයේ නිරත වූ බවයි එහි රැදී සිටින අද දෙරණ වාර්තාකරු පැවසුවේය. එම අවස්ථාව ආවරණය කිරීමට යාමේදී අද දෙරණ මාධ්‍යවේදියාට ඔවුන් විසින් බාධා කිරීම් ද සිදුකර තිබුණි. කෙසේවෙතත් තරගය නැරඹීමට පැමිණ සිටි ශ්‍රී ලාංකික ප්‍රේක්ෂකයින් පිරිසක් ජයඝෝෂා නගමින් ඔවුන්ට ප්‍රතිචාර දැක්වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=112039", "Category": null, "Parent URL": null}