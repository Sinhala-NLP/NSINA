{"Source": "Adaderana", "Timestamp": "September 12, 2011 12:34 pm", "Headline": "ඊවා වනසුන්දර නව නීතිපති ධුරයට පත්වෙයි", "News Content": "මෙරට නව නීතීපතිවරිය වශයෙන් හිටපු සොලිසිටර් ජනරාල් ඊවා වනසුන්දර මහත්මිය අද(12) වැඩ බාර ගත්තේය. ජනාධිපති මහින්ද රාජපක්ෂ මහතා ඉදිරියේ අද පෙරවරුවේ සිය ධුරයේ දිවුරුම් දුන් ඊවා වනසුන්දර මහත්මිය මෙරට ඉතිහාසයේ ප්‍රථම නීතීපතිවරිය ලෙස ද සැලකෙයි. 1977 වසරේ දී නීතීඥවරයෙකු ලෙස දිවුරුම් දුන් ඊවා වනසුන්දර මහත්මිය නීතීපති දෙපාර්තමේන්තුවේ ඉහළම තනතුරු දරමින් විශිෂ්ට සේවාවක් සිදු කළ තැනැත්තියකි. නීතීපති මොහාන් පීරිස් මහතා විශ්‍රාම ගැනීම හේතුවෙන් හිස් වූ තනතුර සඳහා ඊවා වනසුන්දර මහත්මිය පත්කිරීමට ජනාධිපති මහින්ද රාජපක්ෂ මහතා පසුගිය දා තීරණය කළේය.", "URL": "https://sinhala.adaderana.lk/news.php?nid=18665", "Category": null, "Parent URL": null}