{"Source": "Adaderana", "Timestamp": "July 1, 2015 01:37 pm", "Headline": "පොලීසිය බූරු අජිත් සහ පුතා සොයයි", "News Content": "පුත්තලම - අට්ටවිල්ලුව ප්‍රදේශයේදී පුද්ගලයෙකුට පිහියකින් ඇන තුවාල සිදු කළ බව කියන පිය - පුතු දෙදෙනෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව පුත්තලම පොලීසිය කියයි.ඊයේ (30) සවස අට්ටවිල්ලුව පිහිටි හෝල්සිම් ලංකා පුද්ගලික සමාගමට අයත් ක්‍රීඩාපිටිය ඉදිරිපිටදී මෙම සිද්ධිය සිදුවී ඇති බව සඳහන්ය.සිද්ධියෙන් තුවාල ලබා ඇත්තේ කල්අඩිය - මීඔය පාර පදිංචි ගාල්ලගේ දීපාල් වසන්ත (අවු;19) නම් අයෙකු වන අතර තුවාලකරු පුත්තලම මූලික රෝහලේ ප්‍රතිකාර ලබමින් සිටියි.තමන්ට පිහියෙන් ඇන තුවාල සිදු කරන ලද්දේ “බූරු අජිත්” සහ ඔහුගේ පුතා විසින් බව ප්‍රතිකාර සඳහා රෝහල් ගත කර සිටින අය පොලීසිය හමුවේ පවසා ඇත.පෙර අමනාපයක් දුර දිග යාම මෙම පිහි ඇනුමට හේතුව බව මූලික විමර්ශන වලදී අනාවරණය වී ඇති බව පොලීසිය කියයි.සැකකරුවන් මෙතෙක් අත්අඩංගුවට ගෙන නැත.පුත්තලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=52365", "Category": null, "Parent URL": null}