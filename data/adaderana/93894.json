{"Source": "Adaderana", "Timestamp": "August 6, 2018 05:57 am", "Headline": "ඉදිරි දිනවලදී සුළඟේ වේගය වැඩිවිය හැකියි", "News Content": "ඉදිරි දිනවලදී දිවයින හරහා සහ දිවයින අවට මුහුදු ප්‍රදේශවල (විශේෂයෙන් දිවයිනට වයඹ සහ ගිනිකොණ දෙසින් වන මුහුදු ප්‍රදේශවල ) සුළඟේ වේගය තරමක් දුරට වැඩිවීමේ හැකියාවක් ඇති බව කාලගුණ විද්‍යා දෙපාර්තමේන්තුව නිවේදනය පවසයි. මධ්‍යම කඳුකර ප්‍රදේශවලත් ඌව, සබරගමුව, උතුරුමැද, දකුණු සහනැගෙනහිර පළාත්වලත් සහ කුරුණෑගල දිස්ත්‍රික්කයෙත් විටින් විට හමන පැ.කි.මී. 50 දක්වා තරමක් තද සුළං (Gusty winds) ඇතිවිය හැකි බව එම නිවේදනයේ සඳහන් විය. සබරගමුව සහ මධ්‍යමපළාත්වල සිහින් වැසි වාර කිහිපයක් ඇති විය හැකි අතර ගාල්ල, මාතර සහ කළුතර දිස්ත්‍රික්කවල සිහින් වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=93894", "Category": null, "Parent URL": null}