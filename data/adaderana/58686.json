{"Source": "Adaderana", "Timestamp": "March 28, 2016 04:10 pm", "Headline": "ජනපති බ්ලු රිච් බලන්න යයි", "News Content": "ජනාධිපති මෛත්‍රීපාල සිරිසේන මහතා කොළඹ වරායට පැමිණ තිබෙන අමෙරිකානු නාවික හමුදාවට අයත් බ්ලු රිච් නෞකාවේ නිරීක්ෂණ චාරිකාවක නිරතවී තිබේ.ජනාධිපති මාධ්‍ය අංශය පැවසුවේ එහිදී ජනාධිපතිවරයා අමෙරිකානු නාවික හමුදාව විසින් ගෞරව උත්තමාචාර සහිතව පිළිගත් බවයි.බ්ලු රිච් නෞකාව පස් දින සංචාරයක් සඳහා කොළඹට පැමිණ ඇති බව සඳහන්ය.එම නෞකාවෙන් අමෙරිකානු නාවිකයින් 900 දෙනෙකුගෙන් සමන්විත කණ්ඩායමක් ද දිවයිනට පැමිණ තිබේ.ජනාධිපති මෛත්‍රිපාල සිරිසේන මහතා නෞකාව නිරීක්ෂණය කිරීමෙන් අනතුරුව එහි කපිතාන්වරයා ඇතුළු කාර්යය මණ්ඩලය සමඟ සුහද කතාබහක නිරත වූ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=58686", "Category": null, "Parent URL": null}