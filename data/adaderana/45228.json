{"Source": "Adaderana", "Timestamp": "August 9, 2014 08:44 am", "Headline": "නැගෙනහිර සරසවියේ 2012 - 2013 අධ්‍යනය කටයුතු 18දා ඇරඹෙයි ", "News Content": "2012 - 2013 අධ්‍යයන වර්ශය සඳහා වු අධ්‍යයන කටයුතු ලබන 18 වනදා ආරම්භ කරන බව නැගෙනහිර විශ්වවිද්‍යාලය පවසයි. එම විශ්වවිද්‍යාලය නිවේදනය කරන්නේ ලබන 17 වනදාට පෙර අදාළ සිසුන් චෙන්කලඩි, වන්තාරුමුලේහි පිහිටි විශ්වවිද්‍යාලයේ නේවාසිකාගාරය වෙත වාර්තා කරන ලෙසයි. 2012 - 2013 අධ්‍යයන වර්ශ වල අධ්‍යයන කටයුතු ආරම්භ කිරීම මෙම වසර දක්වා කල්යාමට හේතුව නේවාසිකාගාර ගැටලුවක් බව අද දෙරණ කළ විමසීමක දී විශ්ව විද්‍යාල ප්‍රතිපාදන කොමිසන් සභාවේ සභාපති මහාචාර්ය ක්ෂණිකා හිරිබුරේගම මහත්මිය පැවසුවේය. බඳවාගැනීම් ප්‍රමාදවුවද අදාළ අධ්‍යයන කාලසීමාව තුළදී සිසුන්ට පාඨමාලාව නිම කිරීමට හැකියාව පවතින බව මහාචාර්යවරිය සඳහන් කළේය.", "URL": "https://sinhala.adaderana.lk/news.php?nid=45228", "Category": null, "Parent URL": null}