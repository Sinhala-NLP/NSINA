{"Source": "Adaderana", "Timestamp": "September 5, 2018 05:30 pm", "Headline": "එක්සත් ජාතික පක්ෂයේ 72 වන සංවත්සරය හෙට", "News Content": "එක්සත් ජාතික පක්ෂයේ 72 වන සංවත්සරය හෙට (06) සිරිකොත පක්ෂ මුලස්ථානයේ දී පැවැත්වීමට නියමිතය. එක්සත් ජාතික පක්ෂයේ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් සංවත්සර උත්සවය පැවැත්වීමට නියමිතය. හෙට පැවැත්වෙන සංවත්සරය සඳහා සිරිකොත පක්ෂ මුලස්ථානයේ ඇති සූදානම පිළිබඳව පරීක්ෂා කිරීමට එක්සත් ජාතික පක්ෂයේ මහ ලේකම් අකිල විරාජ් කාරියවසම් මහතා අද (05) එම ස්ථානයට පැමිණියේය. එක්සත් ජාතික පක්ෂය මෙරට ප්‍රධානතම දේශපාලන පක්ෂයක් වන අතර ශ්‍රී ලංකාවේ දේශපාලන බලය ඇතුළු ප්‍රතිපත්ති සම්පාදන ක්‍රියාවලිය ඉදිරියට ගෙනයාමට ශක්තිමත් දේශපාලන පක්ෂයක අවශ්‍යතාව ඉදිරිපත් වූ නිසා 1946 සැප්තැම්බර් මස 06 වන දින ඩී. එස්. සේනානායක මහතාගේ නායකත්වය යටතේ එම පක්ෂය ආරම්භ කරනු ලැබීය.", "URL": "https://sinhala.adaderana.lk/news.php?nid=95607", "Category": null, "Parent URL": null}