{"Source": "Adaderana", "Timestamp": "October 30, 2011 04:00 pm", "Headline": "අසික්කිත අයියාගෙන් නංගිලාට ලිංගික අඬතෙට්ටම්", "News Content": "දොම්පේ පොලිස් බල ප්‍රදේශයට අයත් කපුගොඩ ප්‍රදේශයේදී බාල වයස්කාර දැරියන් දෙදෙනකුට ලිංගික අපයෝජනය කළ බව කියන සොයුරකු අත්අඩංගුවට ගැනීම සඳහා පරීක්ෂණ ආරම්භ කර ඇති බව පොලීසිය පවසයි. අවුරුදු 11 ක් සහ 06 ක් වූ මෙම බාල වයස්කාර දැරියන් දෙදෙනාට වැඩිමහල් සහෝදරයකු විසින් බරපතල ලිංගික අපයෝජනය සිදු කිරීම සම්බන්ධයෙන් දොම්පේ පොලීසියට පැමිණිලි ලැබී ඇතැයි ‍සඳහන් වේ. වැඩිමහල් දැරිය දැනට වසරකට පමණ ඉහතදීද බාල දැරිය මෙම මාසයේ දිනකද මෙම අතවරයට ගොදුරු වී ඇති බව විමර්ශනයේදී අනාවරණය වී ඇතැයි පොලීසිය කියා සිටියි. වයස අවුරුදු 17 ක් වූ සැකකරු පලාගොස් ඇති බැවින් මෙතෙක් අත්අඩංගුවට ගැනීමට නොහැකි වී ඇතැයි කියැවේ. දොම්පේ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19677", "Category": null, "Parent URL": null}