{"Source": "Adaderana", "Timestamp": "March 27, 2019 11:13 am", "Headline": "වීරකැටිය ප්‍රාථමික විද්‍යාලය ඉදිරිපිට උපවාසයක්", "News Content": "වීරකැටිය ප්‍රාථමික විද්‍යාලයේ පළමු ශ්‍රේණියට දරුවන් පහළොස් දෙනකු ඇතුළත් කර නොගන්නා බව කියමින් මාපියෝ පිරිසක් අද (27) එම විද්‍යාලය ආසන්නයේ ප්‍රධාන මාර්ගය අසල අට්ටාලයක් මත නැඟ උපවාසයක් ආරම්භ කළහ. මෙම උපවාසය සඳහා වීරකැටිය ප්‍රාථමික විද්‍යාලයේ 2019 වර්ශයේ පළමු ශ්‍රේණිය සඳහා ඉල්ලුම් කර ඇති දරුදැරියන්ගේ මාපියෝ පිරිසක් එක්වූහ. විද්‍යාලය අයත් වන ග්‍රාම නිලධාරී කොට්ඨාසයේම ස්ථිර පදිංචිය සහිත අයවලුන්, ආදි ශිෂ්‍ය පදනම මත අයැදුම් කර ඇති අයවලුන් සහ සහෝදර පදනම මත ඉල්ලුම් කර ඇති අයවලුන්ගෙන් කොටසක් මෙලෙස අසාධාරණ ලෙස විද්‍යාලයට ඇතුළත් කර ගෙන නොමැති බව මාපියෝ පවසති.", "URL": "https://sinhala.adaderana.lk/news.php?nid=106819", "Category": null, "Parent URL": null}