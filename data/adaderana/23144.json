{"Source": "Adaderana", "Timestamp": "March 29, 2012 09:31 am", "Headline": "නිවසක තිබී හෙරොයින් හමුවෙයි - නිවසේ හිමිකරු අත්අඩංගුවට", "News Content": "හෙරොයින් ළඟ තබාගත් පුද්ගලයෙකු ගණේමුල්ල, බුළුගහගොඩ ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව ප්‍රදේශයේ සුඛෝපභෝගී නිවසක් පරීක්ෂා කිරීමක දී මෙම මත්ද්‍රව්‍ය සොයාගෙන ඇති බව පොලිසිය පැවසීය. එහිදී හෙරොයින් ග්‍රෑම් 44 ක් සොයාගෙන ඇති බව සඳහන්ය. සිද්ධිය සම්බන්ධයෙන් අත්අඩංගුවට ගත් එම නිවසේ හිමිකරු අද(29) මහර මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=23144", "Category": null, "Parent URL": null}