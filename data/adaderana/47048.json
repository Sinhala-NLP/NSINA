{"Source": "Adaderana", "Timestamp": "October 29, 2014 04:18 pm", "Headline": "ක‍ටුනායක ගුවන් තොටුපොළේදී විදේශිකයෙක් මියයයි ", "News Content": "කටුනායක ගුවන් තොටුපොළ වෙත ළඟා වු ශ්‍රී ලංකන් ගුවන් සේවයට අයත් යානයකින් පැමිණි ඉන්දීය ජාතිකයෙකු මියගොස් තිබේ. අදාළ ඉන්දීය ජාතිකයා අද(29) පෙරවරුවේ ට්‍රිචි බලා පිටත්ව යාම සඳහා දමාන් සිට මෙරටට පැමිණ ඇති බව වාර්තා වෙයි. ගුවන් තොටුපළේ දී ඇතිවු හදිසි අසනීප තත්ත්වයක් හේතුවෙන් ඔහු මියගොස් ඇති බව පොලිසිය පැවසුවේය. මියගොස් ඇත්තේ 51 හැවිරිදි නයන මොහොමඩ් නවාස් නැමැති පුද්ගලයෙකි. මියගිය ඉන්දීය ජාතිකයාගේ ඥාතීන් ද අද දිනයේ මෙරටට පැමිණීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=47048", "Category": null, "Parent URL": null}