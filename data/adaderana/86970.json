{"Source": "Adaderana", "Timestamp": "April 5, 2018 11:37 am", "Headline": "මඟ වැරදුන ටිපර් රථය අනතුරට පත්වුන හැටි", "News Content": "මහියංගනයේ සිට හැටන් දක්වා වැලි ප‍්‍රවහානය කරන ලද ටිපර් රථයක් නානුඔය රදැල්ල කෙටි මාර්ගයේදි අනතුරට පත්වී ඇති බව නානුඔය පොලීසිය පවසයි. අද (05) අළුයම 1.00 ට පමණ මෙම අනතුර සිදුවී ඇත්තේ හැටන් නුවරඑළිය ප‍්‍රධාන මාර්ගයේ නානුඔය රදැල්ල කෙටි මාර්ගයේ සමසෙටි වතුයාය ප‍්‍රදේශයේදීය. මෙම අනතුරෙන් කිසිවෙකුටත් තුවාල සිදුවී නොමැති බව පොලීසිය කියා සිටියේය. අධික බෑවුමක් සහිත මෙම මාර්ගයේ ධාවනය වෙමින් තිබු ටිපර් රථයේ හදිසියේ ඇතිවු කාර්මික දෝෂයක් හේතුවෙන් ටිපර් රථය ප‍්‍රධාන මාර්ගයේ කන්දක හැපි මාර්ගය හරහා පෙරලී මෙම අනතුර සිදුවී ඇති බව අනතුර පිළිබද පරික්‍ෂණ පවත්වන නානුඔය පොලිසිය කියා සිටියේය.", "URL": "https://sinhala.adaderana.lk/news.php?nid=86970", "Category": null, "Parent URL": null}