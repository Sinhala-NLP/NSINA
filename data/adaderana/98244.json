{"Source": "Adaderana", "Timestamp": "October 26, 2018 08:47 am", "Headline": "වතු කම්කරුවන් වෙනුවෙන් ගුරුවරුත් පාරේ", "News Content": "වතු කම්කරුවන්ගේ මුලික වැටුප රු 1000 දක්වා ඉහළ දමන ලෙස වතු සමාගම්වලට බලකරමින් හැටන් කොටගල ගුරු විද්‍යාලයේ ගුරු අභ්‍යාසලාභි ගුරුවරුන් අද (26) උදැසන උද්ඝෝෂණයක් ආරම්භ කර තිබේ. හැටන්-නුවරඑලිය ප්‍රධාන මාර්ගයේ එම ගුරු විදුහලට පිවිසුම් මාර්ගය ඉදිරිපිට මෙම උද්ඝෝෂණය ආරම්භ කර ඇත. උද්ඝෝෂණයේ නියැලි සිටි අභ්‍යාසලාභී ගුරුවරුන් අවධාරණය කර සිටියේ, දැනට රටේ පවතින ජිවන වියදම අනුව අඩුම වැටුපකට වැඩ කරන ශ්‍රමිකයන් සිටින්නේ වතුකරයේ බවයි. එබැවින් වතු කම්කරුවෙකුගේ දෛනික මුලික වැටුප රු 1000 දක්වා ඉහළ දැමිමට රජය මැදිහත් විය යුතු බවද උද්ඝෝෂණයේ නියැලි සිටින පිරිස් පවසා සිටියි. වතු කම්කරුවනගේ දරුවන් පිරිසක්ද මෙම ගුරු අභ්‍යාස විද්‍යාලයේ ඉගෙනුම ලබයි. උදැසන 7.30 සිට උදැසන 8.30 දක්වා පැයක කාලයක් මෙම උද්ඝෝෂණය පවත්වා ඇත.", "URL": "https://sinhala.adaderana.lk/news.php?nid=98244", "Category": null, "Parent URL": null}