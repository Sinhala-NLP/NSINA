{"Source": "Adaderana", "Timestamp": "January 26, 2014 04:46 pm", "Headline": "උඩුගමින් තවත් හොර නෝට්ටු ගලයි", "News Content": "තවත් ව්‍යාජ රුපියල් 1000 මුදල් නෝට්ටු 26ක් සමග උඩුගම, එප්පල ප්‍රදේශයේ දී පුද්ගලයෙකු අත්අඩංගුවට ගෙන තිබේ. උඩුගම පොලිසියට ලැබුණු තොරතුරකට අනුව සැකකරු අත්අඩංගුවට ගැනීම සිදුවිය. මෙම මුදල් නෝට්ටු පසුගියදා උඩුගම ප්‍රදේශයෙන් සොයාගත් මුදල් නෝට්ටු වලට සමාන ඒවා බව වාර්තා වේ. අත්අඩංගුවට ගත් සැකකරු විවිධ වැරදි සම්බන්ධයෙන් පොලිසියට අත්‍යවශ්‍යව සිටි පුද්ගලයෙකු බව පැවසෙයි. සැකකරු හෙට බද්දේගම මහේස්ත්‍රාත් අධිකරණය වෙත ඉදිරිපත් කිරිමට නියමිතය. මීට දින කිහිපයකට ඉහතදී ද ගාල්ල, උඩුගම ප්‍රදේශයෙන් ව්‍යාජ රුපියල් 1000 හා 500 මුදල් නොට්ටු කිහිපයක් සමග පුද්ගලයින් දෙදෙනෙකු අත්අඩංගුවට ගැනිණ.", "URL": "https://sinhala.adaderana.lk/news.php?nid=40662", "Category": null, "Parent URL": null}