{"Source": "Adaderana", "Timestamp": "August 31, 2018 01:53 pm", "Headline": "රබර් ගසකට යටවී පුද්ගලයෙක් මරුට", "News Content": "ඇහැලියගොඩ, ගෝමරගල ප්‍රදේශයේ ඇති රබර් වත්තක රබර් දර කපමින් සිටි පුද්ගලයෙක් රබර් ගසකට යටවී මිය ගොස් ඇති බව අද දෙරණ වාර්තාකරු පවසයි. ඊයේ(31) සවස මෙම අනතුර සිදුව ඇති අතර අදාළ පුද්ගලයා රත්නපුර රෝහලට ඇතුළත් කරන අවස්ථාවේදීත් ජීවිතක්ෂයට පත්ව සිටි බව අප වාර්තාකරු සඳහන් කළේය. මෙම පුද්ගලයා ශ්‍රවන ආබාදයකින් පෙළෙන්නෙකු වන අතර ගෝමරගල ප්‍රදේශයේ ඇති රබර් වත්තක ඉවත්කරන ලද රබර් ගස්වල රබර් දර කමින් සිටින අවස්ථාවේදී තවත් රබර් ගසක් අදාළ පුද්ගලයාගේ කොන්ද මතට වැටී ඇති බව වාර්තා වෙයි. මෙලෙස මිය ගොස් ඇත්තේ ගෝමරගල ප්‍රදේශයේම පදිංචි ආර්.ඥානරත්න නැමති 55 හැවිරිදි දෙදරු පියෙකි. සිද්ධිය සම්බන්ධයෙන් ඇහැලියගොඩ පොලීසිය වැඩිදුර විමර්ශන සිදු කරයි. (ඡායාරූප-කසුන් මදුරංග)", "URL": "https://sinhala.adaderana.lk/news.php?nid=95304", "Category": null, "Parent URL": null}