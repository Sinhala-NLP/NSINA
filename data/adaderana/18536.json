{"Source": "Adaderana", "Timestamp": "September 5, 2011 05:11 pm", "Headline": "පාසලේදී දැරියක අපයෝජනය කළවුන්ට උපරිම දඬුවම්", "News Content": "අකුරැස්ස , තෙලිජ්ජවිල ප්‍රදේශයේ දී පාසල තුළදී ගැහැණු ළමයෙකු අපයෝජනයට ලක් කිරීමේ සිද්ධිය සම්බන්ධයෙන් ගත හැකි උපරිම ක්‍රියාමාර්ග ගන්නා බව දකුණු පළාත් අධ්‍යාපන අමාත්‍ය චන්දිම රාසපුත්‍ර මහතා පවසයි. සිද්ධියට සම්බන්ධ රජයේ නිලධාරීන් නීතීය හමුවට මේ වන විටත් ගෙනැවිත් ඇති බව ඔහු පෙන්වා දෙයි. දකුණු පළාත් අධ්‍යාපන අමාත්‍යාංශය මඟින් මේ වන විට සිද්ධිය සම්බන්ධයෙන් පුළුල් පරීක්ෂණයක් ආරම්භ කර ඇති බව ද අමාත්‍යවරයා කියා සිටියේය. සිද්ධියට අදාළ රජයේ නිලධාරීන් කිහිප දෙනෙකුගේම ‍තාවකාලිකව සේවය අත්හිටුවීමට පියවර ගෙන ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18536", "Category": null, "Parent URL": null}