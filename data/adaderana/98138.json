{"Source": "Adaderana", "Timestamp": "October 24, 2018 11:31 am", "Headline": "හැටන් නගරයේ කළු කොඩි ඔසවයි", "News Content": "වතු කම්කරුවන්ගේ මුලික වැටුප රුපියල් 1000 දක්වා වැඩි කරන ලෙස වතු සමාගම්වලට බල කරමින් දියත් කර ඇති උද්ඝෝෂණ ව්‍යාපාරවලට සහයෝගය දක්වා හැටන් නගරයේ සියලුම වෙලදසැල් කළු කොඩි ඔසවා වසා දමා තිබේ. හැටන් අවට තේ වතු වල වතු කම්කරුවන් සහ හැටන් නගරයේ වෙළදසැල් වල රැකියා කරන සේවකයින් සහ හැටන් නගරයේ ත්‍රීරෝද රථ රියදුරන් , වැන් රථ හිමියන් ඇතුළු සියළු දෙනා එක් වි තමන්ගේ මුලික වැටුප රු1000 දක්වා වැඩි කරන ලෙස බලකරමින් උද්ඝෝෂණ ව්‍යාපාරයක්ද ආරම්භ කර ඇත. වතු කම්කරුවන්ගේ මුලික වැටුප රු 1200 දක්වා වැඩි කරන ලෙස ජනාධිපතිවරයාට අග්‍රාමාත්‍යවරයාට මැදිහත් වන ලෙස ඉල්ලමින් සන්දේශයක් භාර දිමට බගවන්තලාව නගරයේ සිට ඊයේ (23) දහවල් කොළඹ දක්වා පා ගමනක් ආරම්භ කරන හැටන් වැලිඔය වත්තේ තරුණයන් පිරිසක් අද (24) දෙවනි දිනට හැටන් නගරයේ සිට ගමන් ආරම්භ කර ඇති බව අද දෙරණ වාර්තාකරු පවසයි. වතු සමාගම් වතු ඒකාබද්ධ වෘත්තිය සමිති වෙත අවධාරණය කර ඇත්තේ වතු කම්කරුවෙකුට මේ වන විට ගෙවන රුපියල් 530 රුපියල් 600 දක්වා වැඩි කල හැකි බවය. එම යෝජනාව වතු ඒකාබද්ධ වෘත්තිය සමිති ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=98138", "Category": null, "Parent URL": null}