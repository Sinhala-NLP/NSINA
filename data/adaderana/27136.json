{"Source": "Adaderana", "Timestamp": "September 4, 2012 08:26 pm", "Headline": "ප්‍රදීප් සංජය පැරාලිම්පික් අවසන් වටයට", "News Content": "2012 පැරාලිම්පික් උළෙලේ ටී 46 කාණ්ඩය යටතේ පිරිමි මීටර් 400 තරගයෙන් අවසන් වටයට සුදුසුකම් ලැබීමට ශ්‍රී ලංකාව නියෝජනය කළ ප්‍රදීප් සංජය සමත් වී ඇත. ඒ අවසන් වටය තත්පර 49.8 කින් නිමා කරමිනි. එය ප්‍රදීප් සංජය මෙතෙක් වාර්තා කළ හොඳම කාලය බව සඳහන්ය. මීට පෙර 2010 වසරේ ආසියානු පැරාලිම්පික් තරඟයේ දී රන් පදක්කමක් දිනා ගත් හෙතෙම 2012 වසරේ මලයාසියානු පැරාලිම්පික් තරගයේ දී ද රන් පදක්කමක් දිනා ගැනීමට සමත් විය.", "URL": "https://sinhala.adaderana.lk/news.php?nid=27136", "Category": null, "Parent URL": null}