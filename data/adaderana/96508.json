{"Source": "Adaderana", "Timestamp": "September 22, 2018 06:09 am", "Headline": "රුවන්පුරය උපාය මාර්ගික නගරයක් කරනවා", "News Content": "රත්නපුර සමන් දේවාලය ඇතුළු රට පුරා ඵෙතිහාසික පුදබිම් ඉදිරි වසර කිහිපය තුළ විධිමත් ලෙස සංවර්ධනය කරන බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. ශ‍්‍රී දළඳා මාළිඟාවේද සියලූ යටිතල පහසුකම් මේ වන විට සංවර්ධනය කර අවසන් බව අමාතයවරයා පැවසීය. වසර 400 කට පසු සඹරගමු දෙවොලේ සිදුවන සංවර්ධනයට දායක වීමට ලැබීම ගැන සතුටු වන අතර රුවන්පුරය උපාය මාර්ගික නගරයක් හා වෘත්තීය නගරයක් ලෙස දියුණු කරන බවද අමාත්‍යවරයා ප්‍රකාශ කළේය. අමාත්‍යවරයා මෙම අදහස් පළ කරනු ලැබුවේ, වසර 400 කට පසු රත්නපුර සමන් දේවාලයේ ප‍්‍රතිසංස්කරණ කටයුතු සිදුකර නැවත දේවාලය වෙත බාරදීමේ උත්සව අවස්ථාවට සහභාගී වෙමිනි.", "URL": "https://sinhala.adaderana.lk/news.php?nid=96508", "Category": null, "Parent URL": null}