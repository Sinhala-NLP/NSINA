{"Source": "Adaderana", "Timestamp": "September 5, 2011 10:56 am", "Headline": "එකම අංකයෙන් රියදුරු බලපත්‍ර 2 ක් ලබාදීලා", "News Content": "එකම අංකය සහිත රියදුරු බලපත්‍ර දෙකක් ලබාදීමේ සිද්ධියක් සම්බන්ධයෙන් මහනුවර පොලිසිය පුළුල් පරීක්ෂණයක් ආරම්භ කර තිබේ. මෝටර් රථ ප්‍රවාහන කොමසාරිස් දෙපාර්තමේන්තුව විසින් මහනුවර, උඩුවෙල ප්‍රදේශයේ සහ මහනුවර නගරයේ පුද්ගලයින් දෙදෙනෙකුට මෙම රියදුරු බලපත්‍ර ලබා දී ඇති බව පොලිසිය පවසයි. අදාළ පුද්ගලයන් දෙදෙනාගෙන් මේ වන විට වාචික ප්‍රකාශ සටහන් කර ගෙන ඇති බවත් එම බලපත්‍ර ලබා දීමේ සිද්ධියට අදාළ මෝටර් රථ ප්‍රවාහන දෙපාර්තමේන්තුවේ නිලධාරීන්ට සම්බන්ධයෙන් ද මේ වන විට පරීක්ෂණ ආරම්භ කර ඇති බවත් මහනුවර පොලිසිය සඳහන් කරයි.", "URL": "https://sinhala.adaderana.lk/news.php?nid=18524", "Category": null, "Parent URL": null}