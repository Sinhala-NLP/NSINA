{"Source": "Adaderana", "Timestamp": "February 1, 2019 03:34 pm", "Headline": "පළාත් සභා තුළ කාන්තා නියෝජනය වැඩි කරන්න ෆයිසර් තනිව සටනක", "News Content": "පළාත් සභාවල සියයට 25ක කාන්තා නියෝජනය සුරක්ෂිත කිරීම සඳහා තමන් හැකි උපරිමයෙන් කැපවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රි ෆයිසර් මුස්තාපා මහතා පවසයි. අවිස්සාවේල්ල ප්‍රදේශයේ ඊයේ(31) පැවැති ජනහමුවකට සහභාගීවෙමින් මන්ත්‍රීවරයා මේබව සඳහන් කළේය. තමා තනිව හෝ පළාත් සභා මට්ටමින් කාන්තා නියෝජනය රැකීමට කටයුතු කරන බව ද මන්ත්‍රිවරයා මෙහිදී කියා සිටියේය. පළාත් සභා මට්ටමින් හෝ ප්‍රාදේශීය සභා මට්ටමින් හෝ පාර්ලිමේන්තුවේ අද වන විට කාන්තා නියෝජනය සියයට 5කට වඩා අඩු ප්‍රතිශතයක් ඇති බව ද මන්ත්‍රීවරයා පැවසීය. පාර්ලිමේන්තුව තුළ ක්‍රියා කලාපය දකින විට අද වන විට ජනතාවට බොහෝ කලකිරුණු ස්වභාවයක් දැකිය හැකි බව ද පැවසු මන්ත්‍රීවරයා හොඳ නියෝජිතයින් සෑම පක්ෂයක් තුළම සිටින බවත් වැරද්ද ඇත්තේ ඡන්ද දායකයින්ගේ බව ද කියා සිටියේය.", "URL": "https://sinhala.adaderana.lk/news.php?nid=103529", "Category": null, "Parent URL": null}