{"Source": "Adaderana", "Timestamp": "January 2, 2019 01:50 pm", "Headline": "විදෙස් මත්ද්‍රව්‍ය ජාවාරම්කරුවන් දෙදෙනෙක් මාට්ටු", "News Content": "හෙරොයින් සහ කොකේන් ජාවාරමක නිරතව සිටි විදේශිය ජාතිකයින් දෙදෙනෙකු අත්අඩංගුවට ගැනීමට පොලිස් විශේෂ කාර්ය බලකාය සමත්ව තිබේ. පොලිස් විශේෂ කාර්ය බලකායේ බුද්ධි කොට්ඨාශයේ නිලධාරීන් කණ්ඩායමක් අත්තිඩිය සහ ගල්කිස්ස යන ප්‍රදේශවල සිදුකළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි. මොවුන් 45 හැවිරිදි සහ 30 හැවිරිදි බංග්ලාදේශ ජාතිකයින් දෙදෙනෙකු බව පොලිස් විශේෂ කාර්ය බලකාය සඳහන් කළේය. සැකකරුවන් සතුව තිබී සොයාගන්නා ලද හෙරොයින් සහ කේකේන් තොගයේ වටිනාකම රුපියල් මිලියන 78 ක් පමණ වන බව එම බලකාය සඳහන් කළේය.", "URL": "https://sinhala.adaderana.lk/news.php?nid=101690", "Category": null, "Parent URL": null}