{"Source": "Adaderana", "Timestamp": "September 17, 2017 04:00 pm", "Headline": " ආදාහනාගාරයේ ගැටළුවට විසඳුම් දෙන්න විග්නේශ්වරන් එයි", "News Content": "ප්‍රදේශවාසීන්ගේ නිවාස ආසන්නයේ ඉදිකොට ඇති යාපනය - පූතූර් ආදාහනාගාරය ඉවත් කරන ලෙසට ඉල්ලීම් කරමින් අඛණ්ඩව දින 68 ක් පුරා උපවාසයේ නිරත පිරිස හමුවීම සඳහා උතුරු පළාත් ප්‍රධාන අමාත්‍ය සී.වී.විග්නේශ්වරන් මහතා අද(17) උදෑසන එම ස්ථානයට පැමිණියේය.ප්‍රධාන අමාත්‍යවරයා උපවාසකරුවන් හමුවූ අතර එහිදී උපවාසකරුවන් පැවසූවේ තමන්ගේ නිවාස මැදිකොට ආදාහනාගාරය ස්ථාපිත කර ඇති බැවින් ජනතාව වෙත මිනී පුළුස්සන දිනයන්ගේ නිවාස තුළ ජීවත්වීමට නොහැකි තත්ත්වයක් උදා වී ඇති බවයි.එබැවින් නිවාස මැදිකොට ස්ථාපිත කර ඇති ආදාහනාගාරය වහාම ඉවත් කරදෙන ලෙසට ප්‍රදේශවාසීන් ප්‍රධාන අමාත්‍යවරයාගෙන් ඉල්ලීමක් කර තිබේ.ගම්වාසීන් සිය ගැටළුව සම්බන්ධයෙන් සකස් කළ සංදේශයක්ද විග්නේශ්වරන් මහතා වෙත බාරදුන් අතර, විග්නේශ්වරන් මහතා අදාළ ගැටළුව වෙනුවෙන් කඩිනමින් විසඳුම් ලබාදෙන බවටද උපවාසකරුවන් වෙත පොරොන්දුවී තිබේ.ගැටළුකාරී අදාහනාගාරය නිරීක්ෂණය කිරීම වෙනුවෙන් ප්‍රධාන අමාත්‍යවරයා සහභාගීවු අතර, ප්‍රධාන අමාත්‍යවරයා උතුරු පළාත් පළාත් පාලන හා පළාත් සභා අමාත්‍යාංශ නිලධාරීන්, පළාත් පාලන ආයතන නිලධාරීන් වෙනුවෙන් එහිදී උපදෙස් දෙනු ලැබුවේ ගැටළුව වහාම විසදීමට කටයුතු කළ යුතු බවයි.", "URL": "https://sinhala.adaderana.lk/news.php?nid=77665", "Category": null, "Parent URL": null}