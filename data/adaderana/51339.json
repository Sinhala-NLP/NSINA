{"Source": "Adaderana", "Timestamp": "May 14, 2015 04:58 pm", "Headline": "3ක් පෝරකයට!", "News Content": "පුද්ගල ඝාතනයකට වරදකරුවන් වු තිදෙනෙකුට කොළඹ මහාධිකරණය මරණ දඬුවම නියම කර තිබේ.2000 වසරේදී ග්‍රෑන්ඩ්පාස් ප්‍රදේශයේ පුද්ගලයෙකු වෙඩිතබා ඝාතනය කිරීම සම්බන්ධයෙන් අදාළ පුද්ගලයින් තිදෙනාට චෝදනා එල්ලවී තිබු බව සඳහන්ය.ඔවුන්ට එරෙහිව නීතිපතිවරයා විසින් කොළඹ මහාධිකරණය හමුවේ නඩු පවරා තිබුණි.දිර්ඝ නඩු විභාගයකින් අනතුරුව නඩුවේ තීන්දුව ප්‍රකාශයට පත් කරමින් මහාධිකරණ විනිසුරු පද්මිණි රණවක මහත්මිය සඳහන් කළේ විත්තිකරුවන්ට එරෙහිව එල්ල වි ඇති චෝදනා සාධාරණ සැකයකින් තොරව ඔප්පු වී ඇති බවයි.එබැවින් ඔවුන්ට මරණ දඬුවම නියම කරන බව විනිසුරුවරිය ප්‍රකාශ කර තිබේ.", "URL": "https://sinhala.adaderana.lk/news.php?nid=51339", "Category": null, "Parent URL": null}