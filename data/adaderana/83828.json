{"Source": "Adaderana", "Timestamp": "January 31, 2018 02:28 pm", "Headline": "ඌව මහ ඇමතිට එරෙහිව විරෝධතාවයක් ", "News Content": "ඌව පළාත් ප‍්‍රධාන අමාත්‍ය චාමර සම්පත් දසානායක මහතාට එරෙහිව කඳුරට නව ගම්මාන වතු යටිතල පහසුකම් හා ප‍්‍රජා සංවර්ධන අමාත්‍ය පලනි දිගමිබරම් මහතා ඇතුළු එම පක්ෂයේ ආධාරකරුවන් පිරිසක් අද (31) උදෑසන හැටන් මල්ලිඅප්පු මංසන්ධියෙදි උද්ඝෝෂණයක් සිදුකළහ. ප‍්‍රධාන අමාත්‍යවරයා බදුල්ල ප‍්‍රදේශයේ දමිළ බාලිකා විදුහලක විදුහල්පතිනියක් දනගැස්සුවේ යැයි කියන සිද්ධියකට විරෝධය දක්වමින් මෙම උද්ඝෝෂණය සිදු කළේය. මෙම උද්ඝෝෂණයේදි අමාත්‍ය පලනි දිගම්බරම් මහතා කියා සිටියේ ප‍්‍රධාන අමාත්‍යවරයා ධුරයෙන් ඉවත් කර ඒ සඳහා විදිමත් පරික්‍ෂණයක් පැවැත්විය යුතු බවයි. මෙම උද්ඝෝෂණය ඉතා සාමකාමිව පවත්වන ලෙසත් පෙළපාලි නොයන ලෙසටත් හැටන් මහේස්ත‍්‍රාත් අධිකරණයෙන් හැටන් පොලිසිය මගින් වාරණ නියෝගයක් ලබා ගෙන තිබුණත් උද්ඝෝෂණය ඉතා සාමකාමිව පැවති නිසා එම අධිකරණ නියෝගය උද්ඝෝෂණය සංවිධානය කළ අයට පොලිසිය මගින් භාරදිම සිදුකර නැත. මෙම උද්ඝෝෂණයට නුවරඑළිය දිස්ති‍්‍රක් පාර්ලිමේන්තු මන්ති‍්‍ර (එජාප) මයිල්වාගනම් තිලකරාජ් මධ්‍යම පළාත් සභා මන්ති‍්‍රවරුන් වන රාජා රාම්, එස්. උදය කුමාර්, එස් ශ්‍රී දරන්, සරස්වති ශිවගුරු යන මහත්ම මහත්මින් ඇතුළු විශාල පිරිසක් එක් විය.", "URL": "https://sinhala.adaderana.lk/news.php?nid=83828", "Category": null, "Parent URL": null}