{"Source": "Adaderana", "Timestamp": "August 4, 2019 02:20 pm", "Headline": "අමෙරිකාවේ නැවතත් වෙඩි තැබීමක්-9ක් මරුට", "News Content": "අමෙරිකාවේ තවත් වෙඩි තැබීමක් සිදුව ඇත. පුද්ගලයින් 9 දෙනෙකුට මරු කැඳවමින් සිදු වූ එම වෙඩි තැබීම පිළිබඳව වාර්තා වන්නේ අමෙරිකාවේ ඔහියෝ ප්‍රාන්තයේ ඩේට්න් නගරයෙන්. ඉන් තවත් 16 දෙනෙකු තුවාල ලබා ඇති බවත් වාර්තා වෙයි. ඩේට්න් නගරයේ ඔරිගන් දිස්ත්‍රික්කයේ පිහිටි බීමහලක් (bar) අසළ මෙම සමූහ වෙඩි තැබීම සිදුවුණි. ප්‍රහාරකයා පොලිස් ප්‍රහාර හමුවේ මියගොස් ඇත. මෙම සිද්ධිය වාර්තා වුණේ ටෙක්සාස් ප්‍රාන්තයේ එල් පාසෝ නගරයේ වෙඩි තැබීමකින් 20 දෙනකු මියගොස් පැය කිහිපයකට පසුවයි. එමෙන්ම පැය 24ක් තුළ අමෙරිකාවේ සිදු වූ දෙවන සමුහ වෙඩි තැබීම වන්නේද මෙයයි. සිදුවීම සම්බන්ධයෙන් වැඩිදුර විමර්ශන ක්‍රියාත්මකයි.", "URL": "https://sinhala.adaderana.lk/news.php?nid=115706", "Category": null, "Parent URL": null}