{"Source": "Adaderana", "Timestamp": "April 2, 2017 05:42 pm", "Headline": "දොඩංගොඩ දී යතුරුපැදිකරුවෙකුට පහරදුන් පොලිස් නිලධාරීන්ගේ වැඩ තහනම්", "News Content": "දොඩංගොඩ නගරයේදී යතුරුපැදිකරුවෙකුට අමානුෂික ලෙස පහරදීමේ සිද්ධිය සම්බන්ධයෙන් පොලිස් නිලධාරීන් දෙදෙනෙකුගේ වැඩ තහනම් කර තිබේ.දොඩංගොඩ පොලීසියට අනුයුක්ත පොලිස් සැරයන්වරයෙකු සහ කොස්තාපල්වරයෙකු මෙලෙස වැඩ තහනමට ලක්ව ඇති බව සඳහන්වේ. පොලිස් අණ නොතකා ධාවනය කල යතුරුපැදිකරුවෙකුට පසුගියදා දොඩංගොඩ නගරයේදී අමානුෂික ලෙස පහරදීමේ සිද්ධියක් පිළිබඳව පසුගිය දින වල මාධ්‍ය වාර්තා පළ වී තිබුණි.අදාළ පහරදීම සිදුවන වීඩියෝ පටයක් ද අන්තර්ජාලයට නිකුත් වී තිබූ අතර එහිදී පහරකෑමට ලක්වූ යතුරුපැදිකරු තමාට පහර නොදෙන ලෙස ඉල්ලා සිටියදී මෙම පොලිස් නිලධාරීන් අමානුෂික ලෙස පහරදී ඇති බව වාර්තා විය.පහරකෑමට ලක්වූ තරුණයා මේ වන විට කළුතර මහ රෝහලේ ප්‍රතිකාර ලබමින් සිටියි.කළුතර සහකාර පොලිස් අධිකාරී කපිල ප්‍රේමදාස මහතාගේ ප්‍රධානත්වයෙන් සිද්ධිය සම්බන්ධයෙන් පරීක්ෂණයක් ක්‍රියාත්මක අතර මූලික විමර්ශන අනුව පහරදීමට අදාළ පොලිස් නිලධාරීන් දෙදෙනාගේ වැඩ තහනම් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=71642", "Category": null, "Parent URL": null}