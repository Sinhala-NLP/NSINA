{"Source": "Adaderana", "Timestamp": "May 23, 2019 03:10 pm", "Headline": "ගෙල වැලලාගෙන දිවියට සමු දුන් පාසල් සිසුවියක්", "News Content": "මස්කෙළිය පොලිස් වසමට අයත් පාසලක ඉගෙනුම ලබමින් සිටි පාසල් සිසුවියක් ගෙල වැලලාගෙන මිය ගොස් ඇත. දහසය හැවිරිදි පාසල් ශිෂ්‍යාව අද (23) පෙරවරුවේ සිය පදිංචි නිවෙස තුළ දී මෙසේ ගෙල වැලලාගෙන මියගොස් තිබේ. මෙසේ මිය ගොස් ඇත්තේ මස්කෙළිය ස්ටොක්හෝම් තේ වතුයායේ ස්ටොක්හෝම් කොටසේ පදිංචිව සිටි ශිෂ්‍යාවකි. ගෙල වැල ලා ගන්නා බවට ලිපියක් ලියා තබා ඇය පදිංචිව සිටි නිවසේ කාමරයක් තුළ ගෙල වැලලාගෙන මියගොස් ඇති බවට මියගිය සිසුවියගේ පියා විසින් මස්කෙළිය පොලීසියට පැමිණිලි කර ඇත. මළ සිරුර සම්බන්ධයෙන් මහේස්ත්‍රාත් පරීක්ෂණය අද පස්වරුවේ පැවැත්වීමට නියමිත බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=110528", "Category": null, "Parent URL": null}