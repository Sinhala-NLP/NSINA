{"Source": "Adaderana", "Timestamp": "October 4, 2013 08:53 am", "Headline": "පොලිස් ලොක්කන් කිහිප දෙනෙකුගේ ස්ථාන මාරුවෙයි", "News Content": "පොලිස් ස්ථානාධිපතිවරුන් කිහිපදෙනෙකු වහාම ක්‍රියාත්මක වන පරිදි ස්ථාන මාරු කිරීමට පොලිස් මූලස්ථානය තීරණය කර තිබේ. ඒ අනුව මාතලේ පොලිස් ස්ථානාධිපතිවරයා තඹුත්තේගම පොලිස් ස්ථානාධිපතිවරයා ලෙසත් තඹුත්තේගම හිටපු ස්ථානාධිපතිවරයා සෙවනගල පොලිස් ස්ථානාධිපතිවරයා ලෙසත් මාරුකර යවා ඇති බව වාර්තා වෙයි. අකුරැස්ස පොලිස් ස්ථානාධිපතිවරයා මාතර පොලිස් මූලස්ථාන කාර්යාලය වෙත යොමුකර තිබේ. වීරකැටිය පොලිස් ස්ථානාධිපතිවරයා අකුරැස්ස පොලීසියේ ස්ථානාධිපතිවරයා ලෙස මාරුකර යවා ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. පුනරීන් පොලිස් ස්ථානාධිපතිවරයා අඟුරුවාතොට පොලිසීයේ ස්ථානාධිපතිවරයා ලෙසත් මැණික්හින්න පොලිස් ස්ථානාධිපතිවරයා පුනරින් පොලිස් ස්ථානාධිපතිවරයා ලෙසත් මාරුකර යවා තිබේ. පොලිස් අපරාධ කොට්ඨාශයේ සිටි පොලිස් පරීක්ෂකවරයෙකු මානිප්පායි පොලීසියේ ස්ථානාධිපතිවරයා ලෙස මාරුකර යවා ඇති බව පොලිස් මාධ්‍ය ප්‍රකාශක කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=37902", "Category": null, "Parent URL": null}