{"Source": "Adaderana", "Timestamp": "September 25, 2012 04:41 pm", "Headline": "දැල්පන්දු ශූරතාව ගිළිහුණේ ඇයි? වහාම හොයන්න", "News Content": "ආසියානු දැල්පන්දු ශූරතාව ශ්‍රී ලංකාවෙන් ගිලිහීයාම පිළිබඳව සොයා බැලීම සඳහා ක්‍රීඩා අමාත්‍යවරයා විසින් විශේෂ කමිටුවක් පත්කර ඇත. ක්‍රීඩා අමාත්‍ය මහින්දානන්ද අලුත්ගමගේ මහතා විසින් පංච පුද්ගල කමිටුවක් මේ සඳහා පත්කර ඇති බව ක්‍රීඩා අමාත්‍යංශය සඳහන් කළේය. සිංගප්පූරුව සහ ශ්‍රී ලංකාව අතර පැවති අවසන් තරඟයේ දී ශ්‍රී ලංකා දැල්පන්දු කණ්ඩායම ක්‍රීඩා කළ විලාශය හා එම තරඟයෙන් පරාජයවීමට හේතු සොයා බැලීම සඳහා මෙම කමිටුව පත් කර තිබේ. ඒ අනුව එම කමිටුව විසින් මේ සම්බන්ධයෙන් සොයා බලා ඊට අදාළ වාර්තාව සති දෙකක් ඇතුළත ක්‍රීඩා අමාත්‍යවරයාට භාරදීමට නියමිතය.", "URL": "https://sinhala.adaderana.lk/news.php?nid=27740", "Category": null, "Parent URL": null}