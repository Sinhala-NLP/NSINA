{"Source": "Adaderana", "Timestamp": "May 7, 2018 12:00 pm", "Headline": "පොලිස් නිලධාරියාට පහරදීමේ සිද්ධිය-සැකකරුවෙකු තාමත් අත්අඩංගුවට අරන් නෑ", "News Content": "කයිට්ස් පොලීසියේ පොලිස් නිලධාරියෙකුට පහර දී තුවාල සිදු කළ සැකකරු තවමත් අත් අඩංගුවට ගැනීමට නොහැකි වූ බව කයිට්ස් පොලීසිය පවසයි. පොලීසියට අවශ්‍යව සිටි සැකකරුවකු අත් අඩංගුවට ගැනීමට පොලිස් නිලධාරියෙකු ගිය අවස්ථාවේදී එම සැකකරු පොලිස් නිලධාරියාට පහර දී සියුම් ආයුධයකින් කැපුම් තුවාලද සිදුකොට පලාගොස් තිබේ. තුවාල ලැබූ පොලිස් නිලධාරියාව පළාතේ අසල් වැසියන් පිරිසක් විසින් රෝහල් ගත කොට තිබේ. මේ සම්බන්ධයෙන් යාපනය නියෝජ්‍ය පොලිස්පතිවරයාගේ උපදෙස් මත විශේෂ පරීක්ෂණයක් ආරම්භ කොට ඇත. මේ අතර යාපනය නියෝජ්‍ය පොලිස්පති කාර්යාලය කියා සිටියේ පසුගිය දිනක යාපනය නගරයේදී බන්ධනාගාර බස් රථයකට පහර දීමේ සිද්ධියට සම්බන්ධ සැකකරුවන්ද මෙතෙක් අත් අඩංගුවට ගෙන නොමැති බවයි.", "URL": "https://sinhala.adaderana.lk/news.php?nid=88665", "Category": null, "Parent URL": null}