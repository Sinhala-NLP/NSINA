{"Source": "Adaderana", "Timestamp": "May 22, 2014 08:15 am", "Headline": "කුඩු රජෙක් දැලේ", "News Content": "මහපරිමාණ මත්ද්‍රව්‍ය ජාවාරම්කරුවෙකු ශ්‍රී ලංකාවේ දී අත්අඩංගුවට ගෙන තිබේ. මාලදිවයිනේ මාධ්‍ය වාර්තා කරන්නේ මාලදිවයිනේ සහ ශ්‍රී ලංකා පොලිසිය ඒකාබද්දව සිදුකළ විශේෂ වැටලීමක දී මෙම සැකකරු අත්අඩංගුවට ගෙන ඇති බවයි. ඊයේ පස්වරුවේ කොළඹ නගරයේ දී මොහු අත්අඩංගුවට ගෙන ඇති බව මාලදිවයින් බලධාරීන් පවසයි. ඊබ්‍රහිම් සෆාස් අබ්දුල් රසාක් නැමැති මෙම සැකකරු මත් ද්‍රව්‍ය ජාවාරම් සම්බන්ධයෙන් චෝදනා ලැබ මාලදිවයිනේ බන්ධනාගාර ගතව සිටි පුද්ගලයෙකු බව සඳහන්ය. පසුගිය පෙබරවාරි මාසයේ දී මෙම සැකකරුට වෛද්‍ය ප්‍රතිකාර ගැනීම සඳහා තාවකාලිකව බන්ධනාගාරයෙන් නිදහස් කර ඇති බව මාලදිවයින් රජය පවසයි. එහෙත් ඔහු යළි නියමිත කාලය තුළ නොපැමිණ ශ්‍රී ලංකාවට පලාවිත් සැඟව සිටීම හේතුවෙන් මෙලෙස අත්අඩංගුවට ගෙන ඇත. 2011 වසරේ ජුනි මස 24 වනදින හෙරොයින් ග්‍රෑම් 896 ක් ළඟ තබාගැනීමේ චෝදනාව මත අත්අඩංගුවට ගෙන බන්ධනාගාර ගතව සිට ඇති අතර ඔහු 2006 වසරේ සිට මත්ද්‍ර ව්‍ය ජාවාරමේ නිරතව සිට ඇති බව සඳහන්ය.", "URL": "https://sinhala.adaderana.lk/news.php?nid=43380", "Category": null, "Parent URL": null}