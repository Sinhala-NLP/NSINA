{"Source": "Adaderana", "Timestamp": "February 26, 2018 01:34 pm", "Headline": " අගමැති දිවුරුම් දුන්නේ තාවකාලිකව-දුමින්ද කියයි", "News Content": "අග්‍රමාත්‍ය රනිල් වික්‍රමසිංහ මහතා නීතිය හා සාමය අමාත්‍යවරයා වශයෙන් දිවුරුම් දුන්නේ තාවකාලිකව බව ශ්‍රීලනිප මහලේකම් දුමින්ද දිසානායක මහතා පවසයි. ශ්‍රීලනිප කාර්යාලයේදී අද (26) දහවල් පැවැති මාධ්‍ය හමුවකදී දුමින්ද දිසානායක මහතා මේ බව ප්‍රකාශ කළේය. එමෙන්ම ඉදිරියේදී වෙනත් අයකු වෙත එම අමාත්‍ය තනතුර පිරිනැමෙන බවත් ශ්‍රීලනිප මහලේකම් දුමින්ද දිසානායක මහතා කියා සිටියේය. එමෙන්ම පළාත් පාලන ආයතන පිහිටුවද්දී ශ්‍රී ලංකා නිදහස් පක්‍ෂය ප්‍රමුඛ එක්සත් ජනතා නිදහස් සන්ධානයට වැඩි බලයක් ලබා දීමට කැමැති නම් එජාපය සහ පොදුජන පෙරමුණ ඇතුළු ඕනෑම කණ්ඩායාමකට සහාය ලබා දෙන බව සන්ධාන මහලේකම්, ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පැවසීය. පළාත් පාලන ආයතන 167ක බලය තීන්දු කරන රිමෝට් එක තිබෙන්නේ සන්ධානය අතේ යැයි කී මහ ලේකම්වරයා තම සහය ලබා දෙන්නේ කුමන කණ්ඩායමකටද යන්න මෙතෙක් තීන්දු කර නැතැයි ද ප්‍රකාශ කළේය.", "URL": "https://sinhala.adaderana.lk/news.php?nid=84854", "Category": null, "Parent URL": null}