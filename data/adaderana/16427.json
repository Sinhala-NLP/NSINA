{"Source": "Adaderana", "Timestamp": "May 31, 2011 08:51 am", "Headline": "අද සිට නව කාර්යාල දුම්රියන් 2 ක් සහ නිවාඩු දිනවලටත් නව දුම්රියක් ", "News Content": "අද(31) දින සිට කොළඹ කොටුව සහ රඹුක්කන අතර නව කාර්යාල දුම්රියන් දෙකක් සහ ඉරිදා සහ රජයේ නිවාඩු දිනවල පමණක් ධාවනය වන නව දුම්රියක් හඳුන්වා දීමට දුම්රිය දෙපාර්තමේන්තුව පියවර ගෙන තිබේ. අද උදෑසන 6.15ට රඹුක්කන දුම්රිය ස්ථානයෙන් එක් දුම්රියක් ධාවනය ආරම්භ කළ බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. එමෙන්ම කොළඹ -කොටුවෙන් පස්වරු 4 .50 ට පිටත්වන දුම්රියක් ද ධාවනය කිරීමට නියමිත බව ඒ පිළිබඳව පැහැදිලි කළ සැලසුම් අධ්‍යක්ෂ විජය සමරසිංහ මහතා කියා සිටියේය. කොළඹ -කොටුවෙන් පස්වරු 1 .30 ට පිටත්වී රඹුක්කන දක්වා ධාවනය වන ඉරිදා සහ රජයේ නිවාඩු දිනවල පමණක් ධාවනය වන විශේෂ දුම්රියක් ධාවනය කිරීම සඳහා ද සියලු කටයුතු සූදානම් කර ඇති බව හෙතෙම සඳහන් කළේය.", "URL": "https://sinhala.adaderana.lk/news.php?nid=16427", "Category": null, "Parent URL": null}