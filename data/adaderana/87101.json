{"Source": "Adaderana", "Timestamp": "April 8, 2018 09:04 am", "Headline": " තායිලන්ත-ශ්‍රී ලංකා නාවික සබඳතා වැඩි කරන වැඩසටහන් අදත්", "News Content": "මෙරටට පැමිණි තායිලන්ත රාජකීය නාවික හමුදාවට අයත් යුද නෞකා තුනෙහි නාවිකයන් සහ මෙරට නාවික හමුදාව සංවිධානය කරන වැඩසටහන් කිහිපයක් අදත් පැවැත්වෙයි. දින පහක සංචාරයක් සඳහා එම යුද නෞකා තුන පසුගිය 06 වැනිදා කොළඹ වරායට පැමිණ තිබේ. එම නෞකාවල පැමිණි ඉහළ නාවික නිලධාරීන්, බටහිර නාවික විධාන මූලස්ථානයේ දී විධාන ආඥපති රියර් අද්මිරාල් නිශාන්ත උළුගේතැන්න මහතා හමුවී සුහඳ පිළිසඳරක නිරත වූ බව නාවික හමුදාව ප්‍රකාශ කළේය. එම පිරිස නාවික හමුදා මූලස්ථානයේ දී නාවික හමුදා මාණ්ඩලික ප්‍රධානී රියර් අද්මිරාල් නීල් රොසයිරෝ මහතා ද හමුවී තිබේ.", "URL": "https://sinhala.adaderana.lk/news.php?nid=87101", "Category": null, "Parent URL": null}