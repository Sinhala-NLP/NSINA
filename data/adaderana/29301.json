{"Source": "Adaderana", "Timestamp": "November 19, 2012 08:10 am", "Headline": "හෙරොයින් ජාවාරම් කළ මව හා පුතු දැලේ", "News Content": "මෝදර ප්‍රදේශයේ සිදුකළ වැටලීමක දී හෙරොයින් ජාවාරමේ නිරතව සිටි මවක සහ පුතෙකු අත්අඩංගුවට ගෙන තිබේ. මෝදර, සමිත්පුර, මට්ටක්කුලිය ප්‍රදේශයේ සිදුකළ වැටලීමක දී සැකකරුවෙකු අත්අඩංගුවට ගෙන ඇති අතර ඔහු සතුව තිබී හෙරොයින් ග්‍රෑම් 18 මිලිග්‍රෑම් 700 ක් සොයා ගෙන ඇති බව සඳහන්ය. මීට අමතරව අත්අඩංගුවට ගත් කාන්තාව සතුව තිබී හෙරොයින් ග්‍රෑම් 6 මිලි ග්‍රෑම් 600 ක් ‍මෝදර පොලිස් නිලධාරීන් භාරයට ගෙන ඇත. අත්අඩංගුවට ගත් සැකකරු සහ සැකකාරිය රඳවා තබා ගෙන වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29301", "Category": null, "Parent URL": null}