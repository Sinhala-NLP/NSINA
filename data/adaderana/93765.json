{"Source": "Adaderana", "Timestamp": "August 3, 2018 07:42 pm", "Headline": "මෝටර් රථවලට බදු සංශෝධන සිදු කරපු හේතුව මහබැංකු අධිපති හෙළිකරයි", "News Content": "එන්ජින් ධාරිතාව 1000ට අඩු මෝටර් රථ සඳහා බදු සංශෝධන සිදු කර ඇත්තේ ආනයන වියදම් අඩු කර ගැනීමේ අරමුණින් බව මහබැංකු අධිපති ආචාර්ය ඉන්ද්‍රජිත් කුමාරස්වාමි මහතා පවසයි. අද(03) දහවල් මහබැංකු පරිශ්‍රයේ පැවති මාධ්‍ය හමුවකදී ඒ මහතා මේ සම්බන්ධයෙන් අදහස් පළ කළේය. වෙළඳ පරතරය වැඩි වීමෙන් විදේශ ණය වැඩි වශයෙන් ලබා ගැනීමට සිදුවන අතර එමඟින් රුපියලේ අගය පහත වැටෙන බවත්, ඔහු සඳහන් කළේය. නව අධිවේගී තුනක් ඉදිවීම සහ නාගරික සැහැල්ලු දුම්රිය පද්ධතිය තුළින් ඉදිරියේදී පොදු ප්‍රවාහන කටයුතු වර්ධනයක් ලබනු ඇතැයිද ඔහු පෙන්වා දෙයි. එහි ප්‍රතිඵලයක් ලෙස ජීවන වියදම ඉහළ යාම පොදු ජනතාවට සෘජුවම බලපෑමක් ඇති කරන බවත් මහබැංකු අධිපති ආචාර්ය ඉන්ද්‍රජිත් කුමාරස්වාමි වැඩිදුරටත් පැවසීය", "URL": "https://sinhala.adaderana.lk/news.php?nid=93765", "Category": null, "Parent URL": null}