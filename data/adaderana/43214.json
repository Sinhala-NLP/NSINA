{"Source": "Adaderana", "Timestamp": "May 15, 2014 11:51 am", "Headline": "පොතුහැර නිවසක ගින්නකින් කතක් මරුදකී", "News Content": "පොතුහැර, දියාමුල්ල ප්‍රදේශයේ නිවසක් තුළ ඇති වූ ගින්නකින් කාන්තාවක් මියගොස් තිබේ. පොලිස් හදිසි ඇමතුම් අංකයට ලැබුණු තොරතුරකට අනුව සිදුකළ විමර්ශනයක දී නිවසක කාමරයක් තුළ මියගොස් සිටි කාන්තාවකගේ මළ සිරුර සොයාගත් බව පොතුහැර පොලිසිය සඳහන් කළේය. මිට දින කිහිපයකට පෙර අදාළ කාන්තාව මෙලෙස ගින්නට හසුවී මියගොස් ඇති බවටත් කාන්තාව සිටි කාමරය පමණක් ගින්නට හසුව ඇති බවටත් නිරික්ෂණය වන බව පොලිසිය පැවසීය. කෙසේ වෙතත් ගින්නට හේතුව මෙතෙක් අනාවරණය වී නැත. සිද්ධිය සම්බන්ධයෙන් පොතුහැර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43214", "Category": null, "Parent URL": null}