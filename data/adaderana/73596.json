{"Source": "Adaderana", "Timestamp": "May 26, 2017 06:52 pm", "Headline": " අහපත් කාලගුණයෙන් 99ක් මරුට-110ක් අතුරුදන්-53000ක් අවතැන්", "News Content": "අහපත් කාලගුණයෙන් පුද්ගලයන් 99 දෙනෙකු ජීවිතක්ෂයට පත්ව 110ක් අතුරුදහන් වී ඇති බව වාර්තාවේ. මීට අමතරව පුද්ගලයින් 53,000ට වැඩි පිරිසක් පීඩාවට පත්වී ඇති බව ද සඳහන්ය. රත්නපුර, කළුතර, ගාල්ල, මාතර, කොළඹ, හම්බන්තොට සහ ගම්පහ යන දිස්ත්‍රික්කවලට මෙලෙස අයහපත් කාලගුණයෙන් දැඩි බලපැම් එල්ල වී තිබේ.වැඩිම මරණ සංඛ්‍යාවක් කළුතර දිස්ත්‍රික්කයෙන් වාර්තා වන අතර, එම සංඛ්‍යාව 37 කි. රත්නපුර දිස්ත්‍රික්කයෙන්ද මරණ 29 ක් වාර්තා වෙයි. පීඩාවට පත්වු මුළු පිරිස පිළිබඳව නිල වශයෙන් ප්‍රකාශයක් සිදුකළ නොහැකි බව දිස්ත්‍රික් ලේකම්වරුන් සඳහන් කළේය.මේ අතර, ආපදා කළමනාකරණ මධ්‍යස්ථානය ප්‍රකාශ කළේ පුද්ගල මරණ 28 ක් සහ අතුරුදන්වූවන් 66 දෙනෙකු පමණක් පිළිබඳව තමන් වෙත තොරතුරු ලැබී ඇති බවයි.", "URL": "https://sinhala.adaderana.lk/news.php?nid=73596", "Category": null, "Parent URL": null}