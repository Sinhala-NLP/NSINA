{"Source": "Adaderana", "Timestamp": "November 14, 2016 10:18 am", "Headline": "රාජ්‍ය සේවය කළමනාකරණය අතින් ඉතා දුර්වලයි", "News Content": "රටේ රාජ්‍ය සේවය කළමනාකරණය අතින් ඉතා දුර්වල වී ඇති බව සෞඛ්‍ය පෝෂණ හා දේශිය වෛද්‍ය අමාත්‍ය රාජිත සේනාරත්න මහතා පවසයි. රාජ්‍ය ආයතන මාසයකින් පමණ ගන්නා තීන්දු තීරණ එක් දිනක් තුළ ගැනීමට පෞද්ගලික අංශය සමත්වී ඇති බව අමාත්‍යවරයා පෙන්වා දෙනු ලබයි. සෞඛ්‍ය සේවක සේවිකාවන්ගේ මානව සම්පත් ප්‍රවර්ධන වැඩසටහනකට එක්වෙමින් රාජිත සේනාරත්න අමාත්‍යවරයා මේ බව ප්‍රකාශ කළේය. යල්පැන ගිය රාජ්‍ය සේවා නීතිරීතිවලට සිරවී සිටින සේවකයින් ඉන් ඉවත් කර ශක්තිමත් රාජ්‍ය සේවාවක් ඇති කිරීමට වත්මන් යහපාලන රජය කටයුතු කරන බව එහිදී වැඩිදුරටත් අදහස් දැක්වූ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=66019", "Category": null, "Parent URL": null}