{"Source": "Adaderana", "Timestamp": "July 12, 2017 01:46 pm", "Headline": "දේශපාලනයෙන් තොර කිසිවක් නෑ", "News Content": "අද වන විට බොහෝ දෙනා දේශපාලනය වැඩක් නෑ ආණ්ඩු වැඩක් නෑ යනුවෙන් පැවසුවද දේශපාලනයෙන් තොර කිසිවක් නොමැති බව මැතිවරණ කොමසාරිස් මහින්ද දේශප්‍රිය මහතා පවසයි. ඊයේ(11) පැවති සර්වජන ඡන්ද බලය, ප්‍රජාතන්ත්‍රවාදය හා ජනතා පරමාධිපත්‍යය යන මැයෙන් මැතිවරණ කොමිෂන් සභාව හා සමාජ සමානත්මතාව උදෙසා විශ්වවිද්‍යාලයීය ආචාර්යවරුන්ගේ සංගමය විසින් පවත්වන ලද සංවාදයකට එක් වෙමින් දේශප්‍රිය මහතා මෙම අදහස් පළ කළේය. තමා කිසිවෙකුටත් දේශපාලන පක්ෂවලට බෙදෙන ලෙස නොපවසන බවත් නමුත් දේශාපලනයෙන් තොර කිසිවක් නොමැති බවත් දේශප්‍රිය මහතා වැඩිදුරටත් කියා සිටියේය. පක්ෂ දේශපාලනය වෙනම දෙයක් වුවත් රටේ පාලනයට එක්වීම තවත් දෙයක් වන අතර සර්වජන ඡන්ද බලය ක්‍රියාත්මක වෙන්නේ ඡන්දය හිමි නාමලේඛනයට නම ඇතුළත් කිරීමෙන් පමණක් බව ද ඔහු මෙහිදී සඳහන් කළේය.", "URL": "https://sinhala.adaderana.lk/news.php?nid=75171", "Category": null, "Parent URL": null}