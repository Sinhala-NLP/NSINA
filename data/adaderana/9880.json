{"Source": "Adaderana", "Timestamp": "July 28, 2010 09:46 am", "Headline": "ශ්‍රී ලාංකිකයින් 6 ක් ඇමරිකාවේදී අත්අඩංගුවට", "News Content": "නීතී විරෝධී ශ්‍රී ලාංකික සංක්‍රමණිකයින් හය දෙනෙක් අමෙරිකාවේ දී අත්අඩංගුවට පත් ව තිබේ. අමෙරිකාවේ\"පාම් බ්ච්\"පොලිසිය විසින් මොවුන් අත්අඩංගුවට ගෙන ඇති බව සඳහන් වේ. වෙරළාරක්ෂක නිලධාරීන් කණ්ඩායමකට ලැබුණු තොරතුරකට අනුව සිදු කළ මෙහෙයුමක දී මෙම ශ්‍රී ලාංකික පිරිස අත්අඩංගුවට ගත් බව\"පාම් බීච්\"පොලිසියේ ප්‍රකාශයෙක් කියා සිටියේය. මොවුන් අවුරුදු 20 ත් 40 ත් අතරේ පසුවන්නන් බවත්,ඔවුන් හොඳ සෞඛ්‍ය තත්ත්වයෙන් පසු වන බවත් එරට පොලිසිය සඳහන් කරයි. මෙම සංක්‍රමණිකයින් කිසියම් පිරිසක් විසින් බෝට්ටුවකින් පැමිණ දමා යන්නට ඇති බවට සැක කෙරෙන අතර ඒ පිළිබඳව කිසිදු තොරතුරක් අනාවරණය කර ගෙන නොමැති බව\"පාම් බීච්\"පොලිසිය කියා සිටියි.", "URL": "https://sinhala.adaderana.lk/news.php?nid=9880", "Category": null, "Parent URL": null}