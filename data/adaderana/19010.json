{"Source": "Adaderana", "Timestamp": "September 28, 2011 09:22 am", "Headline": "ලෝක ජලභීතිකා දිනය අදයි", "News Content": "ලෝක ජලභීතිකා දිනය අදට(28) යෙදී තිබේ. 2016 වසර වන විට ජලභීතීකාවෙන් තොර ශ්‍රී ලංකාවක් යන්න මෙවර ජලභීතිකා දිනයේ තේමාව බව සෞඛ්‍ය අමාත්‍යාංශය පවසයි. ජලභීතිකා රෝගය මර්දනය සදහා වසරකට රුපියල් මිලියන 500 ක මුදලක් වැය කරන බවයි සෞඛ්‍ය අමාත්‍යාංශය සඳහන් කරයි. වසරකට සුනඛයින් සපා කෑම් සම්බන්ධයෙන් පුද්ගලයින් දෙලක්ෂ පනස් දහසක පිරිසක් වාර්තා වන බව සඳහන්ය. මෙම වසරේ ගත වූ මුල් මාස 8ක කාලය තුළ සුනඛ සපාකෑම් හේතුවෙන් පුද්ගලයින් 32 දෙනෙකු ජීවිතක්ෂයට පත්ව ඇති බව සෞඛ්‍ය අමාත්‍යාංශය පෙන්වා දෙයි. මෙවර ජලභීතිකා දින තේමාවට අනුව 2016 වන විට ජලභීතිකා රෝගය තුරන් කරලීමේ වැඩසටහන් අදින් ආරම්භ වන බව එම අමාත්‍යාංශය පවසයි.", "URL": "https://sinhala.adaderana.lk/news.php?nid=19010", "Category": null, "Parent URL": null}