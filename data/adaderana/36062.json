{"Source": "Adaderana", "Timestamp": "July 24, 2013 12:50 pm", "Headline": "ගාලු පාර හරස් කරමින් කටුබැද්දේ උද්ඝෝෂණයක් ", "News Content": "මොරටුව වඩු කාර්මිකයින් පිරිසක් ගාලු - කටුබැද්ද ප්‍රදේශයෙන් ගාලු පාර හරස් කරමින් උද්ඝෝෂණයක නිරතව සිටියි. අද(24) උදෑසන සිට මොවුන් මෙලෙස උද්ඝෝෂණයක නිරතව සිටින බව අද දෙරණ වාර්තාකරු සඳහන් කළේය. තම භාණ්ඩවලට සාධාරණ මිලක් ලබා දෙන ලෙස ඉල්ලමින් මොවුන් මෙලෙස උද්ඝෝෂණයේ නිරතව සිටින බව වාර්තාවෙයි. මෙම උද්ඝෝෂණය සඳහා බෝහෝ පිරිසක් සහභාගි වී සිටින බවද සඳහන් වෙයි. මේ හේතුව නිසා ගාලු පාරේ අධික රථවාහන තදබදයක් ද පවතින බව අප වාර්තාකරු පවසයි. මේ අතර උද්ඝෝෂණය අතර වාරයේ එම ස්ථානයට පැමිණි ජීවන් කුමාරතුංග මහතාට උද්ඝෝෂකයින් විසින් ප්‍රහාරයක් එල්ල කර ඇති බව ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=36062", "Category": null, "Parent URL": null}