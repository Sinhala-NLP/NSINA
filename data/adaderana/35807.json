{"Source": "Adaderana", "Timestamp": "July 16, 2013 07:29 am", "Headline": "මේ මැතිවරණයේදී මු.කො තනිවෙයි", "News Content": "එළඹෙන පළාත් සභා මැතිවරණයේදී ශ්‍රී ලංකා මුස්ලිම් කොංග්‍රසය තනිව තරඟ කිරීමට තීරණය කර තිබේ. ඒ අනුව උතුරු, මධ්‍යම හා වයඹ පළාත් සභාවලට අදාළව පවත්වනු ලබන මැතිවරණයේදී මුස්ලිම් කොංග්‍රසය වෙන වෙනම අපේක්ෂකයින් යෙදවීමට කටයුතු කරනු ඇත. ඊයේ සවස රැස්වුණු එම පක්ෂයේ උත්තරීතර මණ්ඩලය විසින් මෙම තීරණය ගත් බව ශ්‍රී ලංකා මුස්ලිම් කොංග්‍රසයේ ප්‍රකාශකයෙක් අද දෙරණට කියා සිටියේය.", "URL": "https://sinhala.adaderana.lk/news.php?nid=35807", "Category": null, "Parent URL": null}