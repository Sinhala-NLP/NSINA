{"Source": "Adaderana", "Timestamp": "April 18, 2013 01:26 pm", "Headline": " රිය අනතුරකින් එක් අයෙක් අවසන් ගමන් යයි", "News Content": "මැදවච්චිය - වව්නියාව ප්‍රධාන මාර්ගයේ මැදවච්චිය ප්‍රාදේශීය සභාව ඉදිරිපිට සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. පෞද්ගලික බස් රථයක් සහ යතුරු පැදියක් ගැටීමෙන් අනතුර සිදුව ඇති බව මැදවච්චිය පොලිසිය සඳහන් කරයි. අනතුරින් බරපතළ තුවාල ලැබු යතුරුපැදියේ ගමන්ගත් පුද්ගලයා අනුරාධපුර ශික්ෂණ රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. ජීවිතක්ෂයට පත්ව ඇත්තේ සිවිල් ආරක්ෂක බලකා භටයෙකු බව පොලිසිය පවසයි. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද (18) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33364", "Category": null, "Parent URL": null}