{"Source": "Adaderana", "Timestamp": "November 26, 2010 10:29 am", "Headline": "සපුගස්කන්දේ කංසා තවානක් වටලයි", "News Content": "සපුගස්කන්ද, රක්ගහවත්ත ප්‍රදේශයේ ගෙවත්තක පවත්වාගෙන ගිය කංසා තවානක් වටලා සැකකරුවෙකු අත්අඩංගුවට ගෙන තිබේ. බියගම පොලිසිය සහ බස්නාහිර පළාත් බුද්ධි කොට්ඨාශය ඒකාබද්ධව අද(26) පෙරවරුවේ මෙම වැටලීම සිදුකර ඇති බව වාර්තා වේ. පර්චස් 10 ක පමණ භූමියක මිරිස් වගාවක් සමග කංසා වගා කර තිබූ බව පොලිසිය පවසයි. සිද්ධිය සම්බන්ධයෙන් සැකපිට අත්අඩංගුවට ගත් ගෙවත්තේ හිමිකරු අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12409", "Category": null, "Parent URL": null}