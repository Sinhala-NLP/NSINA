{"Source": "Adaderana", "Timestamp": "May 30, 2013 04:11 pm", "Headline": "  රන් ආලේපිත බුදු පිළිමයක් උස්සපු දෙදෙනෙක් දැලේ", "News Content": "රන් ආලේපිත බුදු පිළිමයක් සොරකම් කිරීමේ සිද්ධියක් සම්බන්ධයෙන් පුද්ගලයින් දෙදෙ‍නෙකු මින්නේරිය පොලිසිය විසින් අත්අඩංගුවට ගෙන තිබේ. සොරකම් කරන ලද එම බුදු පිළිමය අලෙවි කිරීම සඳහා සූදානම්ව සිටියදී සැකකරුවන් අත්අඩංගුවට ගත් බව පොලිසිය කියා සිටියි. අනුරාධපුර යුගයේ නිර්මාණය කරන ලද බවට සැලකෙන මෙම බුදු පිළිමය ජයන්තිපුර ප්‍රදේශයේ නිවසක බුදු මැදුරක තිබියදී සැකකරුවන් විසින් සොරකම් කර ඇති බවට එම නිවසේ පදිංචිකරු විසින් පොලිසියට පැමිණිලි කර තිබේ. ඒ අනුව සිදුකළ විමර්ශන වලදී සැකකරුවන් අත්අඩංගුවට ගැනීමට හැකිවූ බව පොලිසිය සඳහන් කියා සිටියි.", "URL": "https://sinhala.adaderana.lk/news.php?nid=34495", "Category": null, "Parent URL": null}