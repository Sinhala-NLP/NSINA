{"Source": "Adaderana", "Timestamp": "July 5, 2012 04:02 pm", "Headline": " පාර්ලිමේන්තු පැමිණීම අඩුයි-මාස 3 ට වරක් පැමිණීම පෙන්විය යුතුයි", "News Content": "ආණ්ඩු පක්ෂයේ මැති ඇමතිවරුන් මෙන්ම විපක්ෂයේ මන්ත්‍රීවරුන්ද පාර්ලිමේන්තු රැස්වීම් වලට සහභාගීවීමේ අඩුවක් දකින්නට ඇති බව විපක්ෂ නායක රනිල් වික්‍රමසිංහ මහතා පවසයි. පාර්ලිමේන්තුව නියෝජනය කිරීම සඳහා පක්ෂ පාට භේදයකින් තොරව සෑම මහජන නියෝජිතයකුටම වගකීමක් තිබෙන බවද වික්‍රමසිංහ මහතා අද (05) පාර්ලිමේන්තුවේදී සඳහන් කළේය. පාර්ලිමේන්තුව නියෝජනය කරනා සෑම සියලුදෙනාම මහජනතාවගේ මුදලින් වැටුප් ලබන මහජන සේවකයින් බැවින් වගකීමකින් යුතුව රැස්වීම් සඳහා සහභාගීවීම කළයුතු බව පෙන්වාදුන් වික්‍රමසිංහ මහතා ඒ සඳහා කරුණු දැක්වෙන යෝජනා කිහිපයක් කතානායකවරයාට ඉදිරිපත් කළ බව අද දෙරණ වාර්තාකරු කියා සිටියි. ඒ අනුව පාර්ලිමේන්තු නියෝජිතයින් රැස්වීම් සඳහා සහභාගීවිම පිළිබඳ තොරතුරු දැක්වෙන වාර්තාවක් මාස 3 ට වරක් නිකුත් කරන ලෙස විපක්ෂ නායකවරයා එහි එක් යෝජනාවක් ලෙස කතානායකවරයාගෙන් ඉල්ලා සිටියේය.", "URL": "https://sinhala.adaderana.lk/news.php?nid=25541", "Category": null, "Parent URL": null}