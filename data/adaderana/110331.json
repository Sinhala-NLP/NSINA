{"Source": "Adaderana", "Timestamp": "May 21, 2019 06:56 am", "Headline": "ෂරියා විද්‍යාලයට සම්බන්ධ රාජ්‍ය ආයතන 4ක ප්‍රධානීන් අද කෝප් කමිටුව හමුවට", "News Content": "මඩකලපුව ෂරියා විශ්වවිද්‍යාලයට සම්බන්ධයෙන් රාජ්‍ය ආයතන 4ක ප්‍රධානීන් අද(21) කෝප් කමිටුව හමුවට කැඳවා තිබේ. එම කමිටුවේ සභාපති සුනිල් හදුන්නෙත්ති මහතා ප්‍රකාශ කළේ අද පස්වරු 2.30ට කෝප් කමිටුව රැස්වන බවයි. අධ්‍යාපන අමාත්‍යාංශය, නිපුණතා සංවර්ධන හා වෘත්තීය පුහුණු අමාත්‍යාංශය, ශ්‍රී ලංකා ආයෝජන මණ්ඩලය සහ විශ්වවිද්‍යාල ප්‍රතිපාදන කොමිෂන් සභාවේ නිලධාරීන් ඊට කැඳවා තිබේ. අදාළ විශ්වවිද්‍යාලය ඉදිකිරීමට සම්බන්ධ මූලික කරුණු රාශියක් පිළිබද කමිටුව හමුවේ කරුණු විමසීමට නියමිතයි.", "URL": "https://sinhala.adaderana.lk/news.php?nid=110331", "Category": null, "Parent URL": null}