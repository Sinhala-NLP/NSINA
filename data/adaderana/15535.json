{"Source": "Adaderana", "Timestamp": "April 18, 2011 09:37 am", "Headline": "මෙරට ධීවරයින් 10 දෙනෙක් ඉන්දීය අත්අඩංගුවට", "News Content": "ශ්‍රී ලාංකික ධීවරයින් දස දෙනෙකු ඉන්දීය අත්අඩංගුවට පත්ව තිබේ. ඉන්දීය මුහුදු සීමාව උල්ලංඝණය කිරීම හේතුවෙන් ආන්ද්‍රා ‍ප්‍රදේශ් වෙරළ ආසන්න මුහුදේ දී මොවුන් අත්අඩංගුවට ගෙන ඇති බව වාර්තා වේ. මෝටර් බෝට්ටු වලින් ගොස් මසුන් මැරීමේ නිරතව සිටි අදාළ ධීවරයින් පිරිස පසුගිය සිකුරාදා පස්වරුවේ දී අත්අඩංගුවට ගත් බව ඉන්දීය වෙරළාරක්ෂක නිලධාරීන් මාධ්‍ය වෙත ප්‍රකාශ කර ඇත. ඔවුන් මේ වන විට කාකිනාද නාවික පොලිසිය වෙත බාර දී තිබේ. අත්අඩංගුවට පත් වූ ධීවරයින් අවුරුදු 20ත් 40ත් අතර පසුවන්නන් බව වාර්තා වේ. මේ අතර එම ධීවරයින් පිරිස විශාඛා පට්නම් ප්‍රධාන මහේස්ත්‍රාත්වරයා වෙත ඉදිරිපත් කිරීමෙන් පසු රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=15535", "Category": null, "Parent URL": null}