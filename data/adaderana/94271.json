{"Source": "Adaderana", "Timestamp": "August 12, 2018 06:42 am", "Headline": "බස්නාහිර පළාත්සභාවට සැප පුටු ගෙන්වීම පළාත් ආණ්ඩුකාර අණින් නවතියි", "News Content": "බස්නාහිර පළාත් සභාවට රුපියල් ලක්ෂ හයහමාර බැගින් වටිනා පුටු 125 ක් ගෙන්වීම තාවකාලිකව අත්හිටුවීමට බස්නාහිර පළාත් ආණ්ඩුකාර හේමකුමාර නානායක්කාර මහතා තීරණය කර තිබේ. අද දෙරණ කළ විමසීමකදී බස්නාහිර පළාත් ආණ්ඩුකාරවරයාගේ මාධ්‍ය අංශය මේ බව ප්‍රකාශ කළේය. බස්නාහිර පළාත් සභාවේ නව ගොඩනැගිල්ලේ මන්ත්‍රී පුටුවක් සඳහා රුපියල් ලක්ෂ හයහමාරක මුදලක් වැය කරමින් පුටු තොගයක් විදෙස් රටකින් ආනයනය කිරීම සිදුකරන බවට ජනතා විමුක්ති පෙරමුණේ බස්නාහිර පළාත් සභා මන්ත්‍රී ලක්ෂ්මන් නිපුණආරච්චි මහතා ඊයේ(11) දෙරණ බිග් ෆෝකස් වැඩසටහනට එක්වෙමින් පසුගියදා අනාවරණය කළේය. කෙසේවෙතත් බස්නාහිර පළාත් සභාවට පුටු ගෙන්වීමේ ක්‍රියාවලිය තාවකාලිකව අත්හිටුවීමට බස්නාහිර පළාත් ආණ්ඩුකාර හේමකුමාර නානායක්කාර මහතා තීරණය කර ඇති බව ආණ්ඩුකාරවරයාගේ මාධ්‍ය අංශය අද දෙරණට ප්‍රකාශ කළේය.", "URL": "https://sinhala.adaderana.lk/news.php?nid=94271", "Category": null, "Parent URL": null}