{"Source": "Adaderana", "Timestamp": "June 15, 2013 10:31 am", "Headline": "ධීවරයින් 4ක් පොලිස් දැලේ", "News Content": "නීති විරෝධී ලෙස පුපුරන ද්‍රව්‍ය යොදා මසුන් මැරීමට සුදානම් වූ ධීවරයින් හතර දෙනෙකු කුච්චවේලි ප්‍රදේශයේදී පොලීසිය විසින් අත්අඩංගුවට ගෙන තිබේ. කුච්චවේලි පොලීසියට ලද තොරතුරක් අනුව සිදුකළ වැටලිමකදී මොවුන් අත්අඩංගුවට ගෙන ඇති බව සඳහන්ය. මසුන් මැරීම සඳහා පුපුරණ ද්‍රව්‍ය යොදා සකස් කරන ලද ඩයිනා බෝම්බ 2ක්, බෝට්ටුවක් හා දැල් ආම්පන්න පොලිස් භාරයට ගෙන ඇත. අත්අඩංගුවට ගත් සැකකරුවන් අද (15) ත්‍රිකුණාමලය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34932", "Category": null, "Parent URL": null}