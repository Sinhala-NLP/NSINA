{"Source": "Adaderana", "Timestamp": "June 17, 2016 01:45 pm", "Headline": "අධ්‍යාපන නවීකරණයකට සැරසෙයි ", "News Content": "යුනෙස්කෝ නවදිල්ලි කලාප කාර්යාලයේ අධ්‍යක්ෂ ෂිගෝරු ආ ඕයාගී මහතා සමග අධ්‍යාපන අමාත්‍ය අකිල විරාජ් කාරියවශම් මහතා හමුවී සාකච්ඡා කර තිබේ.අධ්‍යාපන අමාත්‍යාංශයේ එම හමුව පැවති බව අමාත්‍යාංශය සඳහන් කළේය.නව ලොව ජයගත හැකි අයුරින් අධ්‍යාපන ක්ෂේත්‍රයේ නවීකරණයන් සිදු කරන බවද එහිදී පවසා තිබේ.මීපේ ප්‍රදේශයේ පවතින දකුණු ආසියානු ගුරු සංවර්ධන මධ්‍යස්ථානය කලාපයේ ශක්තිමත්ම කේන්ද්‍රිය ගුරු පුහුණු මධ්‍යස්ථානය බවට පත් කිරීමට සහය ලබා දෙන බව ද යුනෙස්කෝ නියෝජිතයින් එහිදී ප්‍රකාශ කර ඇත.", "URL": "https://sinhala.adaderana.lk/news.php?nid=61190", "Category": null, "Parent URL": null}