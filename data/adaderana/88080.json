{"Source": "Adaderana", "Timestamp": "April 26, 2018 04:35 pm", "Headline": "විරාත් කෝලිට දඩ", "News Content": "රෝයල් චැලෙන්ජර්ස් බැංග්ලෝර් කණ්ඩායමේ නායක විරාත් කෝලිට දඩයක් පැනවීමට අයි.පී.එල් සංවිධායකයින් තීරණය කර තිබේ. ඒ ඊයේ(25) චෙන්නායි සුපර් කිංග්ස් කණ්ඩායම අතර පැවති තරගයේ නියමිත කාලය තුළ පන්දු යවා නිම නොකිරීම නිසයි. රෝයල් චැලෙන්ජර්ස් බැංග්ලෝර් කණ්ඩායම සහ චෙන්නායි සුපර් කිංග්ස් කණ්ඩායම අතර පැවති තරගයේ දී කඩුළු 5ක ජයක් හිමි කර ගත්තේ චෙන්නායි සුපර් කිංග්ස් කණ්ඩායමයි. එම තරගයේ දී රෝයල් චැලෙන්ජර්ස් බැංග්ලෝර් කණ්ඩායමේ නායක විරාත් කෝලි නියමිත කාලය තුල පන්දු යවා නිම නොකිරීම නිසා ඔහුට දඩයක් පැනවීමට අයි.පී.එල් සංවිධායකයින් තීරණය කර තිබේ. ඒ අනුව ඔහුගේ තරග මුදලින් ලක්ෂ 12ක මුදලක් දඩයක් ලෙස ඔහුට පනවා තිබේ. මේ වන විට රෝයල් චැලෙන්ජර්ස් බැංග්ලෝර් කණ්ඩායම ප්‍රසාද ලකුණු සටහනේ පසුවන්නේ 6 වැනි ස්ථානයේයි.", "URL": "https://sinhala.adaderana.lk/news.php?nid=88080", "Category": null, "Parent URL": null}