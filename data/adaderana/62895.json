{"Source": "Adaderana", "Timestamp": "August 9, 2016 08:37 am", "Headline": "ඉන්දීයාවේ සරණාගත කඳවුරුවල සිටි 75ක් අද මව්බිමට", "News Content": "තමිල්නාඩුවේ සරණාගත කඳවුරුවල රැඳී සිටි ශ්‍රී ලාංකිකයන් 75 දෙනෙකු අද දිවයිනට පැමිණීමට නියමිතව තිබේ.කණ්ඩායම් තුනක් යටතේ ඔවුන් මදුරෙයි, ට්‍රිචි සහ චෙන්නායිහි සිට ගුවන් මගින් දිවයිනට පැමිණීමට නියමිතය. කාන්තාවන් තිස් දෙදෙනෙකු ඇතුළත් අදාළ පිරිස මන්නාරම, යාපනය, වව්නියාව, කිළිනොච්චිය , ත්‍රීකුණාමලය සහ මුලතිව් යන ප්‍රදේශවල මුල් පදිංචිකරුවන් වන බව වාර්තා වේ. එක්සත් ජාතීන්ගේ සරණාගතයින් පිළිබඳ කාර්යාලයේ මැදිහත්වීමෙන් දිවයිනට පැමිණෙන අදාළ පිරිස යළි පදිංචිකරවීම සඳහා රජය අවශ්‍ය කටයුතු සම්පාදනය කර ඇත.2011 වසරේ සිට මේ දක්වා ඉන්දියාවේ සරණාගත කඳවුරුවල රැඳී සිටි පුද්ගලයන් 4870 දෙනෙකු දිවයිනට පැමිණ ඇති අතර තවත් ශ්‍රී ලාංකිකයින් ලක්ෂයක පමණ පිරිසක් සරණාගතයින් ලෙස ඉන්දියාවේ රැඳී සිටින බව වාර්තා වේ.", "URL": "https://sinhala.adaderana.lk/news.php?nid=62895", "Category": null, "Parent URL": null}