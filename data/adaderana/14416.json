{"Source": "Adaderana", "Timestamp": "February 23, 2011 08:34 am", "Headline": "ළමා අපචාර චෝදනාකරුට චෝදනා ඩබල්වෙයි", "News Content": "මාතලේ ළමා අපචාර සිද්ධියේ පළමු සැකකරුට එරෙහිව තවත් එවැනිම චෝදනාවක් සම්බන්ධයෙන් අධිකරණයට කරුණු වාර්තා කළ බව මාතලේ මූලස්ථාන පොලිසිය පවසයි. මාතලේ බීරීදෙවොල ප්‍රදේශයේ ළමයෙකුගේ දෙමාපියන් විසින් කළ පැමිණිල්ලක් විමර්ශනය කිරීමෙන් අනතුරුව මෙලෙස කරුණු දැක් වූ බව පොලිසිය පවසයි. අලුවිහාර ප්‍රදේශයේ පාසලක පිරිමි ළමුන් දෙදෙනෙකු මාතලේ ප්‍රදේශයේ නිවසකට ගෙන ගොස් ලිංගික අතවර කරන ලදැයි අදාළ සැකකරු සමඟ මාතලේ ප්‍රාදේශීය ලේකම්වරයා ද අත්අඩංගුවට ගෙන අධිකරණයට ඉදිරිපත් කෙරුණි. අදාළ ප්‍රාදේශීය ලේකම්වරයා මේ වන විට රක්ෂිත බන්ධනාගාර ගත කර සිටියි.. අත්අඩංගුවට ගත් අනෙක් සැකකරු ප්‍රදේශයේ පාසලක නැටුම් ගුරුවරයෙකු වන අතර මෙම සැකකරුවන්ට එරෙහි ඉදිරි පියවර නීතීපතිවරයාගේ උපදෙස් මත ගන්නා බව පොලිසිය පවසයි.", "URL": "https://sinhala.adaderana.lk/news.php?nid=14416", "Category": null, "Parent URL": null}