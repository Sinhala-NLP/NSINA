{"Source": "Adaderana", "Timestamp": "September 7, 2018 07:43 pm", "Headline": "ආනන්දසාගර හිමියන්ගෙන් ඇමති ෆොන්සේකාට පිළිතුරු", "News Content": "සුදුසු අමාත්‍යවරයෙක් වනජීවී අමාත්‍යංශයට පත් කරන ලෙස බලධාරීන්ගෙන් ඉල්ලා සිටින බව පූජ්‍ය පාහියංගල ආනන්දසාගර හිමියන් පවසයි. අද (07) පැවති මාධ්‍ය හමුවකදී අමාත්‍ය ෆීල්ඩ් මාෂල් සරත් ෆොන්සේකා මහතා විසින් සිදුකරන ලද චෝදනාවලට පිළිතුරු ලබාදීම සඳහා කැඳවා තීබූ මාධ්‍ය හමුවකට එක් වෙමින් උන්වහන්සේ මේ බව ප්‍රකාශ කළහ. පාහියංගල පරිසරවේදියා යනුවෙන් පවසමින් එතුමන්ලා පහත් ආකාරයෙන් වචන භාවිතා කරන බවද උන්වහන්සේ ප්‍රකාශ කළහ. මෛත්‍රීපාල සිරිසේන ජනාධිපතිවරයා හෝ අග්‍රාමාත්‍ය රනිල් වික්‍රමසිංහ මහතා හෝ හිටපු ජනාධිපති මහින්ද රාජපක්ෂ මහතා වෙනුවෙන් පෙනී සිටීමේ අවශ්‍යතාවක් නොමැති බවද උන්වහන්සේ පැවසීය. එම පාලකයන් යටතේ සුඛ විහරන ලබමින් එම පාලක පිරිසගේ නියෝජිතයන් යැයි පවසීම සම්බන්ධයෙන් සරත් ෆොන්සේකා අමාත්‍යවරයාට චෝදනාවක් ඉදිරිපක් කරන බවද පූජ්‍ය පාහියංගල ආනන්දසාගර හිමියන් පැවසීය.", "URL": "https://sinhala.adaderana.lk/news.php?nid=95731", "Category": null, "Parent URL": null}