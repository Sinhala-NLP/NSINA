{"Source": "Adaderana", "Timestamp": "April 18, 2011 09:30 pm", "Headline": "මාවන් අතපත්තුට පුහුණුකාර පදවියක්", "News Content": "ශ්‍රී ලංකා කණ්ඩායමේ හිටපු ටෙස්ට් ක්‍රිකට් නායකයෙකු වූ මාවන් අතපත්තු මහතා ශ්‍රී ලංකා කණ්ඩායමේ පිතිකරු පුහුණුකරු ලෙස පත් කර ඇති බව ක්‍රිකට් අතුරු කමිටුව පවසයි. එංගලන්ත සංචාරයේ පුහුණුකරු ස්ටුවර්ට් ලෝ මහතා පත් කර ඇති බවත් මාවන් අතපත්තු මහතාට ද පිතිකරු පුහුණු තනතුරක් ලැබෙන බව අද දෙරණ වෙබ් අඩවිය විසින් පසුගිය 16 වෙනි දින වාර්තා කර තිබිණි. ඒ අනුව මේ වන විට එකී ප්‍රවෘත්තිය තහවුරු වී තිබේ. ක්‍රිකට් නායකත්වයෙන් කුමාර් සංගක්කාර ඉල්ලා අස්වූ පසු නව නායකත්වයට ටී.එම් ඩිල්ෂාන් පත්වෙනු ඇති බවද පසුගියදා අප විසින් අනාවරණය කරනු ලැබූ අතර එය තහවුරු කරමින් ශ්‍රී ලංකා ක්‍රිකට් ආයතනය විසින් ඒ බව අද පස්වරුවේ නිල වශයෙන් නිවේදනය කරන ලදී.", "URL": "https://sinhala.adaderana.lk/news.php?nid=15551", "Category": null, "Parent URL": null}