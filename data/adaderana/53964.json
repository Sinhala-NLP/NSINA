{"Source": "Adaderana", "Timestamp": "September 20, 2015 12:11 pm", "Headline": "ජනපතිට විශේෂ ලිපියක්!", "News Content": "අතුරුදන්වූවන් පිළිබඳ ජනාධිපති විමර්ශන කොමිසන් සභාවේ දෙවන වාර්තාව එක්සත් ජාතීන්ගේ මානව හිමිකම් සැසිවාරයේ සභාගත කරන ලෙස ඉල්ලා ජනාධිපති මෛත්‍රීපාල සිරිසේන මහතා වෙත ලිපියක් යොමුකර තිබේ.ජිනිවාහි හිටපු ශ්‍රී ලංකා නිත්‍ය නියෝජිතයින් වන ආචාර්ය දයාන් ජයතිලක, තමරා කුනනායගම්, පාර්ලිමේන්තු මන්ත්‍රීවරුන් වන මහාචාර්ය රජීව විජේසිංහ, හිටපු පාර්ලිමේන්තු මන්ත්‍රී වී.ආනන්ද සංගරී සහ නීතීඥ මනෝහර ද සිල්වා ඇතුළු 29 දෙනෙකුගේ අත්සනින් යුතුව එම ලිපිය යොමුකර ඇති බව සඳහන්ය.පසුගිය 16 වැනිදා එක්සත් ජාතීන්ගේ මානව හිමිකම් මහකොමසාරිස් සෙයිද්රාඩ් අල් හුසෙන් ඉදිරිපත් කළ යෝජනාවට ප්‍රතිචාර වශයෙන් අතුරුදන්වූවන් පිළිබඳ ජනාධිපති විමර්ශන කොමිෂන් සභාවේ වාර්තා සභාගත කරන ලෙස ඔවුන් ජනාධිපතිවරයාගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=53964", "Category": null, "Parent URL": null}