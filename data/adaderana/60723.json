{"Source": "Adaderana", "Timestamp": "June 3, 2016 09:16 am", "Headline": " කොළඹ කසල ටොන් 2500ක් ", "News Content": "ජල ගැලීම්වලින් පසු කොළඹ දිස්ත්‍රික්කයේ රැස්වූ කසල ටොන් 2500ක් පමණ ඉවත් කර තිබේ.පළාත් සභා හා පළාත් පාලන අමාත්‍යාංශයේ මෙහෙයවීමෙන් යුධ හමුදාව, පොලීසිය සහ සිවිල් ආරක්ෂක බලකාය එක්ව කසල බැහැර කිරීමේ වැඩසටහන ක්‍රියාත්මක කරයි.මේ වන විට කොළොන්නාව, මීතොටමුල්ල, කොටිකාවත්ත, මුල්ලේරියාව, වැල්ලම්පිටිය, ගොතටුව, කොහිලවත්ත ඇතුළු ප්‍රදේශ රැසක කසල ඉවත් කිරීම සිදුකර ඇති බව වාර්තා වෙයි.මේ අතර ස්වේච්ඡා සංවිධානවලට ද එම වැඩසටහන සහභාගී විමේ අවස්ථාව පවතින බව සෞඛ්‍ය අමාත්‍යාංශයේ ආපදා පෙර සූදානම් ඒකකය පවසයි. එසේ ඉදිරිපත්වීමට කැමති සංවිධාන අයි.ඩී.එච්. අසළ පිහිටි ටී.බී.ඉලංගරත්න ක්‍රීඩාංගණයට පැමිණිය යුතුවෙයි.", "URL": "https://sinhala.adaderana.lk/news.php?nid=60723", "Category": null, "Parent URL": null}