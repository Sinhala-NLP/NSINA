{"Source": "Adaderana", "Timestamp": "March 28, 2016 10:10 am", "Headline": "නීති විරෝධී මත්පැන් සමඟ 1ක් කොටු", "News Content": "වැලිකඩ, මැදින්නාගොඩ, දියවන්නා ඇළ මාර්ගය අසළදී නීතිවිරෝධී මත්පැන් නිෂ්පාදනය කරමින් සිටි පුද්ගලයෙකු අත්අඩංගුවට ගෙන තිබේ.වැලිකඩ පොලීසියේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි.එහිදී මත්පැන් පෙරීම සඳහා යොදා ගන්නා ගෝඩා බැරල් 04ක්, තඹ දඟරයක්, හිස් බූලි 12ක් සොයාගෙන තිබේ.සැකකරු 40 හැවිරිදි රාජගිරිය ප්‍රදේශයේ පදිංචිකරුවෙක් බව සඳහන්ය.ඔහු අද(28) අලුත්කඩේ අංක 04 මහේස්ත්‍රාත් අධිකරණයට ඉදිරිපත් කිරීමට නියමිත අතර වැලිකඩ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58671", "Category": null, "Parent URL": null}