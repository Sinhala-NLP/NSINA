{"Source": "Adaderana", "Timestamp": "May 19, 2013 04:44 pm", "Headline": "  වර්ජනයට සහය දෙන බස්වල බලපත්‍ර අහෝසියි", "News Content": "අද (19) මධ්‍යම රාත්‍රියේ සිට ක්‍රියාත්මක කිරීමට යෝජිත වර්ජනය සඳහා සහය දක්වන බස් රථවල මාර්ග බලපත්‍ර අහෝසි කරන බව ජාතික ගමනා ගමන කොමිෂන් සභාවේ සභාපති රොෂාන් ගුණවර්ධන මහතා පවසයි. මෙම වර්ජනය අසාධාරණ බවද රොෂාන් ගුණවර්ධන මහතා පැවසීය. අද මධ්‍යම රාත්‍රියේ සිට වර්ජනයක නිරතවීමට සමස්ත ලංකා පෞද්ගලික බස් සමාගම් සම්මේලනය තිරණය කර ඇත. බස් ගාස්තු ඉහළ දැමීම ඇතුළු ඉල්ලීම් කිහිපයක් මුල්කර ගනිමින් මෙම වර්ජනය ක්‍රියාත්මක කරන බව එම සම්මේලනයේ සභාපති ස්ටැන්ලි ප්‍රනාන්දු මහතා සඳහන් කළේය. අදාළ ඉල්ලීම් ලැබෙන තුරු අඛන්ඩව වර්ජනය ක්‍රියාත්මක කරන බවද ඔහු පැවසීය. කෙසේ වෙතත් මෙම බස් වර්ජනය සඳහා සහය නොදීමට ලංකා පෞද්ගලික බස් රථ හිමියන්ගේ සංගමය මෙන්ම දකුණු පළාත් බස් සමාගම් සම්මේලනයද තීරණය කර ඇත.", "URL": "https://sinhala.adaderana.lk/news.php?nid=34221", "Category": null, "Parent URL": null}