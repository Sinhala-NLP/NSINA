{"Source": "Adaderana", "Timestamp": "April 14, 2012 12:57 pm", "Headline": "උතුරු කොරියාවේ රොකට්ටුවක් ගුවන්ගත කිරීමේ තැත සැක සහිතයි", "News Content": "උතුරු කොරියාව අත්හදා බැලූ රොකට්ටුව අසාර්ථක වුවද ඔවුන් දැරූ එම උත්සාහය හෙළා දකින බව එක්සත් ජාතීන්ගේ සංවිධානය පවසයි. උතුරු කොරියාව කිසිදු දැනුම් දීමකින් තොරව මෙසේ රොකට්ටුවක් ගුවන්ගත කිරීමට උත්සාහ දැරීම සැක සහිත බව එම සංවිධානයේ මහලේකම් බැන් කී මුන් සඳහන් කරයි. මේ සම්බන්ධයෙන් සාකච්ඡා කිරීමට ආරක්ෂක කවුන්සිලය රැස්වීමට ද නියමිතව තිබේ. මේ අතර උතුරු කොරියාවේ ආරක්ෂක කොමිසමේ සභාපතිවරයා වශයෙන් එරට නායක කිං ජොන් උන් පත්කර ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=23503", "Category": null, "Parent URL": null}