{"Source": "Adaderana", "Timestamp": "May 20, 2018 11:48 am", "Headline": "ගසක් කඩා වැටීමෙන් පෙර පාසල් ගුරුවරියක් මරුට", "News Content": "මොණරාගල බඩල්කුඹුර පොලිස් බල ප්‍රදේශයේ කරවිල ග්‍රාම නිලධාරී වසමේ දී අයහපත් කාලගුණය සමඟ ඇති වූ දැඩි සුලං තත්ත්වය නිසා ගසක් කඩා වැටීමෙන් පෙර පාසල් ගුරුවරියක් එම ස්ථානයේ දීම ජීවිතක්ෂයට පත් වී තිබේ. මෙම ගුරුවරිය පෙර පාසල වෙත ගමන් කරමින් සිටියේ දී මෙම අවාසනාවන්ත ඉරණමට ගොදුරු වී ඇති අතර මෙලෙස ජීවිතක්ෂයට පත් වී ඇත්තේ බඩල්කුඹුර ප්‍රදේශයේ පදිංචි වයස අවුරුදු තිහක කාන්තාවක් බව පොලිසිය පවසයි. සිද්ධිය සම්බන්ධයෙන් පශ්චාත් මරණ පරීක්ෂණය අද (20) සිදු කිරීමට නියමිත අතර බඩල්කුඹුර පොලිසිය ඉදිරි විමර්ශන සිදු කරනු ලබයි.", "URL": "https://sinhala.adaderana.lk/news.php?nid=89434", "Category": null, "Parent URL": null}