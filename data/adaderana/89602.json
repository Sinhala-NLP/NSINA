{"Source": "Adaderana", "Timestamp": "May 22, 2018 12:39 pm", "Headline": "ආදාහනාගාරයට වල් අලි කළ හදියක්", "News Content": "වැල්ලවාය ප්‍රාදේශීය ලේකම් කොට්ඨාශයේ - ආනපල්ලම ග්‍රාම නිලධාරී වසමේ ඉදිරි කර ඇති මොණරාගල දිස්ත්‍රික්කයේ එකම ආදාහනාගාරය ඊයේ (21) රාත්‍රියේ වන අලි රංචුවක් පැමිණ විනාශ කර තිබේ. වන අලි විසින් රුපියල් ලක්ෂ ගණනක් වියදම් කර ආදාහනාගාරය වටා ඉදිකර තිබූ ආරක්ෂක වැට ස්ථාන දෙකකින් සම්පූර්ණයෙන්ම විනාශ කර ඇත. ඊට අමතරව ගස් ලබු සහ පොල් වගාවන් රැසක්ම විනාශ කර ඇති අතර ආදාහනාගාරයේ ආරක්ෂිත වැටට රුපියල් ලක්ෂ දහයකට වැඩි ආලභයක් සිදු වී තිබෙන බව ප්‍රදේශවාසීන් පවසයි. අක්කරයක පමණ ගස් ලබු වගාවක් සම්පූර්ණයෙන්ම විනාශ කර ඇති අතර එයින් රුපියල් ලක්ෂ පහකට වැඩි අලාභයක් සිදු වී ඇත. ප්‍රදේශයේ ඉදිකර ඇති විදුලි වැට කඩා වනඅලි ඇතුළු වී ඇති එම විදුලි වැට නිසි නඩත්තුවකින් තොර වීම වන අලි ගම්වැදීමට ප්‍රධාන හේතුව බව ප්‍රදේශවාසීන් පවසයි. මෙයට නිසි විසඳුමක් ලබා දෙන ලෙස ප්‍රදේශවාසීන් බලදාරීන්ගේන් ඉල්ලීමක් කර සිටී.", "URL": "https://sinhala.adaderana.lk/news.php?nid=89602", "Category": null, "Parent URL": null}