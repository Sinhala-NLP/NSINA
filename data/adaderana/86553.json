{"Source": "Adaderana", "Timestamp": "March 29, 2018 10:15 am", "Headline": "පොලිස් ස්ථානයක ගින්නක් - 5ක් මැරිලා", "News Content": "වෙනිසියුලාවේ, වැලෙන්සියා ප්‍රදේශයේ පොලිස් ස්ථානයක් තුළ ඇතිවූ ගින්නකින් රැඳවියන් පස් දෙනෙකු මියගොස් තිබේ. සිරකරුවන් පිරිසක් විසින් සිර මැදිරිවල ඇඳන් වලට ගිනි තබා පැනයාමට තැත් කර ඇති අතර එයින් පසුව ගින්න පැතිර ගොස් ඇත. ගින්නෙන් හටගත් දුමාරය ආඝ්‍රාය වීමෙන් රැඳවියන් පස් දෙනා මරණයට පත්ව ඇති බව ආරක්ෂක අංශ සැක පළ කර තිබේ. ගින්න හටගැනීමෙන් පසු සිරකරුවන්ගේ ඥාතීන් ඇතුළු ප්‍රද්ශවාසීන් විසින් පොලිස් ස්ථානයට ඇතුළුවීමට තැත් කර ඇති අතර එහිදී නොසන්සුන්කාරී තත්වයක් ද හටගෙන ඇති බව විදෙස් මාධ්‍ය වර්තා කරයි.", "URL": "https://sinhala.adaderana.lk/news.php?nid=86553", "Category": null, "Parent URL": null}