{"Source": "Adaderana", "Timestamp": "April 2, 2014 06:52 am", "Headline": "ප්‍රසන්න හා ශාන් 4 දා දිවුරුම්දෙයි?", "News Content": "2014 පළාත් සභා ඡන්ද විමසීමෙන් දකුණු පළාත් සභා ප්‍රධාන අමාත්‍යවරයා ලෙස හිටපු ප්‍රධාන අමාත්‍ය ශාන් විජයලාල්ද සිල්වා සහ බස්නාහිර පළාත් ප්‍රධාන අමාත්‍යවරයා ලෙස හිටපු ප්‍රධාන අමාත්‍ය ප්‍රසන්න රණතුංග යන මහත්වරුන් අප්‍රේල් 04 දා දිවුරුම්දීමට නියමිතව තිබේ. පසුගිය 29 වන දින පැවති ඡන්ද විමසීමෙන් ප්‍රසන්න රණතුංග මහතා මනාප ඡන්ද 249,678 ක්ද, ශාන් විජයලාල් මහතා මනාප ඡන්ද 95,860 ක්ද ලබා ගන්නා ලදී. එක්සත් ජනතා නිදහස් සන්ධානය නියෝජනය කරමින් මීට පෙරාතුවද දකුණු හා බස්නාහිර පළාත්සභාවල ප්‍රධාන අමාත්‍යවරුන් ලෙස ඔවුන් ඉටු කළ කාර්ය භාර්ය සැලකිල්ලට ගනිමින් යළි වතාවක් ඔවුන්ටම අවස්ථාව ලබාදීමට තීරණය වී ඇති බව ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=42239", "Category": null, "Parent URL": null}