{"Source": "Adaderana", "Timestamp": "March 21, 2019 03:14 pm", "Headline": "කිරි ගවයට තවත් කරදරයක්", "News Content": "ආණමඩුව,ගල්ලෑව ප්‍රදේශයේ කිරී ගොවීන් මුහුණ පා සිටින ගැටළුවක් පිළිබඳව අද දෙරණට වාර්තා විය. ඒ මී ගවයින්ගේ ශරීරයේ රැදී සිටින උකුණන් විශේෂයක් නිසා කිරි නිෂ්පාදනය පහත වැටීම හේතුවෙන්. ආණමඩුව,ගල්ලෑව ප්‍රෙද්ශයේ මී ගවයින්ගේ ශරීරයේ රැදී සිටින උකුණන් විශේෂයක් හේතුවෙන් එම මී ගවයින් මාස කිහිපයක සිට ශාරීරික ගැටළු රැසකට මුහුණ පා සිටියි. මේ හේතුවෙන් ලබා ගන්නා මී කිරි ප්‍රමාණයද පහත වැටී ඇති බව ගොවින් පවසයි. අප මෙම ගැටළුව පිළිබඳ ආණමඩුව පශු වෛද්‍ය කාර්යාලයේ වැඩ බලන පශු වෛදය හේෂානි සංජීවනී මහත්මියගෙන් විමසීමක් කළේය. එහිදී ඇය පවසා සිටියේ මෙම ගැටළුව පිළිබඳ තවමත් තම කාර්යාලයට දැනුම් දී නොමැති බවයි.", "URL": "https://sinhala.adaderana.lk/news.php?nid=106489", "Category": null, "Parent URL": null}