{"Source": "Adaderana", "Timestamp": "August 15, 2011 10:00 am", "Headline": "සීත මාළිගය ගිනිතැබීම -6 දෙනෙකු අත්අඩංගුවට", "News Content": "පොළොන්නරුව පරාක්‍රම සමුද්‍රය ආසන්නයේ පිහිටි සීත මාළිගය ගිනිතබා විනාශ කළ බවට සැකපිට පුද්ගලයන් 6 දෙනෙකු අත්අඩංගුවට ගෙන තිබේ. සැකකරුවන් බැඳිවැව, ජයන්තිපුර ප්‍රදේශයේ පදිංචිකරුවන් බව පොළොන්නරුව පොලිසිය පැවසීය. කිසියම් පිරිසක් විසින් පසුගිය 9 වැනිදා පුරා විද්‍යා වටිනාකමක් සහිත සීත මාළිගය නැමති ස්ථානය විනාශ කළ බවට පොලිසියට පැමිණිලි ලැබී තිබුණි. ඒ අනුව අත්අඩංගුවට ගත් සැකකරුවන් අද(15) දින පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18078", "Category": null, "Parent URL": null}