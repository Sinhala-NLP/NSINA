{"Source": "Adaderana", "Timestamp": "March 11, 2019 06:36 pm", "Headline": "මල් පොච්චියකින් ගංජා පැලයක් මතු වෙයි", "News Content": "හිඟුරක්ගොඩ දොරදෙක ප්‍රදේශයේ නිවසක මල් පොච්චි අතර සඟවා තිබියදි උස අඩි පහක ගංජා ගසක් සමඟ හැට එක් හැවිරිදි පුද්ගලයෙකු අද (11) පෙරවරුවේ අත්අඩංගුවට ගත් බව හිඟුරක්ගොඩ පොලිසිය පවසයි. මෙසේ අත්අඩංගුවට පත්ව ඇත්තේ හිඟුරක්ගොඩ දොර දෙක ප්‍රදේශයේ නිවසක හැට එක් හැවිරිදි පුද්ගලයෙකි. ළමා හා කාන්තා කාර්යංශයේ ස්ථානාධිපති වෙත ලබා දුන් තොරතුරක් අනුව නිවස සෝදිස්සි කිරිමේ දි නිවසේ සිටවා තිබු මල් පොච්චි අතර මල් පොච්චියක සිටවා සඟවා තිබියදි මෙම ගංජා ගස සොයාගත් බව පොලිසිය සඳහන් කරයි. උතුරුමැද පළාත් ‍ජ්‍යෙෂ්ඨ පොලිස්පති ජගත් අබේසිරි ගුණවර්ධන මහතා සහ ‍ පළාත් භාර ‍ජ්‍යෙෂ්ඨ පොලිස්පති සෙනරත් සදුන්ගහවත්ත මහත්වරුන්ගේ නියෝග පරිදි පොලොන්නරුව කොටිඨාශය භාර ‍ජ්‍යෙෂ්ඨ පොලිස් අධිකාරි ඒ. පි. ධමිමික විරසේකර මහතාගේ උපදෙස් පරිදි හිගුරක්ගොඩ පොලිස්ථානාධිපති ප්‍රධාන පොලිස් පරික්ෂක මහින්ද වෛද්‍යතිලක මහතාගේ මෙහෙයවිමෙන් ළමා හා කාන්තා කාර්යංශයේ ස්ථානාධිපති උප පොලිස් පොලිස් පරික්ෂක මීගොල්ලැව පොලිස් කොස්තාපල් 46174 ලාල් 65171 වෙස්ටන් 69011 මංජුල යන නිළධාරින් මෙම වැටලිම සිදුකර තිබේ. අත් අඩංගුවට පත් සැකකරු සහ ගංජා ගස (11) දින හිඟුරක්ගොඩ දිසා අධිකරණයට ඉදිරිපත් කිරිමට නියමිත බව පොලිසිය කියයි.", "URL": "https://sinhala.adaderana.lk/news.php?nid=105894", "Category": null, "Parent URL": null}