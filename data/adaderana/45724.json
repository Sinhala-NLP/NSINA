{"Source": "Adaderana", "Timestamp": "August 31, 2014 11:14 am", "Headline": "පුද්ගලයින් 4ට බඹරුන්ගෙන් ප්‍රහාරයක් ", "News Content": "තෙල්දෙණිය, ගොඩමුන්න ප්‍රදේශයේ දී පුද්ගලයින් සිව් දෙනෙකු බඹර ප්‍රහාරයකට ලක්ව තිබේ. අද උදෑසන වෙළෙඳසැලක් වෙත දියර කිරි රැගෙන යමින් සිටියදී අදාළ පිරිස බඹර ප්‍රහාරයට ලක්ව ඇති බව අද දෙරණ වාර්තාකරු සඳහන් කළේය. තුවාල ලැබූවන් අතර වයස අවුරුදු හතරාමාරක පමණ වන දරුවෙකු සිටින බව වාර්තා වෙයි. බඹර ප්‍රහාරයෙන් තුවාල ලැබූවන් තෙල්දෙණිය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහනුවර මහ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=45724", "Category": null, "Parent URL": null}