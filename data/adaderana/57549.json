{"Source": "Adaderana", "Timestamp": "February 24, 2016 04:19 pm", "Headline": "උසාවියෙන් ක්‍රිකට් ආයතනයට වාරණයක්", "News Content": "අධිකරණය ශ්‍රී ලංකා ක්‍රිකට් ආයතනයට වාරණ නියෝගයක් නිකුත් කර තිබේ.ඒ ප්‍රිමියර් ලීග් ක්‍රිකට් තරඟාවලියේදී පකිස්ථානු ක්‍රීඩකයින් දෙදෙනෙකුට බදුරලිය ක්‍රීඩා සමාජය නියෝජනය කිරීමේ අවස්ථාව අහිමි කිරීමෙන් වළකින්නැයි දන්වමිනි.ශ්‍රී ලංකා ප්‍රිමියර් ලීග් ක්‍රිකට් තරගාවලියට විදේශ ක්‍රීඩකයින් බඳවා නොගැනීමට ශ්‍රී ලංකා ක්‍රිකට් ආයතනය ගෙන ඇති තීරණයට එරෙහිව බදුරලිය ක්‍රීඩා සමාජය ඉදිරිපත් කළ පෙත්සමක් සලකා බැලීමෙන් පසු මෙම නියෝගය දී ඇතැයි සඳහන්ය.", "URL": "https://sinhala.adaderana.lk/news.php?nid=57549", "Category": null, "Parent URL": null}