{"Source": "Adaderana", "Timestamp": "October 25, 2018 11:45 am", "Headline": "අදත් වතුකරේ උණුසුම්", "News Content": "වතු කම්කරුවන්ගේ මුලික වැටුප රු 1000 දක්වා වැඩි කරන ලෙස වතු සමාගම්වලට බල කරමින් දියත් කර ඇති උද්ඝෝෂණය හේතුවෙන් හැටන්-නුවරඑළිය ප්‍රධාන මාර්ගයේ වාහන ධාවනයට බාධා ඇතිව තිබේ. මෙම උද්ඝෝෂණයට සහයෝගය දක්වමින් කොටගල නගරයේ සියලූම වෙළෙඳ සැල් කළු කොඩි ඔසවා අද(25) උදැසන සිට වසා දමා ඇති බව ද වාර්තා වෙයි. මෙම උද්ඝෝෂණය කොටගල වෙළෙඳ සංගමය විසින් සංවිධානය කර තිබුණි. හැටන් කොටගල අවට තේ වතුවල වතු කම්කරුවන් සහ කොටගල නගරයේ වෙළෙඳසැල්වල රැකියා කරන සේවකයින් සහ කොටගල නගරයේ ත්‍රීරෝද රථ රියදුරන් , වැන් රථ හිමියන් ඇතුළු සියලු දෙනා එක් වී මෙම උද්ඝෝෂණය පවත්වයි. මෙම උද්ඝෝෂණයට සමගාමිව හැටන් නොර්වුඩ් නගරයේද උද්ඝෝෂණයක් පැවැත් වු අතර නොර්වුඩ් නගරයේද වෙළෙඳ සැල් කළු කොඩි ඔසවා වසා දමා ඇත. වතු සමාගම් වතු එකාබද්ධ වෘත්තිය සමිති වෙත අවධාරණය කර ඇත්තේ වතු කම්කරුවෙකුට දැන ගෙවන රු 530 රු 600 දක්වා වැඩි කල හැකි බව එම යෝජනාව වතු එකාබද්ධ වෘත්තිය සමිති ප්‍රතික්ෂේප කර ඇත.", "URL": "https://sinhala.adaderana.lk/news.php?nid=98198", "Category": null, "Parent URL": null}