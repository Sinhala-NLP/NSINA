{"Source": "Adaderana", "Timestamp": "April 30, 2015 02:10 pm", "Headline": "නව විදේශ ගමන් බලපත්‍රයක් හඳුන්වාදෙනවා", "News Content": "ඇඟිලි සලකුණු ද ඇතුළත් කර නව විදේශ ගමන් බලපත්‍රයක් හඳුන්වාදෙන බව මහජන සාමය හා ක්‍රිස්තියානි කටයුතු අමාත්‍ය ජෝන් අමරතුංග මහතා පවසයි.දැනට එහි කටයුතු ආරම්භ කර ඇති බවද මේ සඳහා අවුරුදු දෙකක් එක හමාරක් වැනි කාලයක් ගත විය හැකි බවද එසේම පැරණි ගමන් බලපත්‍රය අවලංගු නොවන බවද ඒ මහතා කියයි.මේ අතර පහුගිය අවුරුදු කිහිපය තුළ නවතා දාමා තිබූ ද්විත්ව පුරවැසිභාවය ලබාදීමේ කටයුතු මේවන විට ආරම්භ කර ඇති බවද ඒ මහතා පවසයි.බුද්ධි ගලනය වළක්වා ගැනීම සහ විවිධ හේතූන් මත මෙරට පුරවැසිභාවය අහිමි වූ ලාංකිකයින්ට යළි එම තත්ත්වය ලබාදීම මේ යටතේ සිදුවන නමුත් වැරදිවලට සම්බන්ධ වූවන්ට එම වරප්‍රසාදය හිමිනොවන බවද කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී අද පැවැති මාධ්‍ය හමුවකදී ඒ මහතා මේ බව කියා සිටියේය.", "URL": "https://sinhala.adaderana.lk/news.php?nid=51014", "Category": null, "Parent URL": null}