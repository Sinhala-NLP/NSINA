{"Source": "Adaderana", "Timestamp": "February 28, 2014 09:28 am", "Headline": "ශ්‍රී ලංකාවට එරෙහි යෝජනා වලට සහය පළ කරනවා ", "News Content": "ප්‍රතිසන්ධාන සහ වගවීමේ ක්‍රියාවලිය සම්බන්ධයෙන් ශ්‍රී ලංකා ආණ්ඩුව පිළිතුරු නොදීම හේතුවෙන් එක්සත් ජාතීන්ගේ මානව හිමිකම් සමුළුවේදී ශ්‍රී ලංකාවට එරෙහි යෝජනාවලට සහය පළ කිරීමට සිදුවන බව අමෙරිකානු රාජ්‍ය ලේකම් ජෝන් කෙරී මහතා පවසයි. එසේම මානව හිමිකම් සම්බන්ධයෙන් ශක්තියක් නොමැති රටවල් සඳහා අමෙරිකාව විසින් ශක්තියක් ලබා දෙන බවද ඒ මහතා පවසා ඇති බව විදේශ මාධ්‍ය වාර්තා කරයි. ශ්‍රී ලංකාව එවන් වූ තත්ත්වයක සිටින බවත්, ප්‍රතිසන්ධාන හා වගවීමේ ක්‍රියාවලිය සම්බන්ධයෙන් අනුභාවයක් නොදැක්වීම හේතුවෙන් මෙලෙස අමෙරිකාවට නැගී සිටීමට සිදු වී ඇති බවත්, කෙරී මහතා පවසා ඇති බව සඳහන් වෙයි. තවද සිවිල් සමාජ ක්‍රියාකාරීන්, මාධ්‍යවේදීන්, ආගමික සුළු ජාතීන්ට තවදුරටත් ප්‍රහාර එල්ල වෙමින් පවතින බවද ඔහු සඳහන් කර තිබේ. මානව හිමිකම් සහ මානව අනුභාවය ප්‍රතික්ෂේප කරන රටවල් අමෙරිකාවේ අභිරුචියට එරෙහිව වීම නිසා එම රටවල් ප්‍රතික්ෂේප වන බවද අමෙරිකානු රාජ්‍ය ලේකම් ජෝන් කෙරී මහතා වැඩිදුරටත් පවසා ඇති බව වාර්තා වෙයි.", "URL": "https://sinhala.adaderana.lk/news.php?nid=41430", "Category": null, "Parent URL": null}