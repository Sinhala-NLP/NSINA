{"Source": "Adaderana", "Timestamp": "December 8, 2014 11:16 am", "Headline": "යතුරුපැදිකරු බසයේ හැපී මරුට", "News Content": "දඹුල්ල - වෑවල වැව මාර්ගයේදී බස් රථයක යතුරු පැදියක් ගැටීමෙන් සිදුවු අනතුරකින් පුද්ගලයෙකු මියගොස් තිබේ. අනතුරෙන් බරපතළ තුවාල ලැබු යතුරුපැදිකරු දඹුල්ල රෝහලට ඇතුළත් කිරිමේ දී මියගොස් ඇත. මියගොස් ඇත්තේ දඹුල්ල, කණ්ඩලම ප්‍රදේශයේ පදිංචිව සිටි 44 හැවිරිදි අයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු අද දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47863", "Category": null, "Parent URL": null}