{"Source": "Adaderana", "Timestamp": "November 12, 2011 01:44 pm", "Headline": "යුද අපරාධ ගැන වාර්තාව කිව්වොත් කිසිවෙකුට රැකවරණය දෙන්නේ නෑ", "News Content": "සිවිල් යුද ගැටුම් පැවති කාල සීමාව තුළ යුද අපරාධ සිදුවී ඇති බවට උගත් පාඩම් හා ප්‍රතිසන්ධානය පිළිබඳ ජනාධිපති කොමිසමේ වාර්තාව මගින් පෙන්වාදීමක් සිදුකළහොත් කිසිවකු හෝ ආරක්ෂා කිරීමට රජය උත්සාහ නොදරන බව ජනාධිපති මහින්ද රාජපක්ෂ මහතා පවසා ඇති බව ඉන්දීය මාධ්‍ය සඳහන් කරයි. එමෙන්ම මේ දිනවල පවතින ඉන්දීය ධීවරයින් සම්බන්ධ ගැටලුව පිළිබඳව ද එන්.ඩී.ටී.වී සමග පැවති සාකච්ඡාවකදී ජනාධිපතිවරයා අදහස් දක්වා ඇත. ඉන්දීය ධීවරයින් රැඳවුම් භාරයට ගැනීම නවතා දමන ලෙස ශ්‍රී ලංකා නාවික නාවික හමුදාව වෙත නියෝග කර ඇති බව ජනාධිපති මහින්ද රාජපක්ෂ මහතා එහිදී සඳහන් කළ බව එන්.ඩී.ටී.වී වාර්තා කරයි. උගත් පාඩම් සහ ප්‍රතිසන්ධාන‍ කොමිසමේ අවසන් වාර්තාව එළඹෙන 20 වැනිදා ජනාධිපතිවරයා වෙත ලබාදීමට නියමිත බව එම කොමිසම සඳහන් කර තිබේ.", "URL": "https://sinhala.adaderana.lk/news.php?nid=19959", "Category": null, "Parent URL": null}