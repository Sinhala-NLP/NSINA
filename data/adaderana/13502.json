{"Source": "Adaderana", "Timestamp": "January 15, 2011 08:32 am", "Headline": "දහ අට වංගුව පාර තාවකාලිකව වැසෙයි", "News Content": "අද(15) සිට මහනුවර -මහියංගණ දහ අට වංගුව මාර්ගය රථවාහන ගමනාගමනය සඳහා තාවකාලිකව වසා දැමෙයි. අප්‍රේල් 10 වැනිදා දක්වා ‍එම මාර්ගයේ උඩුදුම්බර සිට හසලක දක්වා වසා තැබෙන බව පොලිසිය පවසයි. දහ අට වංගුව ප්‍රදේශයේ මාර්ගයේ නඩත්තු කටයුත්තක් හේතුවෙන් මාර්ගය වසා තැබෙන බව සඳහන්ය. දහ අට වංගුව ප්‍රදේශයේ සිදුවූ ගිලා බැසීමක් හේතුවෙන් එම මාර්ගයේ බර වාහන ගමනා ගමනය මීට මාස එක හමාරක පමණ කාලයක සිට වසා දැමුණි. මහනුවර සිට මහියංගණය දක්වා ගමන් ගන්නා රථවාහනවලට රන්දෙණිගල රජ මාවත ඔස්සේ ගමන් කළ හැකිය.", "URL": "https://sinhala.adaderana.lk/news.php?nid=13502", "Category": null, "Parent URL": null}