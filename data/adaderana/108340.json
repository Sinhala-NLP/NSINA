{"Source": "Adaderana", "Timestamp": "April 21, 2019 09:49 am", "Headline": "තවත් දේවස්ථානයක පිපිරීමක්", "News Content": "කටාන පොලිස් වසමේ කටුවපිටිය ප්‍රදේශයේ දේවස්ථානයක අද(21) උදෑසන 8.45 ට පමණ පිපිරීමක් සිදුව ඇත. මේ අතර, කොටහේන කොච්චිකඩේ ශාන්ත අන්තෝනි කතොලික දේවස්ථානයේත් අද උදෑසන පිපිරීමක් සිදුව තිබේ. මේ වන විට තුවාලකරුවන් 80 කට අධික සංඛ්‍යාවක් කොළඹ ජාතික රෝහල වෙත ඇතුළත් කර ඇති බව වාර්තා වෙයි. අද උදෑසන පැවති දේව මෙහෙය අතරතුර මෙම පිපිරීම සිදුව ඇත. ඒ වන විට විශාල පිපිරිසක් ‍දේවස්ථානය තුළ රැඳී සිට ඇති බව ද වාර්තා වෙයි. ‍ කෙසේ වෙතත් මේ වන විට තුවාලකරුවන් සියලු දෙනා ඉතා ඉක්මනින් ජාතික රෝහල වෙත යොමු කරමින් පවතියි. මේ අතර, තවත් පිපිරීම් දෙකක් කොළඹ ශ්‍රැන්ගිල්ලා හෝට‍ලයේ සහ සිනමඩ් ග්‍රෑන්ඩ් හෝටලයේ ද සිදුව ඇතැයි වාර්තා වෙයි.", "URL": "https://sinhala.adaderana.lk/news.php?nid=108340", "Category": null, "Parent URL": null}