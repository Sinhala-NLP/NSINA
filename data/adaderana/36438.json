{"Source": "Adaderana", "Timestamp": "August 7, 2013 07:57 am", "Headline": "පෑලියගොඩ න.සභාවේ මන්ත්‍රීවරයෙක් අත්අඩංගුවට ", "News Content": "පෑලියගොඩ නගර සභාවේ එක්සත් ජනතා නිදහස් සංධානයේ මන්ත්‍රීවරයෙකු අත්අඩංගුවට ගෙන තිබේ. පහරදීමේ සිද්ධියක් සම්බන්ධයෙන් සැකපිට අදාළ මන්ත්‍රීවරයා අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. පසුගිය සදුදා දිනයේ ඉදිකෙරෙමින් පවතින කොළඹ - කටුනායක අධිවේගී මාර්ගයේ දී මෙම පහරදීම සිදුව ඇත. පහරකෑමෙන් තුවාල ලැබූ පුද්ගලයින් දෙදෙනා මේ වන විට කොළඹ ජාතික රෝහලේ ප්‍රතිකාර ලබමින් සිටින බව පොලීසිය සඳහන් කළේය. අදාළ නාගරික මන්ත්‍රීවරයා ද ප්‍රතිකාර සඳහා රෝහලගත වීමට පැමිණි අවස්ථාවේ මෙලෙස අත්අඩංගුවට ගෙන ඇති බව බුද්ධික සිරිවර්ධන මහතා පැවසූවේය. පෑලියගොඩ පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර තිබෙනවා.", "URL": "https://sinhala.adaderana.lk/news.php?nid=36438", "Category": null, "Parent URL": null}