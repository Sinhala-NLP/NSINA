{"Source": "Adaderana", "Timestamp": "January 9, 2017 08:32 am", "Headline": " විල්පත්තු වන විනාශය ගැන බදියුදීන් අද පිළිතුරු දෙයි", "News Content": "විල්පත්තු වන විනාශය පිළිබඳව මේ දිනවල වැඩිවශයෙන් කතා බහට පත්වන මාතෘකාවක් බවට පත්ව තිබේ.සමාජ ජාලා වෙබ් අඩවි ඔස්සේ මේ පිළිබඳව විශාල වශයෙන් කතාබහට ලක්ව ඇති අතර පසුගිය දිනවලදී පරිසර සංවිධාන විල්පත්තු වන විනාශයට එරෙහිව අධිකරණ ක්‍රියාමාර්ග ද ගනු ලැබීය.දැනට දීර්ඝ කාලයක සිට විල්පත්තු වන විනාශය සිදු වන අතර ඊට රිෂාඩ් බදියුදීන් අමාත්‍යවරයා සම්බන්ධ බවට බොහෝ පිරිස් චෝදනා නගයි.පසුගිය ආණ්ඩුවේ මෙන්ම වත්මන් ආණ්ඩුවේ ද ආශිර්වාදය ඇතිව රිෂාඩ් බදියුදීන් අමාත්‍යවරයා විල්පත්තු වන විනාශය සිදු කරන බව පරිසරවේදීන් පෙන්වා දෙයි.රිෂාඩ් බදියුදීන් අමාත්‍යවරයාට එල්ලවන චෝදනා පිළිබඳව මෙන්ම විල්පත්තු වන විනාශය පිළිබඳව ද සාකච්ඡා කිරීම සදහා ටීවී දෙරණ ඔස්සේ විකාශය වන 360 සමාජ දේශපාලන කථිකාවට අමාත්‍යවරයා එක්වීමට නියමිතය.අද(09) රාත්‍රී 10.30 සිට ටීවී දෙරණ ඔස්සේ 360 සමාජ දේශපාලන කථිකාව සජීවීව ඔබට එක්විය හැකියි.", "URL": "https://sinhala.adaderana.lk/news.php?nid=67877", "Category": null, "Parent URL": null}