{"Source": "Adaderana", "Timestamp": "May 16, 2011 04:00 pm", "Headline": "උ/පෙළ නැවත සමීක්ෂණ ප්‍රතිඵල බ්‍රහස්පතින්දා සිසුන්ට ", "News Content": "පසුගිය අධ්‍යයන පොදු සහතික පත්‍ර උසස් පෙළ විභාගයේ නැවත සමීක්ෂණ ප්‍රතිඵල අද(16) විශ්ව විද්‍යාල ප්‍රතිපාදන කොමිසන් සභාවට භාර දෙන බව විභාග කොමසාරිස් ජනරාල් අනුර එදිරසිංහ මහතා පවසයි. ඒ අනුව නැවත සමීක්ෂණ ප්‍රතිඵල ලබන බ්‍රහස්පතින්දා අයදුම්කරුවන් වෙත බාර දීමට කටයුතු කරන බව ඔහු සඳහන් කළේය. මෙම ප්‍රතිඵල නිකුත් කිරීමත් සමඟ පසුගිය උසස් පෙළ විභාගයේ ප්‍රතිඵල වල Z-Score අගයන් මෙන්ම දිස්ත්‍රික් හා සමස්ත ලංකා මට්ටමින් සිසුන් ලබාගත් ස්ථාන ද වෙනස් විය හැකි බව අනුර එදිරිසිංහ මහතා කියා සිටියේය.", "URL": "https://sinhala.adaderana.lk/news.php?nid=16138", "Category": null, "Parent URL": null}