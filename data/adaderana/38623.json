{"Source": "Adaderana", "Timestamp": "November 5, 2013 12:18 pm", "Headline": "පොලිස් අධිකාරීවරයාට නොතීසි", "News Content": "කොළඹ,මධ්‍යම පොලිස් කොට්ඨාසය බාර පොලිස් අධිකාරී පාලිත සිරිවර්ධන මහතාට කෑගල්ල පළාත්බද මහාධිකරණය හමුවේ පෙනී සිටින ලෙස නොතීසි නිකුත් කර තිබේ. පළාත්බද මහාධිකරණයේ දිනපතා විභාගවෙමින් පවත්නා නඩුවකට පෙනී නොසිටීම නිසා කොළඹ,මධ්‍යම කොට්ඨාසය බාර නියෝජ්‍ය පොලිස්පතිවරයා මගින් හෙට දිනයේ අධිකරණය හමුවේ පෙනී සිටින ලෙස නොතීසි නිකුත් කර ඇති බව අද දෙරණ වාර්තාකරු පවසයි. කෑගල්ල පළාත්බද මහාධිකරණ විනිසුරු මේනකා විජේසුන්දර විසින් මෙම නියෝගය කර තිබේ. දෙහිඕවිට ප්‍රාදේශීය සභාවේ හිටපු උප සභාපති ප්‍රියන්ත උදයකුමාර නොහොත් දෙබෑගම ප්‍රියන්ත යන අය ඇතුළු සිව්දෙනෙකු ලොරි රථයක් පැහැර ගැනීම හා මුදල් මංකොල්ලකෑමක් පිළිබඳ දිනපතා විභාගවෙමින් පවත්නා නඩුවකට අදාළව පොලිස් අධිකාරිවරයා අධිකරණය හමුවේ පෙනී සිටිය යුතු බවට මෙම නියෝගය දී ඇත.", "URL": "https://sinhala.adaderana.lk/news.php?nid=38623", "Category": null, "Parent URL": null}