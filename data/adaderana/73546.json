{"Source": "Adaderana", "Timestamp": "May 26, 2017 10:03 am", "Headline": " ගසට යට වී අවසන් ගමන් යයි", "News Content": "කහවත්ත- මදලගම ප්‍රදේශයේ අඩි පාරක ගමන් කරමින් සිටි පුද්ගලයෙක් මතට ගසක් කඩා වැටීමෙන් ඔහු එම ස්ථානයේම මිය ගොස් ඇති බව කහවත්ත පොලීසිය පවසයි. මෙසේ මිය ගොස් ඇත්තේ 52 හැවිරිදි තිදරු පියෙකු වන පී. ඒ. ගාමිණී පෙරේරා නැමැත්තෙකි. වෙළෙඳසැලකට ගොස් ආපසු නිවස බලා යමින් සිටියදී මෙම අනතුර සිදුව ඇති බව පොලීසිය පවසයි. ඊයේ(25) දවස පුරා අඛණ්ඩව ඇද හැලුණු වර්ෂාව හේතුවෙන් රත්නපුර ප්‍රදේශයේ පුරා ස්ථාන කිහිපයකම පස් කඳු කඩා වැටීම් හා ගස්වල අතු කඩා වැටීම් රැසක් සිදුව තිබේ. සිද්ධිය සම්බන්ධයෙන් කහවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73546", "Category": null, "Parent URL": null}