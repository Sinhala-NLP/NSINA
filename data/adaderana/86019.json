{"Source": "Adaderana", "Timestamp": "March 20, 2018 07:01 pm", "Headline": " ජීනිවා මානව හිමිකම් සැසිය උණුසුම් වෙයි-කොටි හිදවාදීන්ට පිළිතුරක්", "News Content": "නව ත්‍රස්ත විරෝධි පනත මානව හිමිකම් ආරක්ෂාවන පරිදි ජාත්‍යන්තර ප්‍රමීතින්ට අනුකූලව සකස් කරන බව ජිනීවා නුවර එක්සත් ජාතීන්ගේ ශ්‍රී ලංකා නිත්‍ය නියෝජිත රවිනාථ ආරියසිංහ මහතා සඳහන් කරයි. මානව හිමිකම් කවුන්සිලයේ තිස් හත්වන සැසිවාරය අමතමින් ඒ මහතා මේ අදහස් පළ කර අතර එක්සත් ජාතීන්ගේ මානව හිමිකම් කවුන්සිලයේ දී ශ්‍රී ලංකාවේ විශ්ව කලාන්තර සමාලෝචන පිළිබඳ තුන්වන චක්‍රය සම්මත කරගෙන තිබේ. ජිනීවා ‍මානව හිමිකම් කවුන්සිලයේ 37 වන සැසිවාරයේදී ශ්‍රී ලංකාවේ විශ්ව කලාන්තර සමාලෝචන පිළිබඳ තුන්වන සමාලෝචනය පැවති අතර ජිනීවාහී එක්සත් ජාතීන්ගේ ශ්‍රී ලංකා නිත්‍ය නියෝජිත රවිනාථ ආරියසිංහ මහතා එහිදී ශ්‍රී ලංකාව වෙනුවෙන් අදහස් දැක් විය. මේ අතර ශ්‍රී ලංකාව සම්බන්ධයෙන් අදහස් දැක්වු සමාන්තර සැසිවාර දෙකක උණුසුම් තත්ත්වයන් හට ගෙන තිබේ.", "URL": "https://sinhala.adaderana.lk/news.php?nid=86019", "Category": null, "Parent URL": null}