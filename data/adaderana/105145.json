{"Source": "Adaderana", "Timestamp": "February 27, 2019 02:32 pm", "Headline": "ඉන්දු-පාකිස්ථාන යුද ගැටුම් ඇවිලෙයි-ඉන්දීය ජෙට් යානා දෙකකට පාකිස්ථානයෙන් ප්‍රහාර", "News Content": "සිය දේශසීමා අතික්‍රමණය කළ ඉන්දීය ගුවන් හමුදාවට අයත් ජෙට් යානා දෙකකට ප්‍රහාර එල්ල කර බිම හෙලා එක් ඉන්දීය සෙබලෙක් සිය අත්අඩංගුවට ගත් බව පාකිස්තානය නිවේදනය කර තිබේ. සිය රටේ ආරක්ෂාව වෙනුවෙන් මෙසේ ඉන්දීය යානා බිම හෙලූ බව පාකිස්තානය අවධාරණය කළේය. දේශසීමා උල්ලංඝනය කරමින් ඉන්දියාවට අයත් ප්‍රෙද්ශය වෙත පාකිස්තානයට අයත් ගුවන්යානා තුනක් ඇතුළු වී ඇති බවට විදෙස් පුවත් වාර්තා කළේය. මේ අතර ඉන්දියානු ගුවන් හමුදාවට අයත් ගුවන්යානාවක් ජම්මු කාශ්මීරයේ බුද්ගම් නගරය සමීපයේදී අනතුරට ලක්ව තිබේ. එහිදී මියගිය නියමුවන් දෙදෙනෙකුගේ සිරුරුද හමුව ඇති බවට වාර්තා විය. මේ කරුණු සලකා ජම්මු, ශ්‍රී නගර් සහ ලේ යන ගුවන් කලාප මුලුමනින්ම වසා දැමීමට ඉන්දියාව කටයුතු කළේය. මතුව ඇති තත්ත්වය සමඟින් ඉන්දියාව සහ පාකිස්තානය අතර යළි යුදමය තත්ත්වයක් ඇතිවිය හැකි බවට විචාරකයන් අනාවැකි පළ කරයි.", "URL": "https://sinhala.adaderana.lk/news.php?nid=105145", "Category": null, "Parent URL": null}