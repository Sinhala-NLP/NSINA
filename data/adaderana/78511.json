{"Source": "Adaderana", "Timestamp": "October 9, 2017 12:53 pm", "Headline": " ඉරණම් තීන්දුවේ තීරණාත්මක දින කිහිපය ගත වෙනවා ", "News Content": "රටේ ඉරණම තීන්දුකරන තීරණාත්මක දින කිහිපය ගත වෙමින් පවතින බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් විරවංශ මහතා පවසයි. මන්ත්‍රීවරයා පෙන්වා දෙන්නේ ආණ්ඩුව රටට අහිතකර නව ආණ්ඩුක්‍රම ව්‍යවස්ථාව සම්මත කර ගැනීම සඳහා සූදානමින් සිටින බවයි. මත්තේගොඩ ප්‍රදේශයේ පැවැති ජන හමුවකට එක්වෙමින් විමල් විරවංශ මහතා මේ අදහස් පළ කළේය. මේ අතර මෙරට පාර්ලිමේන්තුවේ මන්ත්‍රීවරුන්ගෙන් සියයට 20ක ප්‍රතිශතයක් මැතිවරණයේදී පරාජයට පත් වූවන් බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. පරාජිත පුද්ගලයන් මන්ත්‍රීවරුන් ලෙස පත් කරන ලොව එකම රට ශ්‍රී ලංකාව බව ද දැදිගම ප්‍රදේශයේ පැවැති උත්සවයකදී ඩලස් අලහප්පෙරුම මහතා ප්‍රකාශ කළේය.", "URL": "https://sinhala.adaderana.lk/news.php?nid=78511", "Category": null, "Parent URL": null}