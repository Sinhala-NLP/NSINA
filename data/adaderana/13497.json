{"Source": "Adaderana", "Timestamp": "January 14, 2011 02:27 pm", "Headline": "සා/පෙළ ප්‍රායෝගික පරීක්ෂණ කල්යයි", "News Content": "ජනවාරි මස 17 දින සිට 28 දක්වා පැවැත්වීමට නියමිතව තිබු අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රායෝගික පරීක්ෂණ දින නියමයක් නොමැතිව කල් දැමූ බව විභාග දෙපාර්තමේන්තුව පවසයි. පවතින අයහපත් කාලගුණික තත්ත්වය හේතුවෙන් මෙම තීරණය ගත් බව විභාග කොමසාරිස් ජනරාල් අනුර එදිරිසිංහ මහතා සඳහන් කරනු ලැබීය. දිවයිනට බලපා ඇති අයහපත් කාලගුණය යහපත් තත්ත්වයකට පත්වූ වහාම අදාළ ප්‍රායෝගික පරීක්ෂණ පැවැත්වෙන දින සහ ප්‍රවේශපත්‍ර විදුහල්පතිවරුන් වෙත යොමුකරන බව කොමසාරිස්වරයා වැඩිදුරටත් සඳහන් කරයි. මේ අතර පෞද්ගලික අයදුම්කරුවන් සඳහා ප්‍රවේශපත්‍ර හා කාලසටහන් ද ඔවුන් වෙත දැනුම් දෙන බව විභාග කොමසාරිස් අනුර එදිරිසිංහ මහතා සඳහන් කළේය.", "URL": "https://sinhala.adaderana.lk/news.php?nid=13497", "Category": null, "Parent URL": null}