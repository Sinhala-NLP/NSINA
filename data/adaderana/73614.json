{"Source": "Adaderana", "Timestamp": "May 26, 2017 11:19 pm", "Headline": " ජනපති ඔස්ට්‍රේලියා සංචාරය නිමා කරයි", "News Content": "ඔස්ට්‍රේලියාවේ දින 3ක සාර්ථක රාජ්‍ය සංචාරයක් නිමා කරමින් ජනාධිපති මෛත්‍රීපාල සිරිසේන එරට වේලාවෙන් අද(26) පස්වරු 3ට පමණ යළි ශ්‍රී ලංකාව බලා පිටත් වී තිබේ. මේ අතර, පවතින ආපදා තත්ත්වය ගැන අසා තමන් මහත් කැළඹීමට සහ ශෝකයට පත්වූ බව ජනාධිපතිවරයා ට්විටර් සටහනක් තබමින් සඳහන් කර තිබුණි. විපතට පත් ජනතාවට වහා සහන සපයන ලෙස ජනාධිපතිවරයා නිලධාරීන්ට උපදෙස් ලබාදී ඇත.මේ අතර, බලයේ සිටි පිරිස නැවත බලයට ගෙන ඒම සඳහා ඇතැමුන් මාතෘ භූමියට එරෙහිව විවිධ අසත්‍ය ප්‍රචාර පතුරවමින් සිටින බව ජනාධිපති මෛත්‍රීපාල සිරිසේන මහතා පවසයි.ඔස්ට්‍රේලියාවේ වෙසෙන ශ්‍රී ලාංකිකයින් සිඩ්නි නුවරදී හමුවූ අවස්ථාවේදී ජනාධිපතිවරයා මේ බව සඳහන් කර තිබේ.", "URL": "https://sinhala.adaderana.lk/news.php?nid=73614", "Category": null, "Parent URL": null}