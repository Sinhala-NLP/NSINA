{"Source": "Adaderana", "Timestamp": "January 31, 2019 09:37 am", "Headline": "බැංකොක් නගරයේ වායු දූෂණය අනතුරුදායක ලෙස ඉහළට", "News Content": "තායිලන්තයේ බැංකොක් නගරයේ වායු දූෂණය අනතුරුදායක ලෙස ඉහළ ගොස් ඇත. මේ හේතුවෙන් නගරයේ පාසැල් වසාදැමීමටත් සිදුව ඇති බව විදෙස් වාර්තා සඳහන් කළේය. තායිලන්තයේ බැංකොක් නගරයේ වායුගෝලයේ පවතින අනතුරුදායක දූවිලි අංශු ප්‍රමාණය සෞඛ්‍යයට හිතකර මට්ටමට වඩා බෙහෙවින් ඉහළ ගොස් ඇත. වායු දූෂණය හේතුවෙන් බැංකොක් වැසියන්ට ආඝ්‍රාණ අපහසුතා, ඇස්වල ආබාධ සහ සමේ අසාත්මිකතා වැනි රෝගාබාධයන්ද හටගෙන ඇති බව සෞඛ්‍ය බලධාරීන් පවසා ඇත. පවතින තත්ත්වය හේතුවෙන් බැංකොක් නගරයේ පාසැල් වසාදැමීමටත් බලධාරීන්ට සිදුව තිබේ. වායු දූෂණය අවම කිරීම සඳහා නගරයට ට්‍රක් රථ ඇතුළුවීම පාලනය කිරීම ඇතුළු ක්‍රියාමාර්ග රැසක් මේ වන විට ගෙන ඇතත් තවමත් ඉන් ප්‍රගතියක් අත්වී නැති බවද සඳහන් වෙයි. මේ අතර එලඹෙන නව අවුරුදු සැමරුම් උත්සව වලදී ගිනිකෙළි භාවිතයෙන් වැළකී සිටින ලෙස බලධාරීන් නගර වැසියන්ගෙන් ඉල්ලා සිටින බවද සඳහන් වෙයි.", "URL": "https://sinhala.adaderana.lk/news.php?nid=103415", "Category": null, "Parent URL": null}