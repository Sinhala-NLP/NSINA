{"Source": "Adaderana", "Timestamp": "March 13, 2012 03:22 pm", "Headline": "ශ්‍රී ලංකාව ගැන ඉන්දීය විදෙස් ඇමතිගෙන් විශේෂ ප්‍රකාශයක්", "News Content": "ශ්‍රී ලංකාව හා එක්සත් ජාතීන්ගේ මානව හිමිකම් කවුන්සිල සැසිවාරයේ ශ්‍රී ලංකාව පිළිබඳ වූ යෝජනාව සම්බන්ධ ඉන්දීය ස්ථාවරය පිළිබඳව ඉන්දීය විදේශ කටයුතු අමාත්‍ය එස්. එම්. ක්‍රිෂ්ණා මහතා විසින් හෙට(14) පාර්ලිමේන්තුවේ දී විශේෂ ප්‍රකාශයක් සිදුකිරීමට නියමිතව ඇත. තමිල්නාඩු මන්ත්‍රීවරුන් විසින් ඉන්දීය පාර්ලිමේන්තුවේ කටයුතුවලට දිගින් දිගටම බාධා පැමිණවීම හේතුවෙන් අද(13) පැවති සභාවාරය තෙවරක්ම කල්තබනු ලැබීය. ශ්‍රී ලංකාව සම්බන්ධ එක්සත් ජාතීන්ගේ යෝජනාවට ඉන්දියාව සහය දැක්විය යුතු බව සඳහන් කරමින් සභාවාරයේ දී තමිල්නාඩු මන්ත්‍රීවරුන් කලබලකාරී අන්දමින් හැසිරිණි. එමෙන්ම අදාළ යෝජනාව සම්බන්ධ ඉන්දීය ස්ථාවරය පැහැදිලි කරමින් අග්‍රාමාත්‍යවරයා ප්‍රකාශයක් සිදුකරන තුරු සභාවේ අසුන් ගැනීම ඩී.එම්.කේ හා එම්.ඩී.එම්.කේ පක්ෂ නායකයින් විසින් ප්‍රතික්ෂේප කිරීම නිසා කථානායකවරයා දහවල් 12 වනතුරු සභා වාරය කල්තැබීය.", "URL": "https://sinhala.adaderana.lk/news.php?nid=22775", "Category": null, "Parent URL": null}