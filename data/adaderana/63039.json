{"Source": "Adaderana", "Timestamp": "August 14, 2016 09:45 am", "Headline": "ශ්‍රී ලංකාව දකුණු ආසියාවේ ආර්ථික කේන්ද්‍රස්ථානය කිරීමට චීනයේ සහය", "News Content": "ශ්‍රී ලංකාව දකුණු ආසියාවේ ආර්ථික කේන්ද්‍රස්ථානයක් බවට පත්කිරීමේ ව්‍යායාමයට උපරිමය සහයෝගය ලබාදෙන බව නිරිත දිග චීනයේ චොං ජිං මහ නගරයේ නගරාධිපති හුඅං ජිෆාන් මහතා පවසයි.ශ්‍රී ලංකා අග්‍රාමාත්‍ය රනිල් වික්‍රමසිංහ මහතා ප්‍රමුඛ දූත පිරිස සමග ඊයේ පස්වරුවේ පැවති හමුවකදී එම නගරාධිපතිවරයා ප්‍රකාශ කර ඇත්තේ චොං ජිං මහ නගරයට සම්බන්ධ ව්‍යවසායකයින් ශ්‍රී ලංකාවේ ආයෝජන කටයුතු සදහා පෙළඹවීමට කටයුතු කරන බවයි.එහිදී ශ්‍රී ලංකාවේ නව ජාතික ආර්ථික ප්‍රතිපත්ති සැලසුම් පිළිබඳ අග්‍රාමාත්‍යවරයා, චොං ජිං නගරාධිපතිවරයා දැනුම්වත් කළ බව අග්‍රාමාත්‍ය කාර්යාලය ප්‍රකාශ කළේය.ද්වීපාර්ශවික සාකච්ඡාව අවසානයේ දී නගරාධිපති හුඅං ජිෆාන් මහතා ශ්‍රී ලංකා දූත පිරිස වෙනුවෙන් රාත්‍රී භෝජන සංග්‍රහයක් ද පිරිනමා ඇත.", "URL": "https://sinhala.adaderana.lk/news.php?nid=63039", "Category": null, "Parent URL": null}