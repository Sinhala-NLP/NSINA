{"Source": "Adaderana", "Timestamp": "July 8, 2012 05:00 pm", "Headline": " රතුගල ඇත්තන්ගේ විරෝධය අවසන්", "News Content": "ප්‍රදේශයේ පරිගණක මධ්‍යස්ථානයේ පුහුණුකරු ඉවත් කිරීමට විරෝධය පළකරමින් රතුගල ආදීවාසී නායක සුදා වන්නියල ඇත්තෝ ඇතුළු පිරිසක් ක්‍රියාත්මක කළ විරෝධතාව අවසන් කර තිබේ. විදෙස් රාජ්‍ය නොවන සංවිධානයක ආධාර යටතේ ක්‍රියාත්මක අදාළ පරිගණක පුහුණු මධ්‍යස්ථානයේ අක්‍රමිකතා සිදුවන බවට ආදීවාසීන්ගෙන් පිරිසක් පවසන අතර එය ප්‍රතික්ෂේප කරන ආදීවාසී නායකයා අදාළ පුහුණුකරු ඉවත් කිරීමට විරෝධය පළ කළේය. නියෝජ්‍ය අමාත්‍ය විජිත් විජයමුණි සොයිසා මහතා සමග සියලු පාර්ශව ඊයේ දිනයේ සාකච්ඡා කළ අතර දඹානේ ආදීවාසී නායකයා හමුවට ද එම පිරිස ගොස් තිබේ. පසුව අම්පාර පොලිස් අධිකාරීවරයාගේ මැදිහත් වීමෙන් හෙට දිනයේ දී සාකච්ඡා කර විසඳුමක් ලබාදෙන බවට පොරොන්දු වීමෙන් පසු විරෝධතාව අත්හැරීමට රතුගල ආදීවාසී නායකයා ඇතුළු පිරිස එකඟතාව පළ කර ඇති බව වාර්තා වේ.", "URL": "https://sinhala.adaderana.lk/news.php?nid=25609", "Category": null, "Parent URL": null}