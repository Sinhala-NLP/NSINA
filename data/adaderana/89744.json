{"Source": "Adaderana", "Timestamp": "May 24, 2018 12:13 pm", "Headline": "විනෝදයට ගිං ඔයට පැන්න පාසල් සිසුවාගේ සිරුර හමුවෙයි", "News Content": "ඉකුත් 22 දා සවස ලුණුවිල පාලමෙන් ගිංඹයට පැන අතුරුදහන් වි සිටි පාසැල් සිසුවාගේ මළ සිරුර කොළඹ හලාවත මාර්ගයේ නයිනමඩම ගිංඹය පාලම අසල රැඳී තිබියදි 24 දා උදැසන හමුවු බව වෙන්නප්පුව පොලීසිය පවසයි. මෙසේ මිය ගොස් තිබෙන්නේ බණ්ඩිරිප්පුව පිරිස් වත්තේ පදිංචි 17 හැවිරිදි රතුගමගේ මධුෂ දිල්ෂාන් නැමති සිසුවෙකි. මොහු වෙන්නප්පුව සාන්ත ජෝශප්වාස් විද්‍යාලයේ 13 වසරේ ඉගෙනුම ලබමින් සිටි අයකු බව පොලීසිය පවසයි. පසුගිය 22 දා සවස පාසැල් ඇරි නිවසට පැමිණ නිවසින් පිටතට ගොස් ලුණුවිල පාලම උඩදි මිතුරන් දෙදෙනකුට සිය ජංගම දුරකථනය දි ගිංඹය පැන ඇති අතර පසුව ජල පහරත් සමඟ අතුරුදහන්ව තිබේ. සිරුර මාරවිල මුලික රෝහලේ තැම්පත් කර ඇති බව අද දෙරණ වාර්තාකරු පැවසීය. වෙන්නප්පුව මුලස්ථාන ප්‍රධාන පොලිස් පරික්ෂක එල් .බි .අබේරත්ත මහතගේ උපදෙස් මත වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=89744", "Category": null, "Parent URL": null}