{"Source": "Adaderana", "Timestamp": "December 31, 2011 12:50 pm", "Headline": "කිම් -ජොන්-අන් නිල වශයෙන් වැඩ භාරගනියි", "News Content": "කිම් -ජොන්-අන් උතුරු කොරියානු යුද හමුදා‍‍වේ උත්තරීතර නායකයා ලෙස නිල වශයෙන් වැඩ භාරගෙන තිබේ. හමුදාවට අදාළ සියලු බලතල ඉකුත් ඔක්තෝබර් 8 වැනිදා ඔහුට පැවරුණද නිල වශයෙන් තනතු‍රේ වැඩ භාරගැනීම සිදුවූයේ නැත. උතුරු කොරියානු හිටපු නායක කිම්-ජොන්-ඉල් ගේ අභාවයත් සමග අදාළ ධුරයේ නිල වශයෙන් වැඩ භාරගැනීමට කිම්-ජොන්-අන් ට සිදුවිය. කෙසේවෙතත් නායකත්ව වෙනසක් සිදුවුවද උතුරු කොරියාවේ ප්‍රතිපත්තිවල වෙනසක් කිසිදු ආකාරයකින් සිදු නොවන බව උතුරු කොරියානු ආ‍රක්ෂක කොමිසම නිවේදනයක් නිකුත් කරමින් ප්‍රකාශ කර ඇත. එවැනි වෙනසක් අපේක්ෂා නොකරන ලෙසට උතුරු ‍කොරියාව ජාත්‍යන්තරයට අනතුරු ඇඟවීමක් ද සිදුකර තිබේ. මේ සම්බන්ධයෙන් දකුණු කොරියානු ඒකාබද්ධතා අමාත්‍යාංශය සිය අප්‍රසාදය පළ කර ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=21065", "Category": null, "Parent URL": null}