{"Source": "Adaderana", "Timestamp": "December 22, 2011 01:48 pm", "Headline": "සිරිකොත මැර ප්‍රහාරය ගැන සොයන්න කමිටුවක් ", "News Content": "එක්සත් ජාතික පක්ෂ මූලස්ථානයට එල්ල වූ මැර ප්‍රහාරය සම්බන්ධයෙන් පරීක්ෂණයක් පැවැත්වීම සඳහා කමිටුවක් පත්ක‍ර තිබේ. පක්ෂ නායක රනිල් වික්‍රමසිංහ මහතා‍ගේ උපදෙස් පරිදි මෙම කමිටුව පත් කර ඇති බව එම පක්ෂය නිකුත් කළ නිවේදනයක දැක්වෙයි. අදාළ ප්‍රහාරයට සම්බන්ධවූවන් සහ ඊට මග පෙන්වූවන් පිළිබඳවත් ඔවුන් සම්බන්ධයෙන් ගත යුතු ක්‍රියාමාර්ග පිළිබඳවත් සොයාබලා වාර්තා කිරීම මෙම කමිටුවට පැවරෙනු ඇත. එක්සත් ජාතික පක්ෂයේ මහලේකම් තිස්ස අත්තනායක මහතාගේ අධීක්ෂණය යටතේ ක්‍රියාත්මක මෙම කමිටුවට සාමාජිකයින් සිව්දෙනෙකු ඇතුළත්ය. ජනාධිපති නීතීඥ ශ්‍රීනාත් පෙරේරා, නීතීඥ නිශ්ශංක නානායක්කාර, රජීව සෙනෙවිරත්න සහ උපාලි පෙරේරා මෙම කමිටුවේ සාමාජිකයෝ ලෙස කටයුතු කරති..", "URL": "https://sinhala.adaderana.lk/news.php?nid=20874", "Category": null, "Parent URL": null}