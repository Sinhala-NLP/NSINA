{"Source": "Adaderana", "Timestamp": "July 31, 2019 09:58 am", "Headline": "මතුගම-පැලවත්ත ප්‍රධාන මාර්ගය අවහිරයි", "News Content": "මතුගම නගරයේ පැලවත්ත-නෙළුව ප්‍රධාන මාර්ගය මේ වන විට උද්ඝෝෂණයක් හේතුවෙන් අවහිර වී ඇතැයි අද දෙරණ වාර්තාකරු පවසයි. මීගහතැන්න කන්ත්ත පාර ආසන්නයේ ගම් වාසීන් විශාල සංඛ්‍යාවක් පැමිණ මෙලෙස විරෝධතාවයේ නියැලෙන බව ද වාර්තා වෙයි. වසර 30කට ආසන්න කාලයක් මීගහතැන්න - බරෝඩේල් වත්ත මාර්ගය පිළිසකර කර නොමැති බවට ගම්වාසීන් චෝදනා කරයි. අද(31) උදෑසන 9 ට පමණ ආරම්භ කර ඇති මෙම විරෝධතාවය සඳහා ප්‍රදේශවාසීන් 400 ක් පමණ එක්ව ඇතැයිද වාර්තා වෙයි. මේ වන විට මීගහතැන්න පොලීසිය හා යුද හමුදා සෙබළුන් පිරිසක් ද අදාළ ස්ථානයට ගොස් ඇතැයි ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=115396", "Category": null, "Parent URL": null}