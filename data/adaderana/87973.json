{"Source": "Adaderana", "Timestamp": "April 25, 2018 05:51 am", "Headline": "පුදුකුඩිඉරිප්පු ප්‍රදේශයේ පාසල් සිසුවෙක් අතුරුදහන්", "News Content": "මුලතිව්, පුදුකුඩිඉරිප්පු ප්‍රදේශයේ පාසල් සිසුවෙක් අතුරුදහන් වී ඇති බවට පැමිණිල්ලක් ලැබී ඇතැයි පුදුකුඩිඉරිප්පු පොලීසිය පවසයි. සුගන්දිරපුරම් අක්කර හතලිහ ගම්මානයේ පදිංචි පහලොස් හැවිරිදි පාසල් සිසුවෙක් උරයකට්ටි ප්‍රදේශයේ පෞද්ගලික පංතියකට සහභාගිවී සුගදිරපුරම් ප්‍රදේශයේ තම ඥාතී නිවසකට ගොස් නැවත නිවස පැමිණ නැති බවට පුදුකුඩිඉරිප්පු පොලීසියට පැමිණිලි ලැබී ඇති අතර එසේ අතුරුදහන් වී ඇත්තේ සත්‍යශීලන් තිරුජන් නැමැත්තෙකි. පසුගිය 22 දා සවස සිට එම සිසුවා අතුරුදහන් බව ට පියා විසින් පුදුකුඩිඉරිප්පු පොලීසියට පැමිණිලි කොට තිබේ. පුදුකුඩිඉරිප්පු පොලීසිය විසින් සිද්ධිය පිළිබඳව වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=87973", "Category": null, "Parent URL": null}