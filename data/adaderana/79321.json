{"Source": "Adaderana", "Timestamp": "October 30, 2017 05:42 pm", "Headline": " කාර් එක කෝච්චියේ ගැටී SI ලා 2ක් මරුට-බිරිදට බරපතළ තුවාල", "News Content": "අම්බලන්ගොඩ-ආදාගල දුම්රිය හරස්මාර්ගයේ සිදු වූ අනතුරකින් පුද්ගලයින් දෙදෙනෙකු මිය ගොස් තවත් කාන්තාවක බරපතළ තුවාල ලබා තිබේ. මාතර සිට මරදාන බලා ධාවනය වූ දුම්රියේ මෝටර් රථයක් ගැටීමෙන් මෙම අනතුර සිදුව තිබේ. අද(30) පස්වරු 4.30ට පමණ මෙම අනතුර සිදුව ඇති බව අද දෙරණ වාර්තාකරු පවසයි. අනතුරින් මිය ගොස් ඇත්තේ පොලිස් විශේෂ කාර්යය බලකායේ උප පොලිස් පරීක්ෂකවරුන් දෙනෙනෙකු වන අතර බරපතළ තුවාල ලබා ඇත්තේ ඒ එක් අයෙකුගේ බිරිද බව සඳහන්ය. මංගල උත්සවයකට සහභාගී වී නැවත පැමිණෙන අවස්ථාවේදී ඔවුන් මෙම අනතුරට මුහුණ දී තිබේ.", "URL": "https://sinhala.adaderana.lk/news.php?nid=79321", "Category": null, "Parent URL": null}