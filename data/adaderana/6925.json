{"Source": "Adaderana", "Timestamp": "February 26, 2010 07:13 pm", "Headline": "කෙරවලපිටිය බලාගාරයේ දෙවන අදියර ඇරඹෙයි", "News Content": "කෙරවලපිටිය තාප විදුලි බලාගාරයේ දෙවන අදියර අද ආරම්භ කෙරුණි. මෙගාවොට් 300 ක ධාරිතාවකින් යුත් මෙම තාප විදුලි බලාගාරයේ දෙවන අදියර යටතේ මෙගාවොට් 100 ක විදුලි උත්පාදනයක් සිදුකිරීමට අපේක්ෂිතය. රජය පවසන පරිදි මෙරට විදුලි අවශ්‍යතාවෙන් සියයට 10 ක් සැපිරීමට කෙරවලපිටිය තාප විදුලිබලාගාරයට හැකියාව ඇත. කෙරවලිපිටිය දෙවන අදියර ආරම්භ කිරීමත් සමග විදුලි ඒකකයක මිල රුපියල් 14 දක්වා අඩු කළ හැකි බවට රජය විශ්වාස කරයි.", "URL": "https://sinhala.adaderana.lk/news.php?nid=6925", "Category": null, "Parent URL": null}