{"Source": "Adaderana", "Timestamp": "October 16, 2012 09:18 pm", "Headline": " අද හඳ නෑ-හජ්ජි 27 දා", "News Content": "ශ්‍රී ලංකීය මුස්ලිම් ජනයා මෙවර හජ්ජි උත්සවය ඔක්තෝම්බර් මස 27 වන දින සමරන බව කොළඹ මහ පල්ලිය විසින් නිවේදනය කරන ලදී. ඉස්ලාම් ආගමික විශ්වාසය අනුව අද දින නව මාසය ආරම්භවීමට නියමිතව තිබුණද දිවයිනේ කිසිදු ප්‍රදේශයකින් හඳ ප්‍රදර්ශනය නොවීම නිසා මෙම තීරණය ගත් බව මහ පල්ලියේ ලේකම්වරයා පවසයි. එහෙත් සාමාන්‍ය පරිදි ඔක්තෝම්බර් 26 වන දින හජ්ජි උත්සවය නිමිත්තෙන් නිවාඩු දිනයක් ලෙස රජය ප්‍රකාශයට පත්කොට තිබේ.", "URL": "https://sinhala.adaderana.lk/news.php?nid=28344", "Category": null, "Parent URL": null}