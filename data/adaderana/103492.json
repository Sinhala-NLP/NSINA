{"Source": "Adaderana", "Timestamp": "February 1, 2019 10:11 am", "Headline": "නිදන් හෑරූ දෙදෙනෙක් අත්අඩංගුවට", "News Content": "නිදන් වස්තු ලබා ගැනීමේ අරමුණින් කැණීම් සිදු කරන ලද පුද්ගලයින් දෙදෙනෙකු අත්අඩංගුවට ගෙන තිබේ. මහියංගනය සහ ගිරාදුරුකෝට්ටේ යන ප්‍රදේශවලදී සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කලේය. ඔවුන් සතුව තිබී කැණීම් සිදුකිරීමට ගන්නා උපකරණ සහ කැබ් රථයක් පොලිස් භාරයට ගත් බව සඳහන්ය. සැකකරුවන් මොණරාගල සහ ගිරාඳුරුකෝට්ටේ පදිංචිකරුවන් වන අතර ඔවුන් අද(01) මහියංගනය මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103492", "Category": null, "Parent URL": null}