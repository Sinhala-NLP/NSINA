{"Source": "Adaderana", "Timestamp": "November 18, 2014 06:31 am", "Headline": " ඌව මහ ඇමතිගේ ආරක්ෂක රියක් අනතුරේ - තිදෙනෙකු මරුට!", "News Content": "ඌව ප්‍රධාන අමාත්‍ය ශෂීන්ද්‍ර රාජපක්ෂ මහතාගේ ආරක්ෂකයින් ගමන්ගත් ජීප් රථයක් අනතුරට ලක්වීමෙන් ආරක්ෂකයින් ලෙස කටයුතු කළ පොලිස් නිලධාරීන් දෙදෙනෙකු ඇතුළු තිදෙනෙකු ජීවිතක්ෂයට පත්ව තිබේ. ප්‍රධාන අමාත්‍යවරයාගේ තවත් ආරක්ෂකයින් සිව්දෙනෙකු තුවාල ලබා රෝහල්ගත කර තිබේ. අද (18) අලුයම 1.30 ට පමණ බුත්තල,මහගොඩයාය ප්‍රදේශයේදී මෙම අනතුර සිදුව ඇති බව පොලීසිය පවසයි. ප්‍රධාන අමාත්‍යවරයාගේ ආරක්ෂකයින් ගමන්ගත් මෙම ජීප් රථය ලොරියක ගැටීමෙන් අනතුර සිදුව ඇති අතර පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=47451", "Category": null, "Parent URL": null}