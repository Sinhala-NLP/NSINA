{"Source": "Adaderana", "Timestamp": "September 9, 2013 07:35 am", "Headline": "චීන කොමියුනිස්ට් පක්ෂයේ ලේකම් ඇවිත්", "News Content": "චීන කොමියුනිස්ට් පක්ෂයේ මධ්‍යම කාරක සභාවේ දේශපාලන මණ්ඩලයේ ස්ථාවර කමිටු සහ ලේකම් කාර්යාලයේ සාමාජික ලිව් යුන්ෂාන් මහතා දිවයිනට පැමිණ තිබේ. ඒ මහතා ඊයේ රාත්‍රී 7 ට පමණ දිවයිනට ළඟා වූ බව කටුනායක ගුවන්තොටුපළ කාර්යභාර්ය නිලධාරියා ප්‍රකාශ කාශ කළේය. ලිව් යුන්ෂාන් මහතා සිය තෙදින නිල සංචාරය තුළදී ජනාධිපති මහින්ද රාජපක්ෂ මහතා, අග්‍රාමාත්‍ය දි.මු ජයරත්න, ආර්ථික සංවර්ධන අමාත්‍ය බැසිල් රාජපක්ෂ , සෞඛ්‍ය අමාත්‍ය මෛත්‍රීපාල සිරිසේන සහ විපක්ෂ නායක රනිල් වික්‍රමසිංහ යන මහත්වරුන් හමුවීමට නියමිතය. කොළඹ දකුණු වරාය නිදහස් චතුරස්‍රය සහ බණ්ඩාරනායක අනුස්මරණ ශාලාව නැරඹීම සඳහා එක් වීමට නියමිත යුන්ෂාන් මහතා හෙට දක්ෂිණ අධිවේගී මාර්ගය ඔස්සේ ගාල්ල බලා පිටත්වීමට ද නියමිතය.", "URL": "https://sinhala.adaderana.lk/news.php?nid=37254", "Category": null, "Parent URL": null}