{"Source": "Adaderana", "Timestamp": "May 21, 2018 11:05 am", "Headline": " ඉන්ධන පිරවුම්හලක් කොල්ලකාලා", "News Content": "මාන්කුලම්, ඔඩ්ඩුරුත්තකුලම් ප්‍රදේශයේ පිහිටි ඉන්ධන පිරවුම්හලක මුදල් කොල්ලකෑමක් සිදුව තිබේ. අද (21) අළුයම 3.30ට පමණ වෑන් රථයකින් පැමිණි නාඳුනන පුද්ගලයින් දෙදෙනෙකු විසින් එම පිරවුම්හලේ සිටි සේවකයෙකු හට තියුණු ආයුධයක් පෙන්වා තර්ජනය කර මුදල් රැගෙන පළාගොස් ඇති බව පොලීසිය සඳහන් කළේය. කොල්ලකෑ මුදල රුපියල් එක් ලක්ෂ 86,000ක් පමණ වන බව වාර්තා වෙයි. සිද්ධියට සම්බන්ධ සැකකරුවන් අනාවරණය වී නොමැති අතර මාන්කුලම් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89489", "Category": null, "Parent URL": null}