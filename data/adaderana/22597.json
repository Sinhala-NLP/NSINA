{"Source": "Adaderana", "Timestamp": "March 5, 2012 03:10 pm", "Headline": "තීරණාත්මක ගැටලුවලට උගත් පාඩමේ තැනක් නෑ", "News Content": "උගත් පාඩම් හා ප්‍රතිසන්ධානය සඳහා වූ ජනාධිපති කොමිසමේ නිර්දේශ මගින් වගවීම හෝ තීරණාත්මක ගැටලුවලට ආමන්ත්‍රණය කරීමක් සිදුව නොමැති බව අමෙරිකාව පවසයි. එක්සත් ජාතීන්ගේ මානව හිමිකම් කවුන්සිලයේ 19 වන සැසිවාරය අද අමතමින් අමෙරිකානු නියෝජිතයා මේ බව ජිනීවාහිදී සඳහන් කළේය. තමන් උගත් පාඩම් හා ප්‍රතිසන්ධානය සඳහා වූ කොමිසමේ වාර්තාව පිළිබඳ තම අවධානය යොමුවූ බවත්,එහි නිර්දේශ සතුටින් පිළිගන්නා බවත් අමෙරිකානු නියෝජිත ජෝන් මරීස් පෙන්වා දී තිබේ. එසේ වුවද එකී නිර්දේශයන් ක්‍රියාත්මක කිරීම සඳහා වූ කිසිදු සැලසුමක් හෝ ක්‍රියාමාර්ගයක් මෙම වාර්තාව තුළින් ප්‍රකාශමාන නොවන බවට ඔහු චෝදනා කළේය.", "URL": "https://sinhala.adaderana.lk/news.php?nid=22597", "Category": null, "Parent URL": null}