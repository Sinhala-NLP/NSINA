{"Source": "Adaderana", "Timestamp": "June 29, 2010 12:56 pm", "Headline": "අද අයවැයෙන් ජනතාවට බර පටවන්නේ නෑ  -ගජධීර", "News Content": "2010 වර්ෂය සඳහා අද ඉදිරිපත් කෙරෙන අයවැයෙන් ජනතාව මත බර පැටවීමක් සිදු නොවන බව මුදල් හා ක්‍රම සම්පාදන නියෝජ්‍ය අමාත්‍ය චන්ද්‍රසිරි ගජධීර මහතා පවසයි. අද පස්වරු 2ට අයවැය පාර්ලිමේන්තුවට ඉදිරිපත් කිරීමට නියමිතව ඇත. වැඩබලන මුදල් අමාත්‍ය ආචාර්ය සරත් අමුණුගම මහතා අයවැය පාර්ලිමේන්තුවට ඉදිරිපත් කරනු ඇත. ඒ අනුව අයවැය දෙවන වර කියවීමේ ඡන්ද විමසීම ලබන ජූලි 3 වැනිදා පැවැත්වෙන බව චන්ද්‍රසිරි ගජධීර මහතා පැවසුවේය. අයවැය පිළිබඳ අවසන් ඡන්ද විමසීම ලබන 9 වැනිදා පැවැත්වේ.", "URL": "https://sinhala.adaderana.lk/news.php?nid=9282", "Category": null, "Parent URL": null}