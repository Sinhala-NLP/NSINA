{"Source": "Adaderana", "Timestamp": "June 8, 2013 08:13 am", "Headline": "ගස් කඩා වැටී දුම්රියට බාධා", "News Content": "අධික වර්ෂාව සමගින් ගස් කඩාවැටීම ‍නිසා මුහුදුබඩ දුම්රිය මාර්ගයේ දුම්රිය ගමනාගමනයට බාධා එල්ලවී තිබේ. ඒ අනුව ‍මුහුදු බඩ දුම්රිය මාර්ගයේ කොළඹින් පිටත්වන දුම්රිය කළුතර දක්වාත්, ගාල්ලෙන් පිටත්වන දුම්රිය හික්කඩුව දක්වාත් සීමා කළ බව දුම්රිය පාලක මැදිරිය පවසයි. හික්කඩුව, කහව ආදී ප්‍රදේශවල ගස් කඩා වැටීමෙන් දුම්රිය මාර්ගය හරස්වී ඇති බව සඳහන්ය.", "URL": "https://sinhala.adaderana.lk/news.php?nid=34726", "Category": null, "Parent URL": null}