{"Source": "Adaderana", "Timestamp": "March 15, 2013 12:22 pm", "Headline": "මිනින්දෝරු නිලධාරීන් ලෙඩවෙලා", "News Content": "රජයේ මිනින්දෝරු නිලධාරීන් අද (15) ලෙඩ නිවාඩු වාර්තා කිරීමේ සංකේත වර්ජනයක නිරත වේ. යෝජිත සේවා ව්‍යවස්ථාව ක්‍රියාත්මක කරන ලෙස රජයට බලකිරීම වර්ජනයේ අරමුණ බව එම නිලධාරීන්ගේ සංගමයේ සභාපති කේ.පී.ඒ.අයි.ජයවර්ධන මහතා සඳහන් කළේය. ජාතික වැටුප් සේවක සංඛ්‍යා කොමිෂන් සභාව සහ රාජ්‍ය සේවා කොමිෂන් සභාවේ ක්‍රියා කලාපය හේතුවෙන් අදාළ ව්‍යවස්ථාව ක්‍රියාත්මක කිරීමට නොහැකි තත්ත්වයක් උද්ගත වී ඇති බව රජයේ මිනින්දෝරු නිලධාරීන්ගේ සංගමය පෙන්වාදෙයි.", "URL": "https://sinhala.adaderana.lk/news.php?nid=32433", "Category": null, "Parent URL": null}