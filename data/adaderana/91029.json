{"Source": "Adaderana", "Timestamp": "June 17, 2018 10:33 pm", "Headline": "යාපනේ දී 33 හැවිරිදි පුද්ගලයෙක් පොලිස් වෙඩි පහරින් මරුට", "News Content": "යාපනය,මල්ලාකම් සහායමාතා දේවස්ථානයේ අද(17) රාත්‍රියේ පැවැත්වු ‍වාර්ෂික මංගල්ලය අවස්ථාවේ සිදුවු වෙඩි තැබීමකීන් පුද්ගලයෙකු ජිවිතක්ෂයට පත්වීමෙන් අනතුරුව යාපනය ප්‍රදේශයේ ආරක්ෂාව තරකොට ඇති බව ප්‍රදේශවාසීන් පවසති. යාපනය ප්‍රදේශවාසීන් පැවසූවේ පොලිසිය සිදුකළ වෙඩි තැබීමකින් කෝවිල් උත්සවය වෙනුවෙන් පැමිණි මල්ලාකම් ප්‍රදේශයේ පදිංචි පාක්යමරාසා සුදර්ශන් නමැති 31 හැවිරිදි තරුණයෙකු ජිවිතක්ෂයට පත්වීමෙන් අනතුරුව ප්‍රදේශයේ ආරක්ෂාව තරකොට ඇති බවයි. මල්ලාකම් ප්‍රදේශයේ ආරක්ෂාව වෙනුවෙන් පොලිස් විශේෂ කාර්ය බළකා නිළධාරීන් කැඳවා ඇති බවද ප්‍රදේශවාසීන් පැවසූහ. කෝවිල් උත්සවය ආරම්භවීමෙන් අනතුරුව යාපනය චුන්නාකම් ප්‍රදේශයේ හා යාපනය මල්ලාකම් ප්‍රදේශයේ තරුණයින් කණ්ඩායම් දෙකක් අතර නොසන්සුන්කාරි තත්වයක් හටගෙන ඇති අතර, අදාළ අවස්ථාවේදී පොලීසිය විසින් වෙඩි තැබීම සිදුකොට ඇති බව ප්‍රදේශවාසීන් පැවසූහ. මීට පෙරද යාපනය චුන්නාකම් වීදියේදී පොලිස් වෙඩි ප්‍රහාරයකින් සරසවි සිසුන් දෙදෙනෙකු ජිවිතක්ෂයට පත්වීමෙන් අනතුරුව යාපනය ප්‍රදේශයේ දැඩි නොසන්සුන්තාවයක් හටගැණින. යාපනය ආරක්ෂක අංශ පැවසූවේ වෙඩි වැදීමෙන් ජිවිතක්ෂයට පත්වු තරුණයාගේ මළ සිරුර යාපනය තෙලිප්පලෙයි රෝහලේ තැන්පත් කොට ඇති බවයි. සිද්ධිය සම්බන්ධයෙන් තෙලිප්පලෙයි පොලිසිය හා චුන්නාකම් පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=91029", "Category": null, "Parent URL": null}