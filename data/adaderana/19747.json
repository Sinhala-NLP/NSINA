{"Source": "Adaderana", "Timestamp": "November 2, 2011 04:42 pm", "Headline": "මෙරට තෙල් ගවේෂණයට රුසියාවත් හවුල්වෙයි", "News Content": "රුසියාවේ සිව්දින නිල සංචාරයක නිරත වූ ඛණිජ තෙල් කර්මාන්ත අමාත්‍ය සුසිල් ප්‍රේමජයන්ත් මහතා එරට රජයට අනුබද්ධ ගෑස්ප්‍රොම් ජාත්‍යන්තර සමාගම සමග එකඟතා රැසකට එළඹ තිබේ. මන්නාරම් මුහුදු තීරයේ තෙල් ගවේෂණ කටයුතු පිළිබඳ වැඩිදුර අධ්‍යයනයට විශේෂඥ කණ්ඩායමක් ඉදිරි සති 3 ඇතුළත එවීමට මේ යටතේ එකඟ වී ඇති බව ඛණිජ තෙල් කර්මාන්ත අමාත්‍යාංශය සඳහන් කරයි. මෙරට උසස්පෙළ සමත් ශිෂ්‍ය ශිෂ්‍යාවන් සඳහා ගෑස්ප්‍රොම් සමාගම මගින් ශිෂ්‍යත්ව ප්‍රදානය කිරීමට සහ තෙල් ගවේෂණ හා තෙල් නිෂ්පාදිත කටයුතුවලදී මෙරට උපාධිධාරීන් එකඟ කරගැනීමට ද එම සමාගම එකඟ වී ඇති බව අමාත්‍යාංශය පවසයි. ඛණිජ තෙල් කර්මාන්ත අමාත්‍යවරයාගේ මෙම නිල සංචාරය සඳහා තෙල් ගවේෂණය පිළිබඳ උපදේශක සාලිය වික්‍රමසූරිය මහතා ද සහභාගී වී තිබේ.", "URL": "https://sinhala.adaderana.lk/news.php?nid=19747", "Category": null, "Parent URL": null}