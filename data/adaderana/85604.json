{"Source": "Adaderana", "Timestamp": "March 13, 2018 12:01 pm", "Headline": "ලක්ෂ 05ක  නීති විරෝධී දුම්වැටි තොඟයක් සමඟ 1ක් කොටුවෙයි", "News Content": "රුපියල් ලක්ෂ 05 ක් වටිනා විදේශීය නිෂ්පාදිත දුම්වැටි තොගයක් නීතිවිරෝධී ලෙස මෙරටට රැගෙන ආ ශ්‍රී ලාංකික ගුවන් මගියෙකු අද (13) අලුයම කටුනායක ගුවන් තොටුපොළේ දී රේගු නිලධාරීන් විසින් අත්අඩංගුවට ගත් බව සහකාර රේගු මාධ්‍ය ප්‍රකාශක විපුල මිනුවන්පිටිය මහතා පැවසීය. මොහු වෙන්නප්පුව මාරවිල ප්‍රදේශයේ පදිංචි 42 හැවිරිදි ව්‍යාපාරියෙකි. ඔහු ඊයේ දින අලුයම 12.50 ට පමණ ඩුබායි සිට පැමිණි ෆ්ලයි ඩුබායි ගුවන් සේවයේ අයත් ගුවන් යානයකින් කටුනායක ගුවන් තොටුපොළ වෙත පැමිණ තිබේ. ඔහු විසින් රැගෙන ආ ගමන් මල්ලේ විදේශීය නිෂ්පාදිත දුම්වැටි 10,000 ක් අඩංගු දුම්වැටි කාටූන් 50 ක් සගවා ගෙන තිබී රේගු නිලධාරීන් විසින් සොයා ගෙන අත් අඩංගුවට ගෙන ඇත. ගුවන් තොටුපොළ නියෝජ්‍ය රේගු අධ්‍යක්ෂ විපුල මිනුවන්පිටිය මහතා මේ පිළිබඳව වැඩිදුර පරීක්ෂණ පැවැත්වූ අතර එහිදී මෙම දුම්වැටි තොගය රාජසන්තක කර තිබේ. නීතිවිරෝධී ලෙස මෙරටට රැගෙන ආ මෙම ව්‍යාපාරිකයාට රුපියල් 50,000 ක දඩ මුදලක් ගෙවන ලෙසද නියෝග කර තිබේ.", "URL": "https://sinhala.adaderana.lk/news.php?nid=85604", "Category": null, "Parent URL": null}