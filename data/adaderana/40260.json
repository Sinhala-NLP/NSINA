{"Source": "Adaderana", "Timestamp": "January 11, 2014 09:16 am", "Headline": "මහ මුහුද මැද ගැටුමක් - ධීවරයෙක් මියගොස් තවත් 2ට තුවාලයි", "News Content": "දික්වැල්ල, නිල්වැල්ල ගැඹුරු මුහුදු ප්‍රදේශයේදී බෝට්ටුවක සිදුවු ගැටුමක් හේතුවෙන් පුද්ගලයෙකු මියගොස් තවත් දෙදෙනෙකු තුවාල ලබා තිබේ. ගැටුම සිදුවන අවස්ථාවේ දී බෝට්ටුවේ තවත් පුද්ගලයින් දෙදෙනෙකු සිට ඇති අතර ඔවුන් දෙදෙනා පහර කෑමට ලක්ව මුහුදට පැන වෙනත් බෝට්ටුවක නැග ගොඩබිමට පැමිණ ඇති බව පොලිසිය සඳහන් කළේය. මියගොස් ඇත්තේ දික්වැල්ල, නිල්වැල්ල ප්‍රදේශයේ පදිංචිව සිටි 49 හැවිරිදි පුද්ගලයෙකි. තුවාල ලැබු පුද්ගලයින් දෙදෙනා දික්වැල්ල බතීගම රෝහලේ ප්‍රතිකාර ලබන බව සඳහන්ය. ඝාතනයට සම්බන්ධ සැකකරු මෙතෙක් අත්අඩංගුවට ගෙන නොමැති අතර දික්වැල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40260", "Category": null, "Parent URL": null}