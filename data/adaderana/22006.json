{"Source": "Adaderana", "Timestamp": "February 10, 2012 10:52 am", "Headline": "ජනපති පකිස්ථානය බලා පිටත්ව යයි", "News Content": "ජනාධිපති මහින්ද රාජපක්ෂ මහතා දෙදින නිල සංචාරයක් සඳහා පකිස්ථානය බලා පිටත්ව ගොස් තිබේ. අද(10) පෙරවරුවේ ජනාධිපතිවරයා සහ දූත පිරිස රැගත් ගුවන් යානය පිටත්ව ගිය බව කටුනායක ගුවන්තොටුපළ පොලිසිය සඳහන් කරයි. පකිස්ථානු ජනාධිපති අසීෆ් අල් සර්දාරි මහතාගේ ආරාධනයකට අනුව ජනාධිපති මහින්ද රාජපක්ෂ මහතා මෙම සංචාරයේ නිරත වේ. පකිස්ථානු ජනාධිපතිවරයා, අගමැතිවරයා හා ඉහළ පෙලේ නිලධාරීන් කිහිපදෙනෙකු සමග ජනාධිපතිවරයා එහිදී සාකච්ඡා පැවැත්වීමට නියමිතව ඇති බව සඳහන්ය.", "URL": "https://sinhala.adaderana.lk/news.php?nid=22006", "Category": null, "Parent URL": null}