{"Source": "Adaderana", "Timestamp": "June 10, 2014 01:18 pm", "Headline": "උදැල්ලකින් පහරදී පුද්ගලයෙක් ඝාතනය කරයි ", "News Content": "කඩුගන්නාව, දන්තුරේ ප්‍රදේශයේදී උදැල්ලකින් පහර දී පුද්ගල ඝාතනයක් සිදුකිරීම සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. ඉඩම් ආරවුලක් හේතුවෙන් ඊයේ(09) රාත්‍රීයේ මෙම ඝාතනය සිදුකර ඇති බව පොලීසිය සඳහන් කළේය. ඝාතනයට ලක්ව ඇත්තේ 26 හැවිරිදි පුද්ගලයෙකි. අත්අඩංගුවට ගත් පුද්ගලයින් දෙදෙනා ඝාතනයට ලක්වු පුද්ගලයාගේ ඥාතීන් දෙදෙනෙකු බව ද වාර්තා වෙයි. සැකකරුවන් මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43868", "Category": null, "Parent URL": null}