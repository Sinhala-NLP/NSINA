{"Source": "Adaderana", "Timestamp": "July 9, 2014 12:28 pm", "Headline": " එන්.ජී.ඕ හා සිවිල් ක්‍රියාකාරීන්ට නිදහසේ වැඩකරන්න දිය යුතුයි", "News Content": "ලියාපදිංචි රාජ්‍ය නොවන සංවිධාන හා සිවිල් සමාජ කණ්ඩායම්වල මාධ්‍ය ක්‍රියාකාරකම් වළක්වමින් ශ්‍රී ලංකාවේ ආරක්ෂක අමාත්‍යංශය විසින් කර ඇති නියෝගය ගැන පළවී ඇති වාර්තා පිළිබඳ අමෙරිකාවේ අවධානය යොමුවී තිබේ. භාෂණයේ හා රැස්වීමේ නිදහස ඇතුළු ශ්‍රී ලංකාවේ චිරාගත,අභිමානනීය සම්ප්‍රදායන් මෙම අණින් පීඩාවට පත්වන බව අමෙරිකානු රාජ්‍ය දෙපාර්තමේන්තු ප්‍රකාශිකා ජෙන් සාකිගේ අත්සනින් යුතුව නිකුත් කර ඇති නිවේදනයක දැක්වෙයි. ශ්‍රී ලංකාවේ ප්‍රජාතාන්ත්‍රික සාරධර්ම ආරක්ෂා කිරීමේ වැදගත් භූමිකාවක් ඉටුකරන්නාවූ ශ්‍රී ලංකාවේ සිවිල් සංවිධාන හා රාජ්‍ය නොවන සංවිධාන වලට නිදහස්ව කටයුතු කිරීමට ඉඩදෙන ලෙස ශ්‍රී ලංකා රජයට බලකර සිටින බව එකී නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=44537", "Category": null, "Parent URL": null}