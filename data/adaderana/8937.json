{"Source": "Adaderana", "Timestamp": "June 10, 2010 04:18 pm", "Headline": "ඉන්දු ශ්‍රී ලංකා සබඳතා ලොවටම ආදර්ශයක් ", "News Content": "ඉන්දු ශ්‍රී ලංකා ද්වීපාර්ශ්වික සබඳතා ‍ලොවටම ආදර්ශයක් බව ඉන්දීය ජනාධිපතිනි ප්‍රතිභා පටෙල් මහත්මිය පවසයි. දෙරට අතර ද්විපාර්ශ්වික සබඳතාවල ප්‍රතිඵල උපරිම මට්ටමට ගෙනඒම සඳහා ශ්‍රී ලංකාවේ උතුරු ප්‍රදේශයේ බිහිවී ඇති යහපත් වාතාවරණය උප‍යෝගී වන බව ඇය සඳහන් කරයි. ශ්‍රී ලංකාවේ සෑම ජන කොටසකටම සංහිඳියාවේ සහ සහජීවනයේ නව යුගයකට එළඹීම සඳහා අවශ්‍ය පියවර ගනු ඇති බව ද ඉන්දීය ජනාධිපතිනිය විශ්වාසය පළ කරයි. ඊයේ රාත්‍රී රාෂ්ටපති භවන්හි දී ජනාධිපති මහින්ද රාජපක්ෂ මහතා හමුවූ අවස්ථාවේ ඇය මේ බව ප්‍රකාශ කර ඇති බව සඳහන්ය. මේ අතර ශ්‍රී ලංකාවේ දුම්රිය යෝජනා ක්‍රම සඳහා අමෙරිකානු ඩොලර් මිලියන 800 ක ණය මුදලක් ලබාදීමට ඉන්දීය රජය එකඟතාව පළ කර ඇති බව ජනාධිපති මාධ්‍ය අංශය ප්‍රකාශ කරයි.", "URL": "https://sinhala.adaderana.lk/news.php?nid=8937", "Category": null, "Parent URL": null}