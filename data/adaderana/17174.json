{"Source": "Adaderana", "Timestamp": "July 4, 2011 09:20 am", "Headline": "පුනරුත්ථාපනය ලද තවත් පිරිසක් අද විසිර යයි", "News Content": "එල්.ටී.ටී.ඊ සාමාජිකයන්ව සිට රජයට බාරවූ තවත් පිරිසක් පුනරුත්ථාපනය ලබා අද(04) විසිර යයි. වව්නියාව සංස්කෘතික මධ්‍යස්ථානයේ දී පුනරුත්ථාපනය ලැබූවන් 550 දෙනෙකු පමණ සමාජගත කරන බව පුනරුත්ථාපන කොමසාරිස් ජනරාල් මේජර් ජෙනරාල් සුදන්ත රණසිංහ මහතා සඳහන් කළේය. පුනරුත්ථාපනය ලැබූ පිරිස් වෙත එම පුනරුත්ථාපනයට අමතරව වෘත්තීය පුහුණුව, මානසික වර්ධනය පිළිබඳව ද දැනුමක් ලබා දී ඇති බව මේ පිළිබඳ අද දෙරණට අදහස් දැක්වූ මේජර් ජෙනරාල් සුදන්ත රණසිංහ මහතා කියා සිටියේය. මෙම සමාජගත කිරීමත් සමග පුනරුත්ථාපනය වන සංඛ්‍යාව 2950 ක් පමණ දක්වා අඩුවන බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=17174", "Category": null, "Parent URL": null}