{"Source": "Adaderana", "Timestamp": "January 4, 2013 10:46 am", "Headline": "1919ට ඇමතුම් පහළොස් ලක්ෂයක්", "News Content": "පසුගිය 2012 වසරේදී රාජ්‍ය තොරතුරු කේන්ද්‍රයට (1919) දුරකථන ඇමතුම් පහළොස් ලක්‍ෂයක් පමණ ලැබී තිබෙන බව ශ්‍රී ලංකා තොරතුරු හා සන්නිවේදන තාක්‍ෂණ (ICTA) නියෝජිතායතනය පවසයි. මෙම දුරකථන ඇමතුම්වලින් බහුතරයක් ලැබී තිබෙන්නේ බස්නාහිර පළාතෙන් බවද නියෝජිතායතනය කියයි. වැඩිම දුරකථන ඇමතුම් ගණනක් ලැබී ඇත්තේ දුම්රිය දෙපාර්තමේන්තුව, පුද්ගලයින් ලියාපදිංචිකිරීමේ දෙපාර්තමේන්තුව, මෝටර්රථ ප්‍රවාහන කොමසාරිස් දෙපාර්තමේන්තුව, ශ්‍රී ලංකා පොලීසිය යන ආයතනවලට අදාළව බවද නියෝජිතායතනය සදහන් කරයි. රාජ්‍ය තොරතුරු කේන්ද්‍රයේ නිල වෙබ් අඩවියට පසුගිය වසරේදී තුන්ලක්‍ෂ පහස්දහසක පමණ පිරිසක් ප්‍රවේශ වී තිබෙන බවද එම වෙබ් අඩවිය ඔස්සේ දහසකට අධික පිරිසක් පැමිණිලි ඉදිරිපත් කර තිබෙන බවද නියෝජිතායතනය පවසයි.", "URL": "https://sinhala.adaderana.lk/news.php?nid=30481", "Category": null, "Parent URL": null}