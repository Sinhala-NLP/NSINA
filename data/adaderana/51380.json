{"Source": "Adaderana", "Timestamp": "May 16, 2015 05:51 pm", "Headline": "ලක්ෂ 50 කොල්ලයේ සැකකරුවන් දැලේ ", "News Content": "ඇඹිලිපිටිය ප්‍රදේශයේදී සිදුවු බව කියන රුපියල් ලක්ෂ50ක මුදල් සොරකම සම්බන්ධයෙන් පුද්ගලයන් 05 දෙනෙකු අත්අඩංගුවට ගෙන තිබේ.සිද්ධිය සම්බන්ධයෙන් පොලිසියට පැමිණිලි කළ පැමිණිළිකරුද අත්අඩංගුවට ගත් අය අතර වන බව පොලිසිය සඳහන් කළේය.බැංකුවක තැන්පත් කිරිම සඳහා අදාළ මුදල් වෑන් රථයකින් රැගෙන යමින් සිටියදී කිසියම් පිරිසක් පැමිණ එහි සිටි පිරිසට පහරදි මුදල් පැහැරගෙන ගොස් තිබුණි.ඒ අනුව ඇඹිලිපිටිය පොලිසිය මේ සම්බන්ධයෙන් පුළුල් විමර්ශන ආරම්භ කළේය.එහිදි අදාළ සොරකම සිදුවන අවස්ථාවේ වෑන් රථයේ ගමන්කළ රියදුරු ඇතුළු පුද්ගලයින් 04 දෙනෙකුගෙන් පොලිසිය ප්‍රකාශ සටහන්කර ගෙන තිබේ.ඔවුන්ගේ ප්‍රකාශ සහ පැමිණිලිකරුගේ ප්‍රකාශ අතර මතුවු පරස්පර විරෝධි කරුණු මත සිදුකරන ලද වැඩිදුර ප්‍රශ්න කිරිම් වලදී අනාවරණ වී ඇත්තේ සැළසුම් සහගතව රක්ෂණ වාරික වන්දි ලබාගැනිමේ අරමුණින් එය සිදුකර ඇති බවයි.සැකකරුවන් අද ඇඹිලිපිය මහේස්ත්‍රාවරයා හමුවට ඉදිරිපත් කිරිමට නියමිත අතර ඇඹිලිපිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51380", "Category": null, "Parent URL": null}