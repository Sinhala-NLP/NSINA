{"Source": "Adaderana", "Timestamp": "September 28, 2015 09:19 am", "Headline": "බලපත්‍ර නොමැතිව අනුමත මත්පැන් විකුණලා- දෙදෙනෙක් අත්අඩංගුවේ", "News Content": "තංගල්ල, දෙව්නුවර, සුදුගල හංදිය ප්‍රදේශයේදී බලපත්‍ර නොමැතිව රජයේ අනුමත මත්පැන් මුදලට අලෙවි කළ පුද්ගලයින් දෙදෙනෙකු අත්අඩංගුවට ගෙන තිබේ.පොලිසිය කියා සිටියේ තංගල්ල නොවිසඳු අපරාධ විමර්ශන ඒකකයේ නිළධරින් සහ විෂ මත් ද්‍රව්‍ය වැටලීම් ඒකකයේ නිළධාරින් විසින් සිදු කළ වැටලීමකදී අදාළ පුද්ගලයින් අත්අඩංගුවට ගත් බවයි.එහිදී ඔවුන් සතුව තිබී රජයේ අනුමත මත්පැන් බෝතල් 125 ක්, මිලිලිටර් 330 බියර් කෑන් 29 ක් සහ පරිභෝජනයට නුසුදුසු වල් ඌරු මස් කිලෝ 35 ක් සොයාගෙන තිබේ.සැකකරුවන් 23 හැවිරිදි සහ 35 හැවිරිදි දියගහ, දිමුල්ලමුල්ල සහ ගංදොරගම, ගන්දර යන ප්‍රදේශවල පදිංචිකරුවන් බව සඳහන්ය.අත්අඩංගුවට ගත් සැකකරුවන් අද මාතර මහේස්ත්‍රාත් අධිකරණයට ඉදිරිපත් කිරිමට නියමිත අතර මේ සම්බන්ධයෙන් තංගල්ල නොවිසඳුණු අපරාධ විමර්ශන ඒකකය සහ ගන්දර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54120", "Category": null, "Parent URL": null}