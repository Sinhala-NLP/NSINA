{"Source": "Adaderana", "Timestamp": "February 21, 2019 09:42 pm", "Headline": "මේ ප්‍රශ්නයේදී අපි රංජන්ව තනි කරන්නේ නෑ", "News Content": "ඒකාබද්ධ විපක්ෂයේ කවුරු හෝ කොකේන් භාවිතා කරන මන්ත්‍රීවරයෙක් සිටින්නේ නම් ඔහු සම්බන්ධයෙන් හෙළි කරන ලෙස පාර්ලිමේන්තු මන්ත්‍රී ප්‍රසන්න රණවීර මහතා ඉල්ලීමක් කරයි. අද(21) කොළඹ පැවති මාධ්‍ය හමුවකට සහභාගී වෙමින් මන්ත්‍රීවරයා මේ බව සඳහන් කළේය. එහිදී වැඩිදුරටත් අදහස් දක්වමින් මන්ත්‍රීවරයා මේ බව පැවසීය. “මත්ද්‍රව්‍ය භාවිතා කරන මන්ත්‍රීවරු සම්බන්ධයෙන් සොයන්න අගමැතිවරයා පත්කරපු කමිටුවේ එක්කෙනෙක්දැන් වයස නිසා ඔහු නම් මත්ද්‍රව්‍ය භාවිතා කරන්නේ නැහැ කියලා රන්ජන් රාමනායක රාජ්‍ය ඇමැතිවරයා කියනවා. කමිටුවේ ඉන්න අනිත් හතරනො ගැන අපි කොහොමද දැන් විශ්වාස කරන්නේ. අපි පාර්ලිමේන්තුවේ හඩ නගපුවාම අපිට විරුද්ධව අපරාධ පරික්ෂණ වාර්තා කැදවලා. තවමත් කොකේන් භාවිතා කරනවා කියන අය සම්බන්ධයෙන් කිසිම පරීක්ෂණයක් නැහැ. රංජන් රාමනායක මන්ත්‍රීවරයාව මේ ප්‍රශ්නයේදී අපි තනි කරන්නේ නැහැ. ඒකාබද්ධ විපක්ෂය රංජන් රාමනායක මන්ත්‍රීතුමා එක්ක ඉන්නවා වගේම ඒකාබද්ධවිපක්ෂයේ කවුරු හරි කොකේන් භාවිතා කරන මන්ත්‍රීවරයෙක් ඉන්නවා නම් ඔහු සම්බන්ධයෙන් හෙලි කරන්න කියලත් අපි ඉල්ලා සිටිනවා. අපි ලැහැස්තියි ඔවුන් සම්බන්ධයෙන් ඉදිරි පියවර ගන්න.“", "URL": "https://sinhala.adaderana.lk/news.php?nid=104790", "Category": null, "Parent URL": null}