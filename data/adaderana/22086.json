{"Source": "Adaderana", "Timestamp": "February 13, 2012 06:10 pm", "Headline": "ආසියානු නෙට් බෝල් තරගාවලියට පුහුණු සංචිතයක් කැඳවයි", "News Content": "ලබන අගෝස්තු මාසයේ දී ශ්‍රී ලංකාවේ පැවැත්වීමට නියමිත ආසියානු නෙට්බෝල් තරගාවලිය සඳහා ජාතික පුහුණු සංචිතයක් කැඳවීමට ශ්‍රී ලංකා නෙට්බෝල් අතුරු කමිටුව තීරණය කර තිබේ. මේ සඳහා ක්‍රීඩක ක්‍රීඩිකාවන් 21 දෙනෙකු සුදුසුකම් ලබා ඇති බව නෙට්බෝල් අතුරු කමිටු සභාපතිනි තමාරා ධර්මකීර්ති මහත්මිය සඳහන් කළාය. ඔවුන්ගෙන් ක්‍රීඩිකාවන් දස දෙනෙකු පමණ උස අඩි 5යි අඟල් 8 ඉක්මවා ඇති බව වාර්තා වේ. ශ්‍රී ලංකා කණ්ඩායම වෙනුවෙන් ක්‍රීඩාකිරීම සඳහා ක්‍රීඩිකාවන් 12 දෙනෙකු තෝරා ගැනීම මේ මස අවසන් සති අන්තයේ දී සිදු කිරීමට නියමිතය.", "URL": "https://sinhala.adaderana.lk/news.php?nid=22086", "Category": null, "Parent URL": null}