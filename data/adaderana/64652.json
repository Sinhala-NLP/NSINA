{"Source": "Adaderana", "Timestamp": "October 2, 2016 04:30 pm", "Headline": " ලෝක හදවත් දින පාගමන ජනපති ප්‍රධානත්වයෙන්", "News Content": "ලෝක හදවත් දිනය සමරමින් සංවිධානය කළ විශේෂ පාගමනක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(02) පැවැත්වුණි.ශ්‍රී ලංකා හදවත් සංගමය විසින් සංවිධානය කර තිබූ මෙම පාගමන අද උදෑසන 7ට කොළඹ විහාරමහාදේවී උද්‍යාන පරිශ්‍රය අසලින් ආරම්භ වූ බව ජනාධිපති මාධ්‍ය අංශය සඳහන් කළේය.ලෝක හදවත් දින සැමරුමට සමගාමීව පාසල් දරුවන් අතර පැවති පෝස්ටර් සහ චිත්‍ර තරගයේ ජයග්‍රාහකයින්ට ත්‍යාග ප්‍රදානයද ජනාධිපති මෛත්‍රීපාල සිරිසේන මහතා විසින් මෙහිදී සිදුකර තිබේ.එම චිත්‍ර හා පෝස්ටර් නැරඹීමටද ජනාධිපතිවරයා එක්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=64652", "Category": null, "Parent URL": null}