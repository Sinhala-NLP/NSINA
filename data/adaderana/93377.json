{"Source": "Adaderana", "Timestamp": "July 29, 2018 08:05 am", "Headline": "නීති විරෝධීව මැණික් ගැරූ 2ක් අත්අඩංගුවට", "News Content": "මොණරාගල කුඹුක්කන ප්‍රදේශයේ දී බලපත්‍ර නොමැතිව නීති විරෝධීව මැණික් ගැරීමේ නිරතව සිටි පුද්ගලයන් දෙදෙනකු මොනරාගල පොලිසිය විසින් අත්වඩංගුවට ගෙන තිබේ. සැකකරුවන් දීර්ඝකාලයක සිට ප්‍රදේශයේ ඇල මාර්ග වල සහ ඉඩම් ආශ්‍රිතව මැණික් ගැරීමේ නිරත වී සිටි අය බව අනාවරණය වී ඇත. මොවුන් බුත්තල මහගොඩයාය ප්‍රදේශයේ පදිංචිකරුවන් දෙදෙනකු බව පොලිසිය පැවසීය. සැකකරුවන් සන්තකයේ තිබී මැණික් ගැරීම සදහා උපයෝගී කරගත් උපකරණ රැසක්ද පොලිස් භාරයට ගෙන තිබේ. සැකකරුවන් මොනරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර මොනරාගල පොලිසිය පරීක්ෂණ සිදු කරයි.", "URL": "https://sinhala.adaderana.lk/news.php?nid=93377", "Category": null, "Parent URL": null}