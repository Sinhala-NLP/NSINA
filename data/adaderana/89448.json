{"Source": "Adaderana", "Timestamp": "May 20, 2018 04:20 pm", "Headline": "ලෝක සෞඛ්‍ය සංවිධානයේ 71 වන වාර්ෂික සැසිවාරය හෙට", "News Content": "ලෝක සෞඛ්‍ය සංවිධානයේ 71 වන වාර්ෂික සැසිවාරය හෙට (21) ආරම්භ වේ. ස්විට්සර්ලන්තයේ ජීනිවා හි පිහිටි ලෝක සෞඛ්‍ය සංවිධාන මූලස්ථානයේදී ආරම්භ වන සමුළුව හෙට සිට ලබන 26 වන දින දක්වා පැවැත්වීමට නියමිතය. සාමාජික රටවල් 194 ක් නියෝජනය කරමින් සෞඛ්‍ය අමාත්‍යවරුන් ඇතුළු සෞඛ්‍ය නිලධාරීන් සහභාගී වන මෙම සමුළුවට ශ්‍රී ලංකාව නියෝජනය කරමින් සෞඛ්‍ය අමාත්‍ය රාජිත සේනාරත්න මහතා සහ අමාත්‍යාංශ නිලධාරීන් කණ්ඩායමක් සහභාගී වේ. ලෝක සෞඛ්‍ය සංවිධානයේ ප්‍රතිපත්ති, ඉදිරි වැඩසටහන්, මූල්‍ය පහසුකම් හා රෝග නිවාරණය පිලිබඳව මෙම සමුළුවේදී අවධානය යොමු කෙරෙන බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=89448", "Category": null, "Parent URL": null}