{"Source": "Adaderana", "Timestamp": "January 17, 2013 03:59 pm", "Headline": "රණවිරුවන්ට ලබාදිය හැකි සියලු ගෞරවයන් දෙනවා", "News Content": "දශක තුනක් පුරා පැවති යුද්ධයේ දී දිවි පූජා කළ රණවිරුවන්ගේ කැපවීම මත වර්ථමානයේ නිදහස් නිවහල් රටක් නිර්මාණය වී ඇති බව ආරක්ෂක ලේකම් ගෝඨාභය රාජපක්ෂ මහතා පවසයි. ඔවුන් සඳහා සියලුම ගෞරවයන් ලබාදීමට හැකි සෑම අවස්ථාවකම රජය කටයුතු කරන බව ආරක්ෂක ‍ලේකම්වරයා සඳහන් කළේය. දිවි පිදූ රණවිරුවන්ගේ පවුල්වල සාමාජිකයින් සඳහා උපහාර පිරිනැමීම වෙනුවෙන් මොණරාගල දිස්ත්‍රික්කයේ පැවති උත්තම පූජා ප්‍රනාම උළෙලට සහභාගීවෙමින් ගෝඨාභය රාජපක්ෂ මහතා මේ අදහස් පළ කර සිටියේය. රණවිරුවන් රට වෙනුවෙන් සිදු කළ කැපවීම රජය කිසි විටෙකවත් අමතක නොකරන අතර ඔවුන් ඇගයීම වෙනුවෙන් හැකි සෑම අවස්ථාවකම කටයුතු කරන බව එහිදී වැඩිදුරටත් අදහස් දැක්වු ආරක්ෂක ලේකම්වරයා සඳහන් කළේය.", "URL": "https://sinhala.adaderana.lk/news.php?nid=30836", "Category": null, "Parent URL": null}