{"Source": "Adaderana", "Timestamp": "May 7, 2012 09:23 am", "Headline": "දුම්රිය හරස් මාර්ගයක අනතුරකින් 4 දෙනෙකුට  තුවාලයි", "News Content": "අහුන්ගල්ල , පාතේගම්ගොඩ ප්‍රදේශයේ දුම්රිය හරස් මාර්ගයක සිදුවූ අනතුරකින් පුද්ගලයින් සිව්දෙනෙකු තුවාල ලබා තිබේ. ත්‍රී රෝද රථයක් දුම්රිය හරස් මාර්ගයේ ක්‍රියා විරහිත වී ඇති අතර එම අවස්ථාවේ එහි ගමන් ගත් රුහුණු කුමාරි දුම්රිය, ත්‍රී රෝද රියේ ගැටී ඇති බව පොලිසිය පවසයි. අනතුර සිදුවන අවස්ථාවේ පිරිමි පුද්ගලයින් දෙදෙනෙකු , කාන්තාවන් තිදෙනෙකු සහ කුඩා දරුවෙක් එහි ගමන් කරමින් සිට ඇති බව පොලිසිය ප්‍රකාශ කරයි. අනතුරින් කාන්තාවන් තිදෙනා සහ කුඩා දරුවා තුවාල ලබා ඇති බව වාර්තා වේ. තුවාල කරුවන් කරාපිටිය රෝහලේ ප්‍රතිකාර ලබන බව පොලිසිය වැඩිදුරටත් සදහන් කරයි.", "URL": "https://sinhala.adaderana.lk/news.php?nid=24070", "Category": null, "Parent URL": null}