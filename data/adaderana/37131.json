{"Source": "Adaderana", "Timestamp": "September 4, 2013 10:15 am", "Headline": "බිළිඳු දරුවන් මියයාම ගැන සැකයක් මතුවෙයි ", "News Content": "ගාල්ල - මහමෝදර රෝහලේ පසුගිය සතිය තුළ දී බිළිඳු දරුවන් කිහිප දෙනෙකු මියයාම සම්බන්ධයෙන් පරීක්ෂණයක් සිදුකරන ලෙස මව්පියන් පිරිසක් විසින් ඉල්ලීමක් කර තිබේ. තම දරුවන් බිහිවන විට ඔවුන් හොඳ සෞඛ්‍ය තත්ත්වයෙන් පසුවු අතර ඔවුන් පැය කිහිපයක් තුළ මියයාම සම්බන්ධයෙන් සැක මතුවන බව ඔවුන් පවසයි. නුපුහුණු කාර්ය මණ්ඩලය හේතුවෙන් මෙම තත්ත්වය උද්ගත වූ බවට ඔවුන් චෝදනා කරයි. කෙසේ වෙතත් මේ සම්බන්ධයෙන් සිදුකළ විමසීමක දී මහමෝදර රෝහලේ නියෝජ්‍ය අධ්‍යක්ෂ වෛද්‍ය නන්දන ලියන පතිරණ මහතා සඳහන් කළේ එම චෝදනා ප්‍රතික්ෂේප කරන බවයි. බිළිඳු දරුවන් සිව් දෙනෙකු මිය ගිය ද ඉන් තිදෙනෙකු ඉපදෙන විට ද තවත් බිළිඳෙකු ඉපදී ටික වේලාවකින් ද මිය ගිය බව ඔහු සඳහන් කරයි. මෙය සාමාන්‍ය තත්ත්වයක් බව මහමෝදර රෝහලේ නියෝජ්‍ය අධ්‍යක්ෂ වෛද්‍ය නන්දන ලියන පතිරණ මහතා පවසයි.", "URL": "https://sinhala.adaderana.lk/news.php?nid=37131", "Category": null, "Parent URL": null}