{"Source": "Adaderana", "Timestamp": "October 27, 2018 10:10 pm", "Headline": "ලංකාවට ලකුණු 188 ක ඉලක්කයක්", "News Content": "ශ්‍රී ලංකාව සහ එංගලන්තය අතර පැවැත්වෙන විස්සයි විස්ස තරඟයෙන් පළමුවෙන් පන්දුවට පහර දුන් එංගලන්ත පිල කඩුලු 8 ක් අවසානයේ, ලකුණු 187 ක් ලබා ගෙන තිබේ. ජේ.රෝයි ලකුණු 69 ක් හා එම්. අලී ලකුණු 27 ක් ලබා ගෙන ඇත. පන්දු යැවීමේ දී ලසිත් මාලිංග ලකුණු 30 කට කඩුලු 2ක් දවා ගෙන ඇත. ශ්‍රී ලංකා පිල මේ වන විට පන්දුවට පහර දෙමින් සිටියි. තරගය අද රාත්‍රී 7ට ආරම්භ විය. තරගයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දු රැකීමට තීරණය කළේය. තරගය කොළඹ ආර්. ප්‍රේමදාස ක්‍රිකට් ක්‍රීඩාංගනයේ පැවැත් වෙයි.", "URL": "https://sinhala.adaderana.lk/news.php?nid=98333", "Category": null, "Parent URL": null}