{"Source": "Adaderana", "Timestamp": "June 19, 2018 02:22 pm", "Headline": "ඩොලරය රුපියල් 200 දක්වා ඉහළ යන හැටි බන්දුල කියයි", "News Content": "රජය විසින් සිංගප්පූරු ගිවිසුම රට තුළ ක්‍රියාත්මක කළහොත් ඇමරිකානු ඩොලරය ශ්‍රී ලංකා රුපියල් 200 දක්වා ඉහළ යා හැකි බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(19) කොළඹ පැවති මාධ්‍ය හමුවකට එක් වෙමින් ඒ මහතා මේ බව සඳහන් කළේය. 2005 වසරේදී හිටපු ජනාධිපති මහින්ද රාජපක්ෂ මහතා රට බාරගන්න අවස්ථාවේදී ඩොලරයේ අගය පැවතියේ රුපියල් 105ක වැනි අගයක බවත් 2014 වර්ථමාන ආණ්ඩුව විසින් රට බාරගන්නා විට ඩොලරයේ අගය 131ක් වැනි අගයක පැවතිය බව මන්ත්‍රීවරයා පෙන්වා දෙයි. මහින්ද රාජපක්ෂ යුගයේදී රට විශාල අර්බුධයක පවතිනවිටත් වසරකට රුපියල අවප්‍රමාණය වුණේ සියයට 1.98 අගයක් බවද වර්තමාන ආණ්ඩු පාලනයේදී වසර තුනකදී කාලය තුළ රුපියලේ අවප්‍රමාණය වීම 6.5ක් වැනි අගයක් බව පෙන්වා දෙන අතර වර්තමාණය වන විට රුපියල මස්තබාල්දු වී ඇති බව මන්‍ත්‍රීවරයා සඳහන් කළේය. අද උදෑසන වනවිට වාණිජ බැංකුවල ඩොලරයේ අගය සටන් වුනේ 162.30 බවත් මෙය රටේ ආර්ථිකයට සුදුසු තත්ත්වයක් නොවන බව පාර්ලිමේන්තු මන්ත්‍රී බන්දුල ගුණවර්ධන මහතා පැවසීය.", "URL": "https://sinhala.adaderana.lk/news.php?nid=91124", "Category": null, "Parent URL": null}