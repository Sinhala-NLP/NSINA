{"Source": "Adaderana", "Timestamp": "December 10, 2018 12:44 pm", "Headline": "තවත් සැණකෙළියක්", "News Content": "ඉන්දියාවේ නවදිල්ලි අගනුවර පැවැත්වුණු කොමික් කොන් සැණකෙළියක් පසුගියදා නිමාවට පත්විය. මෙවර එය සංවිධානය කර තිබුණේ අට වන වරට බව විදෙස් මාධ්‍ය වාර්තා කළේය. දැනට ජාත්‍යන්තර මට්ටමින් ලොව පුරා පැවැත්වෙන කොමික් කොන් සැණකෙළි ප්‍රධාන වශයෙන් ඉලක්ක කරන්නේ ලොව පුරා වාර්ෂිකව නිකුත්වෙන චිත්‍ර කථා සහ විද්‍යා ප්‍රබන්ධ ෆැන්ටසිවලට අදාල වන පොත්, චිත්‍රපට ඇතුළු ඊට අයත් විශාල උපසංස්කෘතික අංග රැසකට අදාලවන නිර්මාණයි. මෙසේ බිහිවු උපසංස්කෘතින් ගණනාවක් උනන්දුවෙන් වැලඳගත් විශාල පිරිසක් ඉන්දියාවේ නවදිල්ලි අගනුවර පැවැත්වෙන මෙම කොමික් කොන් සැණකෙළියට එක්ව සිටියේය. මෙවර මෙය පැවැත්වෙන්නේ අට වන වරටයි. මෙය නැරඹීමට විශාල පිරිසක් නවදිල්ලි අගනුවරට පැමිණි සිටි බවත් විදෙස් මාධ්‍ය වාර්තා කරයි. 1960 දශකයේ ඇමරිකාවේ ආරම්භවූ මෙම විචිත්‍රවත් සැණකෙලිය ඉතා වේගයෙන් කාලයත් සමග පරිණාමය වෙමින් ලොව පුරා දස දෙස පැතිරෙන්නට පටන් ගත්තේය. එක් දිනක් පුරාවට පැවැත්වෙන මෙම සැණකෙලිය, කාලයත් සමඟ දින කීපයක් පුරාව පැවැත් විය. වර්තමානයේ වාර්ෂිකව ඇමරිකාවේ සැන් දියේගෝ ඇතුලු නගර කිහිපයක් සමගින් රුසියාව ,ඔස්ට්‍රේලියාව, එංගලන්තය, මැදපෙරදිග, ජපානය මෙන් තවත් රටවල් රැසක මෙම කොමික් කොන් සැණකෙළි ඉතා උත්කර්ෂවත් අයුරින් පැවත් වෙයි. මේ අතර ඉන්දියාවේ පැවති මෙම සැණකෙළිය පසුගියදා නිමාවට පත් වූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=100530", "Category": null, "Parent URL": null}