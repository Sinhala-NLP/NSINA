{"Source": "Adaderana", "Timestamp": "December 18, 2017 02:35 pm", "Headline": " බයිසිකලේ කෝච්චි පාරේ ගැටී තරුණයාට බරපතළයි", "News Content": "වවුනියාව - ඊර්ට්පෙරියකුලම් ප්‍රදේශයේදී 17 දා සවස අධික වේගයෙන් ධාවනය වූ යතුරු පැදියක් දුම්රිය මාර්ගයේ වැදීම නිසා යතුරු පැදියේ ගමන් කළ තරුණයා බරපතළ ලෙස තුවාල ලබා වවුනියාව මහ රෝහලට ඇතුළත් කොට තිබේ. මෙම අනතුර හේතුවෙන් යතුරු පැදිය කැබලි තුනකට කැඩී වෙන්වී ගොස් ඇති බව සඳහන්ය. වවුනියාව අවුසදපිටියේ තරුණයෙකු මෙම අනතුරට ලක් වී ඇති අතර ඔහු අධික වේගයෙන් යතුරු පැදිය ධාවනය කළ අවස්ථාවේදී දුම්රිය හරස් මාර්ගයක් අසළදී ඔහුට යතුරු පැදිය පාලනය කරගැනීමට නොහැකිව එය දුම්රිය මාර්ගයේ ගැටී ඇතැයි පොලීසිය කියයි. වවුනියාව ඊරට්පෙරියකුලම පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81724", "Category": null, "Parent URL": null}