{"Source": "Adaderana", "Timestamp": "September 1, 2018 08:29 am", "Headline": "කුඩාඔය රිය අනතුරකින් කාන්තාවක් මරුට", "News Content": "වැල්ලවාය - තණමල්විල මාර්ගයේ, කුඩාඔය ප්‍රදේශයේදී සිදුවූ රිය අනතුරකින් කාන්තාවක් ඇතුළු පුද්ගලයින් දෙදෙනෙකු මියගොස් තිබේ. වෑන් රථයක් හා ගුවන් හමුදා ලොරි රථයක් එකිනෙක ගැටීමෙන් අනතුර සිදුව ඇති අතර අනතුරෙන් වෑන් රථයේ ගමන් කළ කාන්තාවන් තිදෙනෙකු ඇතුළු පුද්ගලයින් සිව් දෙනෙකු බරපතල තුවාල ලබා හඳපානාගල හා තණමල්විල රෝහල් වලට ඇතුළත් කර ඇති බව පොලීසිය සඳහන් කළේය. එහීදී වෑන් රථයේ රියදුරු සහ එහි ගමන් කළ කාන්තාවක් මියගොස් තිබේ. මියගොස් ඇත්තේ දඹුල්ල ප්‍රදේශයේ පදිංචිව සිටි 49 හැවිරිදි පුද්ගලයෙක් සහ බුත්තල ප්ර දෙශයේ පදිංචිව සිටි 40 හැවිරිදි කාන්තාවකි. අනතුරෙන් ගුවන් හමුදා ලොරි රථයේ රියදුරු සහ එහි ගමන් කළ තවත් නිලධාරියෙකු තුවාල ලබා වැල්ලවාය රෝහලට ඇතුළත් කර ඇති අතර අනතුර සම්බන්ධයෙන් කුඩාඔය පොලීසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=95342", "Category": null, "Parent URL": null}