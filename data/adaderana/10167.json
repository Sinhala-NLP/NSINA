{"Source": "Adaderana", "Timestamp": "August 11, 2010 05:12 pm", "Headline": "මැගසින් බන්ධනාගාරයේ රැඳවියෙක් ගැටුම් වළකන්න ගිහින් මැරුම්කයි", "News Content": "බොරැල්ල\"මැගසින්\"බන්ධනාගාරයේ රැඳවියන් පිරිසක් අතර ඇතිවු ගැටුමකින් එක් රැඳවියෙකු මියගොස් තිබේ. අද අලුයම හටගත් මෙම ගැටුමෙන් තුවාල ලැබු රැඳවියා ජාතික රෝහලට ඇතුළත් කිරීමෙන් පසු මියගොස් ඇති බව බන්ධනාගාර කොමසාරිස් ජෙනරාල් වී.ආර්. ද සිල්වා මහතා සඳහන් කරයි. හෙරොයින් මත්ද්‍රව්‍ය සම්බන්ධ චෝදනා මත බන්ධනාගාර ගත කර සිටි සැකකරුවන් දෙදෙනෙකු අතර මෙම ගැටුම හටගෙන තිබේ. සිද්ධියෙන් මියගොස් ඇත්තේ එක් රැඳවියෙකු විසින් අනෙකාට යකඩ කොක්කකින් කළ පහරදීමක් වැළැක්වීමට ගිය තවත් රැඳවියෙකි. පහරදීම සිදුකළ සැකකරු වැලිකඩ බන්ධනාගාරය වෙත මාරු කර යවා ඇති අතර බන්ධනාගාර දෙපාර්තමේන්තුව සහ පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=10167", "Category": null, "Parent URL": null}