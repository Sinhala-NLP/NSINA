{"Source": "Adaderana", "Timestamp": "June 21, 2017 11:47 am", "Headline": " ඝාතන සැකකරුවන් 3ක් අල්ලයි", "News Content": "වෙන්නප්පුව, බෝලවත්ත ප්‍රදේශයේදී සිදුවූ මනුෂ්‍ය ඝාතනයක් සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. පසුගිය 18 වනදා පෞද්ගලික ආරවුලක් හේතුවෙන් මුගුරකින් පහර දී 39 හැවිරිදි පුද්ගලයෙකු ඝාතනය කර තිබුණි.මේ සම්බන්ධයෙන් අත්අඩංගුවට ගෙන ඇත්තේ වයික්කාල ප්‍රදේශයේ පදිංචිකරුවන් වන බව සඳහන්ය.සැකකරුවන් අද(21) මාරවිල මහේස්ත්‍රාත් අධිකරණයට ඉදිරිපත් කිරීමට නියමිත අතර වෙන්නප්පුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74419", "Category": null, "Parent URL": null}