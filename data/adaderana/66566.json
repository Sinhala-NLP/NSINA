{"Source": "Adaderana", "Timestamp": "November 30, 2016 10:35 am", "Headline": " කේරළ ගංජා තොගයක් කල්පිටියෙන් මතුවෙයි", "News Content": "කල්පිටිය, කන්දක්කුලිය ප්‍රදේශයේ ඉඩමක වළ දමා තිබියදී කේරළ ගංජා කිලෝ ග්‍රෑම් 25ක් පොලීසිය විසින් සොයාගෙන තිබේ.පුත්තලම විශේෂ කාර්ය බලකායේ නිලධාරීන්ට ලද තොරතුරක් මත පුත්තලම කොට්ඨාස විශේෂ අපරාධ විමර්ශන අංශයේ නිලධාරීන් විසින් සිදුකළ වැටලීමකදී මෙම කේරළ ගංජා තොගය සොයාගෙන ඇති බව සඳහන්ය.අදාළ කෝරළ ගංජා තොගය සඟවා තිබූ ඉඩමේ සිටි පුද්ගලයෙකු වැටලීම සිදුකරන අවස්ථාවේ පළා ගොස් තිබේ.කේරළ ගංජා තොගය වැඩිදුර විමර්ශන සඳහා කල්පිටිය පොලිසියට බාරදී ඇති අතර සැකකරු අත්අඩංගුවට ගැනීම සඳහා වැඩිදුර විමර්ශන ක්‍රියාත්මක බව පොලීසිය පැවසුවේය.", "URL": "https://sinhala.adaderana.lk/news.php?nid=66566", "Category": null, "Parent URL": null}