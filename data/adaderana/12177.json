{"Source": "Adaderana", "Timestamp": "November 16, 2010 08:34 am", "Headline": "ඉවත් කළ බස් 250 ක් අලුත්වැඩියාවකින් පසු යළි පාරට එයි ", "News Content": "ධාවනයෙන් ඉවත් කර ඇති බස් රථ 250ක් නොවැම්බර් මාස‍ය ඇතුළත අලුත්වැඩියා කොට ධාවනයට එක් කරන බව ශ්‍රී ලංකා ගමනාගමන මණ්ඩලය පවසයි. මේ වන විටත් බස් රථ 60ක් පමණ අලුත් වැඩියා කොට ධාවනයට යොදවා ඇති බව එම මණ්ඩලයේ සභාපති එම් ඩී බන්දුසේන මහතා ප්‍රකාශ කළේය. සෑම ඩිපෝවකින්ම එක් බස් රථයක් බැගින් අලුත්වැඩියා කිරීමට දැනුම් දී ඇති බව ද ඒ පිළිබඳව අද දෙරණට අදහස් දැක් වූ බන්දුසේන මහතා කියා සිටියේය. එමෙන්ම තෝරාගත් ඩිපෝ කිහිපයකින් බස් රථ 120 ක් පමණ අලුත්වැඩියා කිරීමට සූදානම් කර ඇති බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=12177", "Category": null, "Parent URL": null}