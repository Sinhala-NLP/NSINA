{"Source": "Adaderana", "Timestamp": "September 12, 2010 02:56 pm", "Headline": "රට ගොඩනගන්නේ ජනතා පැතුම අනුවයි ", "News Content": "ජනතාව තෘප්තිමත් කරමින් ජනතා අභිලාෂයන් අනුව රට ගොඩනගන බව ජනාධිපති මහින්ද රාජපක්ෂ මහතා පවසයි. ජනතා අවශ්‍යතාවන් හඳුනාගෙන ඒ අනුව රටේ සංවර්ධන ක්‍රියාවලිය ඉදිරියට ගෙන යන බව ජනාධිපතිවරයා පෙන්වාදෙයි. සීතාවක ප්‍රාදේශීය සභාවේ නව පරිපාලන කාර්යාල සංකීර්ණය විවෘත කිරීමේ අවස්ථාවට අද පෙරවරුවේ එක්වෙමින් මහින්ද රාජපක්ෂ මහතා මේ බව ප්‍රකාශ කළේය. තෘප්තිමත් ජනතාවක් නොමැති රටක් තුළ සංවර්ධනයෙන් ඵලක් නොවන බව එහිදී අදහස් දැක්වූ ජනාධිපතිවරයා වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=10813", "Category": null, "Parent URL": null}