{"Source": "Adaderana", "Timestamp": "July 3, 2018 04:33 pm", "Headline": "ආරක්ෂක මුර කුටියක් තුළ දී පොලිස් නිලධාරියෙක් වෙඩි තියා ගෙන", "News Content": "යාපනය-තෙලිප්පලෙයි පොලීසියට අනුයුක්තව සේවය කළ පොලිස් නිලධාරියෙකු ආරක්ෂක මුර කුටියක් තුළ වෙඩි තබා ගෙන මිය ගොස් ඇතැයි පොලීසිය පවසයි. කන්කසන්තුරේ පොලිස් අධිකාරි කාර්යලයේ මුරකුටියක් තුළ මෙලෙස වෙඩි තැබීම සිදුව ඇති බවත් මෙය සියදිවි නසා ගැනිමක් ද නැතිනම් වැරදීමකින් සිය රාජකාරි ගිනි අවිය පත්තු වීමෙන් සිදුවු වෙඩි තැබීමක් දැයි පොලීසිය තවමත් අනාවරණය කර ගෙන නොමැති බවද පොලිස් මාධ්‍ය ප්‍රකාශක කාර්යාලය පවසයි. කෙසේ වෙතත් මිය ගොස් ඇත්තේ වයස අවුරුදු 25 ක් වු නසීර් නැමති පොලිස් කොස්තාපල්වරයෙක් බව අනාවරණය වී තිබේ.", "URL": "https://sinhala.adaderana.lk/news.php?nid=91914", "Category": null, "Parent URL": null}