{"Source": "Adaderana", "Timestamp": "April 5, 2019 12:27 pm", "Headline": "පාසල් ඉඩමක ගින්නක්-අක්කර 5ක් විනාශයි", "News Content": "බගවන්තලාව සෙන්මේරිස් දෙමිළ විදුහලට අයත් ඉඩමක අද(05) උදෑසන හටගත් ගින්නකින් එම ඉඩමේ අක්කර 5 ගිනි ගෙන විනාශ වී ඇති බව එම විදුහලේ විදුහල්පතිවරයා පැවසීය. පාසලේ ගොඩනැඟිවලට ඉහළින් පිහිටි ඉලුක් සහිත ඉඩමේ අද උදසැන 10.30ට පමණ මෙම ගින්න හටගත් බවයි විදුහල්පතිවරයා සඳහන් කළේය. පාසලට අයත් අක්කර 10 පමණ වු ඉඩමේ පැතිර යමින් තිබු ගින්න පාසල් ළමුන් සහ ආචාර්යය මණ්ඩලය එක්ව පාලනය කිරීමට සමත් වි ඇති බව වාර්තා වෙයි. ගින්නෙන් පාසලේ ගොඩනැඟිලිවලට කිසිදු හානියක් සිදු නොමැති බවද විදුහල්පතිවරයා පැවසීය.", "URL": "https://sinhala.adaderana.lk/news.php?nid=107442", "Category": null, "Parent URL": null}