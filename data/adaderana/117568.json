{"Source": "Adaderana", "Timestamp": "August 27, 2019 09:45 am", "Headline": "මිෂ්බා උල් හක් ක්‍රිකට් කමිටුවෙන් ඉවත් වෙයි", "News Content": "පාකිස්ථාන කණ්ඩායමේ හිටපු නායක මිෂ්බා උල් හක් එරට ක්‍රිකට් මණ්ඩල කමිටුවෙන් ඉවත් වීමට තීරණය කර තිබේ. පාකිස්ථාන කණ්ඩායමේ ප්‍රධාන පුහුණුකාර ධුරයට අයදුම් කිරීමේ අරමුණින් ඔහු එම කමිටුවෙන් ඉවත් වීමට තීරණය කර ඇති බව සදහන්. සිය තීරණය සම්බන්ධයෙන් පාකිස්ථාන ක්‍රිකට් මණ්ඩලයේ අධ්‍යක්ෂ සකීර් ඛාන් හට දැනුම් දුන් බව ද මිෂ්බා උල් හක් ප්‍රකාශ කර තිබේ. පාකිස්ථාන කණ්ඩායම සදහා නව පුහුණුකරුවෙකු පත් කිරීම ලබන මස තුල දී සිදුකිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=117568", "Category": null, "Parent URL": null}