{"Source": "Adaderana", "Timestamp": "March 8, 2010 07:57 am", "Headline": "ගම නැඟුම යටතේ ව්‍යාපෘති 8000 ක්", "News Content": "ගම නැඟුම වැඩසටහන යටතේ 2010 වසර සඳහා යටිතල පහසුකම් සංවර්ධන ව්‍යාපෘති 8000 ක් ක්‍රියාත්මක කිරීමට ජාතිය ගොඩනැගීමේ අමාත්‍යාංශය පියවර ගෙන තිබේ. ග්‍රාම නිලධාරී වසම් 3060 ක මෙම සංවර්ධන වැඩසටහන ක්‍රියාත්මක කර ඇති බව වාර්තා වේ. මෙහි මුල් අදියර වශයෙන් මෙම වසරේ පළමු මාස 4 සඳහා පමණක් රුපියල් මිලියන එකසිය පනස් තුනක ප්‍රතිපාදන වෙන් කර ඇති බව ජාතිය ගොඩනැගීමේ අමාත්‍යාංශය පවසයි. සමෘද්ධි අධිකාරිය හා ග්‍රාම සංවර්ධන අධිකාරිය මඟින් දිස්ත්‍රික් 22 ක් තුළ මෙම සංවර්ධන ව්‍යාපෘති ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=7127", "Category": null, "Parent URL": null}