{"Source": "Adaderana", "Timestamp": "October 19, 2013 09:13 am", "Headline": "දේපළ සොරුන් 3ක් මාට්ටු", "News Content": "දිවයිනේ ප්‍රදේශ කිහිපයක දේපළ කොල්ලකෑම් වලට සම්බන්ධ සැකකරුවන් තිදෙනෙකු පොලිසිය විසින් අත්අඩංගුවට ගෙන තිබේ. මීගමුව කොට්ඨාස අපරාධ විමර්ශන අංශයට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී ලැප්ටොප් පරිගණක 09ක්, රූපවාහිනි යන්ත්‍ර 04ක්, ඩිජිටල් කැමරා 04ක් ඇතුළු තවත් විදුලි උපරකරණ තොගයක් සහ රත්රන් ග්‍රෑම් 03යි මිලිග්‍රෑම් 70 ක් පොලිසිය භාරයට ගෙන ඇත. සැකකරුවන් අද මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38225", "Category": null, "Parent URL": null}