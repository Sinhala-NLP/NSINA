{"Source": "Adaderana", "Timestamp": "July 15, 2011 09:48 am", "Headline": "බලපත්‍ර නැතිව අනුමත මත්පැන් විකිණූ තිදෙනෙක් කොටුවෙයි", "News Content": "බලපත්‍රයක් නොමැතිව රජයේ අනුමත මත්පැන් අලෙවි කළ පුද්ගලයින් තිදෙනෙකු අත්අඩංගුවට ගෙන තිබේ. නුවරඑළිය, ආගරපතන සහ ඩයගම යන ප්‍රදේශවල ඊයේ(14) සිදුකළ විශේෂ වැටලීමක දී මෙම සැකකරුවන් අත්අඩංගුවට ගත් බව වාර්තා වේ. සුරාබදු විශේෂ විමර්ශන ඒකකයේ නිලධාරීන් කණ්ඩායමක් විසින් සිදුකළ මෙම වැටලීමේ දී රුපියල් ලක්ෂයක පමණ වටිනාකමින් යුත් මත්පැන් බෝතල් 180 ක් පමණ සොයාගෙන ඇත. සැකකරුවන් අද(14) හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17405", "Category": null, "Parent URL": null}