{"Source": "Adaderana", "Timestamp": "July 20, 2010 08:10 am", "Headline": "අසැබි වෙඩ් අඩවි නැවතීමට අදත් නීතිය හමුවට ", "News Content": "ජංගම දුරකථන මගින් නරඹිය හැකි අසභ්‍ය වෙබ් අඩවි අවහිර කිරීම සඳහා අවශ්‍ය උපදෙස් ලබා ගැනීම සඳහා අද යළි අධිකරණය හමුවට යාමට පොලිස් ළමා හා කාන්තා කාර්යාංශය තීරණය කර තිබේ. පාසල් ළමුන් ජංගම දුරකථන මගින් අසභ්‍ය වෙබ් අඩවි නැරඹීම හේතුවෙන් ලැබුණු පැමිණිලි වලට අනුව පොලිස් ළමා හා කාන්තා කාර්යාංශය පසුගිය දා පරීක්ෂණ ආරම්භ කර ඇත. එහි දී ඒ සම්බන්ධ අධිකරණ නියෝගයකට අනුව දුරකථන සමාගම් සමග ද සාකච්ඡා පවත්වනු ලැබීය. ඒ අනුව ජංගම දුරකථන මගින් එවැනි වෙබ් අඩවි අවහිර කිරීම සඳහා ඇති හැකියාව පිළිබඳව කොළඹ විශ්ව විද්‍යාල පරිගණක ඒකකයෙන් වාර්තාවක් ලබා ගෙන තිබේ. එම වාර්තාව අද දිනයේ බම්බලපිටිය ළමා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9718", "Category": null, "Parent URL": null}