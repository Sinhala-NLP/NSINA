{"Source": "Adaderana", "Timestamp": "June 28, 2019 06:45 am", "Headline": "කොටුව ඕල්කට් මාවතේ වෙළඳසැලක හදිසි ගින්නක්", "News Content": "කොටුව පොලිස් වසමේ දුම්රියපල අසල ඕල්කට් මාවතේ පිහිටි වෙළෙඳ සැලක ඉදිරිපස කොටසේ හදිසි ගින්නක් හටගෙන තිබේ. ඊයේ(27) රාත්‍රී 8.15 පමණ මෙම ගින්න හටගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කරයි. මෙම ගින්න කොළඹ ගිනි නිවීමේ ඒකකය මඟින් නිවාදැමීමට කටයුතු කර ඇති බව වාර්තා වෙයි. ගින්න හේතුවෙන් සුළු දේපල හානි පමණක් වාර්තා වී ඇති බව පොලීසිය පවසයි. වෙළසැලේ සේවකයෙකු අතින් සිදුවූ අත්වැරදීමක් නිසා සිදුවු ගෑස් කාන්දුවකින් මෙම ගින්න හටගෙන ඇති බවට විමර්ශනයේදී අනාවරණය වී තිබේ. සිද්ධිය සම්බන්ධයෙන් කොටුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112907", "Category": null, "Parent URL": null}