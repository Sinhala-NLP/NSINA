{"Source": "Adaderana", "Timestamp": "October 12, 2016 10:56 am", "Headline": " ළමා නිවාස ළමා සංවර්ධන ඒකක වෙයි?", "News Content": "මින් ඉදිරියට මධ්‍යම පළාත තුළ ළමා නිවාස යන නම වෙනුවට එම ආයතන ළමා සංවර්ධන ඒකක ලෙස හැඳින්වීමට පියවර ගන්නා ලෙස මධ්‍යම පළාත් ආණ්ඩුකාර නිලූකා ඒකනායක මහත්මිය පළාත් ප්‍රධාන අමාත්‍යවරයා ඇතුළු සියලු මැති ඇමතිවරුන්ගෙන් ඉල්ලීමක් කරයි.මේ පිළිබඳව ජනාධිපතිවරයා සහ අගමැතිවරයා දැනුවත් කිරීමට පියවර ගන්නා බව ආණ්ඩුකාරවරිය සඳහන් කළේය.මේ අතර මධ්‍යම පළාතේ ගැහැණු දරුවන් මුහුණදෙන ගැටළු සෘජුවම තමාට දැනුම් දෙන ලෙස ද මධ්‍යම පළාත් ආණ්ඩුකාර නිලූකා ඒකනායක මහත්මිය ඉල්ලීමක් සිදුකර තිබේ.", "URL": "https://sinhala.adaderana.lk/news.php?nid=64962", "Category": null, "Parent URL": null}