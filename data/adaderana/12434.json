{"Source": "Adaderana", "Timestamp": "November 27, 2010 12:51 pm", "Headline": "ශ්‍රී ලංකා - කොදෙව් ටෙස්ට් ගැටුමට වැස්සෙන් බාධා", "News Content": "ශ්‍රී ලංකා කණ්ඩායම සහ බටහිර ඉන්දීය කොදෙව් කණ්ඩායම අතර පැවැත්වෙන‍ දෙවන ටෙස්ට් ක්‍රිකට් තරගයේ අවසන් දිනය අද(27)ය. කෙසේවුවත් අද දිනයේ ද පවතින අයහපත් කාලගුණ තත්ත්වය හේතුවෙන් තරගයට බාධා පැමිණ තිබේ. ඊයේ දිනයේ දී ද වර්ෂාව හේතුවෙන් තරගය පැවැත්වීමට අවස්ථාව හිමිවූයේ නැත. ඒ අනුව මෙම ටෙස්ට් ක්‍රිකට් තරගය ද ජය පරාජයෙන් තොරව අවසන් වනු ඇත. තරගයේ පළමු ඉනිම සඳහා ශ්‍රී ලංකා කණ්ඩායම කඩුළු 9 ක් දැවී ලකුණු 387 ක් ලබාගනු ලැබීය. එම ඉනිමට පිළිතුරු වශයෙන් සිය පළමු ඉනිම ඇරඹූ බටහිර ඉන්දීය කොදෙව් කණ්ඩායමට අයහපත් කාලගුණ තත්ත්වය හේතුවෙන් මේ වන විට ලබාගත හැකිව ඇත්තේ කඩුළු 5 ක් දැවී ලකුණු 165 ක් පමණි.", "URL": "https://sinhala.adaderana.lk/news.php?nid=12434", "Category": null, "Parent URL": null}