{"Source": "Adaderana", "Timestamp": "March 1, 2014 12:55 pm", "Headline": "මෝටර් රථය දෙපැත්තෙන්ම බැටකයි", "News Content": "එම අනතුරේ දසුන් පෙළ‍. ඡායා රූ - රංජිත් රාජපක්ෂ හැටන් සිට කොළඹ දක්වා ධාවනය වූ ලංගම බස් රථයක් මගීන් පටවමින් සිටින විට පිටුපසින් පැමිණි අධි සුඛෝපභෝගී මෝටර් රථයක් බස් රථය පිටුපස නවත්වා තිබෙන අවස්ථාවේ හැටන් සිට අධික වේගයෙන්, තිරිංග ක්‍රියාවිරහිතව ධාවනය වූ ලොරියක් මෝටර් රථයේ ගැටී, එම මෝටර් රථය බස් රථයේ ගැටීමෙන් අනතුරක් සිදුව තිබේ. අද උදැසන 10.00 ට පමණ හැටන් - කොළඹ ප‍්‍රධාන මාර්ගයේ ෂැනන් ප‍්‍රදේශයේදී මෙම අනතුර සිදු වී ඇත. මෙම අනතුරින් අධි සුඛෝපභෝගී මෝටර් රථයට දැඩි ලෙස අලාබ භානී සිදු වී තිබේ. අනතුරින් කිසිවෙකුටත් තුවාල සිදුවී නොමැති අතර ලොරි රථ රියදුරා අත්අඩංගුවට ගත් බව හැටන් පොලිසිය පවසයි. මෙම අනතුර සිදු වන විට නතර කර තිබූ ලංගම බස් රථය අඩි කීපයක් ඉදිරියට ඇදී ගොස් ඇති බව අනතුර පිළිබඳ පරීක්ෂණ පවත්වන හැටන් පොලිසිය කියයි.", "URL": "https://sinhala.adaderana.lk/news.php?nid=41464", "Category": null, "Parent URL": null}