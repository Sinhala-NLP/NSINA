{"Source": "Adaderana", "Timestamp": "December 6, 2011 08:11 am", "Headline": "බස් ධාවනය කළ නොහැකි මාර්ගවල සිටින සිසුන්ට පාපැදි ", "News Content": "සිසු සැරිය වැඩසටහන යටතේ බස් රථ ධාවනය කළ නොහැකි මාර්ගවල සිටින පාසල් සිසුන් සඳහා පාපැදි ලබාදීමේ වැඩසටහනක් ජාතික ගමනා ගමන කොමිසන් සභාව ආරම්භ කර තිබේ. ඒ යටතේ ත්‍රිකුණාමලය දිස්ත්‍රික්කයේ පාසල් සිසුන් 500 දෙනෙකුට පාපැදි ලබාදීම සිදුකළ අතර ලබන 08 වන දින හම්බන්තොට දිස්ත්‍රික්කයේ පාසල් සිසුන් සියදෙනෙකුට පාපාදි ලබාදීමට නියමිතය. මෙලෙස දිවයින පුරා දුෂ්කර පළාත්වල සිටින පාසල් සිසුන් සඳහා පාපැදි ලබාදිමේ වැඩසටහන ක්‍රියාත්මක කරන බව ජාතික ගමනාගමන කොමිසන් සභාවේ අධ්‍යක්ෂ සැලසුම් එච්. ඩබ්ලිව්. විපුලසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=20485", "Category": null, "Parent URL": null}