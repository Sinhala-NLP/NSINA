{"Source": "Adaderana", "Timestamp": "September 28, 2011 05:04 pm", "Headline": "කසළ තේ අලෙවි මධ්‍යස්ථානයක් වටලයි -දෙදෙනෙකු අත්අඩංගුවට", "News Content": "කඩුගන්නාව ප්‍රදේශයේ දීර්ඝ කාලයක සිට පවත්වාගෙන ගිය කසළ තේ අලෙවි කිරීමේ මධ්‍යස්ථානයක් වටලා සැකකරුවන් දෙදෙනෙකු අත්අඩංගුවට ගෙන තිබේ. මෙම මෙහෙයුමෙන් අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා කඩුගන්නාව පොලිසිය වෙත යොමු කළ බව පොලිස් විශේෂ කාර්යය බලකාය සඳහන් කරයි. අදාළ වැටලීමේ දී අලෙවි කිරීම සඳහා සූදානම් කර තිබූ කසළ තේ ‍කිලෝග්‍රෑම් 5,500 ක් ද සොයාගෙන ඇත.", "URL": "https://sinhala.adaderana.lk/news.php?nid=19024", "Category": null, "Parent URL": null}