{"Source": "Adaderana", "Timestamp": "February 4, 2010 08:42 am", "Headline": "\"සාග්\" හයවන දිනය අදයි", "News Content": "11 වැනි දකුණු ආසියානු ක්‍රීඩා උළෙලේ හයවන දිනය අදය. ශ්‍රී ලංකා කණ්ඩායම මේ වන විට පදක්කම් 20 ක් ලබාගනිමින් පදක්කම් සටහනේ සිව්වැනි ස්ථානයේ පසුවෙයි. ඊට රන් පදක්කම් 3ක්, රිදී පදක්කම් 11ක් සහ‍ ලෝකඩ පදක්කම් 6 ක් ඇතුළත් වේ. රන් පදක්කම් 20ක්, රිදී පදක්කම් 6ක් සහ ලෝකඩ පදක්කම් 8 ක් ලබා‍ සිටින ඉන්දියාව මේ වන විට පදක්කම් 34ක් ලබාගනිමින් සටහනේ පෙරමුණ ගෙන සිටියි. දෙවන ස්ථානයේ පසුවන පාකිස්ථානය රන් පදක්කම් 6ක්, රිදී පදක්කම් 11 ක් සහ ලෝකඩ පදක්කම් 4ක් සමගින් පදක්කම් 21 ක් හිමිකරගෙන තිබේ. බංග්ල‍ාදේශය පදක්කම් 22 ක් හිමිකරගනිමින් තුන්වන ස්ථාන‍ෙය් පසුවෙයි.ඊට රන් පදක්කම් 4 ක්, රිදී පදක්කම් 5ක් සහ ලෝකඩ පදක්කම් 13 ක් අයත්ය.", "URL": "https://sinhala.adaderana.lk/news.php?nid=6458", "Category": null, "Parent URL": null}