{"Source": "Adaderana", "Timestamp": "January 24, 2014 08:15 am", "Headline": "රිය අනතුරකින් 2ක් මරුට ", "News Content": "කොළඹ - රත්නපුර ප්‍රධාන මාර්ගයේ මින්නාන 66වන කිලෝමීටර් කණුව අසළ දී සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. අවිස්සාවේල්ල දෙස සිට පැමිණි ලොරි රථයක් ඇහැළියගොඩ දෙස සිට පැමිණි ජීප් රථයක ගැටීමෙන් ඊයේ(23) පස්වරුවේ අනතුර සිදුවුණි. තුවාල ලැබු තවත් 12 දෙනෙකු අවිස්සාවේල්ල මූලික රෝහලට ඇතුළත් කිරිමෙන් පසු එක් අයෙකු ජාතික රෝහලට මාරු කර යවා තිබේ. අනතුරෙන් මියගොස් ඇත්තේ ජීප් රථයේ ගමන් කළ වේයන්ගොඩ සහ මිනුවන්ගොඩ ප්‍රදේශ වල පදිංචිකරුවන් දෙදෙනෙකු බව ඇහැළියගොඩ පොලිසිය සඳහන් කළේය. ඔවුන් අවුරුදු 27 සහ 31 වන වයස් වල පසුවූවන් වෙයි. තුවාල ලැබුවන් අතර කාන්තාවන් 5 දෙනෙකුද වන බව පොලිසිය පවසයි. මේ අතර දක්ෂිණ අධිවේගි මාර්ගයේ කුරුදුගහ හැතැප්ම පිවිසුම් දොරටුව අසළදී යතුරුපැදියක් බස් රථයක ගැටීමෙන් යතුරුපැදිකරු මියගොස් තිබේ. මියගිය පුද්ගලයා කරන්දෙණිය ගලගොඩඅත්ත ප්‍රදේශයේ පදිංචිව සිටි අයෙකි.", "URL": "https://sinhala.adaderana.lk/news.php?nid=40599", "Category": null, "Parent URL": null}