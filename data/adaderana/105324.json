{"Source": "Adaderana", "Timestamp": "March 2, 2019 08:41 am", "Headline": "වතුර වලකට වැටීමෙන් දෙදෙනෙකුට දිවි අහිමි වෙයි", "News Content": "වැලිගම පොලිස් වසමේ පොල්වත්ත ප්‍රදේශයේ වැඩ බිමක වතුර වලකට වැටී පුද්ගලයන් දෙදෙනෙකු මිය ගොස් ඇත. අද (02) දින අළුයම 1.30ට පමණ වැඩ බිමක කොන්ක්‍රීට් කණු දැමීම සඳහා කපන ලද වතුර පිරුණු වලකට වැටී පුද්ගලයන් දෙදෙනෙකු මියගොස් ඇති බවට වැලිගම පොලිස් ස්ථානයට තොරතුරු ලැබී ඇත. මියගිය අයගේ නම් මෙතෙක් අනාවරණය වී නොමැත. මෘත ශරීරයන් එම ස්ථානයේම ඇති අතර මාතර මහේස්ත්‍රාත්වරයා පැමිණ පරීක්ෂණ සිදු කිරීමට නියමිතය. මේ පිළිබඳව වැඩිදුර විමර්ශන කටයුතු වැලිගම පොලීසිය විසින් සිදුකරගෙන යන බවට වාර්තා වෙයි.", "URL": "https://sinhala.adaderana.lk/news.php?nid=105324", "Category": null, "Parent URL": null}