{"Source": "Adaderana", "Timestamp": "September 26, 2010 04:43 pm", "Headline": "තරුණියක් වසර 25 ක් මෙහෙකාර සේවයේ යොදවලා ", "News Content": "වසර 25ක කාලයක් නිවසක මෙහෙකාර සේවයේ යොදවා සිටි තරුණියක ගලගෙදර පොලිසිය විසින් සොයාගෙන තිබේ. මෙම තරුණිය ඉපදී මාස තුනක් පමණ වයස වන විට මෙහෙකාර සේවය සඳහා අදාළ නිවසට ලබාදී ඇති බව ගලගෙදර පොලිසිය පැවසීය. ගලගෙදර මැදවල ප්‍රදේශයේ නිවසක මෙම තරුණිය මෙහෙකාර සේවයේ යොදවා සිටි අතර එම නිවසේම අවුරුදු 19ක් පමණ වන පිරිමි දරුවෙකු ද මෙහෙකාර සේවයේ යොදවා සිටියදී ගලගෙදර පොලිසිය විසින් සොයාගෙන තිබේ. සිද්ධිය සම්බන්ධයෙන් අදාළ නිවසේ කාන්තාව සහ ඇයගේ පුතු අත් අඩංගුවට ගෙන ඇති බව ගලගෙදර පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=11109", "Category": null, "Parent URL": null}