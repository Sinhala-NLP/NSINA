{"Source": "Adaderana", "Timestamp": "March 25, 2011 10:24 am", "Headline": "වටගොඩදී දුම්රියක් පීලිපනී -දුම්රිය ගමනට බාධා ", "News Content": "නානුඔය සිට මහනුවර දක්වා ධාවනය වෙමින් තිබූ භාණ්ඩ ප්‍රවාහන දුම්රියක් වටගොඩ දුම්රිය ස්ථානයට ආසන්නයේ දී පීලිපැන තිබේ. අද(25) පෙරවරු 6ට පමණ සිදුවූ මෙම අනතුර ‍හේතුවෙන් උඩරට දුම්රිය මාර්ග‍යේ දුම්රිය ධාවන කටයුතුවලට බාධා එල්ල වී ඇති බව දුම්රිය පාලක මැදිරිය සඳහන් කරනු ලැබීය. ඒ අනුව කොළඹ සිට උඩරට මාර්ගයේ ධාවනය වන දුම්රිය තලවාකැලේ දක්වාත් බදුල්ල සිට ධාවනය වන දුම්රිය වටගොඩ දුම්රිය ස්ථානය දක්වාත් සීමා කර ඇත. අනතුරට ලක්වූ දුම්රිය පීලිගත කිරීමේ කටයුතු මේ වන විට ආරම්භ කර ඇති බව දුම්රිය පාලක මැදිරිය පැවසීය.", "URL": "https://sinhala.adaderana.lk/news.php?nid=15063", "Category": null, "Parent URL": null}