{"Source": "Adaderana", "Timestamp": "May 26, 2015 10:17 am", "Headline": "රෝහල් කණිෂ්ඨ කාර්යය මණ්ඩලය වෘත්තීය ක්‍රියාමාර්ගයක!", "News Content": "ඉල්ලීම් කිහිපයක් මුල්කර ගනිමින් දිවයිනපුරා රෝහල්වල කණිෂ්ඨ කාර්යය මණ්ඩලය වැඩවර්ජනයක නිරත වීමට තීරණය කර තිබේ.අද සහ හෙට මෙම වෘත්තීය සමිති ක්‍රියාමාර්ගයේ නිරත වන බව සමස්ත ලංකා සුව සේවා සංගමයේ සභාපති සමන්ත කෝරලේආරච්චි මහතා සඳහන් කළේය.කෙසේ වෙතත් 40,000 අධික රෝහල් කණිෂ්ඨ කාර්යය මණ්ඩලය සඳහා රුපියල් 1000ක දීමනාවක් ලබාදීමට මේ වන විටත් රජය තීරණය කර ඇති බව සෞඛ්‍ය අමාත්‍ය රාජිත සේනාරත්න මහතා පැවසීය.ඊයේ පස්වරුවේ පැවති මාධ්‍ය හමුවකදී අමාත්‍යවරයා සඳහන් කළේ මෙම වෘත්තීය සමිති ක්‍රියාමාර්ගය අසාධාරණ බවයි.", "URL": "https://sinhala.adaderana.lk/news.php?nid=51581", "Category": null, "Parent URL": null}