{"Source": "Adaderana", "Timestamp": "July 11, 2018 10:04 am", "Headline": "නව තේ ප්‍රභේද දෙකක් පහතරට තේ ගොවින් අතර ප්‍රචලිත කරන්න අවබෝධතා ගිවිසුමකට අත්සන් කරයි", "News Content": "තලවකැලේ තේ පර්යේෂණ ආයතනයේ ශාඛ අභිජනනය අංශය මගින් දිර්ඝ කාලයක් සිදු කල පරික්ෂණයෙන් අනතුරුව දේශගුණික විපර්යාස සහ වියලි කාලගුණයට හදුන්වා දුන් ටි.ආර්.අයි 5000 තේ ප්‍රභේද දෙකක් පහතරට තේ ගොවින් අතර ප්‍රචලිත කිරිම සඳහා අවබෝධතා ගිවිසුමක් අත්සන් කිරිම තලවකැලේ තේ පර්යේෂණ ආයතනයේදි සිදු කර තිබේ. තලවකැලේ තේ පර්යේෂණ ආයතනයේ සභාපති වෛද්‍ය එම්.ජේ.ඒ.ගවරම්මාන්න මහතාගේ ප්‍රධානත්වයෙනුයි මෙම අවබෝධතා ගිවිසුම අත්සන් කිරිම ඊයේ (10) සිදු කරනු ලැබීය. මෙහිදි තේ පර්යේෂණ ආයතනයේ අධ්‍යක්ෂක අචාර්යය අයි.එස්.පි අබේසිංහ ,මාතර මෙරවක් කොරළයේ සමුපකාර සමිතියේ සභාපති මහින්ද විදානපතිරණ යන මහතුන් අතර මෙම අවබෝධතා ගිවිසුම අත්සන් කෙරිණ. මාතර මොරවක් කොරළය සමුපකාර සමිතිය සහ තලවකැලේ තේ පර්යේෂණ ආයතනය අතර අත්සන් කල එම අවබෝධතා ගිවිසුම අනුව පහතරට දේශගුණික හා වියලි කාලගුණයට යෝග්‍යය ටි.ආර්.අයි.5000 කාණ්ඩයේ තේ ප්‍රභේද දෙකක මව් ශාඛ එම සමිතිය වෙත තේ පර්යේෂණ ආයතනය විසින් ලබාදුන් අතර,එය වසර 5 ක ව්‍යාපෘතියක් වශයෙන් ක්‍රියාත්මක කිරිමට නියමිතය. එසේ ලබාදුන් තේ ප්‍රභේද එම සමිතිය මඟින් ඔවුන්ගේ තේ පැළ තවාන් වල සිටුවා එම තේලපැල වලින් ලබා ගන්නා රිකිලි ප්‍රදේශයේ තේ ගොවින්ට ලබාදිමටද නියමිතය. එම ව්‍යාපෘතියට වසර 3 ක් යන තෙක් තලවකැලේ තේ පර්යේෂණ ආයතන මඟින් රුපියල් මිලියන 3 ප්‍රතිපාදන සහ විද්‍යාත්මක උපදේශන සේවාවන් ලබාදෙන බව තලවකැලේ තේ පර්යේෂණ ආයතනයේ සභාපති වෛද්‍ය එම්.ජේ.ඒ.ගවරම්මාන්න මහතා කියා සිටියේය. එසේ ලබාදෙන ටි.ආර්.අයි 5000 මව් ශාඛයකින් වසරක් තුල රිකිලි 30 ක්ද වසර දෙකක් තුල රිකිලි 40 ක්ද වසර තුනකින් පසු කප්පාදු කිරිමෙන් අනතුරුව රිකිලි 50 ක් බැගින් හෙක්ටයාර් 1 තුල වසරකට රිකිලි 12500 ලබා ගැනිමට හැකි බවයි තේ පර්යේෂණ ආයතයේ සභාපතිවරයා කියා සිටියේය. තලවකැලේ පර්යේෂණ ආයතනයේ ශාඛඅභිජනනය අංශය මගින් උඩරට කලාපය සදහා තේ ප්‍රභේද තුනක්ද මේ වන විට හදුන්වා දි ඇති අතර ඉන් එක් ප්‍රභේද මව් ශාඛයක් ජනාධිපති මෛත්‍රිපාල සිරිසේන මහතා තලවකැලේ තේ පර්යේෂණ ආයතනයේ ඉකුත් වසරේ සංචාරය කල අවස්ථාවේ රෝපණය කරනු ලැබීය. මෙම නව තේ ප්‍රභේදය හෙක්ටයාර් 1 තුල වගා කිරිමෙන් අමු තේ දළු කිලෝ 3500-4000 අතර අස්වැන්නක් ලබා ගැනිමට හැකි බව තේ පර්යේෂණ ආයතනයේ විද්‍යාඥයින් කියා සිටියේය. මෙම අවබෝධතා ලිවිසුම අත්සන් කිරිමේ අවස්ථාවට මාතර මොරවක් කොරලයේ සමුපකාර සමිතියේ සභාපති මහින්ද විදානපතිරණ එම සමිතියේ සමාන්‍යාධිකාරි ලිනස් ප්‍රියශාන්ත මහතා ඇතුළු එම සමිතියේ අධ්‍යක්ෂක මණ්ඩලයේ නිලධාරින්ද සහභාගි විය.", "URL": "https://sinhala.adaderana.lk/news.php?nid=92348", "Category": null, "Parent URL": null}