{"Source": "Adaderana", "Timestamp": "October 7, 2018 09:13 am", "Headline": "දඹුල්ලේ අනතුරකින් ජීවිතය මහ මඟ නවතී", "News Content": "දඹුල්ල, බුලාගල ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ. පුද්ගලික බස් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු දඹුල්ල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ උඩුගම කොලණිය, කිතුල්හිටියාව ප්‍රදේශයේ පදිංචිව සිටි 68 හැවිරිදි අයෙකි. අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර දඹුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97298", "Category": null, "Parent URL": null}