{"Source": "Adaderana", "Timestamp": "October 12, 2016 11:46 am", "Headline": "වතු කම්කරු විරෝධතා - ලෝටස් පාර අවහිරයි", "News Content": "දෛනික වැටුප රු.1000 ක් කරන ලෙස ඉල්ලා වතුකම්කරු පිරිසක් විසින් පවත්වන විරෝධතා පාගමනක් හේතුවෙන් කොළඹ-කොටුව,ලෝටස් පාර ප්‍රදේශයේ දැඩි රථ වාහන තදබදයක් නිර්මාණය වී තිබේ.කොටුව ප්‍රදේශයෙන් ආරම්භ කළ පාගමන ජනාධිපති ලේකම් කාර්යාලය දක්වා ගොස් තම ඉල්ලීම ඇතුළත් සංදේශයක් ජනාධිපති ලේකම් කාර්යාලයට බාරදීමට නියමිත බව විරෝධතාවයෙන් නිරත ප්‍රකාශකයෙක් සඳහන් කළේය.එසේ වුවද මේවන විට ජනාධිපති ලේකම් කාර්යාලයට යන මාර්ගය පොලිස් බාධක යොදා අවහිර කර ඇති බවත්,පොලීසිය විසින් 10 දෙනෙකුගෙන් යුතු කණ්ඩායමකට පමණක් ජනාධිපති ලේකම් කාර්යාලයට යාමට අවසර ලබාදිය හැකි බව දැන්වූ බවත් අද දෙරණ වාර්තාකරු පවසයි.කරඞුපන, වැලිකන්ද, අඹදෙණියවත්ත, ගැවිලිපිටිය, අලුත්නුවර නිව්ලෑන්ඩ් යන වතුවල කම්කරුවන් මෙම විරෝධතාවයට සහභාගී වී තිබේ.ඔවුන් කරඞුපන වත්තේ සිට පාගමනින් කෑගල්ල නගරයට පැමිණ කෑගල්ල කළුගල්ල මාවත අසළි කොළඹ - නුවර මාර්ගයේ බිම වැතිර විරෝධතාවයේ නිරතව ඇති බව සඳහන්ය.රුපියල් 730ක දෛනික වැටුපක් වතුකම්කරුවන්ට ලබාදෙන බවට රජය ප්‍රකාශ කළද එම මුදල හෝ මෙතෙක් තමන්ට නොලැබෙන බව විරෝධතාවයේ නිරත වතුකම්කරුවන් පවසයි.", "URL": "https://sinhala.adaderana.lk/news.php?nid=64970", "Category": null, "Parent URL": null}