{"Source": "Adaderana", "Timestamp": "January 31, 2018 10:29 pm", "Headline": "ජාතික ආණ්ඩු සංකල්පය ඉදිරියට ගෙන නොයන්නේනම් එය ජනතා වරමට පිටුපෑමක්", "News Content": "ඉදිරි පළාත් පාලන මැතිවරණයෙන් පසුව ජාතික ආණ්ඩු සංකල්පය ඉදිරියට ගෙන නොයන්නේනම් එය ජනතා වරමට පිටුපෑමක් බව ඛනිජ තෙල් සම්පත් සංවර්ධන අමාත්‍ය අර්ජුණ රණතුංග මහතා පවසයි. පළාත් පාලන මැතිවරණයේදී එක්සත් ජාතික පක්ෂය සහ ශ්‍රී ලංකා නිදහස් පක්ෂය වෙන් වෙන්ව තරඟ කලත් අවසානයේදී රට වෙනුවෙන් එකට එක්විය යුතු බවද අමාත්‍ය අර්ජුන රණතුංග මහතා ප්‍රකාශ කළේය. කොළොන්නාව පුරාණ රජමහා විහාරයේ අද (31) පැවැති ගමේ පන්සල ගමට සවියක් ප්‍රජා සත්කාරක වැඩසටහනට සහභාගීවීමෙන් පසුව මාධ්‍ය වෙත අදහස් දක්වමින් අමාත්‍යවරයා මේ බව ප්‍රකාශ කළේය. එහිදි වැඩිදුරටත් අදහස් දැක්වූ අර්ජුණ රණතුංග අමාත්‍යතුමා පැවසුවේ කවුරු කුමක් කීවත් ජනාධිපතිතුමත් අගමැතිතුමත් අන්‍යෝන්‍ය අවබෝධයෙන් කටයුතු කරන බවයි.", "URL": "https://sinhala.adaderana.lk/news.php?nid=83845", "Category": null, "Parent URL": null}