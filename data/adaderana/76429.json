{"Source": "Adaderana", "Timestamp": "August 18, 2017 12:48 pm", "Headline": "රයන් රක්ෂිත බන්ධනාගාරයට", "News Content": "වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් අගෝස්තු මස 23 දක්වා රක්ෂිත බන්ධනාගාර ගත කර තිබේ. අද(18) දින අධිකරණයට බාර වීමෙන් අනතුරුව මාළිගාකන්ද මහේස්ත්‍රාත් අධිකරණය විසින් මෙම නියෝගය ලබා දි ඇත. කෙසේ වෙතත් පසුගිය අගෝස්තු 10 වන දින නඩුව කැඳවු අවස්ථාවේ දී ඔහු අත්අඩංගුවට ගෙන අධිකරණයට ඉදිරිපත් කිරීමට කටයුතු නොකිරීම පිළිබඳ කොල්ලුපිටිය පොලීසියෙන් කරුණු වීමසූ මහේස්ත්‍රාත්වරිය සැකකරු වහා අත්අඩංගුවට ගෙන අධිකරණයට ඉදිරිපත් කරන ලෙස නියෝග කර තිබුණි. මහජන පීඩා ඇතිවන ආකාරයෙන් උද්ඝෝෂණයක නිරතවූ බවට එල්ල වූ චෝදනාවකට අදාළව වෛද්‍ය පීඨ ශිෂ්‍ය ක්‍රියාකාරී කමිටුවේ කැඳවුම්කරු රයන් ජයලත් ඇතුළු පස්දෙනෙකු අත්අඩංගුවට ගැනීමට කොටුව මහේස්ත්‍රාත් අධිකරණය මිට පෙර වරෙන්තු නිකුත් කර තිබුණි.", "URL": "https://sinhala.adaderana.lk/news.php?nid=76429", "Category": null, "Parent URL": null}