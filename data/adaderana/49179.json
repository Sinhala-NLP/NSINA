{"Source": "Adaderana", "Timestamp": "February 6, 2015 03:02 pm", "Headline": " ව්‍යවස්ථා සංශෝධනයට එරෙහි පෙත්සම කුණු බක්කියට ", "News Content": "ආණ්ඩු ක්‍රම ව්‍යවස්ථා සංශෝධන හදිසි පනත් කෙටුම් පතක් වශයෙන් සම්මත කිරිම වළක්වන ලෙස ඉල්ලා ඉදිරිපත් කර තිබු පෙත්සම අභියාචනාධිකරණය විසින් නිෂ්ප්‍රභ කර තිබේ.අභියාචානාධිකරණ විනිසුරු වන විජිත් මලල්ගොඩ මහතා සහ ඒ.එම්.ඩබ්ලිව්.නවාස් මහතා විසින් අදාළ පෙත්සම ප්‍රතික්ෂේප කර ඇති බව අද දෙරණ අධිකරණ වාර්තාකරු සඳහන් කරයි.ආණ්ඩුක්‍රම ව්‍යවස්ථා සංශෝධනය මහජන මත විමසීමකින් පසුව සිදුකළ යුතු බවත් , එය හදිසි කෙටුම්පතක් වශයෙන් සම්මත කිරීම හේතුවෙන් මහජනයාට අදහස් දැක්වීමට ඇති අවස්ථාව නොලැබී යන බවත් අදාළ පෙත්සමෙන් දන්වා තිබී ඇත.කෙසේ වෙතත් අදාළ පෙත්සම සලකා බැලීමට අධිකරණ බලයක් නොමැති බැවින් පෙත්සම විභාගයට නොගෙන ප්‍රතික්ෂේප කිරීමට අභියාචනාධිකරණ විනිසුරු මඩුල්ල තීරණය කර තිබේ.", "URL": "https://sinhala.adaderana.lk/news.php?nid=49179", "Category": null, "Parent URL": null}