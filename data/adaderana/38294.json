{"Source": "Adaderana", "Timestamp": "October 22, 2013 06:47 am", "Headline": " ගෑස් කාන්දුවකින් 72 ක් රෝහලේ ", "News Content": "පිළියන්දල, බටකැත්තර ප්‍රදේශයේ කර්මාන්ත ශාලාවක සිදුවු ගෑස් කාන්දුවක් හේතුවෙන් ශ්වසන අපහසුතාවට පත් වු පුද්ගලයින් හැත්තෑ දෙදෙනෙකු රෝහල් ගත කර තිබේ. අද අලුයම මෙම ගෑස් කාන්දුව සිදුවී ඇති අතර අදාළ කර්මාන්ත ශාලාව අවට නිවෙස් වල සිටි පුද්ගලයින් පිරිසක් මෙලෙස රෝහල් ගත කර ඇති බව පිලියන්දල පොලීසිය සඳහන් කරයි. පුද්ගලයින් හතළිස් දෙදෙනෙකු ප්‍රතිකාර සඳහා කළුබෝවිල රෝහලට ඇතුළත් කර ඇති අතර තවත් තිස් දෙනෙකු ප්‍රතිකාර සඳහා පිළියන්දල රෝහලට ඇතුළත් කර තිබේ. එසේම ගෑස් කාන්දුව මේ වන විට පාලනය කර ඇති බව පිළියන්ද පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=38294", "Category": null, "Parent URL": null}