{"Source": "Adaderana", "Timestamp": "August 25, 2018 03:23 pm", "Headline": "ශ්‍රී මුන්නේස්වරම් දේවාලයේ මහා රථ උත්සවය අදයි", "News Content": "හලාවත ශ්‍රී මුන්නේස්වරම් දේවාලයේ වාර්ෂික මංගල්‍ය නිමිත්තෙන් පැවැත්වෙන මහා රථ උත්සවය අද (25) වැනිදා දහවල් පවත්වන ලදි. මෙහිදී ගණදෙවි, කතරගම දෙවි, සන්ඩේස්වර දෙව්වරුන් හා මුන්නේෂ්වරම් දේවාලයට අධිපති වඩිවාම්ගා දේවියගේ සහ මහේෂ්වර දේවියන්ගේ ප්‍රතිමා රැගත් බැතිමතුන් වීථි සංචාරය සිදු කරන ලදි. මහා රථ උත්සවය සඳහා දේව ප්‍රථමයෙන් පිටතට වැඩම කිරීමට පෙර දේවාලය තුළ විශේෂ දේව පුජාවක්ද සිදු කරන ලදි. පසුගිය 30 වැනිදා කප් සිටුවීමෙන් මුන්නේෂ්වරම දේවාලයේ මංගල්‍ය සමය ආරම්භ විය. ගිනි පෑගීම පසුගිය 21 වැනිදා සිදු කරන ලදි. දිය කැපීමේ උත්සවය 26 වැනිදා දහවල් හලාවත දැදුරුඔයේදී සිදු කිරීමට නියමිතව ඇත. මංගල උත්සවය ලබන 28 වැනිදා පැවැත්වෙන අතර 31 වැනිදා රාත්‍රීයේ පැවැත්වෙන භෛරව පුජාවෙන් අනතුර මංගල්‍ය සමය නිමාවට පත් වේ.", "URL": "https://sinhala.adaderana.lk/news.php?nid=95007", "Category": null, "Parent URL": null}