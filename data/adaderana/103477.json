{"Source": "Adaderana", "Timestamp": "February 1, 2019 07:58 am", "Headline": "බීමතින් බස්රථයක් පදවමින් සිටි රියදුරෙක් අත්අඩංගුවට", "News Content": "අධික ලෙස බීමත්ව ලංගම බස්රථයක් පදවමින් සිටි රියදුරෙක් බදුල්ල හිදගොඩදී අත්අඩංගුවට ගත් බව බදුල්ල පොලීසිය පවසයි. බස් මගීන්ගෙන් ලැබුන දුරකථ න පණිවුඩ අනුව කළ පරීක්ෂාවකදී සැකකරු ඊයේ (31) රාත්‍රී අත්අඩංගුවට ගෙන තිබේ. බදුල්ල සිට කැන්ගොල්ල දක්වා ධාවනය වෙමින් තිබූ මෙම බස්රථයේ ඒ වනවිට බස්රථයේ මගීන් 40 දෙනෙකු සිටි බවද පොලීසිය සඳහන් කරයි. බදුල්ල ලංගම ඩිපෝවේ බලධාරින් පැමිණ වෙනත් රියදුරෙක් යොදවා බස්රථය ධාවනය කරවා ඇත. බදුල්ල පොලීසියේ රථවාහන අංශය හා ලංගම බදුල්ල ඩිපෝ බලධාරින් වැඩිදුර විමර්ශන සිදුකරයි. සැකකාර රියදුරා අද(01) බදුල්ල මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=103477", "Category": null, "Parent URL": null}