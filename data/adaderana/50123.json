{"Source": "Adaderana", "Timestamp": "March 21, 2015 02:47 pm", "Headline": "ශ්‍රී ලංකාවට අමෙරිකාවෙන් පැසසුම් ", "News Content": "2015 ජනාධිපතිවරණයෙන් පසු ශ්‍රී ලංකාව සැ,කිය යුතු ප්‍රගතියක් අත්කරගෙන ඇති බව අමෙරිකාව පවසයි.පසුගියදා මෙරට සංචාරයක නිරතවු අමෙරිකානු ජාත්‍යන්තර ආගමික නිදහස පිළිබඳ කොමිසමේ කොමසාරිස් එරික් පී. ශ්වෝර්ට්ස් මේ බව ප්‍රකාශ කර තිබේ.එහිදි ඔහු ප්‍රකාශ කර ඇත්තේ තම සංචාරයේදි මෙරට අමාත්‍යවරුන් සමඟ සිදුකළ සාකච්ඡා වලදී ඔවුන් ඉදිරිපත් කළ අදහස් පිළිබඳ සතුට පළකරන බවයි.ශ්‍රී ලංකාව තුළ සියළුම ආගම් අදහන පුද්ගලයින්ට නිදහසේ ජීවත් විමට නව රජය ගෙන ඇති වැඩපිළිවෙළ සම්බන්ධයෙන් ද එරික් පී. ශ්වෝර්ට්ස් මහතා සිය ප්‍රශංසාව පළකර තිබේ.එමෙන්ම යම්යම් ක්‍රියාකරකම් හේතුවෙන් මානව හිමිකම් උල්ලංඝණය වු සුළු ජාතින් පිළිබඳ අවධානය යොමු කරන ලෙස තමා මෙරට බලධාරින් දැනුවත් කළ බවද අමෙරිකානු ජාත්‍යන්තර ආගමික නිදහස පිළිබඳ කොමිසමේ කොමසාරිස්වරයා පැවසුවේය.", "URL": "https://sinhala.adaderana.lk/news.php?nid=50123", "Category": null, "Parent URL": null}