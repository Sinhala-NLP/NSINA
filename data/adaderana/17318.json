{"Source": "Adaderana", "Timestamp": "July 11, 2011 08:36 am", "Headline": "මාතර පාසල් වෑන් රථ ලියාපදිංචිය අද සිට", "News Content": "මාතර දිස්ත්‍රික්කයේ පාසල් වෑන් රථ ලියාපදිංචිය අද(11) සිට සිදුකෙරෙන බව ජාතික ළමාරක්ෂණ අධිකාරිය පවසයි. දීප ව්‍යාප්තව සිදුකරනු ලබන මෙම වැඩපිළිවෙළ යටතේ මාතර දිස්ත්‍රික්කයට අදාළ පාසල් වෑන් රථ ලියාපදිංචිය මාතර දිස්ත්‍රික් ‍ලේකම් කාර්යාලයේ දී සිදුකිරීමට නියමිතය. විශේෂ‍යෙන් පාසල් වෑන් රථවල රියදුරන්ගේ යහපත් චරිතය පිළිබඳ සෑහීමකට පත්වීම සඳහා පොලිස් වාර්තාවක් කැඳවීම, වාහන සුදුසු ධාවන තත්ත්ව‍යේ පවතින්නේ ද යන්න පිළිබඳ පරීක්ෂා කිරීම වැනි කරුණු රැසක් කෙරෙහි මෙහිදී අවධානය යොමු කෙරෙනු ඇත. එම සියලු අවශ්‍යතා සපුරා ඇති පාසල් වෑන් රථ හිමියන් වෙත ළමාරක්ෂණ අධිකාරිය විසින් සහතිකයක් හා සේවා බලපත්‍රයක් නිකුත් කිරීම නියමිතය.", "URL": "https://sinhala.adaderana.lk/news.php?nid=17318", "Category": null, "Parent URL": null}