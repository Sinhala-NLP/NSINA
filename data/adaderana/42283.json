{"Source": "Adaderana", "Timestamp": "April 3, 2014 04:32 pm", "Headline": "කොතලාවල විදුහලට කලින්ම නිවාඩු", "News Content": "කුරුණෑගල සර් ජෝන් කොතලාවල විද්‍යාලය පළමු වාරයේ පාසල් නිවාඩුව සඳහා අද සිට වසා දමා තිබේ. විද්‍යාලය ඉදිරිපිට මව්පියන් සහ සිසුන් උද්ඝෝෂණයේ නිරත වීම හේතුවෙන් වයඹ පළාත් අධ්‍යාපන බලධාරින් විසින් මෙම තීරණය ගෙන ඇත. ජෝන් කොතලාවල විද්‍යාලයේ හිටපු විදුහල්පතිවරයා රක්ෂිත බන්ධනාගාර ගත කිරීමට අධිකරණය ඊයේ නියෝග කළේය. ඊට විරෝධය පළ කිරිමේ අරමුණින් අද පෙරවරුවේ සිට ජෝන් කොතලාවල විද්‍යාලයේ සිසුන් සහ මවුපියන් පිරිසක් එම විද්‍යාලය ඉදිරිපිට විරෝධතාවක නිරත වු බව අද දෙරණ වාර්තාකරු සඳහන් කළේය. ෆේස් බුක් අඩවියට ඡායා රූපයක් ඇතුළත් කිරීමේ සිද්ධියකදී විදුහල්පතිවරයා බැණ වැදුණේ යැයි කියමින් සිසුවියක සියදිවි නසාගත්තේ මෙම පාසලේය.", "URL": "https://sinhala.adaderana.lk/news.php?nid=42283", "Category": null, "Parent URL": null}