{"Source": "Adaderana", "Timestamp": "December 11, 2012 01:12 am", "Headline": "ආණ්ඩුව විනිසුරුවන්ගෙන් පළිගන්නවා", "News Content": "අධිකරණය තුළින් සාධාරණ හා යුක්ති සහගත තත්ත්වයක් ලැබිය හැකි ස්ථානයක් ලෙසට අප බලාපොරොත්තු වුවද එහිදී සෑමවිටම සාධාරණත්වයක් බලාපොරොත්තු විය නොහැකි බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසයි. ආණ්ඩුව ගෙන ආ දෝශාභියෝගයට නීතිය අනුව හෝ ව්‍යවස්ථාවට අනුව කිසිදු අන්දමේ බාධාවක් නොමැති බව හෙතෙම පවසයි. එහෙත් එම දෝශාභියෝගය පිළිබඳ ක්‍රියාත්මක විය යුත්තේ කෙසේද යන්න පිළිබඳව නීතියේ ඇති හිස්තැන යොදාගනිමින් ආණ්ඩුව අද වනවිට විනිසුරුවන්ගෙන් පළිගන්නා තත්ත්වයකට පත්ව ඇති බව මන්ත්‍රීවරයා පෙන්වාදෙයි. එක්සත් ජාතික පක්ෂය විසින් මීට පෙරද මෙවැනිම වූ වරදක් සිදුකර ඇති බවත් තමන් ඊට ද සිය විරෝධය පාන බවත් දයාසිරි ජයසේකර මහතා මෙහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29858", "Category": null, "Parent URL": null}