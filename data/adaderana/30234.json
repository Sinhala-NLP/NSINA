{"Source": "Adaderana", "Timestamp": "December 25, 2012 11:48 am", "Headline": "කහවේ නිරුවත් මළසිරුර අභිරහස් ඝාතනයක්ද?", "News Content": "කහව දළුවතුමුල්ල හන්දියේ තිබි රිය අනතුරකට ලක්ව මියගිය බවට සැක කෙරෙන පුද්ගලයෙකුගේ නිරුවත් මළ සිරුරක් අද (25) පෙවරුවේ සොයාගෙන තිබේ. එම පුද්ගලයාගේ හිස වාහනයකට යටවී පොඩි වී ඇති ‍ආකාරයක් දක්නට ලැබෙන බව අප වාර්තාකරු කියයි. අවුරුදු 60 -70ත් අතර ව‍යසේ පසුවන පුද්ගලයෙකුගේ සිරුරක් මෙලෙස සොයාගෙන ඇති අතර මළසිරුර තිබු ස්ථානයේ සිට මීටර් 150ක් දුරින් හෝටලයක් ඉදිරිපිට තිබි එම පුද්ගලයා හැඳ සිටි බවට සැලකෙන සරමක් හා කමීසයක් හමුවී ඇතැයි පොලීසිය පවසයි. ඒවායේ ද ලේ පැල්ලම් ඇතැයි පොලීසිය නිරීක්ෂණය කර ඇති අතර ඒ අනුව මෙය සැකසහිත මරණයක් බවට තහවුරු වී තිබේ. හෝටලයේ හිමිකරුවන් ද අදාළ ඇඳුම් සම්බන්ධයෙන් කිසිවක් නොදන්නා බව පොලීසියට පවසා ඇතැයි අප වාර්තාකරු කියයි. මීටියාගොඩ පොලීසියේ හා ඇල්පිටිය විශේෂ අපරාධ විමර්ශන ඒකකයේ නිලධාරීන් කණ්ඩායමක් මේ පිළිබඳ පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=30234", "Category": null, "Parent URL": null}