{"Source": "Adaderana", "Timestamp": "July 5, 2013 08:10 am", "Headline": "ප්‍රථම ජ්‍යෝතිෂ මධ්‍යස්ථානය විවෘත කරයි", "News Content": "ශ්‍රී ලංකාවේ ප්‍රථම ජ්‍යෝතිෂ අධ්‍යයන මධ්‍යස්ථානය හා පුස්තකාලය ජනාධිපති මහින්ද රාජපක්ෂ මහතාගේ ප්‍රධානත්වයෙන් විවෘත කර තිබේ. ගාල්ල , කච්චියවත්ත අංක 6 දරණ ස්ථානයේ ඊයේ(04) විවෘත කෙරුණු මෙය \"සුමනදාස අබේගුණවර්ධන ජාත්‍යන්තර ජ්‍යෝතිෂ විද්‍යා අධ්‍යයන මධ්‍යස්ථානය හා පුස්තකාලය\" වශයෙන් නම් කර ඇති බව ජනාධිපති මාධ්‍ය අංශය සඳහන් කරයි. සිංහල , ද්‍රවිඩ, හින්දි , කේරළ හා සංස්කෘත භාෂා වලින් ලියවී ඇති ජ්‍යෝතිෂ විද්‍යා පොත පත මෙහිදී පරිශීලනය කිරීමේ අවස්ථාව පාඨකයන්ට උදාවෙයි. නවීන ග්‍රහලෝකාගාරයක්, දර්ශනීය දේවාල භූමියක් සහ සිව් මහල් ගොඩනැගිල්ලකින් මෙම මධ්‍යස්ථානය සමන්විතයි.", "URL": "https://sinhala.adaderana.lk/news.php?nid=35497", "Category": null, "Parent URL": null}