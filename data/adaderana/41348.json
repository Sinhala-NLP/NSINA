{"Source": "Adaderana", "Timestamp": "February 24, 2014 11:43 am", "Headline": "රන් කිලෝ 20ක් සමග ලාංකිකයින් 2ක් ඉන්දියාවේදී අත්අඩංගුවට", "News Content": "ඉන්දීය රුපියල් මිලියන 52ටත් ශ්‍රී ලංකා රුපියල් මිලියන 110ටත් වඩා අධික වටිනාකමින් යුත් රන් කිලෝ ග්‍රෑම් 20ක් සමග ලාංකිකයින් දෙදෙනෙකු ඉන්දීය අත්අඩංගුවට පත්ව තිබේ. මෙම සැකකරුවන් ඉකුත් සිකුරාදා මුම්බායි සිට නවදිල්ලි වෙත පැමිණි අවස්ථාවේදී අත්අඩංගුවට ගෙන ඇත. ඔවුන්ගේ ගමන් මළු පරික්ෂා කිරීමේදී ඒවායේ රන් කිලෝ 10 බැගින් දමා තිබියදී සොයාගෙන තිබේ. ඕමානයේ මස්කට් සිට දිල්ලි වෙත පැමිණි ගුවන් යානයකට මොවුන් මුම්බායි වලින් ගොඩවී ඇති බවද කියැවේ. ඔවුන් සිය ආසන යට ගමන් මළු තබාගෙන පැමිණ ඇති අතර සිද්ධිය ගැන ඉන්දීය රේගු නිලධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=41348", "Category": null, "Parent URL": null}