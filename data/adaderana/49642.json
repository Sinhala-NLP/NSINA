{"Source": "Adaderana", "Timestamp": "February 28, 2015 09:25 am", "Headline": "මුදල් වංචා කළ අඹුසැමි යුවළක් දැලේ ", "News Content": "කළුතර ප්‍රදේශයේ අගරු චෙක්පත් ලබා දී මුදල් වංචා කළ අඹු සැමි යුවළක් අත්අඩංගුවට ගෙන තිබේ. කළුතර දකුණ පොලිස් ස්ථානයට ලැබුණු පැමිණිල්ලකට අනුව සැකකරුවන් අත්අඩංගුවට ගෙන ඇති බව සඳහන්ය. අදාළ අඹු සැමි යුවළ ප්‍රදේශයෙන් පළා ගොස් සිටිය දී ගණේමුල්ල ප්‍රදේශයේ දී අත්අඩංගුවට ගත් බව පොලිසිය සඳහන් කළේය. සැකකාර පුද්ගලයා සහ කාන්තාව 50 හැවිරිදි වියේ පසුවන අතර ඔවුන් රජවත්ත ප්‍රදේශයේ පදිංචිකරුවන් බව සඳහන්ය. සිද්ධිය සම්බන්ධයෙන් කළුතර දකුණ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49642", "Category": null, "Parent URL": null}