{"Source": "Adaderana", "Timestamp": "February 3, 2017 05:03 pm", "Headline": "ප්‍රථම නීති දෙමළ පරිවර්තන වෙළුම  පිළිගන්වයි", "News Content": "ශ්‍රී ලංකාවේ ප්‍රථම නීති දෙමළ පරිවර්තන වෙළුම අග්‍රාමාත්‍ය රනිල් වික්‍රමසිංහ මහතා වෙත පිළිගන්වා තිබේ.අධිකරණ අමාත්‍ය විජයදාස රාජපක්ෂ මහතා විසින් එය අග්‍රාමාත්‍ය රනිල් වික්‍රමසිංහ මහතා වෙත පිළිගැන්වූ බව අධිකරණ අමාත්‍යංශය සඳහන් කළේය.මෙරට අණපනත් හා නීති ඉංග්‍රිසි භාෂාවෙන් පමණක් මුද්‍රණය කර තිබීම නීති දැනුම පිළිබඳ සාමාන්‍ය ජනතාවට මෙන්ම නීති ක්ෂේත්‍රයේ ප්‍රගමනයට ද එය බාධාවක් බව එම අමාත්‍යංශය පෙන්වා දෙයි.එබැවින් ශ්‍රී ලංකාවේ වර්තමාන නීති ක්ෂේත්‍රයට අවශ්‍ය නීති දැනුම සරලව අවබෝධකර ගැනීමට හැකිවන පරිදි එම අණපනත් හා නීති දෙමළ භාෂාවට පරිවර්තනය කර ඇති බව සඳහන්වේ.එම නීති අණපනත් පරිවර්තන සම්පාදක මණ්ඩලය ලෙස හිටපු නීති කෙටුම්පත් සම්පාදකවරුන් වන නාගානන්දන් සිවහුමාරන්, එච්.අයි පෙරේරා, ආර්.ඩබ්ලිව්.එම් පුණ්‍ය සෙනෙවිරත්න, පියසාද කණ්ඩම්බි, මල්කාන්ති එස්. වික්‍රමසිංහ, අධිකරණ අමාත්‍යංශයේ උපදේශිකා දිල්හාර අමරසිංහ යන මහත්ම මහත්මීන් එක්ව සිටි බව අධිකරණ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=69078", "Category": null, "Parent URL": null}