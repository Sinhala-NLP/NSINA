{"Source": "Adaderana", "Timestamp": "March 8, 2019 07:42 am", "Headline": "සේවා ස්ථානයක් තුළදී තියුණු ආයුධයකින් පහරදී අයෙක් ඝාතනය කරයි", "News Content": "කොටහේන සංඝරාජ මාවත ප්‍රදේශයේදී පුද්ගලයෙකුට තියුණු ආයුධයකින් පහරදී ඝාතනය කර ඇත. අදාළ පුද්ගලයා සේවය කල ආයතනය තුළදී තවත් පුද්ගලයෙකු විසින් තියුණු ආයුධයකින් සිදුකළ පහර දීමකින් ඔහු බරපතල තුවාල ලබා කොළඹ ජාතික රෝහලට ඇතුළත් කර ඇත. පහරදීම හේතුවෙන් ඔහුගේ ඇසට බරපතල හානි සිදුව ඇති අතර රෝහලේ ප්‍රතිකාර ලබමින් සිටියදී එම පුද්ගලයා මියගොස් ඇති බව සඳහන්ය. මියගිය ගිය පුද්ගලයා 33 හැවිරිදි දෙමටගොඩ ප්‍රදේශයේ පදිංචිකරුවෙකු වන අතර ඝාතනය සිදුකළ පුද්ගලයා කොටහේන පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=105684", "Category": null, "Parent URL": null}