{"Source": "Adaderana", "Timestamp": "June 22, 2016 02:48 pm", "Headline": "  නාමල්තලාවේ ගොවීන්ට පොහොර නැහැලු", "News Content": "අම්පාර නාමල්තලාව ප්‍රදේශයේ ගොවීන්ට පොහොර සහනාධාරය ලබාදීමේ ප්‍රමාදයක් ඇති බව ගොවීන් පවසයි.නිලධාරීන්ගේ නොසැළකිලිමත්කමින් මෙලෙස පොහොර සහනාධාරය ප්‍රමාදවී ඇති බව ගොවින් පෙන්වා දෙයි.මේ හේතුවෙන් මාස2ක් තිස්සේ වගාවන්ට පොහොර යෙදීමට නොහැකිව තමන් දුෂ්කරතාවට පත්ව සිටින බව ඔවුන් පෙන්වා දෙයි.මේ පිළිබදව අම්පාර දිස්ත්‍රික් ලේකම්වරයා දැනුම්වත්කර විසදුමක් ලබා ගැනීම සඳහා නාමල්තලාව ප්‍රදේශයේ ගොවි සන්විධානවල සාමාජිකයන් අද(22) පෙරවරුවේ දිස්ත්‍රික් ලේකම් කාර්යාලය වෙත ගොස් තිබුණි.එහිදී දිස්ත්‍රික් ලේකම්වරයා විසින් පොහොර සහනාධාරය කඩිනමින් ලබාදීමට අවශ්‍ය උපදෙස් අදාළ නිලධාරීන්ට ලබාදුන් බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=61352", "Category": null, "Parent URL": null}