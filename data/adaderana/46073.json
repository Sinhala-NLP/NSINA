{"Source": "Adaderana", "Timestamp": "September 15, 2014 12:16 pm", "Headline": "නොච්චියාගම මළ ගෙදරක පිපුරුමක් - 4ට තුවාලයි", "News Content": "නොච්චියාගම, දුනුදඹවැව ප්‍රදේශයේ නිවසක සිදුවු කිසියම් පිපිරිමකින් පුද්ගලයින් සිව්දෙනෙකු තුවාල ලබා තිබේ. අද දෙරණ වාර්තාකරු සඳහන් කළේ අවමංගල්‍ය උත්ස්‍වයක් පැවැත්වෙන නිවසක ආහාර පිසමින් සිටින ස්ථානයේ පොළව යට පිපිරීම සිදුව ඇති බවයි. ඉන් තුවාල ලැබු කාන්තාවක් සහ පිරිමි පුද්ගලයෙකු අනුරාධපුර ශික්ෂණ රෝහලට ඇතුළත් කර ඇති අතර සෙසු පුද්ගලයින් නොච්චියාගම රෝහලට ඇතුළත් කර ඇත. අද පෙරවරුවේ සිදුවු මෙම අනතුර සම්බන්ධයෙන් පොලිස් විමර්ශන ආරම්භ කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=46073", "Category": null, "Parent URL": null}