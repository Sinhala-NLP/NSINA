{"Source": "Adaderana", "Timestamp": "May 26, 2016 08:31 am", "Headline": "නැගෙනහිර මහඇමතිට තහංචි", "News Content": "නැගෙනහිර පළාත් ප්‍රධාන අමාත්‍ය නසීර් අහමඩ් සහභාගිවන උත්සව නියෝජනය නොකිරීමට හා ත්‍රිවිධ හමුදා කඳවුරුවලට ඇතුළත්වීමට ප්‍රධාන අමාත්‍යවරයාට අවසර ලබානොදීමට ත්‍රිවිධ හමුදාව විසින් තීරණය කර තිබේ.නැගෙනහිර ප්‍රධාන අමාත්‍යවරයා විසින් සාම්පූර් නාවික හමුදා කඳවුර බාර ප්‍රධානී කපිතාන් ප්‍රේමරත්නට ප්‍රසිද්ධියේ බැණවැදීමේ සිද්ධියකට අදාළව ත්‍රිවිධ හමුදාව විසින් මෙම තීරණයට පැමිණ ඇති බව සඳහන්ය.එම ස්ථානයේ විදෙස් තානාපතිවරයෙකු සහ පළාත් ආණ්ඩුකාරවරයාද සිටි බැවින් මේ සම්බන්ධයෙන් ඉහළ තීන්දුවක් ගැනීමට සිදුවන බවත්,සිද්ධිය සම්බන්ධයෙන් වන වාර්තාව ජනාධිපතිවරයාට යොමුකර ඇති බවත් ආරක්ෂක ලේකම් කරුණාසේන හෙට්ටිආරච්චි මහතා ඊයේ දිනයේ සඳහන් කළේය.", "URL": "https://sinhala.adaderana.lk/news.php?nid=60493", "Category": null, "Parent URL": null}