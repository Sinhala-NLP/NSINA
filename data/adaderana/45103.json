{"Source": "Adaderana", "Timestamp": "August 4, 2014 07:53 am", "Headline": "ප්‍රදේශ කිහිපයකට අදත් වැසි ", "News Content": "දිවයිනේ බස්නාහිර, සබරගමුව සහ මධ්‍යම පළාත් වලත්, ගාල්ල සහ මාතර දිස්ත්‍රික්ක වලත් අද(04) දිනයේ විටින් විට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දි හෝ සන්ධ්‍යා කාලයේ දි ඌව සහ නැගෙනහිර පළාත් වල ස්ථාන කිහිපයක ගිගුරුම් සහිත වැසි ඇති විය හැකි බව ද එම දෙපාර්තමේන්තුව සඳහන් කළේය. එමෙන්ම පුත්තලම සිට කොළඹ සහ ගාල්ල හරහා හම්බන්තොට දක්වා මුහුදු ප්‍ර දේශ වල විටින් විට වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව අවධාරණය කර සිටියේය . සුළං නිරිත දිගින් හමන අතර සුළඟේ වේගය පැයට කිලෝමීටර් 20ත් 40ත් අතර විය හැකි බව කාලගුණ විද්‍යා දෙපාර්තමේන්තුව සඳහන් කළේය. පුත්තලම සිට ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වු ගැඹුරු සහ නොගැඹුරු මුහුදු ප්‍ර දේශ වල සුළං වේගය පැයට කිලෝමීටර් 60ක් පමණ දක්වා ඉහළ යා හැකි බැවින් එම මුහුදු ප්‍ර දේශ රළු විය හැකි බව ද එම දෙපාර්තමේන්තුව සඳහන් කරන ලදී.", "URL": "https://sinhala.adaderana.lk/news.php?nid=45103", "Category": null, "Parent URL": null}