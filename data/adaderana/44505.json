{"Source": "Adaderana", "Timestamp": "July 8, 2014 11:04 am", "Headline": "පාපන්දුවෙන් ගසා කෑ ලොක්කෙක් අල්ලයි", "News Content": "ෆිෆා හවුල්කාර සමාගමේ ප්‍රධාන විධායක නිලධාරී රේ. වේලන් බ්‍රසීල පොලීසිය විසින් අත්අඩංගුවට ගෙන තිබේ. ලෝක කුසලාන පාපන්දු තරගාවලියේ ප්‍රවේශ පත්‍ර නීති විරෝධීව අලෙවි කිරීමේ සිද්ධියක් සම්බන්ධයෙන් ඔහු අත්අඩංගුවට ගෙන ඇති බව සඳහන්ය. නීති විරෝධී අයුරින් ප්‍රවේශ පත්‍ර අලෙවි කිරීමේ ජාවාරමක නිරත වු පුද්ගලයින් 11 දෙනෙකු පසුගිය සතියේ අත්අඩංගුවට ගෙන ඇත. අදාළ ජාවාරම හරහා ඔවුන් එක් තරගයකදී ඩොලර් මිලියන 90ක ආදායමක් උපයා ඇති බව බ්‍රසීල පොලීසිය සිදුකළ විමර්ශන වලදී අනාවරණය වී තිබේ. මෙලෙස නීති විරෝධීව අලෙවිකළ ප්‍රවේශ පත්‍ර වැඩි වශයෙන් විදේශීය ජාතිකයින්ට අලෙවි කර ඇති බව වාර්තා වේ.", "URL": "https://sinhala.adaderana.lk/news.php?nid=44505", "Category": null, "Parent URL": null}