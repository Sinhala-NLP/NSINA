{"Source": "Adaderana", "Timestamp": "June 5, 2012 09:11 am", "Headline": "ගැටලුවලට විසඳුම් නැත්නම් හෙට සිට අඛණ්ඩ වැඩ වර්ජනයක්", "News Content": "වැටුප් විෂමතා ඇතුළු ඉල්ලීම් කිහිපයක් මුල් කරගනිමින් විශ්ව විද්‍යාල අනධ්‍යයන සේවකයින් හෙට(06) සිට අඛණ්ඩ වෘත්තීය සමිති ක්‍රියාමාර්ගයක නිරතවීමට තීරණය කර තිබේ. අදාළ ගැටලු සම්බන්ධයෙන් අද(05) දි‍නයේ බලධාරීන් සමග විශේෂ සාකච්ඡාවක් පැවැත්වෙන බව අන්තර් විශ්ව විද්‍යාල වෘත්තීය සමිති සම්මේලනයේ භාණ්ඩාගාරික එඩ්වඩ් මල්වත්තගේ මහතා සඳහන් කරයි. එහිදී ද සිය ගැටලුවලට විසඳුම් නොලැබුණහොත් හෙට දිනයේ සිට අඛණ්ඩ වැඩ වර්ජනයක නිරතවන බව එඩ්වඩ් මල්වත්තගේ මහතා පවසයි. යාපනය විශ්ව විද්‍යාලයේ සිට සියලුම විශ්ව විද්‍යාල මෙම අඛණ්ඩ වැඩ වර්ජනය සඳහා එක්වන බව ද අද දෙරණ වෙත අදහස් දක්වමින් ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=24772", "Category": null, "Parent URL": null}