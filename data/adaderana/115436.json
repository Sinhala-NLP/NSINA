{"Source": "Adaderana", "Timestamp": "July 31, 2019 02:17 pm", "Headline": "කාසියේ වාසිය සිංහයින්ට", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර දිවා රාත්‍රී තුන්වන එකදින ක්‍රිකට් තරගය අද කොළඹ ආර් ප්‍රේමදාස ක්‍රිඩාංගණයේදී පැවැත්වෙයි. තරගයේ කාසිය වාසිය හිමිව ඇත්තේ ශ්‍රී ලංකා කණ්ඩායමටයි. ඒ අනුව ප්‍රථමයෙන් පන්දුවට පහර දීමට ශ්‍රී ලංකා කණ්ඩායම තීරණය කර තිබේ. මේ වන විටත් එක්දින තරගාවලිය දෙකට බිංදුවක් ලෙස ශ්‍රී ලංකා කණ්ඩායම ජය හිමිකර ගෙන අවසන්ය. මේ අතර අද දින පැවැත්වෙන තරගය හිටපු වේගපන්දු යවන ක්‍රීඩක නුවන් කුලසේකර උපහාර තරගයක් ලෙස නම් කර කිරීමටද ශ්‍රී ලංකා ක්‍රිකට් ආයතනය තීරණය කර තිබේ. එමෙන්ම අද දිනයේදී ශ්‍රී ලංකා කණ්ඩායමේ වෙනස්කම් හතරක් සිදු කර ඇති බව වාර්තා වෙයි.", "URL": "https://sinhala.adaderana.lk/news.php?nid=115436", "Category": null, "Parent URL": null}