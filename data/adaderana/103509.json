{"Source": "Adaderana", "Timestamp": "February 1, 2019 01:01 pm", "Headline": "වතු කම්කරු වැටුප ගැන තීරණාත්මක සාකච්ඡාව අද", "News Content": "වතු කම්කරු වැටුප් ගැටළුව පිළිබඳ දෙමළ ප්‍රගතිශීලි සන්ධානය නියෝජනය කරන පාර්ලිමේන්තු මන්ත්‍රී කණ්ඩායම අද(01) අග්‍රාමාත්‍ය රනිල් වික්‍රමසිංහ මහතා සමඟ තීරණාත්මක සාකච්ඡාවක් පැවැත්වීමට නියමිතව තිබේ. අද(01) පස්වරු 04ට එම සාකච්ඡාව පැවැත්වීමට නියමිත බව වාර්තා වෙයි. වතුකම්කරුවන්ගේ දෛනික මූලික වැටුප රුපියල් දහසක් දක්වා ඉහල නංවා ගැනීමට රජය මැදිහත් නොවුනහොත් වතුකරය නියෝජනය කරන සිය පක්ෂයේ මන්ත්‍රීවරුන් ආණ්ඩුවෙන් ඉවත් වන බවට ඔවුන් මීට පෙර ප්‍රකාශ සිදුකර තිබුණි. මනෝ ගනේෂන්, පලනි දිගම්බරම් සහ වී.රාධ ක්‍රිෂ්ණන් යන අමාත්‍යවරුන් ඇතුළු දෙමළ ප්‍රගතිශීලි සන්ධානයේ මන්ත්‍රීවරුන්ගේ සහභාගීත්වයෙන් අග්‍රාමාත්‍යවරයා සමඟ අද දිනයේ මෙම සාකච්ඡාව පැවැත්වීමට නියමිතය.", "URL": "https://sinhala.adaderana.lk/news.php?nid=103509", "Category": null, "Parent URL": null}