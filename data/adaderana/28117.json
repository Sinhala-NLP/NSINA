{"Source": "Adaderana", "Timestamp": "October 8, 2012 01:03 pm", "Headline": "20/20 බැලූ 3ක් රෝහලේ", "News Content": "මිරිස්ස වෙරළ ආරක්ෂක බලකා මූලස්ථානයේ නිලධාරීන් පිරිසක් සිදුකළ පහරදීමක් හේතුවෙන් තුවාල ලැබූ පුද්ගලයන් තිදෙනෙකු මාතර මහ රෝහලට ඇතුළත් කර තිබේ. මිරිස්ස ධීවර වරාය ආශ්‍රිත ප්‍රදේශයේ ඊයේ (07) රාත්‍රී ශ්‍රී ලංකා කොදෙව් ක්‍රිකට් තරගය නරඹමින් සිටියදී ක්‍රීඩා ලෝලීන් පිරිසක් සහ වෙරළ ආරක්ෂක බලකායේ නිලධාරීන් පිරිසක් අතර බහින් බස් වීමක් සිදුව ඇත. පසුව මිරිස්ස වෙරළ ආරක්ෂක බලකායේ නිලධාරීන් පැමිණ අදාළ පිරිසට පහර දී ඇති බව පොලිසිය පැවසුවේය. පහරදීමට විරෝධය පළ කරමින් අද (08) පෙරවරුවේ ගාලුපාර ඔස්සේ විරෝධතා පාගමනක් ද පැවැත්විණ.", "URL": "https://sinhala.adaderana.lk/news.php?nid=28117", "Category": null, "Parent URL": null}