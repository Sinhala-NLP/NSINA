{"Source": "Adaderana", "Timestamp": "August 20, 2010 08:38 am", "Headline": "පිළියන්දලදී කොල්ලකරුවෙක් කොටුවෙයි", "News Content": "කොල්ලකෑම් රැසකට සම්බන්ධ පුද්ගලයෙකු පිළියන්දල ප්‍රදේශයේ දී අත්අඩංගුවට ගෙන තිබේ. පිළියන්දළ, බටකැත්ත, කොටගෙදර, මඩපාත සහ දොම්පේ යන ප්‍රදේශවල දී සිදුකළ කොල්ලකෑම් රැසකට මොහු සම්බන්ධ බව පොලිසිය පවසයි. ඊයේ අත්අඩංගුවට ගත් සැකකරුගෙන් සිදුකළ ප්‍රශ්න කිරීම්වලින් පසු ඔහු විසින් කොල්ලකන ලද ත්‍රිරෝද රථ 3ක්, යතුරු පැදි දෙකක්, පාපැදි දෙකක් සහ ජංගම දුරකතන 9 ක් සොයාගත් බව පොලිසිය සඳහන් කරයි. සැකකරු අද කැස්බෑව මහේස්ත්‍රාත් අධිකරණය ‍වෙත ඉදිරිපත් කිරීමට නියමිත අතර පිළියන්දල පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=10333", "Category": null, "Parent URL": null}