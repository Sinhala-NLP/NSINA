{"Source": "Adaderana", "Timestamp": "October 7, 2016 06:11 pm", "Headline": "සංශෝධිත වැට් පනතට එරෙහිව පෙත්සම් 2ක්", "News Content": "පාර්ලිමේන්තුවට ඉදිරිපත් කර ඇති වැට් බදු සංශෝධන පනත් කෙටුම්පත ආණ්ඩුක්‍රම ව්‍යවස්ථාවට පටහැණියැයි ප්‍රකාශ කරන මෙන් ඉල්ලා ශ්‍රේෂ්ඨාධිකරණයට පෙත්සම් දෙකක් ඉදිරිපත් කර තිබේ.පාර්ලිමේන්තු මන්ත්‍රීන් වන බන්දුල ගුණවර්ධන සහ නීතීඥ සිසිර ජයකොඩි අද (07) ශ්‍රේෂ්ඨාධිකරණයට මෙම පෙත්සම් ගොනු කරන ලදී.තවද එම පනත් කෙටුම්පත ජනමත විචාරණයකට සහ බහුතර මන්ත්‍රී සංඛ්‍යාවකගේ අනුමැතියට යොමු කරන ලෙස ද එමගින් ඔවුන් ඉල්ලා ඇත.", "URL": "https://sinhala.adaderana.lk/news.php?nid=64815", "Category": null, "Parent URL": null}