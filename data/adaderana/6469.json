{"Source": "Adaderana", "Timestamp": "February 4, 2010 04:34 pm", "Headline": "ලාංකික ධීවර පිරිසක් යළි මවිබිමට", "News Content": "2009 වර්ෂයේ විදෙස් රටවල අත්අඩංගුවට පත්වූ ශ්‍රී ලාංකික ධීවරයින් 637 දෙනෙක් යළි ගෙන්වා ගැනීමට පියවර ගත් බව ධීවර අමාත්‍යාංශය පවසයි. අනවසරයෙන් මසුන් මැරීම, මුහුදු සීමා උල්ලංඝණය කිරීම ආදී ‍චෝදනා යටතේ මෙම පිරිස් මාලදිවයින, ඉන්දියාව, මියන්මාරය වැනි රටවල ආරක්ෂක අංශ මගින් අත්අඩංගුවට ගෙන තිබුණි. 2009 වර්ෂයේ දී එලෙස විදෙස් රටවල ආරක්ෂක අංශ භාරයට ගැනුනු ධීවර යාත්‍රා 118 ක් ද ශ්‍රී ලංකාවට ගෙන්වා ගත් බව ධීවර අමාත්‍යාංශය පවසයි.", "URL": "https://sinhala.adaderana.lk/news.php?nid=6469", "Category": null, "Parent URL": null}