{"Source": "Adaderana", "Timestamp": "August 17, 2019 11:08 am", "Headline": "ප්‍රහාරයකින් ඇෆ්ගනිස්ථානයේ තලෙයිබාන් නායකයාගේ සහෝදරයා ජීවිතක්ෂයට", "News Content": "නිරිතදිග පාකිස්ථානයේ මුස්ලිම් පල්ලියකට එල්ල වූ බෝම්බ ප්‍රහාරයකින් ඇෆ්ගනිස්ථානයේ තලෙයිබාන් නායක හයිබාතුල්ලා අකුන්සාඩාගේ සහෝදරයා මියගොස් ඇත. කුව්ලැක් නගරයේ පිහිටා ඇති කයිර් උල් මදාරයිස් පල්ලියේ සිදු වූ එම පිපිරිමෙන් හෆීස් අහමදුල්ලා නමැති ඇෆ්ගනිස්ථානයේ තලෙයිබාන් නායකයාගේ සහෝදරයා මියගොස් ඇති බව විදෙස් මාධ්‍ය වාර්තා කළේය. බෝම්බ පිපිරිමෙන් තවත් පුද්ගලයින් සිව් දෙනෙකු මියගොස් ඇති බව සඳහන්ය. ප්‍රහාරයට ලක්වූ පල්ලිය තලෙයිබාන් සාමාජිකයින් බහුතරයක් හමුවිමට සහ සාකච්ඡා කිරිම සදහා භාවිතා කරනු ලබන පල්ලියක් බව වාර්තා වෙයි.", "URL": "https://sinhala.adaderana.lk/news.php?nid=116755", "Category": null, "Parent URL": null}