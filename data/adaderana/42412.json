{"Source": "Adaderana", "Timestamp": "April 9, 2014 01:15 pm", "Headline": "කොස්ගොඩ තවත් කැස්බෑ ජාවාරමක්?", "News Content": "ගිනි අවි සහිතව කොස්ගොඩ කැස්බෑ සංරක්ෂණ මධ්‍යස්ථානයට පැමිණි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. අද(09) අලුයම වෑන් රථයකින් අදාළ පුද්ගලයින් දෙදෙනා පැමිණ ඇති බව වාර්තා වෙයි. කෙසේ වෙතත් මෙම පුද්ගලයින් දෙදෙනා පැමිණි අවස්ථාවේ දී ප්‍රදේශවාසීන් එම ස්ථානයට පැමිණ ඇති අතර එහිදී මෙම පුද්ගලයින් දෙදෙනා පළාගොස් ඇති බව සඳහන් වෙයි. පසුව ප්‍රදේශවාසීන් මේ සම්බන්ධයෙන් පොලිසියට දැනුම් දී ඇති අතර පොලිසිය අදාළ වෑන් රථය පසුපස ලුහුබැද ගොස් මෙම පුද්ගලයින් දෙදෙනා අත්අඩංගුවට ගෙන තිබේ. අත්අඩංගුවට ගත් සැකකරුවන් අද අධිකරණය හමුවේ ඉදිරිපත් කිරීමට නියමිතය. කොස්ගොඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42412", "Category": null, "Parent URL": null}