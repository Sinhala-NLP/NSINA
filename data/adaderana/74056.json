{"Source": "Adaderana", "Timestamp": "June 9, 2017 08:58 am", "Headline": "ලොරියක් හා යතුරුපැදියක් ගැටී අයෙක් මරුට", "News Content": "මැටියගනේ දංගොල්ල ප්‍රදේශයේදී ලොරි රථයක් යතුරුපැදියක ගැටීමෙන් සිදු වූ අනතුරකින් යතුරුපැදිකරු මියගොස් තිබේ. මියගිය පුද්ගලයා 21 හැවිරිදි අක්කර 11 වත්ත, දිතිරිතැව ප්‍රදේශය් පදිංචි පුද්ගලයෙක් බව පොලීසිය පවසයි. සිද්ධිය සම්බන්ධයෙන් වැඩිදුර පරීක්ෂණ පොලීසිය විසින් සිදු කරනු ලබයි. මේ අතර දඹුල්ල, කණ්ඩලම වැවේ දියනැමට ගිය 41 හැවිරිදි පුද්ගලයෙකු දියේ ගිලි මියගොස් තිබේ. පොලිසිය සඳහන් කළේ අදාළ පුද්ගලයා දියේ ගිලෙමින් සිටියදී පොලිස් ජිවිතාරක්ෂක නිළදාරින් විසින් බේරාගෙන දඹුල්ල රෝහලට ඇතුළත් කිරිමෙන් පසු ඔහු මියගිය බවයි.", "URL": "https://sinhala.adaderana.lk/news.php?nid=74056", "Category": null, "Parent URL": null}