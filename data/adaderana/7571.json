{"Source": "Adaderana", "Timestamp": "March 30, 2010 09:56 am", "Headline": "එෆ්.එම්. දෙරණ පළමු උපන්දිනය සමරයි", "News Content": "එෆ්.එම්. දෙරණ අද සිය පළමු උපන්දිනය සමරයි. \"සොඳුරු ශ්‍රී ලාංකිකයා\" ලෙස මෙරට ශ්‍රාවක ජනතාව අතරට පිවිසි එෆ්.එම්. දෙරණ ගතවූ වසර තුළ අභියෝග රැසක් ජයගනු ලැබීය. එෆ්.එම්. දෙරණ තවත් ‍එක් එෆ්.එම්. නාලිකාවක් නොවීම එහි සුවිශේෂීත්වය වේ. ඒ අනුව \"අපේ දේ රැකගෙන - අලුත් දේ අරගෙන\" ශ්‍රාවක හදවත් තුළ රැදෙන්නට ඔවුන්ට හැකිවිය. රසවින්දනය, දැනුම, ‍තොරතුරු ලබාදීම අතින් අනෙකුත් නාලිකාවන්ට දෙවැනි නොවන කාර්යභාරයක් ඉටුකිරීමට එෆ්.එම්. දෙරණට හැකිවුණේ ආරම්භක මොහොතේ සිට මේ දක්වා ශ්‍රාවකයින් අප තුළ තැබූ විශ්වාසය හේතුවෙනි. එම විශ්වාසය රකිමින් සත්‍යය ප්‍රථමයෙන් වාර්තාකිරීම වෙනුවෙන් \"අද දෙරණ\" නොසැලී පෙනී සිටියේය. අපේක්ෂා කළ ඉලක්ක හඹායමින් එෆ්.එම්.දෙරණ ආ ගමනට අද දෙරණ සිය උණුසුම් සුබපැතුම් එක් කර සිටියි.", "URL": "https://sinhala.adaderana.lk/news.php?nid=7571", "Category": null, "Parent URL": null}