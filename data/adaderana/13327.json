{"Source": "Adaderana", "Timestamp": "January 7, 2011 08:45 am", "Headline": "නව පළාත් පාලන ආයතන කිහිපයක් පිහිටුවයි ", "News Content": "මහ නගර සභා 4 ක් නගර සභාවක් සහ ප්‍රාදේශීය සභා 9 ක් අලුතින් පිහිටුවීමට තීරණය කර තිබේ. ඒ අනුව දඹුල්ල, බණ්ඩාරවෙල, කඩුවෙල, සහ අක්කරෙයිපත්තුව මහ නගර සභා ලෙස නම් කර ඇත. එරාවුර් නගර සභාවක් ලෙස නම් කර ඇති අතර ඉරක්කාමන්, නාරම්මල, මිල්ලනිය, ලුණුගල, වැලිපිටිය, බමුණකොටුව, පල්ලම, දෙල්තොට සහ ගෝනාපීනුවල අලුතින් පිහිටවූ ප්‍රාදේශීය සභා වේ. මෙම පළාත් පාලන ආයතනවල ඡන්ද විමසීම ද සෙසු පළාත් පාලන ආයතන සමග මාර්තු මාසයේ දි පැවැත්වෙන බව පළාත් පාලන හා පළාත් සභා අමාත්‍ය ඒ එල් එම් අතාවුල්ලා මහතා පවසයි. මේ අතර නගර සභා 40 ක්, ප්‍රාදේශීය සභා 228ක් සහ අලුතින් පිහිටවූ පළාත් පාලන ආයතන 8 ක නිල කාලය ඊයේ(06) මධ්‍යම රාත්‍රියේ සිට අවසන් කිරිමට රජය පියවර ගෙන තිබුණි. ලෝක කුසලාන ක්‍රිකට් තරගාවලියට සම්බන්ධ පළාත් පාලන ආයතන කිහිපයක පමණක් නිල කාලය මාර්තු 31 වැනි දින දක්වා ක්‍රියාත්මක කිරීමටයි රජය තිරණය කර ඇත.", "URL": "https://sinhala.adaderana.lk/news.php?nid=13327", "Category": null, "Parent URL": null}