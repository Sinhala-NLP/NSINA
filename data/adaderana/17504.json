{"Source": "Adaderana", "Timestamp": "July 19, 2011 02:32 pm", "Headline": "වැසුණු සෞඛ්‍ය ආයතන යළි ඇරෙයි", "News Content": "දිවයින පුරා පිහිටි වැසී ගොස් ඇති සෞඛ්‍ය ආයතනවල සේවා කටයුතු නැවත ආරම්භ කිරීමට සෞඛ්‍ය සේවා අමාත්‍යාංශය පියවර ගෙන තිබේ. උතුරු ‍හා නැගෙනහිර පළාත් වල වැසී ගිය සෞඛ්‍ය ආයතන 66ක් සහ දිවයිනේ අනෙකුත් ප්‍රදේශ වල වැසී ගොස් ඇති සෞඛ්‍ය ආයතන 25ක් මේ යටතේ විවෘත වනු ඇත. උතුරු හා නැගෙනහිර පළාත්වල මධ්‍යම බෙහෙත් ශාලා, දිස්ත්‍රික් රෝහල් සහ පළාත් සෞඛ්‍ය අධ්‍යක්ෂ කාර්යාල 66ක් පමණ මේ වන විටත් වැසී ගොස් ඇති බව සෞඛ්‍ය අමාත්‍යාංශය පෙන්වා දෙයි. මීට ප්‍රධානතම හේතුව වී ඇත්තේ එම ප්‍රදේශවල පසුගිය කාලයේ පැවති යුදමය වාතාවරණය සහ වෛද්‍යවරුන්ගේ හිඟය බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=17504", "Category": null, "Parent URL": null}