{"Source": "Adaderana", "Timestamp": "March 25, 2012 09:44 am", "Headline": "මත් ද්‍රව්‍යයක් දුන් බාප්පා 17 වියැති දැරිය දුෂ්‍ය කරලා ", "News Content": "17 වියැති දැරියක දූෂ්‍ය කිරීමේ චෝදනාවට ඇගේ බාප්පා යයි කියන පුද්ගලයකු ඇහැලියගොඩ පොලීසිය විසින් අත්අඩංගුවට ගෙන තිබේ. ඇහැලියගොඩ පොලිස්බල ප්‍රදේශයට අයත් නාමල්දෙණිය පදිංචි මෙම දැරියට ඇගේ බාප්පා විසින් මත් ද්‍රව්‍යයක් ලබාදීමෙන් අනතුරුව ඇය දූෂ්‍ය කර ඇති බව පොලීසිය පවසයි. සැකකාර බාප්පා අත් අඩංගුවට ගෙන ඇති අතර අද දින අවිස්සාවේල්ල මහේස්ත‍්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කරයි. ඇහැලියගොඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23040", "Category": null, "Parent URL": null}