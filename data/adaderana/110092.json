{"Source": "Adaderana", "Timestamp": "May 16, 2019 04:28 pm", "Headline": "හිම කැට වැස්සක්", "News Content": "ඉතාලියේ ලවින්යෝ නගරයට ඊයේ (15) දිනයේදී ධාරාණිපාත වැසි සමඟ හිම කැට වර්ෂාවක් පතිත වී ඇත. මේ හේතුවෙන් නගරයේ මාර්ග රැසක් ජලයෙන් යටවී ඇති බව විදෙස් වාර්තා සඳහන් කළේය. ලවින්යෝ නගරයට රාත්‍රිය පුරා ඇදහැලුණු හිම කැට සහ ධාරාණිපාත වර්ෂාව හේතුවෙන් දේපළ රැසකට හානි සිදුව ඇත. නගරයේ මාර්ග රැසක් ජලයෙන් යටවී තිබීම නිසා ප්‍රවාහන කටයුතු වලට බාධා මතුව තිබූ බව සඳහන්ය. අයහපත් කාලගුණික තත්ත්වයෙන් ජනතාවද දැඩි ලෙස පීඩාවට පත්ව තිබුණි. එමෙන්ම ලවින්යෝ නගරයේ ඇතිවූ හිම කැට වැස්ස මින් පෙර අත්නොවිදි තරමේ ප්‍රබල එකක් බව ප්‍රදේශවාසීන් පැවසුවේය. ඒ හේතුවෙන් මහා මාර්ග ඇතුළු ස්ථාන රැසක ඝන අයිස් තට්ටු මිදී ඇති ආකාරයත් දක්නට ලැබුණි.", "URL": "https://sinhala.adaderana.lk/news.php?nid=110092", "Category": null, "Parent URL": null}