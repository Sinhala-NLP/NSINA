{"Source": "Adaderana", "Timestamp": "December 28, 2010 03:42 pm", "Headline": "ආනයනික බිත්තර අද වෙළඳපොළට ", "News Content": "ආනයනය කරන ලද බිත්තර අද(28) දිනය තුළ වෙළඳපොළට නිකුත් කිරිමට පියවර ගත් බව සමුපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි. සතොස, කෝප්, මිනි කෝප් හා සමුපකාර තුළින් මෙම බිත්තර රුපියල් 11 ක තොග මිලක් යටතේද, රුපියල් 12 ක සිල්ලර මිලක් යටතේද ලබාගත හැකි බව අමාත්‍යවරයා සඳහන් කළේය. ආනයන කරන ලද බිත්තර මිලියන 2 ක් මෙසේ බෙදාහැරීමට කටයුතු කළ බව අද(28) කොළඹ පැවති මාධ්‍ය හමුවේ දී අමාත්‍යවරයා පෙන්වා දුන්නේය. වෙළ‍ඳපොළේ බිත්තර මිල ගණන් පහත වැටෙන තුරු බිත්තර ආනයනය කිරීමට පියවර ගන්නා බව ඔහු එහිදී කියා සිටියේය. එමෙන්ම ආනයනය කරන ලද කුකුල් මස් ටොන් 500 ක් හෙට(29) දිනය තුළ වෙළඳපොළට නිකුත් කිරීමට නියමිත බවද ජොන්ස්ටන් ප්‍රනාන්දු අමාත්‍යවරයා පැවසුවේය. එම කුකුල් මස් කිලෝග්‍රෑම් 1ක් රුපියල් 350 ක මිලකට සතොස, කෝප්, මිනි කෝප් හා සමුපකාර තුළින් මිලට ගත හැකි බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13122", "Category": null, "Parent URL": null}