{"Source": "Adaderana", "Timestamp": "January 23, 2012 08:29 am", "Headline": " නිධන්හෑරූ 5 ක් අත්අඩංගුවේ", "News Content": "මඩකළපුව , මාවලයාරු ප්‍රදේශයේ දී නිධන්හාරමින් සිටි පුද්ගලයින් 5 දෙනෙකු පොලිසිය විසින් අත්අඩංගුවට ගෙන තිබේ. වැටලීම සිදු කරන අවස්ථාවේ එම ස්ථානයේ සිටි තවත් පස් දෙනෙකු පලාගොස් ඇති බව කරදියනාරු පොලිසිය සඳහන් කරයි. අත්අඩංගුවට ගත් සැකකරුවන් මඩකළපුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන පෙ‍බරවාරී මස 3 වැනිදා දක්වා රක්ෂිත බන්ධනාගාර ගත කර තිබේ. මොවුන් ළඟ තිබූ පූජා භාණ්ඩ සහ කැණීම් සඳහා යොදා ගත් උපකරණ තොගයක් ද සිය භාරයට ගත් බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21573", "Category": null, "Parent URL": null}