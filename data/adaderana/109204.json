{"Source": "Adaderana", "Timestamp": "May 4, 2019 07:53 am", "Headline": "ෆොනී සුළි කුණාටුව ජීවිත 8ක් බිළි ගනියි", "News Content": "ඉන්දියාවට බලපා ඇති ෆොනී සුළි කුණාටුවේ බලපෑම හේතුවෙන් මේ වන විට පුද්ගලයින් අට දෙනෙකු මියගොස් ඇත. ඔරිස්සා ප්‍රාන්තයේ නැගෙනහිර වෙරළබඩ ප්‍රදේශයේ පැයට කිලෝමීටර් 200ක පමණ වේගයකින් යුක්තව මෙම කුණාටු තත්ත්වය හටගෙන ඇති බව විදෙස් මාධ්‍ය වාර්තා කළේය. මේ හේතුවෙන් ඔරිස්සා ප්‍රාන්තයේ මිලියනයකට අධික ජනතාවක් ඉවත් කර ඇත. එමෙන්ම නිවාස ඇතුළු දේපල රැසකට ද කුණුටු තත්ත්වයෙන් දැඩි අලාභ හානී සිදුව ඇති බව වාර්තා වෙයි. මෙම කුණාටු තත්ත්වය මෑත කාලයේ ඉන්දියාවට බලපෑ දරුණුතම කුණාටුවලින් එකක් වන බව ද විදෙස් මාධ්‍ය වාර්තා කර සිටියේය.", "URL": "https://sinhala.adaderana.lk/news.php?nid=109204", "Category": null, "Parent URL": null}