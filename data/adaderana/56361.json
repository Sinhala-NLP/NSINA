{"Source": "Adaderana", "Timestamp": "January 14, 2016 11:40 pm", "Headline": "  සෙල්ලම් පිස්තෝල නගරාධිපතිට පොලිස් පරික්ෂකවරයෙකුගෙන් මරණ තර්ජනලු", "News Content": "හම්බන්තොට මහනගර සභාවේ නගරාධිපති එරාජ් රවින්ද්‍ර ප්‍රනාන්දු මහතාට හම්බන්තොට මුලස්ථාන පොලිසියේ උපපොලිස් පරීක්ෂකවරයෙකුගෙන් දිගින් දිගටම තම හිතවතුන් හරහා මරණිය තර්ජන එල්ල වන බව අද (14)පැවැති මාසික නගරසභා රැස්වීමේදී කරුණු දක්වමින් නගරාධිපතිවරයා ප්‍රකාශ කර තිබේ.මේ එහිදී ඒ සම්බන්ධයෙන් වැඩිදුරටත් අදහස් දැක්වූ නගරාධිපතිවරයා '“හම්බන්තොට පොලිසිය ඉතා සාධාරණව කටයුතු කරන පොලිසියක්. නමුත් මෙම උප පොලිස් පරීක්ෂකවරයා අවස්ථා කීපයකදීම මගේ හිතවතුන් හරහා මට මරණිය තර්ජන කර තිබෙනවා ඒ නිසා මගේ ජිවිතයට තිබෙන අවදානම නිසාම අද මම මේ සභාවේදී මේ බව ප්‍රකාශ කරනවා. මෙම පොලිස් නිලධාරීවරයා මගේ ජිවිතයට පැහැදිලිවම තර්ජනය කරන බව අද (14 )උදෑසන මට අනාවරණය වුණා මගේ කාර්යමණ්ඩලයේ සේවකයෙකු හට ඔහු ප්‍රකාශ කර තිබෙනවා මම මැරයෙක් පාතාලයෙක් මුව මරලදානවයි කියලා ඉතින් මේ තුළ මගේ ජිවිතයට අවදානමක් තියෙනවා .අද පාතලය නෑ පසුගිය රජයේ ගොඨාභය මැතිතුමා පාතාලය අවසන් කරලා තියෙන්නේ. නමුත් දැන් මේ පොලිස් කොමිසමක් ඇවිල්ලා පොලිස් රජයක් බවට යනවයි මට හිතෙනවා පොලිසියත් පාතාලය බවට පත්වෙලා යම් කිසි හෙයකින් මගේ ජිවිතයට අනතුරක් ආවොත් මේ පොලිස් නිලධාරීවරයා පැහැදිලිවම වග කිවයුතු බව මම මේ ගරු සභාව තුළදී ප්‍රකාශ කරනවා“ නගරාධිපති එරාජ් රවින්ද්‍ර කියා සිටියේය .එමෙන්ම තමන් මේ සම්බන්ධයෙන් පොලිස්පතිවරයාට හා අදාළ ඇමැතිවරයාටද සාක්ෂි සහිතව දැනුම් දෙන බව ද නගරාධිපතිවරයා මෙහිදී ප්‍රකාශ කළ බව අප වාර්තාකරු පැවසීය.", "URL": "https://sinhala.adaderana.lk/news.php?nid=56361", "Category": null, "Parent URL": null}