{"Source": "Adaderana", "Timestamp": "September 14, 2011 11:01 am", "Headline": "මේජර් ජෙනරාල් ජගත් ඩයස්  යළි කැඳවා නෑ", "News Content": "මේජර් ජෙනරාල් ජගත් ඩයස් මහතා යළි ශ්‍රී ලංකාවට කැඳවා නොමැති බව විදේශ කටයුතු අමාත්‍යාංශය පවසයි. ඔහු යළි කැඳවා ඇති බවට පළවන වාර්තා හි කිසිදු සත්‍යතාවක් නොමැති බව එම අමාත්‍යාංශය සඳහන් කරයි. එසේ වුවද ජර්මනියේ නියෝජ්‍ය තානාපති ධුරය දැරූ ජගත් ඩයස් මහතාගේ වසර දෙකක ධුර කාලය ලබන සතියේ අවසන් වීමට නියමිත බව විදේශ කටයුතු අමාත්‍යාංශය කියා සිටියි. ඔහු ලංකාවට පැමිණෙන්නේ අදාළ කාලය අවසන් වීම හේතුවෙන් බව විදේශ කටයුතු අමාත්‍යාංශය අවධාරණය කරයි.", "URL": "https://sinhala.adaderana.lk/news.php?nid=18711", "Category": null, "Parent URL": null}