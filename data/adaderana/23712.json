{"Source": "Adaderana", "Timestamp": "April 22, 2012 09:43 am", "Headline": "ගෑස් හා ස්වභාවික ද්‍රව වායු පිළිබඳ  ලෝක සමුළුවට සුසිල් අබුඩාබි යයි ", "News Content": "එක්සත් අරාබි එමීර් රාජ්‍යයේදී ලබන 24 වැනිදා ආරම්භවන ගෑස් හා ස්වභාවික ද්‍රව වායු (Gas & LNG )පිළිබඳ දෙවන වාර්ෂික ලෝක සමුළුව සඳහා ශ‍්‍රී ලංකාව නියෝජනය කරමින් ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා හෙට (23)එක්සත් අරාබි එමීර් රාජ්‍ය බලා පිටත්වේ. ගෑස් හා ස්වභාවික ද්‍රව වායු භාවිතා කරන රටවල බලධාරීන්ගේ ජ්‍යෙෂ්ඨ විධායකවරුන් හා ව්‍යවසායකයින් අතුළු ස්වභාවික ද්‍රව වායු ක්ෂේත්‍රය සම්බන්ධ විවිධ පාර්ශවකරුවන් සහභාගීවන මෙම ලෝක සමුළුව 24 හා 25 යන දෙදින පුරා අබුඩාබි නගරයේදී පැවැත්වීමට නියමිතය. මෙම ලෝක සමුළුවේදී අමාත්‍ය සුසිල් පේ‍්‍රමජයන්ත මහතා විසින්\"ස්වභාවික වායු ගවේෂණය සඳහා අයෝජන හා දිරිගැන්වීම් සම්බන්ධ ශ‍්‍රී ලංකා රජයේ භූමිකාව\"යන තේමාව යටතේ විශේෂ දේශනයක් ලබන 24 පැවැත්වීමට ද නියමිත බව ඛනිජ තෙල් කර්මාන්ත අමාත්‍යංශය නිවේදනය කරයි. ඒ අනුව දැන‍ට අමෙරිකා එක්සත් ජනපදයේ සංචාරයක නිරතව සිටින අමාත්‍ය සුසිල් ප්‍රේමජයන්ත මහතා එහි සිට හෙට (23)එක්සත් අරාබි එමීර් රාජ්‍ය බලා පිටත්වනු ඇති බව සඳහන් වේ.", "URL": "https://sinhala.adaderana.lk/news.php?nid=23712", "Category": null, "Parent URL": null}