{"Source": "Adaderana", "Timestamp": "January 21, 2013 10:31 am", "Headline": "ජී.එල් පීරිස් ඉන්දියාවේ නිල සංචාරයක් සඳහා අද පිටත්වෙයි", "News Content": "විදේශ අමාත්‍ය මහාචාර්ය ජී.එල් පීරිස් මහතා ඉන්දියාවේ නිල සංචාරයක් සඳහා අද (21) දිවයිනෙන් පිටත්ව යාමට නියමිතය. ඉන්දු ලංකා ආර්ථික කටයුතු පිළිබඳ සාකච්ඡා කිරීම මෙම සංචාරයේ ප්‍රධාන අරමුණ වී තිබේ. මීට අමතරව ධීවර ගැටලුව සහ කාලීන ප්‍රශ්න කිහිපයක් සම්බන්ධයෙන් ද මෙහිදී සාකච්ඡා කිරීමට නියමිතය. මහාචාර්ය ජී.එල් පීරිස් මහතා හෙට දිනයේ දී ඉන්දීය විදේශ අමාත්‍යවරයා ඇතුළු ධූත පිරිස මුණ ගැසී සාකච්ඡා කිරීමට ද නියමිත බව ඉන්දීය මාධ්‍ය වාර්තා කළේය. කෙසේ වෙතත් විදේශ අමාත්‍යවරයාගේ මෙම සංචාරයේ දී ඉන්දීය අග්‍රාමාත්‍ය ආචාර්ය මන්මෝහන් සිං මහතා මුණගැසී සාකච්ඡා කිරීමට නියමිතව ඇති බව ද ඉන්දීය මාධ්‍ය වාර්තා කොට තිබිණි.", "URL": "https://sinhala.adaderana.lk/news.php?nid=30935", "Category": null, "Parent URL": null}