{"Source": "Adaderana", "Timestamp": "July 25, 2016 09:15 am", "Headline": " තියුණු ආයුධවලින් පහරදී 3ක් මරුට", "News Content": "මීටියාගොඩ, නවගමුව සහ අරලගංවිල යන ප්‍රදේශවලදී තියුණු ආයුධවලින් පහරදී කාන්තාවක ඇතුළු පුද්ගලයින් තිදෙනෙකු ඝාතනය කර තිබේ.මීටියාගොඩ, කලුපේ ප්‍රදේශයේදී තියුණු ආයුධයකින් පහරදී 40 හැවිරිදි පුද්ගලයෙකු ඝාතනය කර තිබේ.බහින් බස්වීමක් දුරදිග යාමෙන් ඇති වූ ආරවුලක් හේතුවෙන් ඝාතනය සිදුව ඇති බව පොලීසිය පැවසුවේය.මේ අතර නවගමුව, තුන්අදහේන ප්‍රදේශයේදී තියුණු ආයුධයකින් පහරදී 45 හැවිරිදි පුද්ගලයෙකු ඝාතනය කර තිබේ.පොලීසිය පැවසුවේ සැකකරු අත්අඩංගුවට ගැනීම සඳහා නවගමුව පොලීසිය මේ වනවිට විමර්ශන ආරම්භ කර ඇති බවයි.එමෙන්ම අරලගංවිල, දළුකාන ප්‍රදේශයේදී ද තියුණු ආයුධයකින් පහරදී කාන්තාවක ඝාතනය කර තිබේ. පවුල් ආරවුලක් හේතුවෙන් ඝාතනය සිදු කර ඇති බව පොලීසිය පැවසුවේය.මෙලෙස ඝාතනය කර ඇත්තේ 62 හැවිරිදි කාන්තාවක බව සඳහන්ය.ඝාතනය සිදු කළ සැකකරු අත්අඩංගුවට ගෙන ඇති අතර අරලගංවිල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62408", "Category": null, "Parent URL": null}