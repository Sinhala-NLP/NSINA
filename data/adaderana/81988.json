{"Source": "Adaderana", "Timestamp": "December 23, 2017 08:09 pm", "Headline": "පුංචි ඡන්දෙට පෙර නීති කැඩූ 15 ක් අත්අඩංගුවට", "News Content": "පළාත් පාලන ආයතන ඡන්ද විමසීමට අදාලව මැතිවරණ නීති රිති උල්ලංඝණය කිරිම සම්බන්ධයෙන් මේ වන විට පුද්ගලයින් 15 දෙනෙකු අත්අඩංගුවට ගෙන ඇති බව පොලිස් මූලස්ථානය පවසයි. නීති රිති උල්ලංඝණයකිරිම් සම්බන්ධයෙන් සහ මැතිවරණ පැමිණිලි පසුගිය 09වනදා සිට මේ දක්වා 16ක් ලැබී ඇති බව එම මූලස්ථානය සදහන් කළේය. මැතිවරණ පැමිණිලි 10ක් සහ මැතිවරණ නීති රිති උල්ලංඝණය කිරිම් සම්බන්ධයෙන් පැමිණිලි 06ක් මෙහිදී ඉදිරිපත්ව තිබේ. වැඩිම මැතිවරණ පැමිණිලි ලැබී ඇත්තේ බැණ තර්ජනය කිරිම් සහ බියගැන්වීම් සම්බන්ධයෙන් බව පොලිසිය සඳහන් කළේය. මීට අමතර පෝස්ටර්, කටවුට් ආදියට අලාභහානි සිදු කිරිම, උපකරණ බෙදාදීම, පහර දි තුවාල සිදු කිරිම, නාමයෝජනා ලැයිස්තු පැහැරගැනිම, ව්‍යාජ අත්සන් යොදා ඡන්ද නාමලේඛන සැකසීම යන පැමිණිලි තමන් වෙත ඉදිරිපත්ව ඇති බව පොලිස් මැතිවරණ ඒකකය පෙන්වා දෙයි. මැතිවරණ නීති රිති උල්ලංඝණය කිරිම් සම්බන්ධයෙන් පැමිණිලි 06ක් ලැබී ඇති අතර පෝස්ටර්, බැනර් සහ ධඡ ප්‍රදර්ශනය කරමින් වාහන ධාවනය කිරිම සම්බන්ධයෙන් මින් වැඩිම පැමිණිලි සංඛ්‍යාවක් ලැබී තිබේ.", "URL": "https://sinhala.adaderana.lk/news.php?nid=81988", "Category": null, "Parent URL": null}