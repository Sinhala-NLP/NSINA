{"Source": "Adaderana", "Timestamp": "August 25, 2010 08:56 am", "Headline": "සීගිරියේ මහා පරිමාණ දැව ජාවාරමක් එළියට", "News Content": "සීගීරිය අභය භූමියේ සිදු කෙරුණු මහා පරිමාණ දැව ජාවාරමක් අනාවරණය කර ගෙන තිබේ. සීගීරිය පොලිස් ස්ථානයේ නිලධාරීන් කණ්ඩායමක් අදාළ වැටලීම සිදු කර ඇති බව සඳහන් වේ. වැටලීමේ දී දැව ජවාරමට සම්බන්ධ ප්‍රධාන සැකකරු යාන්ත්‍රික මෙවලම් සමග පොලිසිය විසින් අත්අඩංගුවට ගෙන තිබේ.. පසුව කළ සෝදිසියක දී නිවසක සඟවා තිබූ ඉරන ලද දැව තොගයක් ද පොලිස් භාරයට ගෙන ඇති බව සඳහන් වේ. දැව ජාවාරමට සම්බන්ධ තවත් පුද්ගලයින් කිහිපදෙනෙකු අත්අඩංගුවට ගැනීම සඳහා පොලිසිය තවදුරටත් පරීක්ෂණ පවත්වයි.", "URL": "https://sinhala.adaderana.lk/news.php?nid=10422", "Category": null, "Parent URL": null}