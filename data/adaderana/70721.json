{"Source": "Adaderana", "Timestamp": "March 11, 2017 10:06 am", "Headline": " මොහොමඩ් අබ්බාස්ට අමෙරිකාවේ සංචාරයකට ආරාධනා ", "News Content": "පලස්තීන නායක මොහොමඩ් අබ්බාස් හට අමෙරිකාවේ සංචාරය කරන ලෙස ආරාධනා කර තිබේ.අමෙරිකානු ජනාධිපති ඩොනල්ඩ් ට්‍රම්ප් විසින් එම ආරාධනාව කර ඇති බව විදෙස් මාධ්‍ය වාර්තා කරයි.පලස්තීන නායකයා හට දුරකථන ඇමතුමක් ලබාදෙමින් ඩොනල්ඩ් ට්‍රම්ප් මෙම ආරාධනාව කර ඇති බව සඳහන්ය.හැකි ඉක්මණින් අමෙරිකාවේ සංචාරය කරන ලෙස අමෙරිකානු ජනාධිපතිවරයා එහිදී ඉල්ලා සිටි බව වාර්තා වෙයි.පසුගිය මාසයේදී ඊශ්‍රායෙල් ජනාධිපති බෙන්ජමින් නෙතන්යාහු ඩොනල්ඩ් ට්‍රම්ප්ගේ ආරාධනාවකයට අනුව අමෙරිකාවේ සංචාරය කළේය.", "URL": "https://sinhala.adaderana.lk/news.php?nid=70721", "Category": null, "Parent URL": null}