{"Source": "Adaderana", "Timestamp": "April 1, 2014 12:59 pm", "Headline": "ලීසිං කොම්පැණියකට ගෙනගිය ලක්ෂ 50ට මගදීම විදලා", "News Content": "මතුගම,අගලවත්ත ප්‍රදේශයේදී පුද්ගලික ලීසිං සමාගමකට කොළඹ සිට මුදල් රැගෙන යමින් සිටි වෑන් රථයකින් ලක්ෂ 50 ක මුදලක් කොල්ල කා තිබේ. අද (01) පෙ.ව 11.40 ට පමණ අගලවත්ත අදාළ ලීසිං සමාගම ආසන්නයේදී මෙම කොල්ලකෑම සිදුකර ඇති බව පොලීසිය පවසයි. මුහුණු ආවරණ පැළඳි දෙදෙනෙකු යතුරුපැදියකින් පැමිණ මෙම කොල්ලකෑම සිදුකර පලාගොස් ඇති බවත්, මතුගම පොලීසිය පරීක්ෂණ පවත්වන බවත් පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=42222", "Category": null, "Parent URL": null}