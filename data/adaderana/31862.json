{"Source": "Adaderana", "Timestamp": "February 23, 2013 10:29 am", "Headline": "විදුලි රැහැනට අලි 2ක් බිලි", "News Content": "හබරණ පුවක්පිටිය ප‍්‍රදේශයේදී විදුලි රැහැනක පැටලීමෙන් වනඅලි දෙදෙනෙකු ජීවිතක්ෂයට පත්ව තිබේ. ඊයේ (21) රාත‍්‍රී මෙම වන අලි දෙදෙනා මියගොස් ඇති බව සඳහන්ය. හබරණ හුරුළු පාරිසරික උද්‍යානයේ සැරිසැරූ මෙම වනඅලි දෙදෙනා කෑම සොයා ගම්වැදී ඇති අතර එහිදී ගොවීන් විසින් වගා ආරක්ෂා කර ගැනීම සඳහා ඇද තිබූ විදුලි රැහැනක පැටලී ඇති බව වාර්තා වේ. මේ අතර මෙම වන අලින්ගේ මරණ සම්බන්ධයෙන් ප‍්‍රදේශයේ ගොවියෙකු කැකිරාවේ ගජමිතුරෝ සංවිධානය වෙත භාරවී ඇති බව සඳහන්ය.", "URL": "https://sinhala.adaderana.lk/news.php?nid=31862", "Category": null, "Parent URL": null}