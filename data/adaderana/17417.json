{"Source": "Adaderana", "Timestamp": "July 15, 2011 04:06 pm", "Headline": "පරිභෝජනයට නුසුදුසු ආහාර විකිණූ 39 දෙනෙකුට දඩ ", "News Content": "මිනිස් පරිභෝජනයට නුසුදුසු ආහාර ද්‍රව්‍ය අලෙවි කළ හා අලෙවි කිරීමට ප්‍රදර්ශනය කළ ව්‍යාපාරිකයින් 39 දෙනෙකුට මාරවිල අතිරේක දිසා අධිකරණය විසින් දඩ නියම කර තිබේ. වෙන්නප්පුව සහ දංකොටුව ප්‍රදේශවල මහජන සෞඛ්‍ය පරීක්ෂකවරුන් සිදුකළ වැටලීම් කිහිපයකදී මෙම ව්‍යාපාරිකයින් පිළිබඳ අනාවරණය වු බව අද දෙරණ වාර්තාකරු සඳහන් කළේය. විවිධ මස් වර්ග සමඟ ක්ෂණික ආහාර ගබඩා කර තිබීම කල් ඉකුත් වූ ආහාර ද්‍රව්‍ය අලෙවි කිරීම සහ අලෙවිය සඳහා ප්‍රදර්ශනය කර තිබීම මෙන්ම ආහාර ද්‍රව්‍යවල ලේබලවල ඇති අඩුපාඩු සම්බන්ධයෙන් මෙම පිරිසට චෝදනා එල්ල වී ඇත. මීට අමතරව මදුරුවන් බෝවීම සඳහා සුදුසු පරිසරයක් පවත්වාගෙන යාම සම්බන්ධයෙන් තවත් පුද්ගලයෙකුට ද දඩ නියම කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=17417", "Category": null, "Parent URL": null}