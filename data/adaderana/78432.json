{"Source": "Adaderana", "Timestamp": "October 7, 2017 10:46 am", "Headline": " සොරකමේ ගිය 4ට වැඩ වරදී", "News Content": "කාත්තන්කුඩි, කල්ලඩි ප්‍රදේශයේ නිවස රන් භාණ්ඩ සහ මුදල් සොරකම් කිරීමේ සිද්ධියක් සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන තිබේ.නිවසක තිබූ පවුම් 200ක් බර ලක්ෂ 60ක් වටිනා රන් භාණ්ඩ සහ මුදල් සොරාගෙන ඇති බවට කාත්තන්කුඩි පොලීසියට ලද පැමිණිලක් මත සිදු කළ විමර්ශනයකදී අදාළ සැකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය.එහිදී සැකකරුවන් සතුව තිබී සොරාගන්නා ලද රුපියල් පනස් හත් ලක්ෂ හැත්තෑතුන්දහසක් පමණ වටිනා රන් පවුම් 120ක්, දේශීය මුදල් රුපියල් එක් ලක්ෂ 23,430ක් සහ විදෙස් මුදල් කිහිපයක් පොලීසිය විසින් සොයාගෙන තිබේ.සැකකරුවන් වයස අවුරුදු 20ත් 28ත් අතර වයස් කාණ්ඩවල පසුවන ත්‍රීකුණාමලය සහ මුලතිව් යන ප්‍රදේශවල පදිංචිකරුවන් බව සඳහන්ය.ඔවුන් මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිත අතර කාත්තන්කුඩි පොලීසිය මේ පිළිබඳ වැඩිදුර විර්ශන සිදු කරයි.", "URL": "https://sinhala.adaderana.lk/news.php?nid=78432", "Category": null, "Parent URL": null}