{"Source": "Adaderana", "Timestamp": "June 25, 2011 03:58 pm", "Headline": "නොබෙල් ත්‍යාග දිනිය හැකි සිසු පරපුරක් බිහිකිරීම අපේක්ෂාවයි", "News Content": "නොබෙල් ත්‍යාග දිනිය හැකි මට්ටමේ අනාගත විශ්ව විද්‍යාල සිසු පරපුරක් බිහිකිරීම තම අපේක්ෂාව බව උසස් අධ්‍යාපන අමාත්‍ය එස්.බි.දිසානායක මහතා පවසයි. නවක සරසවි සිසුන්ට හඳුන්වා දී තිබෙන නායකත්ව පුහුණු වැඩසටහන මගින් එවැනි පරපුරක් බිහිකිරීම අපේක්ෂා කරන බව අමාත්‍යවරයා සඳහන් කළේය. ඇඹිලිපිටිය, කදුරුස්ගස්ආර ඉංජිනේරු පුහුණු පාසලේ පැවැත්වෙන නායකත්ව පුහුණු වැඩසටහනේ නීරීක්ෂණ චාරිකාවකට එක්වෙමින් අමාත්‍යවරයා මේ අදහස් පළ කළේය. නව නිර්මාණ බිහිකරන සිසු පරපුරක් මෙරටින් නිර්මාණය වනු දැකීම තම අපේක්ෂාව බව වැඩිදුරටත් අදහස් දැක්වූ එස්.බි.දිසානායක අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=17004", "Category": null, "Parent URL": null}