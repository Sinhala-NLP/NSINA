{"Source": "Adaderana", "Timestamp": "January 25, 2019 01:00 pm", "Headline": "පුතාගේ නිවසට ගිය පියා ඇළ මාර්ගයක අභිරහස් ලෙස මියයයි", "News Content": "කරන්දෙනිය තල්ගහවත්ත ප්‍ර‍දේශයේ ඇල මාර්ගයක තිබි අභිරහස් ලෙස මිය ගිය පුද්ගල මළ සිරුරක් පිළිබඳව කරන්දෙනිය පොලීසිය විමර්ශන ආරම්භ කර තිබේ. මෙසේ මිය ගොස් ඇත්තේ, 58 හැවිරිදි වඩු කාර්මිකයකු වන පී.එච්. සුනිල් නැමති තල්ගහවත්ත ප්‍රදේශයේ පදිංචි කරුවෙකි. අද(25) උදැසන 4 පමණ නිවසට මීටර් 200 පමණ දුරින් තිබෙන පුතාගේ නිවස ආසන්නයේ ආලෝකයක් වඳින බව පවසමින් මෙම පුද්ගලයා පුතාගේ නිවසට ගොස් තිබේ. පසුව ඔහු නොපැමිණිය බැවින් සෝදිසි කිරිමේදි පුතා පදිංචි ගෙවත්ත අසල ඇළ මාර්ගයේ හිස ජලය සහිත මඩේ එරී තිබු මළ සිරුර පුතෙකු විසින් දැක තිබේ. සතුන් දඩයම් කිරිමට යොදන විදුලි සැර වැඳී මිය ගියේ ද නැතිනම් වෙනත් තැනක ඝාතනය කර ඇළ මාර්ගයට ගෙනවිත් දැමුවේ දැයි විමර්ශන සිදු කරන බව පොලීසිය පවසයි. ඇල්පිටිය මාහේස්ත්‍රාත් ගයාන් මීගහගේ මහතා මාහේස්ත්‍රාත් පරික්ෂනය පවත්වා මළ සිරුර පස්චාත් මරණ පරික්ෂණය පැවැත්විමට ඇල්පිටිය මූලික රෝහලට යවන ලෙස නියෝග කර තිබේ.", "URL": "https://sinhala.adaderana.lk/news.php?nid=103047", "Category": null, "Parent URL": null}