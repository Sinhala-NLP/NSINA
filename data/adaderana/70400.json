{"Source": "Adaderana", "Timestamp": "March 4, 2017 10:39 am", "Headline": "පළවන වාර්තා අසත්‍යයි", "News Content": "මාලඹේ පෞද්ගලික වෛද්‍ය විද්‍යාලයට පක්ෂව අදහස් ප්‍රකාශ කිරීම සඳහා තමන් එම ආයතනයෙන් මුදල් ලබාගත් බවට පළවන වාර්තා අසත්‍ය බව එස්. බී දිසානායක අමාත්‍යවරයා පවසයි. ඔහු පෙන්වාදෙන්නේ අනෙකුත් පෞද්ගලික විශ්වවිද්‍යාල සම්බන්ධයෙන් පවතින ප්‍රතිපත්තිය මාලඹේ පෞද්ගලික වෛද්‍ය විද්‍යාලය සම්බන්ධයෙන්ද ක්‍රියාත්මක කර ඇති බවයි. හම්බන්තොට ප්‍රදේශයේ පැවති උත්සවයකින් අනතුරුව මාධ්‍යවේදියෙකු නැගූ ප්‍රශ්නයකට පිළිතුරු දෙමින් එස්. බී. දිසානායක අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=70400", "Category": null, "Parent URL": null}