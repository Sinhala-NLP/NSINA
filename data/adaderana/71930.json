{"Source": "Adaderana", "Timestamp": "April 10, 2017 12:14 pm", "Headline": " හෙරොයින් ළඟ තබා ගත් 5ක් අල්ලයි", "News Content": "හෙරොයින් ළඟ තබා ගෙන සිටි කාන්තාවන් දෙදෙනෙකු ඇතුළු පුද්ගලයින් 05 දෙනෙකු දෙමටගොඩ, කැළණිය, බොරැල්ල සහ මාතර යන ප්‍රදේශවලදී අත්අඩංගුවට ගෙන තිබේ. බස්නාහිර පළාත් දුෂණ මර්දන අංශයට ලද තොරතුරක් මත දෙමටගොඩ ප්‍රදේශයේ සිදු කළ වැටලීමකදී හෙරොයින් ග්‍රෑම් 118යි මිලිග්‍රෑම් 260ක් සමඟ කාන්තාවක් අත්අඩංගුවට ගෙන ඇති බව සඳහන්වේ.33 හැවිරිදි සැකකාරිය දෙමටගොඩ ප්‍රදේශයේම පදිංචිකාරියක බව පොලීසිය පැවසුවේය.බස්නාහිර පළාත් දුෂණ මර්දන අංශය විසින් බොරැල්ල සීවලී පටු මග අසලදී තවත් කාන්තාවක් අත්අඩංගුවට ගෙන ඇති අතර ඇය සතුව තිබී හෙරොයින් ග්‍රෑම් 06යි මිලිග්‍රෑම් 100ක් සොයගෙන තිබේ.කැළණිය ප්‍රදේශයේදී හෙරොයින් ග්‍රෑම් 20ක් සමඟ පුද්ගලයෙකු අත්අඩංගුවට ගෙන ඇති අතර ඔහු බොරැල්ල ප්‍රදේශයේ පදිංචිකරුවෙකු බව පොලීසිය සඳහන් කළේය.මාතර ප්‍රදේශයේදී හෙරොයින් ග්‍රෑම් 04යි මිලිග්‍රෑම් 800ක් සමඟ සැකකරුවන් දෙදෙනෙකු මාතර කොට්ඨාස දුෂණ මර්දන අංශය විසින් අත්අඩංගුවට ගෙන තිබේ. සැකකරුවන් මාතර කැකුනදුර ප්‍රදේශයේ පදිංචි 20 හැවිරිදි සහ 24 හැවිරිදි තරුණයින් දෙදෙනෙකු බව සඳහන්වේ.අත්අඩංගුවට ගත් සැකකරුවන් මාලිගාකන්ද, මහර හා මාතර යන මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=71930", "Category": null, "Parent URL": null}