{"Source": "Adaderana", "Timestamp": "April 19, 2017 10:30 am", "Headline": "විදේශීය මත්පැන් බෝතල් 182 ක් සමඟ 3ක් අල්ලයි", "News Content": "නාවික හමුදාවට ලද බුද්ධි තොරතුරක් මත බටහිර නාවික විධානයට අනුයුක්ත නාවිකයින් පිරිසක් සහ වලාන දූෂණ මර්දන ඒකකයේ නිලධාරීන් පිරිසක් එක්ව සිදු කළ වැටලීමකදී ඊයේ (19) කුරුදුවත්ත ප්‍රදේශයේදී විදේශීය මත්පැන් බෝතල් 182 ක් සමඟ සැකකරුවන් 3 දෙනෙකු අත්අඩංගුවට ගෙන තිබේ. මොවුන් බලපත්‍ර රහිතව, නීති විරොධී ලෙස ‍මෝටර් රථයක් මඟින් මෙම මත්පැන් බෝතල් තොගය ප්‍රවාහනය කරමින් සිටි අතර, එම පුද්ගලයන්, මෝටර් රථය සහ මත්පැන් බෝතල් තොගය ඉදිරි නීතිමය කටයුතු සඳහා මරදාන පොලීසිය වෙත බාර දීමට කටයුතු කෙර ඇති බව නාවික හමුදා මාධ්‍ය අංශය වාර්තා කරයි.", "URL": "https://sinhala.adaderana.lk/news.php?nid=72227", "Category": null, "Parent URL": null}