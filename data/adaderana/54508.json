{"Source": "Adaderana", "Timestamp": "October 18, 2015 08:28 am", "Headline": "අනුරාධපුරයෙනුත් ව්‍යාජ මුදල් නෝට්ටුවක් මතුවෙයි ", "News Content": "ව්‍යාජ රුපියල් පන්දහසේ මුදල් නෝට්ටුවක් ළඟ තබාගෙන සිටි පුද්ගලයෙකු අනුරාධපුර නගරයේදී අත්අඩංගුවට ගෙන තිබේ.‍අනුරාධපුර පැරණි බස්නැවතුම්පල අසල දී ඊයේ පස්වරුවේ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මෙලෙස අත්අඩංගුවට ගෙන ඇත්තේ පොළොන්නරුව ප්‍රදේශයේ පදිංචි 24 හැවිරිදි තරුණයෙකි.ඔහු අද අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54508", "Category": null, "Parent URL": null}