{"Source": "Adaderana", "Timestamp": "January 18, 2014 10:42 pm", "Headline": "2013දී  උද්භිද උද්‍යානවලින් රුපියල් මිලියන 416ක් ආදායමක්", "News Content": "2013 වසරේ මෙරට ජාතික උද්භිද උද්‍යාන නැරඹීම සඳහා පැමිණි විදේශීය සංචාරකයින්ගේ සංඛ්‍යාවේ වර්ධනයක් පෙන්නුම් කරන බව උද්භිද උද්‍යාන සහ පොදු විනෝදාත්මක කටයුතු අමාත්‍යංශය පවසයි. එය සියයට 13ක වර්ධනයක් බව එම අමාත්‍යංශය කියයි. 2013 වසරේ නරඹන්නන් ලක්ෂ 20ට අධික සංඛ්‍යාවක් උද්භිද උද්‍යාන නැරඹීම සඳහා පැමිණ ඇති අතර එම පිරිස අතරින් දෙලක්ෂ 93,454 දෙනෙකු විදේශිකයන් බව සඳහන්ය. පසුගිය වසරේ උද්භිද උද්‍යාන වලින් රුපියල් මිලියන 416 ක පමණ ආදායමක් උපයා ඇති බව ද උද්භිද උද්‍යාන සහ පොදු විනෝදාත්මක කටයුතු අමාත්‍යංශය පවසයි. මේ අතර දිවයිනේ සෑම දිස්ත්‍රික්කයකම උද්භිද උද්‍යානයක් ඉදිකිරීම කෙරෙහි ද අවධානය යොමුව ඇති බව එම අමාත්‍යංශය පෙන්වාදෙයි. මේ වනවිට ඉදිවෙමින් පවතින අවිස්සාවේල්ල, සීතාවක තෙත්කලාපික උද්භිද උද්‍යානය ඉදිරි මාස කිහිපය තුළ ජනතා අයිතියට පත් කිරීමට නියමිතය.", "URL": "https://sinhala.adaderana.lk/news.php?nid=40446", "Category": null, "Parent URL": null}