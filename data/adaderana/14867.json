{"Source": "Adaderana", "Timestamp": "March 16, 2011 08:03 am", "Headline": "ඉන්දියාව සමග තවදුරටත් සාකච්ඡා", "News Content": "මුහුදු සීමා උල්ලංඝණය කරමින් ධීවර කටයුතු නියැලීම පිළිබඳ ඉන්දීය බලධාරීන් සමග තවත් සාකච්ඡා වටයක් පවත්වන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ලබන 28 වැනිදා පැවැත්වෙන මෙම සාකච්ඡාවට සහභාගී වීම සඳහා විදේශ කටයුතු අමාත්‍යාංශය, ධීවර අමාත්‍යාංශය හා නාවික හමුදාවේ නිලධාරීන් පිරිසක් ඉන්දියාව බලා පිටත්ව යනු ඇති බව ඔහු කියා සිටියි. මේ වන විට රාජ්‍ය තාන්ත්‍රිකව පවත්වා ඇති සාකච්ඡා සාර්ථක වී ඇති බව රාජිත සේනාරත්න අමාත්‍යවරයා පෙන්වාදෙයි. අදාළ සාකච්ඡාවන්හි දෙවන වටය ලංකාවේ දී පැවැත්වීමට නියමිත බව හෙතෙම කියා සිටියේය. මෙම වසර තුළ ඉන්දීය අත්අඩංගුවේ පසුවූ ධීවරයින් 400 දෙනෙකු මුදා ගැනීමට හැකිවූ බව ද අමාත්‍යවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=14867", "Category": null, "Parent URL": null}