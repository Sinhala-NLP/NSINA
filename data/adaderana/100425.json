{"Source": "Adaderana", "Timestamp": "December 7, 2018 09:01 pm", "Headline": "19ට දාපු නැති වගන්තියෙන් රනිල්ගේ අගමැති ධූරය රැකුන හැටි", "News Content": "පාර්ලිමේන්තුවේ 113ක් ඇති පුද්ගලයා අගමැති වන බවට යෝජනාවක් ගෙන ආවේ නම් 19වන ආණ්ඩුක්‍රම ව්‍යවස්ථා සංශෝධනය සම්මත වූ දිනට පසු දිනම රනිල් වික්‍රමසිංහ මහතාට අග්‍රාමාත්‍ය ධූරය අහිමි වන බව යුතුකම ජාතික සංවිධානයේ සභාපති ගෙවිඳු කුමාරතුංග මහතා පැවසීය. අද(07) කොළඹ පැවති මාධ්‍ය හමුවකට එක් වෙමින් ඒ මහතා මේ බව කියා සිටියේය. ජනාධිපතිවරයාගේ මතය අනුව පාර්ලිමේන්තුවේ විශ්වාසය උපරිම වශයෙන් ඇති පාර්ලිමෙන්තු මන්ත්‍රීවරයා ජනාධිපතිවරයා විසින් අග්‍රාමාත්‍යවරයා ලෙස පත් කරනු ලැබිය යුත්තේය ලෙසින් 19වන ව්‍යවස්ථාවේ අදාළ වගන්තිය සඳහන් වන බවත් ඔහු පැවසීය. පාර්ලිමේන්තුවේ 113කට වඩා බහුතරයක් සහිත, නැතිනම් පාර්ලිමේන්තු යෝජනා සම්මතයකින් 113කට වඩා බහුතරයක් සහිත යැයි පෙන්නුම් කරන මන්ත්‍රීවරයා හෝ යෝජනා කෙරෙන මන්ත්‍රීවරයා අගමැති වශයෙන් පත් කළ යුත්තේය යන්නෙන් 19 වෙනි ආණ්ඩුක්‍රම ව්‍යවස්ථා වගන්තියේ ඇතුලත්නොකලේ මන්දැයි ඔහු පැවසීය. එලෙසින් ආණ්ඩුක්‍රම ව්‍යවස්ථා වගන්තියේ ඇතුලත් නොකළේ 19 වෙනි ව්‍යවස්ථාව සම්මත කරන විට රනිල් වික්‍රමසිංහ මහතාට සිටියේ මන්ත්‍රීවරු 42ක් නැතිනම් 43ක් බව ඔහු පැවසීය. පාර්ලිමේන්තු බහුතරයක් සහිත පක්ෂයේ මන්ත්‍රීවරයෙක් අගමැති කළ යුතුයි යන්නෙන් මෙම 19 වෙනි ආණ්ඩුක්‍රම ව්‍යවස්ථා වගන්තියෙන් සඳහන් කළේ නම් 19 වෙනි ව්‍යවස්ථාව සම්මත කළ දිනයට පසුදින රනිල් වික්‍රමසිංහ මහතාට තම අගමැති ධූරයෙන් ඉල්ලා අස් වීමටද සිදු වන බව ඔහු පැවසීය.", "URL": "https://sinhala.adaderana.lk/news.php?nid=100425", "Category": null, "Parent URL": null}