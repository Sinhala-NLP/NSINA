{"Source": "Adaderana", "Timestamp": "September 21, 2011 12:51 pm", "Headline": "ක්ලින්ටන් ගෝලීය ප්‍රවේශ සමුළුවට හිටපු ජනපතිනියත් ගිහින්", "News Content": "අමෙරිකාවේ නිව්යෝර්ක් නුවර පැවැත්වෙන 7 වන ක්ලින්ටන් ගෝලීය ප්‍රවේශ සමුළුවේ සැසිවාරයට හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මැතිනියද සහභාගී වී තිබේ. මෙවර සමුළු සැසිවාරයේ දී වත්මන් ලෝකය මුහුණ දී සිටින ආර්ථික අර්බුද හා ආර්ථික බලාත්මකරණය , අධ්‍යාපනය , පරිසර හා බලශක්තිය , ගෝලීය සෞඛ්‍ය යන අංශ පිළිබඳ සාකච්ඡා කෙරෙන අතර එය සෙරටන් නිව්යෝර්ක් හොටෙල් ඇන්ඩ් ටවර්ස් හි 20-22 දක්වා පැවත්වෙයි. හිටපු ජනාධිපතිනිය 2006 වසරේ සිට මෙම සමුළුවට සහභාගී වන අතර ඇය ක්ලින්ටන් ගෝලීය ප්‍රවේශ සමුළුවේ\"දිළිදුකම පිටුදැකීමේ කණ්ඩායමේ\"උපදේශක කමිටුවේ සාමාජිකාවක ලෙසද කටයුතු කරයි. ක්ලින්ටන් පදනම මගින් ආරම්භ කෙරුණු\" ක්ලින්ටන් ගෝලීය ප්‍රවේශ සමුළුව\"සංවර්ධනය වෙමින් පවත්නා රටවල දේශපාලන,සමාජ හා ආර්ථික සංවර්ධන කටයුතු සඳහා මැදිහත් වන ලොව විශාලතම සමාජ සංවිධානයකි.", "URL": "https://sinhala.adaderana.lk/news.php?nid=18870", "Category": null, "Parent URL": null}