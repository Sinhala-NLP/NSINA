{"Source": "Adaderana", "Timestamp": "March 11, 2012 05:06 pm", "Headline": " සාලිය බණ්ඩාරගේ බිරිඳට අයිති බස් රථ දෙකකට ගිනි", "News Content": "උසස් අධ්‍යාපන අමාත්‍ය එස්.බී දිසානායක මහතාගේ සොයුරු මධ්‍යම පළාත් සභාවේ සභාපති සාලිය බණ්ඩාර දිසානායක මහතාගේ බිරිඳට අයත් පෞද්ගලික බස් රථ දෙකකට කිසියම් පිරිසක් ගිනි තබා තිබේ. හඟුරන්කෙත , මාදන්‍වල සිය නිවස ඉදිරිපිට ගාල් කර තිබිය දී බස් රථ දෙකට මෙලෙස ගිනි තබා ඇති බව දිසානායක මහතා සඳහන් කළේය. මධ්‍යම පළාතේ පසුගිය දා ක්‍රියාත්මක වූ පෞද්ගලික බස් රථ වර්ජනයට සහය නොදැක්වීම හේතුවෙන් මෙලෙස බස් රථ වලට ගිනි තබන්නට ඇති බවට ඔහු සැක පළ කරයි. සිද්ධිය සම්බන්ධයෙන් හඟුරන්කෙත පොලිසියට පැමිණිලි කර ඇති අතර පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=22731", "Category": null, "Parent URL": null}