{"Source": "Adaderana", "Timestamp": "January 25, 2014 05:31 pm", "Headline": "මැතිවරණ සුදානම ගැන හෙට විශේෂ සාකච්ඡාවක්", "News Content": "මැතිවරණ කොමසාරිස්වරයා සහ දිවයින පුරා සියලූම දිස්ත්‍රික්ක වල නියෝජ්‍ය මැතිවරණ කොමසාරිස්වරුන් සහ සහකාර මැතිවරණ කොමසාරිස්වරුන් අතර සාකච්ජාවක් හෙට (26) පැවැත්වීමට නියමිතව තිබේ. මැතිවරණ මහලේකම් කාර්යාලය සඳහන් කළේ හෙට දින පෙරවරු 8.00ට විශේෂ සාකච්ඡාවක් සඳහා මෙම නිලධාරින් කොළඹට කැඳවා ඇති බවයි. ඉදිරියේ දී පැවැත්වීමට නියමිත බස්නාහිර සහ දකුණු පළාත් සභා ඡන්ද විමසීමට අදාළ කටයුතු සම්බන්ධයෙන් සාකච්ඡා කිරිම මෙහි මූලික අරමුණ වී තිබේ. මේ අතර බස්නාහිර සහ දකුණු පළාත් සභාවට අයත් දිස්ත්‍රික්ක 6යේ තේරීම්භාර නිලධාරිවරුන් සහ මැතිවරණ කොමසාරිස්වරයා අතර සාකච්ඡාවක්ද හෙට (26) පෙරවරු 11.00ට මැතිවරණ මහලේකම් කාර්යාලයේ දි පැවැත්වීමට නියමිතය.", "URL": "https://sinhala.adaderana.lk/news.php?nid=40639", "Category": null, "Parent URL": null}