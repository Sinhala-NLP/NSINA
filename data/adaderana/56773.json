{"Source": "Adaderana", "Timestamp": "January 30, 2016 08:25 am", "Headline": "ලෝක දූෂණ දර්ශකයේ ශ්‍රී ලංකාවට 83 වන ස්ථානය", "News Content": "ලෝක දූෂණ දර්ශකයේ ශ්‍රී ලංකාව 83 වන ස්ථානයට පැමිණ තිබේ.ට්‍රාන්ස්පෙයරන්සි ඉන්ටර්නැෂනල් සංවිධානය විසින් 2015 වසර වෙනුවෙන් නිකුත්කළ නවතම වාර්තාවට අනුව මෙම ස්ථානය හිමිව ඇති බව සඳහන්ය .රටවල් 167ක් සඳහා සිදුකර ලද සමීක්ෂණ වලට අනුව මෙම දර්ශකය නිකුත් කර ඇති අතර දූෂණ හා වංචාවන් සිදුවන ප්‍රමාණය අනුව රටවල් සඳහා ලකුණු ලබාදීම සිදුකර තිබේ.ලෝකයේ දූෂණය අවම රට ලෙස මෙම දර්ශකයේ ඉහළින්ම සිටින්නේ ඩෙන්මාර්කයයි.ෆින්ලන්තය, ස්වීඩනය සහ නවසීලන්තය ලෝක දූෂණ දර්ශශකයේ වැඩිම ලකුණු ප්‍රමාණය හිමි රටවල් ලෙස සැළකෙයි.අවම ලකුණු සංඛ්‍යාවක් ලබාගෙන ඇති උතුරු කොරියාව සහ සෝමාලියාව ලෝකයේ දූෂණය වැඩිම රටවල් ලෙස නම් කර තිබේ.ඉන්දියාව සහ චීනයද මෙම දර්ශයට අනුව ශ්‍රී ලංකාවට වඩා දූෂණය අඩු රටවල් ලෙසයි සැළකෙයි.2014 වසරේදී ශ්‍රී ලංකාව මෙම දර්ශකයේ 85 වන ස්ථානයේ සිටි අතර මෙවර ස්ථාන දෙකක් ඉදිරියට පැමිණියද හිමිව ඇති ලකුණු සංඛ්‍යාව 38 සිට 37 දක්වා අඩුවී තිබේ.කෙසේවෙතත් 2015 වසරේදී ශ්‍රී ලංකාව දූෂණය මැඩලීම සඳහා ඉදිරියට පැමිණ ඇති රටක් ලෙස ඇගයීමට ලක්කර ඇති බවයි වාර්තා වෙයි.", "URL": "https://sinhala.adaderana.lk/news.php?nid=56773", "Category": null, "Parent URL": null}