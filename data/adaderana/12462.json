{"Source": "Adaderana", "Timestamp": "November 29, 2010 08:34 am", "Headline": "සුදුකොඩි නඩුව අදත් ", "News Content": "සුදුකොඩි ප්‍රකාශය පිළිබඳ සරත් ෆොන්සේකා මහතාට එරෙහිව පනවා ඇති නඩුව අද(29) යළි විභාගයට ගැනෙයි. දීපාලි විජේසුන්දර මහත්මිය ප්‍රමුඛ ත්‍රිපුද්ගල මහාධිකරණ විනිසුරු මඬුල්ල හමුවේ මෙම නඩුව යළි විභාගයට ගැනීමට නියමිතය. පසුගිය ජනාධිපතිවරණ සමයේ සරත් ෆොන්සේකා මහතා, රත්නපුර ප්‍රදේශයේ පැවැත්වු කතාවට අදාළ වීඩියෝ පටය මෙම නඩුවේ සාක්ෂියක් වශයෙන් නීතිපතිවරයා විසින් නම් කර තිබේ. එම සාක්ෂිය මෙහෙය වීම සඳහා අදාළ නඩුවේ මුල් වීඩියෝ පටය අද දින ඉදිරිපත් කරන‍ ලෙස කොළඹ මහාධිකරණය පසුගියදා දෙරණ රූපවාහිනි ආයතනයට නියම කරනු ලැබීය ඒ අනුව අදාළ වීඩියෝ දර්ශන වලට අදාළ සාක්ෂි අද තවදුරටත් අධිකරණය හමුවේ මෙහෙය වීමට නියමිතය.", "URL": "https://sinhala.adaderana.lk/news.php?nid=12462", "Category": null, "Parent URL": null}