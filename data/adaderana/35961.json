{"Source": "Adaderana", "Timestamp": "July 21, 2013 08:03 am", "Headline": "මාතර - තංගල්ල විශේෂ රථවාහන සැලැස්මක්", "News Content": "ඓතිහාසික දෙවුන්දර මහ දේවාලයේ ඇසළ මංගල්‍යයේ අවසන් කාවාඩි පෙරහැර සහ රන්දෝලි පෙරහැර හේතුවෙන් අද සහ හෙට විශේෂ රථවාහන සැලැස්මක් ක්‍රියාත්මක වේ. පොලීසිය පැවසුවේ අද සහ හෙට සවස 5.00 සිට පෙරහැර අවසන් වන තෙක් මාතර - තංගල්ල ප්‍රධාන මාර්ගය ආශ්‍රිතව රථවාහන සැලැස්ම ක්‍රියාත්මක කරන බවයි. අදාළ කාලය තුළ මාතර - තංගල්ල ප්‍රධාන මාර්ගය මැද්දවත්ත හන්දිය, කජුවත්ත හන්දිය, දෙවිනුවර අම්බලම හන්දිය, දෙවිනුවර ඉන්ධන පිරවුම්හල අසල සහ නාඔටුන්න හන්දිය යන ප්‍රදේශවලින් වසා තැබෙයි. ඒ හේතුවෙන් හඳුන්වා දී ඇති විකල්ප මාර්ග භාවිත කරන ලෙස පොලිසිය රථ වාහන රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=35961", "Category": null, "Parent URL": null}