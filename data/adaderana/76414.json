{"Source": "Adaderana", "Timestamp": "August 18, 2017 08:31 am", "Headline": "මුස්ලිම් පාසල්වල නිවාඩු කාලය සංශෝධනය වෙයි", "News Content": "අද(18) සිට ක්‍රියාත්මක කිරිමට නියමිතව තිබූ මුස්ලිම් පාසල්වල දෙවන පාසල් වාරයේ දෙවන අදියරේ නිවාඩු ලබාදීමේ කාලය සංශෝධනය කර තිබේ. අධ්‍යාපන අමාත්‍යාංශය ප්‍රකාශ කළේ අද සිට ලබන 27 වන දින දක්වා මුස්ලිම් පාසල් නිවාඩු ලබාදීමට සැලසුම් කර තිබූ බවයි. එහෙත් සැප්තැම්බර් මස 01 වනදාට යෙදෙන හජ්ජි උත්සවය හේතුවෙන් එම නිවාඩු දින සංශෝධනය කර තිබේ. ඒ අනුව සියලු මුස්ලිම් පාසල්වල දෙවන පාසල් වාරයේ දෙවන අදියර යටතේ නිවාඩු ලබාදීම අගෝස්තු 31 වනදා සිට සැප්තැම්බර් මස 08 වන දින දක්වා සිදු කිරිමට නියමිතයි. ඒ අනුව මුස්ලිම් පාසල්වල තෙවන පාසල් වාරය සැප්තැම්බර් 11 වනදා යළි ආරම්භ විමට නියමිතයි.", "URL": "https://sinhala.adaderana.lk/news.php?nid=76414", "Category": null, "Parent URL": null}