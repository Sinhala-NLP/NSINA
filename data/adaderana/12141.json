{"Source": "Adaderana", "Timestamp": "November 14, 2010 11:19 am", "Headline": "උගත් පාඩම් කොමිසමට යාපනයේ සාක්ෂි විමසීම අදින් අවසන්", "News Content": "උගත් පාඩම් හා ප්‍රතිසන්ධානය සඳහා වූ ජනාධිපති පරීක්ෂණ කොමිසන් සභාව යාපනය ජනතාවගෙන් සාක්ෂි විමසීම අදින් අවසන් කෙරෙයි. පසුගිය දින කිහිපය තුළ යාපනය ප්‍රදේශයේ පුද්ගලයින් 200කට වැඩි පිරිසක‍ගෙන් සාක්ෂි සටහන් කර ගත් බව එම කොමිසමේ සභාපති හිටපු නීතීපති සී.ආර් ද සිල්වා මහතා පවසයි. ඉදිරියේ දී අනුරාධපුරය , ත්‍රිකුණාමලය ඇතුළු ප්‍රදේශ රැසක දී ජනතාවගෙන් සාක්ෂි ලබා ගැනීමට පියවර ගන්නා බව අද දෙරණ කළ විමසීමක දී සභාපතිවරයා සඳහන් කළේය. කොමිසම මගින් මේ වන විට අතුරු වාර්තාවක් ජනාධිපතිවරයා වෙත ඉදිරිපත් කර ඇති අතර ලබන මැයි මාසය දක්වා එහි කටයුතු දීර්ඝ කර තිබේ.", "URL": "https://sinhala.adaderana.lk/news.php?nid=12141", "Category": null, "Parent URL": null}