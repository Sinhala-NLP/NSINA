{"Source": "Adaderana", "Timestamp": "April 2, 2014 11:58 am", "Headline": "ලක්ෂ 50 ක කොල්ලයේ සැකකරුවන් දෙදෙනෙක් දැලේ", "News Content": "මතුගම,අගලවත්ත ප්‍රදේශයේදී පුද්ගලික ලීසිං සමාගමකට කොළඹ සිට මුදල් රැගෙන යමින් සිටියදී මුදල් කොල්ලකෑමේ සිදුවීමට අදාළව දෙදෙනෙකු අත්අඩංගුවට ගෙන තිබේ. අද(02) පෙරවරුවේ මොවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි. ඊයේ දිනයේ වෑන් රථයකින් ලක්ෂ 50 ක මුදලක් රැගෙනයාමේදී මුහුණු ආවරණය කරගෙන යතුරුපැදියකින් පැමිණි දෙදෙනෙකු අගලවත්ත අදාළ ලීසිං සමාගම ආසන්නයේදී මෙම කොල්ලකෑම සිදුකර ඇති බව වාර්තාවිය.", "URL": "https://sinhala.adaderana.lk/news.php?nid=42248", "Category": null, "Parent URL": null}