{"Source": "Adaderana", "Timestamp": "September 13, 2012 11:10 am", "Headline": "දේශීය වෛද්‍ය අමාත්‍යංශයෙන් හෙද පුහුණු පත්වීම් 60 ක් ", "News Content": "දිවයින පුරා පිහිටි ආයුර්වේද රෝහල්වල පවතින පුරප්පාඩු සපිරීම සඳහා හෙද පුහුණු පත්වීම් 60 ක් ලබා දීමට දේශීය වෛද්‍ය අමාත්‍යංශය පියවර ගෙන තිබේ. අදාළ පත්වීම් පිරිනැමීම දේශිය වෛද්‍ය අමාත්‍ය සාලින්ද දිසානායක මහතාගේ ප්‍රධානත්වයෙන් ඊයේ (12) සිදු කෙ‍රිණි. උසස් පෙළ විභාගය විද්‍යා අංශයෙන් සමත් වූ සිසුන්ගෙන් අයදුම්පත් කැඳවීමෙන් අනතුරුව පැවැත්වූ විභාගයකින් තෝරාගත් සිසුන් සඳහා මෙම පත්වීම් පිරිනමා ඇත. ආයුර්වේද හෙද පුහුණුව සඳහා බඳවා ගත් තෙවන කණ්ඩායම වන්නේ මෙයයි.", "URL": "https://sinhala.adaderana.lk/news.php?nid=27375", "Category": null, "Parent URL": null}