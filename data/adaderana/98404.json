{"Source": "Adaderana", "Timestamp": "October 29, 2018 01:23 pm", "Headline": "කල් යන මැතිවරණය ගැන මැකෝ කනස්සල්ලෙන්", "News Content": "මැතිවරණය කල් දැමීම සම්න්ධයෙන් පුරවැසියෙකු ලෙස කනගාටු වන බව මැතිවරණ කොමිෂන් සභාවේ සභාපති මහින්ද දේශප්‍රිය මහතා පවසයි. අද(29) මැතිවරණ කොමිෂන් සභාවේ පැවති මාධ්‍ය හමුවකට එක් වෙමින් සභාපතිවරයා මේ බව සඳහන් කළේය. මේ වන විට 2018 ඡන්ද හිමි නාම ලේඛණය සකසා අවසන් කර ඇති බවත් එම ලේඛණයට අනුව 2017ට සාපේක්ෂව ඡන්ද හිමින් ගණන 230650ක් පමණ වැඩි වීමක් ඇති බව මැතිවරණ කොමිෂන් සභාවේ සභාපතිවරයා පෙන්වා දෙයි. මේ අතර පසුගිය 11 දා පැවති පක්ෂ නියෝජිතයන්ගේ හමුවේදී මැතිවරණය ප්‍රමාද වීම සම්බන්ධයෙන් ඔවුන් ද අකමැත්ත ප්‍රකාශ කළ බව සභාපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98404", "Category": null, "Parent URL": null}