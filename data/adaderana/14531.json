{"Source": "Adaderana", "Timestamp": "February 28, 2011 09:11 pm", "Headline": " කොදෙව්වන් පෙරමුණට..!", "News Content": "ලෝක කුසලාන තරගාවලියේ බටහිර ඉන්දීය කොදෙව් සහ නෙදර්ලන්ත කණ්ඩායම් අතර පැවති තරගයෙන් විශිෂ්ට ජයක් වාර්තා කිරීමට බටහිර ඉන්දීය කොදෙව් කණ්ඩායම සමත්විය. අද පැවති තරගයෙන් කාසියේ වාසිය දිනා ගත් නෙදර්ලන්ත කණ්ඩායම විසින් ප්‍රථමයෙන් පන්දුවට පහරදීම සඳහා අවස්ථාව බටහිර ඉන්දීය කොදෙව් කණ්ඩායමට ලබා දෙන ලදී. ඒ අනුව කොදෙව් කණ්ඩායම නියමිත පන්දුවාර 50 අවසානයේ කඩුලු 8 ට ලකුණු 330 ක් රැස් කළ අතර ඊට ප්‍රතිචාර ලෙස පිටියට පිවිසි නෙදර්ලන්ත කණ්ඩායමට පන්දුවාර 31 යි පන්දු 3 ට සියලුදෙනාම දැවී ලබා ගත හැකි වූයේ ලකුණු 115 ක් පමණි. ඒ අනුව මෙවර ලෝක කුසලාන තරගාවලියේ බී කාණ්ඩයේ 13 වන තරගයෙන් වැඩි ලකුණු 225 න් ජය ලබන්නට බටහිර ඉන්දීය කොදෙව් කණ්ඩායම සමත්විය.", "URL": "https://sinhala.adaderana.lk/news.php?nid=14531", "Category": null, "Parent URL": null}