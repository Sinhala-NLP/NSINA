{"Source": "Adaderana", "Timestamp": "May 11, 2010 09:13 am", "Headline": "භාරකරුවන් නැති දරුවන් රැකීමට වැඩසටහනක් ", "News Content": "නිසි භාරකාරත්වය නොමැති දරුවන් රැකබලා ගැනීම සඳහා විශේෂ වැඩසටහනක් ක්‍රියාත්මක කිරීමට ජාතික ළමා රක්ෂණ අධිකාරිය තීරණය කර තිබේ. දරුවන්ට සිදු වන විවිධ අතවර සහ හිරිහැර විශාල වශයෙන් වාර්තා වීම මෙම තීරණය ගැනීමට හේතුව බව ජාතික ළමා රක්ෂණ අධිකාරිය පවසයි. මෙවැනි සිදුවීම් වලට ප්‍රධාන වශයෙන්ම ගොදුරු වන්නේ නිසි භාරකාරත්වයක් නොමැති දරුවන් බව වාර්තා වේ. එම නිසා එවැනි දරුවන් රැක බලා ගැනීමට විශේෂ වැඩසටහනක් ක්‍රියාත්මක කිරීමට ජාතික ළමා රක්ෂණ අධිකාරිය තීරණය කර ඇති අතර ඒ පිළිබඳව ජනාධිපති මහින්ද රාජපක්ෂ මහතා ද දැනුවත් කර ඇත. මේ වැඩසටහන යටතේ එවැනි දරුවන්ට නිසි භාරකාරත්වයක් ලබා දීමට ද බලාපොරොත්තු වන බව ජාතික ළමා රක්ෂණ අධිකාරිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8324", "Category": null, "Parent URL": null}