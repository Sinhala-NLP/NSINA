{"Source": "Adaderana", "Timestamp": "October 3, 2010 09:13 am", "Headline": "ලෝක අමද්‍යප දිනය අදයි", "News Content": "ලෝක අමද්‍යප දිනය අදට යෙදී තිබේ. මේ හේතුවෙන් දිවයිනේ සියලු බලපත්‍ර ලත් මත් පැන් අළෙවිසැල් අද දිනය තුළ වසා තැබෙන බව සුරාබදු දෙපාර්තමේන්තුවේ සුරාබදු අධිකාරි ප්‍රභාත් ජයවික්‍රම මහතා පවසයි. මෙය නිසි පරිදි ක්‍රියාත්මක නොකරන මත්පැන් අළෙවිසැල් හිමියන්ට එරෙහිව නීතීය ක්‍රියාත්මක කිරීම සඳහා අධීක්ෂණ නිලධාරීන් යොදවා ඇති බව ඔහු සඳහන් කළේය. එසේම අද අමද්‍යප දිනය නිමිති කොටගෙන දිවයින පුරා විවිධ වැඩ සටහන් රාශියක් ක්‍රියාත්මක වන බවද හෙතෙම සඳහන් කළේය.", "URL": "https://sinhala.adaderana.lk/news.php?nid=11251", "Category": null, "Parent URL": null}