{"Source": "Adaderana", "Timestamp": "December 14, 2018 12:11 pm", "Headline": "මහින්දගේ පෙත්සම ත්‍රිපුද්ගල විනිසුරු මඩුල්ලක් හමුවේ සලකා බලන්න තීරණයක්", "News Content": "අග්‍රාමාත්‍යධුරයේ කටයුතු කිරීම වළක්වමින් අභියාචනාධිකරනය නිකුත්කළ අතුරු තහනමට එරෙහිව මහින්ද රාජපක්ෂ මහතා විසින් ඉදිරිපත් කරන ලද අභියාචනය පංච පුද්ගල විනිසුරු මඩුල්ලක් ඉදිරියේ විභාගයට ගන්නා ලෙස ට ඉදිරිපත් කෙරුණු මෝසම ශ්‍රේෂ්ඨාධිකරණය විසින් ප්‍රතික්ශේප කර තිබේ. ඒ අනුව ශ්‍රේෂ්ඨාධිකරණය විසින් තීරණය කර ඇත්තේ අභියාචනා පෙත්සම් ත්‍රිපුද්ගල විනිසුරු මඩුල්ල හමුවේ තවදුරටත් සලකා බැලීමටයි. අග්‍රාමාත්‍ය මහින්ද රාජපක්ෂ මහතා ඇතුළු අමාත්‍ය මණ්ඩල සාමාජිකයින් විසින් ඉදිරිපත් කරන ලද පෙත්සම් පංච පුද්ගල විනිසුරු මඩුල්ලක් ඉදිරියේ විභාගයට ගන්නා ලෙස ඉල්ලා ඉදිරිපත් කෙරුණු මෝසමක් ඉවත දැමූ ශ්‍රේෂ්ඨාධිකරණය එම පෙත්සම් ත්‍රිපුද්ගල විනිසුරු මඩුල්ල හමුවේ සලකා බැලීමට තීරණය කළේය. පාර්ලිමේන්තු මන්ත්‍රී රනිල් වික්‍රමසිංහ මහතා විසින් එම මෝසම ඉදිරිපත් කළේය. ඊවා වනසුන්දර ,බුවනෙක අලුවිහාරේ සහ විජිත් මළල්ගොඩ යන ත්‍රිපුද්ගල ශ්‍රේෂ්ඨාධිකරණ විනිසුරු මඩුල්ල හමුවේ එම මෝසම සලකා බැලුවේය. ඒ අනුව පෙත්සම සලකා බැලීම ත්‍රිපුද්ගල විනිසුරු මඩුල්ල හමුවේ ආරම්භ වී ඇති අතර අමාත්‍ය මණ්ඩලයේ සාමාජිකයින් වෙනුවෙන් ජනාධිපති නීතිඥ රොමේෂ් ද සිල්වා මහතා කරුණු ඉදිරිපත් කිරීම ආරම්භ කර තිබේ.", "URL": "https://sinhala.adaderana.lk/news.php?nid=100740", "Category": null, "Parent URL": null}