{"Source": "Adaderana", "Timestamp": "July 14, 2011 09:22 am", "Headline": " ඝාතනයකට උත්සාහ කිරීමේ නඩුව-පැමිණිලිකරුත් රිමාන්ඩ්", "News Content": "පුද්ග‍ලයෙකු ඝාතනය කිරීමට උත්සාහ කළ බව කියන සිද්ධියකට අදාළ නඩු විභාගයකදී විත්ති පාර්ශවයේ දෙදෙනෙකු සහ පැමිණිලි පාර්ශවයේ එක් අයෙකු රක්ෂිත බන්ධනාගාර ගත කර තිබේ. මාරවිල අතිරේක දිසාවිනිසුරු සහ මහේස්ත්‍රාත් චන්දන කලංසූරිය මහතා විසින් ඊයේ දිනයේ මෙම නියෝගය සිදුකර තිබේ. පසුගිය වසරේ අප්‍රේල් පස්වන දින හෝ ඊට ආසන්න දිනකදී මාරවිල , වලහාපිටිය ප්‍රදේශයේ දී පුද්ගලයෙකු වෙඩි තබා ඝාතනය කිරීමට උත්සාහ කළ බවට සැකකරුවන් දෙදෙනෙකුට එරෙහිව චෝදනා ‍ගොනුකර තිබුණි. එම සිද්ධියේ පැමිණිලිකරු වු නාත්තණ්ඩිය ප්‍රාදේශීය සභාවේ හිටපු සභාපතිවරයා මුලින් චෝදනා එල්ල කර තිබු සැකකරුවන් ඊට සම්බන්ධ නොමැති බව ප්‍රකාශ කිරීම හේතුවෙන් ඔහු ද බන්ධනාගාර ගත කරන ලෙස නියෝග කෙරී ඇත.. පරීක්ෂණවල ප්‍රගතිය දැක්වෙන වාර්තාවක් ලබන 28 වන දින ඉදිරිපත් කරන ලෙස ද මහේස්ත්‍රාත්වරයා එහිදී පොලිසියට නියෝග කර තිබේ.", "URL": "https://sinhala.adaderana.lk/news.php?nid=17390", "Category": null, "Parent URL": null}