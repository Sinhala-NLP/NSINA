{"Source": "Adaderana", "Timestamp": "October 15, 2015 09:13 am", "Headline": "එල්.ටී.ටී.ඊ රැඳවියන් සිව්වන දිනටත් උපවාසයේ!", "News Content": "එල්.ටී.ටී.ඊ සංවිධානයට සහය පළ කිරීමේ චෝදනාව මත බන්ධනාගාරගතව සිටින රැඳවියන් ආරම්භ කර ඇති උපවාසය අද සිව්වන දිනටත් ක්‍රියාත්මක බව වාර්තා වෙයි.බන්ධනාගාර දේපාර්තමේන්තුව සඳහන් කළේ පසුගිය සදුදා සිට මෙම රැඳවියන් ආහාර වර්ජනයේ නිරතවෙමින් උපවාසයක් ආරම්භ කර ඇති බවයි.තමන් නිදහස් කරන ලෙස බලකරමින් මෙම රැඳවියන් අඛණ්ඩව උපවායේ නිරතවී සිටින බව වාර්තාවෙයි.කොළඹ මැගසින්, අනුරාධපුර, මඩකලපුව, යාපනය, කළුතර යන බන්ධානාගාර වල රැඳවියන් මෙලෙස උපවාසයේ නිරත වී සිටින බව වාර්තාවෙයි.රැඳවියන්ගේ ඉල්ලීම් පිළිබඳව මේ වන විට ජනාධිපතිවරයා වෙත ලිඛිතව ලබාදී ඇති බව බන්ධානාගාර දෙපාර්තමේන්තුව සඳහන් කළේය.මේ අතර ආහාර නොගැනීම හේතුවෙන් අසනීප තත්ත්වයට පත්වූ රෝගීන් 06 දෙනෙකු ප්‍රතිකාර සඳහා ඊයේ දහවල් රෝහල් ගත කරන ලදී.කෙසේවෙතත් ඔවුන්ගේ තත්වය බරපතළ නොවන අතර ඔවුන් ඊයේ පස්වරුව වනවිට ප්‍රතිකාර ලබා රෝහලෙන් පිටව ගිය බව බන්ධනාගාර කොමසාරිස් රෝහණ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=54453", "Category": null, "Parent URL": null}