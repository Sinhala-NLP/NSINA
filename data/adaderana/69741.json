{"Source": "Adaderana", "Timestamp": "February 17, 2017 12:32 pm", "Headline": "රථ පෙළපාලිය නිසා විකල්ප මාර්ග භාවිතා කරන්න", "News Content": "සරසවි සිසුන්ගේ රථ පෙළපාලි අද (17)කොළඹ නගරයට පැමිණීමට නියමිත නිසා මාර්ග අවහිරතා ඇති වීම හේතුවෙන් අද(17)) පස්වරු 12 සිට 3 දක්වා විකල්ප මාර්ග භාවිතා කරන මෙන් පොලීසිය ඉල්ලා සිටියි. ගාලු පාර , නුවර පාර, හයිලෙවෙල් පාර සහ මීගමුව පාර යන මාර්ග වල වාහන තදබදයක් නිර්මාණය විය හැකි බව පොලිස් රථ වාහන අංශය වාර්තා කරයි.පස්වරු 03ට පෙළපාලි කරුවන් කොටුව දුම්රිය ස්ථානයට රැස් වන බැවින් විශේෂයෙන් කොළඹ කොටුව ආශ්‍රිත ඕල්කට් මාලත, ලෝටස් මාවත , මරදාන පාර, අලුත්කඩේ යන ප්‍රදේශ වල ද රථ වාහන තදබදයක් නිර්මාණය විය හැකි බව පෙලීසිය පවසයි.", "URL": "https://sinhala.adaderana.lk/news.php?nid=69741", "Category": null, "Parent URL": null}