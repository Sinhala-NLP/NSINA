{"Source": "Adaderana", "Timestamp": "April 10, 2018 01:27 pm", "Headline": " අමාත්‍ය මණ්ඩල රැස්වීම අහවරයි-කට්ටියක් රැස්වීම වර්ජනය කරලා", "News Content": "ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් සහ අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් අමාත්‍ය මණ්ඩල රැස්වීම අද පෙරවරුවේ පැවැත්වුණි. අද උදෑසන 09.30 ට පමණ ආරම්භ වූ අමාත්‍ය මණ්ඩල රැස්වීම සඳහා ශ්‍රී ලංකා නිදහස් පක්ෂ අමාත්‍යවරුන් සහභාගී නොවු අතර එක්සත් ජාතික පෙරමුණ නියෝජනය කරන අමාත්‍යවරුන් පමණක් ඊට සහභාගී වී සිටියේය. පැය එක හමාරකට ආසන්න කාලයක් අමාත්‍ය මණ්ඩල රැස්වීම පැවති බව වාර්තා වෙයි. අද දිනයේ පැවැත්වෙන අමාත්‍ය මණ්ඩල රැස්වීම වර්ජනය කිරීමට ඊයේ රැස්වූ ශ්‍රී ලංකා නිදහස් පක්ෂයේ මධ්‍යම කාරක සභාව තීරණය කර තිබුණි. ඒ අනුව ශ්‍රී ලංකා නිදහස් පක්ෂය නියෝජනය කරන කිසිඳු අමාත්‍යවරයෙකු අමාත්‍ය මණ්ඩල රැස්වීමට සහභාගි නොවුණු බව රැස්වීමෙන් අනතුරුව මාධ්‍ය වෙත අදහස් දක්වමින් අමාත්‍ය ගාමිණී ජයවික්‍රම පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=87235", "Category": null, "Parent URL": null}