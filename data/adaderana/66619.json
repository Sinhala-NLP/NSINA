{"Source": "Adaderana", "Timestamp": "December 1, 2016 03:39 pm", "Headline": "  සබරගමු  සිසුන් වීදි බසී", "News Content": "සබරගමු විශ්වවිද්‍යාලයේ සිසුන් පිරිසක් එම විශ්වවිද්‍යාලය ඉදිරිපිටදී විරෝධතාවයක් පවත්වා තිබේ.අන්තර් විශ්වවිද්‍යාලයීය ශිෂ්‍ය බල මණ්ඩලයේ සිසුන්ට පාර්ලිමේන්තු වටරවුමේදී එල්ල වූ ප්‍රහාරයට විරෝධය පළ කරමින් එම උද්ඝෝෂණය පවත්වා ඇති බව සඳහන්ය.රජය විසින් දිගින් දිගටම සිදුකරන අධ්‍යාපන හා සෞඛ්‍ය පෞද්ගලීකරණය, අයවැය යෝජනා ඇතුළු ගැටළු කිහිපයක් මුල් කරගනිමින් පසුගිය 29 වනදා සරසවි සිසුන් විරෝධතාවයේ නිරත වූණි.ඔවුන් විසිරුවා හැරීමට පොලීසිය කඳුළු ගෑස් සහ ජල ප්‍රහාර එල්ල කළ අතර එහිදී සිසුන් 06 දෙනෙකු තුවාල ලබා රෝහල් ගත කරනු ලැබීය.දිගින් දිගටම රජය විරෝධතා මර්දනය කිරීමට එල්ල කරන ප්‍රහාර තරයේ හෙළා දකින බව උද්ඝෝෂණයේ නිරත සබරගමුව විශ්වවිද්‍යාලයේ සිසුන් පවසයි.", "URL": "https://sinhala.adaderana.lk/news.php?nid=66619", "Category": null, "Parent URL": null}