{"Source": "Adaderana", "Timestamp": "September 21, 2010 08:51 am", "Headline": "අසත්‍ය තොරතුරු දුන් දොස්තර ගැන නීතිපති උපදෙස් පතයි", "News Content": "වන්නි මානුෂික මෙහෙයුම් පැවති සමයේ රජයේ ආරක්ෂක හමුදා වලට එරෙහිව අසත්‍ය තොරතුරු ජාත්‍යන්තර මාධ්‍ය වලට ලබා දුන්නේ යැයි චෝදනා එල්ල වී ඇති කිලිනොච්චි හිටපු වෛද්‍ය අධිකාරිවරයා සම්බන්ධයෙන් ගන්නා ක්‍රියාමාර්ග පිළිබඳව නීතීපතිවරයාගෙන් උපදෙස් විමසා තිබේ. විමර්ශන පවත්වන රහස් පොලිසිය මේ බව කොළඹ මහේස්ත්‍රාත් අධිකරණයට දැනුම් දී ඇති බව සඳහන්ය. එල්.ටී.ටී.ඊ සංවිධානයේ බලපෑම් මත මෙවැනි අසත්‍ය ප්‍රකාශ ජාත්‍යන්තර මාධ්‍ය වලට ලබා දුන් බව ඇප මත මුදා හැර ඇති වෛද්‍ය අධිකාරිවරයාගෙන් සිදු කළ ප්‍රශ්න කිරීම් වල දී ඔහු පවසා ඇත. කරුණු සලකා බැලූ අධිකරණය අදාළ නඩුව දෙසැම්බර් 17 වැනිදා යළි කැඳවීමට නියම කළ අතර සැකකරු සම්බන්ධයෙන් ගන්නා ක්‍රියාමාර්ග පිළිබඳ නීතීපතිවරයාගෙන් උපදෙස් ලබා ගෙන එදිනට අධිකරණය දැනුවත් කරන ලෙස රහස් පොලිසියට නියෝග කරනු ලැබීය.", "URL": "https://sinhala.adaderana.lk/news.php?nid=10995", "Category": null, "Parent URL": null}