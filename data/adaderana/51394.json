{"Source": "Adaderana", "Timestamp": "May 17, 2015 04:47 pm", "Headline": "නිදහස් පක්ෂ නායකයින්ගේ සටන් පාඨය අවසන් කළා!", "News Content": "කිසිවෙකුගේ පුද්ගලික මත වෙනුවෙන් පෙනි සිටිමට තමන් කටයුතු නොකරන බව ජනාධිපති මෛත්‍රීපාල සිරිසේන මහතා පවසයි.තමන් රටේ සියළු ජනතාවගේ නායකයා ලෙසින් ඔවුන්ගේ ගැටලු වෙනුවෙන් පෙනි සිටින බවයි ජනාධිපතිවරයා පෙන්වා දෙයි.පොලොන්නරුව බුද්ධි මණ්ඩපයේ අද(17) පෙරවරුවේ පැවති ශ්‍රී ලංකා නිදහස් පක්ෂයේ පොලොන්නරුව දිස්ත්‍රික් සම්මේලනයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කළේය.එහිදි වැඩිදුරටත් අදහස් දැක්වු ජනාධිපතිවරයා කියා සිටියේ විධායක ජනාධිපති ධූරයේ අසිමිත බලතල ඉවත් කරමින් වසර 37 ක් රටේ ජනාතාව ඉල්ලා සිටි දේශපාලන වෙනස ලබාදිමට මෙන්ම නිදහස් පක්ෂයේ සියළු රාජ්‍ය නායකයින්ගේ එම සටන් පාඨය අවසන් කිරිමට තමන් කටයුතු කළ බවයි. රටේ නිදහස සහ ප්‍රජාතන්ත්‍රවාදය ශක්තිමත් කලාසේම ශ්‍රී ලංකා නිදහස් පක්ෂය තුළද ප්‍රජාතන්ත්‍රවාදය ගොඩනගමින් සාමජිකත්වයට වැඩිබලයක් ලැබෙන පරිදි පක්ෂය ශක්තිමත් කරන බවද ජනාධිපතිවරයා එහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=51394", "Category": null, "Parent URL": null}