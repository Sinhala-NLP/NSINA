{"Source": "Adaderana", "Timestamp": "November 13, 2012 11:00 am", "Headline": " CAT යන්ත‍්‍ර ජේම්ස් බොන්ඩ් ‘‘SKYFALL\" චිත‍්‍රපටයට එක්වෙයි", "News Content": "ඡයා රූ - ජේම්ස් බොන්ඩ් චරිතය රැගත් \"SKYFALL\" චිත‍්‍රපටයේ රූගත කිරීම්වලට දායක වූ CAT කණ්ඩායම. ලොව ප‍්‍රකට ත‍්‍රාසජනක ජේම්ස් බොන්ඩ් චිත‍්‍රපට මාලාවේ නවතම චිත‍්‍රපටය වන \"SKYFALL\" හි වික‍්‍රමාන්විත කි‍්‍රයා සඳහා CAT යන්ත‍්‍ර යොදා ගනියි. ලොව දීර්ඝතම කතාමාලාවන් අතර ප‍්‍රමුඛ ස්ථානයක් ගෙන තිබෙන ජේම්ස් බොන්ඩ් චිත‍්‍රපට මාලාවේ 23 වැන්න වන \"SKYFALL\" මංගල දර්ශනය පසුගිය ඔක්තොම්බර් මස 23 වැනිදා ලන්ඩන් නුවරදී පැවැත්විණ. ශී‍්‍ර ලංකාව ඇතුළු ලොවපුරා සිනමා රසිකයන් සඳහා මෙම චිත‍්‍රපටය නොවැම්බර් මස 9 වැනි දින විවෘත විය. චිත‍්‍රපටයේ ජේම්ස් බොන්ඩ් රහස් පරීක්ෂක 007 චරිතය නිරූපනය කරන Daniel Craig විසින් CAT යන්ත‍්‍රයක් (320D L Cat hydraulic excavator) යොදා ගනිමින් වික‍්‍රමාන්විත කි‍්‍රයාවන්හි නිරත වන දර්ශන ඇතුළත්ව තිබුණි. ජේම්ස් බොන්ඩ් චිත‍්‍රපට සිය 50වැනි වසර සමරන මෙම අවස්ථාවේ දැවැන්ත පුළුල් තිරයක් මත ලොව දීර්ඝතම චිත‍්‍රපට මාලාවක මෙලෙස සිය යන්ත‍්‍ර දැකීමට ලැබීම ඉතා විශ්මිත කරුණක් බව CAT ජාත්‍යන්තර වෙළඳනාම අලෙවි කළමනාකරු Diane Lantz-Rickard මහතා ප‍්‍රකාශ කළේය. එහිදී වැඩිදුරටත් අදහස් දක්වමින් ඒ මහතා ප‍්‍රකාශ කළේ ‘‘ අපගේ වෙළඳනාමය 1927 වසරේ සිට මේ දක්වා චිත‍්‍රපට 20කට පමණ ඇතුළත්ව තිබුණා. ජේම්ස් බොන්ඩ් චිත‍්‍රපට මාලාවේ මීට පෙරත් 1999 වසරේ තිරගත වූ \"THE WORLD IS NOT ENOUGH\" චිත‍්‍රපටයට අපගේ CAT යන්ත‍්‍ර ඇතුළත්ව තිබුණා. එම සම්බන්ධතාවය තවදුරටත් පවත්වාගෙන යමින් ගෞරවාන්විත වෙළඳනාමයක් බවට පත්වීමට හැකිවීම පිළිබඳව ආඩම්බරයට පත්වනවා’’ යන්නයි. \"SKYFALL” චිත‍්‍රපටයේ 320D L හයිඩ්‍රොලික් excavator යන්ත‍්‍ර කි‍්‍රයාත්මක වන අයුරු දැකීමෙන් ශී‍්‍ර ලංකාවේ කැටපිලර් යන්ත‍්‍ර අලෙවියේ, බලයලත් අලෙවි නියෝජිතයින් ලෙස UTE අපට සැබවින්ම විශාල සතුටක් හා ආඩම්බරයක් ඇති වුණා. ශී‍්‍ර ලංකාවේදී චිත‍්‍රපටයේ මංගල දර්ශනය තුළින් එය යළිත් දැකබලා ගැනීමේ බලාපොරොත්තුවෙන් පසු වනවා’’ යැයි UTE ප‍්‍රධාන විධායක නිලධාරී රියාඩ් ස්මයිල් මහතා සඳහන් කළේය. කැටපිලර් යන්ත‍්‍ර සාමාන්‍යයෙන් පාරිභෝගිකයින්ගේ ඉදිකිරීම් අවශ්‍යතා වෙනුවෙන් නිර්මාණය වූවකි. නමුත් මෙම අවස්ථාවේදී පාරිභෝගිකයාගේ මැදිහත් වීමෙන් එනම් ජේම්ස් බොන්ඩ් නිෂ්පාදනය කරනු ලබන EON නිෂ්පාදන සමාගමේ අවශ්‍යතාවය මත මුළුමනින්ම වෙනස් වූ කර්තව්‍යයක් සඳහා යොදා ගන්නා ලදී. චිත‍්‍රපටය තුළ එම දර්ශනය රූගත කිරීම් සඳහා මාස ගණනක සිට පෙර පුහුණුවීම්වල නිරත වන්නට සිදුවූ අතර ඉලෙක්ට්‍රොනික හා හයිඩ්‍රොලික් මගින් එනම් එක් පසෙකින් කැබ් රථයත් අනෙක් අතින් කැනීම් යන්ත‍්‍රයත් ගැලපෙන සේ යොදා ගැනීම අභියෝගයක් වූ බව කැටපිලර් සන්නිවේදන කළමනාකරු Robert Woodley ප‍්‍රකාශ කළේය. \"SKYFALL\" වෙනුවෙන් යෙදාගත් 320D L කැනීම් යන්ත‍්‍ර දෙකක් ජපානයේ අකාශි කැටපිලර් විසින් සපයන ලදී. දර්ශන රූගත කිරීම් සඳහා ද කුඩා ප‍්‍රමාණයේ කැටපිලර් යන්ත‍්‍රයක් යොදා ගැනීමට නිෂ්පාදකයින්ට සිදුවිය. මෙම සිනමාපටය ශී‍්‍ර ලංකාවේ සිනමා රසිකයන් සඳහා කොළඹ මැජසිටික් සිනමා සංකීර්ණයේදී දැන් තිරගත වේ. කැටපිලර් පිළිබඳව වසර 85 වැඩි ඉතිහාසයක් ඇති Caterpillar Inc සිය නිෂ්පාදන වඩාත් ධනාත්මක හා නව්‍ය වෙනස්කම් සහිතව ස්ථාවරත්වයක් ගොඩනගා ගැනීමට සමත්ව තිබේ. ලොව අංක එකේ කැනීම් යන්ත‍්‍ර උපකරණ, ඩීසල් එංජින්, කර්මාන්ත ගෑස් ටර්බයින හා ඩීසල් විදුලි ධාවන යන්ත‍්‍ර සපයන්නා බවට පත්වෙමින් 2011 වසරේදී පමණක් ඔවුන් කැටපිලර් ඇමරිකානු ඩොලර් බිලියන 60.138ක ආදායමක් වාර්තා කරන ලදී. ඒ අයුරින්ම කැටපිලර් මූල්‍ය සේවාවන් සඳහා මෙන්ම නැවත නිෂ්පාදන සේවයේ ප‍්‍රමුඛයින් බවටද පත්ව සිටියි. ශී‍්‍ර ලංකාව තුළ කැටපිලර් ගෙන්වා බෙදා හැරීම United Tractor & Equipment (Pvt) Ltd හෙවත් UTE ආයතනව විසින් සිදුකරනු ලබයි.", "URL": "https://sinhala.adaderana.lk/news.php?nid=29150", "Category": null, "Parent URL": null}