{"Source": "Adaderana", "Timestamp": "September 26, 2011 03:24 pm", "Headline": "ප්‍රංශයෙන් ශ්‍රී ලංකාවට පැසසුම්", "News Content": "හිටපු ළමා සොල්දාදුවන් යළි සමාජගත කිරීමේ වැඩපිළිවෙළ සම්බන්ධයෙන් මෑතකදී ශ්‍රී ලංකාව ලබා ගෙන ඇති ප්‍රගතිය පිළිබඳව මානව හිමිකම් පිළිබඳ ප්‍රංශ තානාපති ෆැරැන්කොයිස් සිමෙරෙයි සිය ප්‍රසාදය පළ කර තිබේ. ලෝකයේ රටවල් රැසක් තවදුරටත් එම කාර්යය සම්බන්ධයෙන් පසුගාමී තත්ත්වයක සිටින බව නිව්යෝර්ක් නුවරදී විදෙස් මාධ්‍යයක් වෙත අදහස් දක්වමින් ඔහු ප්‍රකාශ කර ඇත. 2007 වසරේ පැවති පැරිස් සමුළුවේ දී ළමා සොල්දාදුවන් බඳවා ගැනීමට එරෙහිව රටවල් සියයක පමණ නියෝජිතයන් එකඟතාව පළ කර ඇති බව ෆැරැන්කොයිස් සඳහන් කළේය. අදාළ එකඟතාවන් ක්‍රියාත්මක නොකරන රටවල්වලට එරෙහිව සම්බාධක පැනවීම හෝ එම රටවල් අපලේඛනගත(blacklisted) කිරීමට පියවර ගන්නා බව ද ඔහු ප්‍රකාශ කර තිබේ.", "URL": "https://sinhala.adaderana.lk/news.php?nid=18980", "Category": null, "Parent URL": null}