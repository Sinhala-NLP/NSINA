{"Source": "Adaderana", "Timestamp": "June 2, 2013 08:21 am", "Headline": "13 ගැන කතා කරන්න එස්.එල්.එම්.සී. රැස්වෙයි", "News Content": "ශ්‍රී ලංකා මුස්ලිම් කොංග්‍රසයේ උත්තරීතර මණ්ඩලය අද (02) රැස්වීමට නියමිතව තිබේ. පස්වරුවේ පක්ෂ මූලස්ථානයේ දි මෙම හමුව පැවැත්වෙන බව මුස්ලිම් කොංග්‍රසයේ ජ්‍යෙෂ්ඨ සාමාජිකයෙකු සඳහන් කළේය. පක්ෂ නායක රවුෆ් හකීම් මහතාගේ ප්‍රධානත්වයෙන් පැවැත්වෙන මෙම සාකච්ඡාවට පක්ෂයේ ජ්‍යෙෂ්ඨ සාමාජිකයින් රැසක් සහභාගී වීමට නියමිතව ඇත. විශේෂයෙන් මෙහිදී 13 වන ව්‍යවස්ථා සංශෝධන සම්බන්ධයෙන් අවධානය යොමුකිරීමට නියමිතය. 13 වන ව්‍යවස්ථා සංශෝධනය පිළිබඳව මේ දිනවල පළ වන විවිධ මත සම්බන්ධයෙන් දීර්ඝ වශයෙන් සාකච්ඡා කිරීමට බලාපොරොත්තු වන බව ශ්‍රී ලංකා මුස්ලිම් කොංග්‍රසයේ එම ප්‍රකාශකයා පැවසීය. අදාළ පනතේ සංශෝධන සිදුකරන්නේ නම් ඒ පිළිබඳ සිය පක්ෂයේ විරෝධය රජයට දැනුම්දීම සඳහා අවශ්‍ය ක්‍රියාමාර්ග ගැනීම පිළිබඳව ද මෙහිදී සාකච්ඡා කෙරෙනු ඇත.", "URL": "https://sinhala.adaderana.lk/news.php?nid=34558", "Category": null, "Parent URL": null}