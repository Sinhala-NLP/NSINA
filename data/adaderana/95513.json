{"Source": "Adaderana", "Timestamp": "September 4, 2018 12:18 pm", "Headline": "මහින්දානන්දගේ නඩුවත් විශේෂ මහාධිකරණයට?", "News Content": "ඉකුත් ජනාධිපතිවරණ සමයේ ක්‍රීඩා දෙපාර්තමේන්තුවට කැරම් බෝඩ් හා දාම් ලෑලි මිලදී ගැනීම තුළින් රජයට රුපියල් කෝටි පහකට ආසන්න පාඩුවක් සිදු කළේ යැයි චෝදනා එල්ල වී සිටින හිටපු ක්‍රීඩා ඇමැති මහින්දානන්ද අලුත්ගමගේ මහතාට එරෙහිව අල්ලස් කොමිසම ගොනු කර තිබෙන පැමිණිල්ල නොවැම්බර් මස 16 වනදා කැඳවන ලෙස කොළඹ මහේස්ත්‍රාත් අධිකරණය නියෝග කළේය. අල්ලස් කොමිසම අධිකරණයට දන්වා සිටියේ, මෙම සැකකරට එරෙහිව මහාධිකරණය හමුවේ නඩු පවරනවාද නැතිනම් විශේෂ මහාධිකරණ හමුවේ නඩු පවරනවා ද යන්න පිළිබඳව කරුණු අධ්‍යයනය කරමින් සිටින බවයි. ඒ අනුව පැමිණිල්ල නැවත ලබන නොවැම්බර් මස 16 වනදා කැදවන ලෙස නියම කළ අධිකරණය එදිනට මෙම කටයුතුවල ප්‍රගතිය වාර්තා කරන මෙන් අල්ලස් කොමිසමට නියම කළේය.", "URL": "https://sinhala.adaderana.lk/news.php?nid=95513", "Category": null, "Parent URL": null}