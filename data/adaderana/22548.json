{"Source": "Adaderana", "Timestamp": "March 3, 2012 11:06 am", "Headline": "මහින්ද සමරසිංහ යළි දිවයිනට පැමිණෙයි", "News Content": "ජිනීවා මානව හිමිකම් සැසිවාරයට සහභාගී වූ මහින්ද සමරසිංහ අමාත්‍යවරයා යළි දිවයිනට පැමිණ තිබේ. අද(03) උදෑසන අමාත්‍යවරයා කටුනායක බණ්ඩාරනායක ජාත්‍යන්තර ගුවන්තොටුපළින් දිවයිනට ළඟා වූ බව අද දෙරණ වාර්තාකරු පැවසුවේය. වසර දෙකක් ඇතුළත ශ්‍රි ලංකාව ලබා ඇති ප්‍රගතිය සම්බන්ධයෙන් ජිනීවා මානව හිමිකම් සැසියට සහභාගී වී සිටි නියෝජිතයින් වැඩි පිරිසක් ප්‍රසාදය පළකළ බව ගුවන්තොටුපළේ දී මාධ්‍ය වෙත අදහස් දක්වමින් මහින්ද සමරසිංහ මහතා ප්‍රකාශ කළේය. සැසිය සඳහා සහභාගී වූ ශ්‍රී ලාංකික නියෝජිත පිරිස දැනට ශ්‍රී ලංකාව අත්කරගෙන සිටින ප්‍රගතිය සම්බන්ධයෙන් අනාවරණය කළ කරුණු එම ප්‍රසාදයට හේතු වූ බව ද මහින්ද සමරසිංහ මහතා එහිදී සඳහන් කළේය.", "URL": "https://sinhala.adaderana.lk/news.php?nid=22548", "Category": null, "Parent URL": null}