{"Source": "Adaderana", "Timestamp": "July 29, 2019 01:30 pm", "Headline": "අගෝස්තු 1 දා සිට රටවල් 46කට ගාස්තු රහිත වීසා", "News Content": "අගෝස්තු පළමු වන දින සිට රටවල් 46කින් මෙරටට පැමිණෙන සංචාරකයින් සඳහා ගාස්තු රහිතව වීසා නිකුත් කිරීමට කටයුතු කරන බව සංචාරක හා ක්‍රිස්තියානි කටයුතු අමාත්‍ය ජෝන් අමරතුංග මහතා පවසයි. අමාත්‍යවරයා පෙන්වා දෙන්නේ සංචාරක ව්‍යාපාරය ප්‍රවර්ධනය කිරීමේ අරමුණින් නියමු ව්‍යාපෘතියක් ලෙස මෙය ක්‍රියාත්මක කරන බවයි. මේ සඳහා කැබිනට් අනුමැතිය හිමිව ඇති බවද අද දෙරණ සිදුකළ විමසීමක දී ජෝන් අමරතුංග අමාත්‍යවරයා සඳහන් කළේය. මෙලෙස පැමිණෙන සංචාරකයින් සඳහා විස්තර හා ඔවුන්ගේ තොරතුරු ලබා ගැනීම සඳහා ද මේ වන විට කැබිනට් අනුමැතිය ලබා ගෙන ඇතැයි ද පැවසු අමාත්‍යවරයා මෙය මාස 6ක් පුරා පවත්වන බවත් එහි ප්‍රතිඵල අනුව ඉදිරියට ක්‍රියාත්මක කරන බවත් පැවසීය.", "URL": "https://sinhala.adaderana.lk/news.php?nid=115276", "Category": null, "Parent URL": null}