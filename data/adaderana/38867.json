{"Source": "Adaderana", "Timestamp": "November 15, 2013 06:06 pm", "Headline": "බස් රථ අනතුරකින් 36ක් රෝහලේ ", "News Content": "කිළිනොච්චිය - පන්නන්කණ්ඩි ප්‍රදේශයේ දී බස් රථයක් අනතුරට ලක්වීමෙන් පුද්ගලයින් 36 දෙනෙකු තුවාල ලබා තිබේ. බස් රථය මාර්ගයෙන් ඉවතට පැනීමෙන් අනතුර සිදුව ඇති බව පොලීසිය පවසයි. අනතුරෙන් තුවාල ලැබූවන් අතර කාන්තාවන් 34 දෙනෙකු වන බව සඳහන් වෙයි. තුවාල ලැබූවන් ප්‍රතිකාර සඳහා කිළිනොච්චිය රෝහලට ඇතුළත් කර තිබේ. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කිළිනොච්චිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38867", "Category": null, "Parent URL": null}