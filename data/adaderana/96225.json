{"Source": "Adaderana", "Timestamp": "September 17, 2018 04:01 pm", "Headline": "සුළං තද වෙයි", "News Content": "දිවයින හරහා වු මධ්‍යම,වයඹ,උතුරු මැද සහ දකුණු පළාත්වලත් බදුල්ල සහ ත්‍රිකුණාමලය දිස්ත්‍රික්කවලත් විටින් විට හමන සුළං පැයට කිලෝමීටර 50 දක්වා තරමක තද සුළං විය හැකි බව කාලගුණවිද්‍යා දෙපාර්තමේන්තුව පවසයි. අවවාදාත්මක නිවේදනයක් නිකුත් කරමින් එම දෙපාර්තමේන්තුව වැඩිදුරටත් සඳහන් කරනු ලබන්නේ, තංගල්ල සිට හම්බන්තොට හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශවල සුළං වේගය විටින් විට පැයට කි.ලෝ 50-60 ත් දක්වා වැඩි විය හැකි බවයි. එවිට එම මුහුදු ප්‍රදේශ රළු විය හැකි. මන්නාරම සිට කන්කසන්තුරය හරහා ත්‍රීකුණාමලය දක්වා වෙරළට ඔබ්බෙන් වන මුහුදු ප්‍රදේශවල සුළගේ වේගය විටින් විට පැයට කි.මී.50 දක්වා වැඩිවීමේ හැකියාවක් පවතින බව ද එම නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=96225", "Category": null, "Parent URL": null}