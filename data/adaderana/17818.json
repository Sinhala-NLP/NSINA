{"Source": "Adaderana", "Timestamp": "August 3, 2011 08:46 am", "Headline": " ශ්‍රී ලංකාව තරහ කරගන්න බැරි බවට ඉන්දීය අගමැතිගෙන් ප්‍රකාශයක්", "News Content": "ශ්‍රී ලංකාව සමඟ පවතින සබඳතා පළුදු කර ගැනීමේ හැකියාවක් නොමැති බව ඉන්දීය අගමැති මන්මෝහන් සිං මහතා පවසයි. ඉන්දීය එම්.ඩී.එම්.කේ පක්ෂයේ නායක වයිකෝ හමු වූ අවස්ථාවේ දී ඔහු මේ බව ප්‍රකාශ කර ඇති බව ඉන්දීය මාධ්‍ය උපුටා දක්වයි. එම්.ඩී.එම්.කේ පක්ෂ නායන වයිකෝ පාර්ලිමේන්තු සංකීර්ණයේදී ඉන්දීය අග්‍රාමාත්‍යවරයා හමුවී ඇති ඇති බවත්,එහිදී ඔහු ශ්‍රී ලංකා නාවික හමුදාවන් නිරන්තරයෙන් චීනයේ සහය ලබමින් ඉන්දීය ධීවරයින්ට ප්‍රහාර එල්ල කරන බව අග්‍රමාත්‍යවරයාට පවසා ඇති බවත් සඳහන් වේ. කෙසේ වෙතත් ශ්‍රී ලංකාව සමග පවත්නා රාජ්‍ය තාන්ත්‍රික සබඳතා පළුදු කර නොගන්නා බවත්,විශේෂයෙන්ම ආර්ථික සබඳතා වඩා වැදගත් බවත් ඉන්දීය අග්‍රාමාත්‍යවරයා එහිදී අවධාරණය කර තිබේ.", "URL": "https://sinhala.adaderana.lk/news.php?nid=17818", "Category": null, "Parent URL": null}