{"Source": "Adaderana", "Timestamp": "October 25, 2012 01:24 pm", "Headline": "ශ‍්‍රී ලංකා ටෙලිකොම් මොබිටෙල් සම්මාන සමුළුව මුළුගැන්වෙයි", "News Content": "ජාතික ජංගම දුරකථන ජාලය වන ශ‍්‍රී ලංකා ටෙලිකොම් මොබිටෙල් ආයතනය සිය අලෙවි ප‍්‍රජාව වෙනුවෙන් වාර්ෂිකව පවත්වන ව්‍යාපාර සහකරුවන් සඳහා වන සම්මාන සමුළුව පසුගියදා ශ‍්‍රී ලංකා පදනම් ආයතනයේදී පැවැත්විණි. මෙම වර්ෂය තුළ මොබිටෙල් ආයතනය වෙනුවෙන් ඉහළ අන්දමේ දායකත්වයක් ලබාදුන් ව්‍යාපාර සහකරුවන් විශාල පිරිසක් ඇගැයීමට පාත‍්‍රවිය. ශ‍්‍රී ලංකා ටෙලිකොම් මොබිටෙල් ආයතනයේ ප‍්‍රධාන විධායක නිලධාරී ලලිත් ද සිල්වා මහතා ඇතුළු මොබිටෙල් ආයතනයේ ජ්‍යෙෂ්ඨ කළමනාකාරිත්වයේ සහභාගිත්වයෙන් මෙම උත්සව අවස්ථාව වර්ණවත් විය. පසුගිය කාලපරිච්ඡේදය තුළ මොබිටෙල් ආයතනය මුහුණ දුන් අභියෝග සහ වෙනස්වීම් හමුවේ සමාගම සමග රැඳෙමින් එහි උන්නතිය වෙනුවෙන් කි‍්‍රයාකළ අලෙවි නියෝජිත පිරිස් හඳුනාගැනීමත් ඔවුන්ට සම්මාන පුද කිරීමත් මෙම සම්මාන උළෙලේ එක් අංගයක් විය. පෙර ගෙවුම්, පසු ගෙවුම්, බ්‍රෝඞ් බ‍්‍රෑන්ඞ්, යන මොබිටෙල්හි සේවාවන් අලෙවිය උදෙසා ලබාදුන් දායකත්වය මෙන්ම මොබිටෙල් ආයතනය වෙනුවෙන් ආදායම් රැගෙන ඒම සඳහා දායකත්වය ලබාදීම මත පදනම්ව මෙම සම්මාන ලබාදීම සිදුකෙරිණි.", "URL": "https://sinhala.adaderana.lk/news.php?nid=28611", "Category": null, "Parent URL": null}