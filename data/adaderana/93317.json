{"Source": "Adaderana", "Timestamp": "July 27, 2018 07:55 pm", "Headline": "ඇමෙරිකාවෙන් ශ්‍රී ලංකාවට ලැබෙන විශාලතම යුධ නැව", "News Content": "‘රිම් ඔෆ් ද පැසිෆික් 2018’ ලොව විශාලතම නාවික යුධ අභ්‍යාසයට සමගාමීව ඇමෙරිකා එක්සත් ජනපද නාවික හමුදාව විසින් විශාල යුධ නෞකාවක් ශ්‍රී ලංකාවට ලබාදීමට තීරණය කර තිබේ. එය ශ්‍රී ලංකාවට මෙතෙක් හිමි වන විශාලතම යුධ නෞකාවයි. දිගින් මීටර් 115ක් වන ෂර්මන් නම් මෙම යුධ නෞකාව විශාල නාවික යුධ අවි ආයුධ ඇතුළුව නවීන තාක්ෂණික පහසුකම් රැසකින් සමන්විත වන අතර මෙම නෞකාව ක්‍රියාකරවන අකාරය පිළිබඳ ඇමරිකානු නාවික හමුදාව විසින් මේ දිනවල ශ්‍රී ලාංකික නැවියන් පුහුණු කිරීමද සිදුකෙරෙමින් පවතියි විශේෂ හේතුවක් තියනවද මෙම නෞකාව ශ්‍රී ලංකාවට ලබාදීමට ? වසර 50ක කාලයක් වුණත් එය සැහෙන්න දුරට වෙරළ ආරක්ෂක කටයුතු සඳහා භාවිත කෙරුණා. ඉතිං අපි මෙය ලබාදෙන්නේ විශාල උද්යෝගයකින් මොකද අපි දන්නවා මේ නෞකාවෙන් කොතරම් සේවයක් වුණාද කියලා වගේම තවමත් එය කොතරම් හැකියාවන්ගෙන් සමන්විතද කියලා. ශ්‍රී ලාංකික නාවිකයින් සඳහා මෙහි පුහුණූ කිරීමේ කටයුතු කොයි ආකාරයෙන්ද සිද්ධ වෙන්නේ ? පුහුණු කිරීමේ කටයුතු ඉතාම හොඳින් සිද්ධ වෙනවා මේ වෙනකොට. මගේ කණ්ඩායම ඔවුන්ට සියලුම දේවල් පිලිබඳ ඉගැන්වීම සිදුකරනවා. කෙටි කාලයක් තුළ ඒය සිදුකිරීම පහසු කටයුත්තක් නෙමෙයි. මේ අතර ඇමරිකානු නාවික හමුදාව විසින් මෙරටට ගැලපෙන අයුරින් නෞකාවේ අලුත්වැඩියා කිරීමේ කටයුතු ද මේ දිනවල සිදුකරමින් පවතියි.", "URL": "https://sinhala.adaderana.lk/news.php?nid=93317", "Category": null, "Parent URL": null}