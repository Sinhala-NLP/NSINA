{"Source": "Adaderana", "Timestamp": "May 8, 2013 07:57 am", "Headline": "ඉම්රාන් ඛාන් වේදිකාවෙන් වැටෙයි", "News Content": "ඉම්රාන් ඛාන් පකිස්තානයේ දේශපාලන වේදිකාවකින් ඇදවැටී තුවාල ලබා තිබේ. ලාහෝර් හි පැවති මැතිවරණ රැළියක් ඇමතීමට සූදානම්වත්ම ඔහු ඉන් ඇදවැටී ඇති බව සඳහන්ය. අනතුරින් ඉම්රාන් ඛාන්ගේ හිසට තුවාල සිදුවී තිබේ. අනතුරුව ඔහු රෝහල් ගතකර ඇති අතර ඔහුගේ තත්ත්වය බරපතළ නොවන බව රෝහල් ප්‍රකාශකයෙකු පවසා ඇතැයි විදෙස් මාධ්‍ය වාර්තා කරයි. හිටපු ක්‍රිකට් ක්‍රීඩකයෙකු වන ඉම්රාන් ඛාන් මේ වන විට පකිස්ථාන් දේශපාලනයේ ප්‍රකට චරිතයක් බවට පත්ව තිබේ. ඔහු ලබන සතියේ පැවැත්වීමට නියමිත එරට පාර්ලිමේන්තු මැතිවරණයට තරඟ කරන බව සඳහන්ය.", "URL": "https://sinhala.adaderana.lk/news.php?nid=33898", "Category": null, "Parent URL": null}