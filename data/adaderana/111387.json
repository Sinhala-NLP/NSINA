{"Source": "Adaderana", "Timestamp": "June 5, 2019 02:49 pm", "Headline": "කාසියේ වාසිය දකුණු අප්‍රිකාවට", "News Content": "ලෝක කුසලාන එක්දින ක්‍රිකට් තරඟාවලියේ ඉන්දීය කණ්ඩායම සහ දකුණු අප්‍රිකානු කණ්ඩායම අතර තරගය එංගලන්තයේ සවුත්ඇම්ප්ටන්හිදී මේ වන විට පැවැත්වෙයි. තරගයේ කාසියේ වාසිය දිනූ දකුණු අප්‍රිකානු නායක පෆ් ඩු ප්ලෙසිස් ප්‍රථමයෙන් පන්දුවට පහරදීමට තීරණය කළේය. අද තරඟයේදී විරාත් කෝලි විසින් ඉන්දිය කණ්ඩායම මෙහෙයවන අතර මෙය තරඟාවලියේ ඉන්දිය කණ්ඩායම සහභාගී වන පළමු තරගය වෙයි. දකුණු අප්‍රිකානු කණ්ඩායම තරඟ දෙකකට සහභාගී වී එම තරඟ දෙකම පරාජයට පත්වුණි.", "URL": "https://sinhala.adaderana.lk/news.php?nid=111387", "Category": null, "Parent URL": null}