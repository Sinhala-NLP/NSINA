{"Source": "Adaderana", "Timestamp": "November 20, 2018 11:28 am", "Headline": "එගොඩට යන්න ගිය සිසුවා දිය යට සැඟවෙයි", "News Content": "නිවිතිගල, දොලොස්වල ප්‍රදේශයේදී දියේ ගිලීමෙන් පාසල් සිසුවෙකු මියගොස් තිබේ. පාසල් සිසුන් පිරිසක් ප්‍රදේශයේ ඇල මාර්ගයක් හරහා එගොඩ වීමට යාමේදී එක් සිසුවෙකු දියේ ගිලී මියගොස් ඇති බව පොලිසිය පැවසුවේ. මියගොස් ඇත්තේ එම ප්‍රදේශයේම පදිංචිව සිටි 11 හැවිරිදි සිසුවෙක්. මල සිරුර රත්නපුර රෝහලේ තබා ඇති අතර නිවිතිගල පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99481", "Category": null, "Parent URL": null}