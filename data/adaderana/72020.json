{"Source": "Adaderana", "Timestamp": "April 12, 2017 03:34 pm", "Headline": "මොනරාගල රිය අනතුරකින් කතක් මරුට", "News Content": "මොනරාගල, කුඹුක්කන ගංඟාරාම පන්සල අසලදී සිදුවූ රිය අනතුරකින් කාන්තාවක් මියගොස් තිබේ. තණමල්විල සිට මොනරාගල දෙසට ධාවනය වූ පුද්ගලික බස් රථයක් මාර්ගයේ ගමන් කරමින් සිටි පදික කාන්තාවකගේ ගැටීමෙන් අනතුර සිදුව ඇති බව පොලිසිය පැවසුවේ ය. අනතුරින් බරපතල තුවාල ලැබූ කාන්තාව ප්‍රතිකාර සඳහා මොනරාගල රෝහලට ඇතුලත් කිරීමේදී මියගොස් තිබේ. මියගොස් ඇත්තේ කුඹුක්කන ප්‍රදේශයේ පදිංචිව සිටි 62 හැවිරිදි කාන්තාවක් බව සනාථ වී ඇත. අනතුර සම්බන්ධයෙන් මොනරාගල පොලිසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=72020", "Category": null, "Parent URL": null}