{"Source": "Adaderana", "Timestamp": "December 4, 2016 02:10 pm", "Headline": " ට්‍රම්ප් සම්ප්‍රදාය බිඳියි", "News Content": "සාම්ප්‍රදාය බිඳ හෙළමින් අමෙරිකානු නව ජනාධිපති ඩොනල්ඩ් ට්‍රම්ප් තායිවාන ජනාධිපතිවරියට දුරකථන ඇමතුමක් ලබාදී ඇති බව චීන විදේශ අමාත්‍යංශය චෝදනා කරයි.අමෙරිකාව සමඟ සම තත්ත්වයේ පසුවන ආර්ථික බලයක් හිමි චීනය සමඟ සබඳතා පවත්වා ගැනීමේ අමුණින් අමෙරිකාව 1979 වර්ෂයේ සිට තායිවානය සමඟ පැවති තානාපති සබඳතා අත්හිටුවනු ලැබීය.ඒ චීනය, තායිවානය සිය රටේ ප්‍රාන්තයක් ලෙස පිළිගැනීමත් සමඟිනි.කෙසේ වෙතත් අමෙරිකානු ජනාධිපති ඩොනල්ඩ් ට්‍රම්ප් තායිවාන ජනපතිනි ත්සායි ඉන් වෙන් හට දුරකථන ඇමතුමක් ලබාදී ඇති බව චීනය පවසයි.මෙහිදී ආර්ථික, දේශපාලන සහ ආරක්ෂක තත්ත්වයන් සම්බන්ධයෙන් ද සාකච්ඡා කර ඇති බව චීනය චෝදනා කරයි.රාජ්‍යතාන්ත්‍රික සබඳතා නැවැත්වීමෙන් පසු අමෙරිකානු ජනාධිපතිවරයෙකු තායිවානය සමඟ සබඳතා පැවැත් වූ ප්‍රථම අවස්ථාව මෙය බව සදහන් වේ.", "URL": "https://sinhala.adaderana.lk/news.php?nid=66706", "Category": null, "Parent URL": null}