{"Source": "Adaderana", "Timestamp": "February 12, 2017 11:14 am", "Headline": "ඉන්දියාව මිසයිලයක්  අත්හදා බලයි", "News Content": "ඉන්දියාව සාර්ථකව මිසයිල අත්හදා බැලීමක් සිදුකර තිබේ.“බැලැස්ටික්“ මිසයිලවලට පහරදීමේ හැකියාව පවතින “ස්ටාර් වෝස්“ වර්ගයේ මිසයිලයක් මෙලෙස අත්හදා බලා ඇති බව ඉන්දීය මාධ්‍ය වාර්තා කළේය. අබ්දුල් කලාම් දූපතේ ඔඩිස්සා වෙරළේ සිට මෙම මිසයිලය අත්හදා බැලීම සිදුකර ඇති බව සඳහන්වේ.අදාළ මිසයිල සාර්ථකව අත්හදා බැලීම සම්බන්ධයෙන් ඉන්දීය අග්‍රාමාත්‍ය නරේන්ද්‍ර මෝදි විසින් එම මිසයිල නිර්මාණය කළ විද්‍යාඥයින්හට සුබපැතුම් ද එක් කර තිබේ.ඔහු පවසන්නේ අදාළ මිසයිලය සාර්ථකව අත්හදා බලා ඇත්තේ ලොව රටවල් 4ක් හෝ 5ක් බවය.මේ අතර උතුරු කොරියාව බැලැස්ටික් මිසයිල අත්හදා බැලීමක් සිදුකර තිබේ.අදාළ මිසයිලයේ වර්ගය පිළිබඳ මෙතෙක් හඳුනාගෙන නොමැති බව විදෙස් මාධ්‍ය වාර්තා කළේය. කෙසේවෙතත් උතුරු කොරියානු නායක කිම්ජොන් අං පසුගිය ජනවාරි මාසයේ ප්‍රකාශ කර ඇත්තේ තමන් දිගු දුර මිසයිල අත්හදා බැලීම නතර කර ඇති බවය.", "URL": "https://sinhala.adaderana.lk/news.php?nid=69490", "Category": null, "Parent URL": null}