{"Source": "Adaderana", "Timestamp": "November 17, 2013 08:45 am", "Headline": "මාලදිවයිනේ ජනපති පුටුව අබ්දූල්ලා යාමින්ටයි", "News Content": "මාලදිවයින් ජනාධිපතිවරණයෙන් ජයගැනීමට අබ්දුල්ලා යාමීන් සමත්ව තිබේ. තවත් ඡන්ද පෙට්ටි 10ක් ගණනය කිරීමට ඉතිරිව තිබියදී මාලදිවයිනේ මාධ්‍ය ආයතනයක් වාර්තා කර ඇති තොරතුරුවලට අනූව තුන්වන වරටත් පැවති ජනාධිතිවරණයෙන් සියයට 51.62ක ඡන්ද ප්‍රතිශතයක් ලබා ජයගත් යාමින් මාලදිවයින් හිටපු ජනාධිපති මයුමූන් අබ්දුල් ගයුම්ගේ ඥාති සහෝදරයෙකුද වේ. පසුගිය සැප්තැම්බර් 7 වැනිදා පැවති මැතිවරණයෙන් ඉදිරියෙන් සිටි හිටපු ජනාධිපති මොහොමඩ් නෂීඩ් මෙවර මැතිවරණයෙන් ලබාගෙන ඇත්තේ සියයට 48.38ක ඡන්ද ප්‍රතිශතයක් පමණි. පෙර මැතිවරණයේ දී ප්‍රජාතන්ත්‍රවාදී පක්ෂයේ මොහොමඩ් නෂීඩ්ට සියයට 50ක ඡන්ද ප්‍රතිශතයක් ලබා ගැනීමට නොහැකි වීම හේතුවෙන් තවත් මැතිවරණයක් පැවැත්වීමට තීරණය කෙරුණි.", "URL": "https://sinhala.adaderana.lk/news.php?nid=38900", "Category": null, "Parent URL": null}