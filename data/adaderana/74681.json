{"Source": "Adaderana", "Timestamp": "June 29, 2017 09:21 am", "Headline": " ව්‍යාජ නෝට්ටු සමග 5ක් මාට්ටු ", "News Content": "ව්‍යාජ මුදල් නෝට්ටු තොගයක් සමග පුද්ගලයින් පස්දෙනෙකු මතුගම පොලීසිය මඟින් අත්අඩංගුවට ගෙන තිබේ.පොලීසියට ලැබුණු තොරතුරකට අනුව රුපියල් පන් දහසේ ව්‍යාජ මුදල් නෝට්ටුවක් ලබාදී මතුගම නගරයේ තානායමකින් මත්පැන් ලබාගැනීමට උත්සහ කළ පුද්ගලයෙකු අත්අඩංගුවට ගෙන ඇති අතර ඔහු සතුව තිබී රුපියල් පන්දහසේ ව්‍යාජ මුදල් නෝට්ටු 12 ක් සොයාගත් බව පොලීසිය සඳහන් කළේය.සැකකරුගෙන් සිදුකළ ප්‍රශ්න කිරීම්වල දී එම ව්‍යාජ මුදල් නෝට්ටු ඔහුට ලබාදුන් පුද්ගලයින් සිව් දෙනෙකු පිළිබඳ තොරතුරු අනාවරණය වී තිබේ.ඒ අනුව රුපියල් පන් දහසේ ව්‍යාජ මුදල් නෝට්ටු 127ක් සමග එම සැකකරුවන් ද අත්අඩංගුවට ගත් බව පොලීසිය පැවසුවේය.අත්අඩංගුවට ගත් සැකකරුවන් මතුගම, කුඹුක්ගැටේ සහ බෙරලපනාතර යන ප්‍රදේශවල පදිංචිකරුවන් වන අතර ඔවුන් අද(29) මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=74681", "Category": null, "Parent URL": null}