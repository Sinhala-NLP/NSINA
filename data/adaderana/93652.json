{"Source": "Adaderana", "Timestamp": "August 2, 2018 06:47 am", "Headline": "ශ්‍රී ලංකා විදුලිබල පනත සංශෝධනය කිරීමට කැබිනට් අනුමැතිය", "News Content": "ශ්‍රී ලංකා විදුලිබල පනත සංශෝධනය කිරීම සඳහා කැබිනට් අනුමැතිය හිමිව තිබේ. පුනර්ජනනීය බලශක්ති ප්‍රභව මගින් නිෂ්පාදනය කරනු ලබන විදුලි බලය මිලදී ගැනීමේදී මුහුණ දීමට සිදුවන දුෂ්කරතා මගහරවා ගැනීමේ අරමුණින් එම පනත සංශෝධනය කිරීමට නියමිතය. සංශෝධන පනත් කෙටුම්පත රජයේ ගැසට් පත්‍රයේ පළ කිරීමට සහ අනතුරුව අනුමැතිය සඳහා පාර්ලිමේන්තුවට ඉදිරිපත් කිරීමට කැබිනට් අනුමැතිය හිමිව තිබේ. විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා අදාළ යෝජනාව ඉදිරිපත් කර ඇත.", "URL": "https://sinhala.adaderana.lk/news.php?nid=93652", "Category": null, "Parent URL": null}