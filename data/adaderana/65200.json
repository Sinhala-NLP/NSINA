{"Source": "Adaderana", "Timestamp": "October 20, 2016 08:14 am", "Headline": " කාසීම් අල් මුල්ලා-විජයකලා මුණගැසෙයි", "News Content": "එක්සත් අරාබි එමීර් රාජ්‍යයේ මෙරට තානාපති අබ්දුල් හමීඩ් අබ්දුල් ෆාතා කාසීම් අල් මුල්ලා මහතා ළමා කටයුතු පිළිබඳ රාජ්‍ය අමාත්‍ය විජයකලා මහේෂ්වරී මහත්මිය මුණගැසී සාකච්ඡා කර තිබේ.මෙහිදී දෙපාර්ශවය අතර ළමුන් සහ වැන්දඹුවන් සම්බන්ධයෙන් දීර්ඝ වශයෙන් සාකච්ඡා වී ඇති බව වාර්තා වෙයි.සිවිල් යුද්ධය හේතුවෙන් උතුරේ ජනතාවට සෞඛ්‍ය හා පුනරුත්තාපන කටයුතු සම්බන්ධයෙන් දැඩි අවශ්‍යතාවයක් පවතින බවද රාජ්‍ය අමාත්‍යවරිය පෙන්වා දී තිබේ.යුද්ධය හේතුවෙන් ළමුන් සහ කාන්තාවන් දැඩි පීඩාවට පත් වූ බවද ඇය මෙහිදී සඳහන් කර ඇති බවද සඳහන්ය.මේ අතර එක්සත් අරාබි එමීර් රාජ්‍යයේ තානාපතිවරයා පවසා ඇත්තේ දරුවන්ගේ සංවර්ධනය සහ ප්‍රජා සුභසාධනය ඉතා වැදගත් කරුණක් බවයි.", "URL": "https://sinhala.adaderana.lk/news.php?nid=65200", "Category": null, "Parent URL": null}