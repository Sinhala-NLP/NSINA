{"Source": "Adaderana", "Timestamp": "February 6, 2012 10:36 am", "Headline": "උතුර හමුදාකරණය වී නෑ", "News Content": "උතුරු පළාතේ හමුදාමය පාලනයක් ක්‍රියාත්මක වන බවට වන චෝදනා ආරක්ෂක ලේකම් ගෝඨාභය රාජපක්ෂ මහතා විසින් මුළුමනින්ම ප්‍රතික්ෂේප කර තිබේ. උතුරු ප්‍රදේශ මුදාගෙන මාස 30 ට ආසන්න ක‍ාලයක් ගත වී තිබුණ ද එම ප්‍රදේශවල තවදුරටත් හමුදා කඳවුරු ව්‍යාප්ත වන බවට ‍දෙමළ පක්ෂ හා දෙමළ ඩයස්පොරාව එල්ල කරන චෝදනා සම්බන්ධව ප්‍රතිචාර දක්වමින් ආරක්ෂක ලේකම්වරයා මේ බව සඳහන් කර ඇත. යුද්ධයෙන් මුදවාගත් උතුරු ප්‍රදේශ කිසිවිටක හමුද‍ා මිලිටරි ප‍ාලනයකට ලක් කරන්නේ නැති බව ද එම චෝදනා පිළිබඳව වැඩිදුරටත් අදහස් දක්වමින් ඔහු පෙන්වා දී තිබේ. ඉතාමත් ඉක්මනින් උතුරු පළාත ද දිවයිනේ අනෙකුත් දිස්ත්‍රික්ක හා සමානව ස‍ාමාන්‍ය සිවිල් ප‍ාලනයක් යටතට ගන්නා බව ආරක්ෂක ලේකම් ගොඨාභය රාජපක්ෂ ප්‍රකාශ කරයි. ඉන්දියානු පුවත්පතක් සමඟ පැවැති සම්මුඛ සාකච්ඡාවක දී අදහස් දක්වමින් ආරක්ෂක ලේකම්වරයා මේ බව සඳහන් කර සිටියේය.", "URL": "https://sinhala.adaderana.lk/news.php?nid=21904", "Category": null, "Parent URL": null}