{"Source": "Adaderana", "Timestamp": "November 1, 2015 12:49 pm", "Headline": "පූජිත ජයසුන්දර වැඩබලන පොලිස්පතිවරයා වෙයි ", "News Content": "බස්නාහිර පලාත භාර ජ්‍යෙෂ්ඨ නියෝජ්‍ය පොලිස්පති පූජිත ජයසුන්දර මහතා වැඩබලන පොලිස්පතිවරයා ලෙස පත් කර තිබේ. පොලිස්පති එන්.කේ.ඉලංගකෝන් මහතා නිල සංචාරයක් සඳහා උගන්ඩාව බලා පිටත්වයාම හේතුවෙන් මෙලෙස වැඩබලන පොලිස්පතිවරයා ලෙස පුජිත ජයසුන්දර මහතා පත්කර ඇති බව සඳහන්ය. අද සිට ලබන පස්වැනිදා දක්වා ඔහු වැඩබලන පොලිස්පති ධුරයේ කටයුතු කිරීමට නියමිතය. පස් වැනිදා සිට වැඩබලන පොලිස්පතිවරයා ලෙස ජනාධිපති ආරක්ෂක අංශය භාර ජ්‍යෙෂ්ඨ නියෝජ්‍ය පොලිස්පති එස්.එම්.වික්‍රමසිංහ මහතා පත්කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=54798", "Category": null, "Parent URL": null}