{"Source": "Adaderana", "Timestamp": "May 13, 2017 04:39 pm", "Headline": "අනතුරින් දැරියක් නොඑන ගමන් යයි", "News Content": "හොරොව්පතාන නගරයේදී සිදු වූ රිය අනතුරකින් කුඩා දැරියක මියගොස් තිබේ.ත්‍රිරෝද රථයක් රියදුරුට පාලනය කර ගැනීමට නොහැකිව මාර්ගයේ අසල නවතා තිබූ ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් තුවාල ලැබූ ත්‍රිරෝද රථයේ රියදුරු සහ පසුපස අසුනේ ගමන් කළ කුඩා දැරියක හොරොව්පතාන රෝහලට ඇතුළත් කර තිබේ.එහිදී බරපතල තත්ත්වයේ පසු වූ කුඩා දැරිය වැඩිදුර ප්‍රතිකාර සඳහා අනුරාධපුර රෝහලට මාරු කර යවා ඇති අතර එහිදී ඇය මියගිය බව පොලීසිය පැවසුවේය.මියගොස් ඇත්තේ කින්නියා ප්‍රදේශයේ පදිංචිව සිටි 03 හැවිරිදි දැරියකි.සිද්ධිය සම්බන්ධයෙන් හොරොව්පතාන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=73126", "Category": null, "Parent URL": null}