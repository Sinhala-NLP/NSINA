{"Source": "Adaderana", "Timestamp": "November 15, 2016 03:47 pm", "Headline": "කුස්සියක් නැති පාසලට අරක්කැමියන් 4ක් හා කම්කරුවන් 25ක්!", "News Content": "දඹුල්ල මධ්‍ය මහවිද්‍යාලයට අධ්‍යාපන අමාත්‍යංශය මගින් අරක්කැමියන් හතර දෙනකු සහ කම්කරු පත්වීම් සඳහා 25 දෙනකු ඒවා තිබෙන බව වාර්තා වෙයි.දඹුල්ල මධ්‍ය මහවිද්‍යාලය තුළ නේවාසිකාගාර පහසුකම් කිසිවක් නැත.මේ පත්වීම් ඒවා ඇද්දැයි යන්න විදුහල්පති රංජිත් දිසානායක මහතාගෙන් විමසීමේදී කිවේ එවැනි පත්වීම් තම විද්‍යාලයට ඒවා තිබෙන බවයි.විශාල කම්කරුවන් පිරිසක් සීමිත සිසුන් පිරිසක් ඉන්න පාසලකට එවීම හා කුස්සියක් හෝ නොමැති පාසලකට අරක්කැමියන් හතර දෙනකු සේවයට එවීම පිළිබඳව විද්‍යාලයේ ගුරුවරු මවිතයට පත්ව සිටිති.දඹුල්ල පාසලට සේවය සඳහා ඒවා ඇති කම්කරුවන් 25 දෙනාගෙන් 23 දෙනකුම කුලියාපිටිය ප්‍රදේශයේ පදිංචි කරුවෝ බව දැනගන්නට ඇත. සෙසු දෙන්නා දඹුල්ල ප්‍රදේශයේ ප්‍රාදේශීය දේශපාලන‍ය කරන අයෙකුගේ බිරිඳක් හා නෑදැයෙකු බව ගුරුවරු කියති.අරක්කැමි තනතුර සඳහා කාන්තාවන් දෙන්නෙකු හා පිරිමි දෙන්නෙකු එලෙස ඒවා ඇත.කුස්සියක් හෝ නොමැති පාසලකට අරක්කැමි තනතුරු හතරක් හා විශාල කම්කරු පත්වීම් එවීම ගැන විමසීම සඳහා අධ්‍යාපන ඇමති අකිල විරාජ් කාරියවසම් මහතාගෙන් විමසීම සඳහා ජංගම දුරකථනයට ඇමතුමක් ලබාගත් විට ඇමතිවරයාගේ සම්බන්ධීකරණ ලේකම් බව කියූ රන්ජන් බණ්ඩාර මහතා කිවේ ඇමතිවරයා විශේෂ රැස්වීමක බවයි.මේ සිද්ධිය ගැන දැනගැනීමට අවැසි බව දැන්වීමේදී කීවේ පත්වීම් පිළිබඳව ඇමතිවරයාගේ සම්බන්ධීකරණ ලේකම් දීප්ති පෙරේරා මහතාට කතා කර දැනගැනීමට හැකි බවයි.අප ඒ මහතාගෙන් විමසීමේදී කියා සිටියේ විද්‍යාලයේ ඉල්ලීම පරිදි විධිමත් ලෙස සම්මුඛ පරීක්ෂණ තබා මේ පිරිස බඳවාගෙන ඇති බවයි. අරක්කැමියන් ඒවා ඇත්තේ ඉදිරියේදී මේ පාසල්වල නේවාසිකාගාර ඉදිකිරීමේ සැලසුම් ඇති නිසා බවද හෙතෙම පැවසීය.පත්කිරීම් ලබාදීමේදී කුලියාපිටියට කියා විශේෂ වෙනසක් කර නැති බවත්, සියල්ල බෙදී යන ආකාරයට පත්වීම් සිදුකර ඇති බවද කිවේය. සමහර විට කුලියාපිටියෙන් වැඩියෙන් ඉල්ලුම් කර ඇති නිසා වැඩියක් තිබිය හැකි බවද කිවේය.මේ පත්වීම් ගැන විමසීම සඳහා අධ්‍යාපන අමාත්‍යංශයේ ලේකම්වරයා සම්බන්ධ කර ගැනීමට උත්සහා කළද ඒ මහතා මේ දිනවල විදේශ ගතවී ඇති බව නිලධාරියකු පැවසීය.", "URL": "https://sinhala.adaderana.lk/news.php?nid=66056", "Category": null, "Parent URL": null}