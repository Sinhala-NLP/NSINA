{"Source": "Adaderana", "Timestamp": "January 20, 2017 03:39 pm", "Headline": " ග්‍රාම නිලධාරීට පහරදුන්නාට 2 තෙක් රිමාන්ඩ් ", "News Content": "ග්‍රාම නිලධාරීවරයෙකුට පහරදුන් බවට සැකකපිට අත්අඩංගුවට ගත් පුද්ගලයෙකු රක්ෂිත බන්ධනාගාර ගත කිරීමට මාතර මහේස්ත්‍රාත් අධිකරණය නියෝග කර තිබේ.වැලිපිටිය ප්‍රාදේශිය ලේකම් කාර්යාලයට අයත් කොත්මාදුර - උතුර ග්‍රාම නිලධාරීවරයාට මෙම පහරදීම සිදු කර තිබූ බව සඳහන්ය.රාජකාරී කටයුත්තක් සම්බන්ධයෙන් ඇති වූ ආරවුලක් මත ප්‍රාදේශීය ලේකම් කාර්යාලය තුළදී අදාළ පහරදීම සිදු කර ඇති බව වාර්තා වෙයි.ඒ අනුව සිද්ධියට අදාළ සැකකරු වැලිගම පොලීසිය විසින් අත්අඩංගුවට ගෙන තිබුණි.සැකකරු දෙනිපිටිය, උඩුතොට ප්‍රදේශයේ පදිංචි 37 හැවිරිදි අයෙකු වන අතර මාතර මහේස්ත්‍රාත් අධිකරණයට ඉදිරිපත් කළ ඔහු පෙබරවාරි මස 02 වන දින දක්වා රක්ෂිත බන්ධනාගාර ගත කිරිමට නියෝග කර තිබේ.", "URL": "https://sinhala.adaderana.lk/news.php?nid=68347", "Category": null, "Parent URL": null}