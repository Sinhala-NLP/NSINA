{"Source": "Adaderana", "Timestamp": "May 9, 2012 03:29 pm", "Headline": "පාර කපද්දී පෙරළුණු ගලකට යටවී කාන්තාවක් මියයයි", "News Content": "කො‍‍ළොන්න, දොරපේ ප්‍රදේශයේ බැකෝ යන්ත්‍රයකින් පාරක් කපමින් සිටියදී සිදුවූ අනතුරකින් කාන්තාවක ජීවිතක්ෂයට පත්ව තිබේ. බැකෝ යන්ත්‍රයෙන් පාර කපමින් සිටියදී මාර්ගයේ තිබූ ගලක් අඩි 200 ක් පමණ පහලට පෙරළීමෙන් ඊට පහලින් තිබූ මාර්ගයේ ගමන් කරමින් සිටි අදාළ කාන්තාව‍ගේ ගැටී ඇති බව වාර්තාවේ. අනතුරින් තුවාල ලැබූ ‍කාන්තාව කොළඹ ජාතික රෝහලේ ප්‍රතිකාර ලබමින් සිටියදී ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. මෙලෙස ජීවිතක්ෂයට පත්ව ඇත්තේ 65 හැවිරිදි කාන්තාවකි. සිද්ධිය සම්බන්ධයෙන් බැකෝ යන්ත්‍රයේ ක්‍රියාකරු ‍අත්අඩංගුවට ගෙන ඇති අතර ඔහු අද (09) ඇඹිලිපිටිය ‍මහේස්ත්‍රාත් අධිකරණයට ඉදිරිපත් කිරීමට නියමිතය", "URL": "https://sinhala.adaderana.lk/news.php?nid=24124", "Category": null, "Parent URL": null}