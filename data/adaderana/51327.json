{"Source": "Adaderana", "Timestamp": "May 14, 2015 11:05 am", "Headline": "මත්කුඩු සමග 15 හැවිරිදි ළමයෙකු අත්අඩංගුවට ගනියි", "News Content": "හෙරොයින් ළඟ තබාගත් 15 හැවිරිදි ළමයෙකු හික්කඩුව ප්‍රදේශයේදී අත්අඩංගුවට ගෙන තිබේ.හික්කඩුව පොලීසියට ලැබුණු තොරතුරකට අනුව මෙම සැකකරු අත්අඩංගුවට ගෙන ඇති බව සඳහන්ය.ඔහු සතුව තිබී හෙරොයින් ග්‍රෑම් 1 යි මිලි ග්‍රෑම් 150 ක් සොයාගෙන ඇති අතර සැකකරු ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර ගල්කිස්ස බඩෝවිට ප්‍රදේශයේදීද හෙරොයින් ග්‍රෑම් 2 යි මිලි ග්‍රෑම් 290 ක් ලඟ තබාගත් පුද්ගලයෙකු අත්අඩංගුවට ගෙන ඇත.මිරිහාන දිසා දූෂණ මර්ධන අංශයේ නිලධාරීන් සිදුකළ වැටලීමකදී මෙම සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=51327", "Category": null, "Parent URL": null}