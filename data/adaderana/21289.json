{"Source": "Adaderana", "Timestamp": "January 10, 2012 02:00 pm", "Headline": "ත්‍රිකුණාමලය ඇතුළු ප්‍රදේශ කිහිපයකට හෙට වතුර නෑ", "News Content": "ත්‍රිකුණාමල නගරය ඇතුළු ඒ ආශ්‍රිත ප්‍රදේශ කිහිපයකට හෙට(11) පෙරවරු 5 සිට රාත්‍රී 8 දක්වා පැය 15 ක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලපවාහන මණ්ඩලය පවසයි. හදිසි අලුත්වැඩියා කටයුත්තක් හේතුවෙන් මෙම පියවර ගන්නා බව එම මණ්ඩලය සඳහන් කරයි. ඒ අනුව ත්‍රිකුණාමලය නගරය, තඹලගමුව ප්‍රාදේශීය සභාව, කින්නියා ප්‍රාදේශීය සභාව හා කුච්චවේලී ප්‍රාදේශීය සභාව යන බල ප්‍රදේශයන්ට මෙසේ ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=21289", "Category": null, "Parent URL": null}