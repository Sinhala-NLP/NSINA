{"Source": "Adaderana", "Timestamp": "March 5, 2019 10:40 pm", "Headline": "පුත්තලම මූලික රෝහලේ දැඩි සත්කාර ඒකකය වැසෙයි", "News Content": "නිර්වින්දන වෛද්‍යවරු නිසි පරිදි මෙම ඒකකයට නොමැතිකමින් මෙම ඒකකය අද(05) උදැසන සිට වසා දමා අත බව අද දෙරණ වාර්තාකරු පැවසීය. මෙම දැඩි සත්කාරන ඒකකය සතුව ඇදන් 04 තිබූ අතර දිවයිනේ නන්දෙසින් රැගෙන එන රෝගීන් රැසක් මෙම දැඩි සත්කාරක ඒකකයේ පසුගිය කාලය පුරා ප්‍රථිකාර ලබා ගෙන ඇත. මෙම ඒකකය අවම වශයෙන් පවත්වාගෙන යාමට නම් නිර්වින්දන වෛද්‍යවරුන් 04 දෙනකු සේවය අවශ්‍යය බව වාර්ථා විය. මේ නිසා පුත්තලම මූලික රෝහලට ඇතුලත් කරන දැඩි සත්කාර ඒකකයේ ප්‍රථිකාර ලැබිය යුතු රෝගීන් වෙනත් රෝහල්වලට මාරු කිරීම තුලින් එම රෝගීන් හා ඥාතීන් දැඩි අපහසුතාවයන් වලට මුහුණ දීමට සිදුවේ. මේ පිළිබදව පුත්තලම මූලික රෝහලේ වැඩ බලන වෛද්‍ය අධිකාරී වෛද්‍ය එම්. ජවුපික් මහතාගෙන් කල විමසීමකදී ඒ මහතා සදහන් කළේ මේ පිළිබදව දිස්ත්‍රික් සෞඛ්‍ය අංශ බළධාරින් හා පළාත් සෞඛ්‍ය අංශ බළධාරින් දැනුවත් කර ඇති බවත් , පුත්තලම මූලික රෝහලේ දැඩි සත්කාරක ඒකකය වසා ඇති බවට අනෙක් ප්‍රධාන රෝහල් දැනුවත් කර ඇති බවත්ය.", "URL": "https://sinhala.adaderana.lk/news.php?nid=105535", "Category": null, "Parent URL": null}