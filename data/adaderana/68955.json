{"Source": "Adaderana", "Timestamp": "February 1, 2017 09:13 pm", "Headline": " ශ්‍රී ලංකාවට ලකුණු 308ක ඉලක්කයක් ", "News Content": "දකුණු අප්‍රිකාව හා ශ්‍රී ලංකාව අතර පැවැති දෙවන එක්දින තරගයේ පළමුව පන්දුවට පහරදුන් දකුණු අප්‍රිකානු කණ්ඩායම පන්දුවාර සියල්ල අවසානයේ කඩුලු 6ක් දැවී ලකුණු 307ක් ලබාගෙන තිබේ.තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දු රැකීමට තීරණය කළේය.පළමු තරගය ක්‍රීඩා කළ සඳුන් වීරක්කොඩි සහ ජෙෆ්රි වැන්ඩසේ වෙනුවට චතුරංගද සිල්වා සහ සචිත් පතිරණ කණ්ඩායමට ඇතුළත් කර තිබේ.අද (01) තරඟයට අදාළව දකුණු අප්‍රිකානු පිළේ කිසිඳු වෙනසක් සිදුකර නොමැත.", "URL": "https://sinhala.adaderana.lk/news.php?nid=68955", "Category": null, "Parent URL": null}