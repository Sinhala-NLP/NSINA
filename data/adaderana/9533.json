{"Source": "Adaderana", "Timestamp": "July 11, 2010 11:53 am", "Headline": "ජනපති විමල්ගේ සුව දුක් විමසයි", "News Content": "කොළඹ යුද හමුදා රෝහලේ ප්‍රතිකාර ලබන විමල් වීරවංශ මහතාගේ සුව දුක් විමසා බැලීමට ජනාධිපති මහින්ද රාජපක්ෂ මහතා අද පෙරවරුවේ ‍රෝහල වෙත ගොස් තිබේ. විමල් වීරවංශ මහතාගේ සුව දුක් විමසූ ජනාධිපතිවරයා ඒ මහතාගේ ප්‍රතිකාර කටයුතු පිළිබඳව ද සොයා බලා ඇති බව ජනාධිපති මාධ්‍ය අංශය පවසයි. එක්සත් ජාතීන්ගේ මහලේකම්වරයා පත් කළ විද්වත් මණ්ඩලය ඉවත් කර ගන්නා ලෙසට බල කරමින් විමල් වීරවංශ අමාත්‍යවරයා ආරම්භ කළ මාරාන්තික උපවාසය ඊයේ අවසන් කළේය. ජනාධිපති මහින්ද රාජපක්ෂ මහතා වීරවංශ මහතා උපවාසයේ යෙදෙන ස්ථානයට පැමිණ වතුර වීදුරුවකින් ඔහුට සංග්‍රහ කිරීමෙන් පසුව වීරවංශ මහතාගේ උපවාසය අවසන් විය. අනතුරුව ගිලන් රථයකින් ඔහුව යුද හමුදා රෝහල වෙත රැගෙන ගොස් තිබේ.", "URL": "https://sinhala.adaderana.lk/news.php?nid=9533", "Category": null, "Parent URL": null}