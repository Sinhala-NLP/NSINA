{"Source": "Adaderana", "Timestamp": "March 8, 2019 08:34 am", "Headline": "එංගලන්තයේ සහ වේල්සයේ ජනතාවට රුධිර පීඩනය හඳුන ගන්න නව මාර්ගෝපදේශ", "News Content": "එංගලන්තයේ සහ වේල්සයේ දහස් ගණන් ජනතාවට ප්‍රයෝජනවත් විය හැකි අධි රුධිර පීඩනය හඳුනා ගැනීම පිළිබඳ නව මාර්ගෝපදේශ හඳුන්වා දී ඇත. එරට සෞඛ්‍ය ආරක්ෂකයින් පවසන්නේ එම මාර්ගෝපදේශ යටතේ අධි රුධිර පීඩනය සහිත පළමු අදියරේ පසුවන පුද්ගලයින්ට ඖෂධ ලබා දීම සුදුසු බවය. ඒ අනුව පිරිමි පුද්ගලයින් හාරලක්ෂ පනස් දහසක් සහ කාන්තාවන් දෙලක්ෂ හැත්තෑ දහසක් පමණ වෙත ඖෂධ ලබා දීමට නියමිතය. අනෙකුත් පිරිස් සඳහා බර පාලනය,ආහාර පාලනය ,ව්‍යායාම වැනි ජීවන රටා පදනම් වු ක්‍රියාමාර්ග වැදගත්වන බව සෞඛ්‍ය නිළධාරීන් පවසා සිටියි. රෝග විනිශ්චය පිළිබද වැඩි සැලකිල්ලක් දක්වන පිරිස් සඳහා ඒ පිළිබඳ දක්වා ඇති මාර්ගෝපදේශ එතරම් වැදගත් නොවනු ඇති බව වාර්තා වෙයි. සාමාන්‍යයෙන් පුද්ගලයෙකුගේ රුධිර පීඩනය රසදිය මිලිමීටර් 140-90ත් අතර විය යුතු වෙයි. එම අගයන් ඉක්මවන වයස අවුරුදු 10ට වැඩි පුද්ගලයින්ට හෘදරෝග සම්බන්ධයෙන් සියයට විස්සක අවධානමක් පවතියි.", "URL": "https://sinhala.adaderana.lk/news.php?nid=105686", "Category": null, "Parent URL": null}