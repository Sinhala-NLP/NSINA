{"Source": "Adaderana", "Timestamp": "October 28, 2011 09:14 pm", "Headline": "දුම්රිය ධාවනය යථා තත්ත්වයට", "News Content": "මරදාන දුම්රිය ස්ථානය ආසන්නයේ දී දුම්රියක් පීලි පැනීම නිසා අවහිර වී තිබූ දුම්රිය මාර්ගය යථා තත්ත්වයට පත්කර ඇති බව දුම්රිය පාලක මැදිරිය පවසයි. ‍ ඒ අනුව දුම්රිය ධාවන කටයුතු නැවතත් සාමාන්‍ය පරිදි සිදුවන බව එම පාලක මැදිරිය සඳහන් කරයි. ‍ කොළඹ -කොටුවේ සිට අනුරාධපුරය බලා ධාවනය වූ නගරාන්තර දුම්රිය මෙසේ මරදාන දුම්රිය ස්ථානය ආසන්නයේ දී පීලි පැනීමට ලක්ව තිබිණි. ‍ එමනිසා උඩරට දුම්රිය මාර්ගයේ සහ පුත්තලම දක්වා මාර්ගයේ දුම්රිය ධාවන කටයුතුවලට බාධා පැමිණ තිබිණි.", "URL": "https://sinhala.adaderana.lk/news.php?nid=19645", "Category": null, "Parent URL": null}