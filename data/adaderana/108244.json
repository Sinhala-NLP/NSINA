{"Source": "Adaderana", "Timestamp": "April 19, 2019 05:52 pm", "Headline": "දිගු වු නිවාඩුවෙන් සමනල අඩවිය වැසී යයි", "News Content": "සිංහල හා දෙමළ අළුත් අවුරුද්දෙන් පසු එළඹි සති අන්ත දීර්ඝ නිවාඩුව හේතුවෙන් ශ්‍රී පාද වන්දනාව සඳහා වන්දනාකරුවන් විශාල පිරිසක් පැමිණෙමින් සිටින බව වාර්තා වෙයි. අද දෙරණ වාර්තාකරු සඳහන් කළේ ඊයේ(18) පස්වරුවේ සිට හැටන් මාර්ගය ඔස්සේ වන්දනාකරුවන් විශාල පිරිසක් පැමිණෙමින් සිටින බවයි. නල්ලතන්නිය මාර්ගයේ රිකාටන් ප්‍රදේශය දක්වා කිලෝමීටර් 4 ක පමණ දුරකට වන්දනාකරුවන් පැමිණි රථවාහන ගාල් කර ඇති බවද අද දෙරණ වාර්තාකරු සඳහන් කළේය. ශ්‍රී පාද වන්දනාවේ පැමිණෙන වන්දනාකරුවන් සඳහා විශේෂ ප්‍රවාහන සේවා සපයා ඇති අතර වන්දනාකරුවන්ගේ ආරක්ෂාව වෙනුවෙන් විශේෂ ආරක්ෂිත වැඩපිළිවෙලක් දියත් කර ඇති බව ද නල්ලතන්නිය පොලීසිය සඳහන් කළේය.", "URL": "https://sinhala.adaderana.lk/news.php?nid=108244", "Category": null, "Parent URL": null}