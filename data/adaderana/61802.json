{"Source": "Adaderana", "Timestamp": "July 5, 2016 04:07 pm", "Headline": " ගිනි අවියක් සමග 1ක් කොටු", "News Content": "ගිනි අවියක් ළඟ තබාගෙන සිටි පුද්ගලයෙකු මහනුවර ප්‍රදේශයේදී අත්අඩංගුවට ගෙන තිබේ.මහනුවර දිසා අපරාධ මෙහෙයුම් ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය.එහිදී ඔහු සතුව තිබී විදේශීය රටක නිෂ්පාදිත ගිනි අවියක් පොලීසිය භාරයට ගෙන ඇති බව පොලිස් මූලස්ථානය සඳහන් කළේය.අත්අඩංගුවටගත් සැකකරු ගම්පොළ ප්‍රදේශයේ පදිංචි 53 හැවිරිදි පුද්ගලයෙකි.ඔහු මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර මහනුවර පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=61802", "Category": null, "Parent URL": null}