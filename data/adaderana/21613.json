{"Source": "Adaderana", "Timestamp": "January 24, 2012 04:18 pm", "Headline": "පේරාදෙණිය සරසවි සිසු පා ගමන අත්හිටුවීමට නියෝගයක්", "News Content": "පේරාදෙණිය විශ්ව විද්‍යාල සිසුන් විසින් සංවිධානය කර තිබූ පා ගමන අත්හිටුවමින් අධිකරණය වාරණ නියෝගයක් නිකුත් කර තිබේ. මාර්ගය අවහිරවීම, පාසල් සිසුන්ට දුෂ්කරතා ඇතිවීම, රජයේ දේපළවලට හානි සිදුකිරීම සහ තවත් හේතු කිහිපයක් මුල්කරගනිමින් මෙම වාරණ නියෝගය නිකුත් කර ඇති බව අද දෙරණ වාර්තාකරු සඳහන් කළේය. ඒ අනුව 24, 25 සහ 26 යන තෙදින තුළ පාගමන් පැවැත්වීම අත්හිටුවමින් මෙම වාරණ නියෝගය නිකුත් කර ඇති බව සඳහන්ය.", "URL": "https://sinhala.adaderana.lk/news.php?nid=21613", "Category": null, "Parent URL": null}