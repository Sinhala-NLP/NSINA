{"Source": "Adaderana", "Timestamp": "June 28, 2016 12:33 pm", "Headline": "  ආණ්ඩු විරෝධී ජාතික පෙරමුණක් ", "News Content": "ආණ්ඩු විරෝධී ඒකාබද්ධ පුළුල් ජාතික පෙරමුණක් පිහිටුවීමට ඒකාබද්ධ විපක්ෂය තීරණය කර තිබේ.ඊයේ(27) පස්වරුවේ ඒකාබද්ධ විපක්ෂයේ විශේෂ රැස්වීමක් කොළඹ දී පවත්වා ඇති අතර එහිදී මේ පිළිබඳ සාකච්ඡා කර ඇති බව ඒකාබද්ධ විපක්ෂයේ ප්‍රකාශකයෙක් සඳහන් කළේය. මෙහිදී ඉදිරි දේශපාලන තීන්දු තීරණ රැසක් පිළිබඳ සාකච්ඡා කර ඇති අතර ආණ්ඩුවට එරෙහි ඉදිරි උද්ඝෝෂණ සහ ක්‍රියාමාර්ග පිළිබඳවද සාකච්ඡා කර ති‍බේ.මෙම රැස්වීමට ඒකාබද්ධ විපක්ෂය නියෝජනය කරන සියලුම මන්ත්‍රීවරුන් සහභාගී වී ඇති අතර මෙහි තවත් සාකච්ඡාවක් අද(28) දිනයේ පැවැත්වීමට ද නියමිතය.මේ අතර වත්මන් ආණ්ඩුවට වසරක් සපිරෙන දිනයේ දී නුවර සිට කොළඹට පාද යාත්‍රාවක් පැවැත්වීමට ද ඊයේ රැස්වූ ඒකාබද්ධ විපක්ෂය තීරණය කර තිබේ.එමෙන්ම ගෙයින් ගෙට ගොස් ජනතාව දැනුවත් කිරීමේ වැඩසටහනක් බදුල්ල ප්‍රදේශයෙන් ආරම්භ කිරීමට මෙහිදී තීරණය වී ඇති අතර එය ලබන මස 02, 03 සහ 04 යන දිනවල දී පැවැත්වීමට තීරණය වී ඇත.ජුලි මස 22 වන දින පානදුර ප්‍රදේශයේ දී තවත් ජන රැළියක් පැවැත්වීමට ද ඊයේ රැස්වු ඒකාබද්ධ විපක්ෂය තීරණය කර තිබේ.", "URL": "https://sinhala.adaderana.lk/news.php?nid=61577", "Category": null, "Parent URL": null}