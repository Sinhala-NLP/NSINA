{"Source": "Adaderana", "Timestamp": "May 12, 2013 10:17 am", "Headline": "කේරළ ගංජා හා මත් පුවක් සමග කොටු", "News Content": "කේරළ ගංජා සහ මත් පුවක් ළග තබාගත් පුද්ගලයෙකු කල්පිටිය, පෙරියඅච්චුවේලී දූපතේ දී අත්අඩංගුවට ගෙන තිබේ. කල්පිටිය විජය නාවික හමුදා කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. මොහු සතුව තිබී කේරළ ගංජා කිලෝ 57 යි ග්‍රෑම් 342ක් අඩංගු පාර්සල් 27ක් සහ මත් පුවක් පැකට් 24,610ක් සොයාගෙන ඇත. සැකකරු වැඩිදුර විමර්ශන සඳහා කල්පිටිය පොලිස් ස්ථානය වෙත භාරදී ඇති අතර ඔහු කල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34016", "Category": null, "Parent URL": null}