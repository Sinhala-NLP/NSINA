{"Source": "Adaderana", "Timestamp": "February 14, 2010 09:40 am", "Headline": "ඉන්දියාවේ ආපන ශාලාවක බෝම්බ පිපිරීමක්", "News Content": "ඉන්දියාවේ බටහිර නගරයක් වන පූනෛයි ප්‍රදේශයේ ආපන ශාලාවක් තුළ සිදු වූ බෝම්බ පිපිරීමකින් පුද්ගලයින් 8 දෙනෙකු ජීවිතක්ෂයට පත් වී තිබේ. තවත් පුද්ගලයින් 33 දෙනෙකු තුවාල ලබා ඇති බව ද වාර්තා වේ. මෙම පිපිරීම සිදු වූ ආපන ශාලාව විදේශිකයින් බහුලව ගැවසෙන ස්ථානයක් බව සඳහන්ය. මෙහි දී එක් විදේශිකයෙකු ජීවිතක්ෂයට පත් වී ඇති අතර 2008 වර්ෂයේ මුම්බායි ප්‍ර‍හාරයෙන් පසු ඉන්දියාවට එල්ල වූ පළමු ප්‍රධාන පෙලේ ප්‍රහාරය මෙය බව ඉන්දීය රජය පවසයි.", "URL": "https://sinhala.adaderana.lk/news.php?nid=6683", "Category": null, "Parent URL": null}