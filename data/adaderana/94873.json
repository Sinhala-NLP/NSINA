{"Source": "Adaderana", "Timestamp": "August 23, 2018 09:58 am", "Headline": "හලාවත තානායම අසල මිය ගිය කාන්තා මළ සිරුරක්", "News Content": "මිය ගිය කාන්තා මළ සිරුරක් හලාවත - තානායම අසල මුහුදු වෙරළේ තිබී හමුවී ඇතැයි හලාවත පොලීසිය පවසයි. අද(23) වැනිදා උදෑසන මෙම මළ සිරුර හමුවී ඇත. වයස අවුරුදු 40 -45 ක් පමණ වන මිය ගොස් ඇති කාන්තාව කොට කළිසමක් සහ හැට්යක් ඇඳ සිටින බව පොලීසිය සඳහන් කරයි. මිය ගොස් ඇත්තේ කාගේ කව්රුන්ද?මරණයට හේතුව සිය දිවි හානි කර ගැනීමක්ද? එසේත් නැත්නම් වෙනත් හේතුවක්ද යන්න මෙතෙක් අනාවරණය වී නොමැත. හලාවත පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94873", "Category": null, "Parent URL": null}