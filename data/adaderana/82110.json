{"Source": "Adaderana", "Timestamp": "December 26, 2017 04:48 pm", "Headline": "බන්දුලට අලුත් දේශපාලන ආරංචියක් ", "News Content": "බැඳුම්කර කොමිසම අවසන් වූ පසු ආණ්ඩු පක්ෂයේ කොටසක් එක්සත් ජාතික පක්ෂයේ ප්‍රතිපත්තිවලට විරුද්ධ බව පවසමින් ඉවත් වීමට එකඟ වී සිටින බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(26) පැවති ඒකාබද්ධ විපක්ෂයේ ආර්ථික පර්යේෂණ ඒකකයේ මාධ්‍ය හමුවට එක්වෙමින් මන්ත්‍රීවරයා මෙම අදහස් පළ කළේය. එක්සත් ජාතික පක්ෂයේ සමහර අමාත්‍යාංශ කිහිපයක් ජනාධිපතිවරයා මැදිහත් වී ආපසු ලබා දීමේ එකඟතාවය මත පවරා ගැනීමට ද ඉඩ ඇති බව බන්දුල ගුණවර්ධන මහතා කියා සිටියේය. ඡන්දය අවසන් වු විට මෙම අර්බුදය උග්‍ර විය හැකි බවත් එක්සත් ජාතික පක්ෂයේ ප්‍රතිපත්තිවලට එකඟ නොවුන හොත් අවසන් ප්‍රතිඵලය ලෙස මන්ත්‍රීකම පවා අහිමි විය හැකි බව ද මන්ත්‍රීවරයා මෙහිදී වැඩිචදුරටත් කියා සිටියේය.", "URL": "https://sinhala.adaderana.lk/news.php?nid=82110", "Category": null, "Parent URL": null}