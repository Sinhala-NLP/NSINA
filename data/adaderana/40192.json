{"Source": "Adaderana", "Timestamp": "January 8, 2014 01:22 pm", "Headline": "වාහන ගාල්කර යන්නේ බලාගෙනයි ", "News Content": "ත්‍රිරෝද රථ සහ යතුරුපැදි නතර කර තැබීමේදි ආරක්ෂාකාරී පියවර අනුගමනය කරන ලෙසට පොලීසිය මහ ජනතාවට දැනුම් දෙයි. ගාල් කර ඇති ත්‍රිරෝද රථ සහ යතුරුපැදි සොරකම්‍ කිරීම සම්බන්ධයෙන් ලැබෙන පැමිණිලි ඉහළ ගොස් ඇති බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකරි අජිත් රෝහණ මහතා සඳහන් කරයි. පසුගිය දෙසැම්බර් මාසයේ පමණක් ත්‍රිරෝද රථ සොරකම් 27ක් සහ යතුරුපැදි සොරකම් 87ක් වාර්තා වී ඇති බව ඔහු පවසයි. විශේෂයෙන් සංගීත සංදර්ශන, සතිපොළ ආදී ස්ථාන වල මෙවැනි සොරකම් වැඩි වශයෙන් සිදුවන බවට වාර්තා වී තිබේ. මේ හේතුවෙන් මෙවැනි සොරකම් වලක්වා ගැනීම සඳහා ත්‍රිරෝද රථ සහ යතුරුපැදි නතර කර තැබීමේදි ආරක්ෂාකාරී පියවර අනුගමනය කරන ලෙස පොලිස් මාධ්‍ය ප්‍රකාශකවරයා මහ ජනතාවට දැනුම් දෙයි.", "URL": "https://sinhala.adaderana.lk/news.php?nid=40192", "Category": null, "Parent URL": null}