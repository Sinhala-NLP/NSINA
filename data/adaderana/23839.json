{"Source": "Adaderana", "Timestamp": "April 27, 2012 10:12 am", "Headline": " බසයක ගැටී කාන්තාවක් මරුට", "News Content": "මොරටුව බස් නැවතුම්පළේ දී පෞද්ගලික බස්රථයක ගැටීමෙන් පදික කාන්තාවක් මියගොස් ඇත. අනතුරින් මියගොස් ඇත්තේ කෙසෙල්වත්ත, පානදුර ප්‍රදේශයේ පදිංචිව සිටි 72 හැවිරිදි කාන්තාවකි. අනතුර සිදුවන අවස්ථාවේ බස්රථය පදවා ඇත්තේ රියදුරු සහායකයා විසින් බව පොලිසිය ප්‍රකාශ කරයි. සිද්ධිය සම්බන්ධයෙන් සැකකරු අත්අඩංගුවට ගෙන ඇති අතර ඔහු අද (27) මොරටුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23839", "Category": null, "Parent URL": null}