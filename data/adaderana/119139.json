{"Source": "Adaderana", "Timestamp": "September 15, 2019 11:24 am", "Headline": "සුළු ජාතින්ට වැඩ කරන ජනාධිපතිපතිවරයෙක් පත් විය යුතුයි-රාධාක්‍රිෂ්ණන්", "News Content": "සුළු ජාතින්ට වැඩ කරන ජනාධිපතිවරයෙකු මේ රටේ ජනාධිපතිවිය යුතු බව විශේෂ සංවර්ධන රාජ්‍යය අමාත්‍යය වි.රාධාක්‍රිෂ්ණන් මහතා පවසයි. රාධාක්‍රිෂ්ණන් අමාත්‍යයවරයා මේ බව පැවසුවේ ඊයේ (14) එම අමාත්‍යංශයේ රුපියල් ලක්ෂ 10ක වියදමින් නොර්වුඩ් වෙන්චර් වතුයායට පිවිසෙන මාර්ගය කොන්ක්‍රිට් අතුරා ප්‍රතිසංස්කරණයකර වතු කම්කරු අයිතියට පත් කිරිමෙන් අනතුරුව පැවති ජන හමුවේදිය. මෙහිදි වැඩිදුරටත් අදහස් දැක් වු රාජ්‍යය අමාත්‍යයවරයා කියා සිටියේ ඉදිරියේදි පැවැත්වෙන ජනාධිපතිවරණය සදහා අනෙකුත් පක්ෂවලින් මේ වන විට අපේක්ෂකයන් ඉදිරිපත් කර ඇතත් , එක්සත් ජාතික පක්ෂයෙන් මේ වන විට අපෙක්ෂකයෙකු ඉදිරිපත් නොකර ඇති බවයි. මේ රටේ සුළුජාතින්ට වැඩ කරන රටම ඉල්ලන එක්සත් ජාතික පක්ෂය දිනවිමට හැකි ජනාධිපති අපේක්ෂකයෙකු එක්සත් ජාතික පක්ෂයෙන් ඉදිරිපත් කල යුතු බවත්, එම අපෙක්ෂකයා කවුරුද යන්න තමන් සහවතුකරයේ ජනතාව, රටේ ජනතාව දන්නා බව රාධාක්‍රිෂ්ණන් අමාත්‍යයවරයා කියා සිටියි. එම අපේක්ෂකයාගේ නම තමන් කල් තියාම හෙලි නොකරන බවත්, එය එක්සත් ජාතික පක්ෂයේ කාර්යය භාරය බවත් අමාත්‍යයවරයා කියා සිටියේය. ලබන වසර මැතිවරණ වර්ෂයක් බවත්, මුලින්ම ජනාධිපති මැතිවරණයත් පසුව මහ මැතිවරණයත් ඉන් අනතුරුව පලාත් සභා මැතිවරණයත් පැවැත්වෙන බව අමාත්‍යයවරයා පවසයි. එම සැම මැතිවරණයකටම මුණ දිමට තමන් ඇතුළු වතුකරය නියෝජනය කරන අනෙකුත් දේශපාලඥයින් සුදානමින් සිටින බව අමාත්‍යය වි රාධාක්‍රිෂ්ණන් මහතා කියා සිටියේ.", "URL": "https://sinhala.adaderana.lk/news.php?nid=119139", "Category": null, "Parent URL": null}