{"Source": "Adaderana", "Timestamp": "June 28, 2019 02:55 pm", "Headline": "ඇඳුම තුළ සැඟවු හෙරොයින් සමඟ අයෙක් අත්අඩංගුවට", "News Content": "බදුල්ල උඩුවර අතුරුමාර්ගයකදී රුපියල් ලක්ෂ 2ක් පමණ වටිනා හෙරොයින් සමඟ පුද්ගලයෙකු අද අත්අඩංගුවට ගෙන ඇත. මෙම සැකකරු මුදල් හුවමාරු ක්‍රමයට මුදල් ලබාගෙන හෙරොයින් පැකට් දුරකථයෙන් දන්වන ස්ථානයන්හි සඟවා යන හෙරොයින් බෙදාහරින්නෙකු බව හෙළි වී ඇත. අත්අඩංගුවට ගන්නා අවස්ථාවේ ඔහුගේ යට ඇඳුම් තුළ පොලිතීන් මල්ලක දැමූ මෙම හෙරොයින් පැකට් 60ක් තිබී සොයාගෙන ඇති බව අද දෙරණ වාර්තාකරු පවසයි. බදුල්ල උඩුවර ප්‍රදේශයේම පදිංචි සැකකරු යුද හමුදාවෙන් පලා ගිය සෙබලෙකු බවත් සිරගතව සිට මාස 2 කට පෙර නිදහස ලැබුවෙකු බවත් විමර්ශන වලදී අනාවරණය වී ඇත. බදුල්ල පොලීසිය වැඩි දුර විමර්ශන සිදු කරයි.", "URL": "https://sinhala.adaderana.lk/news.php?nid=112944", "Category": null, "Parent URL": null}