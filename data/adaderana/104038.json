{"Source": "Adaderana", "Timestamp": "February 10, 2019 06:55 pm", "Headline": "මාර්ගයෙන් ඉවතට ගිය මෝටර් රථයක් පෙරලෙයි", "News Content": "අම්පාර සිට හිඟුරාන දෙසට ධාවනය වු මෝටර් රථයක් ගල්මඩුව සහ වරිපතන්චේන අතරතුර ප්‍රදේශයේදී මාර්ගයෙන් ඉවතට පැන පෙරලී තිබේ. වෙළඳසැලක් අසල තිබූ කොහඹ ගසක මෙම මෝටර් රථය වැදීම නිසා කොහොඹ ගසද කඩාගෙන ගොස් තිබේ. මෙම අනතුරින් මෝටර් රථයේ ගමන් ගත් කිසිවෙකුටත් හානි සිදුවී නැති බව පොලීසිය පවසයි. අප වාර්තාකරු පැවසූවේ අනතුර සිදුවන අවස්ථාවේ අධික වර්ෂාවක් පැවැති බවයි. මෝටර් රථය ලිස්සා ගොස් පාරෙන් ඉවතට පැන මෙම අනතුර සිදුව ඇති බව පරීක්ෂන පවත්වන අම්පාර පොලීසියේ නිලධාරියෙක් පැවසීය.", "URL": "https://sinhala.adaderana.lk/news.php?nid=104038", "Category": null, "Parent URL": null}