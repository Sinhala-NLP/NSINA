{"Source": "Adaderana", "Timestamp": "September 16, 2013 05:01 pm", "Headline": "ඇත් දළ ලක්ෂ 50ට විකුණන්න හදලා - 4ක් මාට්ටු", "News Content": "ඇත් දළ යුගලක් රුපියල් ලක්ෂ 50ට අලෙවි කිරීමට තැත් කළ පුද්ගලයින් සිව්දෙනෙකු මීගමුව, ඒත්තුකාල සංචාරක ප්‍රදේශයේ දී අත්අඩංගුවට ගෙන තිබේ. අද දින ඒත්තුකාල සංචාරක පොලීසියේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මොවුන් විසින් අදාළ ඇත් දළ යුගල රුපියල් ලක්ෂ 50කට අලෙවි කිරීමට උත්සාහ දරා ඇත. අත්අඩංගුවට ගත් සැකකරුවන් මීරිගම, අයගම, කොටහේන සහ රාගම යන ප්‍රදේශවල පදිංචිකරුවන් වේ. සැකකරුවන් වැඩිදුර විමර්ශන සඳහා මීගමුව පොලිස් ස්ථානය වෙත භාරදි ඇති අතර මීගමුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37452", "Category": null, "Parent URL": null}