{"Source": "Adaderana", "Timestamp": "May 24, 2010 04:20 pm", "Headline": "තවදුරටත් යෝජනා ඉදිරිපත් කළ හැකියි -ගයන්ත ", "News Content": "එක්සත් ජාතික පක්ෂයේ ප්‍රතිසංවිධානය වෙනුවෙන් යෝජනා ඉදිරිපත් කිරීම සඳහා තවදුරටත් පක්ෂ ක්‍රියාකාරීන්ට අවස්ථාව ලබාදෙන බව එම පක්ෂයේ මාධ්‍ය ප්‍රකාශක, පාර්ලිමේන්තු මන්ත්‍රී ගයන්ත කරුණාතිලක මහතා පවසයි. ප්‍රතිසංවිධානය පිළිබඳ පත්කළ කමිටුවේ නිර්දේශ රාමුවට යටත්ව එහිදී සංශෝධන ඉදිරිපත් කිරීමේ හැකියාව ඇති බව කරුණාතිලක මහතා ප්‍රකාශ කරයි. වෙසක් සතියෙන් පසු එළඹෙන සතියේ දී සිරිකොත මූලස්ථානයේ පැවැත්වෙන රැස්වීම සඳහා ඕනෑම අයෙකුට යෝජනා ඉදිරිපත් කිරීමට අවස්ථාව ලබාදෙන බව ගයන්ත කරුණාතිලක මහතා පෙන්වා දෙයි. ප්‍රතිසංවිධාන කටයුතු පුද්ගලයෙකු ඉලක්ක කර නොමැති අතර සමස්ත පක්ෂයේ ප්‍රගමනය වෙනුවෙන් සිදුකරන බව ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=8601", "Category": null, "Parent URL": null}