{"Source": "Adaderana", "Timestamp": "September 6, 2014 09:27 am", "Headline": "ගිනි අවියක් සමඟ අයෙක්‍ කොටු ", "News Content": "මෙරට නිෂ්පාදිත ගිනි අවියක් බලපත්‍රයක් නොමැතිව ළඟ තබාගෙන සිටි පුද්ගලයෙකු බෙලිඅත්ත ප්‍රදේශයේ දි අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශයට ලද තොරතුරක් මත සිදුකළ වැටලීමකදි සැකකරු අත්අඩංගුවට ගෙන ඇති බව සඳහන් වෙයි. සැකකරු සතුව තිබී මෙරට නිෂ්පාදිත බෝර 12 වර්ගයේ ගිනි අවියක් සහ එම උණ්ඩයක් පොලීසිය භාරයට ගෙන තිබේ. සැකකරු 27 හැවිරිදි බෙලිඅත්ත ප්‍රදේශයේ පදිංචිකරුවෙකු වන අතර ඔහු තංගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45867", "Category": null, "Parent URL": null}