{"Source": "Adaderana", "Timestamp": "April 2, 2010 10:31 am", "Headline": "රජය දුම්රිය දෙපාර්තමේන්තුව විදේශයට බිලිදෙනවා", "News Content": "ඒ ශ්‍රේණියේ රාජ්‍ය ආයතනයක් වූ දුම්රිය දෙපාර්තමේන්තුව ආණ්ඩුව විසින් විදෙස් සමාගම් වලට බිලිදෙමින් සිටින බව දුම්රිය සේවක අයීතීන් සහ දේපළ සුරැකීමේ සංවිධානය පවසයි. මේ වන විට මාළිගාවත්තේ පිහිටි ජලශක්ති ධාවනාගාරයෙන් කොටසක් ඉන්දීය සමාගමකට පැවරීමට තීරණය කර ඇති බව නිවේදනයක් නිකුත් කරමින් එහි කැඳවුම්කරු සුමතිපාල මානවඩු මහතා පෙන්වා දෙයි. එසේම ඩී. ඒ විජේවර්ධන මාව‍තේ පිහිටි දුම්රිය දෙපාර්තමේන්තුවට අයත් අක්කරයක පමණ භූමි බාගයද ඉන්දීය සමාගමකට ලබා දී ඇති බව ඔහු සඳහන් කරයි. මීට අමතරව දුම්රිය ප්‍ර‍‍වේශ පත්‍ර අලෙවිය පුද්ගලික අංශයට ලබා දීමේ උත්සහයක් ද පවතින බව පෙන්වා දෙන දුම්රිය‍ සේවක අයීතීන් සහ දේපළ සුරැකීමේ සංවිධානය මෙවැනි ක්‍රියා නතර කළ යුතු බවට බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=7626", "Category": null, "Parent URL": null}