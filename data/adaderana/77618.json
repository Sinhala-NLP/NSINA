{"Source": "Adaderana", "Timestamp": "September 16, 2017 02:33 pm", "Headline": "ගැඹුරු මුහුදු නිරීක්ෂණ නෞකාව දිවයිනට       ", "News Content": "ඉන්දියානු රජය විසින් මෙරටට ප්‍රදානය කරන ලද ගැඹුරු මුහුදු නිරීක්ෂණ නෞකාව මෙරටට පැමිණ තිබේ. නාවික හමුදා මෙහෙයුම් පුළුල් කිරීම සඳහා මෙම නෞකාව මෙරටට ප්‍රදානය කර ඇති බව නාවික හමුදාව ප්‍රකාශ කළේය. අද උදෑසන මෙරටට පැමිණි එම නෞකාව සම්ප්‍රදායානුකූලව නාවික හමුදාව විසින් පිළිගෙන ඇති බව සඳහන්ය. අදාළ නෞකාව සී.ජී.60 ලෙස නම් කර වෙරලාරක්ෂක බලකායට ලබාදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=77618", "Category": null, "Parent URL": null}