{"Source": "Adaderana", "Timestamp": "December 13, 2013 11:13 am", "Headline": "ගිනි අවියක් සමඟ සූර් වී සිටි පොලිස් නිලධාරියා අත්අඩංගුවේ ", "News Content": "ගිනි අවියක් අතැතිව බීමතින් හෝටලයක රැඳි සිටි පොලිස් සැරයන්වරයෙකු අත්අඩංගුවට ගෙන තිබේ. හලාවත - මාදම්පේ ප්‍රදේශයේ පිහිටි හෝටලයකදී මෙම සැරයන්වරයා අත්අඩංගුවට ගෙන ඇති බව වාර්තාවෙයි. අදාළ සැරයන්වරයා බීමතින් සිටියදි ගැටුමක් ඇති කරගත් බවට පොලීසියට ලද පැමිණිල්ලකට අනුව අත්අඩංගුවට ගැනීම සිදුකළ බව පොලීසිය සඳහන් කරයි. මොහු හලාවත පොලීසියට අනුයුක්තව සේවය කළ පොලිස් සැරයන්වරයෙකු බව ද හලාවත අධ්‍යාපන කාර්යාලයේ විභාග රාජකාරී සඳහා යොදවා සිටි අයෙක් බව ද සඳහන් වෙයි.", "URL": "https://sinhala.adaderana.lk/news.php?nid=39552", "Category": null, "Parent URL": null}