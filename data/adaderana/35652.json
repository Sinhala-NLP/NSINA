{"Source": "Adaderana", "Timestamp": "July 10, 2013 11:13 am", "Headline": "අත්අඩංගුවට ගත් ඉන්දීය ධීවරයින් වහා නිදහස් කළයුතුයි", "News Content": "ශ්‍රී ලංකා නාවික හමුදාව විසින් අත්අඩංගුවට ගත් ඉන්දීය ධීවරයින් පිරිස හැකි ඉක්මනින් නිදහස් කළ යුතු බව තමිල්නාඩු ප්‍රාන්ත ප්‍රධාන අමාත්‍යවරිය වන ජයලලිතා ජයරාම් මහත්මිය පවසයි. මේ පිළිබද ශ්‍රී ලංකා බලධාරින්ගෙන් විමසීමක් කරන ලෙස ඉන්දීය අග්‍රාමාත්‍ය ආචාර්ය මන්මෝහන් සිං වෙත ලිපියක් යොමු කරමින් ඇය සඳහන් කර ඇත. මුහුදු සීමා උල්ලංඝණය කිරීම හේතුවෙන් ඉන්දීය ධීවරයින් 21 දෙනෙකු පසුගිය 06 වැනිදා ශ්‍රී ලංකා නාවික හමුදාව විසින් අත්අඩංගුවට ගනු ලැබුණි.", "URL": "https://sinhala.adaderana.lk/news.php?nid=35652", "Category": null, "Parent URL": null}