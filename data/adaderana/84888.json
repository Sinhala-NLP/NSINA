{"Source": "Adaderana", "Timestamp": "February 27, 2018 07:37 am", "Headline": " විදුලි සැර වැදී වයස අවුරුදු 10ක දරුවෙකු මියයයි", "News Content": "අවුරුදු දහයක පිරිමි ළමයෙකුට විදුලි සැර වැදී මියයාමේ සිදුවිමක් හලාවතින් වාර්තා වෙයි. නිවසේ දී මේ දරුවාට විදුලි සැර වැදී ඇති අතර හලාවත රෝහලට ඇතුළත් කිරීමෙන් පසු මියගොස් ඇත. ඊයේ(26) සවස 3 ට පමණ මෙය සිදුව ඇති අතර වයස අවුරුදු 10 ක් වු විදුලි සැර වැදී මිය ගිය දරුවා දිල්මික ගීතාංජන නම් අයෙකි. හලාවත ඉරණවිල ප‍්‍රදේශයේ පදිංචි මිය ගිය දරුවාගේ මෘත ශරීරය හලාවත රෝහලේ තැන්පත් කර ඇති අතර අද(27) දින පශ්චාත් මරණ පරීක්ෂණය සිදු කිරීමට නියමිතයි. හලාවත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=84888", "Category": null, "Parent URL": null}