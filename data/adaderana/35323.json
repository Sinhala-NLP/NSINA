{"Source": "Adaderana", "Timestamp": "June 28, 2013 06:18 pm", "Headline": "කෑමට නුසුදුසු හාල් මිටි 100ක් අල්ලයි", "News Content": "මොණරාගල බන්ධනාගාරය වෙත සැපයූ ප්‍රමිතියෙන් තොර සහල් තොගයක් පාරිභෝගික අධිකාරියේ නිලධාරීන් භාරයට ගෙන තිබේ. බන්ධනාගාර නිලධාරීන්ගෙන් ලැබුණු පැමිණිල්ලකට අනුව සහල් මිටි 100ක් පමණ තම භාරයට ගත් බව පාරිභෝගික සේවා අධිකාරිය සඳහන් කළේය. එම සහල් මිටිවල උපරිම සිල්ලර වෙළඳ මිල, කල්ඉකුත් වන දිනය හා බර ප්‍රමාණය සඳහන් කර නොමැති බව එම අධිකාරියේ නිලධාරීන් කියා සිටියේය. එම සහල් තොගයේ සාම්පල රසායනාගාරය පරීක්ෂාව සඳහා යොමු කිරීමට නියමිතය.", "URL": "https://sinhala.adaderana.lk/news.php?nid=35323", "Category": null, "Parent URL": null}