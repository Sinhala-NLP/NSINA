{"Source": "Adaderana", "Timestamp": "February 17, 2016 05:23 pm", "Headline": "මෑන්පවර් සේවකයින්ට ජූනි වෙද්දී උපරිම සාධාරණය ඉටුකරනවා", "News Content": "මිනිස්බල සැපයුම් ක්‍ර‍මයට ලංවිමට බඳවාගත් ඉතිරිව සිටින සේවක මහත්ම මහත්මීන් 2500 ට ආසන්න ප්‍ර‍මාණයට ජුනි මස අවසන්වන විට ලබාදිය හැකි ඉහළම සාධාරණය ලබාදෙන බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.ඒ මහතා මෙම අදහස් ප්‍ර‍කාශ කරනු ලැබුවේ (17)පස්වරුවේ විදුලිබල හා පුනර්ජනනීය බලශක්ති අමාත්‍යාංශය ඉදිරිපිට පැවති උද්ඝෝෂණයට පිළිතුරු ලබාදෙමිනි.මෙහිදී වැඩිදුරටත් අදහස් දැක්වූ අමාත්‍ය සියඹලාපිටිය මහතා මෙසේ කියා සිටියේය.ලංකා විදුලිබල මණ්ඩලය තුළ මිනිස්බල සැපයුම් ක්‍ර‍මයට බදවාගත් සේවකයින් 5,500ට අධික පිරිසක් මම අමාත්‍යාංශය භාරගන්නා අවස්ථාව වන විට සේවයේ නිරතව සිටියා. අමාත්‍යාංශය භාර අරගෙන මාස දෙක හමාරක් තුළ එනම් දෙසැම්බර් මස 17 වැනිදා වන විට පළවෙනි කණ්ඩායම ලෙස 2500 කට ආසන්න ප්‍ර‍මාණයක් විදුලිබල මණ්ඩලයේ ස්ථිර සේවකයින් බවට පත්කර ගන්න අවස්ථාව ලැබුණා.ඔවුන්ගේ බඳවාගැනීමේ මූලික සුදුසුකම්වල ප්‍ර‍ශ්නල අඩුපාඩු තියෙනවා. අපි ඔවුන් පිළිබඳව නිසි වර්ගීකරණයක් කිරීම සදහා හැම කෙනෙක්ම සම්මුඛ පරීක්ෂණයකට සහභාගී කළා. දැන් ඉතා පැහැදිලි වර්ගීකරණයක් තිබෙනවා ඔවුන් සම්බන්ධයෙන්. ඔවුන් බඳවාගැනීමේදී මේ ආයතනය මුහුණ දෙන ප්‍ර‍ශ්න මොනවාද යන්න පිළිබද වාර්තාවක් අප සතුව තියෙනවා. අපි පසුගියදා විදුලිබල මණ්ඩලයට අයත් වෘත්තීය සමිති සියල්ලම කැඳවලා මේ සේවක සහෝදරයින්ගේ අනාගතය සැලසුම් කිරීම පිළිබඳව ඔවුන්ගේ අදහස් ලබාගත්තා. දැනට ඉන්න සේවක සහෝදරයන්ටත් මේ බඳවාගැනීම් විවිධාකාරයෙන් ඉතා ඍජුව බලපානවා. ඒ නිසා මේ දෙපාර්ශවයේම අදහස් විමසා බැලීම ඉතා වැදගත්. අපි වෘත්තීය සමිති නායකයින්ට සතියක කාලයක් ලබාදුන්නා. ඔවුන් මේ පිළිබඳ දරන අදහස්ල යෝජනා කරන ක්‍ර‍මවේද අපි වෙත දැනුම්දෙන්න. සාධාරණ කාලයක් තුළ ඒ සඳහා සුවිශේෂී, සාධාරණ ක්‍ර‍මවේදයක් තුළ ඒ වගේම මනුකියවන්නන් ලෙස බඳවාගත් දීර්ඝ කාලීනව වැඩ කළ සේවක සේවකයනුත් දහසකට ආසන්න ප්‍ර‍මාණයක් ඉන්නවා. ඔවුන් පිළිබඳවත් සොයාබලන්න ඔවුන්ට ආයතනයේ ලබාදෙන ස්ථාවරත්වය කියලා අමාත්‍යාංශ ලේකම්තුමාල විදුලිබල මණ්ඩලයේ සභාපතිතුමා සහ සාමාන්‍යාධිකාරීතුමා ඇතුළු කමිටුවක් පත්කරලා ඒ පිළිබඳ වාර්තාවක් ලබාදෙන්න මාසයක කාලයක් ඔවුන්ට ලබාදුන්නා. එහි මූලික සාකච්ඡා අනුව අපිට පැහැදිලිව ඔවුන්වත් මිනිස්බල සැපයුම් ආයතනවල හිටපු සේවක සහෝදරයින්ට සාධාරණයක් කළා සේම සාධාරණයක් කරන්න පුළුවන් බව විශ්වාසයි.පැහැදිළිවම අනෙකුත් අභියෝගයන්ට මුහුණ දෙමින් මේ රටේ කිසි දවසක විදුලිය ලබාගැනීමට නොහැකිව සිටි දෙලක්ෂ පනස්දහසකට ආසන්න නිවාස හිමියන්ට මේ කෙටි කාලයක් තුළ විදුලිය ලබාදෙන්න හැකියාව ලැබුණා. ඒ අනුව අපි මේ අමාත්‍යාංශය බාර අරගෙන මාස 05 ක් වැනි කෙටි කාලයක් තුළ රටේ සියලුම ජනතාවට විදුලිය ලබාදීමටත්, 2030 වෙනතුරු ඉල්ලුම් කළමනාකරණයට ගැළපෙන්නා වූ විදුලි සැළැස්මක් සකස්කිරීමේ ව්‍යායාමයත් බොහොම වේගයෙන් ඉස්සරහට ගෙනයනවා. ඒ අතරම තෘප්තිමත් සේවක සහෝදර පිරිසක් ඇති කරගැනීමේ සුවිශේෂී ක්‍රියාදාමය, ආයතනය මෙන්ම සේවකයින්ගේ අයිතිවාසිකම්ද ආරක්ෂා කර ගනිමින් අපි ඉදිරියට ගෙනියනවා.", "URL": "https://sinhala.adaderana.lk/news.php?nid=57306", "Category": null, "Parent URL": null}