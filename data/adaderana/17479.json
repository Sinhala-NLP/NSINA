{"Source": "Adaderana", "Timestamp": "July 18, 2011 04:08 pm", "Headline": "ජනපතිවරයෙක් ප්‍රථමවරට කයිට්ස් යයි", "News Content": "ජනාධිපති මහින්ද රාජපක්ෂ මහතා සුළු මොහොතකට පෙර කයිට්ස් දූපතට ළඟා වූ බව ජනාධිපති මාධ්‍ය ඒකකය සඳහන් කරයි. ශ්‍රී ලංකා ජනාධිපතිවරයෙකු කයිට්ස් දූපතට පැමිණි ප්‍රථම අවස්ථාව මෙය වන බව ජනාධිපති මාධ්‍ය ඒකකයේ අධ්‍යක්ෂ ජනරාල් බන්දුල ජයසේකර මහතා කියා සිටියි. අද පෙරවරුවේ කොළඹ දී ආසියානු පාර්ලිමේන්තු මන්ත්‍රීවරුන්ගේ 27 වන සැසිවාරය ආරම්භ කිරීමෙන් පසු ජනාධිපතිවරයා තෙදින නිල සංචාරයක් සඳහා යාපනය බලා පිටත්විය.", "URL": "https://sinhala.adaderana.lk/news.php?nid=17479", "Category": null, "Parent URL": null}