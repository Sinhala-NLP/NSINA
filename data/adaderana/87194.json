{"Source": "Adaderana", "Timestamp": "April 9, 2018 09:22 pm", "Headline": "පූජාපිටියේ ප්‍රචණ්ඩ සිදුවීම්වලට සැකපිට කෝප්‍රල්වරුන් 2 ක් අත්අඩංගුවට", "News Content": "පසුගියදා මහනුවර පූජාපිටියේ ඇතිවූ කලහකාරී සිදුවීම්වලට සම්බන්ධ සේවයේ නියුතු යුද හමුදාවේ කෝප්‍රල්වරුන් දෙදෙනෙකු ත්‍රස්තවාදී විමර්ශන දිසාවේ නිලධාරීන් විසින් අත්අඩංගුවට ගෙන තිබේ. මෙම සැකකරුවන් දෙදෙනා වර්තමානයේ සේවයේ නියුතු යුද හමුදා කෝප්‍රල්වරුන් වන අතර එක් අයෙක් වයස අවුරුදු 34 ක් වු සුභසිංහ මුදියන්සේලාගේ අනුර බංඩාර විජේසිංහ යන කහවත්ත, අඹතැන්න ප්‍රදේශයේ පදිංචිකාරයෙකි. ඔහු පුත්තලම, සිංහවිල්ලුවත්ත, 143 වන බලසේනා මුලස්ථාන‍යට අනුයුක්ත ‍අයෙකි. අනෙක් සැකකරු වයස අවුරුදු 38 ක් වු මල්වානේ ගෙදර හසිත විජේරත්න යන කහවත්ත, අඹතැන්න ප්‍රදේශයේ පදිංචි කැකිරාව, යාන්ත්‍රික පාබල රෙජිමෙන්තුවේ අයෙක් බව පොලීසිය පවසයි. අත්අඩංගුවට පත් සැකකරුවන් දෙදෙ‍නා හෙට දිනයේ දී පූජාපිටිය, පොලිස් ස්ථානයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=87194", "Category": null, "Parent URL": null}