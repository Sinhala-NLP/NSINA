{"Source": "Adaderana", "Timestamp": "December 9, 2017 09:42 am", "Headline": "අභිරහස් ලෙස මියගිය පුද්ගල මළ සිරුරක් හමුවෙයි ", "News Content": "කුරුණෑගල දඹුල්ල ප්‍රධාන මාර්ගයේ තලකිරියාගම ප්‍රදේශයේ ප්‍රධාන මාර්ගය අසල බරපතළ තුවාල සහිත පුද්ගලයෙකුගේ මළ සිරුරක් (9) දින අලුයම ප්‍රෙදේශවාසීන්ගේ දැනුම් දිම මත සොයාගත් බව ගලේවෙල පොලිසිය පැවසීය. මියගොස් සිටින පුද්ගලයා කවුරුන්ද යන්න මෙතෙක් අනාවරණය කරගැනීමට නොහැකි වී ඇති අතර මෙසේ මියගොස් සිටින තැනැත්තා වයස අවුරුදු 25ත් 30ත් අතර තරුණයකු බවත් ඔහුගේ හිසට මුහුණට හා පාදයක බරපතළ තුවාල දැකගැනීමට හැකියාව ඇති බව පොලීසිය ප්‍රකාශ කරයි. මෙම පුද්ගලයා රිය අනතුරකට ලක්ව වැටී සිටියේ ද එසේත් නොමැතිනම් යම් කිසි අපරාධයක් සිදුකොට මෙම ස්ථානයේ දමා ගියේද යන අංශ දෙකෙන්ම පරීක්ෂණ පවත්වන බව ගලේවෙල පොලීසියේ ස්ථානාධිපති ජනක්‌ විතානච්චි මහතා පවසා තිබේ. ප්‍රදේශවාසීන් කියා සිටියේ මෙසේ මියගොස් සිටින පුද්ගලයා හඳුනාගැනීමට නොහැකි බවත් මිට පෙර මේ ප්‍රදේශයේදී නොදැකපු අයකු බවය. මෙම අනතුර සම්බන්ධයෙන් ගලේවෙල පොලීසිය වැඩිදුරටත් පරීක්ෂණ පවත්වයි.", "URL": "https://sinhala.adaderana.lk/news.php?nid=81247", "Category": null, "Parent URL": null}