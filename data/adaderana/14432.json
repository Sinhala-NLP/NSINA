{"Source": "Adaderana", "Timestamp": "February 23, 2011 09:19 pm", "Headline": "කෙන්යාව පරදවා පකිස්ථානය ඉදිරියෙන්", "News Content": "2011 ලෝක කුසලානය වෙනුවෙන් පකිස්ථානය හා කෙන්යාව අතර සූරියවැව මහින්ද රාජපක්ෂ ක්‍රීඩාංගණයේ අද පැවති තරගයෙන් ලකුණු 205 ක ජයක් වාර්තා කිරීමට පකිස්ථානු කණ්ඩායම සමත්විය. ප්‍රථමයෙන් පන්දුවට පහරදුන් පකිස්ථානු කණ්ඩායම නියමිත පන්දුවාර 50 අවසානයේ කඩුලු 7 ක් දැවී ලකුණු 317 ක් රැස් කරන ලදී. ඊට ප්‍රතිචාර ලෙස පිටියට පිවිසි කෙන්යානු කණ්ඩායමට පන්දුවාර 33 යි පන්දු 1 දී සියලුදෙනාම දැවී ලබාගත හැකි වූයේ ලකුණු 112 ක් පමණි.", "URL": "https://sinhala.adaderana.lk/news.php?nid=14432", "Category": null, "Parent URL": null}