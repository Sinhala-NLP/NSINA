{"Source": "Adaderana", "Timestamp": "March 11, 2017 10:09 am", "Headline": "   අප්‍රිකා-නවසීලන්ත තරඟයේ සිව්වන දිනය අදයි", "News Content": "දකුණු අප්‍රිකාව සහ නවසීලන්තය අතර පළමු ටෙස්ට් ක්‍රිකට් තරඟයේ සිව් වන දිනය අදයි.තරඟය මේ වන විට නවසීලන්තයේ, ඩුනේඩීන් හි යුනිවර්සිටි ඕවල් ක්‍රීඩාංගණයේදී පැවැත්වෙයි.සිය දෙවන ඉනිම සඳහා පන්දුවට පහරදෙමින් සිටින දකුණු අප්‍රිකානු කණ්ඩායම දිවා භෝජනය සඳහා තරඟය නතර කරන විට කඩුලු 02ක් දැවී ලකුණු 100ක් ලබාගෙන සිටියේය.නොදැවී පන්දුවට පහරදෙමින් සිටි ඩීන් එල්ගර් ලකුණු 40යි.ජේ.පී ඩුමිනි නොදැවී ලකුණු 32යි.තරඟයේ කාසියේ වාසිය දිනූ දකුණු අප්‍රිකාණු කණ්ඩායම ප්‍රථමයෙන් පන්දුවට පහරදීමට තීරණය කළේය.ඔවුන් පළමු ඉනිම සඳහා ලකුණු 308ක් රැස් කළේය.නවසීලන්තය සිය පළමු ඉනිමට ලකුණු 341ක් ලබාගත්තේය.", "URL": "https://sinhala.adaderana.lk/news.php?nid=70722", "Category": null, "Parent URL": null}