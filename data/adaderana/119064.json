{"Source": "Adaderana", "Timestamp": "September 14, 2019 10:04 am", "Headline": "මහ මඟ අනතුරකින් ජීවිතයක් අහිමි වෙයි", "News Content": "රාගම, හුණූපිටිය ශාන්ත මරියා වෛද්‍ය මධ්‍යස්ථානය අසලදී සිදුවු රිය අනතුරකින් පුද්ගලයෙකු මියගොස් තිබේ. මෝටර් රථයක් පදික මාරුවක් මත ගමන්කළ පුද්ගයෙකුගේ ගැටීමෙන් අනතුර සිදුව ඇති බව පොලීසිය පැවසුවේය. බරපතල තුවාල ලැබු ඔහු රාගම රෝහලට ඇතුළත් කිරීමේදී මියගොස් තිබේ. මියගොස් ඇත්තේ 39 හැවිරිදි මඩවල, උල්පත ප්‍රදේශයේ පදිංචිකරුවෙකු බව සඳහන්ය. සිද්ධිය සම්බන්ධයෙන් මෝටර් රථ රියදුරු අත්අඩංගුවට ගෙන ඇති අතර රාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=119064", "Category": null, "Parent URL": null}