{"Source": "Adaderana", "Timestamp": "March 8, 2019 07:07 pm", "Headline": "ඇල්බර්ට් අයින්ස්ටයින්වත් පැරද වූ ලාංකික දැරිය", "News Content": "බ්‍රිතාන්‍යයේ වෙසෙන 12 හැවිරිදි ශ්‍රී ලාංකික දැරියක් වන නිශී උග්ගල්ල විසින් චැනල් 4 නාලිකාව විසින් පවත්වනු ලබන\"Child Genius\" නම් දැනුම මිනුම වැඩසටහනකින් ලකුණු 162 ක් ලබාගනිමින්, විසිවැනි සියවසේ ප්‍රාඥයා ලෙසින් හඳුන්වන ඇල්බර්ට් අයින්ස්ටයින් එම පරීක්ෂණයෙන් වාර්තා කර තිබූ ලකුණු 160 වාර්තාව අභිබවා යාමට පවා සමත්ව ඇත. විදෙස් මාධ්‍ය නිෂීවව හඳුන්වා දෙන්නේ විසිවැනි සියවසේ ප්‍රාඥයා ලෙසින් සැලකෙන \" ඇල්බර්ට් අයින්ස්ටයින්වත් පැරද වූ බුද්ධිමත්ම දැරිය\" ලෙසයි. බ්‍රිතාන්‍යයේ වෙසෙන දරුවන් අතරින් දීප්තිමත්ම දරුවා සොයාගැනීමේ අරමුණින් චැනල් 4 නාලිකාව විසින් \"Child Genius\" නම් දැනුම මිනුම වැඩසටහනක් වාර්ෂිකව පවත්වනු ලබයි. මෙවර එම වැඩසටහනට අයදුම්පත් ඉදිරිපත් කළ 100 කට අධික දරුවන් සමග බ්‍රිතාන්‍යෙය් වෙසෙන ශ්‍රී ලාංකික දැරියක් වන 12 හැවිරිදි නිශී උග්ගල්ල ද වැඩසටහනට සහභාගී වීමට සුදුසුකම් ලබා තිබුණි. තරඟයේ පියවරෙන් පියවර පහසුවෙන් ඉදිරියට පැමිණි ඇය පසුගිය සති අන්තයේ පැවති Child Genius වැඩසටහනේ අවසන් මහා තරඟයේදී බ්‍රිතාන්‍යෙය් දීප්තිත්ම දැරිය බවට පත්වන්නේ එය නැරඹූ ලොව පුරා ප්‍රේක්ෂකයින් මවිතයට පත්කරමින්ය. උගත් වැඩිහිටියන්ට පවා පිළිතුරු ලබාදීමට අපහසු අසීරු පැනයන් රැසකටම වැඩසටහන අතරතුරදී 12 හැවිරිදි නිෂී පිළිතුරු ලබාදුන්නේ වැඩි කාල වේලාවක් නොගෙන වීමද විශේෂත්වයකි. තරඟයේ ජයග්‍රහණයෙන් අනතුරුව 12 හැවිරිදි නිෂි උග්ගල්ල සහ ඇයගේ මව්පියන් වන නීලංග උග්ගල්ල සහ ශිරෝමි ජයසිංහ BBC ඇතුළු බ්‍රිතාන්‍යෙය් ප්‍රමුඛ නාලිකාවල සම්මුඛ සාකච්ඡාවලට එක්වුණි. පාසලේ සිව් වන වසරේ උගත යුතු වයසේදී නිෂී හය වන වසරේ ඉගෙනුම ලැබීමට වරම් හිමිකරගත්තේ ඇයගේ තිබූ ඉහළ බුද්ධිමත් බව හේතුවෙන්ය. ඇය වයස අවුරුදු 10 දී බ්‍රිතාන්‍යයේ මෙන්සා දැනුම මිනුම පරීක්ෂණයෙන් ලකුණු 162 ක් ලබාගනිමින්, විසිවැනි සියවසේ ප්‍රාඥයා ලෙසින් හඳුන්වන ඇල්බර්ට් අයින්ස්ටයින් එම පරීක්ෂණයෙන් වාර්තා කර තිබූ ලකුණු 160 වාර්තාව අභිබවා යාමට පවා සමත්වූයේ ඇගේ බුද්ධිමත් භාවය ලොවට ප්‍රකට කරමිනි. නිෂීගේ මව්පියන් පාදුක්කේ පදිංචිකරුවන් වූ අතර ඔවුන් බ්‍රිතාන්‍යයට සංක්‍රමණය වී ඇත්තේ 2001 වසරේදීය. උපතේ සිටම බ්‍රිතාන්‍යෙය් ජීවත්වුණද නිෂීට සිංහල භාශාවද හොඳින් කථා කිරීමට සහ ලිවීමට හැකියාව ඇති අතර ඇයගේ ඉල්ලීම මත ඔවුන් සෑම වර්ෂයකටම වරක් ශ්‍රී ලංකාවේ සංචාරය කරන බවද නිෂිගේ පියා විදෙස් මාධ්‍ය වෙත පවසා තිබුණි.", "URL": "https://sinhala.adaderana.lk/news.php?nid=105732", "Category": null, "Parent URL": null}