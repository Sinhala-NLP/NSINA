{"Source": "Adaderana", "Timestamp": "May 16, 2013 08:54 am", "Headline": "ගිනි අවියක් සමග දෙදෙනෙක් අත්අඩංගුවට", "News Content": "වත්තේගම දුම්රිය ස්ථානයේ දී මෙරට නිෂ්පාදිත ගිනි අවියක් සමග පුද්ගලයින් දෙදෙනෙකු අත්අඩංගුවට ගෙන තිබේ. ලැබුණු තොරතුරකට අනුව නාවලපිටයේ සිට මාතලේ දක්වා ගමන් ගත් දුම්රිය පරීක්ෂා කිරීමේ දී මොවුන් අත්අඩංගුවට ගත් බව වත්තේගම පොලීසිය සඳහන් කළේය. මෙලෙස අත්අඩංගුවට ගෙන ඇත්තේ ගලහ සහ රම්බඩ ප්‍රදේශවල පදිංචි 15 හැවිරිදි සහ 18 හැවිරිදි තරුණයින් දෙදෙනෙකි. සැකකරුවන් සේවය කරන වතුයායේ බංගලාවේ තිබූ ගිනි අවියක් මෙලෙස සොරකම් කර පළාවිත් ඇති බව පොලීසිය සිදුකළ පරීක්ෂණවලින් අනාවරණය වී ඇත. වත්තේගම පොලීසිය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=34126", "Category": null, "Parent URL": null}