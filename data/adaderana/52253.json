{"Source": "Adaderana", "Timestamp": "June 25, 2015 05:27 pm", "Headline": "බැසිල් රෝහලෙන් පිටවෙයි ", "News Content": "රක්ෂිත බන්ධනාගාර ගත කර සිට පසුගියදා ඇප මත නිදහස් කෙරුණු හිටපු ආර්ථික සංවර්ධන ඇමති බැසිල් රාජපක්ෂ මහතා ඔහු ප්‍රතිකාර ලබමින් සිටි කොළඹ පෞද්ගලික රෝහලෙන් පිටව ගොස් තිබේ.ජනාධිපතිවරණය අවසන් වීමත් සමග අමෙරිකාව බලා පිටත්ව ගිය බැසිල් රාජපක්ෂ මහතා පසුගිය අප්‍රේල් මාසයේ යළි මෙරටට පැමිණියේය.එසේ වුවද දිවි නැගුම දෙපාර්තමේන්තුවේ මුදල් අක්‍රමිකතාවක් සම්බන්ධයෙන් සැකපිට අත්අඩංගුවට ගත් ඔහු මාස එක හමාරකට ආසන්න කාලයක් තිස්සේ රක්ෂිත බන්ධනාගාර ගත කර තිබුණි.මේ අතර රෝහලෙන් පිටවීමෙන් පසුව ඒ මහතා හිටපු ජනපති මහින්ද රාජපක්ෂ මහතා හමුවී ඇතැයි ද වාර්තා වේ.", "URL": "https://sinhala.adaderana.lk/news.php?nid=52253", "Category": null, "Parent URL": null}