{"Source": "Adaderana", "Timestamp": "September 9, 2012 09:24 am", "Headline": "නැගෙනහිර බලයත් සන්ධානයටමයි", "News Content": "නැගෙනහිර පළාත් සභාවේ බලය ද එක්සත් ජනතා නිදහස් සන්ධානයට හිමිවිය. එම පක්ෂය ඡන්ද 2,00,044ක් ලබා ගනිමින් මන්ත්‍රී ආසන 14ක් හිමිකර ගෙන තිබේ. ඉලංකෙයි තමිල් අරසුකච්චි පක්ෂය නැගෙනහිර පළාත් සභාවේ මන්ත්‍රී ධුර 11ක් හිමිකර ගත්තේ ඡන්ද 1,93,827ක් ලබා ගනිමින්ය. ශ්‍රී ලංකා මුස්ලිම් කොංග්‍රසය ඡන්ද 1,32,917ක් ලබාගෙන ආසන 7ක් හිමිකර ගැනීමට සමත්විය. එක්සත් ජාතික පක්ෂය ඡන්ද 74,901ක් ලබාගෙන මන්ත්‍රී ධුර 04ක් ජය ගන්නා ලදී. ජාතික නිදහස් පෙරමුණ ඡන්ද 9522ක් ලබා ගනිමින් නැගෙනහිර පළාතේ එක් මන්ත්‍රී ධුරයක් හිමිකර ගෙන තිබේ.", "URL": "https://sinhala.adaderana.lk/news.php?nid=27247", "Category": null, "Parent URL": null}