{"Source": "Adaderana", "Timestamp": "June 25, 2011 04:34 pm", "Headline": "නිවාස 31 ක් රණවිරු අයිතියට පත්කෙරෙයි", "News Content": "රණවිරුවන් සඳහා මොණරාගල සහ බදුල්ල දිස්ත්‍රික්කවල ඉදිකෙරුණු නිවාස ජනාධිපති මහින්ද රාජපක්ෂ මහතා අතින් රණවිරු අයිතියට පත් කෙරුණි. \"අපි වෙනුවෙන් අපි\" අරමුදල යටතේ මෙම නිවාස ඉදිකර තිබේ. යුද්ධයෙන් මියගිය, අතුරුදන් වූ හා ආබාධිත වූ ත්‍රිවිධ හමුදාවේ රණවිරුවන්ගේ ඥාතීන්ට සහ දැනට සේවයේ යෙදී සිටින රණවිරුවන් සඳහා මෙම නිවාස ලබාදීම සිදුකෙරුණු බව ජනාධිපති මාධ්‍ය අංශය සඳහන් කරනු ලැබීය. මේ යටතේ අද(25) දිනයේ දී නිවාස 31ක් රණවිරු අයිතියට පත් කිරීම කුඩාඔය, තෙළුල්ල කණිෂ්ඨ විද්‍යාලයේ පැවති උත්සවයකදී සිදුකෙරුණි. මීට සමගාමීව එම නිවාසවලට අවශ්‍ය උපකරණ සහ රණවිරු පවුල්වල දරුවන් 106 දෙනෙකු වෙනුවෙන් පාසල් උපකරණ ලබාදීම ද සිදුවිය.", "URL": "https://sinhala.adaderana.lk/news.php?nid=17005", "Category": null, "Parent URL": null}