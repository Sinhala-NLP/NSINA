{"Source": "Adaderana", "Timestamp": "October 13, 2016 08:42 am", "Headline": " ලොරිය ප්‍රපාතයට පෙරළී 2ක් මරුට-7ක් රෝහලට", "News Content": "නුවරඑළිය - අවිස්සාවේල්ල මාර්ගයේ, ක්ලැරන්ඩ් ප්‍රදේශයේදී සිදුවූ රිය අනතුරකින් පුද්ලයින් තිදෙනෙකු මියගොස් තිබේ.ලොරි රථයක් අඩි 300ක් පමණ පහලින් වූ ප්‍රපාතයකට පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරෙන් එහි ගමන් ගත් 09 දෙනෙකු තුවාල ලැබූ අතර ඔවුන් නුවරඑළිය රෝහලට ඇතුළත් කිරීමේදී දෙදෙනෙකු මියගොස් තිබේ.රෝහල් ගත කිරීමෙන් පසු තවත් අයෙකු මියගොස් ඇති බව වාර්තා වෙයි.මියගිය පිරිස අතර ලොරි රථයේ රියදුරුද වන බව සඳහන්ය.නුවරඑළිය, මාගස්තොට ප්‍රදේශයේ එළවළු ගොවිපල වල සේවය කළ කම්කරුවන් පිරිසක් රැගත් ලොරි රථයක් මෙලෙස අනතුරට ලක්ව ඇති බව අද දෙරණ වාර්තාකරු පැවසුවේය.සිද්ධිය සම්බන්ධයෙන් නානුඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65003", "Category": null, "Parent URL": null}