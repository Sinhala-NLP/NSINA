{"Source": "Adaderana", "Timestamp": "August 15, 2012 10:47 am", "Headline": "ගෙවල් බිඳි අයෙකුට වැඩ වරදියි", "News Content": "ගම්පහ දිස්ත්‍රික්කය තුළ සිදු වූ ගෙවල් බිඳුම්වලට සම්බන්ධ සැකකරුවෙකු මීගමුව ප්‍රදේශයේ දී අත්අඩංගුවට ගෙන තිබේ. අදාළ සැකකරු විසින් ගම්පහ දිස්ත්‍රික්කය තුළ පොලිස් වසම් 9 ක ගෙවල් බිඳුම් 55 ක් සිදු කොට ඇති බව පොලිසිය සඳහන් කළේය. රන් භාණ්ඩ කොල්ලකෑම්, විදේශ මුදල් කොල්ලකෑම් සම්බන්ධයෙන් ද අදාළ සැකකරුට විරුද්ධව චෝදනා එල්ල වී ඇති බව සඳහන්ය. අත්අඩංගුවට ගත් සැකකරු මිනුවන්ගොඩ, උන්නාරුව ප්‍රදේශයේ පදිංචිකරුවෙකි. සැකකරු අධිකරණයට ඉදිරිපත් කිරීමට නියමිත අතර මීගමුව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=26600", "Category": null, "Parent URL": null}