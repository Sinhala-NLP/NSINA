{"Source": "Adaderana", "Timestamp": "April 29, 2013 11:11 am", "Headline": "ලක්ෂ 60ක ණයක් ගන්න ධීවරයෙක් පොල් ගහකට නැගලා", "News Content": "බැංකුවෙන් රුපියල් 60 ලක්ෂයක ණයක් ගැනීමට උදව් කරන්නැයි ඉල්ලා බලපිටියේ ධීවරයෙක් පාර්ලිමේන්තු මන්ත්‍රී සජින් ද වාස් ගුණවර්ධන මහතාගේ කාර්යාලය ඉදිරිපිට ඇති පොල් ගසකට නැග තිබේ. මොහු සේවය කරන ධීවර යාත්‍රාවේ හිමිකාරියට එය අලුත්වැඩියා කර ගැනීම සඳහා ලක්ෂ ගණනක් ණයක් ගැනීමට මොහු ඇප වී ඇත. කෙසේ වෙතත් මෙම පුද්ගලයාට හා එම කාන්තාවට අදාළ ණයවල පොලිය පමණක් මසකට රුපියල් ලක්ෂ තුනහමාරක් පමණ ගෙවීමට සිදුව ඇති බැවින් බැංකු ණයක් ගෙන සම්පූර්ණ ණය මුදල පියවිය හැකි බව කියන්නේ යැයි අප වාර්තාකරු කියයි. බැංකුවට මසකට රුපියල් ලක්ෂයක් ගෙවීමට හැකි බවද හෙතෙම පවසන බව අප වාර්තාකරු සඳහන් කරයි.", "URL": "https://sinhala.adaderana.lk/news.php?nid=33669", "Category": null, "Parent URL": null}