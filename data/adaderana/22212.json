{"Source": "Adaderana", "Timestamp": "February 18, 2012 02:15 pm", "Headline": "කොල්ලකෑමේ සිද්ධි 20 ක් - දෙදෙනෙකු අත්අඩංගුවට", "News Content": "රන් ආභරණ කොල්ලකෑමේ සිද්ධීන් 20 ට සම්බන්ධ‍ සැකකරුවන් දෙදෙනෙකු හෝමාගම ප්‍රදේශයේ දී අත්අඩංගුවට ගෙන තිබේ. පසුගිය කාලය තුළ අතුරුගිරිය, කහතුඩුව හා මහරගම යන ප්‍රදේශවල මෙම සැකකරුවන් යතුරුපැදිවලින් පැමිණ මෙම කොල්ලකෑම් සිදුකර ඇති බව පොලිසිය සඳහන් කරයි. සැකකරුවන් අත්අඩංගුවට ගන්නා අවස්ථාවේ ඔවුන් සතුව තිබී හෙරොයින් ග්‍රෑම් 32 ක් ද සොයාගෙන ඇත. සොරාගන්නා ලද රන් මාල කිහිපයක් ද සොයාගෙන ඇති අතර සැකකරුවන් කඩුවෙල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන මස 2 වැනිදා දක්වා රක්ෂිත බන්ධනාගාරගතකර ඇති බව පොලිසිය පැවසීය.", "URL": "https://sinhala.adaderana.lk/news.php?nid=22212", "Category": null, "Parent URL": null}