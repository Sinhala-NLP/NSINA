{"Source": "Adaderana", "Timestamp": "August 23, 2010 03:32 pm", "Headline": "තෙවරප්පෙරුමට ඇප නියමවෙයි", "News Content": "රක්ෂිත බන්ධනාගාර ගතව සිටින එක්සත් ජාතික පක්ෂ පාර්ලිමේන්තු මන්ත්‍රී පාලිත තෙවරප්පෙරුම මහතාට කොළඹ අභියාචනාධිකරණය මඟින් ඇප නියම කර තිබේ. ඒ ඇප ලබා ගැනීම සම්බන්ධයෙන් කොළඹ අභියාචනාධිකරණය ගොනු කළ ඇප ඉල්ලුම්පත්‍රයකට අනුවය. ඒ අනුව රුපියල් විසි පන්දහසක පුද්ගලික ඇප මත ඔහු නිදහස් කරන ලෙසට කොළඹ අභියාචනාධිකරණය නියම කරනු ලැබීය. කෙසේ වෙතත් ඔහුට ඇප ලබා දීම සිදු කෙරෙන්නේ මතුගම මහේස්ත්‍රාත් අධිකරණය මගිනි. 2009 වසරේ දෙසැම්බර් මස ඇති වූ සිද්ධියකට අත්අඩංගුවට පත් වූ කළුතර දිස්ත්‍රීක් මන්ත්‍රීවරයා රැඳවුම් නියෝග මත රක්ෂිත බන්ධනාගාරගතව සිටියි.", "URL": "https://sinhala.adaderana.lk/news.php?nid=10400", "Category": null, "Parent URL": null}