{"Source": "Adaderana", "Timestamp": "February 13, 2010 08:26 am", "Headline": "අමෙරිකාවෙන් මිලියන 343 ක ආධාර මුදලක්", "News Content": "උතුරේ නැවත පදිංචි කරන ජනතාවගේ සුබසාධන කටයුතු සඳහා අමෙරිකාව රුපියල් මිලියන 343 ක ආධාර මුදලක් ලබා දී තිබේ. ශ්‍රී ලංකාවේ අමෙරිකානු තානාපති පැට්‍රිෂියා ඒ. බියුටෙනිස් මහත්මිය විසින් අදාළ මුදල ජාත්‍යන්තර සංක්‍රමණික සංවිධානයට ප්‍රදානය කර ඇති බව අමෙරිකානු තානාපති කාර්යාලය පවසයි. යාපනය, මන්නාරම, වව්නියාව, මුලතිව්, කිලිනොච්චි හා ත්‍රිකුණාමලය යන දිස්ත්‍රික්කවල නැවත පදිංචි කරවූ ජනතාව‍ෙග් සුබසාධන කටයුතු වෙනුවෙන් මෙම මුදල පිරිනමා ඇති බව සඳහන් වේ. පුද්ගලයින් 17,000 කට තාවකාලික නිවාස සැපයීම, පුද්ගලයින් 35,000කට පානීය ජලය හා සනීපාරක්ෂක පහසුකම් සැලසීම, සෞඛ්‍ය පහසුකම් නැංවීම ආදිය මෙමගින් අරමුණු කර තිබේ.", "URL": "https://sinhala.adaderana.lk/news.php?nid=6648", "Category": null, "Parent URL": null}