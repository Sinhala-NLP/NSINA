{"Source": "Adaderana", "Timestamp": "November 24, 2013 01:22 pm", "Headline": "චොගම් පුටුව වෙනුවෙන් ලෝක මානව හිමිකම් අධිකරණයකට රාජපක්ෂ ආණ්ඩුව එකඟවෙලා!", "News Content": "රට වෙනුවෙන් දිවි පුදන්නට වුවද සුදානම් යැයි කියන වත්මන් දේශප්‍රේමී ආණ්ඩුව පොදුරාජ්‍ය මණ්ඩලයීය සභාපති පු‍ටුව වෙනුවෙන් ලෝක මානව හිමිකම් අධිකරණයක් සඳහා එකඟතාවය පළ කර ජනතාවට විදුලි පුටුව උරුම කර දී ඇති බව එක්සත් ජාතික පක්ෂය අවධාරණය කරයි. පොදුරද සමුළුවේ නිල නිවේදනයේ 39 වැනි වගන්තියේ සඳහන් වියානා ප්ලස් 20 ක්‍රියා පටිපාටිය යටතේ එහි ප්‍රධාන කරුණු 10ට සියලු රාජ්‍ය නායකයින් එකඟ වී ඇති බවත් 10 වැනි කරුණ යටතේ ලෝක මානව හිමිකම් අධිකරණයක් ස්ථාපිත කිරීම සඳහා රාජපක්ෂ ආණ්ඩුව එකඟ වී ඇති බව ඉන් පැහැදිලි වන බවත් එම පක්ෂය නිවේදනයක් නිකුත් කරමින් පෙන්වාදෙයි. එකී නිවේදනය වැඩිදුරටත් ඉහත දක්වා තිබේ.", "URL": "https://sinhala.adaderana.lk/news.php?nid=39083", "Category": null, "Parent URL": null}