{"Source": "Adaderana", "Timestamp": "May 12, 2016 08:51 am", "Headline": "  වාර්තාව කඩිනමින් ජනපතිට", "News Content": "මහියංගණය ප්‍රාදේශීය සභාව විසින් බදු පදනම මත කඩ කාමර ලබාදීමේදී සිදුව ඇති අක්‍රමිකතාවය පිළිබඳ සිදුකළ විමර්ශනයේ වාර්ථාව කඩිනමින් ජනාධිපතිවරයා වෙත භාරදෙන බව බරපතළ වංචා විමර්ශන ජනාධිපති කොමිසම පවසයි.ඊට අදාළ වාර්ථාව මේ වන විට සකස් කර අවසන් බව එම කොමිසමේ ප්‍රකාශකයෙකු සඳහන් කළේය.මහියංගණය නගරයේ ප්‍රාදේශීය සභාවෙන් ඉදිකිරීම් කළ, කඩ කාමර ප්‍රාදේශීය සභාවට හිතවත් හා මන්ත්‍රීවරුන්ගේ ඥාතීන්ට ලබාදී ඇති බවට කොමිසම වෙත පැමිණිලි ලැබී තිබුණි. ඒ අනුව විමර්ශන සිදුකළ ජනාධිපති කොමිසම ඊට අදාළ සාක්ෂි 65ක් පමණ සටහන් කරගෙන ඇති බව වාර්තා වෙයි. එම සාක්ෂි මත පදනම්ව සකස් කර ඇති විමර්ශන වාර්ථාව කඩිනමින් ජනාධිපතිවරයා වෙත භාරදීමට කටයුතු කරන බව බරපතළ වංචා විමර්ශන ජනාධිපති කොමිසම සඳහන් කරයි.", "URL": "https://sinhala.adaderana.lk/news.php?nid=60080", "Category": null, "Parent URL": null}