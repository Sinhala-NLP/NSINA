{"Source": "Adaderana", "Timestamp": "September 7, 2010 02:49 pm", "Headline": "යූ.ඇන්.පියේ හරි අඩක් 18 ට පක්ෂයි", "News Content": "18 වැනි ආණ්ඩු ක්‍රම ව්‍යවස්ථා සංශෝධනයට අදාළව හෙට පැවැත්වෙන පාර්ලිමේන්තු ඡන්ද විමසීමේ දී පාර්ලිමේන්තුවේ මුල් පෙළ අසුන්ගන්නා එක්සත් ජාතික පක්ෂ මන්ත්‍රීවරුන්ගෙන් හරි අඩක් ඊට පක්ෂව සහය ලබාදෙන බව පාර්ලිමේන්තු මන්ත්‍රී අර්ල් ගුණසේකර මහතා පවසයි. තමා ඒ පිළිබඳ වගකීමෙන් යුතුව ප්‍රකාශ කරන බව ඔහු සඳහන් කළේය. මන්ත්‍රීවරුන් දස දෙනෙකු දැනටමත් ව්‍යවස්ථා සංශෝධනයට පක්ෂව ඡන්දය ප්‍රකාශ කිරීමට එකඟ වී ඇති බව ගුණසේකර මහතා පෙන්වාදෙයි. මේ පිළිබඳ අවධානය යොමු කර පක්ෂය දෙකඩ වීම වළක්වා ගැනීම සඳහා එක්සත් ජාතික පක්ෂ නායකයින් කටයුතු කළ යුතු බව ඔහු තවදුරටත් සඳහන් කරයි.", "URL": "https://sinhala.adaderana.lk/news.php?nid=10700", "Category": null, "Parent URL": null}