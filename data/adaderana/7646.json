{"Source": "Adaderana", "Timestamp": "April 3, 2010 03:13 pm", "Headline": "කප්පම්කරුවන් තිදෙනා 16 තෙක් රිමාන්ඩ්", "News Content": "හැටන් ප්‍රදේශයේ ව්‍යාපාරිකයන්ගෙන් රුපියල් කෝටි 4 ක කප්පම් මුදලක් ලබා ගැනීමට උත්සහ කළ සැකකරුවන් තිදෙනා ලබන 16 වනදා දක්වා රක්ෂිත බන්ධනාගාර ගත කරන ලෙස හැටන් මහේස්ත්‍රාත් අධිකරණය අද නියෝග කර තිබේ. පසුගිය දා හැටන් පොලිසියට ව්‍යාපාරිකයන් තිදෙනෙකු පැමිණිලි කර තිබුණේ තමන්ට දුරකථන ඇමතුමක් ලබා දී මෙලෙස කප්පම් මුදල් ඉල්ලූ බවයි. අදාළ කප්පම් මුදල ලබා නොදුනහොත් තම දරුවන් සහ දේපළ විනාශ කර දමන බවට කප්පම්කරුවන් අනතුරු අඟවා ඇති බව ද ව්‍යාපාරිකයන් පොලිසියට කළ පැමිණිල්ලේ සඳහන් වේ. ඒ අනුව පරීක්ෂණ සිදු කළ හැටන් පොලිසිය අදාළ සැකකරුවන් අත්අඩංගුවට ගත් අතර ඔවුන් අද අධිකරණය හමුවට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි..", "URL": "https://sinhala.adaderana.lk/news.php?nid=7646", "Category": null, "Parent URL": null}