{"Source": "Adaderana", "Timestamp": "July 9, 2017 10:16 am", "Headline": " කසළ බැහැර කිරීමේ ගැටළුවලට නව ක්‍රමවේදය තුළින් විසඳුම් ලැබෙයි", "News Content": "කොළඹ නගරයේ කැලි කසළ බැහැර කිරීමේ ගැටළුවලට නව ක්‍රමවේදය තුළින් විසඳුම් ලබාදිය හැකි වනු ඇති බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි.ඊයේ(09) කොළඹ පැවැති මාධ්‍ය හමුවකට එක්වෙමින් අමාත්‍යවරයා මෙම අදහස් පළ කළේය.මේ අතර මෙම මාධ්‍ය හමුවට එක් වූ බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා ප්‍රකාශ කළේ කිසිඳු හේතුවක් මත කොළඹ ප්‍රදේශයේ එකතුවන කැලි කසළ කරදියාන කසළ අංගනයට බැහැර නොකරන බවයි.එමෙන්ම කොළඹ මහ නගර සභාව ශ‍්‍රී ලංකාවේ දූෂිතම ආයතනවලින් එකක් බව මෙම මාධ්‍ය හමුවට එක්වූ පළාත් සභා හා පළාත්පාලන අමාත්‍ය ෆයිසර් මුස්තාෆා පැවසුවේය.\"කසළ කන්ද නාය යාමත් සමග කොළඹ කුණු බැහැර කිරීම සම්බන්ධයෙන් ගැටළුවක් ඇති වුණා. ඩෙංගු රෝගය පැතිරීමට එය හේතුවක් වුණා. පිරිසිදු යහපත් නගරයක් ලෙස තිබූ නමට පවා හානියක් වුණා මේ හේතුවෙන්. \"මේ අතර බස්නාහිර පළාත් අපද්‍රව්‍ය කළමනාකරණ අධිකාරිය කරදියාන අංගනයේ සිදු කෙරෙන මහා පරිමාන ව්‍යාපෘතියේ කටයුතු හැකි ඉක්මනින් ආරම්භ කරන බව එම අධිකාරියේ අධ්‍යක්ෂ නලීන් මාන්නප්පෙරුම මහතා සඳහන් කළේය.", "URL": "https://sinhala.adaderana.lk/news.php?nid=75032", "Category": null, "Parent URL": null}