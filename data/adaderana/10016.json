{"Source": "Adaderana", "Timestamp": "August 4, 2010 08:23 am", "Headline": "උසස් පෙළ විභාගය 9 දා ඇරඹෙයි", "News Content": "අධ්‍යයන පොදු සහතික පත්‍ර උසස් පෙළ විභාගය ලබන 9 වනදා ආරම්භ වන බව විභාග දෙපාර්තමේන්තුව පවසයි. සැප්තැම්බර් 3 වනදා දක්වා මෙම විභාගය පැවැත්වෙන බව සඳහන් වේ. පාසල් හා පෞද්ගලික අයදුම්කරුවන් ලක්ෂ 2 ට අධික පිරිසක් මෙවර උසස් පෙළ විභාගය සඳහා පෙනී සිටීමට නියමිතව ඇත. විභාග ප්‍රවේශ පත්‍ර දැනටමත් අදාළ පාසල් වෙත යවා ඇති බව විභාග කොමසාරිස් ජනරාල් අනුර එදිරිසිංහ මහතා පවසයි. විභාග ප්‍රවේශ පත්‍ර නොලැබුණු අයදුම්කරුවන්ට විභාග දෙපාර්තමේන්තුවෙන් ඒ පිළිබඳ විමසීම් කළ හැකි බව ද අනුර එදිරිසිංහ මහතා කියා සිටියි. විභාගය පැවැත්වෙන කාල සීමාව තුළ විභාග දෙපාර්තමේන්තුව පැය 24 පුරාම විවෘතව තැබීමට ද පියවර ගෙන ඇති බව අනුර එදිරිසිංහ මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=10016", "Category": null, "Parent URL": null}