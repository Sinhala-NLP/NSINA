{"Source": "Adaderana", "Timestamp": "December 28, 2010 11:37 am", "Headline": "ඩෙංගු මදුරුවන්ට නවාතැන් දුන් ආයතන 803 ට නඩු", "News Content": "මේ වසරේ ජනවාරී මස සිට දෙසැම්බර් මස දක්වා සිදු කළ පරීක්ෂා කිරීම් වල දී ඩෙංගු මදුරුවන් බෝවන ස්ථාන පවත්වාගෙන ගිය ආයතන 803 ට එරෙහිව නඩු පවරා තිබේ. එහි දී දඩ මුදල් වශයෙන් විසි හතර ලක්ෂ දාසය දහසක මුදලක් අය කර ගෙන ඇති බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එම කාලය තුළ දිවයින පුරා ආයතන අනූ අට දහස් හත්සිය පහළොවක් පරීක්ෂාවට ලක් කර ඇති අතර දහ දහස් පන්සිය අසූ එකක‍ට එරෙහිව නිවේදන නිකුත් කර ඇති බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය. මෙම පරීක්ෂා කිරීම් කටයුතු ඉදිරියටත් දිවයින පුරා ක්‍රියාත්මක කරන බව මහජන සෞඛ්‍ය පරීක්ෂකවරුන්ගේ සංගමය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=13116", "Category": null, "Parent URL": null}