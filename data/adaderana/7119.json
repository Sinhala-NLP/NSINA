{"Source": "Adaderana", "Timestamp": "March 7, 2010 11:33 am", "Headline": "මහ මැතිවරණයටත් විදෙස් නිරීක්ෂකයින් සූදානම්", "News Content": "එළඹෙන මහ මැතිවරණයේ නීරීක්ෂණ කටයුතු සඳහා විදෙස් නිරීක්ෂණ කණ්ඩායම් ගෙන්වීමට මැතිවරණ කොමසාරිස්වරයාගේ අනුමැතිය ලැබී ඇතැයි පැෆ්රල් සංවිධානය පවසයි. එහි විධායක අධ්‍යක්ෂ රෝහණ හෙට්ටිආරච්චි මහතා පවසන පරිදි ඒ අනුව ආසියානු මැතිවරණ නිරීක්ෂණ ජාලයේ නිලධාරීන් 50 දෙනෙකු පමණ ගෙන් වීමට මූලික කටයුතු අවසන් කර තිබේ. ඔවුන් මේ මස 25 දින පමණ වන විට මෙරටට පැමිණෙනු ඇති බව හෙට්ටිආරච්චි මහතා සඳහන් කරයි. මැතිවරණයට අදාළ ප්‍රචාරක පුවරු ඉවත් කිරීමේ දී පොලිසියේ කාර්යභාරයේ දුර්වලතා පිළිබඳ මැතිවරණ කොමසාරිස්වරයා දැනුවත් කර ඇති බව ද ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=7119", "Category": null, "Parent URL": null}