{"Source": "Adaderana", "Timestamp": "May 7, 2017 01:29 pm", "Headline": "ඉන්දීය සාගර කලාපීය දෙවන ජාත්‍යන්තර සමුළුව- ලාංකික නියෝජිතයින් හෙට ඉන්දුනීසියා යයි", "News Content": "නිල් ආර්ථික වැඩපිළිවෙළ පිළිබඳ ඉන්දීය සාගර කලාපීය දෙවන ජාත්‍යන්තර සමුළුවට සහභාගී වීම සඳහා මෙරට නියෝජිතයින් පිරිසක් හෙට(8) ඉන්දුනීසියාව බලා පිටත්ව යාමට නියමිතව තිබේ. ඉන්දුනිසියාවේ ජකර්තා නුවර දී හෙට ආරම්භ වන සමුළුව ලබන 10 වැනිදා දක්වා පැවැත්වෙන බව සඳහන්වේ.සමුළුව සඳහා මෙරට නියෝජනය කරමින් ධීවර රාජ්‍ය අමාත්‍ය දිලිප් වෙදආරච්චි මහතා ඇතුළු පිරිසක් සහභාගී වීමට නියමිත අතර රටවල් රැසක් මැති ඇමතිවරුන් විද්වතුන් ආර්ථික උපාය මාර්ග පිළිබඳ විශේෂඥයන් සඳහා සහභාගී වීමට නියමිත බව වාර්තාවේ. වත්මන් ලෝක ආර්ථිකය හමුවේ ශීඝ්‍ර ආර්ථික සංවර්ධනය සඳහා “නිල් ආර්ථික“ වැඩපිළිවෙළ කාලෝචිත බව පිළිගත් ලොව වෙරළ සම්පත ඇති බොහෝ රටවල් එම ආර්ථික වැඩපිළිවෙල ක්‍රියාත්මක කරන බව ධීවර අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=72921", "Category": null, "Parent URL": null}