{"Source": "Adaderana", "Timestamp": "March 5, 2018 05:33 pm", "Headline": " දිගන ගැටුම ගැන ජනපති ස්වාධීන පරීක්ෂණයක් ඉල්ලයි", "News Content": "මහනුවර, දිගන ප‍්‍රදේශයේ අද(05) දින සිදුවූ බව සඳහන් සිදුවීම පිළිබඳ අපක්ෂපාතී සහ ස්වාධීන පරීක්ෂණයක් ආරම්භ කරන ලෙස ජනාධිපතිවරයා පොලීසියට සහ ආරක්ෂක අංශවලට උපදෙස් දී තිබේ. එමෙන්ම ජනාධිපතිවරයා පොලීසියට සහ යුද හමුදාව වෙත උපදෙස් දී තිබෙන්නේ ප‍්‍රදේශයේ සියලූදෙනාගේ ආරක්ෂාව සහතික කිරීම වෙනුවෙන් විශේෂ වැඩපිළිවෙළක් කි‍්‍රයාත්මක කරන ලෙසයි. ඉදිරියේදී ඇතිවිය හැකි තත්ත්වයන් වැළැක්වීම සඳහා ද සියලූ පාර්ශ්වයන් සමඟ වගකීමෙන් කටයුතු කරන ලෙස ආරක්ෂක අංශ වෙත වැඩිදුරටත් උපදෙස් දුන් ජනාධිපතිවරයා ප‍්‍රදේශයේ සාමය ස්ථාපිත කිරීම වෙනුවෙන් ගතයුතු සියලූ පියවර ගන්නා ලෙස ද උපදෙස් දී තිබේ.", "URL": "https://sinhala.adaderana.lk/news.php?nid=85205", "Category": null, "Parent URL": null}