{"Source": "Adaderana", "Timestamp": "September 6, 2010 10:39 am", "Headline": "අසැබි වීඩියෝ තැටි 136ක් සමග සැකකරුවෙක් කොටුවෙයි", "News Content": "අසභ්‍ය දර්ශන ඇතුළත් සංයුක්ත තැටි 136ක් සමග සැකකරුවෙකු කඩුවෙල නගරයේදී අත් අඩංගුවට ගෙන තිබේ. නුගේගොඩ කොට්ඨාස බුද්ධි අංශයේ නිලධාරීන් කණ්ඩායමක් විසින් ඊයේ පස්වරුවේ සැකකරු අත් අඩංගුවට ගෙන ඇත. ඔහු මැද්දේගම කිරිදිවැල ප්‍රදේශයේ පදිංචි 30 හැවිරිදි පුද්ගලයෙකු බව පොලිසිය පවසයි. එම සැකකරු මිරිහාන පොලිසිය මගින් අද ‍ගංගොඩවිල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර ගිනි අවි සහ මත්ද්‍රව්‍ය ළඟ තබාගෙන සිටි කතරගම ගෝතමීගම ප්‍රදේශයේ සැකකරුවන් දෙදෙනෙකු යුද හමුදා නිලධාරියෙකු විසින් අත් අඩංගුවට ගෙන පොලිසියට භාරදී තිබේ. එම සැකකරුවන් අද තිස්සමහාරාම මහේස්ත්‍රාත් අධිකරණයට ඉදිරිපත් කරන බව කතරගම පොලිසිය පැවසීය.", "URL": "https://sinhala.adaderana.lk/news.php?nid=10669", "Category": null, "Parent URL": null}