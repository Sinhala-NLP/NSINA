{"Source": "Adaderana", "Timestamp": "July 4, 2019 05:44 pm", "Headline": "ක්‍රිකට් කණ්ඩායම නියෝජනය කරන්න සරසවි අධ්‍යාපනය අත්‍යාවශ්‍ය නෑ-දක්ෂතා හඳුනා ගන්න ඕන", "News Content": "21 වන ශත වර්ෂයේ අභියෝගයන් ජයගත හැකි, එම ශත වර්ෂයේ තාක්ෂ‍ණයට මුහුණ දිය හැකි හා ඒ ශතවර්ෂයට සරිලන පරිදි ජීවත් විය හැකි පරපුරක් බිහි කිරීම සඳහා අධ්යා පනය නවීකරණයට ලක්කරන බව අග්‍රාමාත්‍ය රනිල් වික්‍රමසිංහ මහතා පැවසීය. තාක්ෂණ දැනුමෙන් හා අධ්‍යාපනයෙන් පරිපූර්ණ දකුණු ආසියාවේ හොඳම පාසල් ක්‍රමය මෙරට ඇති කිරීමට කැප වන බවත්, එවැනි අලූත් දැනුමක් නොමැතිව ඉදිරියට යා නොහැකි බවත් වික්‍රමසිංහ මහතා වැඩිදුරටත් පෙන්වා දුන්නේය. අග්‍රාමාත්‍ය රනිල් වික්‍රමසිංහ මහතා මෙම අදහස් පළ කළේ \"ළඟම පාසල - හොඳම පාසල\" වැඩසටහනේ දෙවන අදියර යටතේ ඉදි කළ පාසල් 250 ක් විවෘත කිරීම නිමිත්තෙන් පේරාදෙණිය, ජාතික අධ්‍යාපන විද්‍යා පීඨයේ පැවැති ජාතික උත්සවය අමතමිනි. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද (04) පේරාදෙණිය, ජාතික අධ්‍යාපන විද්‍යා පීඨයේ ශ්‍රවණාගාරය, සුහුරු පන්ති කාමරය විවෘත කරනු ලැබීය. උත්සව සභාවෙන් අනතුරුව ගුරු මධ්‍යස්ථාන හා විද්යා පිඨවලට අවශ්‍ය ලැප්ටොප් පරිගණක ඇතුලූ උපකරණ පරිත්‍යාග කිරීම ද සිදු කර ඇත. එහිදී තවදුරටත් අදහස් දැක්වූ අග්‍රාමාත්‍ය රනිල් වික්‍රමසිංහ මහතා මෙසේ පැවසීය. “පසුගිය වසරේ අපි සුහුරු පන්ති කාමර වැඩසටහන ආරම්භ කළා. කුරුණෑගල සුහුරු මධ්‍ය මහා විද්‍යාලයක් ආරම්භ කළා. මේ වන විට රටේ පාසල් 600ක පමණ සුහුරු පන්ති කාමර ක්‍රියාත්මක වෙනවා. පේරාදෙණිය විශ්වවිද්‍යාලයේ ආචාර්යවරුන්ගේ ඉල්ලීම මත පේරාදෙණියේ ජාතික පාසලක් ආරම්භ කරනවා. කළුලෑල්ල, සුදු ලෑල්ල නොමැති සුහුරු ලෑල්ල පමණක් ඇති පන්ති කාමර අද අපි ආරම්භ කළා. එම පන්ති කාමර තුළ ගල්ලෑල්ල, පුස්කොළ පොත, තීන්ත පෑන, බෝල්පොයින්ට් පෑන ආදී කිසිවක් නොමැතිව 21 වන සියවසට ගැලපෙන නවීන තාක්ෂණය මුසු වූ පන්ති කාමරයක් තුළට අද අපි ඇතුළු වෙනවා. අපි පාසල් අධ්‍යාපනය ලබන අවදියේ මෙතරම් තාක්ෂණික පහසුකම් තිබුණේ නැහැ. ලිවීමට භාවිත කළේ තීන්ත පෑන හෝ බෝල්පොයින්ට් පෑනයි. එසේ නම් රටේ සෑම අංශයක්ම නවීකරණය කිරීමේ රජයේ ප්‍රතිපත්තිය යටතේ අධ්යා පන ක්ෂේත්රරය නවීකරණය කිරීමේ වැඩසටහන මේ ආකාරයට සිදු කෙරෙනවා. සියලූම පාසල් දරුවන්ට වසර 13ක පාසල් අධ්‍යාපනය අනිවාර්ය කිරීමට අපි කටයුතු කළා. පාසල් අධ්‍යාපනය ලබන සෑම දරුවෙකුටම විශ්වවිද්‍යාල වරම් ලබාගැනීමට නොහැකි බව මා පිළිගන්නවා. තම තමන් දක්ෂතා දක්වන විවිධ විෂයන් තිබෙනවා. ශ්‍රී ලංකාවේ ජාතික ක්‍රිකට් කණ්ඩායම නියෝජනය කිරීමට විශ්වවිද්‍යාල අධ්‍යාපනය හැදැරීම අත්‍යාවශ්‍යනැහැ. රටේ ප්‍රවීන නළු නිළියන් අතුරින් ඇතැම් අය විශ්වවිද්‍යාලවල අධ්‍යාපනය හැදෑරු අය නොවෙයි. රටේ දක්ෂ ගායකයෙක් වීමට විශ්වවිද්‍යාල අධ්‍යාපනය අනිවාර්ය නැහැ. එසේ නම් අවශ්‍ය වන්නේ ඔබ ඔබේ දක්ෂතා හඳුනා ගැනීමයි. සාමාන්‍ය පෙළ විභාගයෙන් පසු ඔබ දක්ෂ සංගීත විෂයට නම්, නර්තනයට නම්, චිත්‍ර ශිල්පයට නම් හෝ ක්‍රීඩාවට නම් ඔබ ඒ ඒ විෂයන් ඉදිරියටම හැදෑරිය යුතුයි. සාමාන්‍ය පෙළින් පසු සිසු දරුවන්ට පාසලේ අධ්‍යාපනය ලබමින් තම තමන්ගේ විෂයන් ඉදිරියටම හැදෑරිමට අවශ්‍යම අවස්ථාව සලසා දීම අපේ අරමුණයි. පාසලෙන් පිටවූ පසු වෘත්තීය අධ්‍යාපනය හා විශ්වවිද්‍යාල අධ්‍යාපනය ලබාදීමට අප කටයුතු කරනවා. අධ්‍යාපන ක්ෂේත්‍රය නවීකරණය කිරීමේ තවත් වැඩසටහනක් මේ වසරේ අප ආරම්භ කරනවා. උසස් පෙළ විෂයන් හදාරන සිසු දරු දැරියන්ට ටැබ් පරිගණක ලබාදීමට මේ වසරේ අපි කටයුතු කරනවා. මේ වැඩසටහන යටතේ පොහොසත් දුප්පත් බේදයකින් තොරව සියලූම දරුවන්ට අධ්‍යාපනයට අවශ්‍ය ටැබ් පරිගණක යන්ත්‍රයක් හිමිවෙනවා. පළමුවෙන් මෙය ජාතික පාසල් තුළ ක්‍රියාත්මක කරන අතර දෙවනුව වයි-ෆයි පහසුකම් තිබෙන පළාත් පාසල්වල ටැබ් පරිගණක ලබාදීම ක්‍රියාත්මක කරනවා. ඒ අතරතුර වයි ෆයි නොමැති පාසල්වලට එම තාක්ෂණය ලබාදීමෙන් පසුව උසස් පෙළ අංශයන් වෙත ටැබ් පරිගණක ලබාදෙනවා. මේ ආකාරයට රටේ සියලූම පාසල් ආවරණය කරමින් ටැබ් පරිගණක ලබාදීමේ වැඩසටහන ක්‍රියාත්මක කරනවා. සෑම පාසලකටම විද්යා විෂය සඳහා අවශ්යම ගුරුවරුන් ලබාදෙනවා. ඒ වගේම ඉංග්‍රීසි භාෂාව සහ අනෙක් විදේශ භාෂා ඉගැන්වීම සඳහාත් ගුරුවරුන් ලබාදෙනවා. අධ්‍යාපනය නවීකරණය කිරීමේ තවත් කොටසක් ලෙස එය හැදින්විය හැකියි. “ මෙම අවස්ථාවට රාජ්‍ය ව්‍යවසාය, කන්ද උඩරට උරුමය සහ මහනුවර සංවර්ධන අමාත්‍ය ලක්ෂ්මන් කිරිඇල්ල, තැපැල් සේවා හා මුස්ලිම් ආගමික කටයුතු අමාත්‍ය අබ්දුල් හලීම්, අධ්‍යාපන අමාත්‍ය අකිල විරාජ් කාරියවසම්, නගර සැලසුම් හා ජල සම්පාදන රාජ්‍ය අමාත්‍ය ලකී ජයවර්ධන, අධ්‍යාපන රාජ්‍ය අමාත්‍ය විජයකලා මහේෂ්වරන්, මධ්‍යම පළාත් ආණ්ඩුකාර මෛත්‍රී ගුණරත්න, අධ්‍යාපන අමාත්‍යාංශ ලේකම්. එම්.එන්.රණසිංහ, විභාග කොමසාරිස් ඩී. සනත් පූජිත යන මහත්ම මහත්මීහු ද, විද්‍යා පීඨාධිපතිවරු ද, දේශපාලනඥයින් හා රාජ්‍ය නිලධාරීහු ඇතුලූ විශාල පිරිසක් ද සහභාගි වී සිටියහ.", "URL": "https://sinhala.adaderana.lk/news.php?nid=113383", "Category": null, "Parent URL": null}