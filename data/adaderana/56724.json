{"Source": "Adaderana", "Timestamp": "January 28, 2016 02:38 pm", "Headline": "ජ-පුර රෝහල SAITM එකට දෙන්නෑ", "News Content": "ශ‍්‍රී ජයවර්ධනපුර රෝහල පෞද්ගලික වෛද්‍ය පීඨයකට ලබාදීමේ තීන්දුවක් මෙතෙක් ගෙන නොමැති බව සෞඛ්‍ය අමාත්‍ය වෛද්‍ය රාජිත සේනාරත්න මහතා පවසයි.නිදහස් සෞඛ්‍ය සේවය සහ වෛද්‍ය වෘත්තිය පහළදැමීමට වත්මන් රජය කටයුතු නොකරන බව අමාත්‍යවරයා ප්‍රකාශකර තිබේ.ශ්‍රී ජයවර්ධනපුර රෝහල පෞද්ගලික වෛද්‍ය පීඨයකට ලබාදෙන බවට පසුගිය කාලය තුළ විවිධ ප්‍රචාර පැවති බව අමාත්‍යවරයා පෙන්වා දී ඇති බව සඳහන්ය.ජයවර්ධනපුර රෝහල කොතලාවල ආරක්ෂක පීඨයට ලබාදුන් ආකාරය සම්බන්ධයෙන් එවැනි ප්‍රචාර ගෙනයන අයගෙන් තමන් ප්‍රශ්න කරන බවද රාජිත සේනාරත්න අමාත්‍යවරයා වැඩිදුරටත් ප්‍රකාශකර තිබේ.", "URL": "https://sinhala.adaderana.lk/news.php?nid=56724", "Category": null, "Parent URL": null}