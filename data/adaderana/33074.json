{"Source": "Adaderana", "Timestamp": "April 7, 2013 12:00 pm", "Headline": "කොටුවේ තට්ටු 6ක ගොඩනැගිල්ල තට්ටු 4ක් වෙයි", "News Content": "කොළඹ කොටුව මැලිබන් වීදියේ පිහිටි තට්ටු 6ක ව්‍යාපාරික ගොඩනැගිල්ලක පහත තට්ටු 2ක අද (07) එකවරම කඩා වැටී ඉතිරි තට්ටු 4 ඒ මත නිරුපද්‍රිතව රැඳි තිබෙන බව අද දෙරණ වාර්තාකරු පවසයි. වසරක් පමණ පැරණි නවීන ගොඩනැගිල්ලක පහත තට්ටු 2ක් මෙලෙස කුඩු පට්ටම් වී ඇති බවත් සෙසු තට්ටු 4ට හානියක් නැතැයිද හෙතෙම කියයි. මෙම සිද්ධිය වන අවස්ථාවේ පහතම මාලයේ රැඳි සිටි ආරක්ෂක නිලධාරියෙකු බිම අතුරා තිබු ටයිල් ගැලවෙන බව දැක වහා පිටතට ‍දිවගොස් දිවි බේරාගෙනන ඇත. මෑතදී තවත් ගොඩනැගිල්ලක් ඉදිකිරීම සඳහා ඒ අසලම ඩෝසරයක් යොදා කළ කැණීමක් මෙන්ම කඩා වැටුණු ගොනැගිල්ලේ ප්‍රමිතිය ද හදීසි අනතුරට හේතුව බව සැක කරයි.", "URL": "https://sinhala.adaderana.lk/news.php?nid=33074", "Category": null, "Parent URL": null}