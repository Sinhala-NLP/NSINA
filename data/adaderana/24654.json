{"Source": "Adaderana", "Timestamp": "May 31, 2012 03:25 pm", "Headline": "මාර්ගය අයිනේ නවතා තිබූ වාහන 02 ට ගිනි තියලා", "News Content": "බදුල්ල, නෙලුම්ගම ගම්මානයේ මාර්ගයක් අයිනේ ස්ථාන දෙකක නතර කර තිබූ වාහන දෙකක් කිසියම් පුද්ගලයෙකු විසින් ගිනි තබා විනාශ කර තිබේ. අද(31) අලුයම මෙම ගිනි තැබීම සිදුවී ඇති බව බදුල්ල පොලිසිය සඳහන් කරයි. ගින්නෙන් ත්‍රී රෝද රථයක් සහ යතුරු පැදියක් සම්පූර්ණයෙන්ම විනාශ වී ඇති බව බදුල්ල පොලිසිය පවසයි. ගින්නෙන් සිදුවූ හානිය ලක්ෂ 5 ඉක්මවන බව ද සඳහන්ය. මේ සම්බන්ධයෙන් බදුල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24654", "Category": null, "Parent URL": null}