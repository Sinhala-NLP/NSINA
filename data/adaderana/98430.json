{"Source": "Adaderana", "Timestamp": "October 30, 2018 09:34 am", "Headline": "පාරමීට නිවසක් ලැබෙයිද?", "News Content": "ආණමඩුව මැතිවරණ කොට්ඨාසයේ කරුවලගස්වැව ඉදිකරන ලද “රන්වියන්ගම” උදා කළ ගම්මානයේ විවෘත කිරීම් දින නියමයක් නොමැතිව කල් දමා ඇති බව ජාතික නිවාස සංවර්ධන අධිකාරියේ පුත්තලම දිස්ත්රිනක් ලේකම් කාර්යාලය සදහන් කරයි. යහ පාලන රජය විසින් ආණමඩුව මැතිවරණ කොට්ඨාසයේ ඉදිකරන ලද 05 වන උදා කළ ගම්මානය මෙය වේ. කරුවලගස්වැව ප්‍රාදේශීය ලේකම් කොට්ඨාසයේ පහල පුලියන්කුලම ප්‍රදේශයේ ඉදි කර ඇති රන්වියන්ගම නිවස 19 කින් සමන්විතය. පසුගියදා ආර්ජන්ටිනාවේ පැවති යොවුන් මළල ක්‍රීඩා උළෙලේදී ලෝකඩ පදක්කමක් දිනා ගත් හලාවත පාරමී මාටිස්ටෙලා ක්‍රීඩිකාවට කොළඹ ප්‍රදේශයෙන් නිවාසක් ලබා දීමේ හිමිකම් පත ප්‍රධානය කිරීමද මෙම ගම්මානය විවෘත කරන අවස්ථාවේදී සිදු කිරීමට නියමිතව තිබුණි. හිටපු නිවාස හා ඉදිකිරීම් අමාත්‍ය සජිත් ප්‍රේමදාස මහතාගේ ඉල්ලීමක් පරිදි නාගරික සංවර්ධන ජනාවාස අධිකාරිය විසින් මෙම නිවාසය ලබා දීමට තීරණය කර තිබුණි.", "URL": "https://sinhala.adaderana.lk/news.php?nid=98430", "Category": null, "Parent URL": null}