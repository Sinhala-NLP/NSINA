{"Source": "Adaderana", "Timestamp": "August 16, 2010 10:08 am", "Headline": "විජිත ඇතුළු පිරිස අද අධිකරණයට ", "News Content": "රක්ෂිත බන්ධනාගාර ගතකර සිටින ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රිවරුන් වන විජිත හේරත්, අජිත් කුමාර සහ පළාත් සභා මන්ත්‍රි නලින් හේවගේ යන මහත්වරුන් අද ගාල්ල මහේස්ත්‍රාත් අධිකරණයට ඉදිරිපත් කිරීමට නියමිතව තිබේ. මීට අමතරව ඔවුන් සමග අත්අඩංගුවට ගෙන ‍රක්ෂිත බන්ධනාගාර ගත කර සිටින තවත් සැකකරුවන් 10 දෙනෙකු ද අධිකරණයට ඉදිරිපත් කිරීමට නියමිතය. පසුගිය බ්‍රහස්පතින්දා ගාල්ල පොලිස් ස්ථානයේදී පොලිස් නිලධාරීයෙකුට පහරදීමේ චෝදනාව මත අදාළ මන්ත්‍රීවරුන් අද දිනය දක්වා රක්ෂිත බන්ධනාගාර ගත කිරීමට ගාල්ල මහේස්ත්‍රාත් අධිකරණය නියෝග කර තිබුණි. ගාල්ල නගරයේ පැවති විරෝධතාව අතරතුරදී ‍පොලිසියේ රාජකාරියට බාධා කිරීම හේතුවෙන් ‍ සෙසු සැකකරුවන් ගාල්ල පොලිසිය විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=10258", "Category": null, "Parent URL": null}