{"Source": "Adaderana", "Timestamp": "June 26, 2017 07:17 am", "Headline": "1දා සිට දිවයින පුරා අධිකරණ පරිශ්‍ර පිරිසිදු කිරීමේ වැඩසටහනක්", "News Content": "ලබන මස 01 වනදා සිට දිවයින පුරා පිහිටි අධිකරණ පරිශ්‍රය පිරිසිදු කිරීමේ වැඩසටහනක් ආරම්භ කරන බව ශ්‍රී ලංකා නීතිඥ සංගමය පවසයි.එම සංගමය පෙන්වා දෙන්නේ නඩු භාණ්ඩ වශයෙන් අධිකරණ පරිශ්‍රය තුළ ගොඩගසා ඇති විවිධ අබලි ද්‍රව්‍ය හේතුවෙන් ඩෙංගු මදුරුවන් බෝවීමේ අවධානමක් මතුව ඇති බවය.මේ අතර ඩෙංගු රෝගය මර්දනය කිරීම සඳහා මේ මොහොත වන විටත් සෞඛ්‍ය අමාත්‍යාංශය සතුව නිසි වැඩපිළිවෙළක් නොමැති බව රජයේ වෛද්‍ය නිලධාරින්ගේ සංගමය පවසයි.ඉදිරි සතිය ඇතුළත ඩෙංගු මර්දන කමිටු වාර්තාව ජනාධිපතිවරයා වෙත බාරදීමට කටයුතු කරන බව ද වෛද්‍ය සමන්ත ආනන්ද මහතා මෙහිදී සඳහන් කළේය.", "URL": "https://sinhala.adaderana.lk/news.php?nid=74566", "Category": null, "Parent URL": null}