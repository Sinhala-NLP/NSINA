{"Source": "Adaderana", "Timestamp": "January 10, 2011 08:46 am", "Headline": "පස් කන්දක් කඩා වැටී මිය ගිය පිරිස 5 යි-තවත් 4 ක් අතුරුදහන්", "News Content": "මහනුවර දෙවන රාජසිංහ මාවතේ නිවාස කිහිපයක් මතට පස් කන්දක් කඩා වැටීම හේතුවෙන් මියගිය පුද්ගලයින් පස් දෙනෙකුගේ සිරුරු සොයාගෙන තිබේ. තවත් පුද්ගලයින් සිව්දෙනෙකු අතුරුදන් වී ඇති බව මහනුවර පොලිසිය සඳහන් කරයි. යුධ හමුදාව , ගිනි නිවන හමුදාව සහ පොලිසිය ඒකාබද්ධව ඔවුන්‍ සෙවීමේ කටයුතු සිදුකරන බව මහනුවර පොලිසිය කියා සිටියි. මෙම අනතුරින් බරපතල තුවාල ලැබු පුද්ගලයින් හය දෙනෙකු මේ වන විට පේරාදෙණිය රෝහලේ දැඩි සත්කාර ඒකකයේ ප්‍රතිකාර ලබයි.", "URL": "https://sinhala.adaderana.lk/news.php?nid=13386", "Category": null, "Parent URL": null}