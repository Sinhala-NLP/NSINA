{"Source": "Adaderana", "Timestamp": "January 10, 2011 10:22 am", "Headline": "ඔරුව පෙරළෙයි-එක් අයෙක් ජීවිතක්ෂයට", "News Content": "කල්මුණේ, පෙරිය නිලාවනෙයි මුහුදු තීරයෙන් මුහුදු ගිය ධීවරයින් රැගත් ඔරුවක් අනතුරට පත්වීමෙන් එක් අයෙකු ජීවිතක්ෂයට පත්ව තිබේ. ගොඩබිම සිට කිලෝමීටර් පහක් පමණ ඈත මුහුදේ දී මෙම ඔරුව පෙරළී අනතුරට පත්ව ඇති බව කල්මුණේ පොලිසිය පවසයි. අනතුරුව වෙනත් බෝට්ටුවක් මගින් එම ඔරුවේ ගමන් කළ ධීවරයින් දෙදෙනෙකු බේරාගෙන තිබේ. අනෙක් ධීවරයා රළ පහරට හසුවී ගසාගෙන ගොස් ඇති අතර ඔහුගේ සිරුර‍ මෙතෙක් සොයාගෙන නොමැති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=13391", "Category": null, "Parent URL": null}