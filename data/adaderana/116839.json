{"Source": "Adaderana", "Timestamp": "August 18, 2019 02:36 pm", "Headline": "වරෙන්තුකරුවන් දෙදෙනෙකු ඇතුළු 6ක් වව්නියාවේ දී අත්අඩංගුවට", "News Content": "වව්නියාව පොලීසිය විසින් අද(18) අලුයම 4.00 සිට උදැසන 7.00 දක්වා සිදුකළ විශේෂ මෙහෙයුමකදි වරෙන්තුකරුවන් දෙදෙනෙකු ඇතුළු පුද්ගලයින් හය දෙනෙකු අත්අඩංගුවට ගෙන ඇත. වව්නියාව නගර සීමාවේ සිදුකළ සෝදිසි කිරීමකදී වරෙන්තුකරුවන් දෙදෙනෙකු, සැකකරුවන් තිදෙනෙකු හා බීමත්ව රිය ධාවනය කළ පුද්ගලයෙකු ඇතුළු පුද්ගලයින් හය දෙනෙකු එලෙස අත්අඩංගුවට ගෙන ඇත. වව්නියාව මූලස්ථාන පොලිස් නිළධාරීන්, වව්නියාව රථවාහන පොලිස් නිළධාරීන් ඇතුළු පොලිස් නිලධාරීන් එක්ව මෙහෙයුම සිදුකරනු ලැබීය. අත්අඩංගුවට ගත් සැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, ඔවුන් සම්බන්ධයෙන් වව්නියාව මූලස්ථාන පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=116839", "Category": null, "Parent URL": null}