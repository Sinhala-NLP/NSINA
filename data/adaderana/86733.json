{"Source": "Adaderana", "Timestamp": "April 2, 2018 07:11 am", "Headline": "සැකකරුවන් සොයා නිලධාරින් පිරිසක් මහනුවරට යයි", "News Content": "‍මහනුවර සිදු වූ සිද්ධීන්වලට අදාළව තවත් සැකකරුවන් කිහිප දෙනෙකු අත්අඩංගුවට ගැනිම සඳහා ත්‍රස්තවාදි විමර්ශන දිශාවේ නිලධාරින් කණ්ඩායමක් මහනුවර ප්‍රදේශයට ගොස් තිබේ. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සදහන් කළේ සී.සී.ටී.වී දර්ශන හා ලැබී ඇති අනෙකුත් ප්‍රකාශ මත හඳුනාගත් සැකකරුවන් කිහිප දෙනෙකු අත්අඩංගුවට ගැනිමට නියමිත බවයි. පසුගියදා මහනුවර පොලිස් කොට්ඨාස තුළදී සිදු වූ සිද්ධින් වලට අදාලව පසුගිය දින තුන තුළ පුද්ගලියන් සිව් දෙනෙකු සැකපිට අත්අඩංගුවට ගෙන තිබේ. ත්‍රස්තවාදි විමර්ශන දිශාවේ නිලධාරින් පසුගිය 30 වන දින ගෝණවල රජවැල්ල ප්‍රදේශයේ පදිංචි 40 හැවිරිදි පුද්ගලයෙකු අත්අඩංගුවට ගෙන ඇති අතර ඔහු දිගන ප්‍රදේශයේ වෙළදසැල් හා ආගමික ස්ථානවලට ගින්නෙන් හානි සිදු කිරිම සම්බන්ධයෙන් චෝදනා එල්ල වි ඇති බව වාර්තා වේ. සැකකරු තෙල්දෙණිය මහේස්ත්‍රාත් අධිකරණයට ඉදිරිපත් කිරිමෙන් අනතුරුව අද (02) දිනය දක්වා රක්ෂිත බන්ධනාගාර ගත කර තිබේ. පසුගිය 31 වන දින ද කටුගත්තොට ප්‍රදේශයේ පදිංචි 30 හැවිරිදි පුද්ගලයෙකු අත්අඩංගුවට ගෙන ඇති අතර ඔහු කටුගස්තොට, මඩවල ප්‍රදේශයේ වෙළදසැල්වලට ගින්නෙන් අලාභහානි සිදු කර ඇති බව පොලීසිය පවසයි. අත්අඩංගුවට ගත් සැකකරු මහනුවර මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 10 වන දින දක්වා රක්ෂිත බන්ධනාගාර ගත කර ඇති බව වාර්තා වේ. මේ අතර ඊයේ (01) දිනයේදී ද අදාළ සිද්ධීන් වලට සම්බන්ධ පුද්ගලයින් දෙදෙනෙකු අඹතැන්න ප්‍රදේශයේ දී අත්අඩංගුවට ගෙන තිබේ. අඹතැන්න ප්‍රදේශයේ වෙළදසැල්වලට හා ආගමික ස්ථානවලට ගින්නෙන් අලාභහානි සිදු කිරිමට අදාලව මොවුන් අත්අඩංගුවට ගෙන ඇති බව පොලීසිය සඳහන් කළේය. අත්අඩංගුවට ගත් සැකකරුවන්ගෙන් එක් අයෙකු හිටපු යුධ හමුදා සෙබලෙකු බව ද සඳහන්ය. සැකකරුවන් දෙදෙනා ගලගෙදර මහසේත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=86733", "Category": null, "Parent URL": null}