{"Source": "Adaderana", "Timestamp": "February 8, 2019 05:12 pm", "Headline": "19ය එජාපයට පාරාවළල්ලක් වෙලා", "News Content": "රාජපක්ෂ භීතිකාව හේතුවෙන් රාජපක්ෂවරු මර්දනය කිරීම සඳහා 19 වැනි ආණ්ඩුක්‍රම ව්‍යවස්ථාව සංශෝදනය ගෙනා ආ බවත් දැන් එම සංශෝදන එක්සත් ජාතික පක්ෂයට පාරාවළල්ලක් වී ඇති බව පාර්ලිමේන්තු මන්ත‍්‍රී ඉන්දික අනුරුද්ධ මහතා පවසයි. අද(08) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව අවධාරණය කළේය. එහිදි වැඩිදුරටත් අදහස් දක්වමින් පාර්ලිමේන්තු මන්ත‍්‍රී ඉන්දික අනුරුද්ධ මහතා මේ බව පැවසීය. “ආණ්ඩුව නැවතත් ගැට ගසා ගෙන කැබිනට් ඇමැතිධූර වැඩිකරගෙන කෙසේ හෝ අයවැය සම්මත කරගන්න කුමන හෝ පාර්ශවයක් සම්බන්ධ කර ගන්නයි උත්සාහය. ගැට ගහගන්න සූදානම් වෙන්නේ දැනටත් ඇමැතිධූරයක් දරන අලි සහිර් මවුලානා මහතාවයි. ඒතුමා නියෝජනය කරන මුස්ලිම් කොංග‍්‍රසය දැනටත් එජාප ආණ්ඩුවත් එක්කයි ඉන්නේ. අලූ‍තෙන් ජාතික ආණ්ඩු සංකල්පයක් ගෙන ඒමේ අවශ්‍යතාවයක් නැහැ. ආණ්ඩුක‍්‍රම ව්‍යවස්ථාවෙන් කියලා තියෙන විදියට මේ ආණ්ඩුවට අමාත්‍යධුර 30ට වැඩි කරන්න බැහැ. හැබැයි අමාත්‍යධූර 30ට වඩා වැඩි කරගත්තේ නැත්නම් මේ ආණ්ඩුවට යන්න බැහැ. රාජපක්ෂ භීතිකාව නිසා රාජපක්ෂවරු මර්දනය කරන්නයි 19 වැනි ව්‍යවස්ථාව ගෙනාවේ. දැන් එ 19 වැනි ව්‍යවස්ථාවම මේ අයට පාරාවළල්ලක් වෙලා ඇවිත්. රටක රාජ්‍ය නායකයාට රට අර්බුදවලින් ගොඩගන්න විධායක බලය අවශ්‍යයි. දැන් රටේ ආර්ථික, මත්ද්‍රව්‍ය අර්බුද ඇති වෙලා. මේවාට තනි තීන්දු තීරණ අරන් පාර්ලිමේන්තුවත් ඒක්ක සාමුහිකව වැඩ කිරීමේ බලයපක්ෂ වලට කෑලී කෑලි දීලා. අද ජවිපෙ විරුද්ධ වුනොත් , දෙමළ සන්ධානය විරුද්ධවුනොත් තීරණ ගන්න බැහැ. මේ නිසා කවුරු හෝ අල්ලගෙන ජාතික ආණ්ඩුවක් අටවන්නයි සූදානම. අපිට ආරංචියි ශ‍්‍රීලනීපයේ අයවත් ගන්න හදනවා කියලා. ඒක එ අයගේ දේශපාලන ජිවිතය ගැන ඒ අය ගන්න තීරණයක්. රටේ ජනතාවට මොනවාද ලැබෙන්නේ කියන දෙයයි අපිට වැදගත්. “", "URL": "https://sinhala.adaderana.lk/news.php?nid=103932", "Category": null, "Parent URL": null}