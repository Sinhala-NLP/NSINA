{"Source": "Adaderana", "Timestamp": "September 18, 2017 09:46 am", "Headline": "කැරිබියානු දූපත්වලට තවත් සුළි කුණාටුවක්", "News Content": "කැරිබියානු දූපත් ප්‍රදේශයට තවත් සුළි කණාටු තත්ත්වයක් ඇතිවිය හැකි බව විදෙස් මාධ්‍ය වාර්තා කරයි. මාරියා ලෙස නම් කර ඇති මෙම සුළි කුණාටුව සති දෙකක පමණ කාලයක් තුළ කැරිබියානු දූපත්වලට බලපෑ දෙවන සුළි කුණාටුවයි. පසුගිය දා මෙම දුපත් ප්‍රදේශයට බලපෑ අර්මා සුළි කුණාටුව හේතුවෙන් ප්‍රදේශයට දැඩි බලපැම් එල්ල වූ අතර ඒ හේතුවෙන් පුද්ගලයින් 37 දෙනෙකු ජිවිතක්ෂයට පත් විය. මාරියා සුළි කුණාටු තත්ත්වය ඉදිරි පැය 48 තුළ තවත් දැඩි වනු ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=77680", "Category": null, "Parent URL": null}