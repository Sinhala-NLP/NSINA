{"Source": "Adaderana", "Timestamp": "July 3, 2018 09:51 am", "Headline": "තැපැල් වෘත්තීය සමිතිවලින් යළිත් අනතුරු ඇඟවීමක්", "News Content": "හෙට දිනයට පෙර තැපැල් සේවකයින්ගේ ජුනි මාසයේ වැටුප ලබානොදුනහොත් යළි වෘත්තීය සමිති ක්‍රියාමාර්ගයක නිරත වන බව ඒකාබද්ධ තැපැල් වෘත්තී සමිති එකමුතුව පවසයි. එහි සම කැදවුම්කරු චින්තක බණ්ඩාර මහතා සඳහන් කළේ පසුගියදා වර්ජනයේ නිරත වූ සේවකයින්ගේ දින 06ක වැටුප් ලබානොදීමට ද තීරණය කර ඇති බවයි. මේ අතර ජුනි මාසයේ වැටුපෙන් දින 06ක වැටුප නොගෙවීමට අමාත්‍ය මණ්ඩලයට පත්‍රිකාවක්ද ඉදිරිපත් කරීමට නියමිත බවද ඒ මහතා පවසයි. මේ සම්බන්ධයෙන් ඊයේ(02) දිනයේ දී තැපැල් බලධාරීන් ලිඛිතව දැනුවත් කළ බව චින්තක බණ්ඩාර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=91888", "Category": null, "Parent URL": null}