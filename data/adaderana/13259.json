{"Source": "Adaderana", "Timestamp": "January 4, 2011 11:09 am", "Headline": "උගත් පාඩම් හා ප්‍රතිසන්ධාන කොමිසම අම්පාරෙන් සාක්ෂි විමසයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසම අම්පාර දිස්ත්‍රික්ක ජනතාවගෙන් සාක්ෂි සටහන් කර ගැනීමට තීරණය කර තිබේ. ඒ සඳහා දින තුනක කාලයක් වෙන් කිරීමට නියමිත බව එම කොමිසමේ සභාපති සී ආර් ද සිල්වා මහතා පැවසුවේය. ඒ අනුව ලබන 21 වැනිදා සිට දින 3ක කාලයක් මෙම කොමිසම අම්පාර දිස්ත්‍රික්කයේ ජනතාවගෙන් සාක්ෂි සටහන් කර ගනු ඇත. ප්‍රදේශයේ සිවිල් සංවිධාන වලට ද මෙහි දී සාක්ෂි ඉදිරිපත් කිරීමට අවස්ථාව හිමි වන බව උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසම පවසයි.", "URL": "https://sinhala.adaderana.lk/news.php?nid=13259", "Category": null, "Parent URL": null}