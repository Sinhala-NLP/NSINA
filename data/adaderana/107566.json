{"Source": "Adaderana", "Timestamp": "April 7, 2019 02:55 pm", "Headline": "රටේ ජනතාව ඉල්ලන නායකයා ගෝඨාභය", "News Content": "වර්ථමානයේ රටේ ජනතාව ඉල්ලන නායකයා වන්නේ හිටපු ආරක්ෂක ලේකම් ගෝඨාභය රාජපක්ෂ මහතා බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා පවසයි. බත්තරමුල්ල වික්‍රමසිංහපුර ප්‍රදේශයේ පැවති ජන හමුවකට එක්වෙමින් ඒ මහතා මේ බව සඳහන් කළේය. එහිදි අදහස් දැක්වු මන්ත්‍රීවරයා පැවසුවේ සමස්ථ දේශපාලනය සම්බන්ධයෙන් ජනතාවට කළ කිරිමක් ඇති වී ඇති බවත් එයට පිලිතුරක් වශයෙන් ඔවුන් ඉදිරිපත් කරන්නේ ගෝඨාභය රාජපක්ෂ මහතා බවත් ය. ඇතමුන් ගෝඨාභය රාජපක්ෂ මහතා දේශපාලඥයෙන් නොවන බව පැවසුද ජනාතාව ඒ මහතාට කැමැත්ත පල කර සිටින්නේද එම කාරණය හේතුවෙන්ම බව පාර්ලිමේන්තු මන්ත්‍රී විමල් වීරවංශ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=107566", "Category": null, "Parent URL": null}