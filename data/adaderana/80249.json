{"Source": "Adaderana", "Timestamp": "November 20, 2017 03:24 pm", "Headline": " ඉන්දු - ශ්‍රී  ලංකා තරඟය ජය පැරදුම් සහිතව විසදෙන තරඟයක් වෙයිද?", "News Content": "ඉන්දු - ශ්‍රී ලංකා පළමු ටෙස්ට් තරඟයේ අවසන් දිනයේ අවසන් භාගයේදී තරඟය ජය පැරදුම් සහිතව විසදෙන තරඟයක් බවට පත්ව තිබේ. ඉන්දීය කණ්ඩායම සිය දෙවන ඉනිම සඳහා කඩුලු 08ක් දැවී ලකුණු 352ක් ලබා ගෙන සිටියදී ඉනිම අත්හිටුවා පන්දුවට පහරදිමේ අවස්ථාව ශ්‍රී ලංකා කණ්ඩායමට ලබා දුනි. ඒ අනුව ශ්‍රී ලංකා කණ්ඩායමට තරඟයෙන් ජයග්‍රහණය කිරීම සඳහා ලකුණු 231ක ඉලක්කයක් හිමි වූ අතර මීට සුළු වේලාවකට පෙර ශ්‍රී ලංකා කණ්ඩායම කඩුලු 02ක් දැවී ලකුණු 14ක් ලබා සිටියි. ඒ අනුව අවම පන්දුවර 40ක් තුළදී ශ්‍රී ලංකා කණ්ඩායම ජයග්‍රහණය සඳහා තවත් ලකුණු 217ක් ලබා ගත යුතු වෙයි. මෙම තරඟයේ දෙවන ඉනිමේදී ඉන්දීය කණ්ඩායමේ විරාත් කෝලි නොදැවී ලකුණූ 104ක් ලබා ගත් අතර ඔහු අන්තර් ජාතික ක්‍රිකට් තරඟවලදී ශතක 50ක් වාර්තා කිරීමට සමත් වූ ක්‍රීඩකයෙකු බවට පත් වුණි.", "URL": "https://sinhala.adaderana.lk/news.php?nid=80249", "Category": null, "Parent URL": null}