{"Source": "Adaderana", "Timestamp": "June 24, 2013 07:11 pm", "Headline": "ත්‍රීවිලරය ලිස්සා යයි - 4ක් රෝහලේ", "News Content": "රක්වාන, කරකැටිය ප්‍රදේශයේ සිදුවු රිය අනතුරකින් පාසල් සිසුන් දෙදෙනෙකු ඇතුළු පුද්ගලයින් සිව්දෙනෙකු තුවාල ලබා තිබේ. ත්‍රීරෝද රථයක් මාර්ගයෙන් ලිස්සා ගොස් පෙරළීයාමෙන් අද (24) පෙරවරුවේ අනතුර සිදුව ඇත. අනතුරෙන් තුවාල ලැබූවන් රක්වාන රෝහලේ ප්‍රතිකාර ලබන බව රක්වාන පොලීසිය පවසයි. මේ අතර කුරුණෑගල, රන්කරව්ව ප්‍රදේශයේ මාර්ගයකදී යතුරුපැදියක ගැටීමෙන් පුද්ගලයෙකු මියගොස් තිබේ. අනතුරෙන් යතුරුපැදිකරු ද තුවාල ලබා කුරුණෑගල රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=35218", "Category": null, "Parent URL": null}