{"Source": "Adaderana", "Timestamp": "December 24, 2012 01:09 pm", "Headline": "වි.දෙ. මුද්‍රණ අංශයේ සේවකයෙකුත් විද්‍යාව කලින් පිටකළාට මාට්ටු", "News Content": "සා.පෙළ විභාගයේ විද්‍යා ප්‍රශ්න පත්‍රයේ ප්‍රශ්නවලට සමාන අයුරින් අනුමාන ප්‍රශ්න සකසා කලින් ලබාදීම සම්බන්ධයෙන් විභාග දෙපාර්තමේන්තුවේ මුද්‍රණ අංශයේ පුද්ගලයෙකු ද ඇතුළුව සැකකරුවන් තිදෙනෙකු අත්අඩංගුවට ගෙන තිබේ. ඔවුන් අද කඩුවෙල මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත. අපරාධ පරීක්ෂණ දෙපාර්තමේන්තුව විසින් මීට පෙර අත්අඩංගුවට ගත් උපකාරක පන්ති ගුරුවරයා සහ ඔහු‍ගේ සහයකයා ලබන 28 වන දින දක්වා රක්ෂිත බන්ධනාගාර ගතකරන ලදී.", "URL": "https://sinhala.adaderana.lk/news.php?nid=30205", "Category": null, "Parent URL": null}