{"Source": "Adaderana", "Timestamp": "August 23, 2018 01:17 pm", "Headline": "සීමා නීර්ණය වාර්තාව සම්මත කරන්න විකල්ප ක්‍රමයක් තියෙනවා", "News Content": "පළාත් සභා මැතිවරණය හා මහ මැතිවරණයද මිශ්‍ර ක්‍රමයට පැවැත්වීම සඳහා ඡන්ද ක්‍රමය වෙනස් කිරීම ශ්‍රී ලංකා නිදහස් පක්ෂයේ ස්ථාවරය බව වරාය හා නාවික කටයුතු අමාත්‍ය මහින්ද සමරසිංහ මහතා පවසයි. අද (23) කොළඹ පැවති මාධ්‍ය හමුවකට එක් වෙමින් අමාත්‍යවරයා මේ බව ප්‍රකාශ කළේය. වැටුප් විශමතා ගැටළුව සඳහා පුළුල් විසඳුමක් ලබාදෙන බවත් වාර්තාව මාස දෙකක් තුළ ඉදිරිපත් කිරීමට බලාපොරොත්තු වන බව අමාත්‍යවරයා ප්‍රකාශ කළේය. ශ්‍රී ලංකා නිදහස් පක්ෂයේ ප්‍රතිසංවිධාන කටයුතු සිදුවෙමින් පවතින බවත් පක්ෂ සංවත්සරය ඉහළින් සැමරීමට බලාපොරොත්තු වන බවද අමාත්‍යවරයා ප්‍රකාශ කළේය. පළාත් සභා සීමා නීර්ණය වාර්තාව සම්බන්ධයෙන් වන විවාදය පිළිබඳ තීරණය අද පැවැත්වෙන පක්ෂ නායක රැස්වීමේදී ගනු ඇති බව අමාත්‍යවරයා පැවසීය. පළාත් සභා සීමා නීර්ණය වාර්තාව සඳහා තුනෙන් දෙකක ඡන්දයක් නොලැබුණද එය ක්‍රියාත්මක කිරීමේ විකල්ප ක්‍රමයක් පවතින බව අමාත්‍යරවයා පැවසීය. ඒ අනුව එම ක්‍රමය අනුව කථානායකවරයා විසින් අගමැතිවරයාගේ ප්‍රධානත්වයෙන් පස් දෙනෙකුගෙන් සමන්විත කමිටුවක් පත්කළ යුතු බවත් එම කමිටුව මඟින් මාස දෙකක් තුළ ජනාධිපතිවරයාට වාර්තාවක් ඉදිරිපත් කළ යුතු බවද අමාත්‍යවරයා ප්‍රකාශ කළේය. එම වාර්තාව මඟන් සීමා නීර්ණය වාර්තාව පිළිගනිමින් නිර්දේශයක් ඉදිරිපත් කළ හොත් පාර්ලිමේන්තුවේ තුනෙන් දෙකක ඡන්දය අවශ්‍ය නොවන බවද මහින්ද සමරසිංහ මහතා පැවසීය. කොළඹ වාරාය සංවර්ධනය කිරීම සඳහා වසර ගණනාවක සිට ජපානය විශාල මුදලක් ලබාදී ඇති බවත් ඒ අනුව ජපාන ආරක්ෂක අමාත්‍යවරයා එහි පැමිණීම සාධාරණ බවද අමාත්‍යවරයා පැවසීය. ත්‍රිකුණාමල වරායේ සමහර අංශ තාක්ෂණික උපාංග යොදාගනිමින් සංවර්ධනය කිරීම සඳහා ජපානයෙන් විශාල මුදලක් ලබාදී ඇති බවත් එය නිරීක්ෂණය කිරීම සඳහා ජපාන ආරක්ෂක අමාත්‍යවරයා පැමිණි බව අමාත්‍යවරයා පැවසීය.", "URL": "https://sinhala.adaderana.lk/news.php?nid=94888", "Category": null, "Parent URL": null}