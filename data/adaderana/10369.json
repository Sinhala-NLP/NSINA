{"Source": "Adaderana", "Timestamp": "August 22, 2010 08:32 am", "Headline": "මර්වින් ගැන විනය කමිටුව අදත් ", "News Content": "ගම්පහ දිස්ත්‍රික් පාර්ලිමේන්තු මන්ත්‍රී මර්වින් සිල්වා මහතා සම්බන්ධයෙන් පරීක්ෂණ පැවැත්වීමට පත් කර ඇති විනය පරීක්ෂණ කමිටුව අද යළි රැස්වීමට නියමිතය. ගම්පහ දිස්ත්‍රික්කයේ සමෘද්ධි නිලධාරියෙකු ගස්බැඳීමේ සිද්ධිය පිළිබඳ මර්වින් සිල්වා මහතාට එල්ල වී ඇති චෝදනා සම්බන්ධ‍යෙන් පරීක්ෂණ පැවැත්වීමට පසුගිය දා තිදෙනෙකුගෙන් සමන්විත විනය පරීක්ෂණ මණ්ඩලයක් පත් කරනු ලැබීය. එම විනය පරීක්ෂණ මණ්ඩලයේ සභාපතිත්වය දරන්නේ ජනාධිපති නීතීඥ ජයන්ත වීරසිංහ මහතාය. මහින්ද සම‍රසේකර මහතා සහ නීතීඥ එන්.එම්. සහීඩ් මහතා එම විනය පරීක්ෂණ මණ්ඩලයේ අනෙක් නියෝජිතයින් දෙදෙ‍නාය. මෙම විනය පරීක්ෂණ කමිටුව පසුගිය සිකුරාදා දිනයේ පළමුවරට රැස් වූ අතර අද දින‍යේ යළි රැස්වීමට නියමිතව තිබේ.", "URL": "https://sinhala.adaderana.lk/news.php?nid=10369", "Category": null, "Parent URL": null}