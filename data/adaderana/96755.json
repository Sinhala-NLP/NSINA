{"Source": "Adaderana", "Timestamp": "September 26, 2018 03:59 pm", "Headline": "අමෙරිකාවේ පුහුණුවීමකට පැමිණි ඇෆ්ගනිස්ථාන හමුදා නිලධාරීන් 2 ක් අතුරුදහන් වෙයි", "News Content": "අමෙරිකාවේ යුද අභ්‍යාස පුහුණුවීමක් සඳහා පැමිණි ඇෆ්ගනිස්ථාන හමුදා නිලධාරීන් දෙදෙනෙකු අතුරුදන් වී තිබේ. අදාළ පුහුණුවීම් අවසන් වී යළි සිය රට බලා යාමට තිබියදී ඔවුන් මෙලෙස අතුරුදන්ව ඇති බව විදෙස් මාධ්‍ය වාර්තා කළේය. අදාල යුද අභ්‍යාස පුහුණුව සඳහා රටවල් 05 ක් නියෝජනය කරමින් හමුදා නිලධාරීන් 200 දෙනෙකු සහභාගී වී ඇති බව සඳහන්ය. 2014 වසරේදී ද අමෙරිකාවේ පැවැත්වූ මෙවැනිම පුහුණු වැඩසටහනක් අතරතුර ඊට සහභාගී වූ ඇෆ්ගනිස්ථාන හමුදා නිලධාරීන් තිදෙනෙකු අතුරුදන් වී තිබිණි. පසුව සිදුකළ විමර්ශනවලදි අදාල නිලධාරීන් තිදෙනා අමෙරිකානු, කැනඩා දේශ සීමා ආසන්නයේදී එරට ආරක්ෂක අංශ විසින් අත්අඩංගුවට ගෙන තිබිණි..", "URL": "https://sinhala.adaderana.lk/news.php?nid=96755", "Category": null, "Parent URL": null}