{"Source": "Adaderana", "Timestamp": "June 19, 2010 12:08 pm", "Headline": "කිලිනොච්චියට ආහාර වැඩසටහනේ කාර්යාලයක්", "News Content": "එක්සත් ජාතීන්ගේ ලෝක ආහාර වැඩසටහනට අයත් කාර්යාලයක් කිලිනොච්චියේ ආරම්භ කර තිබේ. වසර‍ දෙකකට පසු ‍කිලිනොච්චියේ මෙම කාර්යාලය යළි විවෘත කිරීමට පියවර ගෙන ඇති බව එක්සත් ජාතීන් නිකුත් කළ නිවේදනයක දැක්වේ. 2008 වර්ෂයේ සැප්තැම්බර් මාසයේ දී මෙම කාර්යාලය වසා දැමීමට හේතු වූයේ එල්. ටී. ටී. ඊ සංවිධානය සහ ආරක්ෂක අංශ අතර පැවති ගැටුම් හේතුවෙන් බව ලෝක ආහාර වැඩසටහන පවසයි. ආරම්භ කරන ලද නව කාර්යාලය හරහා උතු‍රේ අවතැන්ව සිටින ජනතාව ‍ඇතුළු යළි පදිංචි කරන ලද ජනතාව සඳහා ද ආහාර සැපයීමේ කටයුතු සිදුකරනු ඇත.", "URL": "https://sinhala.adaderana.lk/news.php?nid=9098", "Category": null, "Parent URL": null}