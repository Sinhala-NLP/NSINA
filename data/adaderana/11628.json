{"Source": "Adaderana", "Timestamp": "October 20, 2010 05:06 pm", "Headline": "යෝජිත පනත් කෙටුම්පතට ජ.වි.පෙ විරෝධය", "News Content": "යෝජිත පළාත් පාලන මැතිවරණ කෙටුම්පතට විරෝධය පල කරන බව ජනතා විමුක්ති පෙරමුණ පවසයි. යෝජිත මැතිවරණ ක්‍රමය මගින් නියෝජිත ප්‍රජාතන්ත්‍රවාදය පිළිබිඹු නොවන බව එම පෙරමුණේ දේශපාලන මණ්ඩල සභික පාර්ලිමේන්තු මන්ත්‍රී අනුර කුමාර දිසානායක මහතා පවසයි. මනාප ඡන්ද ක්‍රමය ගැටුම් වලට හේතුවන බවට ඉදිරිපත් වන මතය තම පක්ෂය ප්‍රතික්ෂේප කරන බව දිසානායක මහතා කියා සිටියි. නුසුදුසු පුද්ගලයින් දේශපාලන ක්ෂේත්‍රයට පිවිසීම ගැටුම්වලට හේතුවී ඇති බව ඔහු පෙන්වාදෙයි.. පවතින ඡන්ද ක්‍රමය සංශෝධනය වන්නේ නම් එය විධායක ජනාධිපති ක්‍රමයේ වෙනසක් සමග සිදුවිය යුතු බව පක්ෂ මූලස්ථානයේ පැවති මාධ්‍ය හමුවකට එක්වෙමින් අනුර කුමාර දිසානායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11628", "Category": null, "Parent URL": null}