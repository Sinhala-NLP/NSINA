{"Source": "Adaderana", "Timestamp": "October 13, 2015 04:37 pm", "Headline": "බිම්බෝම්බ ඉවත් කරන්න ජපානය මූල්‍යාධාර දෙයි", "News Content": "උතුරු පළාතේ බිම්බෝම්බ ඉවත්කිරීමේ මානුෂික මෙහෙයුම සඳහා රුපියල් මිලියන 108ට ආසන්න ආධාර මුදලක් ලබාදීමට ජපාන රජය තීරණය කර තිබේ.ජපාන රජයේ බිම් මට්ටමේ මානව ආරක්ෂණය සඳහා වන ආධාර ව්‍යාපෘතිය යටතේ මෙම මූල්‍යාධාරය ලබාදෙන අතර ඊට අදාළ ගිවිසුමට අද පෙරවරුවේ මෙරට ජපාන තානාපති කාර්යාලයේ දී අත්සන් කෙරුණු බව සඳහන්ය.“හෙලෝ ට්‍රස්ට්“ ආයතනය විසින් බිම් බෝම්බ ඉවත් කිරීමේ වැඩසටහන ක්‍රියාත්මක කරන අතර ඒ සඳහා ජපාන රජය 2003 වසරේ සිට අමෙරිකානු ඩොලර් මිලියන 27යි දශම 7ක් ලබාදී ඇත.2020 වසර වන විට බිම්බෝම්බ බලපෑමෙන් නිදහස් වීම ශ්‍රී ලංකාවේ ඉලක්කය වන අතර ජපානය ඒ සඳහා ඉමහත් දායකත්වයක් සපයා ඇති බව ශ්‍රී ලංකාවේ ජපාන තානාපති කාර්යාලය පවසයි.", "URL": "https://sinhala.adaderana.lk/news.php?nid=54418", "Category": null, "Parent URL": null}