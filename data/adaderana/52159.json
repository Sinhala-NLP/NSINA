{"Source": "Adaderana", "Timestamp": "June 22, 2015 08:49 am", "Headline": " කැලණියෙන් වරෙන්තුකරුවන් 42 ක් දැලේ", "News Content": "කැලණිය පොලිස් කොට්ඨාසයේ සිදුකළ විශේෂ මෙහෙයුමකදී වරෙන්තුකරුවන් හතළිස් දෙදෙනෙකු අත්අඩංගුවට ගෙන තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා කියා සිටියේ පොලිස් නිළධාරීන් සිය දෙනෙකු පමණ මෙම මෙහෙයුමට එක්ව සිටි බවයි. එහිදි නීති විරෝධී මත්පැන් පෙරීමේ නිරතවූ පුද්ගලයින් පිරිසක්ද අත්අඩංගුවට ගෙන ඇති බව රුවන් ගුණසේකර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=52159", "Category": null, "Parent URL": null}