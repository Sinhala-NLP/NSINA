{"Source": "Adaderana", "Timestamp": "December 1, 2013 11:51 am", "Headline": "ජංගම දුරකථනයෙන් අසභ්‍ය දසුන් පෙන්නූ තරුණයා මාට්ටු", "News Content": "තම ජංගම දුරකථනයට අසභ්‍ය දර්ශණ ඇතුළත් චිත්‍රපටයක් ඇතුළත් කරගෙන එය මිතුරන්ට පෙන්වමින් සිටි බව කියන තරුණයෙකු කල්පිටිය පොලීසිය විසින් අත්අඩංගුවට ගෙන තිබේ. සැකකරු කල්පිටිය පොලිස් වසමේ දළුව ප්‍රදේශයේ පදිංචිකරුවෙකු බව අප වාර්තාකරු කියයි. වයස අවුරුදු 21 ක් පමණ වන සැකකරු තමන්ගේ දුරකථනයට අසභ්‍ය දර්ශණ ඇතුළත් කරගෙන පසුව එම දර්ශණ මිතුරන්ට පෙන්වමින් සිටින බවට ලද තොරතුරක් අනුව පොලීසිය විසින් මෙම වැටලීම සිදු කර ඇත. සැකකරු මෙම දර්ශණ පාසල් සිසුන්ට පෙන්වා ඇද්ද යන්න සම්බන්ධයෙන් පොලීසියේ අවධානය යොමුවී ඇත. සැකකරු සහ ඔහු සතුව තිබියදී අත්අඩංගුවට ගෙන ඇති අසභ්‍ය දර්ශණ ඇතුළත් ජංගම දුරකථනය පුත්තලම දිසා අධිකරණයට ඉදිරිපත් කිරීමට නියමිතය. කල්පිටිය පොලිස් ස්ථානාධිපති පොලිස් පරීක්ෂක මංජුල ප්‍රදීප් උඩුමලගල මහතා ඇතුළු නිලධාරීන් විසින් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39241", "Category": null, "Parent URL": null}