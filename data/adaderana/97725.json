{"Source": "Adaderana", "Timestamp": "October 15, 2018 03:53 pm", "Headline": "ලෝකෙට හඳුන්වාදෙන අළුත්ම දිනය මෙන්න", "News Content": "20 වන ආණ්ඩුක්‍රම ව්‍යවස්ථා සංශෝධනයට මුවා වී 2019 ජනාධිපතිවරණය නොපැවැත්වීමේ උත්සහයක නිරත වන බව ඒකාබද්ධ විපක්ෂය චෝදනා කරයි. අද(15) කොළඹ පැවති මාධ්‍ය හමුවකට එක්වෙමින් ශ්‍රී ලංකා පොදුජන පෙරමුණේ සභාපති ජී.එල්.පීරීස් මහතා මේ බව සඳහන් කළේය. මේ අතර ප්‍රජාතන්ත්‍රවාදය රැක ගැනීම පිණිස 19වන ආණ්ඩුක්‍රම ව්‍යවස්ථා සංශෝධනය මඟින් කොමිෂන් සභා පිහිටුවා ලෝකයට පුරසාරම් දොඩවමින් සිටින බව ඒ මහතා පෙන්වා දෙයි. මෙලෙස පිහිටුවා ගත් මැතිවරණ කොමිෂන් සභාව විසින් ජනතාවගේ ඡන්ද බලය භාවිතා කිරීමට පියවර නොගන්නේ නම් මැතිවරණ කොමිෂන් සභාවේ කිසිදු ප්‍රයෝජනයක් නොමැති බව ජී.එල්.පීරීස් මහතා සඳහන් කරයි. මේ අතර මැතිවරණ කොමිෂන් සභාවේ කාර්යභාරය වන්නේ රජයට අවශ්‍ය දේ සිදු කිරීම නොවන බව ඒ මහතා වැඩිදුරටත් පැවසීය. මේ අතර ලෝකයේ සමරන විවිධ දිනයන් තිබෙන බවත් ලෝක තෙල්මිල සූත්‍ර දිනය ලෙස ශ්‍රී ලංකාව විසින් ලෝකයට නව දිනයක් හඳුන්වා දෙන ලෙස යෝජනා කරන බව පාර්ලිමේන්තු මන්ත්‍රී සි.බී රත්නායක මහතා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=97725", "Category": null, "Parent URL": null}