{"Source": "Adaderana", "Timestamp": "August 25, 2011 03:17 pm", "Headline": "හදිසි නීතිය ඉවත් කිරීම ජනතා ජයග්‍රහණයක්", "News Content": "ආණ්ඩුව විසින් හදිසි නීතිය ඉවත් කිරීමට ගෙන ඇති තීරණය මෙරට ප්‍රජාතන්ත්‍රවාදය අගය කරන ජනතාවගේ ජයග්‍රහණයක් බව ජනතා විමුක්ති පෙ‍රමුණ පවසයි. ප්‍රමාද වී හෝ හදිසි නීතිය ඉවත් කිරීමට කටයුතු කිරීම පිළිබඳ ප්‍රසාදය පළ කරන බව එම පෙරමුණේ ප්‍රධාන ලේකම් ටිල්වින් සිල්වා මහතා පෙන්වාදෙයි. තම පෙරමුණ විසින් මේ පිළිබඳ රජයට දිගින් දිගටම බලපෑම් කළ බව ද ටිල්වින් සිල්වා මහතා ‍සඳහන් කරයි. ප්‍රජාතන්ත්‍රවාදය මනාව තහවුරු වීමට නම් ත්‍රස්තවාදය වැළැක්වීමේ පනත වැනි පනත් ද අහෝසි විය යුතු බව ටිල්වින් සිල්වා මහතා අවධාරණය කළේය.", "URL": "https://sinhala.adaderana.lk/news.php?nid=18304", "Category": null, "Parent URL": null}