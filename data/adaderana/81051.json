{"Source": "Adaderana", "Timestamp": "December 5, 2017 11:24 am", "Headline": "සොරකමේ ගිය 2ක් මිරිහානේදී අල්ලයි", "News Content": "නිවෙස් බිඳ දේපල සොරකම් කිරීම් රැසකට සම්බන්ධ පුද්ගලයින් දෙදෙනකු මිරිහාන ප්‍රදේශයේදී අත්අඩංගුවට ගෙන තිබේ. හෙරොයින් ළඟ තබා ගැනීමේ චෝදනාවකට අත්අඩංගුවට ගත් සැකකරුවෙකුගෙන් සිදුකරන ලද ප්‍රශ්න කිරීම්වලදී මෙම සොරකම් සම්බන්ධයෙන් තොරතුරු අනාවරණය වී ඇති බව සඳහන්ය. එම තොරතුරුවලට අනුව ඊට සම්බන්ධ අනෙක් සැකකරු අත්අඩංගුවට ගත් බව පොලීසිය සඳහන් කළේය. සැකකරුවන් මාදිවෙල ප්‍රදේශයේ පදිංචිකරුවන් වන අතර ඔවුන් සතුව තිබී සොරකම් කරන ලද රන් ආභරණ කිහිපයක්ද සොයාගෙන තිබේ. සැකකරුවන් නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81051", "Category": null, "Parent URL": null}