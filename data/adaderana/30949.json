{"Source": "Adaderana", "Timestamp": "January 21, 2013 03:36 pm", "Headline": "මහනුවරින් දුම්රියට බිල්ලක්", "News Content": "අද (21) දහවල් මහනුවර - පේරාදෙණි‍ය දුම්රිය ස්ථාන අතර මහනුවර අධිකරණ සංකිර්ණය අසළදී දුම්රියට හසුවිමෙන් බරපතළ තුවාල ලැබු පුද්ගලයකු මහනුවර රෝහලට ඇතුළත් කරන විට මියගොස් තිබේ. නාවලපිටියේ සිට මහනුවර දක්වා පැමිණෙමින් තිබු දුම්රියක ගැටීමෙන් මෙම මරණය සිදුව ඇතැයි අප වාර්තාකරු පවසයි. මියගිය පුද්ගලයා මහනුවර ප‍්‍රදේශයේම පදිංචි අයෙකු වන අතර ඔහු ආර්.ජි. ගුණරත්න නැමැති අයෙකු බවට හඳුනාගෙන තිබේ.", "URL": "https://sinhala.adaderana.lk/news.php?nid=30949", "Category": null, "Parent URL": null}