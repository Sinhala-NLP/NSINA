{"Source": "Adaderana", "Timestamp": "March 25, 2017 12:10 pm", "Headline": " පරිපුරක වෛද්‍ය වර්ජනය 29දා  ", "News Content": "ඉල්ලීම් කිහිපයක් මුල් කර ගනිමින් ලබන 29දා දිවයින පුරා රෝහල්වල එක්දින සංකේත වැඩවර්ජනයක් ක්‍රියාත්මක කරන බව පරිපුරක වෛද්‍ය සේවා ඒකාබද්ධ බලමණ්ඩලය පවසයි. එම බලමණ්ඩලයේ ලේකම් ධර්මකීර්ති ඈපා මහතා සඳහන් කළේ තම ඉල්ලීම් ලබා නොදීමට බලධාරීන් කටයුතු නොකිරීම හේතුවෙන් මෙම වැඩවර්ජනය ක්‍රියාත්මක කරන බවයි. මේ හේතුවෙන් දිවයිනේ රෝහල් රැසක පරිපූරක වෛද්‍ය සේවා කටයුතු අඩාල වන බව ඔහු කියා සිටියේය.", "URL": "https://sinhala.adaderana.lk/news.php?nid=71335", "Category": null, "Parent URL": null}