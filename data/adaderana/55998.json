{"Source": "Adaderana", "Timestamp": "December 28, 2015 05:15 pm", "Headline": "මීතොටමුල්ලේ කුණු කන්දට එරෙහිව සරසවි සිසුන් විරෝධයේ! ", "News Content": "කොළොන්නාව, මීතොටමුල්ල කුණු කන්ද අසළ විරෝධතාවයේ නිරත වූ ගම්වාසින්ට සිදු කළ පහරදිමට විරෝධය පළ කරමින් විශ්වවිද්‍යාල සිසුන් සාමකාමි උද්ඝෝෂණයක නිරත වී තිබේ.රජරට විශ්වවිද්‍යාලයේ සහ ශ්‍රී ජයවර්ධනපුර විශ්වවිද්‍යාලයේ මහා ශිෂ්‍ය සංගමය විසින් සංවිධානය කළ මෙම උද්ඝෝෂණය අද දහවල් 12.00 සිට 01.00 දක්වා පැවැති බව වාර්තා වෙයි.පසුගිය ආණ්ඩුව මෙන්ම වත්මන් ආණ්ඩුව ද ජනතාවගේ ගැටළුවලට විසදුම් ලබා දෙනවා වෙනුවට මර්දනකාරි ක්‍රියාමාර්ග අනුගමනය කරමින් සිටින බව අන්තර් විශ්වවිද්‍යාලයීය ශිෂ්‍ය බල මණ්ඩලයේ කැඳවුම්කරු ලහිරු විරසේකර එහිදී සඳහන් කළේය.තම අධ්‍යාපනය සඳහා බදු ගෙවන ජනතාවගේ පොදු ගැටළු වෙනුවෙන් ඕනෑම අවස්ථාවක අන්තර් විශ්වවිද්‍යාලයීය ශිෂ්‍ය බල මණ්ඩලය පෙනී සිටින බව ඔහු කියා සිටියේය.", "URL": "https://sinhala.adaderana.lk/news.php?nid=55998", "Category": null, "Parent URL": null}