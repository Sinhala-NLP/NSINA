{"Source": "Adaderana", "Timestamp": "August 24, 2018 08:02 pm", "Headline": "ජවිපෙ අද සම්පූර්ණයෙන්ම නිරුවත් වුනා", "News Content": "පළාත් සභා මැතිවරණය කල් දැමීමට දායක වී අඩ නිරුවත් වූ ජනතා විමුක්ති පෙරමුණ අද දින මුළුමනින්ම නිරුවත් වූ බව ඒකාබද්ධ විපක්ෂය පවසයි. අද (24) කොළඹ පැවති මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී ශෙහාන් සේමසිංහ මහතා මේ බව ප්‍රකාශ කළේය. දින නියමයක් නොමැතිව පළාත් සභා මැතිවරණය කල් දැමීම සඳහා ආණ්ඩුව විසින් පාර්ලිමේන්තුවද යොදා ගන්නා බව ඒ මහතා ප්‍රකාශ කළේය. ජනතා විමුක්ති පෙරමුණ පසුගිය සැප්තැම්බර් මාසයේ 20 වන දා විට අඩනිරුවත් වූ බවත් ඔවුන් මෙම මැතිවරණ කල් දැමීම සඳහා දෙමළ සන්ධානය සමඟ එකතු වී මැතිවරණය කල් දැමීම සඳහා ඡන්දය ලබාදුන් බව ඒ මහතා ප්‍රකාශ කළේය. අද සවස වන විට ජනතා විමුක්ති පෙරමුණ සම්පූර්ණයෙන්ම නිරුවත් බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94974", "Category": null, "Parent URL": null}