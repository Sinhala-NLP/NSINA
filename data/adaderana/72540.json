{"Source": "Adaderana", "Timestamp": "April 27, 2017 01:39 pm", "Headline": " තහනම් දැල් දැමූ 9ක් දැලේ", "News Content": "තහනම් දැල් භාවිත කරමින් ධීවර කටයුතුවල නිරතවීමේ චෝදනාව මත මෙරට ධීවරයින් නව දෙනෙකු වෙඩිතලතිව් මුහුදු ප්‍රදේශයේ දී අත්අඩංගුවට ගෙන තිබේ.උතුරු මැද නාවික විදානයට අයත් නාවිකයන් පිරිසක් විසින් එම සැකකරුවන් නව දෙනා අත්අඩංගුවට ගෙන ඇති බව නාවික හමුදාව සඳහන් කළේය. අත්අඩංගුවට ගත් සැකකරුවන් සතුව තිබී තහනම් දැල් පහක්, මසුන් කිලෝග්‍රෑම් 111ක් සහ කුඩා යත්ත්‍ර තුනක් නාවික හමුදාව බාරයට ගෙන තිබේ. ඉදිරි නීතිමය කටයුතු සඳහා අත්අඩංගුවට ගත් පුද්ගලයින් මන්නාරම ධීවර පරීක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=72540", "Category": null, "Parent URL": null}