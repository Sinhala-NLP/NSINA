{"Source": "Adaderana", "Timestamp": "March 4, 2011 09:01 am", "Headline": "අද ලෝක කුසලාන තවත් තරග 02 ක්", "News Content": "ලෝක කුසලාන ක්‍රිකට් තරගාවලි‍යේ නවසීලන්තය සහ සිම්බාබ්වේ අතර තරගයත් බංග්ලාදේශය සහ බටහිර ඉන්දීය කොදෙව් කණ්ඩායම අතර තරගයත් අද(04) පැවැත්වෙයි. අහමදාබාද් සහ මීර්පූර් හි දී මෙම තරග පැවැත්වීමට නියමිතය. ලෝක කුසලාන ක්‍රිකට් තරගාවලියේ දී පාකිස්ථානයට එරෙහිව ඊයේ(03)පැවති තරගයෙන් ලකුණු 46 ක පරාජයක් ලැබීමට කැනඩා කණ්ඩායමට සිදුවිය. කොළඹ ආර්.ප්‍රේමදාස ක්‍රී‍ඩාංගණයේ දිවා රාත්‍රී තරගයක් ලෙස පැවති මෙම තරගයේ කාසියේ වාසිය දිනාගත් පාකිස්ථාන කණ්ඩායම ලකුණු 184 ට සීමා කිරීමට කැනේඩියානු පන්දු යවන්නන් සමත් විය. පිළිතුරු වශයෙන් කැනේඩියානු කණ්ඩායමට සියලු දෙනා දැවී රැස් කරගත හැකිවූයේ ලකුණු 138 ක් පමණි. දක්ෂ පන්දු යැවීමක නිරත වූ ෂහීඩ් අෆ්රිඩි ලකුණු 23 ට කඩුලු 5 ක් දවා ගත්තේය.", "URL": "https://sinhala.adaderana.lk/news.php?nid=14597", "Category": null, "Parent URL": null}