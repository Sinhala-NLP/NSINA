{"Source": "Adaderana", "Timestamp": "April 10, 2017 09:32 am", "Headline": "ඊච්චන්කාඩුවෙන් මළ සිරුරක් මතුවෙයි", "News Content": "කොක්කඩිචෝලේ, ඊච්චන්කාඩු ප්‍රදේශයේ වෙල්යායක තිබී සැකකටයුතු මියගොස් සිටි පුද්ගල මළ සිරුරක් සොයාගෙන තිබේ. පොලීසියට ලද තොරතුරක් මත අදාළ මළ සිරුර සොයාගත් බව පොලීසිය පැවසුවේය.මියගොස් ඇත්තේ මුනෙයික්කාඩු බටහිර, කොක්කඩිචෝලේ ප්‍රදේශයේ පදිංචිව සිටි 47 හැවිරිදි පුද්ගලයෙකි.මෘත ශරීරය මඩකළපුව රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතය.කොක්කඩිචෝලේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71923", "Category": null, "Parent URL": null}