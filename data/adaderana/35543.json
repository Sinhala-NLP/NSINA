{"Source": "Adaderana", "Timestamp": "July 6, 2013 05:20 pm", "Headline": "පාළු ඉඩමේ මළ සිරුරක්", "News Content": "බදුල්ල, කටුපැල්ලේගම ප්‍රදේශයේ පාළු ඉඩමක තිබී පිළිස්සුම් තුවාල සහිත කාන්තාවකගේ සිරුරක් පොලීසිය විසින් සොයාගෙන තිබේ. බදුල්ල පොලීසියට ලැබුණු තොරතුරකට අනුව සිදුකල විමර්ශනයක දී මළ සිරුර සොයාගෙන ඇත. මෙලෙස මියගොස් ඇත්තේ 35 හැවිරිදි කාන්තාවක් වන අතර ඇය බදුල්ල මහරෝහලේ උපස්ථායිකාවක් ලෙස සේවය කළ බව පොලීසිය පවසයි. බදුල්ල පොලීසිය මේ ගැන වැඩිදුර පරීක්ෂණ කරයි.", "URL": "https://sinhala.adaderana.lk/news.php?nid=35543", "Category": null, "Parent URL": null}