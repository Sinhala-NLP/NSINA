{"Source": "Adaderana", "Timestamp": "March 9, 2013 05:36 pm", "Headline": "සාකච්ඡාවෙන් බැරි වූ නිසයි අවි අතට ගත්තේ", "News Content": "සාම සාකච්ජා තුළින් යුද්ධය අවසන් කිරීමට කොතෙක් උත්සාහ කළ ද ඉන් ඵලක් නොවු බව ද නාගරික සංවර්ධන සහ ආරක්ෂක අමාත්‍යංශයේ ලේකම් ගෝඨාභය රාජපක්ෂ මහතා පවසයි. මේ හේතුව නිසා ත්‍රිවිධ හමුදාවල ශක්තියෙන් යුද්ධය අවසන් කිරීමට සිදු වු බව ආරක්ෂක ලේකම්වරයා කියයි. ගාල්ල, පිලාන, මෙත්සෙවන බෞද්ධ මධ්‍යස්ථානය විවෘත කිරීමේ අවස්ථාවට අද (09) එක් වෙමින් ගෝඨාභය රාජපක්ෂ මහතා මේ බව පැවසීය. මෙහි දී වැඩිදුරටත් අදහස් දැක් වූ ගෝඨාභය රාජපක්ෂ මහතා සදහන් කළේ තිස් අවුරුදු ත්‍රස්තවාදයෙන් විනාශ වූ රට ආර්ථික වශයෙන් මේ වන විට සංවර්ධනය කරමින් සිටින බවයි.", "URL": "https://sinhala.adaderana.lk/news.php?nid=32263", "Category": null, "Parent URL": null}