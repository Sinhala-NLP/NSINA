{"Source": "Adaderana", "Timestamp": "March 2, 2016 11:03 am", "Headline": "කහවත්තේ අනතුරින් 11කට තුවාලයි", "News Content": "රත්නපුර - පැල්මඩුල්ල ප්‍රධාන මාර්ගයේ කහවත්ත, දික්පිටිගල විද්‍යාලය අසළ දී සිදුවු රිය අනතුරකින් පුද්ගලයින් 11 දෙනෙකු තුවාල ලබා ති‍බේ.බස් රථයක් සහ ලොරි රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බස් රථයේ ගමන් කළ පුද්ගලයින් 11 දෙනෙකු තුවාල ලබා ඇති අතර ඔවුන් ප්‍රතිකාර සඳහා රත්නපුර රෝහලට ඇතුළත් කර තිබේ.ඒ අතරින් දෙදෙනෙකුගේ තත්ත්වය බරපතළ බව වාර්තා වෙයි.අනතුර සම්බන්ධයෙන් බස් රථයේ සහ ලොරි රථයේ රියදුරන් දෙදෙනා අත්අඩංගුවට ගෙන ඇති අතර කහවත්ත පොලීසිය මේ සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=57804", "Category": null, "Parent URL": null}