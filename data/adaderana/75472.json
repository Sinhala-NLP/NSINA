{"Source": "Adaderana", "Timestamp": "July 21, 2017 09:14 am", "Headline": "මෝදි වසර 3ක් තුළ රටවල් 49ට යයි", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතා පසුගිය වසර තුනක කාලය තුළ රටවල් 49ක සංචාරය කර තිබේ. එම සංචාර අතරතුර විවිධ ක්ෂේත්‍රයන් සම්බන්ධයෙන් ගිවිසුම් කිහිපයකට ද අත්සන් තබා ඇති බව ඉන්දීය මාධ්‍ය වාර්තා කළේය. රාජ්‍ය මන්ත්‍රණ සභාවේදී ලිඛිත පිළිතුරු ලබා දෙමින් ඉන්දීය විදේශ අමාත්‍යාංශයේ රාජ්‍ය ලේකම්වරයා මෙම කරුණු අනාවරණය කර තිබේ. මේ වසරේ ගත වූ මාස 07 තුළ පමණක් ඉන්දීය අග්‍රාමාත්‍ය නරේන්ද්‍ර මෝදි මහතා රටවල් 10ක සංචාරය කළ බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=75472", "Category": null, "Parent URL": null}