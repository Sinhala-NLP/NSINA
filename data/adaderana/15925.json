{"Source": "Adaderana", "Timestamp": "May 6, 2011 01:51 pm", "Headline": "පුංචි ඡන්දයට ශක්තිමත්ව මුහුණදීමට වැඩපිළිවෙළක් ඉදිරි සති දෙකේදී", "News Content": "ඉදිරි පළාත් පාලන මැතිවරණය සඳහා ශක්තිමත්ව මුහුණදීමට අවශ්‍ය වැඩපිළිවෙළක් ඉදිරි සති දෙක ඇතුළත සකස් කරන බව එක්සත් ජාතික පක්ෂ මහලේකම් තිස්ස අත්තනායක මහතා පවසයි. ඒ සම්බන්ධයෙන් පක්ෂයේ සියලු නිලධාරින් සමග සාකච්ඡා කරන බව ඔහු සඳහන් ක‍රයි. මේ වන විට එක්සත් ජාතික පක්ෂයේ නිලධාරින් බොහෝ දුරට පත්කර අවසන් බව ද තිස්ස අත්තනායක මහතා පෙන්වා දුන්නේය. පසුගිය පළාත් පාලන මැතිවරණ අවස්ථාව වනවිට නොයෙක් ආකාරයෙන් එක්සත් ජාතික පක්ෂයට විරුද්ධව මතයන් ප්‍රකාශයට පත්වූ බව මහලේකම්වරයා කියා සිටියේය.", "URL": "https://sinhala.adaderana.lk/news.php?nid=15925", "Category": null, "Parent URL": null}