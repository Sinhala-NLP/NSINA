{"Source": "Adaderana", "Timestamp": "December 26, 2017 03:11 pm", "Headline": "වෙනිසියුලානු තානාපතිවරයා පිටුවහල් කරන්න තීන්දුයි", "News Content": "කැනඩාවේ සිටින වෙනිසියුලානු තානාපතිවරයා එරටින් පිටුවහල් කිරීමට කැනඩා රජය තීරණය කර තිබේ. නිවේදනයක් නිකුත් කරමින් කැනඩා රජය පවසන්නේ වෙනිසියුලාව විසින් එරට අභ්‍යන්තර ගැටළුවලට මැදිහත් වීම හේතුවෙන් මෙම පියවර ගන්නා බවයි. මීට සතියකට පෙර වෙනිසියුලානු රජයේ ජ්‍යේෂ්ඨ රාජ්‍ය තාන්ත්‍රික නිලධාරියෙකුද පිටුවහල් කිරීමට කැනේඩියානු රජය පියවර ගනු ලැබීය. වෙනිසියුලාවේ ජනාධිපති නිකොලස් මදුරෝගේ පාලනය යටතේ මේ වන විට එරට තුළ දැඩි ලෙස මානව හිමිකම් උල්ලංඝණය වෙමින් පවතින බවද කැනේඩියානු රජය පවසයි. එමෙන්ම එරට තුළ පවතින විරෝධතා හේතුවෙන් පුද්ගලයින් 120 දෙනෙකු පමණ ජීවිතක්ෂයට පත්ව ඇති බව කැනේඩියානු රජය පවසයි.", "URL": "https://sinhala.adaderana.lk/news.php?nid=82103", "Category": null, "Parent URL": null}