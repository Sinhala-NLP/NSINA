{"Source": "Adaderana", "Timestamp": "July 16, 2019 09:31 pm", "Headline": "යතුරුපැදියක් මොටර් රථයක ගැටිමෙන් තරුණයින් දෙදෙනෙක් රෝහලේ", "News Content": "හැටන් නුවරඑළිය ප්‍රධාන මාර්ගයේ දිඹුලපතන පොලිස් බල ප්‍රදේශයට අයත් පතන ප්‍රදේශයේ දී යතුරුපැදියක් මෝටර් රථයක මුහුණට මුහුණ ගැටිමේ අනතුරකින් යතුරුපැදි කරු හා පසුපැදිකරු තුවාල සිදුවීම නිසා කොටගල රජයේ දිස්ත්‍රික් රෝහලට ඇතුලත් කර තිබේ. මෙසේ අනතුරට පත්වුයේ අවිස්සාවෙල්ල කොස්ගම ප්‍රදේශයේ සිට නුවරඑළිය දක්වා යතුරුපැදි 10න් සමන්විත විසි දෙනෙකුගේ කණ්ඩායමක් විනෝද චාරිකාවක් සදහා නුවරඑළිය වෙත පැමිණ නැවත යමින් සිටිදී ඉන් එක් යතුරු පැදියක් හා ගිනිගත්හේන කලවැල්දෙණිය ප්‍රදේශයේ ඥාති නිවසකට පැමිණ සිට සිය ගම ප්‍රදේශය වන බදුල්ල දක්වා ගමන් කරමින් සිටි මෝටර් රථයකි. අනතුර අද (16 )වන දා ප.ව 6.15 ට පමණ සිදුවී ඇති බව දිඹුල පතන පොලිසිය පැවසීය. එම අනතුරට භාජනයවූ යතුරුපැදියේ ගමන්කරමින් සිටි තරුණයන් දෙදෙනා කොටගල රෝහලේ නේවාසිකව ප්‍රතිකාර ලබන අතර ඔවුන්ගේ තත්ත්වය බරපතල නොවන බව එම රෝහලේ ප්‍රකාශකයෙක් පැවසීය. වංගු සහිත මාර්ගයේ අධික වෙගයෙන් ගමන් කරමින් සිටි යතුරුපැදි කරුවන් වංගුව සහිත ස්ථානයේ තවත් යතුරුපැදියක් පසුකරයාමට උත්සහ කිරිමත් සමග පාලනයෙන් මිදි තම මංතීරුයෙන් පිට පැන විරුද්ධ දෙසින් පැමිණි මෝටර් රථයේ ගැටිමෙන් අනතුර සිදුවී තිබේ. අනතුරෙන් මොටර් රථයේ ගමන් කල කිසිවෙකුටත් හානියක් සිදුවී නොමැත.දිඹලපතන පොලිසිය වැඩිදුර පරික්ෂණ පවත්වයී.", "URL": "https://sinhala.adaderana.lk/news.php?nid=114296", "Category": null, "Parent URL": null}