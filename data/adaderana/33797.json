{"Source": "Adaderana", "Timestamp": "May 4, 2013 10:21 am", "Headline": "කෙලවල්ලා කිලෝ 1500ක් සමග ලාංකික ධීවරයින් 14ක් ඉන්දීය දැලේ", "News Content": "කෙලවල්ලා මසුන් කිලෝ ග්‍රෑම් 1500ක් සමග ශ්‍රී ලාංකික ධීවරයින් 14 දෙනෙකු ඉන්දීය වෙරළාරක්ෂක නිලධාරීන් විසින් අත්අඩංගුවට‍ ගෙන තිබේ. ඉකුත් පළමුවැනිදා ද ශ්‍රී ලාංකික ධීවරයින් 11 දෙනෙකු කෙලවල්ලා මසුන් කිලෝ ග්‍රෑම් 350ක් සමග ඉන්දීය වෙරළාරක්ෂක නිලධාරීන් විසින් අත්අඩංගුවට ගෙන තිබුණි. ඉන් අනතුරුව ඊයේ මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කර ඇති අතර යාත්‍රා 3ක්ද එහිදී ඔවුන්ගේ භාරයට ගෙන තිබේ. ඉන්දීය ආන්ද්‍රා ප්‍රදේශයේ ඉසුකපල්ලි මුහුදු ප්‍රදේශයේදී මෙම ශ්‍රී ලාංකික ධීවරයින් පිරිස අත්අඩංගුවට පත්ව ඇති අතර ඔවුන් කකිනදා පොලීසියට භාරදීමට පියවර ගෙන ඇත.", "URL": "https://sinhala.adaderana.lk/news.php?nid=33797", "Category": null, "Parent URL": null}