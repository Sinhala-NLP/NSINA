{"Source": "Adaderana", "Timestamp": "April 3, 2016 04:20 pm", "Headline": "13 හැවිරිදි දරුවා ඇළට බිලි", "News Content": "ලිඳුල ප්‍රදේශයේ දී 13 හැවිරිදි ළමයෙකු දියේ ගිළී මියගොස් තිබේ.කොත්මලේ ඔයට ජලය ගලා බසින ඇළ මාර්ගයක දියනෑමට ගිය අවස්ථාවේ මෙම ළමයා දියේ ගිළී අනතුරට පත්ව ඇති බව වාර්තා වෙයි.එහිදි අසළ සිටි වතුකම්කරුවන් පිරිසක් විසින් ඔහු බේරාගෙන ලිඳුල රෝහලට ඇතුළත් කර ඇති නමුත් එම අවස්ථාවට වන විටත් ඔහු මියගොස් ඇති බව සඳහන්ය.මෙලෙස මියගොස් ඇත්තේ ලිඳුල, නාගසේනනෝනාවත්ත ප්‍රදේශයේ පදිංචිව සිටි ළමයෙකි.මළ සිරුර ලිඳුල රෝහලේ තබා ඇති අතර ලිඳුල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58894", "Category": null, "Parent URL": null}