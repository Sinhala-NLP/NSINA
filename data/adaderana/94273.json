{"Source": "Adaderana", "Timestamp": "August 12, 2018 07:57 am", "Headline": "රාජිතගෙන් සෞඛ්‍ය නිලධාරින්ට  උපදෙස්", "News Content": "ඖෂධ නිකුත් කරන පුද්ගලික වෛද්‍ය මධ්‍යස්ථාන වහාම ලියාපදිංචි කිරීමට අවශ්‍ය ක්‍රියාමාර්ග ගන්නා ලෙස සෞඛ්‍ය අමාත්‍ය රාජිත සේනාරත්න මහතා නිලධාරීන්ට උපදෙස් ලබා දී තිබේ. අමාත්‍යරයා ප්‍රකාශ කළේ ලියාපදිංචියකින් තොරව වෛද්‍යවරුන් ඖෂධ නිකුත් කිරීම හේතුවෙන් එම ඖෂධ වල මිල පාලනය කිරීමට නොහැකි වී ඇති බවයි. ජාතික ඖෂධ ප්‍රතිපත්තිය යටතේ සියලු ඔසුසැල් ලියාපදිංචි කර ඇති අතර පාලන මිලට ඖෂධ අලෙවි කිරීම පිළිබඳ අමාත්‍යංශය විමර්ශනයට ලක් කරයි. සමස්ත ලංකා ඔසුසැල් හිමිකරුවන්ගේ සහභාගීත්වයෙන් පැවති උත්සවයකදී අමාත්‍ය රාජිත සේනාරත්න මහතා මෙලෙස අදහස් පල කළේය.", "URL": "https://sinhala.adaderana.lk/news.php?nid=94273", "Category": null, "Parent URL": null}