{"Source": "Adaderana", "Timestamp": "August 26, 2018 04:21 pm", "Headline": "හක්ක පටස් ආහාරයට ගත් ඇතින්නියක් මිය යයි", "News Content": "අම්පාර පොතුවිල් ප්‍රදේශයේ හැඩඔය ආසන්නයේ කුඹුරු යායකදී හක්ක පටස් කෑමෙන් ඇතින්නියක් මියගොස් තිබේ. වයස අවුරුදු 30 ක් පමන වෙන මෙම ඇතිනිනියගේ උස අඩි 8ක් පමන වේ. අම්පාර දිස්ත්‍රික්කයේ අලි මිනිස් ගැටුම බහුලව පවතින දිස්ත්‍රික්කයක් වන අතර 2018 වසරේ මේ වෙනවිට අලි මිනිස් ගැටුම නිසා ලාහුගල ප්‍රදේශයේ වන අලින් අට දෙනෙකු පමන මිය ගොස් ඇති අතර මිනිස් ජීවිත දෙකක් බිලිගෙන ඇත. දඩයම් කරැවන් විසින් වන සතුන් .දඩයම් කිරිම සදහා හක්ක පටස් යොදා ගන්නා අතර වන අලින් මෙම හක්ක පටස් ආහාරයට ගැනීමත් සමගම එය පුපුරා යෑම නිසා අලින් ගේ මුඛයට වෙන බරපතල තුවාල තත්වයන් සමඟ ආහාර ගැනිමට නොහැකිව අලින් මියයන බව අම්පාර වනජීවී පශු වෛද්‍ය නිහාල් පුෂ්පකුමාර මහතා පැවසිය. මේ දිනවලපවතින නියං තත්වට සමඟ වන අලින් ආහාර හිඟයකට මුහුණ පා ඇති අතර ආහාර සොයමින් යන අතරතුර ගම්වැදිමට පටන් ගෙන තිබේ. මේ තත්ත්වය මත අලි මිනිස් ගැටුම වැඩිවි ඇති බවද නිහාල් පුෂ්පකුමාර මහතා පැවසිය. හක්ක පටස් දමා මෙම ඇතින්නිය ඝාතනය කල පුද්ගලයින් සෙවිම සඳහා වනජීවි දෙපාර්මේන්තුව සහ පොතුවිල් පොලිසිය පරීක්ෂණ ආරම්භ කර තිබේ. (ඡාය රූප-වසන්ත චන්ද්‍රපාල)", "URL": "https://sinhala.adaderana.lk/news.php?nid=95062", "Category": null, "Parent URL": null}