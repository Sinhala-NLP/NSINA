{"Source": "Adaderana", "Timestamp": "February 11, 2014 03:49 pm", "Headline": "පළමුවරට වෙදුන්ගේ තොරතුරු පද්ධතියක් ", "News Content": "ශ්‍රී ලංකාවේ වෛද්‍ය නිලධාරීන්ගේ තොරතුරු ඇතුළත් මානව සම්පත් කළමනාකරණ තොරතුරු පද්ධතියක් ප්‍රථම වරට එළිදක්වා තිබේ. මෙරට සෞඛ්‍ය පද්ධතිය තුළ වර්තමානයේ සේවය කරමින් සිටින වෛද්‍යවරුන්17,000කගේ පමණ සහ විශේෂඥ වෛද්‍යවරුන්1200කගේ පමණ තොරතුරු ඇතුළත් මෙම පද්ධතිය අද පෙරවරුවේ සෞඛ්‍ය අමාත්‍යාංශයේ දී එළිදැක්වු බව එම අමාත්‍යාංශය සඳහන් කළේය. මෙමගින් වෛද්‍යවරුන් සම්බන්ධ සියලුම තොරතුරු ඉතාමත් කාර්යක්ෂමව ලබාගැනීමේ හැකියාව පවතින බව ද සෞඛ්‍ය අමාත්‍යාංශය පැවසීය. පළපුරුදු වෛද්‍යවරුන්ගේ සේවය සමානව බෙදාහැරීම සහතික කිරීමටත් විශේෂඥ වෛද්‍යවරුන්ගේ ස්ථාන මාරුවීම් පාරදෘශ්‍ය භාවයෙන් යුක්තව සිදුකිරීමටත් වෛද්‍ය පරිපාලන කටයුතු සඳහා වැය වන කාලය හා ශ්‍රමය අවම කිරීමටත් මෙම පද්ධතිය මගින් අවස්ථාව සැලසෙනු ඇත.", "URL": "https://sinhala.adaderana.lk/news.php?nid=41044", "Category": null, "Parent URL": null}