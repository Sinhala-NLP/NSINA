{"Source": "Adaderana", "Timestamp": "September 4, 2016 10:41 am", "Headline": " ලක්ෂ 67ක විදේශීය මුදල් සමග මාලිදිවයින් ජාතිකයා කොටු", "News Content": "රුපියල් ලක්ෂ 67ක් වටිනා විදේශීය මුදල් තොගයක් සමග පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන තිබේ.අද(04) උදෑසන කුවේට් ගුවන් සේවයට අයත් යානයකින් මාලදිවයින බලා යාමට පැමිණි පුද්ගලයෙකු මෙලෙස අත්අඩංගුවට ගෙන ඇති බව සඳහන්ය.අත්අඩංගුවට ගෙන ඇත්තේ 53 හැවිරිදි මාලිදිවයින් ජාතිකයෙකු බව අද දෙරණ ගුවන් තොටුපොළ වාර්තාකරු සඳහන් කළේය.සැකකරු සිය ගමන් මල්ලේ සගවා අමෙරිකානු ඩොලර් 45,000 ක මුදලක් රේගුවට ප්‍රකාශ නොකර මාලදිවයින බලා රැගෙනයාමට උත්සහ කර තිබේ.එහිදී ගුවන් තොටුපොළ රේගුව විසින් ඔහු අත්අඩංගුවට ගෙන රදවා තබාගෙන වැඩිදුර විමර්ශන ආරම්භ කර ඇති බව අද දෙරණ ගුවන් තොටුපොළ වාර්තාකරු සඳහන් කළේය.", "URL": "https://sinhala.adaderana.lk/news.php?nid=63762", "Category": null, "Parent URL": null}