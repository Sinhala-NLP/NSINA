{"Source": "Adaderana", "Timestamp": "July 26, 2010 05:22 pm", "Headline": "සංගක්කාරගේ නිවස කොල්ල කෑ හොරා කොටුවෙයි ", "News Content": "ශ්‍රී ලංකා ක්‍රිකට් කණ්ඩායමේ නායක කුමාර සංගක්කාර මහතාගේ නිවස ඇතුළු මහනුවර ප්‍රදේශයේ නිවාස රැසක රුපියල් ලක්ෂ 30 ට ආසන්න අධික වටිනාකමකින් යුත් දේපළ මංකොල්ල කෑ 42 හැවිරිදි පුද්ගලයා අත්අඩංගුවට ගැනීමට මධ්‍යම පළාත් බුද්ධි අංශ තොරතුරු ඒකකයේ නිලධාරීන් සමත්ව ඇත. වැලිවේරිය පොලිස් වසමේ පදිංචිකරුවකු වන මොහු මධ්‍යම පළාත් බුද්ධි තොරතුරු ඒකකයට ලැබුණු තොරතුරකට අනුව කොළඹදී අත්අඩංගුවට පත්ව තිබේ. ත්‍රි රෝද රථයක්, රුපියල් ලක්ෂයක්, අමෙරිකානු ඩොලර් 150 ක්, ජංගම දුරකථන 10ක්, ඩිජිටල් කැමරා 03 ක්, රන් ඔරලෝසු 02 ක් ඇතුළු රන් භාණ්ඩ රැසක් සොයා ගැනීමට පොලිසිය සමත්ව තිබේ. කොල්ලකරු විසින් මහනුවරට පැමිණෙන විදේශ සංචාරකයන්ගෙන් ද මුදල් සහ රන් භාණ්ඩ සොරාගෙන ඇති බවට පොලීසිය කළ ප්‍රශ්න කිරීම් වලදී හෙළි වී ඇත.", "URL": "https://sinhala.adaderana.lk/news.php?nid=9854", "Category": null, "Parent URL": null}