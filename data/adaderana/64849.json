{"Source": "Adaderana", "Timestamp": "October 9, 2016 10:23 am", "Headline": " නීති විරෝධීව මත්පැන් පෙරූ 3ක් බන්ධනාගාරයට", "News Content": "නීති විරෝධී මත්පැන් පෙරීමේ චෝදනා මත හලාවත, වයිරන්කට්ටුව ප්‍රදේශයේ දී අත්අඩංගුවට ගත් පුද්ගලයින් තිදෙනෙක් රක්ෂිත බන්ධනාගාර ගත කර තිබේ.අතහැර දමන ලද ඉස්සන් ගොවිපොළක නීතිවිරෝධී මත්පැන් පෙරන බවට ලද තොරතුරක් අනුව සිදුකළ වැටලීමක දී ඔවුන් අත්අඩංගුවට ගත් බව පොලීසිය ප්‍රකාශ කරයි.මෙහිදී නීති විරෝධී මත්පැන් පෙරීමට යොදා ගන්නා ලද ගෝඩා ඩ්‍රෑම් 31448ක්, නීති විරෝධී මත් පැන් ඩ්‍රෑම් 2632ක්, ගෑස් සිලින්ඩර් 07ක් සහ ලිප් දෙකක් ද පොලීසිය විසින් සොයාගෙන තිබේ.අත්අඩංගුවට පත්වූ පුද්ගලයින් දුම්මලසූරිය, කොටුගොඩ හා දංකොටුව ප්‍රදේශවල පදිංචිකරුවන් බව වාර්තා වේ.ඔවුන් හලවත මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන 11 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=64849", "Category": null, "Parent URL": null}