{"Source": "Adaderana", "Timestamp": "March 31, 2018 07:36 pm", "Headline": " පොළොන්නරුව දිස්ත්‍රික්කයේ අධ්‍යාපන ගුණාත්මක භාවය වැඩිදියුණු කිරීම පිළිබඳ විශේෂ වැඩසටහනක්", "News Content": "පොළොන්නරුව දිස්ත්‍රික්කයේ අධ්‍යාපන ක්ෂේත්‍රයේ සංවර්ධනය, ප්‍රගතිය, ගැටළු සහ අභියෝග මෙන්ම අඩුපාඩු හඳුනාගනිමින් හෙට දවසේ වඩා ගුණාත්මක මෙන්ම උසස් ප්‍රමිතියකින් යුතු අධ්‍යාපනයක් දරුවන්ට ලබාදීම අරමුණු කර ගනිමින් විශේෂ වැඩසටහනක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පොළොන්නරුව රාජකීය විද්‍යාලයේ දී පැවැත්විණි. අධ්‍යාපන නිලධාරීන්, අධ්‍යාපන උපදේශකවරුන් සහ විදුහල්පතිවරුන් විසින් මෙහිදී දිස්ත්‍රික්කයේ අධ්‍යාපන ක්ෂේත්‍රය තුළ පවතින ගැටළු පිළිබඳ කරුණු ඉදිරිපත් කරනු ලැබූහ. අධ්‍යාපන අමාත්‍ය අකිල විරාජ් කාරියවසම්, උතුරු මැද පළාත් ආණ්ඩුකාර පී.බී. දිසානායක, අධ්‍යාපන අමාත්‍යාංශයේ ලේකම් සුනිල් හෙට්ටිආරචිචි යන මහත්වරුන් ඇතුළු පිරිසක් මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=86677", "Category": null, "Parent URL": null}