{"Source": "Adaderana", "Timestamp": "August 16, 2010 09:48 am", "Headline": "ඉන්දු -ලංකා එක්දින ගැටුම අද දඹුල්ලේදී ", "News Content": "දඹුල්ල ජාත්‍යන්තර ක්‍රිඩාංගණයේ පැවැත්වෙන තුන්කොන් එක්දින ක්‍රිකට් තරගාවලියේ තෙවැනි තරගය ශ්‍රි ලංකාව සහ ඉන්දියාව අතර දිවා රාත්‍රී තරගයක් ලෙසින් අද පැවැත්වේ. කණ්ඩායම් දෙකම මේ වන විට එක් තරගය බැගින් මුහුණ දී ඇති අතර ශ්‍රි ලංකා කණ්ඩායම නවසීලන්තය හමුවේ ජය ලැබීමට සමත් විය. එහෙත් ඉන්දීය කණ්ඩායම තරගාවලියේ මුහුණ දුන් පළමු තරගයෙන් නවසීලන්තය හමුවේ ලකුණු 200ක පරාජයක් ලැබීය. තරගාවලියට පිවිසීමට අද තරගයේ ජය ගැනීම ඉන්දීය කණ්ඩායමට වැදගත් වන අතර උණ රෝගයට ලක්ව ඇති යුවරාජ් සිං වෙනුවට වි‍රාට් කෝලී අද තරගයට ක්‍රිඩා කිරීමට නියමිතය. මීට අමතරව අශීස් නෙහෙරාගේ සහභාගීත්වය පිළිබඳ අවිනිශ්චිත බව ඉන්දීය නායකයා පවසයි. ශ්‍රි ලංකා කණ්ඩා‍යමේ ප්‍රබල වෙනසක් සිදු නොවන බව කුමාර සංගක්කාර සඳහන් කළේය.", "URL": "https://sinhala.adaderana.lk/news.php?nid=10255", "Category": null, "Parent URL": null}