{"Source": "Adaderana", "Timestamp": "May 17, 2011 11:54 am", "Headline": "වෙසක් සතිය වෙනුවෙන් ලංගම විශේෂ බස් සේවාවක්", "News Content": "වෙසක් සතියට සමගාමීව විශේෂ බස් රථ සේවාවක් අද(17) සිට ආරම්භ කර ඇති බව ශ්‍රී ලංකා ගමනාගමන මණ්ඩලය පවසයි. වෙසක් සිරි නැරඹීම සඳහා කොළඹ නගරයට පැමිණෙන ජනතාව වෙනුවෙන් මෙම බස් රථ සේවාව ක්‍රියාත්මක වන බව එහි සභාපති එම්.ඩී බන්දුසේන මහතා සඳහන් කළේය. දින 05 ක් පමණ මෙම බස් සේවාව පවත්වාගෙන යාමට කටයුතු කරන බව මේ සම්බන්ධයෙන් වැඩිදුරටත් අදහස් දැක්වූ එම්.ඩි.බන්දුසේන මහතා කියා සිටියේය. ඉදිරියේදීද මහ ජනතාවට අවශ්‍ය වේ නම් මෙම බස් සේවාව දිගටම පවත්වාගෙන යාමට කටයුතු කරන බව ඒ මහතා පෙන්වාදුන්නේය. මේ අතර වෙසක් සතියට සමගාමීව විශේෂ දුම්රිය සේවාවන්ද ඊයේ(16) සිට ක්‍රියාත්මක කිරීමට දුම්රිය දෙපාර්තමේන්තුව කටයුතු කර තිබේ.", "URL": "https://sinhala.adaderana.lk/news.php?nid=16153", "Category": null, "Parent URL": null}