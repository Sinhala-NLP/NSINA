{"Source": "Adaderana", "Timestamp": "December 9, 2010 03:54 pm", "Headline": "කොදෙව් -ශ්‍රී ලංකා එක්දින තරගාවලිය නැවතත් කල්යයි ", "News Content": "අයහපත් කාලගුණික තත්ත්වය මත සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර පැවැත්වීමට නියමිත තරග 5න් යුත් එක්දින තරගාවලිය 2011 ජනවාරි මාසය දක්වා කල්දැමීමට නියමිත බව ශ්‍රී ලංකා ක්‍රිකට් ආයතනය පවසයි. වර්ෂාව හේතුවෙන් අදාළ තරගාවලිය කල් දැමීමට දෙරටේ බලධාරීන් තීරණය කළ බව ශ්‍රි ලංකා ක්‍රිකට් ආයතනය ඊයේ(08) පස්වරුවේ නිවේදනය කර තිබූ අතර පසුව එම තරගාවලිය නියමිත පරිදි අද දිනයේ පැවැත්වෙන බව නිවේදනය කරනු ලැබීය. නමුත් අයහපත් කාලගුණය මත එම සූරියවැව මහින්ද රාජපක්ෂ ජාත්‍යන්තර ක්‍රිකට් ක්‍රීඩාංගණයේ පැවැත්වීමට නියමිතව තිබූ අදාළ තරගාවලිය නැවතත් මෙසේ කල් දමා තිබේ.", "URL": "https://sinhala.adaderana.lk/news.php?nid=12731", "Category": null, "Parent URL": null}