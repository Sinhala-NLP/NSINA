{"Source": "Adaderana", "Timestamp": "October 15, 2018 06:09 pm", "Headline": "සිංගප්පූරු ගිවිසුම සම්බන්ධයෙන් විමල්ගේ අපේක්ෂාව", "News Content": "සිංගප්පූරු ගිවිසුම සම්බන්ධයෙන් ආණ්ඩුවට තවදුරටත් පීඩනයක් එල්ල කිරීමට අපේක්ෂා කරන බව ජාතික නිදහස් පෙරමුණු නායක පාර්ලිමේන්තු මන්ත්‍රී විමල් වීරවංශ මහතා පවසයි. ඔහු මේ බව සඳහන් කළේ ජාතික නිදහස් පෙරමුණු පක්ෂ මූලස්ථානයේ පැවති සාකච්ඡාවකින් පසුවයි. සිංගප්පූරු ගිවිසුමෙන් රටට සිදුවන අහිතකර බලපෑම පිළිබද “රට සුරකින ජන පවුර” විසින් අද(15) ජාතික නිදහස් පෙරමුණේ සාමාජිකයින් දැනුම්වත් කර තිබේ. මෙම අවස්ථාවට රජයේ වෛද්‍ය නිළධාරින්ගේ සංගමය, කලාකරුවන් ඇතුළු විවිධ ක්ෂේත්‍රවල වෘත්තිකයින් පිරිසක් එක්ව සිටියේය. සිංගප්පුරු ගිවිසුම හරහා රටවන හානිය සහ එය වැළැක්වීම සඳහා ඉදිරියේදී ගතයුතු පියවර පිළිබඳව එහිදී ප්‍රධාන වශයෙන් සාකච්ඡා වී තිබේ.", "URL": "https://sinhala.adaderana.lk/news.php?nid=97734", "Category": null, "Parent URL": null}