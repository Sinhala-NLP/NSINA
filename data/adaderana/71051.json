{"Source": "Adaderana", "Timestamp": "March 18, 2017 04:54 pm", "Headline": "මල්වානේදී හෙට සෞඛ්‍ය කදවුරක් ", "News Content": "සෞඛ්‍ය අමාත්‍යාංශය විසින් මෙහෙයවන සෞඛ්‍ය කදවුරක් හෙට මල්වාන නගරයේදි පැවැත්වීමට නියමිතව තිබේ.සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් මල්වාන අල් මුබාරක් ජාතික පාලසලේදී මෙම කදවුර පැවැත්වීමට කටයුතු යොදා ඇති බව සෞඛ්‍ය අමාත්‍යංශය සඳහන් කළේය.හෙට උදැසන 07.00 සිට පස්වරු 04.00 දක්වා කාලය තුල සෞඛ්‍ය කඳවුර පැවැත්වීමට නියමිතය.මෙම සෞඛ්‍ය කඳවුරේදී සාමාන්‍ය වෛද්‍ය පරික්ෂණ, දන්ත සායන, අක්ෂි පරික්ෂාව, දියවැඩියාව, කොලෙස්ටරෝල්, අධි රුධිර පීඩනය ඇතුළු තවත් පරික්ෂණ රැසක් නොමිලේ සිදු කිරීමට කටයුතු යොදා ඇති බව එම අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=71051", "Category": null, "Parent URL": null}