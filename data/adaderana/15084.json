{"Source": "Adaderana", "Timestamp": "March 26, 2011 11:01 am", "Headline": "සවස හෝ රාත්‍රියේදී ගිගුරුම් සහිත වැසි", "News Content": "අද(26) පස්වරු කාලයේ දිවයින පුරා ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්ත‍මේන්තුව පවසයි. පහළ වායුගෝලයේ පවතින කැළඹිලි සහිත ස්වභාවය සහ දිවයිනේ මේ දිනවල පවතින දුර්වල සුළං ප්‍රවාහය මෙම තත්ත්වයට හේතු වී ඇති බව කාර්යයේ නියුතු කාලගුණ විද්‍යාඥ ගයනා හෙන්දවිතාරණ මහත්මිය සඳහන් කළාය. ඒ අනුව පෙරවරු කාලයේ දී බස්නාහිර සහ නිරත දිග ප්‍රදේශවල වැසි ඇතිවන අතර සන්ධ්‍යා කාලය වන විට එය දිවයින පුරා ව්‍යාප්ත විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=15084", "Category": null, "Parent URL": null}