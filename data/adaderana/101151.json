{"Source": "Adaderana", "Timestamp": "December 22, 2018 03:29 pm", "Headline": "''සේනා'' දැන් ලංකාවටම තර්ජනයක්", "News Content": "දළඹු විශේෂයක් හේතුවෙන් ගලෙන්බිඳුනු වැව ප්‍රදේශයේ බඩ ඉරිඟු වගාවට දැඩි හානි සිදු ව තිබේ. ගොවීන් පවසන්නේ මෙම තත්ත්වය සඳහා කඩිනමින් විසඳුමක් ලබා දෙන ලෙසයි. අනුරාධපුර ගලෙන්බිඳුනු වැව ප්‍රදේශයේ මෙවර කන්නයට අක්කර 100 ක පමණ බඩ ඉරිඟු වගා කර ඇත. නමුත් ගොවීන් පවසන්නේ නයිජීරියාවෙන් හමු වූ සේනා දළඹුවා මේ වනවිට ලංකාව ආක්‍රමණය කර ඇති බවත් මේ තත්ත්වය තුළ සිය බඩ ඉරිඟු වගාව සම්පුර්ණයෙන් විනාශ වී ඇති බවත්ය. මෙම දළඹුවා කලක් ඉන්දියාවද ආක්‍රමණය කර තිබූ නමුත් මේ වනවිට ඉන්දියාව මෙය මුළුමනින්ම මර්ධනය කර තිබේ. ලංකාවේ මෙම දළඹුවා පළමුවෙන්ම අම්පාර දිස්ත්‍රික්කයෙන් හමුවූ බවත් ඉන් පසු මේ වනවිට මාතලේ අනුරාධපුර වැනි දිස්ත්‍රික්ක ගණනාවකට පැතිර ගොස් තඇත. මධ්‍යම පළාතේ වලපනේ, නාවුල, විල්ගමුව, දොළුව සය හසලක උල්පතගම ඇතුළු ප්‍රදේශවල පැතිරෙමින් පවතියි. කෙසේවෙතත් ගොවීන් පවසන්නේ දළඹු විශේෂය විනාශ කිරීමට හෝ තම විනාශ වු වගාව සඳහා වන්දි මුදලක් ලබා දෙන ලෙසයි.", "URL": "https://sinhala.adaderana.lk/news.php?nid=101151", "Category": null, "Parent URL": null}