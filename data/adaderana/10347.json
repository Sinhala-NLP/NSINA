{"Source": "Adaderana", "Timestamp": "August 20, 2010 03:36 pm", "Headline": "ශිෂ්‍යත්වය විභාගය 22 දා ", "News Content": "ලබන 22 වන දින ආරම්භ වීමට නියමිත පහ වසර ශිෂ්‍යත්ව විභාගය සඳහා සියලු කටයුතු සූදානම් කර ඇති බව විභාග කොමසාරිස් අනුර එදිරිසිංහ මහතා පවසයි. දිවයින පුරා මධ්‍යස්ථාන 2744 දී විභාගය පැවැත්වෙන අතර සම්බන්ධීකරණ මධ්‍යස්ථාන 511ක් ස්ථාපිත කර තිබේ. උතුරු, නැගෙනහිර ඇතුළුව දිවයින පුරා මෙවර ශිෂ්‍යත්ව විභාගය සඳහා අයඳුම්කරුවන් තුන් ලක්ෂ දහතුන් දහසක් පෙනී සිටින බව කොමසාරිස්වරයා සඳහන් කරයි. මෙවර විභාගයේදී කිසිදු අයඳුම්කරුවෙකුගේ දෙමාපියෙකුට හෝ වැඩිහිටියෙකුට විභාග මධ්‍යස්ථානයන්ට ඇතුල් වීමට ඉඩ නොදෙන බව ද විභාග කොමසාරිස් අනුර එදිරිසිංහ මහතා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=10347", "Category": null, "Parent URL": null}