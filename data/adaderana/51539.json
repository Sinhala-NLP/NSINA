{"Source": "Adaderana", "Timestamp": "May 24, 2015 10:16 am", "Headline": "ලක්ෂ 97ක මැණික් රේගුවේ හිරවෙයි", "News Content": "රුපියල් ලක්ෂ 97ක් පමණ වටිනා මැණික් තොගයක් සමග ඉන්දීය ජාතිකයෙකු කටුනායක ගුවන්තොටුපලේ දී අත්අඩංගුවට ගෙන තිබේ.ශ්‍රී ලංකන් ගුවන් සමාගමට අයත් යු.එල්. 225 දරණ ගුවන් යානයෙන් ඩුබායි බලා යාමට පැමිණි ඉන්දීය ජාතිකයෙකු අත්අඩංගුවට ගෙන ඇති බව වාර්තාවෙයි.සැකකරු විසින් අදාළ මැණික් තොගය සිය කළිසම් සාක්කුවේ දුම්වැටි අසුරණයක ඉතා සූක්ෂම ලෙස සඟවා තිබියදී රේගු නිලධාරීන් විසින් සොයාගෙන තිබේ.එහිදි කැරට් 200ක පමණ බරින් යුත් මැණික් තොගයක් සොයාගෙන ඇති බව සඳහන්ය.අත්අඩංගුවට ගත් ඉන්දීය ජාතිකයා සම්බන්ධයෙන් ගුවන්තොටුපොළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51539", "Category": null, "Parent URL": null}