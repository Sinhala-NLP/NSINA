{"Source": "Adaderana", "Timestamp": "January 26, 2017 10:38 pm", "Headline": " අධ්‍යාපන ක්ෂේත්‍රයේ වෙනස්කම් රැසක්", "News Content": "අධ්‍යාපන ක්ෂේත්‍රය තුළ සිදු කළ යුතු ප්‍රතිසංස්කරණ සහ නව යෝජනා ඇතුළත් සමාන්‍ය අධ්‍යාපනය පිළිබඳ ජාතික ප්‍රතිපත්තිය සඳහා වූ යෝජනා ජනාධිපතිවරයා වෙත පිළිගන්වා තිබේ.අද (26) පෙරවරුවේ ජනාධිපති නිල නිවසේදී අදාළ යෝජනා ජනාධිපති මෛත්‍රීපාල සිරිසේන මහතා වෙත පිළිගැන්වූ බව ජනාධිපති මාධ්‍ය අංශය සඳහන් කළේය.අධ්‍යාපන ප්‍රතිපත්ති සම්බන්ධයෙන් රජයට උපදෙස්දීම සඳහා පිහිටුවා ඇති ජාතික අධ්‍යාපන කොමිසන් සභාව සහ ජාතික අධ්‍යාපන ආයතනය එක්ව කරන ලද අධ්‍යයනයන් අනුව මෙම යෝජනා සකස් කර තිබේ.අලුතින් පැන නැගෙන අවශ්‍යතා සහ අභියෝගයන්ට මුහුණදීමට හැකිවන පරිදි වෙනස්කම් ඉස්මතුකර ගනිමින් එම යෝජනා සකස් කර ඇති බව සඳහන්ය.", "URL": "https://sinhala.adaderana.lk/news.php?nid=68644", "Category": null, "Parent URL": null}