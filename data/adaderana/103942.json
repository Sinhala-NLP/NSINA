{"Source": "Adaderana", "Timestamp": "February 8, 2019 09:14 pm", "Headline": "මධූෂ් සමඟ කිට්ටු සම්බන්ධයක් නෑ-එජනිස මන්ත්‍රී නිරෝෂන්", "News Content": "මධූෂ් සහ තමා අතර කිට්ටු සබඳතාවක් ඇති බවට ඇතැම් පුද්ගලයින් පළ කරන අදහස් ප්‍රතික්ෂේප කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රි නිරෝෂන් ප්‍රේමරත්න මහතා පාර්ලිමේන්තුවේදී සඳහන් කර සිටියේය. 'නිරෝෂන් ප්‍රේමරත්න මාකඳුරේ මධූෂ්ගෙන් මුදල් අරගෙන ව්‍යාපාර පටන්ගෙන කළු සල්ලි සුදු කරනවා' යනුවෙන් මේ දිනවල විශාල කතා බහක් ඇති ව තිබෙන බව පාර්ලිමේන්තු මන්ත්‍රි නිරෝෂන් ප්‍රේමරත්න මහතා පැවසීය. මාකඳුරේ මධූෂ් යනුවෙන් පැවසුවත් සත්‍ය වශයෙන්ම මධූෂ් මාකඳුරේ නොවන බවත් පවසමින් මන්ත්‍රීවරයා පැවසූවේ මධූෂ් කඹුරුපිටියේ අයෙක් වන බවයි. තමන්ට මෙම අසත්‍ය ප්‍රචාරයන් සිදු කරමින් මඩ ගැසීම් සිදු කරනු ලැබුවේ ජනතා විමුක්ති පෙරමුණ බවත් පවසමින් ප්‍රේමරත්න මන්ත්‍රිවරයා පැවසූවේ තමන් ජීවිතයේ කිසිදිනෙකත් සොරකම් සිදු කර නොමැති බවයි.", "URL": "https://sinhala.adaderana.lk/news.php?nid=103942", "Category": null, "Parent URL": null}