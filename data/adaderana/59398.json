{"Source": "Adaderana", "Timestamp": "April 22, 2016 09:08 am", "Headline": "එයා අපේ රැහේ නෙවෙයි", "News Content": "බුද්ධ ප්‍රතිමාවක බැඳ තිබූ බඹර වදයක් කැඩීමට ගොස් ඉන් ඇද වැටී මියගොස් ඇත්තේ තම පරම්පරාවට අයත් ආදිවාසි පුද්ගලයෙකු නොවන බව ආදිවාසි නායක ඌරුවරිගේ වන්නිල ඇත්තන් පවසයි.ඔහු පෙන්වා දෙන්නේ බුද්ධ ප්‍රතිමාවක බැඳ තිබූ බඹර වදයක් කැඩීමට තරම් තම පරම්පරාවේ ආදීවාසින් පහත් තත්ත්වයට වැටී නොමැති බවයි.එක්වතාවක් හෝ බුදුන් වහන්සේ වන්දනාමාන කළ පුද්ගලයෙකු මෙවැනි ක්‍රියාවක් කිරිමට කිසිවිටක නොසිතන බව ආදිවාසි නායක ඌරුවරිගේ වන්නිල ඇත්තන් සඳහන් කළේය.මතුගම, බටමුල්ලකන්ද ප්‍රදේශයේ විහාරස්ථානයක බුද්ධ ප්‍රතිමාවක බැඳ තිබූ බඹර වදක් කැඩීමට ගිය 52 හැවිරිදි ආදිවාසි පුද්ගලයෙකු ඉන් ඇද වැටී මියගිය බව පසුගියදා පොලිසිය ප්‍රකාශ කර තිබුණි.ඉන් පැවසුණේ දඹාන ආදිවාසි පුද්ගලයෙකු මෙම අනතුරට ලක්වී කළුතර නාගොඩ රෝහලට ඇතුළත් කිරීමේදී මියගිය බවයි.", "URL": "https://sinhala.adaderana.lk/news.php?nid=59398", "Category": null, "Parent URL": null}