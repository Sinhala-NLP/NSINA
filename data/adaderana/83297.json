{"Source": "Adaderana", "Timestamp": "January 21, 2018 10:47 am", "Headline": "සමන් දෙවි කරුණාවට මත්ද්‍රව්‍ය ගේන අය අල්ලන කෝරා ", "News Content": "කේරල ගංජා සන්තකයේ තබා ගනිමින් ශ්‍රී පාද වන්දනාවේ පැමිණි තරුණයන් විසිදෙදෙනෙකු ඊයේ (20) පස්වරුවේ සැකපිට අත්අඩංගුවට ගත් බව හැටන් මුලස්ථාන ප‍්‍රධාන පොලිස් පරික්‍ෂක ඒ.එල්.එම් ජෙමිල් මහතා පැවසීය. හැටන් කොටිඨාශ පොලිස් අධිකාරිවරයා යටතේ පාලනය වන කොටිඨාශ දුෂණ මර්දන ඒකකයේ නිලධාරින් විසින් පොලිස් කොටිඨාශ සුනඛ අංශයේ කෝරා සුනඛයාගේ සහයෝගය ඇතිව හැටන් කොළඹ ප‍්‍රධාන මාර්ගයේ දියගල පොලිස් මුරපොළ අසලදි ඊයේ (20) ප්සවරුවේ සිදුකළ හදිසි පරික්‍ෂාවකදි මෙම සැකකරුවන් අත්අඩංගුවට ගැනිමට හැකිවි තිබේ. සැකපිට අත්අඩංගුවට ගත් තරුණයන් සන්තකයේ කේරල ගංජා මිලිග‍්‍රෑමි පනස්හත්දහසක් තිබී ඇති අතර එම සැකකරුවන් හැටන් මහේස්ත‍්‍රාත් අධිකරණය වෙත ඉදිරිපත් කිරිමට නියමිතය. ශ්‍රී පාද වන්දනාවේ පැමිණෙන විට මත්ද්‍රව්‍ය සහ මත්පැන් රැගෙන නොයන ලෙස ආරක්‍ෂක අංශ විසින් වන්දනාකරුවන් දැනුවත් කර තිබේ. එසේ මත්ද්‍රව්‍ය සහ මත්පැන් රැගෙන එන වන්දනාකරුවන් ශ්‍රී පාද මාර්ගයේ ස්ථාන කිහිපයකදි අත්අඩංගුවට ගැනිමට විශේෂ පොලිස් කණ්ඩායම් දිවා සහ රාති‍්‍ර කාලයේ රාජකාරියේ යොදවා තිබේ.", "URL": "https://sinhala.adaderana.lk/news.php?nid=83297", "Category": null, "Parent URL": null}