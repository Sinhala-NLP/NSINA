{"Source": "Adaderana", "Timestamp": "October 11, 2017 12:28 pm", "Headline": " අයහපත් කාලගුණය ගුවන්යානා 2ක් හරවා යවයි", "News Content": "කටුනායක බණ්ඩාරනායක ජාත්‍යන්තර ගුවන්තොටුපොළ වෙත ගොබෑමට නියමිතව තිබූ ගුවන් යානා දෙකක් මත්තල ගුවන්තොපොළ වෙත යොමු කර තිබේ.කටුනායක ගුවන්තොටුපොළ අවට ප්‍රදේශයේ පවතින වැසි සහිත අයහපත් කාලගුණික තත්ත්වය හේතුවෙන් එම ගුවන් යානා මත්තල ගුවන්තොටුපොළ වෙත යොමු කර ඇති බව අද දෙරණ ගුවන්තොටුපොළ වාර්තාකරු සඳහන් කළේය.චෙන්නායි සිට පැමිණි ශ්‍රී ලංකන් ගුවන් සේවයේ යූ.එල් 122 දරණ ගුවන් යානය සහ සීෂෙල්ස් සිට පැමිණි ශ්‍රී ලංකන් ගුවන් සේවයේ යූ.එල් 708 යානය මෙලෙස මත්තල ගුවන්තොටුපල වෙත හරවා යවා තිබේ.", "URL": "https://sinhala.adaderana.lk/news.php?nid=78598", "Category": null, "Parent URL": null}