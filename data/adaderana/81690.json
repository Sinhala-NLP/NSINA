{"Source": "Adaderana", "Timestamp": "December 18, 2017 09:16 am", "Headline": " ගුවන්තොටුපොලේ විදුලිය බිද වැටෙයි-මෙහෙයුම් ඇන හිටී", "News Content": "ලොව විශාලතම සහ කාර්යය බහුලම ගුවන් තොටුපල ලෙස සැලකෙන ඇට්ලන්ටාවේ හාර්ට්ස්ෆීල්ඩ් ජැක්සන් ජාත්‍යන්තර ගුවන් තොටුපලේ විදුලිය බිදවැටීමක් හේතුවෙන් එහි මෙහෙයුම් කටයුතු ඇනහිට තිබේ. විදෙස් වාර්තා පැවසුවේ මඟීන් විශාල පිරිසක් ගුවන් යානාවල සහ ගුවන් තොටුපල පරිශ්‍රයේ සිරවී සිටින බවයි. ඊයේ(17) පස්වරුව වන විට ගුවන් ගමන්වාර 824ක් අවලංගු කර තිබේ. ජෝර්ජියාවේ ඇට්ලන්ටා ගුවන් තොටුපල මඟින් දෛනිකව මඟීන් දෙලක්ෂ 50,000ක් පමණ මෙහෙය වන අතර ගුවන් ගමන්වාර 2500ක් පමණ සිදු වෙයි. විදුලිය බිදවැටීමට හේතුව මෙතෙක් අනාවරණය වී නොමැති බව ගුවන් තොටුපල බලධාරීන් පවසයි.", "URL": "https://sinhala.adaderana.lk/news.php?nid=81690", "Category": null, "Parent URL": null}