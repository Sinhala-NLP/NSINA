{"Source": "Adaderana", "Timestamp": "June 7, 2015 09:38 am", "Headline": "20වන ආණ්ඩුක්‍රම ව්‍යවස්ථා සංශෝධනය ගැසට් මගින් ප්‍රකාශයට පත්කරන්න. ", "News Content": "20 වන ආණ්ඩුක්‍රම ව්‍යවස්ථා සංශෝධනය කැබිනට් මණ්ඩලයේ අවසන් අනුමැතියට යටත් කොට කඩිනමින් ගැසට් මගින් ප්‍රකාශයට පත්කරන ලෙස කැෆේ සංවිධානය ආණ්ඩුවෙන් ඉල්ලීමක් කර තිබේ.නිවේදනයක් නිකුත් කරමින් එම සංවිධානය පෙන්වා දෙන්නේ මෙරට දේශපාලන සංස්කෘතියේ වෙනසක් ඇති කිරීම සඳහා ඉදිරිපත් කරන මැතිවරණ ක්‍රමයේ සංශෝධන පරාජය කිරීමට පාර්ලිමේන්තුවේ සීමිත පිරිසක් කටයුතු කරමින් සිටින බවයි. අග්‍රාමාත්‍යවරයාට එරෙහි විශ්වාසභංග යෝජනාවක් ඉදිරිපත් කරමින් ඇතැමුන් උත්සාහ ගන්නේ ද එම සංශෝධනයන් සහ ස්වාධීන කොමිෂන් සභා පිහිටුවීම වැළැක්වීම බව කැෆේ සංවිධානය පවසයි. 20 වන ආණ්ඩුක්‍රම ව්‍යවස්ථා සංශෝධන පිළිබඳ තීරණයක් ගැනීමට කැබිනට් මණ්ඩලය වෙත යොමුකර ඇති අතර මෙතෙක් ඒ සඳහා අවසන් එකඟතාව පළවී නොමැති බව වාර්තා වෙයි.", "URL": "https://sinhala.adaderana.lk/news.php?nid=51823", "Category": null, "Parent URL": null}