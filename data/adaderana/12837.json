{"Source": "Adaderana", "Timestamp": "December 14, 2010 10:37 am", "Headline": "ලක්ෂ 6 සම්පූර්ණ කරන සංචාරකයා පිළිගන්න සූදානම් ", "News Content": "මෙම වසර තුළ ශ්‍රී ලංකාවට පැමිණෙන සංචාරකයින් අතරින් 600, 000 වන සංචාරකයා අද(14) දින ශ්‍රී ලංකාවට පැමිණීමට නියමිත බව ශ්‍රී ලංකා සංචාරක මණ්ඩලයේ සභාපති ආචාර්ය නාලක ගොඩහේවා මහතා පවසයි. ඔහු පිළිගැනීම සඳහා ශ්‍රී ලංකා සංචාරක මණ්ඩලය මගින් විශේෂ පිළිගැනීමේ උත්සවයක් සංවිධානය කර ඇති බව ද ඒ මහතා අද දෙරණ වෙත අදහස් දක්වමින් සඳහන් කළේය. බ්‍රිතාන්‍යයේ ලන්ඩන් නගරයේ සිට පැමිණෙන මෙම සංචාරකයා අද පස්වරු 3 .30 ට බණ්ඩාරනායක ජාත්‍යන්තර ගුවන් තොටුපළ වෙත ළඟාවීමට නියමිත බව ද ගොඩහේවා මහතා ප්‍රකාශ කළේය. 2011 නොවැම්බර් මස අග වනවිට සංචාරකයින් 568, 000 ක් ශ්‍රී ලංකාව වෙත පැමිණ ඇති බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=12837", "Category": null, "Parent URL": null}