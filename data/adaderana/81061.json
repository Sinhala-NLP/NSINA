{"Source": "Adaderana", "Timestamp": "December 5, 2017 01:55 pm", "Headline": "ඡන්දෙට කලින් අයිතිය ඕනේ", "News Content": "ජනමත විචාරණයකට පෙර උතුරේ සිටි මුස්ලිම් හා සිංහල ජනතාව නැවත එම ප්‍රදේශවල පදිංචි කළ යුතු බව ආචාර්ය සරත් වීරසේකර මහතා පවසයි. අද(05) කොළඹ පැවති එළිය සංවිධානයේ මාධ්‍ය හමුවකට එක්මින් ඔහු මෙම අදහස් පළ කළේය. මේ අතර රජයේ අයවැයට සහය දෙන ලෝකයේ එකම විපක්ෂය වන්නේ ටී.එන්.ඒ සංවිධානය වන බවත් ඔවුන් යම් හෙයකින් වෙනම රාජ්‍යයක් වෙත ගමන් කරන්නේ නම් මෙරට රජයත් එය අනුමත කරන බව ද සරත් වීරසේකර මහතා වැඩි දුරටත් පැවසීය. ඒ තුළින් වත්මන් රජය රටත් ජාතියත් ඉතා නින්දිත ලෙස පාවා දෙන බවද ඔහු සඳහන් කළේය. මේ අතර මහින්ද රාජපක්ෂ මහතාගේ පාලන කාලයේ ඇටි කෙහෙල් ගිල දැමූ උගුඩුවා ලෙස සිටි විග්නේෂ්වරන් වත්මන් ආණ්ඩුව බලයට පැමිණීමත් සමඟ බොහෝ දේ සිදු කරමින් සිටින බව ද වීරසේකර මහතා පැවසීය. මේ වන විටත් විවිධ නුසුදුසු අනපනත් එවැනි බලතළ පාවිච්චි කරමින් සිදු කරමින් පවතින බවද සරත් වීරසේකර මහතා කියා සිටියේය.", "URL": "https://sinhala.adaderana.lk/news.php?nid=81061", "Category": null, "Parent URL": null}