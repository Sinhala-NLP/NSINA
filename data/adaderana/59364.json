{"Source": "Adaderana", "Timestamp": "April 20, 2016 02:35 pm", "Headline": "බීමත් රියදුරන් 2000ක් අත්අඩංගුවට", "News Content": "බීමත් රියදුරන් අත්අඩංගුවට ගැනීම සඳහා පොලීසිය සිදුකළ විශේෂ මෙහෙයුමේ දී පුද්ගලයින් දෙදහසකට අධික පිරිසක් අත්අඩංගුවට ගෙන ඇති බව පොලීසිය පවසයි.පසුගිය 10 වෙනිදා සිට දින 10ක කාලයක් අදාළ මෙහෙයුම සිදුකළ අතර ඒ අනුව එම කාලය තුළ බීමත් රියදුරන් 2021 දෙනෙකු අත්අඩංගුවට ගෙන ඇති බව පොලිස් මූලස්ථානය නිවේදනය කළේය.අදාළ කාලය තුළ බීමත් යතුරුපැදිකරුවන් 1090 දෙනෙකු අත්අඩංගුවට ගෙන තිබේ.ත්‍රිරෝද රථ රියදුරන් 645 දෙනෙකු, මෝටර් රථ රියදුරන් 96 දෙනෙකු, වෑන් රථ රියදුරන් 60 දෙනෙකු සහ ලොරි රථ රියදුරන් 49 දෙනෙකු ද අත්අඩංගුවට ගෙන ඇති බව සඳහන්ය.මීට අමතරව බීමතින් රිය ධාවනය කළ පුද්ගලික මගී ප්‍රවාහන බස්රථ රියදුරන් 12 දෙනෙකු මෙන්ම ලංගම බස්රථ රියදුරන් තිදෙනෙකු ද මෙම මෙහෙයුමේ දී අත්අඩංගුවට ගත් බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=59364", "Category": null, "Parent URL": null}