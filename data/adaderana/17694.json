{"Source": "Adaderana", "Timestamp": "July 28, 2011 01:42 pm", "Headline": "චීන ජෙට් යානයක් ද. කොරියානු මුහුදු සීමාවට කඩා වැටෙයි", "News Content": "\"ජම්බො ජෙට්\" යන අන්වර්ථ නාමයෙන් හැඳින්වෙන චීනයට අයත් බෝයිං 747 වර්ගයේ ජෙට් යානයක් දකුණු කොරියානු මුහුදු සීමාවට කඩා වැටී තිබේ. ගුවන් නියමුවන් දෙදෙනෙකු සිටි භාණ්ඩ ප්‍රවාහන ජෙට් යානයක් මෙලෙස අනතුරට පත්ව ඇති බව විදෙස් වාර්තා පවසයි. අනතුරින් ගුවන් නියමුවන් දෙදෙනාම මියගොස් ඇත. චීන‍යේ පූඩොං ගුවන්තොටුප‍ළින් ගුවන් ගත වූ අදාළ යානය පැයකට පමණ පසුව රේඩාර් පද්ධතියෙන් ඉවත් වූ බව පූඩොං ගුවන්තොටුපළ බලධාරීන් පවසන්නේ. අනතුරට හේතුව කුමක් ද යන්න‍ මෙතෙක් අනාවරණ වී නැත. එහෙත් දකුණු කොරියාව ආශ්‍රිතව පවතින අයහපත් කාලගුණ තත්ත්වය මෙම අනතුරට හේතු වන්නට ඇති බවට බලධාරීන් සැක පළ කරයි.", "URL": "https://sinhala.adaderana.lk/news.php?nid=17694", "Category": null, "Parent URL": null}