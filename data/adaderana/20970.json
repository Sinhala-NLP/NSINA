{"Source": "Adaderana", "Timestamp": "December 27, 2011 10:27 am", "Headline": " බේරන්න ගිහින් ගිලෙන අය වැඩියි-අවුරුද්දකට ජීවිත 1600 ක් අහිමිවෙයි", "News Content": "අනාරක්ෂිත ජලයේ ගිලීම් හේතුවෙන් ශ්‍රී ලංකාවේ වසරකට මිනිස් ජීවිත 1600ක් පමණ අහිමි වන බව ශ්‍රී ලංකා ජීවිතාරක්ෂක උපදේශක සංගමය පවසයි. දියේ ගිලීම් වලින් මියයන අය අතර වැඩි දෙනෙකු මියගොස් ඇත්තේ දියේ ගිලෙමින් සිටින අය බේරාගැනීමට යාමේ දී බව එම සංගමයේ ලේකම් ඩබ්ලිව්.එස්.බන්දුල මහතා ප්‍රකාශ කළේය. \"අනාරක්ෂිත දිය ජය ගනිමු\" යන තේමාව යටතේ ශ්‍රී ලංකා ජිවිතාරක්ෂක උපදේශක සංගමය ඉබ්බන්කටුව ජලාශයේ පැවැත්වු විශේෂ පුහුණු වැඩසටහනකින් අනතුරුව බන්දුල මහතා මෙම අදහස් පළ කළේය. ලබන වසර තුළ අනාරක්ෂිතව ජලයේ ගිලීම හේතුවෙන් මිය යන පුද්ගලයින් සංඛ්‍යාව අවම කරගැනීමට ජනතාව දැනුවත් කිරීම ඉතා වැදගත් වන බව ඔහු එහිදි වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20970", "Category": null, "Parent URL": null}