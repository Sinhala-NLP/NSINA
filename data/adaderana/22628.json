{"Source": "Adaderana", "Timestamp": "March 6, 2012 04:54 pm", "Headline": "කොළඹට එන්න සුඛෝපභෝගී බස් 100 ක්", "News Content": "කොළඹට පිවිසෙන ප්‍රධාන මාර්ගවල ධාවනය සඳහා ලංකා ගමනාගමන මණ්ඩලය මඟින් සුඛෝපභෝගී බස් රථ 100 ක් යෙදවීමට පියවර ගෙන තිබේ. එහි පළමු අදියර අද(06) ආරම්භ වූයේ ප්‍රවාහන අමාත්‍ය කුමාර වෙල්ගම මහතාගේ ප්‍රධානත්වයෙනි. ඒ අනුව මොරටුව සිට පිටකොටුව දක්වා සුඛෝපබෝගී බස් රථ දෙකක් ධාවනයට එක්කෙරුණු අතර ලබන සතියේ දී තවත් බස් රථ 20 ක් ධාවනය සඳහා එක්කරන බව අමාත්‍ය කුමාර වෙල්ගම මහතා සඳහන් කළේය. මෙම බස් රථවල ගාස්තුව සාමාන්‍ය අගය මෙන් දෙගුණයක් වනු ඇත.", "URL": "https://sinhala.adaderana.lk/news.php?nid=22628", "Category": null, "Parent URL": null}