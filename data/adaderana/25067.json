{"Source": "Adaderana", "Timestamp": "June 16, 2012 09:02 am", "Headline": "පොලිස් නිලධාරීන් පස්දෙනෙකුට ස්ථාන මාරු", "News Content": "සේවයේ අවශ්‍යතාවය මත වහාම ක්‍රියාත්මක වන පරිදි පොලිස් නිලධාරීන් පස්දෙනෙකුට ස්ථාන මාරුවීම් ලබාදී තිබේ. ඒ අනුව පොලිස් අධිකාරී ජේ.ඒ. සිරිසෝම මහතා කොළඹ උතුර කොට්ඨාශ‍යේ සිට පොලිස් ක්ෂේත්‍ර බලකා මූලස්ථානයටත්, පාරිසරික ආරක්ෂක ‍කොට්ඨාශයේ සහකාර පොලිස් අධිකාරී ඊ.එම්.යූ.වී. ගුණරත්න මහතා‍ බස්නාහිර පළාත දකුණ නුගේගොඩ කොට්ඨාශයේ පාරිසරික ආරක්ෂක ඒකකයටත් මාරු කර ඇති බව පොලිස් මූලස්ථානය පවසයි. ඊට අමතරව නෙරියකුලම් පොලිස් මුර‍පළේ ස්ථානාධිපති ප්‍රධාන පොලිස් පරීක්ෂක ආර්.කේ.ඒ.එස්.පී. රත්නසේකර මහතා ඉරට්ටපෙරියකුලම්‍ පොලිස් මුරපොළට මාරු කර තිබේ. මන්නාරම, කලාප අංක 05 ස්ථානාධිපතිවරයාව සිටි ප්‍රධාන පොලිස් පරීක්ෂක ජී.එම්. විජේරත්න මහතා මන්නාරම මූලස්ථාන පොලිසියටත්, ඉරට්ටපෙරියකුලම් පොලිස් මුරපොලේ ස්ථානාධිපති ප්‍රධාන පොලිස් පරීක්ෂක ටී.උපාලි මහතා වව්නියාව කොට්ඨාශ අපරාධ විමර්ශන අංශයටත් මාරු කර ඇති බව සඳහන්ය. මේ අතර පොලිස් අධිකාරී පත්මසිරි මුණසිංහ මහතා ජ්‍යෙෂ්ඨ පොලිස් අධිකාරී තනතුරට උසස් කර ඇති බව පොලිස් මූලස්ථානය සඳහන් කරයි.", "URL": "https://sinhala.adaderana.lk/news.php?nid=25067", "Category": null, "Parent URL": null}