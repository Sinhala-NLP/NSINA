{"Source": "Adaderana", "Timestamp": "November 20, 2018 11:42 am", "Headline": "දඬුවම අඩු කිරීම කළ යෝජනා ප්‍රතික්ෂේප වෙයි", "News Content": "පන්දුව පළුදු කිරීමේ චෝදනාවට ලක්වූ ඔස්ට්‍රේලියානු කණ්ඩායමේ හිටපු නායක ස්ටීව් ස්මිත්, උප නායක ඩේවිඩ් වොනර් සහ කැමරොන් බැන්ක්රොඩෆිට් යන ක්‍රීඩකයින්ට පනවා තිබූ දඬුවම අඩු කිරීම සම්බන්ධයෙන් ඉදිරිපත් වූ යෝජනාව ඔස්ට්‍රේලියානු ක්‍රිකට් ආයතනය ප්‍රතික්ෂේප කර ඇත. අදාල යෝජනාව සලකා බලමින් ඔස්ට්‍රේලියානු ක්‍රිකට් අතුරු කමිටු සභාපති අර්ල් එඩින්ග්ස් මෙම තීරණය දැනුම් දී ඇති බව විදෙස් මාධ්‍ය වාර්තා කළේය. දකුණු අප්‍රිකානු කණ්ඩායම සමඟ පසුගිය මාර්තු මාසයේ පැවති ටෙස්ට් තරඟයකදී පන්දුව පළුදු කල බවට එල්ල වු චෝදනා මත එවකට ඔස්ට්‍රේලියානු කණ්ඩායමේ නායක ස්ටීව් ස්මිත්, උප නායක ඩේවිඩ් වොනර් සහ කැමරන් බැන්ක්රොඩෆ්ට් යන ක්‍රීඩකයින්ට තරඟ තහනමක් පැන විය. ඒ අනුව ස්ටීව් ස්මිත් සහ ඩේවිඩ් වොනර් යන ක්‍රීඩකයින්ට වසරක තරඟ තහනමක් ද බැන්ක්රොඩෆිට් හට මාස 09 ක තරග තහනමක් ද පනවා ඇත. කෙසේවෙතත් ඔවුන්ගේ තරග තහනම් කාලය අඩු කරන ලෙසට ඉදිරිපත් වූ යෝජනාව මෙලෙස ප්‍රතික්ෂේප වීම හේතුවෙන් ස්මිත් සහ වොනර් හට ලබන වසරේ මාර්තු මාසය දක්වාත් බැන්ක්රොඩෆිට් හට ලබන දෙසැම්බර් මාසය දක්වාත් දේශීය හා ජාත්‍යන්තර ක්‍රීකට් තරඟ සඳහා සහභාගී වීමේ අවස්ථාව අහිමි වනු ඇති.", "URL": "https://sinhala.adaderana.lk/news.php?nid=99483", "Category": null, "Parent URL": null}