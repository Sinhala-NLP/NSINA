{"Source": "Adaderana", "Timestamp": "February 4, 2015 01:10 pm", "Headline": " දස හැවිරිදි ළමයා නිසා ලාංකිකයෙක් අහිමිවෙයි ", "News Content": "සෞදියේ ජෙඩා ප්‍රදේශයේදී රිය අනතුරකට ලක්වීමෙන් ශ්‍රී ලාංකිකයෙකු මියගොස් තිබේ. විදේශසේවා නියුක්ති කාර්යංශයේ නියෝජ්‍ය සාමාන්‍යාධිකාරී මංගල රන්දෙණිය මහතා සඳහන් කළේ ඊයේ(03) දිනයේ මෙම අනතුර සිදුව ඇති බවයි. වයස අවුරුදු 10 ක ළමයෙකු ධාවනය කළ මෝටර් රථයක ගැටීමෙන් මොහු අනතුරට ලක්ව ඇති බව සඳහන්ය. අනතුර සම්බන්ධයෙන් එම ළමයා සෞදි බලධාරීන් විසින් අත්අඩංගුවට ගෙන ඇති බව ද විදෙස් මාධ්‍ය වාර්තා කළේය. අනතුරෙන් මියගොස් ඇත්තේ දෙහිවල ප්‍රදේශයේ පදිංචිව සිටි පුද්ගලයෙකු බව විදේශ සේවා නියුක්ති කාර්යංශයේ නියෝජ්‍ය සාමාන්‍යාධිකාරී මංගල රන්දෙණිය මහතා කියා සිටියේය.", "URL": "https://sinhala.adaderana.lk/news.php?nid=49141", "Category": null, "Parent URL": null}