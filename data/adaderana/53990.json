{"Source": "Adaderana", "Timestamp": "September 21, 2015 04:52 pm", "Headline": "රිචී රිචඩ්සන් තරග තීරක තනතුරට", "News Content": "හිටපු බටහිර ඉන්දිය කොදෙව් ක්‍රිකට් කණ්ඩායමේ නායකයෙකු වන රිචී රිචඩ්සන් අන්තර් ජාතික ක්‍රිකට් කවුන්සිලයේ තරග තීරකවරයෙකු වශයෙන් පත් කර තිබේ.තරග තීරකවරයෙකු ලෙස කටයුතු කළ රොෂාන් මහානාම මේ වසර අගදී සිය ධුරයෙන් ඉවත් වන බව පසුගිය සතියේදී ප්‍රකාශ කළ අතර ඒ සඳහා වන පුරප්පාඩුවට අදාළ නව පත්කිරීම සිදු කර ඇත.දැනට බටහිර ඉන්දිය කොදෙව් කණ්ඩායමේ කළමණාකරු වශයෙන් කටයුතු කරන රිචී රිචඩ්සන් ලබන වසරේ මුල සිට නව තනතුරේ කටයුතු කරනු ඇත.රිචී රිචඩ්සන්, 2007 වසරේදී විශ්‍රාම ගිය ක්ලයිව් ලොයිඩ්ගෙන් පසු තරග තීරක තනතුරකට පත් වන පළමු බටහිර ඉන්දිය කෙදෙව් ජාතිකයා ද වේ.රිචඩ්සන් 1983 - 1995 කාලයේදී ටෙස්ට් තරග 86 කට සහ එක්දින ජාත්‍යන්තර තරග 224 කට සහභාගි වි තිබේ.", "URL": "https://sinhala.adaderana.lk/news.php?nid=53990", "Category": null, "Parent URL": null}