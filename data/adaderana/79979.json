{"Source": "Adaderana", "Timestamp": "November 15, 2017 09:49 pm", "Headline": "හෙට සංචිතය මෙහෙමයි", "News Content": "ශ්‍රී ලංකා කණ්ඩායම සහ ඉන්දීය කණ්ඩායම අතර ක්‍රිකට් තරඟාවලිය හෙටින් ආරම්භ වෙයි. ඒ අනුව තරඟ තුනකින් සමන්විත ටෙස්ට් තරඟාවලියේ පළමු තරඟය හෙට කොල්කාටා හි ඊඩ්න් ගාඩ්න් ක්‍රීඩාංගණයේදී ආරම්භ වීමට නියමිතය. ශ්‍රී ලංකා කණ්ඩායමේ ඉන්දීය තරඟ සංචාරය ටෙස්ට් තරඟ 03 කින්, එක්දින තරඟ 03 කින් සහ විස්සයි විස්ස තරඟ 03 කින් සමන්විතය. ශ්‍රී ලංකා ටෙස්ට් කණ්ඩායම නායක දිනේෂ් චන්දිමාල් විසින් මෙහෙයවනු ලබන අතර ඇන්ජලෝ මැතිව්ස්, දිමුත් කරුණාරත්න, නිරෝෂන් දික්වැල්ල, දිල්රුවන් පෙරේරා, ළහිරු තිරිමාන්න, ධනංජයද සිල්වා, රංගන හේරත්, විශ්ව ප්‍රනාන්දු ,ළහිරු ගමගේ, සුරංග ලක්මාල්, සදීර සමරවික්‍රම, ලක්ෂාන් සඳකැන්, දසුන් ශානක සහ රොෂේන් සිල්වා 15 දෙනාගෙන් සමන්විත සංචිතයට ඇතුළත්ය.", "URL": "https://sinhala.adaderana.lk/news.php?nid=79979", "Category": null, "Parent URL": null}