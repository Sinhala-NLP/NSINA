{"Source": "Adaderana", "Timestamp": "November 30, 2016 01:21 pm", "Headline": " මව-දියණිය ඝාතන සැකකරුවන් යළි රිමාන්ඩ් ", "News Content": "මඩකළපුව, එරාවුර් ප්‍රදේශයේ මවක සහ දියණියක ඝාතනය කිරීමේ සිද්ධියක් සම්බන්ධයෙන් අත්අඩංගුවට ගෙන සිටි සැකකරුවන් හය දෙනෙකු තවදුරටත් රක්ෂිත බන්ධනාගාර ගත කර තිබේ. මඩකළපුව මහේස්ත්‍රාත් අධිකරණය මගින් ලබන දෙසැම්බර් මස 14 වැනිදා දක්වා රක්ෂිත බන්ධනාගාර ගත කළ බව අද දෙරණ වාර්තාකරු පැවසුවේය.පසුගියදා එරාවුර් ප්‍රදේශයේ නිවසක් තුළ දී 56 හැවිරිදි මවක් සහ 32 හැවිරිදි ඇගේ දියණිය නිදා සිටියදී ඝාතනයට ලක්ව තිබුණි.සිද්ධිය සම්බන්ධයෙන් පරීක්ෂණ සිදුකරන එරාවුර් පොලීසිය එම ප්‍රදේශයේ පදිංචිකරුවන් හය දෙනෙකු අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=66576", "Category": null, "Parent URL": null}