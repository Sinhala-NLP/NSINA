{"Source": "Adaderana", "Timestamp": "April 3, 2013 02:04 pm", "Headline": "වකුගඩු ලෙඩ වුණාට වන්දි ඉල්ලයි", "News Content": "වකුගඩු රෝගයට ගොදුරු වූවන්ට නිසි ප්‍රතිකාර සහ වන්දි ලබාදීමට කටයුතු කරන ලෙස රජයට බල කිරීමේ උද්ඝෝෂණයක් මැදවච්චිය නගරයේ දී අද (03) පැවැත්විණි. උද්ඝෝෂණයට මැදවච්චිය, කැබිතිගොල්ලෑව සහ පදවිය යන ප්‍රාදේශීය ලේකම් කොට්ඨාසවල වකුගඩු රෝගීන් ඇතුළු දහසකට අධික පිරිසක් සහභාගී වී සිටි බව අද දෙරණ වාර්තාකරු සඳහන් කළේය. මැදවච්චිය රෝහල ඉදිපිටට රැස්වූ පිරිස පාගමනින් නගර මධ්‍යයට පැමිණ උද්ඝෝෂණයේ නිරත වී තිබේ.", "URL": "https://sinhala.adaderana.lk/news.php?nid=32972", "Category": null, "Parent URL": null}