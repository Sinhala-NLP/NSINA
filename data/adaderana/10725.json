{"Source": "Adaderana", "Timestamp": "September 8, 2010 05:20 pm", "Headline": "විපක්ෂයේ 6 ක් ආණ්ඩුවට එක්වෙයි", "News Content": "එක්සත් ජාතික පක්ෂයේ පාර්ලිමේන්තු මන්ත්‍රීවරුන් හය දෙනෙකු මීට සුළු වේලාවකට පෙර ආණ්‍ඩු පක්ෂයේ අසුන් ගෙන තිබේ. අබ්දුල් කාදර් , මනුෂ නානායක්කාර , ලක්ෂ්මන් සෙනවිරත්න , අර්ල් ගුණසේකර , නිමල් විජේසිංහ සහ උපේක්ෂා ස්වර්ණමාලී මෙසේ ආණ්ඩු පක්ෂයේ අසුන් ගත් බව අද දෙරණ පාර්ලිමේන්තු වාර්තාකරු සඳහන් කරයි. මෙම මන්ත්‍රීවරුන් පිරිස මීට පෙර ප්‍රකාශ කර තිබුණේ 18 වන ආණ්ඩුක්‍රම ව්‍යවස්ථා සංශෝධනයට අදාළ ඡන්ද විමසීමේදී රජයට සහය පළ කිරීමට කටයුතු කරන බව පමණි. එසේ වුවද මේ වන විට ඔවුන් ආණ්ඩු පක්ෂයට එක්වී තිබේ..", "URL": "https://sinhala.adaderana.lk/news.php?nid=10725", "Category": null, "Parent URL": null}