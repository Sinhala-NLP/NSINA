{"Source": "Adaderana", "Timestamp": "January 10, 2018 10:24 am", "Headline": "ගංජා-හෑෂ් එක්ක 1ක් පොලිස් දැලේ", "News Content": "මාලිගාවත්ත ප්‍රදේශයේදී ගංජා සහ හෑෂ් නමැති මත්ද්‍රව්‍ය තොගයක් සමඟ පුද්ගලයෙකු අත්අඩංගුවට ගෙන තිබේ. මාලිගාවත්ත පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අංඩගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී ගංජා කිලෝග්‍රෑම් 09යි ග්‍රෑම් 125ක් සහ හෑෂ් ග්‍රෑම් 314ක් පොලීසිය විසින් සොයාගෙන තිබේ. සැකකරු මාලිගාවත්ත ප්‍රදේශයේම පදිංචි 41 හැවිරිදි පුද්ගලයෙකි. අත්අඩංගුවට ගත් සැකකරු අද මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර මාලිගාවත්ත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82749", "Category": null, "Parent URL": null}