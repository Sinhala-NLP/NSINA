{"Source": "Adaderana", "Timestamp": "September 20, 2016 09:36 am", "Headline": "මත්පැන් ජාවාරම්කරුවන් 3ක් දැලේ", "News Content": "නීති විරෝධී මත්පැන් ජාවාරමක නිරත වු පුද්ගලයින් තිදෙනෙකු කඳාන, හෙට්ටිගම, ජා ඇල ප්‍රදේශයේ දී අත්අඩංගුවට ගෙන තිබේ.කඳාන පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වේ.එහිදී ගෝඩා ඩ්‍රෑම් 28,700ක් ඇතුළු මත්පැන් පෙරීමට භාවිත කරන ලද උපකරණ ද පොලීසිය භාරයට ගෙන ඇත.සැකකරුවන් වැළිසර සහ රාගම යන ප්‍රදේශවල පදිංචිකරුවන් වන අතර ඔවුන් අද මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=64265", "Category": null, "Parent URL": null}