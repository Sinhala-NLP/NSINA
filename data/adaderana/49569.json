{"Source": "Adaderana", "Timestamp": "February 25, 2015 10:25 am", "Headline": "සෞදි අඹුවන්ගේ ඊර්ෂ්‍යාව සාධාරණද?", "News Content": "ශ්‍රී ලංකාව ඇතුළු ආසියානු රටවල කාන්තාවන්ට වඩා චීලි හා මොරොක්කෝ කාන්තාවන් රූ සපුවෙන් වැඩි නිසා ඔවුන් ගෘහ සේවිකාවන් ලෙස බඳවා ගැනීමට සෞදියේ බහුතරයක් අඹුවන් විරෝධය පළ කර තිබේ.චිලි හා මොරොක්කෝ කාන්තාවන්ට ද සෞදියේ ගෘහසේවිකා රැකියා සඳහා ඉඩ ලබාදීමට අදහස් කරගෙන ඇති බවට කටකතාවක් සෞදි අඹුවන් අතර පැතිරගොස් ඇති බව එරට මාධ්‍ය වාර්තා කරයි.එම කටකතා පිළිබඳ අදහස් දක්වමින් එරට බහුතරයක් කාන්තාවන් පවසා ඇත්තේ චිලි හා මොරොක්කෝ කාන්තාවන් පැහැපත් බැවින් වැඩි නිසා එය සිය පවුල් ජීවිතවලට ද බලපෑමක් විය හැකි බවයි.එසේම ශ්‍රී ලංකාව, ඉන්දියාව, පිලිපීනය, ඉන්දුනීසියාව වැනි ආසියාතික රටවල කාන්තාවන් මහන්සි වී වැඩිකරන බවද, ඔවුන් කාරුණික බවද, එහෙත් චිලි හා මොරොක්කෝ කාන්තාවන් ‍එසේ නොවන පිරිසක් යැයිද සෞදියේ බහුතර අඹුවන් පිරිසක් සඳහන් කර ඇත.මේ අතර රැකියා ඒජන්තවරයෙකු වෙත දුරකථන ඇමතුම් දුන් සෞදියේ කාන්තාවන් රැසක් පවසා ඇත්තේ ගෘහ සේවය සඳහා බඳවා ගන්නා චිලි හා මොරොක්කෝ කාන්තාවන් රූ සපුවෙන් අඩු‍ අය විය යුතු බවකි.සෞදිය යනු ලොව ඛනිජ තෙල් අපනය‍නයේ ප්‍රමුඛ රටක් ලෙස සැලකෙන අතර ආසියාතික රටවල කාන්තාවන් බහුතරයක් එරට ගෘහ සේවිකා වෘත්තියේ නිරත වේ.", "URL": "https://sinhala.adaderana.lk/news.php?nid=49569", "Category": null, "Parent URL": null}