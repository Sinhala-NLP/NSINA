{"Source": "Adaderana", "Timestamp": "January 29, 2019 05:13 pm", "Headline": "වනඅලි පහරින් හරක් 4ක් මියයයි", "News Content": "කුරුණෑගල දිස්ත්‍රිකයේ ඇහැටුවැව ප්‍රදේශයේ හිද්දෑව ගම්මානයෙ කිරිගවයින් සිව් දෙනෙකු වනඅලි පහර දිමෙන් මිය ගොස් තිබේ. හිද්දෑව ගම්මානයේ නිවසක් පිටුපස වෙල්යායක ඊයේ(28) රාත්‍රීයේ ගැට ගසා සිටි කිරි ගවයින් පස් දෙනෙකුට මෙලෙස වන අලි විසින් පහරදී ඇති අතර ඉන් ගවයින් සිව් දෙනෙකු මියගොස් ඇති බව වාර්තා වෙයි. මේ අතර තවත් ගවයෙකුගේ කොඳුඇට පෙළට දැඩි හානි සිදුවීම නිසා නැගිට ගැනීමට නොහැකිව අපහසු තත්ත්වයෙන් වෙල්යායේම වැටී සිටින බව අද දෙරණ වාර්තාකරු පවසයි. කුරුණෑගල දිස්ත්‍රිකයේ ඇහැටුවැව ප්‍රදේශිය ලේකම් කොට්ඨාශයේ හිද්දෑව ගම්මානයේ වැසියන් මේ දිනවල තිතර වනඅලීන් ගම් වැදීම හේතුවෙන් පිඩාවට පත්ව ඇති බව වාර්තා වෙයි.", "URL": "https://sinhala.adaderana.lk/news.php?nid=103296", "Category": null, "Parent URL": null}