{"Source": "Adaderana", "Timestamp": "May 9, 2016 04:17 pm", "Headline": "නව විදුහල්පතිවරුන්ට සේවා පුහුණුව අද සිට", "News Content": "විදුහල්පතිවරුන් තුන්දහස් අටසිය පනස් නව දෙනෙකු සඳහා සේවා ආරම්භක පුහුණුව අද(09) සිට ආරම්භ කර තිබේ.ශ‍්‍රී ලංකා විදුහල්පති සේවයේ 3 වන පන්තියේ පුරප්පාඩු 4,431 ක් සඳහා 2015 වර්ෂයේ පැවැත්වූ තරග විභාගවලින් බඳවා ගත් විදුහල්පතිවරුන් සඳහා මෙම පුහුණුව පැවැත්වෙන බව රජයේ ප්‍රවෘත්ති දෙපාර්තමේන්තුව පැවසුවේය.මෙම පුහුණුව අද සිට සති 6 ක කාලයක් පැවැත්වෙයි.බස්නාහිර උතුරු උතුරුමැද ඌව ඇතුලු දිවයිනේ සෑම පළාතක් සඳහාම බඳවාගත් විදුහල්පතිවරුන් මෙම පුහුණුවට සහභාගී වන බව සඳහන්ය.", "URL": "https://sinhala.adaderana.lk/news.php?nid=59978", "Category": null, "Parent URL": null}