{"Source": "Adaderana", "Timestamp": "August 17, 2019 12:53 pm", "Headline": "යුද හමුදාපතිවරයාගේ සේවා දිගුව හෙටින් අවසන්", "News Content": "යුද හමුදාපති මේජර් ජනරාල් මහේෂ් සේනානායක මහතා සඳහා ලබා දී තිබු සේවා දිගුව හෙටින් (18) අවසන් වෙයි. ඒ අනුව ඔහු හෙට දිනයෙන් විශ්‍රාම ගැනීමට නියමිත බව වාර්තා වෙයි. කෙසේවෙතත් යුධ හමුදාපතිවරයාට යළිත් වරක් සේවා දිගුවක් ලබා දෙන්නේද එසේත් නොමැතිනම් ඔහු විශ්‍රාම ගන්වන්නේද යන්න සම්බන්ධයෙන් මේ වන තෙක් දැනුම් දීමක් සිදු කර නොමැති බව යුධ හමුදාව සඳහන් කළේය. පසුගිය වසරේ අගෝස්තු මස 18 වනදින සිට ක්‍රියාත්මක වන පරිදි යුධ හමුදාපති මේජර් ජනරාල් මහේෂ් සේනානායක මහතාට වසරක සේවා දිගුවක් ලබා දීමට ජනාධිපති මෛත්‍රීපාල සිරිසේන මහතා පියවර ගත්තේය.", "URL": "https://sinhala.adaderana.lk/news.php?nid=116763", "Category": null, "Parent URL": null}