{"Source": "Adaderana", "Timestamp": "May 20, 2013 11:47 am", "Headline": "අලියාගේ හිසට වෙඩි තබා මරලා", "News Content": "හබරන, හතරැස්කොටුව ප්‍රදේශයේදී වෙඩි තබා අලියෙකු ඝාතනය කර තිබේ. පවසන්නේ මියගිය අලියාගේ හිසට වෙඩි පහර දෙකක් එල්ල වී ඇති බව කවුඩුල්ල ජාතික වනෝද්‍යානයේ නිලධාරීන් පවසයි. එම වන අලියා දින කිහිපයක සිට ප්‍රදේශයේ වගා බිම්වලට හානි සිදුකර ඇති අතර ඊයේ අලුයම වෙල් යායකදී වෙඩි ප්‍රහාරයට ලක්ව තිබේ. මියගොස් ඇත්තේ අඩි අට හමාරක් පමණ උසැති වයස අවුරුදු 30 ක් පමණ වු වනඅලියෙකු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=34235", "Category": null, "Parent URL": null}