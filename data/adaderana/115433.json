{"Source": "Adaderana", "Timestamp": "July 31, 2019 01:59 pm", "Headline": "පාසල් බස් රථයක් වෙලට පෙරළෙයි-සිසුන් 15කට සුළු තුවාල", "News Content": "අකුරැස්ස කොහුගොඩ ප්‍රදේශයේ සිට දෙදියගල දෙසට පාසැල් ළමුන් ප්‍රවාහනය කරමින් සිටි බස් රථයක් ඇහැලපේ ප්‍රදේශයේදී අද (31) දින උදැසන වෙළකට පෙරළී ගොස් ඇත. අනතුරින් පාසල් දරුවන් පහළොස් දෙනෙකු පමණ සුළු තුවාල ලබා තිබේ. පසුව තුවාල ලැබූ පාසල් ළමුන් ප්‍රතිකාර සඳහා රෝහල් ගත කර ඇත. බස් රථය ඉදිරියෙන් පැමිණි යතුරු පැදියකට මාර්ගය ඉඩදීමට යාමේදී මෙම අනතුර සිදුව තිබේ. ප්‍රදේශයේ කාපට් අතුරා ඇති මාර්ග බොහෝමයක මෙවැනි පටු මෙන්ම ඉතා අනතුරුදායක ස්ථාන පවතින අතර, ඒ හේතුවෙන් මෙවැනි අනතුරු නිතර සිදුවෙන බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=115433", "Category": null, "Parent URL": null}