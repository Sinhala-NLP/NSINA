{"Source": "Adaderana", "Timestamp": "August 22, 2019 04:13 pm", "Headline": "කොළඹ ට්‍රැෆික් අඩු කරන්න පොලීසිය මහජන යෝජනා ඉල්ලයි", "News Content": "කොළඹ නගරය ආශ්‍රිතව පවතින රථ වාහන තදබදය අවම කර ගැනීම සඳහා මහජනතාවගෙන් යෝජනා ලබා ගැනීමට පොලීසිය තීරණය කර ඇත. ඒ අනුව ඒ සඳහා සුදුසු යෝජනා ලිඛිතව ඉදිරිපත් කරන ලෙස කොළඹ දිසාව භාර නියෝජ්‍ය පොලිස්පති චම්පික සිරිවර්ධන මහතා මහජනතාවගෙන් ඉල්ලීමක් කරයි. අදාල යෝජනා නියෝජ්‍ය පොලිස්පති කාර්යාලය, අංක 331, ඕල්කට් මාවත, කොළඹ 11 යන ලිපිනයට තැපැල් මාර්ගයෙන් හෝ dig.colombo@police.lk විද්‍යුත් ලිපිනයට යොමු කළ හැකි බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=117224", "Category": null, "Parent URL": null}