{"Source": "Adaderana", "Timestamp": "November 19, 2013 11:28 am", "Headline": "ක්‍රීඩාවේ පවතින දුෂණය අවසන් කිරීමට පියවර ගත යුතුයි", "News Content": "ක්‍රිකට් ක්‍රීඩාවේ පවතින දූෂණ අවසන් කිරීම සඳහා ජාත්‍යන්තර ක්‍රිකට් පාලක මණ්ඩලය අවශ්‍ය පියවර ගනු ඇති බවට තමා විශ්වාසය පළ කරන බව ඉන්දීය සුපිරි ක්‍රිකට් ක්‍රීඩක සචින් තෙන්ඩුල්කාර් පවසයි. බි.බි.සී. ලෝක සේවය සමඟ සම්මුඛ සාකච්ඡාවක් ලබාදෙමින් ඔහු සඳහන් කර ඇත්තේ ක්‍රීඩා ලෝලීන්ට විශ්වසනීය ආකාරයෙන් තරඟ නැරඹීමට ඇති අවස්ථාව සහතික කළ යුතු බවයි. ක්‍රිකට් ක්‍රීඩාවේ පමණක් නොව සෑම ක්‍රීඩා ක්ෂේත්‍රයකම පවතින දූෂණ අවසන් කිරීමට පියවර ගත යුතු බව ඔහු ප්‍රකාශ කර තිබේ. ක්‍රිකට් ක්‍රීඩාවෙන් සමුගැනීමෙන් අනතුරුව සමාජ සේවය වෙනුවෙන් වැඩි කාලයක් වෙන් කිරීමට තමා බලාපොරොත්තු වන බව පසුගියදා ජගත් ක්‍රිකට් පිටියෙන් සමුගත් ඉන්දීය සුපිරි ක්‍රීඩක සචින් තෙන්ඩුල්කාර් ප්‍රකාශ කර ඇත.", "URL": "https://sinhala.adaderana.lk/news.php?nid=38956", "Category": null, "Parent URL": null}