{"Source": "Adaderana", "Timestamp": "August 26, 2015 08:41 am", "Headline": "නාවික හමුදාව චෝදනා ප්‍රතික්ෂේප කරයි", "News Content": "ශ්‍රී ලංකා නාවික හමුදාව විසින් තමිල්නාඩු ධීවරයින් පිරිසකට ප්‍රහාරයක් එල්ලකරන ලද බවට පළවන වාර්තා සාවද්‍ය බව නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා පවසයි.ඔහු පවසන්නේ නාවික හමුදාව විසින් ඉන්දීය ධීවරයින් ඉලක්ක කරගනිමින් කිසිදු ප්‍රහාරයක් එල්ල කර නොමැති බවයි.ඉන්දීයාවේ තමිල්නාඩු ධීවරයින් පිරිසකට නාවික හමුදාව විසින් ප්‍රහාරයක් එල්ල කර ඇති බවට එරට මාධ්‍ය වාර්තා කර තිබුණි.නීති විරෝධී ලෙස ශ්‍රී ලංකා මුහුදු සීමාව උල්ලංඝණය කළ තමිල්නාඩු ධීවරයින් 12 දෙනෙකුට පහරදී තුවාල සිදුකර ඇති බව එහි දැක්වුණේය.එමෙන්ම ඔවුන් ගමන්ගත් බෝට්ටු 20කටද නාවික හමුදාව විසින් හානි සිදුකර ඇති බවටද ඉන්දීය මාධ්‍ය වාර්තා කර තිබුණි.මෙම සියළු චෝදනා තරයේ ප්‍රතික්ෂේප කරන බව නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතා පවසයි.", "URL": "https://sinhala.adaderana.lk/news.php?nid=53459", "Category": null, "Parent URL": null}