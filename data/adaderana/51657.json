{"Source": "Adaderana", "Timestamp": "May 29, 2015 01:54 pm", "Headline": "දුම්වැටි නිවාරණ සතියක් එයි", "News Content": "ජාත්‍යන්තර දුම්වැටි විරෝධී දිනයට සමගාමීව දුම්වැටි නිවාරණ සතියක් ප්‍රකාශයට පත් කර තිබේ.ඒ අනුව මැයි මස 31වනදා සිට ජුනි මස 06 වනදා දක්වා වු කාලය දුම්වැටි නිවාරණ සතිය ලෙස ප්‍රකාශයට පත්කර ඇති බව රජයේ ප්‍රවෘත්ති දෙපාර්තමේන්තුව පැවසුවේය.දුම්වැටි නිවාරණ සතිය තුළ පොලිස් දෙපාර්තමේන්තුව, පාසල් සහ අනෙකුත් රාජ්‍ය ආයතන සම්බන්ධ කරගනිමින් පළාත් මට්ටමින් විශේෂ ප්‍රදර්ශනාත්මක වැඩ සටහන් ක්‍රියාත්මක කිරීමට කටයුතු සුදානම් කර ඇත.මිට අමතරව ප්‍රධාන පෙළේ රජයේ රෝහල් ඉදිරිපිට දුම්පානය පිළිබඳ රූපමය අවවාද සහිත පුවරු සවිකිරීම, මහජන සෞඛ්‍ය පරික්ෂකවරුන් මඟින් වෙළඳසැල්හිමියන් දැනුවත් කිරීම්, දුම්වැටි සම්බන්ධ නීති ක්‍රියාත්මක කිරීම ඇතුළු වැඩසටහන් කිහිපයක් ද සැලසුම්කර ඇති බව රජයේ ප්‍රවෘත්ති දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=51657", "Category": null, "Parent URL": null}