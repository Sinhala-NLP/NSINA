{"Source": "Adaderana", "Timestamp": "December 12, 2010 10:13 am", "Headline": "අංකුඹුරෙන් පුපුරණ ද්‍රව්‍ය", "News Content": "අංකුඹුර , පල්ලියකොටුව ප්‍රදේශයේ සඟවා තිබූ පුපුරණ ද්‍රව්‍ය ඇතුළු යුද උපකරණ තොගයක් සොයා ගෙන තිබේ. අංකුඹුර පොලිසිය විසින් සිදු කළ සෝදිසි මෙහෙයුමක දී මෙම යුද උපකරණ සොයා ගෙන ඇති බව වාර්තා වේ. සී ‍ෆෝ වර්ගයේ අධි බලැති පුපුරණ ද්‍රව්‍ය ග්‍රෑම් 30ක් , ජීව අත්බෝම්බ 2ක් , ටී56 උණ්ඩ 50ක් සහ සයිනට් කරලක් ඒ අතර වන බවයි අංකුඹුර පොලිසිය පවසයි. මේ අතර වාලච්චේන , වාකනේරි ‍, පොට්ටකුලම් ප්‍රදේශයේ සඟවා තිබූ ජීව අත්බෝම්බ ඇතුළු යුද උපකරණ තොගයක් සොයා ගෙන තිබේ. පුද්ගලනාශක ජීව අත්බෝම්බ 7ක් , ක්ලේමෝ බෝම්බයක් , ටී 56 ජීව උණ්ඩ 100ක් සහ මිලි මීටර 40 බෝම්බ 5ක් ඒ අතර වන බව වාර්තා වේ.", "URL": "https://sinhala.adaderana.lk/news.php?nid=12786", "Category": null, "Parent URL": null}