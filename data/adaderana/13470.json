{"Source": "Adaderana", "Timestamp": "January 13, 2011 01:01 pm", "Headline": "අතාවුල්ලාට එරෙහිව විශ්වාස භංගයක්", "News Content": "පළාත් පාලන හා පළාත් සභා අමාත්‍ය ඒ. එල්. එම්. අතාවුල්ලා මහතාට එරෙහිව විශ්වාසභංග යෝජනාවක් එක්සත් ජාතික පක්ෂය විසින් ඉදිරිපත් කර තිබේ. එම විශ්වාසභංග යෝජනාව අද(13) දිනයේ පාර්ලිමේන්තු මහලේකම්වරයාට බාරදුන් බව විපක්ෂයේ ප්‍රධාන සංවිධායක ජෝන් අමරතුංග මහතා ප්‍රකාශ කළේය. ඒ සඳහා එක්සත් ජාතික පක්ෂයේ මහලේකම්වරයා ඇතුළු මන්ත්‍රීවරුන් දස දෙනෙකු අත්සන් කර ඇති බව ද ජෝන් අමරතුංග මන්ත්‍රීවරයා සඳහන් කළේය. පළාත් පාලන මැතිවරණය පැවැත්වීම සම්බන්ධයෙන් සිදුකළ ප්‍රකාශවලට පටහැනිව කටයුතු කිරීම හේතුවෙන් අතාවුල්ලා අමාත්‍යවරයාට එරෙහිව මෙම විශ්වාසභංග යෝජනාව ඉදිරිපත් කළ බව මන්ත්‍රීවරයා වැඩිදුරටත් අවධාරණය ‍කළේය.", "URL": "https://sinhala.adaderana.lk/news.php?nid=13470", "Category": null, "Parent URL": null}