{"Source": "Adaderana", "Timestamp": "November 29, 2010 10:18 am", "Headline": "දරු ප්‍රසූතියට අධ්‍යාපන ඇමතිගෙන් උපදෙස්", "News Content": "ගුරුවරියන්ට පළමු දරු ප්‍රසූතිය වෙනුවෙන් වසරක පමණ නිවාඩුවක් ලබාදීමට සිදුවීමෙන් සිසුන් විශාල පිරිසකට අසාධාරණයක් සිදුවන බව අධ්‍යාපන අමාත්‍ය බන්දුල ගුණවර්ධන මහතා පවසයි. මාතර ශාන්ත තෝමස් විද්‍යාලයේ පැවති උත්සවයකට එක්වෙමින් අමාත්‍යවරයා මේ අදහස් පළ කළේය. ජාතික පාසල් පද්ධතියේ ඕනෑම පාසලකට ගියහොත් වැඩි වශයෙන් දැකගත හැක්කේ ගුරුවරියන් බව ද ඔහු සඳහන් කරයි. වෘත්තීය සමිති වලට සම්බන්ධ වී කටයුතු කළේ නම් සාර්ථක සිසුන් නිර්මාණය කිරීමට ගුරුවරුන්ට හැකියාවක් නොමැති බව ද අමාත්‍ය බන්දුල ගුණවර්ධන මහතා එහිදි ප්‍රකාශ කළේය.", "URL": "https://sinhala.adaderana.lk/news.php?nid=12467", "Category": null, "Parent URL": null}