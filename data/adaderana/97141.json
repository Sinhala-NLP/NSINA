{"Source": "Adaderana", "Timestamp": "October 3, 2018 10:16 pm", "Headline": "කඳවුරක් අසළින් අත්බෝම්බ 2ක් මතුවෙයි", "News Content": "මැදවච්චිය, පූනෑව, නාවික හමුදා කඳවුර ආසන්නයේ කඳවුරු සීමාවෙන් එළියේ තිබි අත්බෝම්බ දෙකක් අද(03) සවස සොයාගත් බව මැදවච්චිය පොලීසිය පවසයි. නාවික හමුදා කඳවුරට මීටර 300 ක පමණ දුරින් වන පූනෑව වැව අසළ බෝක්කුවක් ආසන්නයේ තිබි අදාළ අත්බෝම්බ දෙක සොයාගෙන ඇති බවයි. යාපනය නුවර ප්‍රධාන මාර්ගයේ මැනුම් කටයුතු සිදුකළ පිරිසක් අදාළ බෝම්බ දෙක දැක අනතුරුව පොලීසිය දැනුවත් කිරීමෙන් අනතුරුව බෝම්බ සොයාගත් බවද පොලීසිය පැවසීය. පොලීසිය පැවසුවේ සොයාගත් බෝම්බ දෙක සම්බන්ධයෙන් මැදවච්චිය අධිකරණයේ නියෝග යටතේ පොලිස් විශේෂ කාර්ය බළකාය විසින් හෙට(04) අදාළ බෝම්බ ගොඩ ගෙන නිශ්ක්‍රීය කිරීමට නියමිත බවයි. සිද්ධිය සම්බන්ධයෙන් මැදවච්චිය පොලීසිය වැඩිදුර පරීක්ෂණ මෙහෙයවයි. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=97141", "Category": null, "Parent URL": null}