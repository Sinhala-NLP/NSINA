{"Source": "Adaderana", "Timestamp": "October 17, 2013 01:56 pm", "Headline": "රටට අවශ්‍ය ඖෂධ රට තුළම නිෂ්පාදනය කළ යුතුයි ", "News Content": "රටට අත්‍යවශ්‍ය ඖෂධ රට තුළම නිෂ්පාදනය කළ යුතුව ඇතැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. රජයේ රෝහල් වලට අවශ්‍ය ඖෂධ වර්ග සියයක් පමණ රට තුළම නිෂ්පාදනය කිරීමට පියවර ගත යුතු බව අමාත්‍යවරයා පෙන්වා දෙයි. දැනටමත් දේශීය ඖෂධ නිෂ්පාදකයින් විසින් ඖෂධ වර්ග 200ක් නිපදවන බව අමාත්‍යවරයා සඳහන් කරයි. දේශීය ඖෂධ නිෂ්පාදකයින්ගේ සංගමයේ නියෝජිත පිරිසක් සමඟ පැවති සාකච්ඡාවකදී මෛත්‍රිපාල සිරිසේන අමාත්‍යවරයා මේ බව කියා සිටින ලදි. එහිදි තවත් ඖෂධ වර්ග 49ක් මෙරට නිෂ්පාදනය කිරීමට තමන් සුදානම් බව එම නියෝජිතයින් අමාත්‍යවරයාට පවසා ඇත.", "URL": "https://sinhala.adaderana.lk/news.php?nid=38197", "Category": null, "Parent URL": null}