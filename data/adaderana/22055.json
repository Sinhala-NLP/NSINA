{"Source": "Adaderana", "Timestamp": "February 12, 2012 05:00 pm", "Headline": " ඉන්ධන මිල වැඩිවුණේ රුපියල බාල්දු කළ නිසයි", "News Content": "ඉන්ධන මිල වැඩිවීමේ වගකීම රජය භාර ගත යුතු බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. ‍2003 වර්ෂයේ දී එක්සත් ජාතික පක්ෂය ඉන්ධන මිල වැඩිවීමට මුහුණ දෙන ආකාරය සම්බන්ධයෙන් විසඳුම් සකස් කළ ද ඒවා ක්‍රියාත්මක කිරීමට වර්තමාන ආණ්ඩුව කටයුතු නොකළ බව ඔහු පෙන්වා දෙයි. රත්නපුර ප්‍රදේශයේ පැවති ජනහමුවකට සහභාගී වෙමින් රනිල් වික්‍රමසිංහ මහතා මෙම අදහස් පළ කළේය. එහි දී වැඩිදුරටත් අදහස් දැක් වූ විපක්ෂනායකවරයා කියා සිටියේ ඉන්ධන මිල වැඩිවීමට රුපියලේ අගය බාල්දු කිරීම ද හේතුවක් වී ඇති බවයි.", "URL": "https://sinhala.adaderana.lk/news.php?nid=22055", "Category": null, "Parent URL": null}