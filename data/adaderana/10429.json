{"Source": "Adaderana", "Timestamp": "August 25, 2010 02:15 pm", "Headline": "උතුරු පළාතේ අක්ෂි වෛද්‍ය සේවය විධිමත් කෙරෙයි", "News Content": "උතුරු පළා‍තේ අක්ෂි ‍‍‍‍‍ශල්‍ය‍‍ ‍‍‍‍‍‍‍වෛද්‍ය‍ සේවාව විධිමත් කිරීම සදහා සෞඛ්‍ය අමාත්‍යාංශය විශේෂ වැඩපිළිවෙළක් ආරම්භ කර තිබේ. දශක තුනක් පුරා පැවති යුද ගැටුම් හේතුවෙන් ‍එම පළාතේ අක්ෂි ශල්‍ය වෛද්‍ය සේවාවට බාධා පැවැති බව එම අමාත්‍යාංශය පෙන්වා‍ දෙයි. යාපනය , කිලිනොච්චි සහ මුලතිව් දිස්ත්‍රික්ක වල ජනතාවගේ අක්ෂි වෛද්‍ය සේවා ඉහළ නැංවීම පිළිබඳ යාපනය මහ රෝහලේ දී විශේෂ සාකච්ඡාවක් ද පැවැත්වී තිබේ. ප්‍රාදේශීය රෝහල් වල අක්ෂි සායන පිහිටුවීම , පාසල් දරුවන්ට නොමිලේ ඇස් කණ්නාඩි ලබා දීම , නැවත පදිංචි කරන ලද ජනතාව වෙනුවෙන් අක්ෂි සායන පැවැත්වීම ඇතුළු කරුණු ගණනාවක් මෙහි දී සාකච්ඡා කර තිබේ.", "URL": "https://sinhala.adaderana.lk/news.php?nid=10429", "Category": null, "Parent URL": null}