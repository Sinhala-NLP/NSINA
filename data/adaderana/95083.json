{"Source": "Adaderana", "Timestamp": "August 27, 2018 10:16 am", "Headline": "ලෝකෙට දෙන උතුම්ම දායාදය ගැන ජනපති පවසයි", "News Content": "බෞද්ධ රටක් ලෙස අපට ලෝකයට ලබාදිය හැකි උතුම්ම දායාදය බෞද්ධ දර්ශනය බව ජනාධිපති මෛත්‍රීපාල සිරිසේන මහතා පවසයි. ඓතිහාසික මහනුවර ඇසළ මහ පෙරහැර මංගල්‍යය සාර්ථකව නිමකළ බවට වන සංදේශය දියවඩන නිලමේවරයා විසින් ජනාධිපති මෛත්‍රීපාල සිරිසේන මහතා වෙත මහනුවර ජනාධිපති මන්දිරයේ දී භාරදීමෙන් අනතුරුව අදහස් දක්වමින් ජනාධිපතිවරයා මෙම අදහස් පල කළේය. වර්ෂිකව මහනුවර ඇසළ මහ පෙරහැර මංගල්‍යය පැවැත්වීම තුළින් මෙරට තිබේන හෙළ සිරිත් විරිත් මෙන්ම අනෙකුත් සංකෘතිකමය ලක්ෂණ ලෝකයටම පෙන්විය හැකි බව බවද ජනාධිපතිවරවා එහිදි පැවසීය. අනාගත පරපුරටද රටේ අතීතය ගැන දැන ගැනිමට මෙමගින හැකි වන බවද ජනාධිපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=95083", "Category": null, "Parent URL": null}