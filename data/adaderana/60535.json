{"Source": "Adaderana", "Timestamp": "May 27, 2016 04:48 pm", "Headline": " OICගේ දියණියගේ ඝාතන සැකකරු රිමාන්ඩ්", "News Content": "හොරොව්පතාන පොලිස් ස්ථානාධිපතිවරයාගේ දියණිය ඝාතනය කර බිරිඳට බරපතළ තුවාල සිදු කිරීමේ සිද්ධියට අදාළව අත්අඩංගුවට ගත් සැකකරු රක්ෂිත බන්ධනාගාර ගත කර තිබේ.24 හැවිරිදි අදාළ සැකකරු ලබන මස 02 වන දින දක්වා රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් හර්ෂණ කැකුණවෙල මහතා නියෝග කර ඇත.සිද්ධිය සම්බන්ධයෙන් මෙලෙස අත්අඩංගුවට ගෙන ඇත්තේ පොලිස් ස්ථානාධිපතිවරයාගේ දියණියගේ ස්වාමිපුරුෂයායි.පවුල් ආරවුලක් මත ඊයේ(26) අළුයම පොලිස්ථානාධිපතිවරයාගේ නිවසේදී සැකකරු විසින් ඔහුගේ බිරිඳට සහ ඇයගේ මවට තියුණු ආයුධයකින් පහරදී පළාගොස් තිබු බව සඳහන්ය.වස පානය කර සැගව සිටි සැකකරු ඊයේ පස්වරුවේ අත්අඩංගුවට ගැනීමට පොලීසියට හැකිව තිබුණි.ඒ අනුව මේ වන විට ඔහු බන්ධනාගාර නිලධාරීන්ගේ ආරක්ෂාව යටතේ ගලෙන්බිදුණුවැව රෝහලේ ප්‍රතිකාර ලබන බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=60535", "Category": null, "Parent URL": null}