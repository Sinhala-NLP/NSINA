{"Source": "Adaderana", "Timestamp": "November 7, 2012 11:57 am", "Headline": "ෆොන්සේකාගේ අභියාචනය කැඳවන්න දින දෙයි", "News Content": "හිටපු හමුදාපති සරත් ෆොන්සේකා මහතා විසින් 1 වන යුද අධිකරණ තීන්දුවට එරෙහිව ඉදිරිපත් කොට ඇති පෙත්සම කැඳවීම සඳහා අභියාචනාධිකරණය විසින් දින නියම කර තිබේ. මෙම පෙත්සමට අදාළව සරත් ෆොන්සේකා මහතා වෙනුවෙන් පෙනී සිටින ජනාධිපති නීතිඥ රොමේෂ්ද සිල්වා මහතා අභියාචනාධිකරණය හමුවේ කියා සිටියේ මෙම පෙත්සම විභාග කිරීම සඳහා පෙත්සම්කරු අධිකරණයේ විනිසුරුකරුවන් තිදෙනෙකුගෙන් යුත් විනිසුරු මඩුල්ලක් පත් කරන ලෙසට ඉල්ලා සිටින බවයි. එසේම තමාටද කරුණු දැක්වීමට අවශ්‍යය හෙයින් හැකි ඉක්මණින් පෙත්සම විභාග කිරීම සඳහා දිනයක් දෙන ලෙස තම සේවාදායකයා ඉල්ලා සිටින බව නීතිඥවරයා දැනුම් දී තිබේ. කරුණු සලකා බැලීමෙන් පසු මෙම පෙත්සම යළිත් නොවැම්බර් 20 වන දින 1.30 ට කැඳවන බව ට අභියාචනාධිකරණය විසින් නියෝග කර ඇත. හිටපු යුද හමුදාපතිවරයා මෙම පෙත්සම ඉදිරිපත් කරනු ලැබුවේ 1 වෙනි යුද අධිකරණය විසින් ඔහුගේ තනතුරු සහ විශ්‍රාම වැටුප ඉවත් කිරීමට තීරණය කිරීමට එරෙහිවයි.", "URL": "https://sinhala.adaderana.lk/news.php?nid=28985", "Category": null, "Parent URL": null}