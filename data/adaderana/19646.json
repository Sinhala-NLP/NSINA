{"Source": "Adaderana", "Timestamp": "October 29, 2011 08:20 am", "Headline": "ටී.එන්.ඒ මැතිවරුන් අමෙරිකානු රාජ්‍ය දෙපාර්තමේන්තු නිලධාරීන් හමුවෙයි", "News Content": "දෙමළ ජාතික සන්ධාන මන්ත්‍රීවරුන් කණ්ඩායමක් අමෙරිකානු රාජ්‍ය දෙපාර්තමේන්තු නිලධාරීන් පිරිසක් හමුවී තිබේ. එහිදී ශ්‍රී ලංකාවේ මානුෂීය කටයුතු සහ උතුරු නැගෙනහිර දෙමළ ජනතා ගැටලු පිළිබඳව අවධානය යොමු වී ඇති බව සඳහන්ය. අමෙරිකානු සහකාර ලේකම් රොබට් ඕ බ්ලේක් මහතා ද මෙම මන්ත්‍රීවරුන් පිරිස හමුවී ඇත. දෙමළ ජනතාව සඳහා දේශපාලන විසඳුමක් ලබාදීම පිළිබඳ මෙහිදී සාකච්ඡාවට බඳුන් වී ඇති බව වාර්තා වේ. පසුගිය 26 වැනිදා අමෙරිකාවට ගිය දෙමළ ජාතික සන්ධාන මන්ත්‍රීවරුන් පිරිස ලබන මස 4 වැනිදා දක්වා එහි රැදී සිටීමට නියමිතය.", "URL": "https://sinhala.adaderana.lk/news.php?nid=19646", "Category": null, "Parent URL": null}