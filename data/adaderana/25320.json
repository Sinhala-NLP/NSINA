{"Source": "Adaderana", "Timestamp": "June 26, 2012 08:37 am", "Headline": "අමෙරිකාවේ ෆ්ලොරීඩා ප්‍රාන්තයට ආපදා තත්ත්වයක්  ", "News Content": "අමෙරිකාවේ ෆ්ලොරීඩා ප්‍රාන්තයට ආපදා තත්ත්වයක් ප්‍රකාශයට පත්කර තිබේ. එම පළාතට බලපා ඇති අධික කුණාටු සහිත තත්ත්වය හේතුවෙන් මෙම ආපදා තත්ත්වය ප්‍රකාශයට පත්කර ඇති බව විදෙස් මාධ්‍ය වාර්තා කරයි. පසුගිය ඉරිදා දිනයේ ‍ෆ්ලොරීඩා ප්‍රාන්තයට බලපෑ අධික වර්ෂාව හේතුවෙන් එම ප්‍රදේශයේ නිවාස 35,000 ට පමණ හානී සිදුවී ඇත. එක් කාන්තාවක් ජීවිතක්ෂයට ද පත්ව ඇති බව විදෙස් මාධ්‍ය වාර්තා පවසයි. පවතින අයහපත් කාලගුණ තත්ත්වය හේතුවෙන් ‍ෆ්ලොරීඩා ප්‍රාන්තයේ දෛනික කටයුතුවලට ද බාධා එල්ල වී ඇති අතර විදුලිබලය ද ප්‍රදේශ රැසකට ඇනහිට ඇති බව වාර්තා වේ.", "URL": "https://sinhala.adaderana.lk/news.php?nid=25320", "Category": null, "Parent URL": null}