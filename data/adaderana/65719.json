{"Source": "Adaderana", "Timestamp": "November 4, 2016 05:37 pm", "Headline": " අලියා නාවික සෙබලාගේ දිවි තොර කරයි", "News Content": "පානම, ශ්‍රස්ත්‍රවෙල ශ්‍රී ලංකා නාවික හමුදා කඳවුරේ සේවය කළ සෙබළෙකු වන අලි පහරදීමකින් ජීවිතක්ෂයට පත්ව තිබේ.ශ්‍රස්ත්‍රවෙල නාවික හමුදා කඳවුරේ නාවික වෛද්‍ය කොට්ඨාසයේ සේවය කළ සෙබලෙකු එලෙස ජිවිතක්ෂයට පත්ව ඇති බව ශ්‍රී ලංකා පොලිස් මූලස්ථානය සඳහන් කළේය.මියගිය සෙබලා තවත් සෙබලෙකු සමග ශාරිරික සුවතා වැඩසටහනකට සහභාගීවිම සඳහා නාවික නේවාසිකාගාරයේ සිට ප්‍රධාන දොරටුව වෙත ගමන් කරමින් සිටියදී වන අලි ප්‍රහාරයට ලක්ව ඇත.පහරදිමෙන් තුවාල ලැබූ නාවික සෙබලා පොතුවිල් රෝහලට ඇතුළත් කිරීමෙන් පසු ජිවිතක්ෂයට පත්වූ බව සඳහන්ය.එලෙස ජිවිතක්ෂයට පත්ව ඇත්තේ 42 හැවිරිදි නාවික හමුදා සෙබලෙකි.සිද්ධිය සම්බන්ධයෙන් පානම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65719", "Category": null, "Parent URL": null}