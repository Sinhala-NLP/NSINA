{"Source": "Adaderana", "Timestamp": "July 16, 2011 02:01 pm", "Headline": "ඩෙංගු මරණ 93 දක්වා ඉහළ යයි", "News Content": "ඩෙංගු රෝගය හේතුවෙන් මේ වසරේ මියගිය පුද්ගලයින් සංඛ්‍යාව 93 දක්වා ඉහළ ගොස් තිබේ. ඊයේ(15) දිනය වන විට රෝගය ආසාදනය වූ පුද්ගලයින් 11,901 දෙනෙකු වාර්තා වී ඇති බව සෞඛ්‍ය අමාත්‍යාංශයේ වසංග‍ත‍ රෝග විද්‍යා අංශය පවසයි. ජූලි මාසයේ මේ දක්වා කාලය තුළ පමණක් වාර්තා වූ ඩෙංගු රෝගීන් සංඛ්‍යාව 1,684 කි. ඉන් වැඩිම ප්‍රමාණය වාර්තා වී ඇත්තේ ‍කොළඹ දිස්ත්‍රික්කයෙනි. මේ වසරේ ගෙවී ගිය කාලය සැලකීමේ දී වැඩිම ඩෙංගු රෝගීන් සංඛ්‍යාවක් ජුනි මාසයේ වාර්තා වූ අතර සෞඛ්‍ය අමාත්‍යාංශය එම මාසයේ දී ඩෙංගු මර්දන සතියක් ද ක්‍රියාත්මක කළේය. ඩෙංගු රෝග පාලනය සඳහා මදුරුවන් බෝවන ස්ථාන විනාශ කරන ලෙස සෞඛ්‍ය අමාත්‍යාංශය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=17435", "Category": null, "Parent URL": null}