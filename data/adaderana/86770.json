{"Source": "Adaderana", "Timestamp": "April 2, 2018 03:27 pm", "Headline": "දළ කැබැල්ලක් හා පිහි තුනක් සමඟ නිල් බැනියමක් ළඟ තියා ගත් අයෙක් කොටු", "News Content": "අම්පාර පොලිස් නගර සීමාවේ කාර්මික ප්‍රදේශයේදි අම්පාර පොලීසියේ දුෂණ මර්ධන අංශයේ නිළධාරින් විසින් ඇත් දළ කැබැල්ලක් සහ කඩුවක් නිතී විරෝධි පිහි තුනක් සහ පොලිස් විශේෂ කාර්ය බලකායේ නිල් බැනියමක් ළඟ තබා ගත් පුද්ගලයෙකු අත් අඩංගුවට ගැනීම සිදු කරනු ලැබිය. අම්පාර අධිකරණය මඟින් ලබා ගත් සෝදිසි වරෙන්තුවක් මත මෙම නිවස පරීක්ෂා කිරිමේදී මෙම භාණ්ඩ සොයා ගැනිමට හැකිව තිබේ. මෙම නිවසේ තිබු ඇත් දළ කැබැල්ල උස අඟල් හතරා හමාරක් වෙන අතර වට ප්‍රමාණය අඟල් හයකි. කඩුව පිහි සහ බැනියම් ළඟ තබා ගැනිම පිළිබඳව සැකකරැ වාරස භාරගෙන ඇති අතර ඇත් දැළ කැබැල්ල ළඟ තබා ගැනීම සම්බන්ධව බී වාර්තාවක් මඟින් අධිකරණයට කරැනු ඉදිරිපත් කර තිබේ. අම්පාර මහේස්ත්‍රාත් ලක්මිණි විදානගමගේ මහත්මිය විසින් සැකකරැ අප්‍රේල් මස හතරවෙනි දින දක්වා රක්ෂිත බන්ධානාගාර ගත කොට ඇත. මේ පිළිබඳව අම්පාර පොලීසිය වැඩිදුර විමර්ශනය කරමින් සිටි. අම්පාර දිසාව භාර පොලිස් අධිකාරී සාමන්ත විජේසේකර මහතා ගේ උපදෙස් පරිදි අම්පාර සහකාර පොලිස් අධිකාරී 1 දර්ශණ සමන් සුරියආරච්චි මහතාගේ මෙහයවිමෙන් අම්පාර දුෂණ මර්ධන ඒකකයේ ස්ථානාධිපති උප පොලිස් පරීක්ෂක මදු කුමාර , උප පොලිස් පරීක්ෂක රත්නායක පො.සැ.58797 සිරිල්, පො.සැ.78459 දිසානායක ,පො.කො.21670 ප්‍රසන්න ,පො.කො.66929 සමර බන්දු, පො.කො.43 410 තාජුර් , පො.කො.70346 නිලන්ත, ,පො.කො.74622 විරාජ්, ,පො.කො.74644 සරත් යන නිළධාරීන් විසින් මෙම වැටලීම සිදුකරනු ලැබිය.", "URL": "https://sinhala.adaderana.lk/news.php?nid=86770", "Category": null, "Parent URL": null}