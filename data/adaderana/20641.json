{"Source": "Adaderana", "Timestamp": "December 13, 2011 08:43 am", "Headline": "ප්ලාස්ටික් කූඩවලට එරෙහිව මැනිං වෙළෙඳපොළේ උද්ඝෝෂණයක්", "News Content": "කොළඹ කොටුව දුම්රියපළ ඉදිරිපිට මැනිං වෙළෙදපළේ වෙළෙඳුන් පිරිසක් මේ වන විට උද්ඝෝෂණ ව්‍යාපාරයක් ආරම්භ කර තිබේ. එළවළු සහ පළතුරු ප්‍රවාහනයේ දී ප්ලාස්ටික් කූඩ භාවිතය අනිවාර්යය කිරීමට රජය ගෙන ඇති ක්‍රියාමාර්ගයට එරෙහිව මෙම උද්ඝෝෂණ දියත් කර ඇති බව සඳහන්ය. මේ හේතුවෙන් අද(13) දිනයේ මැනිං වෙළෙඳපළේ වෙළඳාම් කටයුතු ද ඇන හිට ඇති බව වාර්තා වේ. අදාළ උද්ඝෝෂණය හේතුවෙන් කොළඹ කොටුව දුම්රිය ස්ථානය අසල මාර්ගයේ වාහන තදබදයක් හටගෙන ඇති බව මේ සම්බන්ධයෙන් අද දෙරණ කළ විමසීමකදී පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=20641", "Category": null, "Parent URL": null}