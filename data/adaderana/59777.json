{"Source": "Adaderana", "Timestamp": "May 3, 2016 04:12 pm", "Headline": "වැලිමඩ ප්‍රාදේශීය සභාවට එරෙහිව ජනතාව පාරට", "News Content": "වැලිමඩ ප්‍රාදේශීය සභාව මගින් වැලිමඩ - බොරලන්ද මාර්ගයේ තුනේ කණුව ප්‍රදේශයට කැළි කසල බැහැර කිරීමට එරෙහිව ප්‍රදේශවාසීන් පිරිසක් විරෝධතාවක නිරත වී තිබේ.වැලිමඩ ප්‍රාදේශීය සභාව මගින් මෙම ස්ථානයට කැළි කසල බැහැර කිරීම මීට පෙර ද සිදුකර ඇති අතර ප්‍රදේශවාසීන්ගේ දැඩි විරෝධය හමුවේ 2014 වසරේ සිට එය නතර කර තිබු බව සඳහන්ය.කෙසේවෙතත් පසුගිය 25 වැනිදා පැවති බදුල්ල දිස්ත්‍රික් කමිටු රැස්වීමේ දී වැලිමඩ ප්‍රාදේශීය සභාවට කැලි කසල බැහැර කිරීමට ස්ථානයක් නොමැති වීම හේතුවෙන් පොලිස් ආරක්ෂාව යටතේ වැලිමඩ - බොරලන්ද මාර්ගයේ තුනේ කණුව ප්‍රදේශයට යළි කැළි කසල බැහැර කිරීමට තීරණය කර ඇති බව වාර්තා වෙයි. එම තීරණයට එරෙහිව විරෝධතාවයේ නිරත ප්‍රදේශවාසීන් පවසන්නේ මෙම ස්ථානයට කැළි කසල බැහැර කිරීම හේතුවෙන් තමන්ට සෞඛ්‍ය ගැටලු රැසකට මුහුණදීමට සිදුවන බවයි.", "URL": "https://sinhala.adaderana.lk/news.php?nid=59777", "Category": null, "Parent URL": null}