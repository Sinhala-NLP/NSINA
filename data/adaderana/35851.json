{"Source": "Adaderana", "Timestamp": "July 17, 2013 11:08 am", "Headline": "රෝහල්වල වැඩ කටයුතු සාමාන්‍ය පරිදි සිදුවෙයි", "News Content": "දිවයිනේ සියලුම රෝහල්වල කටයුතු සාමාන්‍ය පරිදි සිදු වන බව සෞඛ්‍ය අමාත්‍යංශය පවසයි. හෙද වෘත්තීය සමිතියක් විසින් ක්‍රියාත්මක කර ඇති සංඛේත වැඩ වර්ජනයෙන් රෝහල්වල රෝගී සත්කාරක සේවාවන්ට කිසිදු බලපෑමක් එල්ලවී නොමැති බව නිවේදනයක් නිකුත් කරමින් අමාත්‍යංශය පෙන්වා දෙයි. හෙද හෙදියන් 80% ත් 90% අතර ප්‍රමාණයක් අද(17) දිනයේ සේවයට වාර්තාකර ඇති බවට රෝහල් අධ්‍යක්ෂකවරුන් විසින් දැනුම් දී ඇති බව ද සෞඛ්‍ය අමාත්‍යංශය පවසයි. ගැටලු සඳහා විසඳුම් ලබාදීමට අවශ්‍ය සියලු පියවර ගෙන තිබිය දීත් වැඩ වර්ජන කිරිම සාධාරන නොවන බව සෞඛ්‍ය අමාත්‍යංශය පෙන්වා දෙයි.", "URL": "https://sinhala.adaderana.lk/news.php?nid=35851", "Category": null, "Parent URL": null}