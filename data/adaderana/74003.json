{"Source": "Adaderana", "Timestamp": "June 7, 2017 02:50 pm", "Headline": "තෙත් මාළු සඳහා වන බද්ද රු-25/-කින් අඩුවෙයි", "News Content": "ආනයනික තෙත් මාළු කිලෝ ග්‍රෑමයක් සඳහා වන විශේෂ වෙළඳ භාණ්ඩ බද්ද රු.75/- සිට රු.50/- දක්වා රු.25/-කින් අඩු කර ඇති බව මුදල් අමාත්‍යාංශය පවසයි. මේ දිනවල පවත්නා ආපදා තත්ත්වය මත මත්ස්‍ය නිෂ්පාදනය අඩු වීම හේතුවෙන් දේශීය පාරිභෝගිකයින්ට සහනයක් ලෙස මෙසේ තෙත් මාළු සඳහා වන විශේෂ වෙළඳ භාණ්ඩ බද්ද රු.25/-කින් අඩු කර තිබේ. ශ්‍රී ලංකාවට මසකට දළ වශයෙන් තෙත් මාළු මෙට්‍රික් ටොන් 2000ක් පමණ ආනයනය කරනු ලබයි.", "URL": "https://sinhala.adaderana.lk/news.php?nid=74003", "Category": null, "Parent URL": null}