{"Source": "Adaderana", "Timestamp": "February 21, 2019 10:49 pm", "Headline": "නවගත්තේගම ප්‍රාදේශිය සභා මන්ත්‍රීවරුන් දෙදෙනෙක් ඇතුළු 8ක් සූදු පිටියේදී මාට්ටු", "News Content": "නවගත්තේගම, වෙලේවැව ගම්මානයේ කල සිට පවත්වා ගෙන ගිය සූදු පිටියක් පොලීසිය විසින් වටලා ඇති බව අද දෙරණ වාර්තාකරු පවසයි. අද(08) අළුයම මෙම වැටලීම සිදුකර ඇති අතර එහිදී නවගත්තේගම ප්‍රාදේශිය සභාව නියෝජනය කරන ප්‍රාදේශිය සභා මන්ත්‍රිවරුන් දෙදෙනෙකු ඇතුළු පුද්ගලයින් අට දෙනෙකු නවගත්තේගම පොලීසිය විසින් අත්අඩංගුවට ගෙන තිබේ. එලෙස අත්අඩංගුවට ගත් ප්‍රාදේශිය සභා මන්ත්‍රීවරුන් ශ්‍රී ලංකා පොදුජන පෙරමුණේ මන්ත්‍රීවරුන් බව පොලීසිය පවසයි. අත්අඩංගුවට ගත් සැකකරුවන් නවගත්තේගම පොලීසියට රැගෙන එමෙන් පසුව පොලිස් ඇප මත මුදා හැරීමට කටයුතු කර ඇති අතර අදාළ සැකකරුවන්ට හෙට(22) යළි ආණමඩුව මහෙස්ත්‍රාත් අධිකරණයේ පෙනි සිටින ලෙසටද පොලීසිය දන්වා ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=104793", "Category": null, "Parent URL": null}