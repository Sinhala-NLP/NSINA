{"Source": "Adaderana", "Timestamp": "June 27, 2018 12:02 pm", "Headline": "500 ව්‍යාජ මුදල් නෝට්ටු 42ක් හා හෙරොයින් තොගයක් ගරාජයකින් මතුවෙයි", "News Content": "තඹුත්තේගම, දෙවන පියවර ප්‍රදේශයේ සඟවා තිබූ ව්‍යාජ මුදල් නෝට්ටු කිහිපයක් සමඟ හෙරොයින් සොයාගෙන තිබේ. එම ප්‍රදේශයේ ගරාජයක නවතා තිබූ වාහන කිහිපයක හෙරොයින් සගවා ඇති බවට ලද තොරතුරකට අනුව තඹුත්තේගම පොලීසිය අදාළ සෝදිසි මෙහෙයුම සිදුකර ඇත. එහිදී ගරාජයේ නවතා තිබූ ලොරි රථයක තිබී රුපියල් පන්සියයේ ව්‍යාජ මුදල් නෝට්ටු 42ක් හා හෙරොයින් මිලි ග්‍රැම් 300ක් සොයාගැනීමට හැකි වූ බව පොලීසිය පවසයි. එමෙන්ම මරදාන ප්‍රදේශයේදී හෙරොයින් ග්‍රෑම් 03යි මිලි ග්‍රෑම් 300ක් ලග තබාගෙන සිටි 22 හැවිරදි තරුණයෙකු අත්අඩංගුවට ගෙන ඇති අතර බොරැල්ල, සරණපාලගම් මාවත ප්‍රදේශයේදී ද හෙරොයින් ග්‍රෑම් 02යි මිලි ග්‍රෑම් 280ක් ලගතබාගෙන සිටි 29 හැවිරිදි පුද්ගලයෙකු අත්අඩංගුවට ගෙන තිබේ. අදාළ සැකකරුවන් දෙදෙනා අද (27) දින මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බවයි පොලීසිය පැවසීය.", "URL": "https://sinhala.adaderana.lk/news.php?nid=91572", "Category": null, "Parent URL": null}