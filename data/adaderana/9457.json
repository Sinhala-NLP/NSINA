{"Source": "Adaderana", "Timestamp": "July 7, 2010 07:39 pm", "Headline": "ජනපති හා මාලදිවයින් ජනපති අතර සාකච්ඡා", "News Content": "මාලදිවයින බලා පිටත්ව ගිය ජනාධිපති මහින්ද රාජපක්ෂ මහතා සහ එරට ජනාධිපති මොහොමඩ් නෂීඩ් මහතා අතර සාකච්ඡාවක් පවත්වා තිබේ. එක්දින නිල සංචාරයක් සඳහා ජනාධිපති මහින්ද රාජපක්ෂ මහතා මාලදිවයන බලා පිටත්ව ගියේ අද පෙරවරුවේදීයි. මාලේ නුවරට පැමිණි ජනාධිපතිවරයා පිළිගනු ලැබුවේ මාලදිවයින් උප ජනාධිපති මොහොමඩ් වහීඩ් මහතා විසිනි. පරිණත දේශපාලන නායකයෙකු වශයෙන් ශ්‍රී ලංකා ජනාධිපතිවරයාගේ උපදෙස් තම රටේ අභ්‍යන්තර ගැටලුවක් සඳහා ලබාගැනීමේ අරමුණින් මාලදිවයින් ජනාධිපතිවරයා මහින්ද රාජපක්ෂ මහතාට එරටට පැමිණෙන ලෙස ආරාධනා කර තිබේ. ජනාධිපතිවරයාත්, මාලදිවයින් ජනාධිපතිවරයාත් අතර පැවති සාකච්ඡාවෙන් අනතුරුව මාලදිවයින් ජනාධිපතිවරයා මහින්ද රාජපක්ෂ මහතා‍ වෙනුවෙන් දිවා භෝජන සංග්‍රහයක්ද පවත්වා ඇත.", "URL": "https://sinhala.adaderana.lk/news.php?nid=9457", "Category": null, "Parent URL": null}