{"Source": "Adaderana", "Timestamp": "February 7, 2013 06:50 pm", "Headline": "කුඩු තොගයක් සමග 4 ක් මාට්ටු", "News Content": "මත්කුඩු ග්‍රෑම් 250 ක් සමග සැකකරුවන් සිව්දෙනකු අත්අඩංගුවට ගත් බව පොලීසිය පවසයි. බ්‍රවුන් සුගර් වර්ගයේ මෙම මත්කුඩු වෙනත් පිරිසකට අලෙවි කිරීම සඳහා නාවල ප්‍රදේශයට පැමිණ සිටියදී මෙම සිව්දෙනා වැලිකඩ පොලීසිය විසින් අත්අඩංගුවට ගත් බව සඳහන්ය. මෙම මත්කුඩු ප්‍රමාණය මෑත කාලයේ හමුවූ විශාලතම මත්කුඩු තොගය විය හැකි බවත්, දල වශයෙන් එහි විටිනාකම ලක්ෂ 20 ඉක්මවන ‍බවත් පොලීසිය කියා සිටියි. සැකකරුවන් අවුරුදු 20-25 වයසේ පසුවන්නන් බවත්, වැලිකඩ පොලීසිය විසින් වැඩිදුර විමර්ශන සිදුකරන බවත් පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=31436", "Category": null, "Parent URL": null}