{"Source": "Adaderana", "Timestamp": "March 21, 2012 04:51 pm", "Headline": "යතුරුපැදියක් හා පාපැදියක් ගැටෙයි - පාපැදිකරු මියයයි", "News Content": "සෙවනගල, කලාප 9 ප්‍රදේශයේ සිදුවූ රිය අනතුරකින් එක් පුද්ගලයෙකු මියගොස් තිබේ. යතුරුපැදියක් සහ පාපැදියක් එකිනෙක ගැටීමෙන් අනතුර සිදුව ඇති බව පොලිසිය පැවසීය. සිද්ධියෙන් තුවාල ලැබූ යතුරුපැදිකරු සහ පාපැදිකරු ඇඹිලිපිටිය රෝහලට ඇතුළත් කිරීමෙන් පසු පාපැදිකරු වැඩිදුර ප්‍රතිකාර සඳහා කොළඹ ජාතික රෝහල වෙත මාරු කර යවා තිබේ. එහෙත් ජාතික රෝහල වෙත රැගෙන එමින් සිටියදී අදාළ පුද්ගලයා මියගිය බව පොලිසිය පැවසීය.", "URL": "https://sinhala.adaderana.lk/news.php?nid=22957", "Category": null, "Parent URL": null}