{"Source": "Adaderana", "Timestamp": "October 7, 2016 12:36 pm", "Headline": " පිරිමි ළමුන්ට වඩා ගැහැණු ළමුන් ඉදිරියෙන් ", "News Content": "ලෝකයේ පිරිමි ළමුන්ට වඩා සියයට 40ට වැඩි කාලයක් ගැහැණු ළමුන් නිවෙස් ආශ්‍රිත කටයුතුවල නිරත වන බව යුනිසෙෆ් ආයතනය පවසයි.එම ආයතනය නිකුත් කළ වාර්තාවක දැක්වෙන්නේ ලොව පුරා පිරිමි ළමුන්ට වඩා ගැහුණු ළමුන් දිනකට පැය මිලියන 160ක් වැටුප් නොලබන අමතර සේවාවල නිරත වන බවයි.ගැහුණු ළමුන්ගෙන් තුනෙන් දෙකක් නිවෙස්වල ආහාර පිසීමේ සහ පිරිසිදු කිරීමේ කාර්යයන් වල නිරත වන අතර ගැහැණු ළමුන්ගෙන් අඩක් පමණ දර සහ ජලය එකතු කිරීමට දායක වෙයි.එමෙන්ම තවත් ගැහැණු ළමුන් කොටසක් කුඩා ළමුන් හෝ වැඩිහිටියන් රැකබලා ගැනීමේ නිරතව සිටින බව ද අදාළ වාර්තාවේ දැක්වෙයි.අවුරුදු 05ත් 09ත් අතර ගැහැණු ළමයි සියයට 30ක් වැඩිපුර වැඩවල නිරතව සිටින අතර වයස අවුරුදු 14දී එම ප්‍රමාණය සියයට 50ක් පමණ වෙයි.වැඩිම වැඩ කොටසක් සිදු කරන අවුරුදු 10ත් 14ත් අතර වයසේ පසුවන ගැහැණු ළමුන් සෝමාලියාවෙන් වාර්තා වන අතර ඔවුන් සතියකට පැය 26ක් නිවෙස් ආශ්‍රිත වැඩවල නිරත වෙයි.", "URL": "https://sinhala.adaderana.lk/news.php?nid=64800", "Category": null, "Parent URL": null}