{"Source": "Adaderana", "Timestamp": "September 2, 2017 12:05 pm", "Headline": " ඉන්දු-ලංකා ගැටළුව ගැන සාකච්ඡා කරනවා ", "News Content": "ඉන්දු - ලංකා ධීවර ගැටළුව සම්බන්ධයෙන් ඉන්දීය බලධාරීන් සමඟ සාකච්ඡා කිරීමට බලාපොරොත්තු වන බව ධීවර අමාත්‍ය මහින්ද අමරවීර මහතා පවසයි. අමාත්‍යවරයා පවසන්නේ පසුගියදා මෙරටට පැමිණි ඉන්දීය විදේශ කටයුතු අමාත්‍ය සුෂ්මා ස්වරාජ් මහත්මිය සමඟ ද මේ පිළිබඳ සාකච්ඡා කළ බවයි. මේ අතර ශ්‍රී ලංකා නිදහස් පක්ෂ 66 වන සංවත්සරය සාර්ථකව පැවැත්වීම සඳහා මේ වන විට සියලු කටයුතු සූදානම් කර ඇති බව එක්සත් ජනතා නිදහස් සන්ධානයේ මහ ලේකම් අමත්‍ය මහින්ද අමරවීර මහතා පවසයි. අමාත්‍යවරයා ප්‍රකාශ කළේ මේ වන විටත් පිරිස් කොළඹට පැමිණීම ආරම්භ කර ඇති අතර බස් රථ ලබා ගැනීමේ ගැටළුවකට මුහුණදීමට ද සිදුව ඇති බවයි. මේ අතර නියෝජ්‍ය අමාත්‍ය නිශාන්ත මුතුහෙට්ටිගම මහතා ප්‍රකාශ කළේ හිටපු ජනාධිපතිවරයා ද සංවත්සරයට සහභාගී විය යුතු බවයි.", "URL": "https://sinhala.adaderana.lk/news.php?nid=77016", "Category": null, "Parent URL": null}