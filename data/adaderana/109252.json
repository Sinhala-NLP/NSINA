{"Source": "Adaderana", "Timestamp": "May 4, 2019 08:46 pm", "Headline": "කඩු 3ක් සමඟ මුස්ලිම් කාන්තාවන් 2ක් හා පුද්ගලයින් 15ක් අත්අඩංගුවට", "News Content": "බේරුවල පොලිස් වසමේ යුද හමුදාව සහ පොලීසිය ගුවන් හමුදාව ඒකාබද්ධව කළ මෙහෙයුමකදී මෙහෙයුමකදී කාන්තාවන් දෙදෙනෙකු ඇතුළු පුද්ගලයින් 15ක් අත්අඩංගුවට ගෙන තිබේ. එමෙන්ම දුර දක්නයක්, කඩු 03ක් පිහි දෙකක්, ජංගම දුරකථන 08ත් හා රුපියල් ලක්ෂ 18ක් පොලීසිය විසින් සිය භාරයට ගෙන ඇත. මොනරාගල මඩකලපුව කූලාවඩි ප්‍රදේශයේ මාර්ගයක් අසල සැකකටයුතු පාර්සලයක් ඇති බවට ලද තොරතුරකට අනුව එම ප්‍රදේශයේ ජනතාව ඉවත්කර ආරක්ෂක අංශ විසින් සෝදිසි මෙහෙයුමක් දියත් කළේය. එහිදී අදාල පාර්සලයේ තිබී නවීන පන්නයේ වීඩියෝ කැමරාවක් සොයාගනු ලැබීය. මේ අතර කළුතර දර්ගා නගරයේ අලුකඳපිටිය ඉඩමක තිබූ විදේශ රටක නිෂ්පාදිත කඩු 04 ක් සොයා ගැනීමට අලුත්ගම පොලිසිය සමත් විය. වැල්ලවාය - මහවෙලමුල්ල ප්‍රදේශයේ නිවසක් පිටුපස වලදමා තිබූ විදේශ රටක නිෂ්පාදිත කඩු තුනක් වැල්ලවාය පොලිසිය සිය භාරයට ගත් අතර නිවසේ සිටි මුස්ලිම් කාන්තාවක් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=109252", "Category": null, "Parent URL": null}