{"Source": "Adaderana", "Timestamp": "February 17, 2018 11:05 am", "Headline": "නිරතදිග මෙක්සිකෝව දෙදරයි", "News Content": "නිරතදිග මෙක්සිකෝවට අද (17) උදෑසන ප්‍රබල භූකම්පනයක් හටගෙන තිබේ. එහි ප්‍රබලත්වය රික්ටර් මාපකයේ 7.2ක් බව අමෙරිකානු භූවිද්‍යා සමීක්ෂණ ආයතනය සඳහන් කර තිබේ. මෙම භූකම්පනයත් සමඟ නිරිතදිග මෙක්සිකෝවේ, ඔහාකා ප්‍රදේශයේ ගොඩනැගිලි කඩා වැටී ඇති බව ද විදෙස් මාධ්‍ය වාර්තා කර ඇත. කෙසේවෙතත් එමගින් කිසිඳු ජීවිත හානියක් සිදුව නොමැති බව සඳහන්ය. මේ අතර මෙම භුකම්පනය හේතුවෙන් සුනාමි තත්ත්වයක් හටගෙන නොමැති බව ද, පැසිපික් සුනාමි අනතුරු ඇගවීම් මධ්‍යස්ථානය ප්‍රකාශ කර තිබේ.", "URL": "https://sinhala.adaderana.lk/news.php?nid=84445", "Category": null, "Parent URL": null}