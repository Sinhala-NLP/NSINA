{"Source": "Adaderana", "Timestamp": "February 5, 2017 03:34 pm", "Headline": "2017 ජාතික අත්පිටපත් තරඟයේ නිර්මාණ භාරගනී", "News Content": "2017 ජාතික අත්පිටපත් තරඟය සඳහා නිර්මාණ භාරගැනීම ආරම්භ කර ඇති බව සංස්කෘතික කටයුතු දෙපාර්තමේන්තුව පවසයි.ලබන මැයි මස 31 වනදා දක්වා නිර්මාණ භාර ගැනීම සිදු කෙරෙන බව සංස්කෘතික කටයුතු අධ්‍යක්ෂ අනූෂා ගෝකුල මහත්මිය සඳහන් කළේය.උසස් ප්‍රමිතියකින් යුත් සිංහල නවකතා, කෙටිකතා, පද්‍ය සංග්‍රහ, ළමා කතා සහ සාහිත්‍ය, ඉතිහාසය, සංස්කෘතිය, පුරාවිද්‍යාව, කළාව, සෞන්දර්ය, ජනශ්‍රැති යන විෂයන්ට අදාළ ශාස්ත්‍රීය හෝ පර්යේෂණ ආදී ග්‍රන්ථ රාජ්‍ය මට්ටමින් ප්‍රකාශයට පත් කර නවක ලේඛක ලේඛිකාවන් දිරිමත් කිරීම මෙම අත්පිටපත් තරඟයේ අරමුණ වේ.මීට පෙර මුද්‍රණය නොකළ කෘති තරඟය සඳහා ඉදිරිපත් කළ හැකි අතර තරඟකරුවෙකුට එක් තරඟ ශිර්ෂයක් යටතේ එක් නිර්මාණයක් පමණක් ඉදිරිපත් කළ හැකි බව සංස්කෘතික කටයුතු අධ්‍යක්ෂ අනූෂා ගෝකුල මහත්මිය සඳහන් කළේය.මේ පිළිබඳ වැඩි විස්තර සංස්කෘතික කටයුතු දෙපාර්තමේන්තුවේ www.culturaldept.gov.lk වෙබ් අඩවියෙන් හෝ 011 2 882 667 යන දුරකතන අංකයෙන් ලබාගත හැකි බව සඳහන්වේ.", "URL": "https://sinhala.adaderana.lk/news.php?nid=69177", "Category": null, "Parent URL": null}