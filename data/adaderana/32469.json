{"Source": "Adaderana", "Timestamp": "March 16, 2013 02:40 pm", "Headline": "අපිරිසිදු කෑම වික්කාට නඩු", "News Content": "කල්පිටිය, තලවිල දේවස්ථානයේ මංගල්‍ය භූමියේ පවත්වාගෙන ගිය පරිභෝජනයට නුසුදුසු ආහාර අලෙවි කළ වෙළඳසැල් 12කට එරෙහිව මහජන සෞඛ්‍ය පරික්ෂකවරුන් විසින් නඩු පවරා තිබේ. පරිභෝජනයට නුසුදුසු ආහාර අලෙවි කළ වෙළඳසැල් 200 ක් පමණ මෙහි දී හදුනා ගත් බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ උපලේකම් චමිල් සමන්ත මුතුකුඩ මහතා කියා සිටියේය. මීට අමතරව සෞඛ්‍ය අමාත්‍යංශයේ අනුමැතිය නොමැතිව අලෙවි කළ පානීය ජල බෝතල් 300 ක් පමණ මහජන සෞඛ්‍ය පරීක්ෂකවරුන් සිය භාරයට ගෙන ඇත. උප ලේකම්වරයා කියා සිටියේ අදාළ වෙළදසැල්වලට එරෙහිව කල්පිටිය සහ පුත්තලම මහේස්ත්‍රාත් අධිකරණවල නඩු පවරා ඇති බවයි.", "URL": "https://sinhala.adaderana.lk/news.php?nid=32469", "Category": null, "Parent URL": null}