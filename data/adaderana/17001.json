{"Source": "Adaderana", "Timestamp": "June 25, 2011 02:25 pm", "Headline": "ගොඩනැගිලි ඉදිකිරිමේ නෛතික රාමුව ලිහිල් කිරීමට අවධානය ", "News Content": "ස්වාභාවික ආපදා සහිත කලාපවල ගොඩනැගිලි ඉදිකිරිමේ දී බලපාන නෛතික රාමුව ලිහිල් කිරීම සම්බන්ධයෙන් මාතලේ දිස්ත්‍රික් සම්බන්ධීකරණ කමිටුව අවධානය යොමුකර තිබේ. එවැනි ස්වාභාවික විපත් ඇති වන කලාප ලෙස හඳුනාගෙන ඇති ප්‍රදේශවල ගොඩනැගිලි ඉදිකිරීමේ දී ජාතික ගොඩනැගිලි පර්යේෂණ ආයතනයෙන් අවසර ලබාගත යුතු බව එම කමිටුව පෙන්වා දෙයි. එහිදී භූ විද්‍යා පරීක්ෂණ ප්‍රමාද වීම මත ඇතැම් පුද්ගලයින්ට නිවාස ඉදිකර ගැනීමට නොහැකි වී ඇති තත්ත්වයන් පිළිබඳ අවධානය යොමුකර මෙම තීරණය ගත් බව මාතලේ දිස්ත්‍රික් සම්බන්ධීකරණ කමිටුව පවසයි. කමිටුවේ සභාපති නීතීඥ ලක්ෂ්මන් වසන්ත පෙරේරා මහතාගේ ප්‍රධානත්වයෙන් ජූනි මාසය සඳහා අදාළ කමිටුව රැස්වූ අවස්ථාවේ මාතලේ දිස්ත්‍රික් ලේකම් හෙලන් ඒ. මීගස්මුල්ල මහත්මිය විසින් මේ සම්බන්ධ කරුණු ඉදිරිපත් කර තිබේ. ඒ අනුව ‍පවතින නෛතික රාමුව ලිහිල් කිරීමට එම කමිටුව තීරණය කර ඇත.", "URL": "https://sinhala.adaderana.lk/news.php?nid=17001", "Category": null, "Parent URL": null}