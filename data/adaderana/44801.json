{"Source": "Adaderana", "Timestamp": "July 20, 2014 04:16 pm", "Headline": "පාදුක්කේ නිවසක් ගිනිගෙන කතක් මරුට ", "News Content": "පාදුක්ක, කන්දෙවත්ත ප්‍රදේශයේ නිවසක හටගත් ගින්නකින් කාන්තාවක මියගොස් තිබේ. අද(20) දහවල් මෙම ගින්න හටගෙන ඇති බව පොලිසිය පැවසුවේය. අදාළ කාන්තාව සිය 09 හැවිරිදි දරුවා සමඟ අදාළ නිවසේ සිට ඇති අතර ගින්න ඇතිවන අවස්ථාවේ එම දරුවා මිදුලේ සෙල්ලම් කරමින් සිට ඇති බව සඳහන් වෙයි. නිවසේ කාමරයක් තුළ සිටි කාන්තාව මෙලෙස ගින්නට හසුව මියගොස් ඇති බව පොලිසිය සඳහන් කළේය. මියගොස් ඇත්තේ 53 හැවිරිදි කාන්තාවකි. ගින්නට හේතුව මෙතෙක් අනාවරණය වි නොමැති අතර පාදුක්ක පොලිසිය මේ සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=44801", "Category": null, "Parent URL": null}