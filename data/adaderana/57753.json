{"Source": "Adaderana", "Timestamp": "March 1, 2016 10:29 am", "Headline": "දියේ ගිළී 1ක් මරුට 1ක් අතුරුදන්", "News Content": "ත්‍රීකුණාමලය, ඩයික් පාර ප්‍රදේශයේ ‍දී මුහුදේ දියනෑමට ගිය පුද්ගලයෙකු දියේ ගිළී මියගොස් තිබේ.අදාළ පුද්ගලයා තවත් අයෙකු සමඟ මුහුදේ දියනාමින් සිටියදී දියේ ගිළී ඇති බව පොලීසිය පවසයි.අනතුරුව ඔහු ත්‍රීකුණාමලය රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ 69 හැවිරිදි බණ්ඩාරවෙල ප්‍රදේශයේ පදිංචිව සිටි අයෙකි.මේ අතර ගාල්ල, මාගාල්ල ප්‍රදේශයේ මුහුදේ දියනෑමට ගිය ළමයෙකු දියේ ගිළී අතුරුදන්ව තිබේ.අදාළ ළමයා තවත් ළමයෙකු සමඟ දියනාමින් සිටියදී දියේ ගිළී අතුරුදන්ව ඇති බව පොලීසිය පවසයි.අතුරුදන්ව ඇත්තේ 17 හැවිරිදි මාගාල්ල ප්‍රදේශයේ පදිංචි ළමයෙකු වන අතර නාවික හමුදාව සහ පොලීසිය එක්ව ඔහු සොයා මෙහෙයුම් ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=57753", "Category": null, "Parent URL": null}