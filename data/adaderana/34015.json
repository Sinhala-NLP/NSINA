{"Source": "Adaderana", "Timestamp": "May 12, 2013 09:30 am", "Headline": "ගැරීගේ තැන ඩොමින්ගෝට", "News Content": "දකුණු අප්‍රිකානු ක්‍රිකට් කණ්ඩායමේ නව පුහුණුකරු ලෙස රසල් ඩොමින්ගෝ පත් කර තිබේ. ගැරි කර්ස්ටන් සිය තනතුරෙන් ඉවත්වීම හේතුවෙන් ඩොමින්ගෝට එම අවස්ථාව උදාවී ඇති අතර ඔහු දකුණු අප්‍රිකානු කණ්ඩායමේ සහය පුහුණුකරු ලෙස කටයුතු කරමින් සිටියේය. ඒ අනුව ඉදිරි වසර දෙකක කාලයක් සඳහා ඩොමින්ගෝ දකුණු අප්‍රිකානු කණ්ඩායමේ පුහුණුකරු ලෙස කටයුතු කිරීමට නියමිතය. අගෝස්තු මාසයේ දී ශ්‍රී ලංකාව සමඟ පැවැත්වීමට නියමිත එක්දින තරගාවලියට සිය කණ්ඩායම පුහුණු කිරීම ඔහුගේ පළමු ඉලක්කයයි.", "URL": "https://sinhala.adaderana.lk/news.php?nid=34015", "Category": null, "Parent URL": null}