{"Source": "Adaderana", "Timestamp": "May 28, 2013 04:10 pm", "Headline": "ඝාතන නඩුවට සම්බන්ධ ප්‍රාදේශීය සභා සභාපති රිමාන්ඩ්", "News Content": "මාවනැල්ල ප්‍රදේශයේ සිදුවූ පුද්ගල ඝාතනයකට අදාළ නඩුවක විත්තිකරුවකු වන මාවනැල්ල ප්‍රාදේශීය සභාවේ සභාපතිවරයා රක්ෂිත බන්ධනාගාර ගතකිරීමට කෑගල්ල මහාධිකරණය අද (28) නියෝග කළේය. ඊට අදාළ නඩුව අද මහාධිකරණයේ දී විභාගයට ගත් අවස්ථාවේ මහාධිකරණ විනිසුරු මේනකා විජේසුන්දර මෙනවිය මෙම නියෝගය ලබා දුන් බව අද දෙරණ වාර්තාකරු සඳහන් කළේය. 2002 වසරේ මාවනැල්ල ප්‍රදේශයේ දී සිදුවූ වෙඩි තැබීමක දී පුද්ගලයෙකු ජීවිතක්ෂයට පත්විණි. එම සිද්ධියට අදාළ නඩුවේ විත්තිකරුවෙකු වූ මාවනැල්ල ප්‍රාදේශීය සභාවේ සභාපතිවරයා රක්ෂිත බන්ධනාගාර ගතකිරීමට නියෝග කළ මහාධිකරණ විනිසුරුවරිය අදාළ නඩුව නොනවත්වා විභාග කිරීමට ද තීරණය කර තිබේ.", "URL": "https://sinhala.adaderana.lk/news.php?nid=34453", "Category": null, "Parent URL": null}