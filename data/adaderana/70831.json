{"Source": "Adaderana", "Timestamp": "March 13, 2017 03:57 pm", "Headline": " සැකසහිත ලෙස පුද්ගලයෙකු මියයාම-විමර්ශන අරඹයි ", "News Content": "සැකසහිත ලෙස පුද්ගලයෙකු මියයාම සම්බන්ධයෙන් කරන්දෙණිය පොලීසිය විමර්ශන ආරම්භ කර තිබේ. කරන්දෙණිය, දිවියගහවෙල, බොරකන්දවත්ත මාර්ගයේ තිබී පුද්ගල මළ සිරුරක් අද(13) උදෑසන සොයා ගත් බව පොලීසිය පැවසුවේය. මියගිය පුද්ගලයා එම ප්‍රදේශයේම පදිංචිව සිටි 30 හැවිරිදි අයෙකු බවට හඳුනාගෙන තිබේ. බලපිටිය මහේස්ත්‍රාත්වරයා විසින් මරණ පරීක්ෂණය සිදු කර ඇති අතර පශ්චාත් මරණ පරීක්ෂණය සඳහා මෘත ශරීරය ඇල්පිටිය රෝහලේ තැන්පත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=70831", "Category": null, "Parent URL": null}