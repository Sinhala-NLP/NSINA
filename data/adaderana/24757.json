{"Source": "Adaderana", "Timestamp": "June 4, 2012 01:09 pm", "Headline": "ඩිරාම් 220, 000 ක් වටිනා භාණ්ඩ සොරකම් කළ ශ්‍රී ලාංකිකයන් 4 ක් දැලේ", "News Content": "ඩිරාම් 220, 000 වටිනා භාණ්ඩ තොගයක් සොරකම් කළ ශ්‍රී ලාංකික පුද්ගලයන් හතර දෙනෙකුගෙන් සමන්විත කණ්ඩායමක් සාජා පොලීසිය විසින් අත්අඩංගුවට ගෙන තිබේ. මෙම අත්අඩංගුවට ගත් කණ්ඩායමේ කාන්තාවන් දෙදෙනෙකු හා පිරිමින් දෙදෙනෙකු සමන්විත වන අතර ඔවුන් විසින් සෙරකම් කරන ලද විදුලි උපකරණ, ජංගම දුරකථන, ඔරලෝසු, රන් ආභරණ ආදී භාණ්ඩ රුසක් අත්අඩංගුවට ගැනීමට හැකිවූ බව එරට ‍පොලීසිය පවසන බව විදෙස් මාධ්‍ය පවසයි. මෙම සොරකම් කරන ලද භාණ්ඩ වලින් 120, 000 පමණ කොටසක් ආභරණ වෙළදසැලකට විකුණා ඇති අතර ඉතිරි භාණ්ඩ ප්‍රමණය නීති විරෝධී අයුරින් රටින් පිටකර ඇති බවද එම මාධ්‍ය වාර්තා සදහන් කරයි. කාන්තාවන් දෙදෙනා තාවකාලික ගෘහ සේවිකාවන් වශයෙන් සේවයට බැදී නිවෙස් හිමියන් සමඟ හිතවත්වී පසුව ඔවුන් රවටා එම නිවෙස්වල ඇති වටිනා භාණ්ඩ රුගෙන පළා ගොස් ඇති බව එම මාධ්‍ය වාර්තා කරයි. එරට පොලිස් ස්ථාන රාශියකට මොවුන් පිළිබදව පැමිණිලි ලැබීමෙන් පසුව පොලීසිය විසින් මොහු අත්අඩංගුවට ගැනීම සදහා විශේෂ කණ්ඩායමක් පත්කර තිබිණි මෙම පුද්ගලයන් සාජා රටින් පිටවීමට හොර විදේශ ගමන් බල පත්‍රයක් සකස් කර ගැනීමට උත්සහ කළ අවස්ථාවේදී එරට පොලීසිය විසින් මෙම පුද්ගලයන් අත්අඩංගුවට ගෙන ඇත. කෙසේවෙතත් අත්අඩංගුවට ගැනිමෙන් පසුව මොවුන්ගෙන් සිදුකළ ප්‍රශ්ණ කිරීම්වලදී මොවුන් වරද පිළිගෙන ඇති අතර එම සොරාගත් භාණ්ඩ තොගයෙන් කොටසක් විකුණූ බවත් අනිත් කොටස ශ්‍රී ලංකාවට යවා ඇති බවත් ඔවුන් පොලීසියට පවසා ඇති බව විදෙස් මාධ්‍ය වාර්ථා වැඩ් දුරටත් සදහන් කරයි.", "URL": "https://sinhala.adaderana.lk/news.php?nid=24757", "Category": null, "Parent URL": null}