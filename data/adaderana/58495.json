{"Source": "Adaderana", "Timestamp": "March 22, 2016 10:41 am", "Headline": "කතක් සමඟ 8ක් හෙරොයින් එක්ක අල්ලයි", "News Content": "හෙරොයින් ළඟ තබාගෙන සිටි කාන්තාවක වැලිකඩ, අරුණෝදය මාවත ප්‍රදේශයේ දී අත්අඩංගුවට ගෙන තිබේ.වැලිකඩ පොලීසියට ලද තොරතුරක් මත සිදුකළ වැටලීමකදී සැකකාරිය අත්අඩංගුවට ගෙන ඇති බව පොලීසිය සඳහන් කළේය.එහිදී ඇය සතුව තිබී හෙරොයින් ග්‍රෑම් දෙකයි මිලිග්‍රෑම් 100ක් පොලීසිය භාරයට ගෙන තිබේ. අත්අඩංගුවට ගත් සැකකාරිය අලුත්කඩේ, අංක හතර අධිකරණය වෙත ඉදිරිපත් කිරීමට නියමිතය.මේ අතර හෙරොයින් මිලිග්‍රෑම් 70ක් සමඟ පුද්ගලයින් හත් දෙනෙකු බලංගොඩ ප්‍රදේශයේ දී අත්අඩංගුවට ගෙන තිබේ. බලංගොඩ පොලීසියට ලද තොරතුරක් මත සැකකරුවන් අත්අඩංගුවට ගෙන ඇති අතර ඔවුන් බලංගොඩ, මොරහැල ප්‍රදේශයේ පදිංචිකරුවන් බව පොලීසිය සඳහන් කළේය. සැකකරුවන් බලංගොඩ අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58495", "Category": null, "Parent URL": null}