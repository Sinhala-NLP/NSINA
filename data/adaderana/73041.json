{"Source": "Adaderana", "Timestamp": "May 10, 2017 08:33 pm", "Headline": "සිල් සමාදම් වු 61 ක් බඹර ප්‍රහාරයෙන් රෝහලේ", "News Content": "ආරච්චිකට්ටුව, විජයකටුපොත, ශ‍්‍රී වර්ධනාරාම විහාරස්ථානයේ බුදු පිළිමයක් අසළ ඇති බඹර කූඩුවක් ඇවිස්සීමෙන් සිල් සමාදම් වී සිටි පිරිසකට බඹර ප‍්‍රහාරයක් එල්ල වී ඇත. අද (10) දහවල් මෙම බඹර ප‍්‍රහාරය එල්ල වී තිබේ. ප‍්‍රහාරයට ලක්වූ 49 දෙනෙකු ප‍්‍රතිකාර සඳහා හලාවත මහා රෝහලට ද තවත් පුද්ගලයින් 4 කු ආනවිළුන්දාව ප‍්‍රාදේශීය රෝහලට ඇතුළත් කර ඇත. මෙලෙස ඇතූළත් කරන ලද බැතිමතුන්ගෙන් වයස අවුුරුදු 18 ට අඩු ගැහැණු සහ පිරිමි දරුවන් 33 ක් හා වයස අවුරුදු 18 වැඩි ගැහැණු හා පිරිමි පුද්ගලයින් 16 ක් හලාවත රෝහලේ නේවාසිකව ප‍්‍රතිකාර ලබන බව පොලීසිය සඳහන් කරයි.", "URL": "https://sinhala.adaderana.lk/news.php?nid=73041", "Category": null, "Parent URL": null}