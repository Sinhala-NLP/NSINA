{"Source": "Adaderana", "Timestamp": "May 28, 2010 01:34 pm", "Headline": "හොවාඩ්ගේ බලාපොරොත්තුවට ශ්‍රී ලංකාවෙන් තහංචි", "News Content": "අන්තර්ජාතික ක්‍රිකට් කවුන්සිලයේ උපසභාපති ධුරය සඳහා නාමයෝජනා ඉදිරිපත් කර ඇති ජෝන් හොවාඩ් මහතා පිළිබඳව කළ ඡන්ද විමසීමේ දී ශ්‍රී ලංකාව සිය අකමැත්ත පළ කර තිබේ. ශ්‍රී ලංකා ක්‍රිකට් ආයතනයේ අතුරු කමිටු සභාපති සෝමචන්ද්‍ර ද සිල්වා මේ බව ජාත්‍යන්තර මාධ්‍ය හමුවේ ප්‍රකාශ කර ඇති බව සඳහන් වේ. ජෝන් හොවාඩ් ඔස්ට්‍රේලියාවේ හිටපු අගමැතිවරයා වන අතර මුත්තයියා මුරලිදරන්ට 2004 වසරේ දී එල්ල වූ පන්දුව දමා ගැසීමේ චෝදනාවට දෙවරක්ම පරීක්ෂණ පැවැත්විය යුතු බවට‍ ප්‍රකාශ කරමින් ඔහු මුරලිදරන්ව අභියෝගයට ලක් කර තිබිණි.. ඔස්ට්‍රේලියාවේ සහ නවසීලන්තයේ ඕනෑම ක්‍රිකට් කවුන්සිල නියෝජිතයෙකුට සහය පළ කළ ද ඉන් පිටත කිසිවෙකුත් පිළිබඳ තමා සෑහීමකට පත් නොවන බව සෝමචන්ද්‍ර මහතා පවසා ඇත. ‍ජෝන් හොවාඩ්ට මෙම ධුරය ලබාගැනීමට නම් ටෙස්ට් ක්‍රීඩා කරන රටවල් 10 අතුරින් රටවල් 7 ක කැමැත්ත හිමිවිය යුතුය.. මේ වන විටත් ඔස්ට්‍රේලියාවේ සහ නවසීලන්තයේ කැමැත්ත ඔහුට ලැබී ඇති අතර රටවල් 3 ක අකමැත්ත පළ වී තිබේ. තවත් එක් රටක අකමැත්ත පළ වුවහොත් ජෝන් ‍හොවාඩ්ට මෙම ධුරය හිමිනොවේ.", "URL": "https://sinhala.adaderana.lk/news.php?nid=8672", "Category": null, "Parent URL": null}