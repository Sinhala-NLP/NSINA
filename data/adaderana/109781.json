{"Source": "Adaderana", "Timestamp": "May 12, 2019 07:26 am", "Headline": "නීති විරෝධී රා බැරල් 273ක්", "News Content": "නීති විරෝධී ලෙස නිපදවන ලද කෘතිම රා ලීටර් 54,550 ක් අඩංගු බැරල් 273ක් අත්අඩංගුවට ගැනීමට සුරාබදු දෙපාර්තමේන්තුවේ ආදායම් සහ නීතිය ක්‍රියාත්මක කිරීමේ අංශයේ නිලධාරීන් කටයුතු කර ඇත. මහවැව, වලහාපිටිය සහ මුට්ටිබැදිවෙල යන ප්‍රදේශ වලදී මෙම වැටලීම් සිදු කර ඇත. රා නිෂ්පාදනය කිරීමට සහ එකතු කිරීම සඳහා බලපත්‍ර ලබා ගෙන කෘතිම රා නිෂ්පාදනය කිරීම සිදු කර ඇති බව වැටලීම කළ නිලධාරීන් සඳහන් කරයි. පුත්තලම දිස්ත්‍රික්කය තුළ මහ රා නිෂ්පාදනය බහුලව සිදු වන බවත්,ඒ අතරින් ඇතමුන් නීති විරෝධී ලෙස මහ රා නිෂ්පාදනය කරන බවට සහ බලපත්‍ර ලබා ගෙන කෘතිම රා නිෂ්පාදනය කරන බවට ලැබුණු තොරතුරු මත මෙම වැටලීම් සිදු කර ඇත.", "URL": "https://sinhala.adaderana.lk/news.php?nid=109781", "Category": null, "Parent URL": null}