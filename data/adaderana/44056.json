{"Source": "Adaderana", "Timestamp": "June 18, 2014 03:11 pm", "Headline": "කුඩු පැකට් කරමින් සිටි කතක් ඇතුළු 5ක් දැලේ ", "News Content": "ගල්කිස්ස, ජයමාවත ප්‍රදේශයේ නිවසක හෙරොයින් මත් ද්‍රව්‍ය ඇසුරුම් කරමින් සිටි කාන්තාවක ඇතුළු පුද්ගලයින් 05 දෙනෙකු අත්අඩංගුවට ගෙන තිබේ. ගල්කිස්ස පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. එහිදී ඔවුන් සතුව තිබී හෙරොයින් ග්‍රෑම් 585 ක් පොලිසිය බාරයට ගෙන තිබේ. සැකකරුවන් ගල්කිස්ස, කොටහේන සහ මෝදර යන ප්‍රදේශවල පදිංචිකරුවන් වන අතර ඔවුන් අද(18) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44056", "Category": null, "Parent URL": null}