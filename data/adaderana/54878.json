{"Source": "Adaderana", "Timestamp": "November 4, 2015 06:24 pm", "Headline": "සනී ලියෝන් ගේන්න හදනවා", "News Content": "නිරූපිකාවක් සහ චිත්‍රපට නිළියක් වන සනී ලියෝන් මෙරටට ගෙන්වා කැසිනෝ ප්‍රවර්ධන වැඩසටහනක් ක්‍රියාත්මක කිරීමට රජය සැලසුම් කර ඇති බවට පාර්ලිමේන්තු මන්ත්‍රී විමල් වීරවංශ මහතා චෝදනා කරයි.මන්ත්‍රීවරයා පවසන්නේ පසුගිය කාලයේ කැසිනෝ ව්‍යාපාරයට එරෙහිව හඬ නැගූ පුද්ගලයින් මේ වන විට මේ පිළිබඳව නිහඞ ප්‍රතිපත්තියක් අනුගමනය කරමින් සිටින බවයි.අද පෙරවරුවේ කොළඹ පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී විමල් වීරවංශ මහතා මේ බව පැවසීය.එහිදී මන්ත්‍රීවරයා කියා සිටියේ පසුගිය කාලයේ මෙවැනි දේවල් සම්බන්ධයෙන් හඬ නැඟූ අතුරලියේ රතන ස්වාමින් වහන්සේ දැන් කොහේද යන ලෙසයි.උන්වහන්සේ ආරණ්‍යවාසි හෝ වනවාසී වී දැයි ඔහු ප්‍රශ්න කළේය.සෝභිත හිමියන් නම් අසනීප වී විදේශ ගතව සිටින බව දන්නේ යැයිද විමල් වීරවංශ මහතා පැවසුවේය.කෙසේ හෝ සනි‍ ලියෝන් ගෙනවන්නේ නැතිනම් එය එසේ නොවේයැයි ආණ්ඩුව කිව යුතු බවද මන්ත්‍රීවරයා කියා සිටියේය.මේ අතර මෙම චෝදනාව සම්බන්ධයෙන් විමසීමට අද දෙරණ පාර්ලිමේන්තු මන්ත්‍රී පූජ්‍ය අතුරලියේ රතන හිමියන් සම්බන්ධ කරගැනීමට උත්සාහ කළ ද එම උත්සාහයන් අසාර්ථක වුණි. කෙසේවෙතත් මෙම ප්‍රවර්ධන වැඩසටහන පිළිබඳව අද දෙරණ සංචාරක සංවර්ධන හා ක්‍රිස්තියානු කටයුතු පිළිබඳ අමාත්‍ය ජෝන් අමරතුංග මහතාගෙන් විමසීමක් කළේය.එහිදී අමාත්‍යවරයා පැවසුවේ තමන් දන්නා පරිදි ආණ්ඩුවෙන් නම් එවැනි කෙනෙක් ගෙන එන්නේ නැති බවයි.පුද්ගලික අංශයෙන් ගේනවාද දන්නේ නැතැයි පැවසූ ඇමතිවරයා රජයෙන් නම් ගෙන්වන්නේත්, ගෙන එන්නේත් නැතැයි කියා සිටියේය.", "URL": "https://sinhala.adaderana.lk/news.php?nid=54878", "Category": null, "Parent URL": null}