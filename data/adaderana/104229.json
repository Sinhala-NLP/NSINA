{"Source": "Adaderana", "Timestamp": "February 13, 2019 01:28 pm", "Headline": "යෝජිත ජලාශයකට විරෝධය පා දැරණියගල උණුසුම්", "News Content": "ඉදිකිරීමට යෝජිත රූකාෂල් ජලාශයට සහ විදුලි බලාගාරයට විරෝධය පලකරමින් දැරණියගල ජන හඬ සංවිධානය අද(13) විරෝධතාවයක නිරත විය. දැරණියගල පුරාණ විහාරස්ථානයෙන් මෙම විරෝධතාවය ආරම්භ කළ අතර පසුව විරෝධතාකරුවන් පා ගමනින් දැරණියගල නගරය දක්වා පැමිණ එහිදී විරෝධතාවයේ නිරත විය. පසුව විරෝධතාකරුවන් දැරණියගල ප්‍රාදේශීය සභාවේ සභාපතිවරයා වෙත ලිපියක් භාරදුන්නේය. අනතුරුව ඔවුන් දැරණියගල ප්‍රාදේශීය ලේකම්වරියට අත්සන් 8000කින් යුත් සංදේශයක්ද භාරදෙනු ලැබිය.", "URL": "https://sinhala.adaderana.lk/news.php?nid=104229", "Category": null, "Parent URL": null}