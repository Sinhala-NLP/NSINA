{"Source": "Adaderana", "Timestamp": "September 11, 2014 08:48 am", "Headline": "මොරටුවේ ධීවරයින් දෙන්නෙක් මරුට", "News Content": "මොරටුව, කොරළවැල්ලෙන් මුහුදු ගිය ධීවරයින් සිව්දෙනෙකුගෙන් දෙදෙනෙකු මියගොස් ඇති බව පොලීසිය කියයි. ඊයේ සවස මොවුන් මුහුදු ගොස් ඇත. එහිදී ඔවුන්ගේ බෝට්ටුවේ එංජිම ක්‍රියාවිරහිත වීම නිසා බෝට්ටුව පෙරළී මෙම සිව්දෙනාම මුහුදු රළට හසුව තිබේ. අනතුරුව මොවුන් සිව්දෙනාම වෙරළට ගොඩ ගසා ඇති අතර කඩිනමින් පානදුර රෝහලට රැගෙන ගොස් ඇත. එහිදී අනාවරණය වී ඇත්තේ මොවුන්ගෙන් දෙදෙනෙකු මියගොස් ඇති බවයි. තවත් අයෙකු පානදුර රෝහලේ ප්‍රතිකාර ලබන බවත්, අනෙක් තැනැත්තා නිරෝගීව සිටින බවත්, පොලිස් මාධ්‍ය ඒකකය කියයි.", "URL": "https://sinhala.adaderana.lk/news.php?nid=45980", "Category": null, "Parent URL": null}