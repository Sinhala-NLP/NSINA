{"Source": "Adaderana", "Timestamp": "December 14, 2010 09:29 am", "Headline": "මදුරුවන්ට නවාතැන් දුන් ආයතන 357 ට එරෙහිව නඩු ", "News Content": "දෙසැම්බර් මස පළමු සතිය තුළ සිදු කළ වැටලීම් වල දී මදුරුවන් බෝ වන ස්ථාන පවත්වාගෙන ගිය ආයතන 357 ට එරෙහිව නඩු පවරා ඇති බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එම සතිය තුළ ආයතන 61, 217ක් පරීක්ෂාවට ලක් කොට ඇති අතර එයින් ආයතන 7252 ට මදුරුවන් බෝ වන ස්ථාන ඇති බවට නිවේදන නිකුත් කර තිබේ. නඩු පැවරූ ආයතන 357 න් 112ක නඩු විභාගය අවසන්ව ඇති බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා ප්‍රකාශ කළේය. එම ආයතන වලින් තුන් ලක්ෂ තිස් හය දහසක දඩ මුදලක් අය කර ගෙන ඇති බව ද ඔහු සඳහන් කළේය. ඉදිරියටත් මෙම වැටලීම් අඛණ්ඩව සිදු කරන බව උපුල් රෝහණ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=12834", "Category": null, "Parent URL": null}