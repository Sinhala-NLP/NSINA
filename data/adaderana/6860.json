{"Source": "Adaderana", "Timestamp": "February 22, 2010 08:30 am", "Headline": "සිරිපා වන්දනාවේදී සැලකිලිමත් වන්න", "News Content": "සිරිපා වන්දනා කිරීම සඳහා පැමිණෙන බැතිමතුන් සිය ආරක්ෂාව පිළිබඳ සැලකිලිමත් විය යුතු බව ‍පොලිසිය පවසයි. සිරිපා සමයේදී දිවයිනේ විවිධ ප්‍රදේශ වලින් පැමිණෙන බැතිමතුන් අතර මගදී දිය නෑමට යෑම වැනි ක්‍රියා වලදි අනතුරු වලට ලක්විය හැකි බවත්, පසුගිය කාලය තුළ එවැනි අනතුරු රැසක් වාර්තා වු බවද පොලිසිය සඳහන් කරයි. මේ අතර කෙහෙල්ගමු ඔයේ දිය නෑමට ගිය ශ්‍රි පාද වන්දනාවේ පැමිණි නඩයක 14 හැවිරිදි දැරියක් ද ඊයේ දියේ ගිලී මියගියේය.", "URL": "https://sinhala.adaderana.lk/news.php?nid=6860", "Category": null, "Parent URL": null}