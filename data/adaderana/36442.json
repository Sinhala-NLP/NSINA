{"Source": "Adaderana", "Timestamp": "August 7, 2013 10:28 am", "Headline": "ගිනි අවියක් ළඟ තබාගෙන හසුවෙයි", "News Content": "නීතිවිරෝධී ලෙස ගිනි අවියක් තම සන්තකයේ තබාගත් පුද්ගලයෙකු අක්කරෙයිපත්තුව - කන්නකිරපුරම් ප්‍රදේශයේ දී අත්අඩංගුවට ගෙන තිබේ. අක්කරෙයිපත්තුව - ඔලුවිල් නාවික හමුදා කඳවුරේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. සැකකරු සතුව තිබී බෝර 12 පතුරොම් තුවක්කුවක් සහ එම උණ්ඩ 05ක් පොලීසිය භාරයට ගෙන තිබේ. සැකකරු සහ ගිනි අවිය අද(07) අක්කරෙයිපත්තුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36442", "Category": null, "Parent URL": null}