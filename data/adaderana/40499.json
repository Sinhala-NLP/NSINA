{"Source": "Adaderana", "Timestamp": "January 20, 2014 05:50 pm", "Headline": "ලාංකික ධීවරයින්ගේ යාත්‍රා ඉන්දියාව නිදහස් කරනවාලු", "News Content": "ඉන්දීය භාරයේ පවතින මෙරට ධීවර යාත්‍රා හෙට දිනයේ නිදහස් කරන බව ඉන්දියාව පවසා තිබේ. දැනට ඉන්දීය භාරයේ ශ්‍රී ලාංකික ධීවර යාත්‍රා 34ක් පවතින බව ධීවර අමාත්‍යාංශය සඳහන් කළේය. ඉන් 15ක් හෙට දිනයේ දී නිදහස් කරන බව ඉන්දීය බලධාරීන් පවසා ඇති බව ධීවර අමාත්‍යාංශය පැවසුවේය. දැනට ඉන්දීය භාරයේ පසුවන ශ්‍රී ලාංකික ධීවරයින් ද හැකි ඉක්මනින් නිදහස් කරන බවට ඉන්දියාව පවසා ඇති බව ධීවර අමාත්‍යාංශය ප්‍රකාශ කළේය. මේ අතර ඉන්දීය ධීවර යාත්‍රා 90ක් ශ්‍රී ලංකාව භාරයේ ඇති අතර ඉන් 15ක් හෙට දිනයේ දී නිදහස් කිරීමට කටයුතු කරන බව ධීවර අමාත්‍යාංශය පැවසුවේය. මීට අමතරව ඉන්දියානු ධීවරයින් අධිකරණවලට ඉදිරිපත් කිරීමෙන් අනතුරුව කොටස් වශයෙන් නිදහස් කිරීමට කටයුතු කරන බව ඔවුන් ප්‍රකාශ කළේය.", "URL": "https://sinhala.adaderana.lk/news.php?nid=40499", "Category": null, "Parent URL": null}