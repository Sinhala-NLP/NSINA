{"Source": "Adaderana", "Timestamp": "November 3, 2012 09:14 am", "Headline": "සංවර්ධන නව සංකල්පයක් ඔස්සේ සිදුකිරීමට පියවර", "News Content": "රජයේ සංවර්ධන ක‍්‍රියාදාමය නව සංකල්පයක් ඔස්සේ සිදුකිරීමට රජය පියවර ගෙන ඇති බව නියෝජ්‍ය මුදල් අමාත්‍ය ආචාර්ය සරත් අමුණුගම මහතා පවසයි. මෙතෙක් සැලසුමකින් තොරව විවිධ ස්ථානවල ස්ථාපිත කෙරුණු කර්මාන්තශාලා වෙනුවට කේන්ද්‍රගත කෙරුණු ස්ථානවල කර්මාන්තශාලා ආදිය නව ක‍්‍රමය යටතේ ස්ථාපිත කෙරෙන බව හෙතෙම සඳහන් කරයි. ඒ සඳහා හඳුනාගත් ප‍්‍රදේශවල සංවර්ධන කළාප ස්ථාපිත කිරීම සිදුකරන බව හෙතෙම අමාත්‍යවරයා පැවසීය. මේ හේතුවෙන් විවිධ ස්ථානවල ස්ථාපිත කෙරුණු කර්මාන්තශාලා ආදියට ජලය, විදුලිය පහසුකම් ලබාදීමේ දී මතු වන ගැටලු මෙම නව ක‍්‍රමයේ දී පැන නොනගින බව ආචාර්ය සරත් අමුණුගම නියෝජ්‍ය අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=28849", "Category": null, "Parent URL": null}