{"Source": "Adaderana", "Timestamp": "April 30, 2018 06:57 pm", "Headline": "වාරයක නිමාව සහ අවාරයක ආරම්භය ", "News Content": "2017-2018 වර්ෂය සඳහා වු ශ්‍රී පාද වන්දනා වාරය අද (30) උදැසන ශ්‍රී පාද උඩුමළුවේ පැවැති විශේෂ ආගමික වතාවත්වලින් අනතුරුව අවසන් වී ඇත. මේ අනුව ශ්‍රී පාද උඩු මළුවේ තැන්පත් කර තිබු සමන් දේව ප්‍රතිමාව , සදාතුක කරඩුව සහ දේව ආභරණවලින් දේවාභරණ රැගත් එක් පෙරහැරක් අද උදැසන 7ට ශ්‍රී පාද උඩු මළුවේ සිට පැල්මඩුල්ල රජමහ විහාරස්ථානය දක්වා වැඩම කර තිබේ. ශ්‍රී පාද උඩ මළුවේ අද දහවල් පැවැත් වෙන බුදධ පුජාවෙන් අනතුරුව තවත් පොරහැරක් නල්ලතන්නිය දක්වා වැඩම කර ඇත. එම පෙරහැර නල්ලතන්නියේදි පෙරහැරල් දෙකක් වශයෙන් වෙන් වි එක් පෙරහැරක් බගවන්තලාව ,බලංගොඩ හරහා පැල්මඩුල්ල රජමහ විහාරස්ථානයට ගමන් කරන අතර අනෙක් පෙරහැර නල්ලතන්නිය ,ලක්ෂපාන ,යටියන්තොට , අවිස්සාවේල්ල ,රත්නපුර හරහා පැල්මඩුල්ල රජ මහ විහාරස්ථානය දක්වා ගමන් කිරිමට නියමිතයි. රත්නපුර රජ මාවත ඔස්සේ වඩම්මවන පෙරහැර කුරුවිට යුද හමුදා කදවුරේ නිලධාරින් විසින් වඩම්මවන අතර නල්ලතන්නිය දක්වා ගමන් ගන්නා පෙරහැර ලක්ෂපාන යුද හමුදා කඳවුරේ නිලධාරින් විසින් වැඩම කර ඇත. මාර්ග තුනක් ඔස්සේ පැල්මඩුල්ල රජ මහ විහාරස්ථානය දක්වා වඩම්වන සදාතුක කරඩුව සමන් දේව ප්‍රතිමාව සහ දේවාභරණ අද රාත්‍රී පැල්මඩුල්ල රජ මහ විහාරස්ථානයේ ගමන් මාලිගාවක තුළ තැන්පත් කර හෙට(01) උදැසන විශේෂ පෙරහැරක් මඟින් යළිත් පැල්මඩුල්ල ගල්පොත්තාවල රජ මහ විහාරස්ථානය දක්වා සදාතුක කරඩුව ,සමන් දේව ප්‍රතිමාව සහ දේවාභරණ වඩම්මවා ශ්‍රී පාද අවාරය අවසන් වන තෙක් එහි තැන්පත් කර තබන බව ශ්‍රී පාදස්ථානාධිපති සබරගමු පළාතේ ප්‍රධාන සංඝ නායක හා ඌව වෙල්ලස්ස විශ්වවිද්‍යාලයේ කුලපති බෙංගමුවේ ධම්මදින්න හිමියන් කියා සිටියේ‍ය.", "URL": "https://sinhala.adaderana.lk/news.php?nid=88300", "Category": null, "Parent URL": null}