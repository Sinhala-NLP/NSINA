{"Source": "Adaderana", "Timestamp": "October 8, 2011 03:49 pm", "Headline": "වෙඩි තැබීමේ සිද්ධියකින් දුමින්ද සිල්වා රෝහලේ", "News Content": "කොළොන්නාව ප්‍රදේශයේ සිදුවූ වෙඩි තැබීමේ සිද්ධියකින් තුවාල ලැබූ පාර්ලිමේන්තු මන්ත්‍රී දුමින්ද සිල්වා මහතා ශ්‍රී ජයවර්ධනපුර රෝහල වෙත ඇතුළත් කර තිබේ. ඔහු මේ වන විට රෝහලේ දැඩි සත්කාර ඒකකයට ඇතුළත් කර ඇති බව එම රෝහලේ ප්‍රකාශකයෙකු සඳහන් කළේය. අදාළ වෙඩි තැබීමේ සිදුවීම පිළිබඳ වාර්තා වී ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා ද ප්‍රකාශ කළේය. එහෙත් එම සිදුවීම පිළිබඳ මෙතෙක් නිශ්චිත තොරතුරු අනාවරණය වී නොමැති බව පොලිස් මාධ්‍ය ප්‍රකාශකවරයා පැවසුවේය. මේ අතර කොළොන්නාව ප්‍රදේශයේ ඇති වූ සිද්ධියකින්ම හිටපු පාර්ලිමේන්තු මන්ත්‍රී භාරත ලක්ෂ්මන් ප්‍රේමචන්ද්‍ර මහතා ද තුවාල ලබා ඇති බව වාර්තා වේ.", "URL": "https://sinhala.adaderana.lk/news.php?nid=19224", "Category": null, "Parent URL": null}