{"Source": "Adaderana", "Timestamp": "February 10, 2018 05:13 am", "Headline": "පුංචි ඡන්දය අදයි", "News Content": "පළාත් පාලන ආයතන 340කට ජනතා නියෝජිතයින් තෝරා පත් කර ගැනීමේ ඡන්ද විමසීම අද (10) පෙරවරු 7.00 සිට පස්වරු 4.00 දක්වා ඡන්ද මධ්‍යස්ථාන 13,374දී පැවැත්වේ. මෙම මැතිවරණයේ දී පළාත් පාලන ආයතන නියෝජිතයින් 8325ක් තෝරාපත් කර ගැනෙනු ඇත. මේ අතර අද දෙරණ වාර්තාකරුවන් පවසන්නේ දිවයින පුරා මේ වන විට සාමකාමී වාතාවරණයක් පවතින බවයි. ඡන්දය ප්‍රකාශ කිරීම සඳහා ඡන්ද දායකයින් පැමිණෙමින් සිටින බවද අද දෙරණ වාර්තාකරුවන් පවසයි. පස්වරු 4.00 දක්වා ඡන්ද විමසීම පැවැත්වීමට නියමිතය. ඡන්දය අයිතියක් ලෙස සළකා උදෑසනම ඡන්දය ප්‍රකාශ කරන ලෙස පැෆ්රල් සංවිධානය ඡන්ද දායකයින්ගෙන් ඉල්ලීමක් කරයි. එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසන්නේ ඡන්දය ප්‍රකාශ කිරීමෙන් වැලකී නොසිට සිය ඡන්දය ප්‍රකාශ කිරීමට ඡන්ද දායකයින් පියවර ගත යුතු බවයි. ඡන්ද විමසීමට අදාළ පැමිණිලි මැතිවරණ කොමසාරිස් කාර්යාලයට මෙන්ම පැෆ්රල් සංවිධානයද ඉදිරිපත් කළ හැකි බව රෝහණ හෙට්ටිආරච්චි මහතා පවසන්නේ. එමෙන්ම තම කොට්ඨාසය සඳහා දූෂණයෙන් , වංචාවෙන් තොර මහජන නියෝජිතයෙකු පත් කරගැනීමට ඡන්ද දායකයින් ඡන්ද දායකයින් බුද්ධිමත්ව කටයුතු කළ බව ට්‍රාන්ස්ෆේරන්සි ඉන්ටර්නැෂනල් ආයතනය පවසයි. එම ආයතනයේ ප්‍රධාන විධායක නිලධාරී ශෂීද මෙල් මහත්මිය පවසන්නේ රාජ්‍ය දේපළ අයතා ලෙස පරිහරණය කළ පුද්ගලයින් පළාත් පාලන ආයතන සඳහා තෝරා නොගැනීමට ජනතාව වගබලාගැනීම වැදගත් බවයි.", "URL": "https://sinhala.adaderana.lk/news.php?nid=84164", "Category": null, "Parent URL": null}