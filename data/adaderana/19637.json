{"Source": "Adaderana", "Timestamp": "October 28, 2011 02:25 pm", "Headline": "සමෘද්ධි නිලධාරිනියකට කළමනාකරණ නිලධාරියෙක් පහරදීලා", "News Content": "සමෘද්ධි නිලධාරිනියකට සමෘද්ධි කළමනාකරණ නිලධාරියෙකු විසින් පහර දී තිබේ. මහියංගණය ප්‍රාදේශීය ලේකම් කාර්යාලයේ දී අද(28) දහවල් මෙම පහරදීම සිදුව ඇති බව අද දෙරණ වාර්තාකරු සඳහන් කළේය. එම ප්‍රාදේශිය ලේකම් කාර්යාලයට අනුයුක්තව සේවය කරන අදාළ සමෘද්ධි නිලධාරිනිය මහියංගණ රෝහලෙහි ප්‍රතිකාර ලබන බව රෝහල් ප්‍රකාශකයෙකු ප්‍රකාශ කළේය. රාජකාරී කටයුත්තක් සඳහා අද දිනයේ මහියංගණය ප්‍රාදේශීය ලේකම් කාර්යාලයට පැමිණි සමෘද්ධි කළමනාකරණ නිලධාරිවරයෙකු මෙම පහරදීම සිදුකර ඇති බව සඳහන්ය.", "URL": "https://sinhala.adaderana.lk/news.php?nid=19637", "Category": null, "Parent URL": null}