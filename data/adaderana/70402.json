{"Source": "Adaderana", "Timestamp": "March 4, 2017 11:08 am", "Headline": "වංචනික චෙක්පත් දුන් අයෙක් රිමාන්ඩ් ", "News Content": "දිවයිනේ විවිධ ප්‍රදේශවල වෙළෙඳ නියෝජිතයින්ට හා පාරිභෝගිකයින්ට වංචනික ලෙස චෙක්පත් ලබා දෙමින් මුදල් වංචා කළ පුද්ගලයෙකු රක්ෂිත බන්ධනාගාර ගත කර තිබේ. කොට්ටාව පොලීසියට ලද තොරතුරක් මත සිදු කළ සෝදිසියකදී අදාළ සැකකරු අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 14 වනදා දක්වා රක්ෂිත බන්ධනාගාර ගත කළ බව පොලීසිය පැවසුවේය. හොරණ, වැලිකඩ, මහරගම, අලව්ව, මිරිහාන, සහ බොරැල්ල යන පොලිස් ස්ථානවලද අදාළ සැකකරුට විරුද්ධව පැමිණිලි ලැබී ඇති බවට පොලීසිය සිදු කළ වැඩිදුර විමර්ශනවලදී අනාවරණය වී තිබේ. ඔහු කොට්ටාව, පන්නිපිටිය ප්‍රදේශයේ පදිංචි පුද්ගලයෙකි. සැකකරු විසින් මුදල් වංචා කළ පුද්ගලයින් සිටීනම් කොට්ටාව පොලිස් ස්ථානයට පැමිණිලි කරන ලෙසද පොලීසියට ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=70402", "Category": null, "Parent URL": null}