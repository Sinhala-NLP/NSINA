{"Source": "Adaderana", "Timestamp": "January 31, 2010 04:26 pm", "Headline": "ප්‍රචාරණයට යොදාගත් පොලිතින් ප්‍රතිචක්‍රීකරණයට", "News Content": "ජනාධිපතිවරණ ප්‍රචාරක කටයුතු සඳහා භාවිත කළ පොලිතින් ප්‍රතිචක්‍රීකරණය කිරීමේ පුළුල් වැඩපිළිවෙළක් ආරම්භ කර තිබේ. මධ්‍යම පරිසර අධිකාරිය මගින් මෙම වැඩපිළිවෙල ක්‍රියාත්මක කරන බව එහි සභාපති ආචාර්ය ඩබ්ලිව්. අබේව්ක්‍රම මහතා සඳහන් කළේය. මෙම වැඩපිළිවෙල යටතේ පොලිතින් ප්‍රතිචක්‍රීකරණය සඳහා මධ්‍යස්ථාන තුනක් පිහිටුවා තිබේ. ජනාධිපතිවරණ කාල සීමාව තුළ ප්‍රචාරක කටයුතු සඳහා පොලිතින් මෙට්‍රික් ටොන් 11000 කට ආසන්න ප්‍රමාණයක් භාවිත කර ඇති බව ද වාර්තා වේ.", "URL": "https://sinhala.adaderana.lk/news.php?nid=6381", "Category": null, "Parent URL": null}