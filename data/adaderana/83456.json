{"Source": "Adaderana", "Timestamp": "January 24, 2018 03:49 pm", "Headline": "රැකියා විරහිත උපාධිධාරීන්  විරෝධතා පාගමනක", "News Content": "රැකියා විරහිත උපාධිධාරීන් අද(24) කොළඹ කොටුව දුම්රියපොළ ඉදිරිපිට සිට විරෝධතාවයක නියැළී විරෝධතා පාගමනකින් ජනාධිපති ලේකම් කාර්යාලය දක්වා පැමිණ තිබේ. රජයේ ගුරු හා සංවර්ධන නිලධාරී ක්ෂේත‍්‍ර දෙකෙහි පමණක් පුරප්පාඩු 60000ක් තිබියදී වසර 6ක් තිස්සේ උපාධිධාරීන් විරැකියා පෝළිමේ රැඳී සිටින බව ඔවුන් පවසයි. ජනාධිපති ලේකම් වරයා සමඟ නියෝජිතයන් හතර දෙනෙකකුහට සාකච්ඡාවක් ලබා දුන් අතර ජනාධිපතිවරයා සමඟ සාකච්ඡාවක් ලබා දීමට මැදිහත් වන බව ලේකම් වරයා එහිදී පැවසු බව අද දෙරණ වාර්තාකරු පවසයි. යහපාලන ආණ්ඩුව බලයට පත්ව වසර 03ක් ඉක්මව ගියද තවමත් 53000 කට අධික රැකියා විරහිත උපාධිධාරීන් වෙනුවෙන් කිසිඳු වැඩපිළිවෙළක් මේ රජය විසින් සකසා නැත තවද සංවර්ධන නිලධාරී බඳවා ගැනීම් සඳහා අයදුම්පත් කැඳවා මාස 05 කට අධික කාලයක් ගතව තිබේ. රැකියා දස ලක්ෂයේ වැඩපිළිවෙළ ගැන ආණ්ඩුවේ පුරසාරම් බවට පත්ව ඇත. රැකියා ලබාදීමට මුදල් නොමැති බව ප‍්‍රකාශ කරන ආණ්ඩුවේ අය බිලියන ගණනින් වංචා කරමින් සිටියි. මීට අමතරව පාසල් වල ගුරු පුරප්පාඩු 40000 කට අධික ප‍්‍රමාණයක් පවතින බව අධ්‍යාපන ඇමතිවරයාම ප‍්‍රකාශ කර ඇත අතර එම පුරප්පාඩු පුරවන්නේ කෙසේදැයි නිශ්චිත වැඩ පිළිවෙළක් තවමත් ආණ්ඩුවට නැතයි ඔවුන් පවසයි.", "URL": "https://sinhala.adaderana.lk/news.php?nid=83456", "Category": null, "Parent URL": null}