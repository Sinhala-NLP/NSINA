{"Source": "Adaderana", "Timestamp": "May 11, 2016 04:42 pm", "Headline": "බෝගල පතලේ සේවකයින්ට ජය-උපවාසය අවසන්", "News Content": "අන්තර් සමාගම් සේවක සංගමයේ නායකත්වයෙන් බෝගල පතලේ සේවකයින් විසින් ඊයේ(10)ආරම්භකළ වැඩ වර්ජනය ජයග්‍රාහීව අවසන් කළ බව අන්තර් සමාගම් සේවක සංගමය පවසයි.එම සංගමයේ සභාපති වසන්ත සමරසිංහ,ජ්‍යෙෂ්ඨ උප ලේකම් පී.හෙට්ටිආරච්චි යන අයගේ අත්සනින් යුතුව නිකුත් කළ නිවේදනයක දැක්වෙන පරිදි ඉල්ලීම් සියල්ල දිනාගනිමින් මෙම උපවාසය හා වැඩවර්ජනය අවසන් කර තිබේ.එම නිවේදනයේ මෙසේද සඳහන්ය.*ජනවාරි සිට හිඟ වැටුප් ද සමගින් රු. 5000/= කින් වැටුප් වැඩිවීමක් ලබාගැනීම*වෛද්‍ය නිවාඩු දින 21 ලබාගැනීම.*පැය 09 වැඩ දිනය වෙනුවට පැය 08 වැඩ දිනය දිනාගැනීම.*නිලඇඳුම් ලබාගැනීම.*සේවකයෙකු විශ‍්‍රාම යනවිට ත්‍යාගයක් ලබාදීම.*වාර්ෂික විනෝද චාරිකාව ලබාගැනීම.*අවුරුදු නිවාඩු ලබාගැනීම ඇතුළු ඉල්ලීම් 11 ක් දිනාගැනීමට මෙම සේවකයින් සමත් විය.කම්කරු දෙපාර්තමේන්තු කොමසාරිස්වරුන් ද මෙම සාකච්ඡා අවස්ථාවට සම්බන්ධ වූ අතර, අන්තර්සමාගම් සේවක සංගමයත්, පාලනාධිකාරියත්, කම්කරු දෙපාර්තමේන්තු නිලධාරින් ද එක්ව කළ සාකච්ඡාවකින්පසු ඉහත ඉල්ලීම් ලබාදීමට පාලනාධිකාරිය එකඟත්වය පළකළහ.මෙම වැඩවර්ජනයට බෝගල පතලේ සියලූ සේවකයින් එක්ව සිටි අතර, අඩි 1670 ක් පොළව යටසත්‍යග‍්‍රහයක් කිරීමට සේවකයින් පිරිසක් එක්ව සිටියේ ඉල්ලීම් ලබාදෙන තෙක් පොළොව මතුපිටට ඒමප‍්‍රතික්‍ෂෙප කරමිනි.ඉල්ලීම් දිනාගත් බැවින් මෙම වැඩවර්ජනය අද දින එනම් මැයි 11 අවසන් වූ අතර, ඉල්ලීම් දිනාගත්මෙම සියලූ සේවකයින් හෙට දින සිට එනම් මැයි 12 දින සිට නැවත සේවයට වාර්තා කරනු ඇත.මෙම වැඩවර්ජනය අවස්ථාවේදී එම සේවක පිරිස් වෙත නන් අයුරින් උපකාර කරමින් සහයෝගය දැක්වූබෝගල පතල අවට ප‍්‍රදේශවාසීන්ටත්, මේ පිළිබඳව ජනතාව දැනුවත් කළ මාධ්‍ය වෙතටත් අන්තර්සමාගම් සේවක සංගමයේ ස්තූතිය ප‍්‍රකාශ කරන්නෙමු.", "URL": "https://sinhala.adaderana.lk/news.php?nid=60065", "Category": null, "Parent URL": null}