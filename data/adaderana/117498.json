{"Source": "Adaderana", "Timestamp": "August 26, 2019 11:27 am", "Headline": "ගිනි නිවන්න ජී 07 සමුළුවේ ලෝක නායකයින් සැලසුම් කරයි", "News Content": "ලොව විශාලතම වැසි වනාන්තරය වන ඇමසන්හි හට ගෙන ඇති ගිනි ගැනීම් මැඩ පැවැත්වීමේ කටයුතු සඳහා සහය ලබාදීම සඳහා වන ගිවිසුමකට එළඹීමට ජී 07 සමුළුවට සහභාගී වී සිටින ලෝක නායකයින් සැලසුම් කර ඇති බව වාර්තා වේ. ප්‍රංශ ජනාධිපති එමානුවෙල් මැක්රෝන් ප්‍රකාශ කර ඇත්තේ එම ගිවිසුම හරහා ගිනි ගැනීම් මැඩ පැවැත්වීමේ කටයුතු වලට අවශ්‍ය මූල්‍යමය හා තාක්ෂණික සහය හිමිවනු ඇති බවයි. අමෙරිකාව, ජපානය, ජර්මනිය,ප්‍රංශය, ඉතාලිය, බ්‍රිතාන්‍ය සහ කැනඩාව යන රටවල නායකයින්ගේ සහභාගීත්වයෙන් ජී 07 සමුළුව මේ දිනවල ප්‍රංශයේ පැවැත් වේ.", "URL": "https://sinhala.adaderana.lk/news.php?nid=117498", "Category": null, "Parent URL": null}