{"Source": "Adaderana", "Timestamp": "May 8, 2018 01:31 pm", "Headline": "සෙංගල්ඔය වාරි ව්‍යාපෘතියේ ඉදිකිරීම් කටයුතු මැයි 10 ආරම්භ කරනවා", "News Content": "සෙංගල්ඔය වාරි ව්‍යාපෘතියේ ඉදිකිරීම් කටයුතු ලබන 10 වනදා ආරම්භ කිරීමට නියමිත බව වාරිමාර්ග, ජල කලමනාකරණ හා ආපදා කළමනාකරණ රාජ්‍ය අමාත්‍ය පාලිත රංගෙබණ්ඩාර මහතා පවසයි. ඒ අනුව මෙම ව්‍යාපෘතිය සඳහා රුපියල් මිලියන 350 ක මුදලක් වෙන් කර ඇති බව රාජ්‍ය අමාත්‍යවරයා සඳහන් කළේය. ව්‍යාපෘතියේ වැඩ ආරම්භ කිරීම වෙනුවෙන් වාරිමාර්ග අමාත්‍යාංශයේ පැවති සාකච්ඡාවකදී රාජ්‍ය අමාත්‍ය පාලිත රංගෙබණ්ඩාර මහතා මේ බව ප්‍රකාශ කර තිබේ. මෙම ව්‍යාපෘතිය මඟින් පුරන් කුඹුරු අක්කර 20,000 ක් යළි අස්වැද්දවීමට නියමිතයි. මීට අමතරව තවත් කුඩා වැව් 08 ක් වෙත මෙම වාරි ව්‍යාපෘතිය ඔස්සේ ජලය ගෙන යාමට සැලසුම් කර තිබේ.", "URL": "https://sinhala.adaderana.lk/news.php?nid=88732", "Category": null, "Parent URL": null}