{"Source": "Adaderana", "Timestamp": "April 26, 2016 11:19 am", "Headline": " කෞෂාල්ට සනීපයි", "News Content": "පල්ලෙකැලේ ක්‍රීඩාංගණයේ පුහුණුවීම් අතරතුර හිසේ පන්දුවක් වැදීමෙන් කොළඹට ගෙන්වූ ටෙස්ට් ක්‍රීඩක කෞෂාල් සිල්වා ප්‍රතිකාර ලබා රෝහලෙන් පිටත්ව ගොස් තිබේ.පන්දු රකිමින් සිටියදී හිසේ වැදුණු පන්දුවක් හේතුවෙන් ආබාධයට ලක්වූ ඔහු හදිසියේම ගුවන් මගින් ඉකුත් 24 වන දින කොළඹට ගෙන්වා ප්‍රතිකාර කරන ලදී.ශ්‍රී ලංකා ක්‍රිකට් ආයතනයේ වෛද්‍ය කමිටුව නියෝජනය කරන මහාචාර්ය,වෛද්‍ය අර්ජුන ද සිල්වා මහතාගෙන් අදදෙරණ කළ විමසුමකදී ඔහු කියා සිටියේ කෞෂාල් ප්‍රතිකාර ලබා පිටත්ව ගිය බවයි.ටික දිනක් ඔහු විවේකිව ගත කළ යුතු වුවද නුදුරු කාලයේදී යළි පුහුණුවීම් වලට සහභාගිවිය හැකි මට්ටමක සිටින බවත්, කෙදිනක සිට යළි පුහුණුවීම් කළ යුතුද යන්න ඉදිරියේදී ක්‍රිකට් ආයතනයට දැනුම්දෙන බවද වෛද්‍යවරයා එහිදී සඳහන් කළේය.", "URL": "https://sinhala.adaderana.lk/news.php?nid=59512", "Category": null, "Parent URL": null}