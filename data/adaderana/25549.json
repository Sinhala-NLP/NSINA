{"Source": "Adaderana", "Timestamp": "July 6, 2012 07:18 am", "Headline": " හොර පාරෙන් ඕස්ට්‍රේලියා යන්න ගිය 41 ක් දැලේ", "News Content": "නීති විරෝධී ලෙස ඕස්ට්‍රේලියාවට යාමට සූදානම්ව සිටි පිරිමින් 38 දෙනකු,කුඩා දරුවන් දෙදෙනකු,සහ එක් ස්ත්‍රීයක ඇතුළු 41 දෙනකු පොලීසිය විසින් අත්අඩංගුවට ගෙන තිබේ. වාකරෙයි පොලිස් බලප්‍රදේශයට අයත් මාන්තීනි ප්‍රදේශයේදී මෙම පිරිස අත්අඩංගුවට ගත් බවත්,කුඩා දරුවන් දෙදෙනා පස් අවුරුදු පිරිමි සහ ගැහැනු දැරියක බවත් පොලීසිය සඳහන් කරයි. මෙම පිරිස ත්‍රීකුණාමලය,මුලතිව්,වාකරෙයි,හා හලාවත ප්‍රදේශයේ පදිංචිකරුවන් බවත්,මොවුන් මෙම ස්ථානයට රැගෙන ආ බව පැවසෙන වෑන් රථ දෙකක්,ත්‍රී රෝද රථ දෙකක්,සහ බෝට්ටු දෙකක් ‍සිය භාරයට ගත් බවත් පොලීසිය පවසයි. එසේම මීට අමතරව රියදුරන් දෙදෙනකු සහ තවත් පුද්ගලයෙකුද අත්අඩංගුවට ගෙන ඇති බව සඳහන්ය. මෙම සැකකරුවන් අද දින (06)වාලච්චේන මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25549", "Category": null, "Parent URL": null}