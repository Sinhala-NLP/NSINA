{"Source": "Adaderana", "Timestamp": "June 19, 2010 07:57 am", "Headline": "2010 වනවිට ළමා මෙහෙකාර සේවය අවසන්", "News Content": "2016 වසර වන විට ලංකාවේ ළමයින් මෙහෙකාර සේවයේ යෙදවීම සම්පූර්ණයෙන් ඉවත්වනු ඇති බව කම්කරු අමාත්‍යාංශය පවසයි. මේ සඳහා ළමා සංවර්ධන හා කාන්තා කටයුතු අමාත්‍යාංශ‍යේ ද සහයෝගය ලබා ගැනීමට අපේක්ෂිතය. සේව්‍ය හා සේවක සංවිධාන විසින් ලබාදී ඇති ඉලක්ක සපුරා ගැනීමට ශ්‍රී ලංකාව සමත්ව ඇති බව කම්කරු අමාත්‍යාංශය පෙන්වාදෙයි. මේ අතර ළමයි මෙහෙකාර සේවයේ යොදා ගැනීම නැවැත්වීමට අදාළ සම්මන්ත්‍රණයක් ලබන 21 වැනි දා සිට 23 වැනිදා දක්වා කොළඹ දී ‍පැවැත්වීමට නියමිතය. ඒ සඳහා ජාත්‍යන්තර කම්කරු සංවිධානයේ දායකත්වය ද ලැබෙන බව සඳහන්ය. ළමයි ‍මෙහෙකාර සේවයෙන් මුදා ගැනීමට අදාළ ක්‍රමවේදයන් පිළිබඳ මෙම සමුළුවේ දී ප්‍රධාන අවධානය යොමු වනු ඇත.", "URL": "https://sinhala.adaderana.lk/news.php?nid=9085", "Category": null, "Parent URL": null}