{"Source": "Adaderana", "Timestamp": "August 8, 2011 08:03 am", "Headline": "උ/පෙළ අදින් ඇරඹෙයි", "News Content": "අධ්‍යයන පොදු සහතික පත්‍ර උසස් පෙළ විභාගය අදින්(08) ඇරඹෙයි. මධ්‍යස්ථාන 2400 කදී අදාළ විභාගය පැවැත්වෙන අතර ඒ සඳහා අයදුම්කරුවන් 294, 861 දෙනෙකු පෙනී සිටීමට නියමිතය. විභාග ප්‍රවේශපත්‍රය, වලංගු හැඳුනුම්පත, නිල් හෝ කළු පෑනක් හා පැන්සලක් හැර වෙනත් කිසිවක් විභාග මධ්‍යස්ථානය වෙත රැගෙන යාම තහනම් බව විභාග කොමසාරිස් ජනරා‍ල් අනුර එදිරිසිංහ මහතා පවසයි. විභාගය පැවැත්වීමට විනාඩි 30 ට පෙර විභාග මධ්‍යස්ථානය වෙත පැමිණෙන ලෙසට ඔහු සියලු අපේක්ෂකයින්ගෙන් ඉල්ලා සිටියි. මේ අතර උතුරේ පුනරුත්ථාපන කඳවුරු වල සිටින තුන්සිය දෙ‍දෙනෙකු මෙවර අධ්‍යයන පොදු සහතික පත්‍ර උසස් පෙළ විභාගය සඳහා පෙනී සිටින බව පුනරුත්ථාපන කොමසාරිස් බ්‍රිගේඩියර් සුදන්ත රණසිංහ මහතා පවසයි.", "URL": "https://sinhala.adaderana.lk/news.php?nid=17916", "Category": null, "Parent URL": null}