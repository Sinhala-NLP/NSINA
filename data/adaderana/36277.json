{"Source": "Adaderana", "Timestamp": "August 1, 2013 10:42 am", "Headline": " පැන්න මන්ත්‍රීලාට එරෙහිව විනය ක්‍රියාමාර්ග බෑ - වාරණ නියෝගය ඔක්තෝම්බර් 1 ට කල් යයි ", "News Content": "එක්සත් ජාතික පක්ෂ නායක රනිල් වික්‍රමසිංහ ඇතුළු විනය කමිටුවේ ක්‍රියාකාරිත්වය අත්හිටුවන ලෙස ගල්කිස්ස සිවිල් අභියාචනාධිකරණය විසින් පනවන ලද වාරණ නියෝගය ඔක්තෝම්බර් මස 01 වන දින දක්වා කල්තබා තිබේ. දෙපාර්ශවයටම එදිනට ලිඛිත දේශන ඉදිරිපත් කරන ලෙස අධිකරණය විසින් අද නියෝග කළ බව අද දෙරණ අධිකරණ වාර්තාකරු පවසයි. ලක්ෂ්මන් සෙනෙවිරත්න, නිල්වලා විජේසිංහ, මනූෂ නානයක්කාර,පලිනි දිගම්බරම්,ප්‍රභා ගනේෂන්, මොහාන් ලාල් ග්‍රේරු,අර්ල් ගුණසේකර,උපේක්ෂා ස්වර්ණමාලි යන පාර්ලිමේන්තු මන්ත්‍රීවරුන් හා මන්ත්‍රීවරියන් මෙම පෙත්සම ගොනු කර තිබේ. ගල්කිස්ස සිවිල් අභියාචනාධිකරණයේ රෝහිණී වල්ගම, ඉෂෙඩ් රෂීඩ් යන විනිසුරු මඩුල්ල විසින් ගල්කිස්ස දිසා අධිකරණය විසින් ලබාදුන් තීන්දුවක් සලකා බලමින් මෙම වාරණ නියෝගය දීර්ඝ කර ඇත.", "URL": "https://sinhala.adaderana.lk/news.php?nid=36277", "Category": null, "Parent URL": null}