{"Source": "Adaderana", "Timestamp": "December 15, 2018 01:34 pm", "Headline": "පොලීසිය ලෙසින් පෙනී සිටි දෙදෙනෙක්ට වැඩ වරදියි", "News Content": "පොලිස් නිලධාරීන් ලෙස පෙනී සිටිමින් ව්‍යාපාරිකයින්ගෙන් කප්පම් මුදල් ලබා ගත් පුද්ගලයින් දෙදෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය පැවසූවේ හොරණ නගරයේ පිහිටි ව්‍යාපාරික ස්ථානවල හිමිකරුවන්ට දුරකතන මඟින් තර්ජනය කර ඔවුන් කප්පම් මුදල් ලබාගෙන ඇති බවයි. අත්අඩංගුවට ගන්නා අවස්ථාවේදී ඔවුන් සතුව තිබී හෙරොයින් ග්‍රෑම් 01ක්ද පොලීසිය භාරයට ගෙන තිබේ. සැකකරුවන් බුලත්සිංහල සහ හොරණ යන ප්‍රදේශවල පදිංචි 35 සහ 50 හැවිරිදි වියේ පසුවන්නන් බව සඳහන්ය. සැකකරුවන් අද(15) හොරණ මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් හොරණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100794", "Category": null, "Parent URL": null}