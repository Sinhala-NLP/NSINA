{"Source": "Adaderana", "Timestamp": "July 10, 2019 03:07 pm", "Headline": "තවත් හොර වෛද්‍යවරයෙක් හැටන්වලදි කොටු වෙයි", "News Content": "ආයුර්වේද දෙපාර්තුමේන්තුවේ ලියාපදිංචි නොවි ආයුර්වේද වෛද්‍යවරයෙකු වශයෙන් පෙනි සිටිමින් හැටන් නගරයේ ආයුර්වේද මධ්‍යස්ථානයක් පවත්වාගෙන ගිය ව්‍යාජ වෛද්‍යවරයෙකු හැටන් පොලිසිය මගින් අද (10) අත්අඩංගුවට ගෙන ඇත. අයුර්වේද දෙපාර්තුමේන්තුවේ ලියාපදිංචි වි ඇති ආයුර්වේද වෛද්‍යවරයෙකුගේ ලියාපදංචි අංකය යටතේ සැකකරු හැටන් බස් නැවතුම්පොල භුමියේ මෙම ආයුර්වේද මධ්‍යස්ථානය කාලයක් තිස්සේ පවත්වාගෙන ගොස් ඇති බව හැටන් පොලිසිය විසින් සිදු කරන ලද මුලික පරික්ෂණ වලදි අනාවරණය විය. අස්ථි බිදිම් ඇතුළු විවිධ රෝග සඳහා ආයුර්වේද ප්‍රතිකාර සැකකරු විසින් සිදු කර ඇති අතර ප්‍රතිකාර ලබා දිම සඳහා සැකකරුගේ වෛද්‍ය මධ්‍යස්ථානයේ තිබි ප්‍රතිකාර ලබා දිම සඳහා උපයෝගි කරගත් උපකරණ සහ ආයුර්වේද ඖෂධ ගණනාවක්ද පොලිසිය විසින් අත්අඩංගුවට ගෙන තිබේ. හැටන් දික්ඔය නගර සභාවේද කිසිඳු අනුමැතියක් ලබා නොගෙන සැකකරු ආයුර්වේද ප්‍රතිකාර ලබා ගන්නට පැමිණෙන රොගින්ගෙන් විශාල මුදලක් අය කර ප්‍රතිකාර ලබා දි ඇති බවත්, ආයුර්වේද දෙපාර්තුමේන්තුවේ ලියාපදිංචි වි නොමැතිව මෙවැනි ආයුර්වේද මධ්‍යස්ථානයක් සැකකරුට පවත්වාගෙන යාමට නොහැකි බව හැටන් පොලිසිය සමග සැකකරු අත්අඩංගුවට ගැනිමේ මෙහෙයුමට එක් වු හැටන් දික්ඔය නගර සභාවේ මහජන සෞඛ්‍ය පරික්ෂක රාමයියා බාලක්‍රිෂ්ණන් මහතා කියා සිටියේ. අත්අඩංගුවට ගත් සැකකරු හැටන් මහෙස්ත්‍රාත් අධිකරණය වෙත ඉදිරිපත් කරන බව හැටන් පොලිසිය පැවසිය.", "URL": "https://sinhala.adaderana.lk/news.php?nid=113821", "Category": null, "Parent URL": null}