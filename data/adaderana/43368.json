{"Source": "Adaderana", "Timestamp": "May 21, 2014 04:27 pm", "Headline": "හොස්නි මුබාරක් තුන් අවුරුද්දක් හිරේ!", "News Content": "ඊජිප්තුවේ හිටපු ජනාධිපති හොස්නි මුබාරක්ට වසර 03ක සිරදඬුවම් නියම කර තිබේ. මහජන අරමුදල් වංචා කිරීම සම්බන්ධයෙන් එරට අධිකරණයක් විසින් මෙම නියෝගය නිකුත් කර ඇති බව විදෙස් මාධ්‍ය වාර්තා කරන්නේය. අදාළ මුදල් වංචාව සම්බන්ධයෙන් චෝදනා ලැබ සිටි හොස්නි මුබාරක්ගේ පුතුන් දෙදෙනා වන අලා සහ ගමාල්ට ද වසර 04ක සිර දඬුවම් නියමවී ඇත. සිය ධුරයේ බලය අයුතු ලෙස භාවිතා කිරීම සහ 2011 වසරේ පැවති ප්‍රචණ්ඩකාරී සමයේ උද්ඝෝෂකයින් ඝාතනය කිරීම සඳහා කුමන්ත්‍රණය කිරීම යන චෝදනා හේතුවෙන් හොස්නි මුබාරක් සිය ධුරයෙන් ඉල්ලා අස්විය.", "URL": "https://sinhala.adaderana.lk/news.php?nid=43368", "Category": null, "Parent URL": null}