{"Source": "Adaderana", "Timestamp": "February 9, 2011 07:44 am", "Headline": "මධ්‍යම පළාතේ ගොවිබිම් හානිය දස කෝටියකට වැඩියි", "News Content": "මධ්‍යම පළාතට බල පෑ අයහපත් කාලගුණය හේතුවෙන් රුපියල් දස කෝටියකට අධික කෘෂි වගා හානියක් සිදු ව ඇති බව පළාත් කෘෂිකර්ම ඇමති නිමල් පියතිස්ස මහතා පවසයි. මේ හේතුවෙන් මාතලේ දිස්ත්‍රික්කයේ ලොකු ලූනු වගාවට මෙන්ම නුවරඑළිය දිස්ත්‍රික්කයේ අර්තාපල් වගාවට ද අයහපත් කාලගුණය හේතුවෙන් හානි සිදුව ඇති බව ඔහු පවසයි. එමෙන්ම මාතලේ , මහනුවර , නුවරඑළිය දිස්ත්‍රික්ක වල අතිරේක බෝග වගාවන්ට දැඩි අහිතකර බලපෑමක් සිදුව ඇති බව පළාත් කෘෂිකර්ම අමාත්‍යවරයා කියා සිටියි. නුවරඑළිය දිස්ත්‍රික්කයේ අක්කර දහසක පමණ අර්තාපල් වගාව හානියට පත්ව ඇති බව නිමල් පියතිස්ස මහතා පවසයි. මධ්‍යම පළාතේ වී වගාවේ සියයට හැත්තෑවකට පමණ අයපහත් කාලගුණය අහිතකර ලෙස බලපා ඇති බව ද ඔහු වැඩිදුරටත් කියා සිටියි.", "URL": "https://sinhala.adaderana.lk/news.php?nid=14091", "Category": null, "Parent URL": null}