{"Source": "Adaderana", "Timestamp": "August 14, 2017 08:22 am", "Headline": "උතුරු ඉන්දියාවේ නායයෑමක්-බස් රථ 2ක් අනතුරට-45 ක් මියයයි", "News Content": "උතුරු ඉන්දියාවේ හිමාචල් ප්‍රදේසයේ ප්‍රාන්තයක සිදු වූ නායයාමක් හේතුවෙන් බස් රථ දෙකක් අනතුරට ලක්විමෙන් මියගිය පුද්ගලයින් සංඛ්‍යාව 45 දක්වා ඉහළ ගොස් තිබේ. කෙසේවෙතත් අනතුරට ලක් වූ පුද්ගලයින් 05 දෙනෙකු ආරක්ෂක අංශ විසින් බේරාගෙන ඇති බව විදෙස් මාධ්‍ය වාර්තා කරයි. අතුරුදන්වූවන් සෙවිමේ කටයුතු තවදුරටත් සිදු කරන අතර මියගිය සංඛ්‍යාව තවදුරටත් ඉහළ යා හැකි බව වාර්තා වෙයි. මෝසම් වර්ෂාව ආරම්භවීමත් සමඟ ජුනි මාසයේ සිට සැප්තැම්බර් මාසය දක්වා මෙම ප්‍රදේශවලට අධික වැසි හට ගන්නා බව ඉන්දිය මාධ්‍ය වාර්තා වෙයි. මේ හේතුවෙන් නායයාම් ද ඉහළ යන බව ඉන්දිය මාධ්‍ය වාර්තා කළේය. මෙම අනතුර සම්බන්ධයෙන් ඉන්දිය අග්‍රාමාත්‍ය නරේන්ද්‍ර මෝදි ට්විටර් පණිවුඩයක් යොමු කරමින් ප්‍රකාශ කර ඇත්තේ අනතුර හේතුවෙන් මියගිය පුද්ගලයින් වෙනුවෙන් සිය ශෝකය ප්‍රකාශ කරන බවයි.", "URL": "https://sinhala.adaderana.lk/news.php?nid=76275", "Category": null, "Parent URL": null}