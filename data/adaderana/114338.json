{"Source": "Adaderana", "Timestamp": "July 17, 2019 01:32 pm", "Headline": "කතරගම ඇසළ පෙරහර අදින් අවසන්", "News Content": "ඓතිහාසික රුහුණු මහා කතරගම දේවාලයේ වාර්ෂික ඇසළ මංගල්‍යය අද උදෑසන මැණික් ගඟේ දිය කැපීමෙන් පසු අවසන් විය. ඓතිහාසික රුහුණු මහා කතරගම දේවාලයේ වාර්ෂික ඇසළ මංගල්‍යයේ අවසන් මහා පෙරහැර ඊයේ(16) රාත්‍රී වීථි සංචාරය කළේය. රාත්‍රි 7.15 ට යෙදුණු සුබ නැකතින් ආරම්භ කෙරුනු පෙරහැර කිරිවෙහෙර දක්වා විථි සංචාරය කළේය. එහිදි කිරිවෙහෙරෙ රජමහා විහාරාධිපති පූජ්‍ය කොබවක ධම්මින්ද හිමියන් වෙත දේවාලයට ලැබුණු පුද පඬුරු බස්නායක නිලමේවරයා විසින් පූජා කරනු ලැබීය. අනතුරුව වල්ලිඅම්මාන් දේවාලය වෙත පෙරහැර පැමිණීමෙන් අනතුරුව 2019 වාර්ෂික ඇසල මහා මංගල්‍ය්‍ය නිමාවට පත්විය. අනතුරුව අද උදැසන 8.24ට යෙදුණු සුභ මොහොතින් මැණික් ගගේ දී දිය කැපීමේ චාරිත‍්‍රය ඉටු කරනු ලැබීය. මෙම අවස්ථාවට බැතිමතුන් විශාල පිරිසක් ද එක්ව සිටියේය.", "URL": "https://sinhala.adaderana.lk/news.php?nid=114338", "Category": null, "Parent URL": null}