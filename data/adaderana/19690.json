{"Source": "Adaderana", "Timestamp": "October 31, 2011 11:32 am", "Headline": "හෙරොයින් ළඟ තබාගත් දෙදෙනෙකු අත්අඩංගුවට", "News Content": "බදුල්ල ප්‍රදේශයේ ස්ථාන දෙකක දී හෙරොයින් ළඟ තබා ගැනීම සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. බදුල්ල නගරයේ බසාර් වීදීයේ දී හෙරොයින් ග්‍රෑම් 3 මිලි ග්‍රෑම් 520 ක් සමඟ හංවැල්ල ප්‍රදේශයේ පදිංචිකරුවෙකු අත්අඩංගුවට ගත් බව පොලිසිය සඳහන් කරයි. මේ අතර බදුල්ල පස්සර මාර්ගයේ 3 කණුව ප්‍රදේශ‍යේ දී හෙරොයින් ග්‍රෑම් 2 මිලි ග්‍රෑම් 450 ක් සමඟ තවත් සැකකරුවෙකු අත්අඩංගුවට ගෙන ඇත. ඔහු හාලි ඇල ප්‍රදේශයේ පදිංචිකරුවෙකු වන අතර අත්අඩංගුවට ගත් සැකකරුවන් දෙදෙනා බදුල්ල මහසේත්‍රාත් අධිකරණයට අද(31) ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19690", "Category": null, "Parent URL": null}