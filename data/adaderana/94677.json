{"Source": "Adaderana", "Timestamp": "August 19, 2018 02:06 pm", "Headline": "දිවයින වටා මුහුදු ප්‍රදේශවල සුළඟේ වේගය තවමත් ඉහළ මට්ටමක", "News Content": "දිවයින වටා වන මුහුදු ප්‍රදේශවල සුළඟේ වේගය ඉහළ මට්ටමක තවදුරටත් පවතින බව කාළගුණ විද්‍යා දෙපාර්තමෙන්තුව පවසයි. මන්නාරම සිට කොළඹ, ගාල්ල සහ හම්බන්කතොට හරහා ක පොතුවිල් දක්වා සහ ත්‍රිකුණාමලය සිට මඩකළපුව දක්වා වන මුහුදු ප්‍රදේශ වල සුළඟේ වේගය පැ.කි.මී. 50-60 ක් පමණ වන අතර විටින් විට පැ.කි.මී. 70-80 දක්වා වැඩිවීමේ හැකියාවක් පවතී. එම මුහුදු ප්‍රදේශ රළු වන අතර විටින් විට ඉතා රළු විය හැක. සෙසු මුහුදු ප්‍රදේශ වල සුළඟේ වේගය පැ.කි.මී. 35-45 ක් පමණ වන අතර විටින් විට පැ.කි.මී. 50-60 දක්වා වැඩිවීමේ හැකියාවක් පවති. ධීවර සහ නාවුක ප්‍රජාව මේ පිලිබදව ඉතා අවධානදයෙන් කටයුතු කරන ලෙසද කාළගුණ විද්‍යා දෙපාර්තමේන්තුවේ සඳහන් කළේය.", "URL": "https://sinhala.adaderana.lk/news.php?nid=94677", "Category": null, "Parent URL": null}