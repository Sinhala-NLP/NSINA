{"Source": "Adaderana", "Timestamp": "December 28, 2014 09:50 am", "Headline": "තවත් ගුවන් යානයක් අතුරුදහන් ", "News Content": "එයාර් ඒෂියා ගුවන් සේවයට අයත් ගුවන් යානාවක් අතුරුදහන් වී තිබේ ඉන්දුනිසියාවේ සිට සිංගප්පූරුව බලා පියාසර කරමින් තිබිය දී එම යානය අතුරුදන් වී ඇති බව විදෙස් වාර්තා පෙන්වා දෙයි. මෙලෙස අතුරුදන්ව ඇත්තේ QZ 8501 නමැති යානාවක් බව සඳහන්ය. අතුරුදන්වන අවස්ථාව වන විට එම යානාව මගීන් 162 දෙනෙකු සිට ඇති බව වාර්ති වෙයි. ඉන්දුනීසියාවේ, සුරාබයා නුවර සිට ගමන් ආරම්භ කළ ගුවන් යානය ජකර්තා ගුවන් පාලන මධ්‍යස්ථානය සමඟ තිබු සබඳතා පෙරවරු 7.24ට නතර වී ඇති බව එයාර් ඒෂීයා ගුවන් සමාගම නිවේදනයක් නිකුත් කරමින් සඳහන් කර ඇත. අතුරුදන්වීමට පෙර ගුවන්ධාවන පඨය වෙනස් කිරීම සම්බන්ධයෙන් අදාළ යානයේ නියමුවා විසින් විමසීමක් කර ඇති බව ද සඳහන්ය.", "URL": "https://sinhala.adaderana.lk/news.php?nid=48301", "Category": null, "Parent URL": null}