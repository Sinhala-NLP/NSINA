{"Source": "Adaderana", "Timestamp": "December 21, 2018 06:58 pm", "Headline": "අළුත් පක්ෂයට එජාප කෘත්‍යාධිකාරී මණ්ඩලයේ අනුමැතිය", "News Content": "නව පුළුල් පෙරමුණක් බිහි කිරීම සඳහා වන යෝජනාවට අද එක්සත් ජාතික පක්ෂයේ කෘත්‍යාධිකාරී මණ්ඩලයේ මූලික අනුමැතිය හිමිව තිබේ. අද පස්වරුවේ පැවැති කෘත්‍යාධිකාරී මණ්ඩල රැස්වීමෙන් අනතුරුව පක්ෂ මහලේකම් අමාත්‍ය අකිල විරාජ් කාරියවසම් මහතා අද දෙරණට මේ බව අනාවරණ කළේය. එක්සත් ජාතික පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද(21) පස්වරුවේ සිරිකොත පක්ෂ මූලස්ථානයේදී කෘත්‍යාධිකාරී මණ්ඩලය රැස්වුණි. පසුගියදා ගාලු මුවදොර පිටියේ පැවති එක්සත් ජාතික පක්ෂ ජන රැළියේදී අග්‍රාමාත්‍ය රනිල් වික්‍රමසිංහ මහතා විසින් ජාතික ප්‍රජාතන්ත්‍රවාදී පෙරමුණ නමින් නව පක්ෂයක් පිහිටුවන බවට ප්‍රකාශ කළේය.", "URL": "https://sinhala.adaderana.lk/news.php?nid=101122", "Category": null, "Parent URL": null}