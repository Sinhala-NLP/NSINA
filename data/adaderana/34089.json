{"Source": "Adaderana", "Timestamp": "May 14, 2013 03:46 pm", "Headline": "ඇන්ජලිනා ජොලිට පියයුරු පිළිකාවක්?", "News Content": "ඔස්කාර් සම්මාන ලාභී සුපිරි හොලිවුඩ් නිළි ඇන්ජලිනා ජොලීට පියයුරු පිළිකාවක් හටගැනීමේ අවදානමක් මතුව ඇති බව වාර්තා වේ. ඇන්ජලිනා ජොලී “නිව්යෝර්ක් ටයිම්ස්“ සඟරාව වෙත සම්මුඛ සාකච්ඡාවක් ලබාදෙමින් මේ බව සඳහන් කර ඇති බව විදෙස් මාධ්‍ය වාර්තා කළේය. ඒ අනුව ඇයට පියයුරු පිළිකාවක් හටගැනීමේ හැකියාව සියයට 87ක් පමණ වන බව ඇයගේ වෛද්‍යවරුන් සඳහන් කර තිබේ. එම අවදානම හේතුවෙන් පියයුරු ඉවත් කිරීමේ සැත්කමකට මුහුණදීමට ද තමා තීරණය කළ බව සම්මුඛ සාකච්ඡාවේ දී ඇන්ජලිනා ජොලී සඳහන් කර ඇත. මේ අතර ඇයට ඩිම්බ කෝෂ ආශ්‍රිත පිළිකා තත්ත්වයක් හටගැනීමේ අවදානමක් ද මතුව ඇති බව සඳහන්ය. 37 හැවිරිදි වියේ පසු වන ඇන්ජලිනා ජොලීගේ මව මියගොස් ඇත්තේ ද පිළිකාවක් හේතුවෙනි. මෙය ජාන විකෘතිතාවයක් හේතුවෙන් හටගන්නා පිළිකා තත්ත්වයක් බවට ද වෛද්‍යවරුන් අනාවරණය කරගෙන තිබේ.", "URL": "https://sinhala.adaderana.lk/news.php?nid=34089", "Category": null, "Parent URL": null}