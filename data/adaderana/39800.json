{"Source": "Adaderana", "Timestamp": "December 23, 2013 11:40 am", "Headline": "සන්ධානගතවී තරඟ කිරීම ගැන තීරණයක් නෑ ", "News Content": "ඉදිරි මැතිවරණ සඳහා තරඟ කරන ආකාරය සම්බන්ධයෙන් ජනවාරි මාසයේදි පැවැත්වෙන කෘත්‍යාධිකාරී මණ්ඩල රැස්වීමෙන් පසු තීරණයක් ගන්නා බව එක්සත් ජාතික පක්ෂය පවසයි. වෙනත් පක්ෂ සමඟ සන්ධානගතව මැතිවරණයට ඉදිරිපත්වීම සම්බන්ධයෙන් මෙතෙක් එකඟතාවකට පැමිණ නොමැති බව විපක්ෂයේ ප්‍රධාන සංවිධායක පාර්ලිමේන්තු මන්ත්‍රී ජෝන් අමරතුංග මහතා ප්‍රකාශ කළේය. කෙසේ වුවද පසුගියදා පැවති එක්සත් ජාතික පක්ෂ 55 වැනි මහ සම්මේලනයේදී විපක්ෂ නායක රනිල් වික්‍රමසිංහ මහතා ප්‍රකාශ කළේ ඉදිරි මැතිවරණ වලදී විපක්ෂයේ දේශපාලන පක්ෂ සමඟ එක්ව තරඟ කිරීම පිළිබඳව අවධානය යොමුව ඇති බවයි. මේ අතර එක්සත් ජාතික පක්ෂ මහ ලේකම් තිස්ස අත්තනායක මහතා අද(23) උදෑසන ලන්ඩන් බලා පිටත්ව ගොස් තිබේ.", "URL": "https://sinhala.adaderana.lk/news.php?nid=39800", "Category": null, "Parent URL": null}