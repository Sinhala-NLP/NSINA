{"Source": "Adaderana", "Timestamp": "February 18, 2017 09:32 am", "Headline": "ජීව අත් බෝම්බයක් සහ ගිනි අවියක් සමඟ 2ක් අල්ලයි", "News Content": "ජීව අත්බෝම්බයක් සහ ගිනි අවියක් ළඟ තබාගත් පුද්ගලයින් දෙදෙනෙකු ඇල්පිටිය, කුරුදුගහ ප්‍රදේශයේදී අත්අඩංගුවට ගෙන තිබේ.යතුරුපැදියකින් ගමන් කරමින් සිටියදී පොලීසිය සිදු කළ පරීක්ෂාවකදී අදාළ පුද්ගලයින් අත්අඩංගුවට ගත් බව ඇල්පිටිය පොලීසිය පැවසුවේය.ඔවුන් මීට පෙර ද එම ප්‍රදේශයේ සිදු වූ අපරාධ සම්බන්ධයෙන් චෝදනා එල්ල වී සිටි පුද්ගලයින් බව පොලීසිය සඳහන් කළේ.සැකකරුවන් අද (18) ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69775", "Category": null, "Parent URL": null}