{"Source": "Adaderana", "Timestamp": "December 17, 2013 11:13 am", "Headline": "විල්ගම්වෙහෙරදී වාහන 3ක් ගිනි තබා විනාශ කරයි ", "News Content": "ත්‍රීකුණාමලය - අනුරාධපුර ප්‍රධාන මාර්ගයේ විල්ගම්වෙහෙර ප්‍රදේශයේ වැවක් ඉදිකරමින් පැවති ස්ථානයක නතර කර තිබු වාහන සහ යන්ත්‍රවලට කිසියම් පිරිසක් විසින් ගිනි තබා තිබේ. අදාළ ස්ථානයේ නතර කර තිබු ස්කැවේටර් යන්ත්‍ර දෙකක් සහ ටිපර් රථයකට මෙලෙස ගිනි තබා ඇති බව පොලීසිය පවසයි. ඊයේ(16) රාත්‍රී එම ස්ථානයට පැමිණි පුද්ගලයින් හත් දෙනෙකුගෙන් සමන්විත පිරිසක් එහි ආරක්ෂාවට සිටි මුරකරුට පහරදී ඔහුගේ දෑස් බැඳ මෙම ගිනි තැබීම සිදුකර පළාගොස් තිබේ. කෙසේ වෙතත් උප්පුවේලී පොලීසිය සහ නාවික හමුදා ගිනි නිවීමේ ඒකකය එක්ව ගින්න මැඩපවත්වා ඇති බව සඳහන් වෙයි. ගින්නෙන් අදාළ යන්ත්‍ර සහ ටිපර් රථය විනාශ වී ඇති අතර එහි අලාභය රුපියල් අනූ පන් ලක්ෂයක් පමණ වන බව පොලීසිය සඳහන් කරයි.", "URL": "https://sinhala.adaderana.lk/news.php?nid=39649", "Category": null, "Parent URL": null}