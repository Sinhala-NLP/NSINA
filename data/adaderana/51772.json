{"Source": "Adaderana", "Timestamp": "June 4, 2015 11:37 am", "Headline": "ඔහිය රක්ෂිතයෙන් මිනිස් අස්ථි කොටස් හමුවෙයි", "News Content": "ඔහිය රක්ෂිතයේ තිබී මිනිස් අස්ථි කොටස් කිහිපයක් සොයාගෙන තිබේ.අඩවි වන නිලධාරියෙක් විසින් නානු ඔය පොලීසියට කළ දැනුම්දීමක් අනුව මෙම අස්ථි කොටස් සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අස්ථි කොටස් හමුවූ ස්ථානයේ තිබී ජාතික හැඳුනුම්පතක්, මුදල් පසුම්බියක් සහ ලිපියක් ද සොයාගෙන ඇත.අදාළ හැඳුනුම්පත 2012 වසරේ සිට අතුරුදන්වී සිටි සෙට්ටිකුලම පොලීසියට අනුයුක්තව සේවය කළ පොලිස් සැරයන්වරයකුගේ බව සඳහන්ය.මෙය සියදිවි හානිකරගැනීමක් ලෙසට පොලීසිය සැක පළ කරන අතර සිද්ධිය සම්බන්ධයෙන් හපුතලේ පොලීසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=51772", "Category": null, "Parent URL": null}