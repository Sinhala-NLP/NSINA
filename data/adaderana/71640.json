{"Source": "Adaderana", "Timestamp": "April 2, 2017 04:58 pm", "Headline": "නිදා සිටියදී ඇඳ මතින් වැටී හමුදා නිලධාරියා එලොව යයි", "News Content": "පූනෑව, නාවික හමුදා කඳවුරේ දී නාවික හමුදා නිලධාරියෙකු හදිසි අනතුරකින් ජීවිතක්ෂයට පත්ව තිබේ.එම හමුදා නිලධාරියා නිදා සිටියදී ඇඳ මතින් ඇද වැටී ඇති අතර බරපතල තත්ත්වයේ පසුවූ ඔහු වව්නියාව රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය.මියගොස් ඇත්තේ 37 හැවිරිදි නාවික හමුදා නිලධාරියෙකි.මළ සිරුර වව්නියාව රෝහලේ මෘත ශරීරාගාරයේ තබා ඇති අතර මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද(2) සිදුකිරීමට නියමිතය.මැදවච්චිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71640", "Category": null, "Parent URL": null}