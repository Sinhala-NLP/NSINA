{"Source": "Adaderana", "Timestamp": "July 10, 2011 12:23 pm", "Headline": " දෑස නොපෙනේනම් පෙනෙන කෙනෙක් ඡන්ද පොළට ගෙනියන්න", "News Content": "අන්ධ පුද්ගලයින්ට සහ ඡන්දය සලකුණු කළ නොහැකි ආබාධිත පුද්ගලයින්ට ඡන්ද මධ්‍යස්ථානය සඳහා තවත් පුද්ගලයෙකු කැටුව යාමට අවසර ලබා දී තිබේ. නියෝජ්‍ය මැතිවරණ කොමසාරිස් ඩබ්ලිව්.පී සුමනසිරි මහතා කියා සිටියේ මෙවර මැතිවරණයේ සිට මෙම අවසරය ක්‍රියාත්මක වනබවයි. 2011 අංක 28 දරණ මැතිවරණ විශේෂ විධි විධාන පනතට අනුව මෙම අවසරය හිමි වී තිබේ. ඒ අනුව අන්ධ හෝ ඡන්දය සලකුණු කළ නොහැකි ආබාධිත පුද්ගලයෙකු වෙනුවෙන් ඔහු‍ගේ ඡන්දය සලකුණු කිරීමට ඔහු සමඟ පැමිණෙන පුද්ගලයාට අවසර හිමි වේ. ඒ සඳහා අවශ්‍ය ඉල්ලුම් පත් ප්‍රදේශයේ ග්‍රාම නිලධාරීවරයා සතුව ඇති අතර එම ඉල්ලුම්පත්‍රය පුරවා රජයේ වෛද්‍ය නිලධාරියෙකුගේ අනුමැතිය ලබා ගත යුතු බවද නියෝජ්‍ය මැතිවරණ කොමසාරිස්වරයා ප්‍රකාශ කළේය.", "URL": "https://sinhala.adaderana.lk/news.php?nid=17309", "Category": null, "Parent URL": null}