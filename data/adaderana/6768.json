{"Source": "Adaderana", "Timestamp": "February 18, 2010 08:06 am", "Headline": "හෝටල්වල අවම මිල නිසා විශාල ලාභයක්", "News Content": "තරු පන්තියේ හෝටල්වල නවාතැන් ගන්නා සංචාරකයින් සඳහා අවම මිලක් තීරණය කිරීමෙන් විශාල ලාභයක් ලබා ඇතැයි සංචාරක නියෝජ්‍ය අමාත්‍ය ෆයිසර් මුස්තාෆා මහතා පවසයි. තරු පන්තියේ හෝටල් ඉතා සුළු මුදල්වලට සංචාරකයින්ට නවාතැන් පහසුකම් ලබාදීම හේතුවෙන් මෙරට මධ්‍යම ප්‍රමාණයේ හෝටල් කර්මාන්තය බිඳවැටීමකට ලක්ව තිබූ බව ඔහු පෙන්ව‍ාදෙයි. එය වැළැක්වීම සඳහා පසුගිය නොවැම්බර් මාසයේ දී අවම මිල හඳුන්වා දීමට සංචාරක අමාත්‍යාංශය පියවර ගත් බව ද ඊයේ කොළඹ පැවති මාධ්‍ය හමුවකට එක්වෙමින් නියෝජ්‍ය අමාත්‍යවරයා කියා සි‍ටියේය.", "URL": "https://sinhala.adaderana.lk/news.php?nid=6768", "Category": null, "Parent URL": null}