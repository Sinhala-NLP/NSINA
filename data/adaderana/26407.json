{"Source": "Adaderana", "Timestamp": "August 8, 2012 09:11 am", "Headline": "රටින් පනින්න ගිය තවත් 68 කගේ වැඩ වරදියි", "News Content": "නීතී විරෝධී ලෙස ඔස්ට්‍රේලියාව බලා ගමන් ගනිමින් සිටි තවත් පිරිසක් නාවික හමුදාව විසින් අත්අඩංගුවට ගෙන ඇත. ඊයේ (07) රාත්‍රී කාලයේ ගාල්ල, කොස්ගොඩ ආශ්‍රිත මුහුදු තීරයේ දී අදාළ පුද්ගලයින් අත්අඩංගුවට ගත් බව නාවික හමුදාව පවසයි. පුද්ගලයින් 68‍ දෙනෙකු මෙලෙස අත්අඩංගුවට ගෙන ඇති බව සඳහන්ය. අත්අඩංගුවට පත්වූවන් අතර දෙමළ ජාතිකයින් 61 දෙනෙකු වන බව නාවික හමුදාව සඳහන් කරයි. සෙසු හත්දෙනා යාත්‍රාවේ කාර්යය මණ්ඩල සාමාජිකයින්ය. අත්අඩංගුවට පත් වූවන් අතර කාන්තාවන් දෙදෙනෙකු ද වේ.", "URL": "https://sinhala.adaderana.lk/news.php?nid=26407", "Category": null, "Parent URL": null}