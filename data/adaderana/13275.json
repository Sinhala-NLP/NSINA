{"Source": "Adaderana", "Timestamp": "January 5, 2011 09:00 am", "Headline": "කාබනික පොහොර ගෙන්වන්නේ නෑ", "News Content": "කාබනික පොහොර ආනයනය නතර කිරීමට පියවර ගන්නා බව ගොවිජන සේවා හා වනජීවී අමාත්‍ය එස්.එම් චන්ද්‍රසේන මහතා පවසයි. දේශීය පොහොර නිෂ්පාදනය ඉහළ නැංවීමේ අරමුණින් මෙම පියවර ගන්නා බව ඔහු පවසයි. සීමාසහිත ලංකා ‍පොහොර සමාගම පොහොර නිෂ්පාදනය ඉහළ නැංවීමට අවශ්‍ය පියවර ගෙන ඇති බව ද එස්.එම් චන්ද්‍රසේන අමාත්‍යවරයා පෙන්වා දෙයි. ඒ අනුව වී , තේ , රබර් වගාවන්ට අවශ්‍ය දේශීය පොහොර , පොහොර සහනාධාර වශයෙන් ලබා දීමට අපේක්ෂා කරන බව ද හෙතෙම පවසයි. ඊට අමතරව එළවළු , පළතුරු හා මල් වගාවන් සඳහා ද අවශ්‍ය පොහොර මෙරට නිෂ්පාදනය කර බොදා හරින බව අමාත්‍යවරයා වැඩිදුරටත් කියා සිටියි.", "URL": "https://sinhala.adaderana.lk/news.php?nid=13275", "Category": null, "Parent URL": null}