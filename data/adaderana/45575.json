{"Source": "Adaderana", "Timestamp": "August 25, 2014 09:18 am", "Headline": "මහබාගේ අනතුරකින් 2ක් මරුට - 7ක් රෝහලේ ", "News Content": "මීගමුව ප්‍රධාන මාර්ගයේ වැලිසර , මහබාගේ ප්‍රදේශයේ දි අද(25) අලුයම 03.00 ට පමණ සිදුවු රිය අනතුරකින් පුද්ගලයින් දෙදෙනෙකු මියගොස් තවත් 07දෙනෙකු තුවාල ලබා තිබේ. මහබාගේ ප්‍රදේශයේ නාවික හමුදා ඉන්ධන පිරවුම්හල අසළ නවතා තිබු කුඩා ලොරි රථයක පිටුපසින් පැමිණි කන්ටේනර් රථයක් ගැටිමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය. මියගොස් ඇත්තේ 34 හැවිරිදි කාන්තාවක සහ 36 හැවිරිදි පුද්ගලයෙකි. අනතුරෙන් තුවාල ලැබුවන් ප්‍රතිකාර සඳහා රාගම ශික්ෂණ රෝහලට ඇතුළත් කර තිබේ. අනතුර සම්බන්ධයෙන් මහබාගේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45575", "Category": null, "Parent URL": null}