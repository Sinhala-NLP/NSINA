{"Source": "Adaderana", "Timestamp": "July 14, 2017 12:26 pm", "Headline": " පොලීසියේ 24ට ස්ථාන මාරු", "News Content": "ප්‍රධාන පොලිස් පරීක්ෂකවරුන් සහ පොලිස් පරීක්ෂකවරුන් 24 දෙනෙකුට වහාම ක්‍රියාත්මක වන පරිදි ස්ථාන මාරුවීම් ලබාදී තිබේ.පොලිස්පතිවරයාගේ නිර්දේශ මත ජාතික පොලිස් කොමිසන් සභාවේ අනුමැතියට යටත්ව සේවයේ අවශ්‍යතාව මත මෙම ස්ථානමාරැවීම් ලබා දී ඇති බව පොලිස් මූලස්ථානය සඳහන් කළේය.ප්‍රධාන පොලිස් පරීක්ෂකවරුන් 10 දෙනෙකු සහ පොලිස් පරීක්ෂකවරුන් 14 දෙනෙකු ස්ථාන මාරුවීම් ලැබූ පිරිසට අයත් වෙයි.කළුතර කොට්ඨාසයේ, කොළඹ අපරාධ කොට්ඨාසයේ, ඇමති ආරක්ෂක කොට්ඨාසයේ රාජකාරී කළ ප්‍රධාන පොලිස් පරීක්ෂකවරුන් තිදෙනෙකුට සහ තලාතුඔය, කනගරායම්කුලම්, අම්බලන්තොට, වීරඹුගෙදර, බිබිල, කොස්ගොඩ යන පොලිස් ස්ථානවල ස්ථානාධිපතිවරුන් ලෙස කටයුතු කළ ප්‍රධාන පොලිස් පරීක්ෂකවරුන් 06 දෙනෙකුට ස්ථාන මාරුවීම් ලබා දී තිබේ.එමෙන්ම කෑගල්ල මූලස්ථාන පොලිස් පරීක්ෂකවරයා ලෙස කටයුතු කළ ප්‍රධාන පොලිස් පරීක්ෂකවරයා කොළඹ දිසාව වෙත මාරුකර ඇති බව පොලිස් මූලස්ථානය පැවසුවේය.ස්ථාන මාරුවීම් ලැබූ පොලිස් අධිකාරීවරුන් අතරට වීරගුල, උඩගම, අකුරැස්ස, අලව්ව, පුදුකුඩුඉරිප්පු, කරුවලගස්වැව, බියගම යන පොලිස් ස්ථානවල ස්ථානාධිපතිවරුන් සහ මහනුවර, ඇල්පිටිය, පුත්තලම, නුගේගොඩ, ගාල්ල සහ ත්‍රස්ත විමර්ශන යන කොට්ඨාසවල රාජකාරි කළ පොලිස් අධිකාරීවරුන් 07දෙනෙකු අයත් වෙයි.මේ අතර ගොකරැල්ල පොලිස් ස්ථානයේ පොලිස් නිලධාරීන් 15 දෙනෙකුට ද ස්ථානමාරුවීම් ලබාදී ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය.එම පොලිස් ස්ථානයේ නිලධාරීන්ගේ අතිරික්තයක් පැවතීම හේතුවෙන් වසර 04කට අධික කාලයක් එහි රාජකාරී කළ නිලධාරීන් 15 දෙනෙකුට ස්ථානමාරුවීම් ලබාදීමට පියවර ගෙන ඇති බව මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=75236", "Category": null, "Parent URL": null}