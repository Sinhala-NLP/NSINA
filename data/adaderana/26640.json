{"Source": "Adaderana", "Timestamp": "August 17, 2012 08:07 am", "Headline": "දියනාමින් සිටිය දී අතුරුදන් වෙයි", "News Content": "කැලණි ග‍ඟේ මල්වාන, රක්ෂපාන ප්‍රදේශයේ දියනාමින් සිටි තරුණයෙකු අතුරුදන්ව තිබේ. ඊයේ (16) පස්වරුවේ අතුරුදන්ව ඇති 16 හැවිරිදි තරුණයා මෙතෙක් සොයාගෙන නොමැති බව බියගම පොලීසිය සඳහන් කරයි. රක්වාන, පොතුපිටිය පාසල අසල ග‍ඟේ දිය නෑමට ගිය පුද්ගලයෙකු ද දියේ ගිලී මියගොස් ඇත. මියගිය පුද්ගලයා කටුනේරිය, සදාසරණ මාවත ප්‍රදේශයේ පදිංචිව සිටි 33 හැවිරිදි අයෙකු බව ‍රක්වාන පොලීසිය පවසයි. මේ අතර පේරාදෙණිය පොලීසියට ලද තොරතුරක් මත මහවැලි ග‍ඟේ තිබී නාඳුනන පිරිමි මළ සිරුරක් සොයාගෙන තිබේ. වයස අවුරුදු 35 ක් පමණ වන බවට සැලකෙන මියගිය පුද්ගලයාගේ අනන්‍යතාව මෙතෙක් තහවුරු වී නොමැත.", "URL": "https://sinhala.adaderana.lk/news.php?nid=26640", "Category": null, "Parent URL": null}