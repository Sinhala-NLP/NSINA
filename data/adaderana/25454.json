{"Source": "Adaderana", "Timestamp": "July 1, 2012 02:24 pm", "Headline": " බලපත්‍ර නොමැතිව වැලි ඇද්ද තිදෙනෙක් දැලේ", "News Content": "මහඔය , කැලවින්න ප්‍රදේශයේ දී බලපත්‍ර නොමැතිව වැලි ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකාය මහඔය කඳවුරේ නිලධාරීන් පිරිසක් විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී වැලි ගොඩ දැමීම සඳහා යොදාගත් උපකරණ සහ ට්‍රැක්ටර් රථයක් ද පොලිසිය භාරයට ගෙන තිබේ. සැකකරුවන් වැඩිදුර විමර්ශන කටයුතු සඳහා මහඔය පොලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=25454", "Category": null, "Parent URL": null}