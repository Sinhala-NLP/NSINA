{"Source": "Adaderana", "Timestamp": "May 26, 2015 09:13 am", "Headline": "කසළ තේ කන්ටේනර් 11ක් ගැන පරීක්ෂණ අරඹයි ", "News Content": "කසළ තේ අඩංගු තවත් කන්ටේනර් 11 සම්බන්ධයෙන් පරීක්ෂණ ආරම්භ කර ඇති බව ශ්‍රී ලංකා රේගුව පවසයි.රේගු නිවාරණ අංශයේ නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේ ඔරුගොඩවත්ත රේගු බහලුම් මධ්‍යස්ථානයේ ඇති කන්ටේනර් 11ක කසළ තේ ඇති බවට මේ වන විට අනාවරණය වී ඇති බවයි.මැදපෙරදිග රටවලට ආපනයන කිරීමට සැලසුම් කර තිබු කසළ තේ කන්ටේනර් නවයක් ඊයේ(25) දිනයේ සොයාගත් අතර එහි කසළ තේ මෙට්‍රික් ටොන් 162ක් තිබු බව සඳහන්ය.අදාළ ජාවාරමට සම්බන්ධ පුද්ගලයින් නව දෙනෙකු අත්අඩංගුවට ගෙන පරීක්ෂණ පවත්වන බව පරාක්‍රම බස්නායක මහතා සඳහන් කළේය. මේ වන විට මෙරටින් මෙවැනි කසළ තේ අඩංගු කන්ටේනර් 300ක් පමණ අපනයනය කර ඇති බවට අනාවරණය වී තිබේඑම තේ මැදපෙරදිග සහ යුරෝපා රටවලට යවා ඇති බවත්, මෙම කසළ තේ ජාවාරම සම්බන්ධයෙන් විශේෂ පරීක්ෂණ මේ වන විට ආරම්භ කර ඇති බවත් පරාක්‍රම බස්නායක මහතා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=51578", "Category": null, "Parent URL": null}