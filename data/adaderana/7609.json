{"Source": "Adaderana", "Timestamp": "April 1, 2010 02:31 pm", "Headline": "ජේ.වී.පෙ ෆොන්සේකා සූප්පුකරනවා", "News Content": "මැතිවරණය ආසන්නයේ ගිලන් රථයක් ගෙන්වා ජෙනරාල් සරත් ෆොන්සේකා මහතා හදිසියේ අසාධ්‍ය වූ බව රටට අඟවා අනුකම්පාව මගින් ඡන්දය කඩා වඩා ගන්නට ජේ.වි.පෙ විසින් උත්සාහ කරන බව ජාතික නිදහස් පෙරමුණේ නායක විමල් වීරවංශ මහතා පවසයි. ජෙනරාල් සරත් ෆොන්සේකා මහතාට කිවිසුමක් ගියත් ඒ පිළිබඳ රටට කරුණු කියා පාන්නට මාධ්‍ය හමුවක් පවත්වන්නට තරම් ජේ.වි.පෙ බංකොලොත් වී ඇතැයි ජාතික නිදහස් පෙරමුණේ නායකයා කියා සිටියි. ආණ්ඩුවේ බලපෑම මත ඈනුමක් ගියත් මාධ්‍ය හමුවක් පවත්වන්නට ඔවුන් කටයුතු කරන බව ඔහු කියා සිටියේ නුගේගොඩ පැවති මාධ්‍ය හමුවකට සහභාගී වෙමිනි. මේ අයුරින් ජාතියට තියා ජෙනරාල්ටවත් මග පෙන්වන්නට ජෙ.වි.පෙට හැකියාවක් නැති බවත්,මේ වන විට ජෙනරාල්වරයා තබාගෙන සූප්පු කරමින් සිටින බවත් ඔහු කියා සිටියේය.", "URL": "https://sinhala.adaderana.lk/news.php?nid=7609", "Category": null, "Parent URL": null}