{"Source": "Adaderana", "Timestamp": "January 23, 2019 09:40 pm", "Headline": "කච්චතිව් වාර්ෂික මංගල්‍යට සියල්ල සූදානම්", "News Content": "මෙවර කච්චතිව් ශාන්ත අන්තෝනි දේවස්ථානයේ මංගල්ලය වෙනුවෙන් ඉන්දු ලංකා බැතිමතුන් 10000 ක පමණ පිරිසක් සහභාගි වනු ඇති බව යාපනය දිසාව බාර රදගුරු පාලක සභාවේ ජෙබරත්නම් පියතුමන් පැවසීය. එළැඹෙන 15 වැනිදා යාපනය කච්චතිවි දේව මංගල්ලය සම්බන්ධයෙන් යාපනය දිස්ත්‍රික් ලේකම් කාර්යාලයේ යාපනය දිස්ත්‍රික් ලේකම් නාගලිංගම් වේදනායගම් මහතාගේ ප්‍රධානත්වයෙන් පැවැත්වු සාකච්ජාවේදී ජෙබරත්නම් පියතුමන් සඳහන් කළේය. කච්චතිව් දේව මංගල්ලය යාපනය රදගුරු ජස්ටින් ඥානප්‍රකාශම් පියතුමා ඇතුළු පියතුමන්ලාගේ ප්‍රධානත්වයෙන් පැවැත්වීමට නියමිතය. ඉන්දීය ධීවර ජනතාව හා මෙරට ධීවර ජනතාව කච්චතිව් ශාන්ත අන්තෝනි දේවස්ථානයේ මංගල්ලය වෙනුවෙන් මහත් බැතියෙන් සහභාගිවෙති. ඉන්දීය ධීවර ජනතාව බෝට්ටු මගින් කච්චතිව් දේව මංගල්ලය වෙනුවෙන් සහභාගිවන අතර,මෙරට නාවික හමුදා නිළධාරීන් විසින් මංගල්ලයේ කටයුතු සංවිධානය කරනු ලැබීය. කච්චතිව් දූපත ඉන්දියාව සතුව පැවති අතර පසුව 1974 ඉන්දිරා ගාන්ධි පාලන සමයේ දූපත මෙරට වෙත පැවරු අතර,කච්චතිව් දූපත පවරා ගැනීම සම්බන්ධයෙන් තමිල්නාඩු රජය ඉන්දීය මධ්‍යම රජයට පසුගිය සමයේ බලපෑම් කළහ. සාකච්ජාව වෙනුවෙන් යාපනය කිතුණු පාලක සභාවේ පියතුමන්ලා, නාවික හමුදා නිළධාරීන්,දිස්ත්‍රික් ලේකම් කාර්යාල නිළධාරීන් ඇතුළු පිරිසක් සහභාගිවිණි.", "URL": "https://sinhala.adaderana.lk/news.php?nid=102942", "Category": null, "Parent URL": null}