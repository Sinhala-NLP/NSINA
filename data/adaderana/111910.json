{"Source": "Adaderana", "Timestamp": "June 13, 2019 04:57 pm", "Headline": "ලංගම වර්ජනය විසඳුමකින් තොරව අවසන්", "News Content": "උසස්වීම් අවලංගු කිරීමට විරෝධය පල කරමින් ශ්‍රී ලංකා ගමනාගමන මණ්ඩලයේ ජාතික සේවක සංගමය විසින් ක්‍රියාත්මක කර තිබූ වැඩවර්ජනය අවසන් කර ඇත. ශ්‍රී ලංකා ගමනාගමන මණ්ඩලයේ ජාතික සේවක සංගමයේ සාමාජික චින්තක මනෝජ් කරුණාරත්න මහතා සඳහන් කළේ අද (13) පෙරවරුවේ අග්‍රාමාත්‍ය ලේකම්වරයාගේ සහ ප්‍රවාහන අමාත්‍ය අර්ජුන රණතුංග මහතාගේ ප්‍රධානත්වයෙන් අග්‍රාමාත්‍ය ලේකම් කාර්යාලයේ පැවැති සාකච්ඡාවෙන් අනතුරුව මෙම තීරණයට එළඹි බවයි. නමුත් මෙම සාකච්ඡාව විසදුමකින් තොරව අවසන් වූ බව ඔහු සඳහන් කළේය. ඒ හේතුවෙන් සිය ගැටළුවට නීතිමය විසදුම් ලබා ගැනීම අපේක්ෂා කරන බව චින්තක මනෝජ් කරුණාරත්න මහතා සඳහන් කළේය.", "URL": "https://sinhala.adaderana.lk/news.php?nid=111910", "Category": null, "Parent URL": null}