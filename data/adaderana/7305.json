{"Source": "Adaderana", "Timestamp": "March 16, 2010 11:46 am", "Headline": "සුළි කුණාටු නිසා ෆිජීහි හදිසි තත්ත්වයක්", "News Content": "සුළි කුණාටු තත්ත්වයක් හේතුවෙන් ‍ෆිජී රාජ්‍යය සඳහා හදිසි තත්ත්වයක් ප්‍රකාශයට පත් කර තිබේ. පැසිෆික් සාගර කලාපය හරහා ෆීජි රාජ්‍යයට ඇතුළු වූ තෝමස් සුළි කුණාටුව හේතුවෙන් මේ වන විට පන්දහසකට වැඩි පිරිසක් සිය නිවාස අත්හැර ගොස් ඇති බව වාර්තා වේ. තෝමස් සුළි කුණාටුව පැයට කිලෝමීටර 170 ක වේගයෙන් ‍ෆීජි රාජ්‍යයට ඇතුළු වූ බව එරට කාළගුණ බලධාරීන් පවසයි. කුණාටුව හේතුවෙන් ෆීජි රාජ්‍යයේ පාසල් වසා දමා ඇති අතර පොදු සේවා කටයුතු තාවකාලිකව අත්හිටුවීමට ද තීරණය කර ඇත. ගුවන් ගමන් ගණනාවක් ද අවලංගු කර ඇති බව සඳහන්ය.", "URL": "https://sinhala.adaderana.lk/news.php?nid=7305", "Category": null, "Parent URL": null}