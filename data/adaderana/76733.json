{"Source": "Adaderana", "Timestamp": "August 26, 2017 09:58 pm", "Headline": " අලි ගැටළුව උග්‍ර වෙලා", "News Content": "හම්බන්තොට දිස්ත්‍රිකයේ දිනෙන් දින සිදුකරන අක්‍රමවත් සංවර්ධනය හමුවේ සිදුවන වන විනාශය නිසා එහි සිටින වන අලින් විවිධ ප්‍රදේශයන් තුළට සංක්‍රමණය වීම සිදුවීම තුළ මේ විනවිට ගැටළු රාශියක් උද්ගතවී ඇති බව වනජීවී නිලධාරීන් පෙන්වා දෙයි . මෙයට ආසන්නම සිදුවීම වන පසුගිය 23 දින වීරකැටිය ඉත්තදෙමලිය ප්‍රදේශයට වන අලින් දෙදෙනෙකු පැමිණීම පෙන්වාදිය හැකි බව ඔවුන් පවසයි. එම අලින් සූරියවැව ප්‍රදේශයේ සිට දින කිපයක සිට හත්පෝරුව ,තුනකම හරහා වීරකැටිය තෙක් ගමන් ගෙන තිබෙන බව වනජීවී නිලධාරීන් පෙන්වා දෙයි. කෙසේ නමුත් 25 වනදා වනවිට මෙම වනඅලින් දෙදෙනා වලස්මුල්ල කන්දේ බැද්ද ප්‍රදේශය තෙක් සංක්‍රමණය වී ඇති අතර මේ හේතුවෙන් වන අලින් දෙදෙනාගේ මෙන්ම මිනිසුන්ගේ ජීවිතද තර්ජනයට ලක්වී තිබේ . කෙසේනමුත් මෙම වන අලින් දෙදෙනා අල්ලා ගැනීමට හෝ වෙනයම් නිසි ක්‍රියාමාර්ගයක් ගැනීමට වනජීවී දෙපාර්තමේන්තුවේ ඉහළ නිලධාරීන් කටයුතු නොකිරීම තුළ එම ප්‍රදේශයන් තුළ මෙතෙක් නොතිබූ අලි මිනිස් ගැටුමක් ඇතිවිය හැකි බව ප්‍රදේශයේ ජනතාව පෙන්වා දෙයි.", "URL": "https://sinhala.adaderana.lk/news.php?nid=76733", "Category": null, "Parent URL": null}