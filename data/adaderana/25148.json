{"Source": "Adaderana", "Timestamp": "June 19, 2012 09:01 am", "Headline": "හෙට කොළඹ දී අනධ්‍යයන සේවක උද්ඝෝෂණයක්", "News Content": "විශ්ව විද්‍යාල අනධ්‍යයන සේවකයින් හෙට(20) දිනයේ කොළඹ දී දැවැන්ත උද්ඝෝෂණයක් පැවැත්වීමට තීරණය කර තිබේ. සිය වැටුප් ගැටලුව විසඳීමට බලධාරීන් මෙතෙක් පියවර ගෙන නොමැති බව අන්තර් විශ්ව විද්‍යාලයීය වෘත්තීය සමිති මහ සම්මේලනයේ සම සභාපති ආර්.එම්.චන්ද්‍රපාල මහතා සඳහන් කළේය. පසුගිය 06 වන දින සිට ආරම්භ කළ වැඩ වර්ජනය සිය ගැටලුවට විසඳුම් ලැබෙන තුරු අඛණ්ඩව ක්‍රියාත්මක කරන බව චන්ද්‍රපාල මහතා ප්‍රකාශ ක‍ළේය. එළඹෙන 21 වන දින කම්කරු කොමසාරිස්වරයා විසින් මේ සම්බන්ධ තුන්වන වටයේ සාකච්ඡාව සඳහා කැඳවන බව දැනගන්නට ලැබී ඇති බව ද, නමුත් තවමත් ඒ සම්බන්ධව ලිඛිතව දැනුම් දී නොමැති බව ද අද දෙරණ වෙත අදහස් දක්වමින් ඒ මහතා සඳහන් කළේය.", "URL": "https://sinhala.adaderana.lk/news.php?nid=25148", "Category": null, "Parent URL": null}