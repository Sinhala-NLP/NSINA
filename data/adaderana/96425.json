{"Source": "Adaderana", "Timestamp": "September 20, 2018 06:24 pm", "Headline": "2020 වෙනකොට ඉතුරු වෙන්න දෙයක් නෑ", "News Content": "කලා කරුවන් වෙනුවෙන් පසුගිය ආණ්ඩුව සිදු කළ වැඩ කොටස නතර කොට ඇති බව හිටපු ජනාධිපති මහින්ද රාජපක්ෂ මහතා පවසයි. නිදහස් කලා සංසදයේ සාමාජිකයන් හා හිටපු ජනාධිපති මහින්ද රාජපක්ෂ මහතා අතර හමුවක් ඊයේ පස්වරුවේ පානදුරේදී පැවති අතර එම හමුවට එක් වෙමින් හිටපු ජනාධිපතිවරයා මේ බව ප්‍රකාශ කළේය. මෙහිදී කලා ක්ෂේත්‍රයට කළ සේවය අගයමින් ප්‍රවීන කලා කරුවන්ට සම්මාන පිරිනැමීමට හිටපු ජනාධිපතිවරයා අතින් සිදු කෙරිණි. රන්මිණිතැන්න මෙලි සිනමා ගම්මානය අද වන විට කොටස්වලට බෙදා නිවාස ව්‍යාපෘති සකස් කරමින් සිටින බවද හිටපු ජනාධිපතිවරයා ප්‍රකාශ කළේය. අද වන විට අපට රටක් අහිමිවී යමින් පවතින බවත් 2020 වන විට ඉතුරු වීමට දෙයක් නොමැති බවද හිටපු ජනාධිපතිවරයා ප්‍රකාශ කළේය. වත්මන් රජය පෙරළීමට ඇති පළමු අවස්ථාවේදීම පෙරලා දැමීම සඳහා සූදානමින් සිටින බව හිටපු ජනාධිපතිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=96425", "Category": null, "Parent URL": null}