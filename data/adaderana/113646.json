{"Source": "Adaderana", "Timestamp": "July 8, 2019 01:07 pm", "Headline": "කතරගම ඇසල මංගල්‍ය වෙනුවෙන් විශේෂ මුද්දර තුනක්", "News Content": "ඓතිහාසික රුහුණු කතරගම මහා දේවාලයේ ඇසල මංගල්‍ය වෙනුවෙන් විශේෂ මුද්දර තුනක් නිකුත් කර තිබේ. තැපැල් දෙපාර්තමේන්තුව විසින් අද (08 ) පෙරවරුවේ කතරගම දේවාල පරිශ්‍රයේදි එම මුද්දර නිකුත් කළ බව තැපැල්පති රංජිත් ආරියරත්න මහතා ප්‍රකාශ කළේය. මේ අතර රුහුණු කතරගම මහා දේවාලයේ අද පැවැත්වෙන පෙරහැරට සමගාමීව විශේෂ වැඩසටහන් කිහිපයක් ක්‍රියාත්මක වන බව එම දේවාලයේ බස්නායක නිළමේ දිල්රුවන් රාජපක්ෂ මහතා ප්‍රකාශ කළේය.", "URL": "https://sinhala.adaderana.lk/news.php?nid=113646", "Category": null, "Parent URL": null}