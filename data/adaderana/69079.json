{"Source": "Adaderana", "Timestamp": "February 3, 2017 05:21 pm", "Headline": "උද්ඝෝෂණ කරන්නෙ අපේම සහෝදරයෝ", "News Content": "ලංකා විදුලිබල මණ්ඩලය ඉදිරිපිට එහි සේවක පිරිසක් විසින් පවත්වන්නට යෙදුණු උද්ඝෝෂණය පිළිබඳව, විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා විසින් අදහස් පළ කර ඇත.ඔහුගේ ප්‍රකාශය පහත පරිදි වේ,\"ඒ උද්ඝෝෂණයේ යෙදෙන්නේ අපේ සහෝදර පිරිසක්. එක දවසක උද්ඝෝෂණනයක්. හේතුව 2014 අවසාන කාලේ අපේ අධ්‍යක්ෂ මණ්ඩලය තීරණය කළා. මේ සේවක සහෝදරයන්ගේ අනන්‍යතාවය රැකෙන පරිදි වැටුප් පරිමාවන් කිහිපයක ඔවුන්ව තියන්න. ඒ තීරණය 2015 මුල් සතියේ ක‍්‍රියාත්මක වුණා. හැබැයි ඉංජිනේරු මහත්වරුන්ගේ එක විතරයි මුලින් ක‍්‍රියාත්මක වුණේ. ඒ නිසාම මේ අනෙක් පිරිසගේ දුක්ගැනවිල්ලක් ඇතිවුණා ඔවුන්ට මේක ක‍්‍රියාත්මක කරන්න පහුවුණා කියලා. ඒ නිසාම නඩු කිහිපයක් වැටුණා. සමහර අය නඩුවක් කිව්වා. දුන්න අයගෙත් අවලංගු කරන්න කියලා. තවත් අය නඩු කිව්වා අපිටත් මේක දෙන්න කියලා. මේ තාක්කල් ඒ නඩු සමහර ඒවා යනවා. නඩු තියෙද්දි විසදුම් හොයන්න ක‍්‍රමයක් නැහැ. උසාවියත් එක්ක බොහෝම ප‍්‍රවේශමෙන් ගෞරවයෙන් වැඩකරන්න අවශ්‍යයි. ඒ වුණත් මේ ප‍්‍රශ්නය දිගින් දිගට එන නිසා මම වෙනම කමිටුවක් පත්කරලා ඒ කමිටුව ලබන අගෝස්තු මාසේ අර නඩු තින්දු වලට සමගාමීව, නඩුතීන්දු විසදාගැනීමට යටත්ව, විසදුම් ලබාදීමේ අවසාන දිනයකුත් මම නියම කළා 2017 අගෝස්තු මාසෙ වෙද්දි මේක කරලා ඉවර කරන්න අධ්‍යක්ෂ මණ්ඩලෙත් අනුමත කරලා දැන් වැඩපිලිවෙලත් ඉදිරිපත් කරලා තියෙන්නේ. ඉතින් එහෙම තියෙද්දි මේ සහෝදරවරු මේක තවත් උනන්දු කරන්න වෙන්න ඇති අද උද්ඝෝෂණයක යෙදෙනවා කොළඹට ඇවිල්ලා. අපි වැඩපිළිවෙලකුත් යොදා තියෙනවා ඒක විසදන්න\".", "URL": "https://sinhala.adaderana.lk/news.php?nid=69079", "Category": null, "Parent URL": null}