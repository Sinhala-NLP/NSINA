{"Source": "Adaderana", "Timestamp": "October 1, 2013 07:26 am", "Headline": "පුංචි පහේ ප්‍රතිඵල අදයි", "News Content": "මෙවර පහ ශ්‍රේණියේ ශිෂ්‍යයත්ව විභාගේ ප්‍රතිඵල අද දිනයේ නිකුත් කරන බව විභාග දෙපාර්තමේන්තුව පවසයි. විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා කියා සිටියේ අද (01) පස්වරුවේ ප්‍රතිඵල විභාග දෙපාර්තමේන්තු වෙබ් අඩවියට ඇතුළත් කරන බවයි. www.doenets.lk යන වෙබ් අඩවියට පිවිසීමෙන් අදාළ ප්‍රතිඵල ලබාගත හැකි බව විභාග කොමසාරිස්වරයා සඳහන් කළේය. වෙබ් අඩවියට ප්‍රතිඵල නිකුත් කිරීමෙන් අනතුරුව ප්‍රතිඵල ලැයිස්තු පාසල් වෙත තැපැල් කිරීමට පියවර ගන්නා බවද විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා කියා සිටියේය. මෙවර ශිෂ්‍යත්ව විභාගය සඳහා ළමුන් තුන් ලක්ෂ විසි දෙදෙහස් හාරසිය පනස් පස් දෙනෙකු පෙනී සිටියහ. මේ අතර ඉදිරි සෑම වසරකම පවත්වන පහ ශ්‍රේණියේ ශිෂ්‍යත්ව විභාගයේ ප්‍රතිඵල ඔක්තෝබර් මස පළමු වැනි දින නිකුත් කිරීමට පියවර ගන්නා බව අධ්‍යාපන අමාත්‍ය බන්දුල ගුණවර්ධන මහතා ඊයේ ප්‍රකාශ කළේය.", "URL": "https://sinhala.adaderana.lk/news.php?nid=37827", "Category": null, "Parent URL": null}