{"Source": "Adaderana", "Timestamp": "June 17, 2019 05:16 pm", "Headline": "කල් ඉකුත් වු ළඳරු සනීපාරක්ෂක තුවා නැවත වෙළඳපොලට යවන ඡාවාරකමක් වටලයි", "News Content": "කල් ඉකුත්වූ හා ඇසුරුම් භාවිතයට නුසුදුසු තත්ත්වයේ තිබෙන ළඳරු සනීපාරක්ෂක තුවා නැවත නව අසුරන තුළ ව්‍යාජ ලෙස අසුරා වෙළඳපොලවෙත යවන මහා පරිමාණ ජාවාරමක් කොටුකර ගැනීමට පාරිභෝගික අධිකාරිය අද (17) සමත්ව තිබේ. කොළඹ ග්‍රෑන්ඩ්පාස් ප්‍රදේශයේ තොග ගබඩාවක දිගුකලෙක සිට පවත්වාගෙන ගොස් තිබුණු මෙම ජාවාරම පිළිබඳව පාරිභෝගික අධිකාරියට ලද තොරතුරකට අනුව පාරිභෝගික අධිකාරියේ සභාපති ආචාර්යය ලලිත් සෙනවීර මහතාගේ උපදෙස් මත පාරිභෝගික අධිකාරියේ නිලධාරීන් විසින් මෙම වැටලීම සිදුකොට තිබුණි. චීනයෙන් ගෙන්වනු ලබන මෙම ළඳරු සනීපාරක්ෂක තුවා මෙම ගබඩාවේ සිට දිවයින පුරා වෙළදසැල්වලට බෙදාහරිනු ලබන බවත් එම වෙළඳසැල්වල තිබී කල් ඉකුත්වන හා භාවිතයට නුසුදුසු මට්ටමට පත්වන මෙම ළඳරු සනීපාරක්ෂක තුවා නැවත මෙම ස්ථානයට ගෙනවිත් කූඨ ලෙස නැවත අසුරා දින වෙනස් කොට නැවත වෙළද පොළට යවන බවත් මෙහිදී හෙළිවී ඇත. අදාළ ගබඩාවට පාරිභෝගික අධිකාරියේ නිළධාරීන් සීල් තබා ඇති අතර අධිකරණ ක්‍රියාමාර්ග ගැනීමට නියමිතව ඇත.", "URL": "https://sinhala.adaderana.lk/news.php?nid=112180", "Category": null, "Parent URL": null}