{"Source": "Adaderana", "Timestamp": "December 13, 2015 02:29 pm", "Headline": "යාල සම්පූර්ණයෙන් ප්‍රතිසංස්කරණය කරනවා ", "News Content": "යාල ජාතික වනෝද්‍යානය ලබන වසරේ සම්පූර්ණයෙන් ප්‍රතිසංස්කරණය කරන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. එමෙන්ම යාල ජාතික වනෝද්‍යානය වන ජීවි සංරක්ෂණ කලාපයක් බවට ඉදිරියේ දී පත් කරන බව අමාත්‍යවරයා සඳහන් කරයි. මේ වන විට එම වනෝද්‍යානය දැඩි හානියට පත්ව ඇති බව සජිත් ප්‍රේමදාස අමාත්‍යවරයා පෙන්වා දෙයි. පසුගිය සමයේ යාල ජාතික වනෝද්‍යානය කිසිඳු සංරක්ෂණ කටයුත්තක් සිදුනොකිරීම හේතුවෙන් මෙම තත්ත්යට පත්ව ඇති බව අමාත්‍යවරයා කියා සිටියේය.යාල ජාතික වනෝද්‍යානය තුළ දෙස් විදෙස් සංචාරකයින් ප්‍රවාහනය කරන ජීප් රථ රියදුරන් 33 දෙනෙකු සඳහා ණය ලබාදීමේ වැඩසටහනකට එක්වෙමින් සජිත් ප්‍රේමදාස අමාත්‍යවරයා එම අදහස් පල කර සිටියේය.", "URL": "https://sinhala.adaderana.lk/news.php?nid=55694", "Category": null, "Parent URL": null}