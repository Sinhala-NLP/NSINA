{"Source": "Adaderana", "Timestamp": "March 1, 2017 09:36 am", "Headline": " දියේ ගිළී විදේශිකයා ඇතුළු 2ක් මිය යයි", "News Content": "ප්‍රදේශ දෙකක සිදුවූ දියේ ගිළීම් අනතුරු වලින් විදේශිකයෙකු ඇතුළු පුද්ගලයින් දෙදෙනෙකු මියගොස් තිබේ.හබරාදූව, කොග්ගල ප්‍රදේශයේ දී මුහුදේ දිය නෑමට ගිය විදේශිකයෙකු දියේ ගිලී ඇති අතර බරපතල තත්ත්වයේ පසු වූ ඔහු කරාපිටිය රෝහලට ඇතුළත් කිරීමෙන් අනතුරුව මියගොස් ඇති බව සඳහන්වේ.මියගොස් ඇත්තේ 58 හැවිරිදි ජර්මානු ජාතිකයෙක් බව පොලීසිය පැවසුවේය.මේ අතර මස්කෙලිය, සාමිමලේ ප්‍රදේශයේ දිය වලක දිය නෑමට ගිය පුද්ගලයෙකු ද දියේ ගිලී මියගොස් තිබේ.මියගොස් ඇත්තේ මස්කෙලිය, සාමිමලේ ප්‍රදේශයේ පදිංචිව සිටි 21 හැවිරිදි තරුණයෙක් බව පොලීසිය පැවසුවේය.", "URL": "https://sinhala.adaderana.lk/news.php?nid=70259", "Category": null, "Parent URL": null}