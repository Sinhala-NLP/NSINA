{"Source": "Adaderana", "Timestamp": "January 27, 2017 08:13 am", "Headline": "ට්‍රම්ප්ගෙන් නව බදු ක්‍රමයක්", "News Content": "අමෙරිකාව සහ මෙක්සිකෝව අතර ඉදිකිරීමට යෝජනා කර ඇති දේශසීමා තාප්පය ඉදිකිරීමට අවශ්‍ය පිරිවැය සොයා ගැනීම සඳහා නව බදු ක්‍රමයක් දුන්වාදීමට අමෙරිකානු ජනාධිපති ඩොනල්ඩ් ට්‍රම්ප්ගේ අවධානය යොමුව තිබේ.මෙක්සිකෝවෙන් ආනයනය කරන භාණ්ඩ සඳහා නව බද්ධක් හඳුන්වාදීම මඟින් මෙම මුදල සොයා ගැනීමට හැකි බව ඔහු පවසා ඇත.සංක්‍රමනික ගැටළු ආදී ගැටළු බොහොමක් හේතුවෙන් මෙක්සිකෝව සහ අමෙරිකාව අතර දේශසීමා තාප්පයක් ඉදිකළ යුතු බවට අමෙරිකානු ජනාධිපතිවරයා ප්‍රකාශ කර තිබේ.කිලෝමීටර් 200කට අධික දිගකින් යුත් මෙම තාප්පය ඉදිකිරීමට අමෙරිකානු ඩොලර් බිලියන ගණනක මුලක් වැයවනු ඇති බව වාර්තා වේ.එම තාප්පය ඉදිකිරීම සඳහා තමා කිසිඳු පිරිවැයක් නොදරණ බව මෙක්සිකානු ජනාධිපතිවරයා ප්‍රකාශ කර තිබේ.කෙසේවෙතත් මෙක්සිකානු භාණ්ඩවලින් සියයට 20ක බද්ධක් අයකළහොත් අමෙරිකානු ඩොලර් බිලියන 10ක බදු ආදායමක් උපයාගත හැකි බව ඩොනල්ඩ් ට්‍රම්ප් ප්‍රකාශ කර තිබේ.", "URL": "https://sinhala.adaderana.lk/news.php?nid=68655", "Category": null, "Parent URL": null}