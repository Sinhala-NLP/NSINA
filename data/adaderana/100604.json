{"Source": "Adaderana", "Timestamp": "December 11, 2018 07:21 pm", "Headline": "මැතිවරණ ප්‍රචාරණ කටයුතුවලට අවසර", "News Content": "ලබන වසරේ පෙබරවාරි මස 24 වනදා පැවැත්වීමට නියමිත තායිලන්ත මහ මැතිවරණයේ ප්‍රචාරණ කටයුතු සිදු කිරීම සඳහා දේශපාලන පක්ෂවලට අවසර ලබාදී තිබේ. ඒ අනුව දේශපාලන කටයුතුවල නිරත වීම සම්බන්ධයෙන් වසර 04 ක් පුරා සියලු දේශපාලන පක්ෂවලට පැවති තහනම ඉවත් කිරීමට එරට හමුදා පාලනය පියවර ගෙන ඇති බව විදෙස් මාධ්‍ය වාර්තා කළේය. මීට වසර 04 කට පෙර තායිලන්ත අග්‍රාමාත්‍ය ධූරයේ කටයුතු කළ යින්ලුක් ශිනවත්‍රා එම ධුරයෙන් පහ කිරීමත් සමඟ එරට පාලනය හමුදාව යටතට ගැනුණි. කෙසේවෙතත් මහ මැතිවරණය පැවැත්වීමට මීට පෙර අවස්ථා කිහිපයකදී දින නියම කර තිබුණද එය කල් දැමීමට සිදුවූ බව සඳහන් වෙයි.", "URL": "https://sinhala.adaderana.lk/news.php?nid=100604", "Category": null, "Parent URL": null}