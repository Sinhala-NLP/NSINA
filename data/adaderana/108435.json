{"Source": "Adaderana", "Timestamp": "April 22, 2019 01:36 pm", "Headline": "ජලයට වස මිශ්‍ර කර ඇතැයි පැතිර යන ප්‍රචාර අසත්‍යයක්-ජල සම්පාදන මණ්ඩලය", "News Content": "කොළඹ ඇතුළු ප්‍රදේශ කිහිපයක පානීය නල ජලයට වස මිශ්‍ර කොට ඇති බවට පැතිර යන ප්‍රචාරවල කිසිදු සත්‍යතාවයක් නොමැති බව ජාතික ජල සම්පාදන හා ජලපවාහන මණ්ඩලය පවසයි. මේ සම්බන්ධයෙන් අද දෙරණ කළ විමසීමකදී එම මණ්ඩලයේ සභාපති කේ.ඒ අන්සාර් මහතා සඳහන් කළේ සිය මණ්ඩලය මඟින් සපයනු ලබන පානීය ජලය ඉහළ ගුණාත්මක බවින් යුතු බවයි. ඒ අනුව පැතිර යන විවිධ අසත්‍ය ප්‍රචාරවලට නොරැවෙටෙන ලෙදස කේ.ඒ අන්සාර් මහතා ජනතාවගෙන් ඉල්ලීමක් කරයි. පානීය නළ ජලයට වස මිශ්‍ර කොට ඇති බවට සමාජ මාධ්‍ය ඔස්සේ විවිධ ප්‍රචාරයන් වාර්තා වී තිබුණි. කිරිබත්ගොඩ , කැළණිය සහ ජාඇල යන ප්‍රදේශවල ජල සැපයුමට වස මිශ්‍ර වී ඇති බවට පළ කට කතාවල කිසිදු සත්‍යතාවක් නොමැති බව පොලීසිය පවසයි.", "URL": "https://sinhala.adaderana.lk/news.php?nid=108435", "Category": null, "Parent URL": null}