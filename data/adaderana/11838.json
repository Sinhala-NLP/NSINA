{"Source": "Adaderana", "Timestamp": "October 30, 2010 05:27 pm", "Headline": "අධිකරණය ගැන තැබූ බලාපො‍රොත්තු බිඳ වැටුණා", "News Content": "පැවති ජනාධිපතිවරණය සම්බන්ධයෙන් ජනතාව තුළ පවත්නා සැකය තහවුරු කරගැනීම සඳහා අධිකරණය කෙරෙහි තැබූ බලාපො‍රොත්තු සියල්ල සුන්ව ගිය බව එක්සත් ජාතික පක්ෂය පවසයි. මීට සාධාරණයක් ලබාගැනීම සම්බන්ධ‍යෙන් ජනතාව ඉදිරියට යාම කාලෝචිත වී ඇති බව එම පක්ෂයේ මහලේකම් තිස්ස අත්තනායක මහතා සඳහන් කළේය. කුණ්ඩසාලේ ප්‍රදේශයේ පැවති ජනහමුවකට සහභාගී වෙමින් මන්ත්‍රීවරයා මේ අදහස් පළ කළේය. පැවති ජනාධිපතිවරණයේ ප්‍රතිඵල සම්බන්ධයෙන් ජනතාව තුළ විශාල සැකයක් පවතින හෙයින් එම සැකය දුරු කිරීමේ වැදගත් කම ද තිස්ස අත්තනායක මහතා එහිදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=11838", "Category": null, "Parent URL": null}