{"Source": "Adaderana", "Timestamp": "June 20, 2018 05:50 pm", "Headline": "මේ වසර අවසන් වන විට අධ්‍යාපන ක්ෂේත්‍රයේ සියලු පුරප්පාඩු සම්පූර්ණ කරනවා", "News Content": "මේ වසර අවසානයට පෙර අධ්‍යාපන ක්ෂේත්‍රයේ පවතින සියලු පුරප්පාඩු නැවත ගැසට් කර සම්පූර්ණ කිරීමට පියවර ගන්නා බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අමාත්‍යවරයා මේ බව සඳහන් කළේ අරලියගහ මන්දිරයේ අද(20) පැවති උත්සවයකදීය. ශ්‍රී ලංකා ගුරු අධ්‍යාපනඥ සේවයේ 03 වන ශ්‍රේණිය සඳහා දේශපාලනයකින් තොරව සුදුසුකම් සහ දක්ෂතාවය අනුව මෙම පත්වීම් ලබා දුන් බව අමාත්‍යවරයා සඳහන් කළේය. මේ අතර මේ වන විට විදුහල්ගතිවරුන් 1500ක් ගැනීම සඳහා තීරණය කළ ඇති බවත් ගුරුවරුන් 2100ක් සම්මුඛ පරීක්ෂණ කර ඇති බව අමාත්‍යවරයා වැඩිදුරත් පැවසීය. ශ්‍රී ලංකා ගුරු අධ්‍යාපනඥ සේවයේ 03 වන ශ්‍රේණිය සඳහා නිලධාරීන් 400 දෙනෙකුට පත්වීම් ප්‍රදානය කිරීමේ උත්සවය කථානායක කරූ ජයසූරිය සහ අධ්‍යාපන අමාත්‍ය අකිල විරාජ් කාරියවසම් යන මහත්වරුන්ගේ ප්‍රධානත්වයෙන් අද අරලියගහ මන්දිරයේදී පැවැත් විය.", "URL": "https://sinhala.adaderana.lk/news.php?nid=91209", "Category": null, "Parent URL": null}