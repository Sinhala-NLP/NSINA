{"Source": "Adaderana", "Timestamp": "August 11, 2018 06:51 am", "Headline": "අදත් දුම්රිය වර්ජනය ක්‍රියාත්මකයි", "News Content": "දුම්රිය වර්ජනය අද (11) දිනයේත් ක්‍රියාත්මක කරන බව දුම්රිය වෘත්තීය සමිති පවසයි. ශ්‍රී ලංකා දුම්රිය නියාමකවරුන්ගේ සංගමයේ ලේකම් පී.එම්.පී පීරිස් මහතා පවසන්නේ සිය ඉල්ළීම් සම්බන්ධයෙන් බලධාරීන් මේ වන තෙක් කිසිදු පියවරක් ගෙන නොමැති බවයි. කෙසේ වෙතත් මෙය වර්ජනයක් ක්‍රියාත්මක කිරීමට සුදුසු අවස්ථාවක් නොවන බව මනෝ ගනේෂන් අමාත්‍යවරයා පෙන්වා දෙයි. එමෙන්ම , දුම්රිය වර්ජනයේදී මගී ජනතාව දැක්වූ ප්‍රතිචාරය පිළීබඳ වෘත්තීය සමිති නායකයින් සිහි තබාගත යුතු බව අනුරාධපුර ප්‍රදේශයේදී මාධ්‍යවේදීන් වෙත අදහස් පළ කරමින් දුමින්ද දිසානායක අමාත්‍යවරයා පැවසුවේය. මේ අතර රංජන් රාමනායක නියෝජ්‍ය අමාත්‍යවරයා ඊයේ(10) පැවති මාධ්‍ය හමුවක් අතරතුරදී දුම්රිය රියදුන්ගේ සංගමයේ ලේකම් ඉන්දික දොඩංගොඩ මහතාට දුරකථනනය ඔස්සේ ඇමතුවේය. රංජන් රාමනායක නියෝජ්‍ය අමාත්‍යවරයා ඉන්දික දොඩංගොඩ මහතාගෙන් දුම්රිය සේවක වැටුප සම්බන්ධයෙන් ද එහිදී විමසා සිටියා.", "URL": "https://sinhala.adaderana.lk/news.php?nid=94220", "Category": null, "Parent URL": null}