{"Source": "Adaderana", "Timestamp": "April 15, 2018 09:07 am", "Headline": "සිංහල හින්දු අලුත් අවුරුද්දේ තෙල් ගෑමේ නැකත හෙට", "News Content": "සිංහල දෙමළ අලුත් අවුරුදු චාරිත්‍රවලට අදාළව හිස තෙල් ගෑමේ නැකත හෙටට යෙදී තිබේ. නැකැත් සීට්ටුවේ සඳහන් පරිදි හෙට පූර්වභාග 10.16ට උතුරු දිශාව බලා හිසට දිවුල්පත් ද පයට ඉඹුල්පත් ද තබා සුදු පැහැති වස්ත්‍රාභරණයෙන් සැරසි තෙල් සහ දිවුල්පත් මිශ්‍ර නානු ද තෙල් ද ගා ස්නානය සුදුසු බව දැක්වේ. හිසතෙල් ගෑමේ රාජ්‍ය උත්සවය අත්තනගල්ල රජමහා විහාරස්ථානයේ දී පැවැත්වීමට නියමිතය. කතානායක කරු ජයසූරිය මහතා සහ සෞඛ්‍ය අමාත්‍ය රාජිත සේනාරත්න මහතා ඇතුළු පිරිසක් එම අවස්ථාවට සහභාගි වේ. මේ අතර නව අවුරුදු වෙනුවෙන් රැකි රක්ෂා සඳහා පිටත්ව යාමේ චාරිත්‍රය ලබන බ්‍රහස්පතින්දාට යෙදී තිබේ.", "URL": "https://sinhala.adaderana.lk/news.php?nid=87451", "Category": null, "Parent URL": null}