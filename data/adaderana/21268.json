{"Source": "Adaderana", "Timestamp": "January 9, 2012 04:00 pm", "Headline": "පැරණි තෙල් නල පද්ධතිය වෙනු‍වට අලුත් නල පද්ධතියක්", "News Content": "කොළඹ වරායේ සිට කොළොන්නාව දක්වා වූ පැරණි තෙල් නල පද්ධතිය වෙනු‍වට අලුතින් තෙල් නල පද්ධතියක් ඉදිකිරීම සඳහා වන මූලික කටයුතු ආරම්භ කර ඇතැයි ඛනිජ තෙල් කර්මාන්ත අමාත්‍යාංශය පවසයි. අමෙරිකානු ඩොලර් මිලියන 30 ක පමණ වියදමින් නව නල මාර්ග 02 ක් ඉදිකිරීමට සැලසුම් කර තිබේ. ඒ අනුව ලංකා ඛනිජ තෙල් තොග ගබඩා පර්යන්ත සමාගම මඟින් නල මාර්ගය දෙපස මීටර් 6 ක භූමි සීමාවට ඇතුළත් වන අනවසර පදිංචිකරුවන් ඉවත් කිරීමට නියමිතය. ඉවත් කිරීමට නියමිත පදිංචිකරුවන් සඳහා තවකාලිකව නිවාස ලබා දීමේ වැඩපිළිවෙළක් ද සකස් කර ඇති බව අමාත්‍යාංශය සඳහන් කරයි. එවැනි පවුල් 80 ක් දැනටමත් හඳුනාගෙන ඇත.", "URL": "https://sinhala.adaderana.lk/news.php?nid=21268", "Category": null, "Parent URL": null}