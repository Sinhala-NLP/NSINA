{"Source": "Adaderana", "Timestamp": "May 2, 2019 09:45 pm", "Headline": "හිටපු හමුදා ප්‍රධානීන් සකස් කළ ආරක්ෂක වාර්තාව විපක්ෂ නායක අතට", "News Content": "පාස්කු ඉරුදින ත්‍රස්තවාදීන් විසින් සිදු කළ ම්ලේච්ච ප්‍රහාරය පිළිබඳවත් රටේ වර්තමාන ආරක්ෂක තත්ත්වය පිළිබඳවත් සොයාබලා හිටපු ආරක්ෂක අංශ ප්‍රධානීන් විසින් සකස් කළ වාර්තාව විපක්ෂ නායක මහින්ද රාජපක්ෂ මහතා වෙත භාරදීම අද සිදුකෙරුණි. අසාළ කමිටු වාර්තාව අද(02) විපක්ෂ නායක නිල නිවසේදී විපක්ෂ නායකවරයා වෙත පිළිගැන්වීය. තම මවුබිම වෙනුවෙන් විශිෂ්ඨ සේවයක් කොට විශ්‍රාම සුවයෙන් සිටියදීත් ස්වෙච්චාවෙන් ඉදිරිපත්වී තම මවුබිම වෙනුවෙන් මේ ඉටුකළ උදාර කර්තව්‍යට මෙරට සියළුම පුරවැසියන් වෙනුවෙන් ඔබ සියලු දෙනාටම ස්තූති වන්ත වන බව විපක්ෂ නායක මහින්ද රාජපක්ෂ මහතා එම කමිටුවේ සියලුම සාමාජිකයන්ට ප්‍රකාශ කළේය . මෙම අවස්ථාවට හිටපු ආරක්ෂක ලේකම් ගෝඨාභය රාජපක්ෂ සහ පාර්ලිමේන්තු මන්ත්‍රීන වන දිනේශ් ගුණවර්ධන, විමල් වීරවංශ, කුමාර වෙල්ගම, රෝහිත අබේගුණවර්ධන සහ ඩලස් අලහප්පෙරුම යන මහත්වරුන් ඇතුළු පිරිසක් මෙම අවස්ථාවට එක් විය.", "URL": "https://sinhala.adaderana.lk/news.php?nid=109137", "Category": null, "Parent URL": null}