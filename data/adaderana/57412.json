{"Source": "Adaderana", "Timestamp": "February 20, 2016 11:20 am", "Headline": "තිරුකේතීෂ්වරන් ප්‍රදේශයේ ළිඳක මිනිස් අස්ථි කැබැලි ", "News Content": "මන්නාරම, තිරුකේතීෂ්වරන් ප්‍රදේශයේ ළිඳක මිනිස් අස්ථි කැබැලි පවතින බවට ලද පැමිණිල්ලක් මත පොලීසිය පරික්ෂණ කටයුතු ආරම්භ කර තිබේ.තිරුකේතීෂ්වරන් ප්‍රදේශයේ තිබී සොයාගත් සමූහ මිනී වළ ආසන්නයේ ඇති ළිඳක මිනිස් අස්ථි කැබැලි පවතින බවට ප්‍රදේශවාසීන් විසින් ගොණුකළ නඩුවකට අනුව මහේස්ත්‍රාත් කේ.ඇලෙක්ස් රාජා මහතාගේ අධීක්ෂණය යටතේ එම පරීක්ෂණ කටයුතු ආරම්භ කළ බව වාර්තා වෙයි.ඒ අනුව ඊයේ දිනයේදී ළිඳ පරීක්ෂා කිරීම් කටයුතු ආරම්භ කළ ද එහි පැවති ජලය සම්පුර්ණයෙන් ඉවත් කිරිමට නොහැකිවීම හේතුවෙන් එම පරීක්ෂණ කටයුතු අප්‍රේල් මස 04 වන දින දක්වා කල්දැමිමට මහේස්ත්‍රාත්වරයා නියෝග කර තිබේ.මන්නාරම, තිරුකේතීෂ්වරන් ප්‍රදේශයේ ජල ව්‍යාපෘතියකට සම්බන්ධව කටයුතු කළ කම්කරුවන් පිරිසකට 2014 වසරේ දෙසැම්බර් මස 20 වන දින ප්‍රථම වරට එම ස්ථානයේ තිබී මිනිස් අස්ථි කැබැලි හමුවී තිබුණි.", "URL": "https://sinhala.adaderana.lk/news.php?nid=57412", "Category": null, "Parent URL": null}