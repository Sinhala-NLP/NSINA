{"Source": "Adaderana", "Timestamp": "December 21, 2018 12:38 pm", "Headline": "එජාපය හදන අළුත් පක්ෂය ගැන යෝජනාව අද කෘත්‍යාධිකාරී මණ්ඩලයට", "News Content": "එක්සත් ජාතික පක්ෂ කෘත්‍යාධිකාරී මණ්ඩලය අද(21) පස්වරුවේ රැස්වීමට නියමිතව තිබේ. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පස්වරු 04.00 ට සිරිකොත පක්ෂ මූලස්ථානයේදි කෘත්‍යාධිකාරී මණ්ඩලය රැස්වීමට නියමිතයි. එහිදී ජාතික ප්‍රජාතන්ත්‍රවාදී පෙරමුණ නමින් නව දේශපාලන පක්ෂයක් පිහිටුවීම සම්බන්ධයෙන් වන යෝජනාව කෘත්‍යාධිකාරී මණ්ඩලයට ඉදිරිපත් කර අනුමැතිය ලබා ගැනීමට නියමිත බව වාර්තා වෙයි. පසුගියදා ගාලු මුවදොර පිටියේ පැවති එක්සත් ජාතික පක්ෂ ජන රැළියේදී අග්‍රාමාත්‍ය රනිල් වික්‍රමසිංහ මහතා විසින් ජාතික ප්‍රජාතන්ත්‍රවාදී පෙරමුණ නමින් නව පක්ෂයක් පිහිටුවන බවට ප්‍රකාශ කළේය.", "URL": "https://sinhala.adaderana.lk/news.php?nid=101097", "Category": null, "Parent URL": null}