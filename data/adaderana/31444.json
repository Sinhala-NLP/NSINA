{"Source": "Adaderana", "Timestamp": "February 8, 2013 09:47 am", "Headline": "ගේට්ටු රාජකාරියේ සිටි අය දුම්රියේ ගැටී මරුට", "News Content": "ජා-ඇල - මිනුවන්ගොඩ මාර්ගයේ කණුවන දුම්රිය හරස් මාර්ගයේ සිදුවූ අනතුරකින් දුම්රිය ගේට්ටුවේ රාජකාරියේ යෙදී සිටි පුද්ගලයෙකු මිය ගොස් තිබේ. ඊයේ (07) රාත්‍රී 9.00 ට පමණ කොළඹ සිට හලාවත බලා දුම්රියක් ධාවනය වන අවස්ථාවේ දී වසා තිබූ අදාළ දුම්රිය හරස් ගේට්ටුවෙහි ලොරි රථයක් ගැටී ඇති බව පොලීසිය පැවසුවේය. එම අවස්ථාවේ දී ගේට්ටුව අසල රාජකාරියේ යෙදී සිටි පුද්ගලයා දුම්රියේ ගැටී මියගොස් තිබේ. මියගිය පුද්ගලයා මිනුවන්ගොඩ, ගල්ඔලුව ප්‍රදේශයේ පදිංචිව සිටි 54 හැවිරිදි අයෙකු බව ජා-ඇල පොලීසිය පැවසීය.", "URL": "https://sinhala.adaderana.lk/news.php?nid=31444", "Category": null, "Parent URL": null}