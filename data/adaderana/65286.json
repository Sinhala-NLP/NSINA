{"Source": "Adaderana", "Timestamp": "October 22, 2016 12:20 pm", "Headline": " ඉඩම් දෙන්න අලුත් පනතක් ගේනවා ", "News Content": "ඉඩම් නොමැති පුද්ගලයින් සඳහා ඉඩම් ලබාදෙන නව පනතක් පාර්ලිමේන්තුවට ඉදිරිපත් කිරීමට බලාපොරොත්තු වන බව රාජ්‍ය ව්‍යවසාය සංවර්ධන අමාත්‍ය කබීර් හෂීම් මහතා පවසයි.පොළොන්නරුව ප්‍රදේශයේ පැවති උත්සවයකට එක්වෙමින් අමාත්‍යවරයා මෙම අදහස් පළ කළේය.මේ අතර මෙරට ආර්ථිකය ශක්තිමත් කිරීම සඳහා අවශ්‍ය සැලසුම් ඇතුළත් අයවැයක් ඉදිරිපත් කිරීමට කටයුතු කරන බව වරාය හා නාවික කටයුතු නියෝජ්‍ය අමාත්‍ය නිශාන්ත මුතුහෙට්ටිගම මහතා පවසයි.ගාල්ල ප්‍රදේශයේ දී මාධ්‍යවේදීන් අමතමින් නිශාන්ත මුතුහෙට්ටිගම නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=65286", "Category": null, "Parent URL": null}