{"Source": "Adaderana", "Timestamp": "May 12, 2019 03:28 pm", "Headline": "හොංකොං ව්‍යවස්ථාදායක සභාව උණුසුම් වෙයි", "News Content": "උදර්පණ නීතිය වෙනස් කිරීම සම්බන්ධයෙන් පැවති සාකච්ඡාවක් අතරතුර හොංකොං ව්‍යවස්ථාදායක සභාව තුළ ගැටුම්කාරී තත්ත්වයක් හටගෙන ඇත. ඒ ප්‍රජාතන්ත්‍ර හිතවාදී නීති සම්පාදකයින් සහ බෙයිජිං හිතවාදී නීති සම්පාදකයින් අතරය. ගැටුම්කාරි තත්ත්වය සමතයකට පත්කිරීම සඳහා ආරක්ෂක නිලධාරීන් මැදිහත් වී තිබුණි. කෙසේ වෙතත් නීති සම්පාදකයින්ගේ නොහික්මුණු හැසිරීම පාලනය කිරීම ඔවුන්ටද පහසු කාර්යයක් වුණේ නැත. මේ අතර මෙම ගැටුම්වලින් නීති සම්පාදකයින් කිහිප දෙනෙකු තුවාල ලබා ඇති බව විදෙස් වාර්තා සඳහන් කර සිටියි.", "URL": "https://sinhala.adaderana.lk/news.php?nid=109804", "Category": null, "Parent URL": null}