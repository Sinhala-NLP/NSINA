{"Source": "Adaderana", "Timestamp": "April 15, 2016 08:51 am", "Headline": "බ්‍රිතාන්‍ය අගමැතිගෙන් අවුරුද්දට පණිවිඩයක්", "News Content": "බ්‍රිතාන්‍යවාසී ශ්‍රී ලාංකිකයින් ඇතුළු සමස්ත ශ්‍රී ලාංකික ප්‍රජාවට සුබ අලුත් අවුරුද්දක් ප්‍රාර්ථනා කරන බව බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා පවසයි. ලක්ෂ සංඛ්‍යාත ජනතාව අලුත් අවුරුද්ද උදාවත් සමග එය සැමරීමට සියලුම පවුල්වල ඥාතීන් සමග එක්වීමේ ඇති විශේෂ වැදගත්කම තමා ද තේරුම්ගත් බව බ්‍රිතාන්‍ය අග්‍රාමාත්‍යවරයා පවසා ඇත. ලැබූ නව වසර තුළ අතීත විරසකභාවයන් තුළින් ලද අමිහිරි මතක අමතක කරමින් සියලු ජන කණ්ඩායම් එකට එකමුතු කරනු ලැබු අපේක්ෂාව වෙනුවෙන් තමන් ද ශ්‍රී ලංකා ආණ්ඩුව සමග කටයුතු කිරීමට බලාපොරොත්තු වන බව බ්‍රිතාන්‍ය අග්‍රාමාත්‍යවරයා සඳහන් කළේය.ශ්‍රී ලංකාවේ මානව හිමිකම් තහවුරු කිරීම සහ සංහිඳියාව සඳහා බ්‍රිතාන්‍ය ලබාදෙන දායකත්වය තවත් ඉහළ නැංවීමට කටයුතු කරන බවට මේ වන විටත් ප්‍රකාශයට පත් කර ඇති බව ද ඔහු පෙන්වාදෙයි. වත්මන් පාලනය යටතේ එම ක්ෂේත්‍රවල දැනටමත් ලබා ඇති සලකිය යුතු වර්ධනය තමන් හදුනාගෙන ඇති බව බ්‍රිතාන්‍ය අග්‍රාමාත්‍ය ඩේවිඩ් කැමරන් මහතා අලුත් අවුරුද්ද වෙනුවෙන් සුබපැතුම් එක්කරමින් ප්‍රකාශ කර ඇත.", "URL": "https://sinhala.adaderana.lk/news.php?nid=59175", "Category": null, "Parent URL": null}