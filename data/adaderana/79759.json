{"Source": "Adaderana", "Timestamp": "November 11, 2017 07:21 pm", "Headline": "මැතිවරණයට දින නියම කිරීම  මීළඟ රැස්වීමෙන් අනතුරුව ", "News Content": "මැතිවරණ කොමිසමේ මිළඟ රැස්විමෙන් අනතුරුව පළාත් පාලන මැතිවරණය පැවැත්වෙන දිනය ප්‍රකාශයට පත් කිරිම සිදු වනු ඇති බව වාර්තා වේ. ඒ අනුව එළඹෙන 17 වනදා මැතිවරණ කොමිසම එහි සභාපති මහින්ද දේශප්‍රිය මහතාගේ ප්‍රධානත්වයෙන් රැස්වීමට නියමිතය. පළාත් පාලන මැතිවරණය පැවැත්විමට අදාල සභික සංඛ්‍යාව ඇතුළත් ගැසට් පත්‍රය හෙවත් සංස්ථාපන ගැසට් පත්‍රය අද පෙරවරුවේ නිකුත් කළේය. ඒ අනුව එම ගැසට් පත්‍රය නිකුත් කිරිමෙන් අනතුරුව මැතිවරණය පැවැත්වෙන දිනය ප්‍රකාශ කිරිමට මැතිවරණ කොමිසන් සභාවට අවස්ථාව හිමි වනු ඇත. කෙසේවෙතත් මැතිවරණ කොමිසම රැස්වී මේ සම්බන්ධයෙන් සාකච්ඡා කිරිමෙන් අනතුරුව මැතිවරණය පැවැත්වෙන දිනය ප්‍රකාශයට පත් කිරිමට නියමිතය. මේ අතර නොවැම්බර් මස 27 වනදායින් එළඹෙන සතිය තුළදී කොට්ඨාසවලට අදාල ඡන්ද නාම ලේඛන සහතික කිරිමේ කටයුතු ද සිදු කිරිමට නියමිත බව මැතිවරණ කොමිසමේ ආරංචි මාර්ග සදහන් කළේය.", "URL": "https://sinhala.adaderana.lk/news.php?nid=79759", "Category": null, "Parent URL": null}