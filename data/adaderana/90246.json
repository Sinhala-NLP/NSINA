{"Source": "Adaderana", "Timestamp": "June 3, 2018 09:05 am", "Headline": "ශ්‍රීලනිප  මධ්‍යම කාරක සභාව අද රැස්වෙයි", "News Content": "තාවකාලික නව නිලධාරී මණ්ඩලයක් පත් කරගැනීම සඳහා ශ්‍රී ලංකා නිදහස් පක්ෂ මධ්‍යම කාරක සභාව අද (03) රැස්වෙයි. පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පෙරවරුවේ මධ්‍යම කාරක සභාව රැස්වීමට නියමිතය. පක්ෂ ප්‍රතිසංවිධාන කටයුතු සිදු කරමින් නව නිලධාරී මණ්ඩලයක් පත් කර ගැනිමට පසුගිය 17 වනදා රැස්වූ ශ්‍රී ලංකා නිදහස් පක්ෂ මධ්‍යම කාරක සභාව තීරණය කළේය. ඒ අනුව එම කටයුතු අද දක්වා කල්තැබුණු අතර අද මධ්‍යම කාරකසභාවට අමතරව සමස්ත ලංකා කාරක සභාව සහ විධායක කාරක සභාව ද රැස්වීමට නියමිතය.", "URL": "https://sinhala.adaderana.lk/news.php?nid=90246", "Category": null, "Parent URL": null}