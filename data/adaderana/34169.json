{"Source": "Adaderana", "Timestamp": "May 17, 2013 12:57 pm", "Headline": "බසයක් අනතුරක - 2 ක් මරුට - 3 ට තුවාල", "News Content": "තලංගම, කොස්වත්ත ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තවත් තිදෙනෙකු තුවාල ලබා තිබේ. කොළඹ සිට මීගොඩ දෙසට ධාවනය වු බස් රථයක් මෙලෙස අනතුරට ලක්වී ඇති බව පොලිස් මාධ්‍ය ප්‍රකාශක කාර්යාලය පැවසුවේය. තලංගම උතුර රෝහල ඉදිරිපිට දී බස් රථයේ ටයරයක් පුපුරා ගොස් ඇති අතර බස් රථය පාලනය කරගත නොහැකි වීම හේතුවෙන් බස් රථය බස් නැවතුමක ගැටී ඇති බව සඳහන්ය. තුවාල ලැබුවන් ප්‍රතිකාර සඳහා තලංගම උතුර රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=34169", "Category": null, "Parent URL": null}