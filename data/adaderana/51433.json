{"Source": "Adaderana", "Timestamp": "May 19, 2015 12:38 pm", "Headline": "අගුණකොළපැලැස්සේ ගිනි අවි කතාව - කෝප්‍රල් යළි රිමාන්ඩ්", "News Content": "ජනපති මෛත්‍රිපාල සිරිසේන මහතාගේ රැස්වීමකට ගිනි අවියක් රැගෙන ඇතුළුවීමේ සිද්ධිය සම්බන්ධයෙන් අත්අඩංගුවට ගත් යුද හමුදා කෝප්‍රල්වරයා, සහකාර පොලිස් අධිකාරිවරයා හා පොලිස් සැරයන්වරයෙකු ලබන ජූනි 1 වැනිදා තෙක් රක්ෂිත බන්ධනාගාර ගත කර තිබේ.සැකකරුවන් අද අගුණකොළපැලැස්ස මහේස්ත්‍රාත් නයන්ත සමරතුංග මහතා හමුවට ඉදිරිපත් කළ අවස්ථාවේ මෙම නියෝගය නිකුත් කළ බව අප වාර්තාකරු පැවසීය.පසුගියදා ජනපති ප්‍රධානත්වයෙන් අගුණකොළපැලැස්සේ පැවැති රැස්වීමකට ඇතුළු වූ නාමල් රාජපක්ෂ මහතාගේ ආරක්ෂක නිලධාරියෙකු බව පැ‍වසෙන හමුදා කෝප්‍රල්වරයෙකු ගිනි අවියක් ද සහිතව අත්අඩංගුවට ගැනිණ.මෙම සිද්ධිය සම්බන්ධයෙන් අනතුරුව සහකාර පොලිස් අධිකාරිවරයෙකු මෙන්ම පොලිස් සැරයන්වරයෙකුද අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=51433", "Category": null, "Parent URL": null}