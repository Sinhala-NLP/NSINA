{"Source": "Adaderana", "Timestamp": "March 22, 2016 09:36 pm", "Headline": " මගීන් රවටා මුදල් ගැරූ අයෙක් දැලේ", "News Content": "දුම්රිය මගීන් රවටා වංචනික අයුරින් මුදල් ලබාගත් පුද්ගලයෙකු පොල්ගහවෙල දුම්රිය ආරක්ෂක අංශය විසින් අත්අඩංගුවට ගෙන තිබේ. අදාළ පුද්ගලයා දීර්ඝ කාලයක සිට උදරයේ ශල්‍යකර්මයක් සිදුකර ඇති රෝගී යාචකයෙකු ලෙස පෙනී සිටිමින් මගීන්ගෙන් මුදල් ලබාගෙන ඇති බව වාර්තා වෙයි.එම පුද්ගලයා සම්බන්ධයෙන් සැක සිතූ පොල්ගහවෙල දුම්රිය ස්ථානයේ ආරක්ෂක අංශ නිලධාරීන් විසින් ඔහු පරික්ෂා කර ඇති අතර එහිදී ඔහුට කිසිදු රෝගයක් නොමැති බවට නිරීක්ෂණය වී තිබේ. අත්අඩංගුවට ගත් පුද්ගලයා වනවාසල ප්‍රදේශයේ පදිංචිකරුවෙකු බව සඳහන්ය.ඔහු ආහාර සකසන පුද්ගලයෙකු ලෙස රැකියාවක නිරතව සිටින අතර තුර පොල්ගහවෙල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58522", "Category": null, "Parent URL": null}