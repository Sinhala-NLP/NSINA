{"Source": "Adaderana", "Timestamp": "July 30, 2014 04:16 pm", "Headline": "මොණරාගල අක්කර 150ක් ගින්නෙන් අළු", "News Content": "මොණරාගල, මඩුල්ල - දුම්මලහෙල කඳු රක්ෂිතයේ හටගත් ගින්න මැඩපවත්වා තිබේ. ඊයේ රාත්‍රී හටගත් ගින්න ආපදා කළමනාකරණ මධ්‍යස්ථානය සහ ප්‍රදේශවාසීන් එක්ව මැඩපවත්වු බව අද දෙරණ වාර්තාකරු සඳහන් කළේය. ගින්නෙන් රක්ෂිතයේ අක්කර 150 ක් පමණ භූමි ප්‍රදේශයක් විනාශවී ඇති අතර රක්ෂිතයේ තිබු වටිනා දැව වර්ග විශාල වශයෙන් විනාශයට පත්ව ඇති බව සඳහන්ය. පවතින වියලි කාලගුණයත් සමඟ මොණරාගල දිස්ත්‍රික්කයේ කැලෑ ප්‍රදේශ රැසක ගිනි ගැනීම් වාර්තා වු අතර එයින් 28 වැනි ගින්න ලෙස දුම්මලහෙල කඳු රක්ෂිතයේ හටගත් මෙම ගින්න සැලකිය හැකි බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=45010", "Category": null, "Parent URL": null}