{"Source": "Adaderana", "Timestamp": "August 15, 2018 09:49 am", "Headline": "කාන්තාවන් රවටා මුදල් හා දේපළ වංචා කළ අයෙක් අත්අඩංගුවට", "News Content": "කාන්තාවන් රවටා මුදල් හා දේපළ වංචා කළ පුද්ගලයෙකු පූගොඩ, ලුණුගම ප්‍රදේශයේදී අත්අඩංගුවට ගෙන තිබේ. සැකකරු විසින් පුවත්පතක මංගල දැන්වීම් පළ කරමින් විවාහ කරගන්නා බව පවසා කාන්තාවන් රවටා මුදල් ලබාගෙන ඇති බව පොලීසිය සඳහන් කළේය. මේ සම්බන්ධයෙන් මිරිහාන විහේෂ අපරාධ මෙහෙයුම් ඒකකය විසින් සිදුකළ විමර්ශනයකදී සැකකරු අත්අඩංගුවට ගෙන තිබේ. සැකකරු විසින් මිරිහාන ප්‍රදේශයේ කාන්තාවක් රවටා ලබාගත් ලැප්ටොප් පරිගණක යන්ත්‍රයක්, මෝටර් රථයක් හා රුපියල් එක්ලක්ෂ 23,000ක මුදලක් ද කළුතර ප්‍රදේශයේ කාන්තාවකගෙන් ලබාගත් රුපියල් එක්ලක්ෂ 20,000ක මුදලක් ද පොලීසිය බාරයට ගෙන ඇති බව සඳහන්ය. අත්අඩංගුවට ගෙන ඇත්තේ පූගොඩ, ලුණුගම, පනාවල ප්‍රදේශයේ පදිංචි 37 හැවිරිදි පුදගලයෙකු වන අතර ඔහු අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමතය.", "URL": "https://sinhala.adaderana.lk/news.php?nid=94431", "Category": null, "Parent URL": null}