{"Source": "Adaderana", "Timestamp": "March 25, 2018 12:46 pm", "Headline": " ඔස්ට්‍රේලියානු ක්‍රිකට් කණ්ඩායමේ නායක ස්ටීවන් ස්මිත් වහාම කණ්ඩායම් නායකත්වයෙන් ඉවත් කරන්න", "News Content": "පන්දුව පළුදු කිරීමේ චෝදනා එල්ල වූ ඔස්ට්‍රේලියානු ක්‍රිකට් කණ්ඩායමේ නායක ස්ටීවන් ස්මිත් වහාම කණ්ඩායම් නායකත්වයෙන් ඉවත් කරන ලෙස ඔස්ට්‍රේලියානු රජය එරට ක්‍රිකට් ආයතනයට දැනුම් දී තිබේ. ඔස්ට්‍රේලියානු අග්‍රමාත්‍ය මැල්කම් ටර්න්බුල් ප්‍රකාශ කර ඇත්තේ අදාළ සිද්ධිය සැලවීමත් සමඟ තමා තැතිගැන්මට ලක්වූ බවයි. දකුණු අප්‍රිකානු කණ්ඩායම සමඟ කේප්ටවුන් හිදී පැවති ටෙස්ට් තරගයේ දී ඔස්ට්‍රේලියානු කණ්ඩායමේ නායක ස්ටීවන් ස්මිත්ට පන්දුව පළුදු කිරීමේ චෝදනා එල්ල වුණි. ඒ අනුව ඒ සම්බන්ධයෙන් විමර්ශනයක් පැවැත්වීමට ඔස්ට්‍රේලියානු ක්‍රිකට් ආයතනය කටයුතු කරනු ලැබීය. කෙසේවෙතත් ඔස්ට්‍රේලියානු ක්‍රීඩා කොමිසම එරට ක්‍රිකට් ආයතනයට පවසා ඇත්තේ ස්ටීවන් ස්මිත් වහාම කණ්ඩායම් නායකත්වයෙන් ඉවත් කළ යුතු බවයි.", "URL": "https://sinhala.adaderana.lk/news.php?nid=86299", "Category": null, "Parent URL": null}