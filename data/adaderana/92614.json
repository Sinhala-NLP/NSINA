{"Source": "Adaderana", "Timestamp": "July 15, 2018 05:10 pm", "Headline": " තම ගැටලුවලට විසදුම් ලබා නොදීමට එරෙහිව වර්ජනයකට එළඹෙනවා", "News Content": "සෞඛ්‍ය ක්ෂේත්‍රය තුළ වෛද්‍යවරුන්ට අදාළව පැන නැගී ඇති ගැටලුවලට විසදුම් ලබා නොදීමට එරෙහිව වර්ජන ක්‍රියාමාර්ගයකට යොමුවීම සම්බන්ධයෙන් රජයේ වෛද්‍ය නිලධාරින්ගේ සංගමයේ අවධානය යොමුව ඇත. සිය ගැටලු සම්බන්ධයෙන් අදාළ බලධාරින්වෙත ලිඛිතව මෙන්ම වාචිකව ද දිගින් දිගටම කරුණු දක්වා ඇති නමුත් මේ වන තෙක් සැලකිය යුතු ප්‍රතිචාරයක් ලැබී නොමැති බව එම සංගමයේ ලේකම් වෛද්‍ය හරිත අලුත්ගේ මහතා පවසයි. පසුගියදා පැවති රජයේ වෛද්‍ය නිලධාරීන්ගේ සංගමයේ වාර්ෂික මහ සභාව තුළ ද මේ පිළිබඳ බොහෝ කරුණු සාකච්ඡාවට බඳුන් වූ අතර ගැටලු නොවිසඳීම පිළිබඳ බලවත් විරෝධය පල වූ බව ඔහු පෙන්වා දෙයි. මේ සම්බන්ධයෙන් ජනාධිපතිවරයාගේ අවධානය ද යොමුකළ ද මෙතෙක් ජනාධිපති කාර්යාලයෙන් කිසිදු ප්‍රතිචාරයක් ලැබී නොමැති බව සදහන් කළ වෛද්‍ය හරිත අලුත්ගේ මහතා ලබන බ්‍රහස්පතින්දා රැස් වන සිය සංගමයේ මධ්‍යම කාරක සභාව වර්ජන ක්‍රියාමාර්ගය සම්බන්ධයෙන් තීරණයකට එළඹීමට නියමිත බව පැවසීය.", "URL": "https://sinhala.adaderana.lk/news.php?nid=92614", "Category": null, "Parent URL": null}