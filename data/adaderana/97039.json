{"Source": "Adaderana", "Timestamp": "October 2, 2018 11:52 am", "Headline": "මැටි කර්මාන්තකරුවනුත් පාරට බසී", "News Content": "විරෝධතාවයක් හේතුවෙන් වීරකැටිය, මිද්දෙනිය මාර්ගයේ රථවාහන තදබදයක් හට ගත් බව අද දෙරණ වාර්තාකරු පවසයි. අද(02) උදෑසන 9.00 පමණ ආරම්භ කළ මෙම විරෝධතාවය පැයකට අධික කාලයක් පැවති බව අප වාර්තාකරු සඳහන් කළේය. වීරකැටිය, යක්ගස්පිටිය ප්‍රදේශයේ වෙසෙන මැටි කර්මාන්තතකරුවන් මෙලෙස වීරෝධතාව නිරත වූ බව වාර්තා වෙයි. මැටි කර්මාන්තකරුවන් සඳහ මැටි ප්‍රවාහන කිරීම සඳහා බලපත්‍ර ලබා නොදීම හේතුවෙන් මෙම විරෝධතාව සංවිධානය කළ බව විරෝධතාකරුවන් සඳහන් කළේය. පොලීසිය පැමිණ තත්ත්වය සමථයකට පත් කළ විරෝධතාකරුවන් විසුරුවා හැරියද, විරෝධතාකරුවන්ගේ ඉල්ලීමට නිසි විසඳුමක් නොලැබු බව ඔවුන් වැඩිදුරටත් පැවසීය.", "URL": "https://sinhala.adaderana.lk/news.php?nid=97039", "Category": null, "Parent URL": null}