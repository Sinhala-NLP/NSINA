{"Source": "Adaderana", "Timestamp": "February 26, 2019 08:33 am", "Headline": "හමුදා නිලධාරියෙක් රාජකාරී ගිනි අවියෙන් වෙඩි තබාගනියි", "News Content": "පල්ලෙකැලේ යුධ හමුදා කඳවුර තුළ දී සිය රාජකාරී ගිනි අවියෙන් වෙඩි තබාගෙන යුධ හමුදා නිලධාරියෙකු සියදිවි හානිකරගෙන තිබේ. මෙලෙස මියගොස් ඇත්තේ කුණ්ඩසාලේ ප්‍රදේශයේ පදිංචිව සිටි 26 හැවිරිදි අයෙකි. අදාළ යුධ හමුදා නිලධාරියා කුමන හේතුවක් මත සියදිවි හානිකරගත්තේ ද යන්න සම්බන්ධයෙන් මෙතෙක් තොරතුරු අනාවරණය වී නොමැති බවයි පොලීසිය සඳහන් කළේය. මෘත ශරීරය මහනුවර මහ රෝහලේ මෘත ශරීරාගාරයේ තබා ඇති අතර පල්ලෙකැලේ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=105039", "Category": null, "Parent URL": null}