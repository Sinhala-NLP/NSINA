{"Source": "Adaderana", "Timestamp": "November 26, 2017 01:16 pm", "Headline": "ශ්‍රී ලංකා ඉන්දියා දෙවන ටෙස්ට් තරඟයෙන් ඉන්දියාව ඉදිරියෙන් ", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ තෙවන දිනය අදයි. දිවා ආහාරය සඳහා තරඟය නතර කරන විට සිය පළමු ඉනිම සඳහා පන්දුවට පහරදෙමින් සිටි ඉන්දීය කණ්ඩායම කඩුලු 3ක් දැවී ලකුණු 404ක් ලබා සිටියා. නායක විරාත් කෝලි නොදැවී ලබා සිටි ලකුණු සංඛ්‍යාව 123ක් ලබා ගෙන සිටියේය. ඉන්දීය ඉනිම වෙනුවෙන් චෙතිෂ්වර් පුජාරා ලකුණු 143ක් ද මුරලි විජේ ලකුණු 128ක් ද ලබා ගැනීමට සමත් විය. පන්දු යැවීමේ දී දසුන් ශානක, රංගන හේරත් සහ ලහිරු ගමගේ එක් කඩුල්ල බැගින් බිඳ හෙලීමට සමත් විය. ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලකුණු 205ක් ලබාගත් අතර ඒ අනුව ඔවුන් ඉන්දීය පළමු ඉනිමට වඩා ලකුණු 199ක් පිටුපසින් සිටියි.", "URL": "https://sinhala.adaderana.lk/news.php?nid=80558", "Category": null, "Parent URL": null}