{"Source": "Adaderana", "Timestamp": "August 13, 2018 11:06 am", "Headline": "කොල්ලකෑම් රැසකට අවශ්‍යව සිටි සැකකරුවෙක් අත්ඩංගුවට", "News Content": "කොල්ලකෑම් රැසකට අවශ්‍යව සිටි සැකකරුවෙකු නිට්ටඹුව, එල්ලක්කල ප්‍රදේශයේදී අත්අඩංගුවට ගෙන තිබේ. පෑලියගොඩ දිසා අපරාධ කොට්ඨාසයේ නිලධාරින්ට දල තොරතුරක් මත සිදු කළ වැටලීමකදි අදාළ සැකකරු අත්අඩංගුවට ගත් බව පොලිස් මූලස්ථානය සඳහන් කළේය. සැකකරු කටුලන්ද වත්ත, එල්ලක්කල ප්‍රදේශයේ පදිංචිකරුවෙකු බව වාර්තා වේ. ඔහු 2015 වසරේ සපුගස්කන්ද ප්‍රදේශයේ නිවසකට ඇතුළුවී ගිනි අවියක් පෙන්වා රුපියල් ලක්ෂ 80ක් වටිනා රන් භාණ්ඩ කොල්ලකෑමේ සිද්ධිය ඇතුළු ගම්පහ, පාදුක්ක සහ වැලිවේරිය යන ප්‍රදේශවල සිදු වූ කොල්ලකැම් 05ක් සම්බන්ධයෙන් වරෙන්තු නිකුත් වූ අයෙකු වේ. අත්අඩංගුවට ගත් සැකකරු අද (13) ගම්පහ මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=94326", "Category": null, "Parent URL": null}