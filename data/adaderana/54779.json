{"Source": "Adaderana", "Timestamp": "October 30, 2015 05:05 pm", "Headline": "කරූ කථානායක වී පළමු වතාවට පනත් 6ට අත්සන් තබයි", "News Content": "අටවන පාර්ලිමේන්තුවේ සම්මත වූ පනත් කෙටුම්පත් 06ක් සඳහා කථානායක කරු ජයසුරිය මහතා අත්සන් තබා තිබේ.අද පෙරවරුවේ කථානායකවරයා අදාළ පනත් සඳහා අත්සන් තැබූ බව කථානායකවරයාගේ මාධ්‍ය ඒකකය පැවසුවේය.දේශීය ආදායම් බදු සංශෝධන පනත, ජාතිය ගොඩනැංවීමේ බදු සංශෝධන පනත, ඔට්ටු ඇල්ලීමේ හා සූදු බදු සංශෝධන පනත, ආර්ථික සේවා ගාස්තු බදු සංශෝධන පනත, එකතු කළ අගය මත බදු සංශෝධන පනත සහ මුදල් පනතකට මෙලෙස කථානායකවරයා අත්සන් තැබු බව සඳහන්ය.පාර්ලිමේන්තුව විසින් සම්මත කරන ලද පනත් කෙටුම්පත් නීතියක් ලෙස සම්මත වනුයේ කථානායකවරයා විසින් අත්සන් තැබීමෙන් අනතුරුවයි.කථානායක ධුරයට පත්වීමෙන් අනතුරුව කරු ජයසුරිය මහතා පාර්ලිමේන්තුවේ සම්මත කළ පනත් කෙටුම්පත් සඳහා අත්සන් තැබූ පළමු අවස්ථාව ද මෙය වෙයි.", "URL": "https://sinhala.adaderana.lk/news.php?nid=54779", "Category": null, "Parent URL": null}