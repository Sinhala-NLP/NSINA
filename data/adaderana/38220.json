{"Source": "Adaderana", "Timestamp": "October 19, 2013 08:26 am", "Headline": "වර්ජනය කර ඵලක් නෑ - සහභාගි වී දොස් කියනවා", "News Content": "තමා ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය සමුළුවට සහභාගිවී එරට මානව හිමිකම් කඩවීම් වලට එරෙහිව විරෝධය පළ කරන බව නවසීලන්ත අගමැති ජෝන් කී පවසයි. ඔහු පවසන්නේ වඩා බුද්ධිමත් කාර්ය වන්නේ ශ්‍රී ලංකාවේ පොදුරාජ්‍ය මණ්ඩලයීය සමුළුව වර්ජනය කිරීම නොව ඊට සහභාගි වීම බවයි. නවසීලන්තය මෙම සමුළුවට සහභාගි වුවද ශ්‍රී ලංකාවේ මානව හිමිකම් වාර්තා වල නැවතීමක් සිදු නොවනු ඇති බව නවසීලන්ත අගමැති ජෝන් කී පෙන්වාදෙයි. මේ අතර ඉන්දීය අගමැති ආචාර්ය මන්මෝහන් සිං ද පොදුරාජ්‍ය මණ්ඩලයීය සමුළුවට සහභාගි වීම සම්බන්ධයෙන් මෙතෙක් අවසන් තීරණයකට එළඹ නොමැති බව ඉන්දීය විදේශ ලේකම් සුජාතා සිං පවසයි. ඉන්දීය මාධ්‍ය වාර්තා කරන්නේ ඉන්දීය අගමැතිවරයා සමුළුවට සහභාගි වන්නේ ද නැද්ද යන්න තීරණය සමුළු දිනය ලංවත්ම ප්‍රකාශයට පත් කරන බව සුජාතා සිං ප්‍රකාශ කරන බවය.", "URL": "https://sinhala.adaderana.lk/news.php?nid=38220", "Category": null, "Parent URL": null}