{"Source": "Adaderana", "Timestamp": "October 10, 2016 02:26 pm", "Headline": "  ස්ටෙන්ස් අවභාවිතය වැළැක්වීමට පියවර ", "News Content": "හෘද රෝගීන්ට ලබා දෙන ස්ටෙන්ස් අවභාවිතය වැළැක්වීමට විශේෂ චක්‍රලේඛයක් හෘද රෝග සැත්කම් සිදු කරන රෝහල්වලට යොමු කරන ලෙස සෞඛ්‍ය අමාත්‍යවරයා උපදෙස් ලබා දී තිබේ.හෘද රෝග විශේෂඥ වෛද්‍යවරුන් සමග පැවැති සාකච්ඡාවක දී අමාත්‍යවරයා විසින් සෞඛ්‍ය අධ්‍යක්ෂ ජනරාල්වරයා වෙත එම උපදෙස් ලබා දුන් බව සෞඛ්‍ය අමාත්‍යාංශය සඳහන් කළේය.එමෙන්ම නොමිලයේ ලබා දෙන ස්ටෙන්ස් යොදා සිදු කරන සැත්කම් පිළිබදව සහ හෘද රෝග වෛද්‍යවරුන් ගේ හිඟය පිළිබදව පසු විපරමක් සිදු කිරීමට මෙහි දී තීරණය වී තිබේ.හෘද රෝග සැත්කම් සඳහා අවශ්‍ය උපකරණ සහ ඖෂධ හිඟයකින් තොරව ලබා දෙන ලෙස සෞඛ්‍ය අමාත්‍යවරයා වෛද්‍ය සැපයුම් අංශයට උපදෙස් ලබා දුන් බව එම අමාත්‍යාංශය වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=64904", "Category": null, "Parent URL": null}