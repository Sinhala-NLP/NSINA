{"Source": "Adaderana", "Timestamp": "June 15, 2018 07:02 pm", "Headline": "අද දෙරණ ගාල්ල ඇලෝෂියස් විද්‍යාලයට යයි", "News Content": "ගාල්ල ඇලෝෂියස් විද්‍යාලයේ මාධ්‍ය දිනය ඊයේ පැවති අතර ඊට අවට පාසල් 34ක් නියෝජනය කරමින් පාසල් මාධ්‍ය ඒකකවල සිසුන් සහභාගී විය. ගාල්ල ඇලෝෂියස් විද්‍යාලයේ මාධ්‍ය දිනය වෙනුවෙන් පැවති උත්සවයේ ප්‍රධාන ආරාධිතයා ලෙස මහාචාර්ය ටියුඩර් වීරසිංහ මහතා සහභාගී වු අතර අද දෙරණ නියෝජනය කරමින් ජ්‍යෙෂ්ඨ මාධ්‍යවේදීන් කිහිප දෙනෙකු ද එම උත්සවයට සම්බන්ධ විය. මෙම අවස්ථාවට ගාල්ල, මාතර, හම්බන්තොට දිස්ත්‍රික් නියෝජනය කරමින් පාසල් 34 ක මාධ්‍ය ඒකකවල සිසුන් සම්බන්ධ වී සිටියේය. මෙහිදී අද දෙරණ කාර්ය මණ්ඩලය මාධ්‍ය භාවිතය පිළිබඳව දේශන හා වැඩමුළුවක් ද පැවැත් විය. පාසල් අතර පැවති අභියෝගතා තරගයෙන් ජයගත් සිසුන්ට අවසානයේදී සම්මාන පිරිනැමීය.", "URL": "https://sinhala.adaderana.lk/news.php?nid=90945", "Category": null, "Parent URL": null}