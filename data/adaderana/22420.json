{"Source": "Adaderana", "Timestamp": "February 27, 2012 09:28 am", "Headline": "ගැටුම් මැද සිරියාවේ ජනමත විචාරණයක්", "News Content": "සිරියාවේ පවතින ප්‍රචණ්ඩත්වය හමුවේ වුවද එරට නව ආණ්ඩුක්‍රම ව්‍යවස්ථාව සඳහා ජනමත විචාරණයක් ඊයේ පැවැත්වුණි. කෙසේවෙතත් ඊයේ දිනය තුළ ද පැවති ගැටුම් හේතුවෙන් පුද්ගල මරණ 30ක් පමණ වාර්තා වී ඇති බව විදෙස් වාර්තා පවසයි. සිරියානු ජනාධිපතිවරයා විසින් නව දේශපාලන ප්‍රතිසංස්කරණ යටතේ මෙම නව ව්‍යවස්ථාව හඳුන්වා දෙනු ලැබීය. කෙසේ වෙතත් විපක්ෂ ක්‍රියාකාරීන් මෙම ජනමත විචාරණය වර්ජනය කර ඇති බව වාර්තා වේ.", "URL": "https://sinhala.adaderana.lk/news.php?nid=22420", "Category": null, "Parent URL": null}