{"Source": "Adaderana", "Timestamp": "September 3, 2013 03:58 pm", "Headline": "රාජ්‍ය දේපළ ප්‍රවාහනය කළ 3ක් මාට්ටු ", "News Content": "මුලතිව් - පුදුකුඩුඉරිප්පු ප්‍රදේශයේ දී රාජ්‍ය දේපළ අනවසරයෙන් ප්‍රවාහනය කළ පුද්ගලයින් තිදෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. පොලිස් විශේෂ කාර්ය බලකායේ මුලතිව් කඳවුරේ නිලධාරීන් කණ්ඩායමක් විසින් මෙම වැටලීම සිදුකර ඇති බව සඳහන් වෙයි. මෙහි දී ලොරියකින් ප්‍රවාහනය කරමින් තිබු රේල් පීලි 33ක් සහ යකඩ කිලෝ ග්‍රෑම් 7500 ක් විශේෂ කාර්ය බලකාය භාරයට ගෙන තිබේ. අත්අඩංගුවට ගත් සැකකරුවන් සහ භාණ්ඩ තොගය වැඩිදුර විමර්ශන සඳහා පුදුකුඩුඉරිප්පු පොලිස්ථානය වෙත භාර දී ඇත.", "URL": "https://sinhala.adaderana.lk/news.php?nid=37118", "Category": null, "Parent URL": null}