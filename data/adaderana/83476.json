{"Source": "Adaderana", "Timestamp": "January 24, 2018 07:10 pm", "Headline": " අවුරුදු 12 දැරියට හදි කළ මස්සිනා අවුරුදු 10කට මහ උළුගෙට ගිය හැටි ", "News Content": "කිළිනොච්චිය - පුනරීන් ප්‍රදේශයේ වයස අවුරුදු 12 ක බාලවයස්කාර දැරියක් දූෂණය කළ දැරියගේ මස්සිනා වන පුද්ගලයෙකුට යාපනය මහධිකරණ විනිසුරු එම්.ඉලන්චෙලියන් මහතා විසින් වසර දහයක සිර දඬුවමක් නියම කොට තිබේ. මෙම දැරිය දූෂණයට ලක් වී ඇත්තේ 2010 ජූලි 26 වෙනිදාය. සැකකරුට එරෙහිව කිළිනොච්චිය දිසා අධිකරණයේ මේ සම්බන්ධයෙන් මූලික නඩු විභාගය පැවැත්වීමෙන් අනතුරුව එම නඩුව නීතිපතිවරයාගේ උපදෙස් මත මහධිකරණයට යොමු කොට තිබුණි. මෙම සිරදඬුවමට අමතරව විත්තිකරුට රුපියල් ලක්ෂ දෙකක මුදලක් මාස තුනක් ඇතුළත දී අතවරයට ලක්වූ දැරියට වන්දි වශයෙන් ගෙවන ලෙසටත් රුපියල් 5000 ක දඩයකුත් නියම කොට තිබේ.", "URL": "https://sinhala.adaderana.lk/news.php?nid=83476", "Category": null, "Parent URL": null}