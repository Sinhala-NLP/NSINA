{"Source": "Adaderana", "Timestamp": "September 5, 2012 08:48 am", "Headline": "මිහිමත තිරිසනුන්ට බිලි වූ දරු දෙදෙනෙක්", "News Content": "රත්නපුර, ගොඩකවෙල, කොළොන්ගස්යාය ප්‍රදේශයේ දී තියුණු ආයුධයකින් පහර දී කුඩා ළමුන් දෙදෙනෙකු ඝාතනය කර තිබේ. ඊයේ (04) රාත‍්‍රී මෙම ඝාතනය සිදුව ඇති බව පොලීසිය පවසයි. නිවසට කඩා වැදුණු පුද්ගලයෙකු මෙම ඝාතන සිදුකර ඇති අතර අදාළ පහරදීමෙන් තුවාල ලැබූ හය හැවිරිදි පිරිමි ළමයෙකු එම ස්ථානයේ දීම ජීවිතක්ෂයට පත්ව ඇති බව සඳහන්ය. තුවාල ලැබූ දෙලොස් හැවිරිදි අනෙක් පිරිමි දරුවා රෝහල් ගත කිරීමෙන් අනතුරුව අද (05) උදෑසන මියගොස් ඇති බව පොලීසිය පැවසීය. පහරදීමෙන් තුවාල ලැබූ මව ඇඹිලිපිටිය රෝහලේ ප‍්‍රතිකාර ලබමින් පසුවේ. සිද්ධිය සම්බන්ධයෙන් සැකකරුවෙකු අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=27142", "Category": null, "Parent URL": null}