{"Source": "Adaderana", "Timestamp": "November 3, 2017 09:54 am", "Headline": "දූෂණ චෝදනා 2කට නවාස් ෂරීෆ් අධිකරණයට යයි", "News Content": "පාකිස්ථාන හිටපු අග්‍රාමාත්‍ය නවාස් ෂරිෆ් දුෂණ චෝදනා දෙකක් සම්බන්ධයෙන් අධිකරණය හමුවේ පෙනී සිටිමට නියමිතව තිබේ. ඔහුට සහ ඔවුගේ පවුලේ සාමාජිතයින්ට ලන්ඩනයේ පවතින දේපලවල හිමිකාරිත්වය සම්බන්ධයෙන් අදාළ චෝදනා එල්ල වී ඇති බව විදෙස් මාධ්‍ය වාර්තා කරයි. එල්ල වී ඇති අදාල චෝදනා ඔවුන් විසින් ප්‍රතික්ෂේප කරන අතර ඔවුන්ගේ ආධාරකරුවන් පවසන්නේ අදාල චෝදනා දේශපාලන පළිගැනිමක් බවයි. ජාතික වගකීම් කාර්යාංශයට නවාස් ෂරිෆ්ගේ පවුලේ සාමාජිකයින්ගේ මූල්‍ය තත්ත්වයන් පිළිබඳ පරික්ෂා කරන ලෙස ද අධිකරණය නියෝග කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=79467", "Category": null, "Parent URL": null}