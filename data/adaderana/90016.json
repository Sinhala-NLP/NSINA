{"Source": "Adaderana", "Timestamp": "May 29, 2018 02:24 pm", "Headline": "දේපල කොල්ලකෑ සැකකරුවෙක් මාට්ටු ", "News Content": "ප්‍රදේශ කිහිපයක නිවාස හා වෙළඳසැල් බිඳ දේපල කොල්ලකෑමේ සිද්ධීන් රැසකට සම්බන්ධ පුද්ගලයෙකු ගිනි අවියක්ද සමඟ කළුතර දිසා අපරාධ විමර්ශන ඒකකය මඟින් අත්අඩංගුවට ගෙන තිබේ. පානදුර දකුණ ප්‍රදේශයේදී අත්අඩංගුවට ගත් සැකකරු සතුව තිබී මෙරට නිෂ්පාදිත ගිනි අවියක් සහ එම උණ්ඩ දෙකක් සොයාගත් බව පොලීසිය සඳහන් කළේය. සැකකරුගෙන් සිදුකළ ප්‍රශ්න කිරීම්වලදී තලංගම, පිටිගල, පිලියන්දල, මීගහතැන්න හා රත්නපුර යන ප්‍රදේශවල නිවාස හා වෙළඳසැල් බිඳ මුදල් දේපල කොල්ලකෑමේ සිද්ධීන් රැසක් සම්බන්ධයෙන් තොරුතුරු අනාවරණය වී තිබේ. සැකකරු රත්නපුර, කෙහෙල්ඕවිට ගම ප්‍රදේශයේ පදිංචි 26 හැවිරිදි තරුණයෙකු වන අතර ඔහු පානදුර මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=90016", "Category": null, "Parent URL": null}