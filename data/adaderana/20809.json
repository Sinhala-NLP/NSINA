{"Source": "Adaderana", "Timestamp": "December 20, 2011 06:44 am", "Headline": "සිරිකොතට පහරදීම-මෛත්‍රී ගුණරත්න ඇතුළු මන්ත්‍රීන් 4 ක් අත්අඩංගුවේ", "News Content": "එක්සත් ජාතික පක්ෂ පළාත් සභා මන්ත්‍රී මෛත්‍රී ගුණරත්න,ප්‍රාදේශීය සභා මන්ත්‍රීවරුන් තිදෙනකු ඇතුළු හය දෙනකු අත්අඩංගුවට ගත් බව පොලීසිය පවසයි. ඊයේ සිරිකොත පක්ෂ මූලස්ථානයේ දේපළවලට හානි සිදුකිරීමට අදාළව සැක පිට මොවුන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. එක්සත් ජාතික පක්ෂයේ නායක,නියෝජ්‍ය නායක හා ජාතික සංවිධායක යන තනතුරු සඳහා ඊයේ දිනයේ පක්ෂ මූලස්ථානයේ නිලවරණයක් පැවති අතර එහි ප්‍රතිඵල නිකුත් කිරීමත් සමත පාක්ෂිකයන් කලහකාරීව හැසිරීම නිසා නොසන්සුන්කාරී තත්ත්වයක් වර්ධනය විය. පසුව පොලීසිය මැදිහත්වීමෙන් තත්ත්වය පාලනය කිරීමට සමත්වූවද ‍පක්ෂ මූලස්ථානයේ දේපළවලට මෙන්ම විපක්ෂ නායක රනිල් වික්‍රමසිංහ මහතා ඇතුළු මන්ත්‍රීවරුන් කිහිපදෙනකුගේම වාහන වලටද බලවත් හානි සිදුව තිබිණි.", "URL": "https://sinhala.adaderana.lk/news.php?nid=20809", "Category": null, "Parent URL": null}