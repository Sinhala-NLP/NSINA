{"Source": "Adaderana", "Timestamp": "May 6, 2012 09:58 am", "Headline": "සෑම ක්‍රීඩා සම්මේලනයක්ම ප්‍රගති වාර්තාවක් ඉදිරිපත් කළ යුතුයි", "News Content": "සෑම ක්‍රීඩා සම්මේලනයක්ම තම ප්‍රගතිය දක්වමින් මාසිකව වාර්තාවක් ඉදිරිපත් කළ යුතු බවට ක්‍රීඩා අමාත්‍යාංශයෙන් නියෝගයක් නිකුත් කර තිබේ. අමාත්‍යාංශයේ ලියාපදිංචි ක්‍රීඩා සම්මේලන සඳහා මෙම නියෝගය බලපාන බව වාර්තා වේ. ක්‍රීඩා අමාත්‍යාංශය මගින් අදාළ සම්මේලන සඳහා සම්බන්ධීකරණ නිලධාරීන් ද පත්කර තිබේ. ඔවුන් විසින් එක් එක් ක්‍රීඩාවන්ට අදාළ පුහුණු සංචිත පැවැත්වීම, ජාතික ශූරතා පැවැත්වීම, විදේශීය තරග සංචාර ක‍ටයුතු සම්බන්ධයෙන් පියවර ගැනීම සිදුකළ යුතුය. මීට අමතරව මාසික ප්‍රගති වාර්තාවක් ක්‍රීඩා අමාත්‍යාංශයට යොමු කළ යුතු බවටද ඔවුන්ට උපදෙස් දී ඇත.", "URL": "https://sinhala.adaderana.lk/news.php?nid=24049", "Category": null, "Parent URL": null}