{"Source": "Adaderana", "Timestamp": "June 8, 2019 06:58 am", "Headline": "පොසොන් පොහෝ දිනය දිවයින පුරා උත්සවාකාරයෙන් පැවැත්විය යුතුයි", "News Content": "මෙවර පොසොන් උත්සවය දිවයින පුරා උත්සවාකාරයෙන් පැවැත්විමට තීරණය කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පවසන්නේ ඒ සඳහා දැනටමත් පන්සල් වෙත මුදල් ප්‍රතිපාදන වෙන් කර ඇති බවයි. අරලියගහ මන්දීරයේ පැවැති සාකච්ඡාවට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කළේය. පසුගිය පාස්කු ඉදිරිදා සිදු වු ප්‍රහාරයත් සමඟ සංචාරක කර්මාන්තයට දැඩි බලපෑම් එල්ල වු බවත් මේ වන විට නැවතත් සංචාරක කර්මාන්තය යතා තත්ත්වයට පත් වෙමින් පවති බවත් අග්‍රාමාත්‍යවරයා පවසයි. රට තුල මේ වනවට ත්‍රස්තවාදීන්ගේ බලපෑම් මැඩපවත්වා තිබුනද ජාතිවාදි ගැටුම් ඇති විය හැකි බවට සංචාරකයින් බියෙන් සිටින බවත් එම තත්ත්වය මගහරවා ගැනීම සඳහා කටයුතු කළ යුතු බවත් ඒ මහතා පවසයි. ඉන්දීය අග්‍රාමාත්‍ය ආචාර්ය නරේන්ද්‍ර මෝදී මහතාගේ ශ්‍රී ලංකා සංචාරය රටේ ආරක්ෂාව තහවුරු වී ඇති බවට දෙන පණිවිඩයක් බව අග්‍රාමාත්‍ය රනිල් වික්‍රමසිංහ මහතා එහිදි සඳහන් කළේය.", "URL": "https://sinhala.adaderana.lk/news.php?nid=111549", "Category": null, "Parent URL": null}