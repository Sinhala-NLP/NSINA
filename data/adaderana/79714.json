{"Source": "Adaderana", "Timestamp": "November 10, 2017 11:18 am", "Headline": "හක්මන පිහි ඇනුමක් - තරුණයෙක් මරුට", "News Content": "මාතර හක්මන පාර ගබඩාවිදිය හන්දිය අසලදී තියුණු ආයුධයකින් පහරදී තරුණයෙකු ඝාතනය කර තිබේ. පහරකෑමෙන් බරපතල තත්ත්වයෙන් පසු වූ අදාල තරුණයා මාතර රෝහලට ඇතුලත් කිරිමෙන් පසු මියගොස් ඇති බව පොලිසිය පැවසීය. මියගොස් ඇත්තේ මාතර, නූපේ ප්‍රදේශයේ පදිංචිව සිටි 22 හැවිරිදි තරුණයෙකි. ඝාතනයට හේතුව මෙතෙක් අනාවරණය වී නොමැති අතර ඝාතනය සිදු කළ සැකකරු ද මෙතෙක් අත්අඩංගුවට ගෙන නොමැති බව පොලිසිය සදහන් කළේය. සිද්ධිය සම්බන්ධයෙන් මාතර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79714", "Category": null, "Parent URL": null}