{"Source": "Adaderana", "Timestamp": "September 19, 2019 11:41 am", "Headline": "කෝප වූ ආර්ජන්ටිනාවේ වැසියන්", "News Content": "ප්‍රකෝපකාරී වූ වැසියන් පිරිසක් ආර්ජන්ටිනාවේ රාජ්‍ය ගොඩනැඟිල්ලකට ගිනි තබා ඇත. ඒ විරෝධතාවක් අතරතුර ගුරුවරුන් දෙදෙනෙක් මිය යාමේ සිදුවීමක් මුල් කර ගනිමින්. වැටුප් විශමතාව ඇතුළු ගැටළු කිහිපයක් මුල්කර ගනිමින් ආර්ජන්ටිනාවේ ගුරුවරුන් විරෝධතාවත් ආරම්භ කළේය. ඒ අතරතුර සිදුවූ රිය අනතුරකින් විරෝධතාවට සහභාගි වූ ගුරුවරුන් දෙදෙනෙක් මිය ගියේය. එම සිදුවීම සෙසු විරෝධතාකරුවන් කෝප ගැන්වීමට හේතුවී ඇති බව විදෙස් වාර්තා පෙන්වා දෙයි. මේ අතර ෂුබුට් හි ආණ්ඩුකාරවරයා තම වැටුප ඉහළ නංවාගැනීමට සැලසුම් කරමින් සිටින බව හෙළි වීම විරෝධතාකරුවන් තවදුරටත් ප්‍රකෝපකාරී වීමට හේතුවී තිබුණි. කලහකාරී ලෙස හැසිරුණු විරෝධතාකරුවන් එරට දකුණුදිග රෝසන් නගරයේ පිහිටි රජයේ ගොඩනැගිල්ලකට ගිනි තබා ඇත. මේ අතර අදාළ ගැටළුව සම්බන්ධයෙන් විරෝධතාකරුවන් හා සාකච්ඡා කිරීමට සූදානම් බව ආර්ජන්ටිනා බලධාරීන් පවසයි.", "URL": "https://sinhala.adaderana.lk/news.php?nid=119476", "Category": null, "Parent URL": null}