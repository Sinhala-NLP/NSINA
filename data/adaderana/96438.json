{"Source": "Adaderana", "Timestamp": "September 21, 2018 06:44 am", "Headline": "අනුරාධපුරේ වැව් ප්‍රතිසංස්කරණය අද ඇරඹේ", "News Content": "අනුරාධපුර දිස්ත්‍රික්කයේ වැව් ප්‍රතිසංස්කරණ වැඩසටහන අද(21) ආරම්භ වෙයි. එල්ලන්ග වාරි ප්‍රතිසංස්කරණ දීපව්‍යාප්ත ක්‍රියාන්විතය යටතේ මෙය ක්‍රියාත්මක වන බව ජනාධිපති මාධ්‍ය අංශයේ සඳහන් කළේය. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මහවිලච්චිය, නබඩගස්දිගිලිය වැව අසළින් අනුරාධපුර දිස්ත්‍රික්කයේ මෙම වැව් ප්‍රතිසංස්කරණ වැඩසටහන ආරම්භ කිරීමට නියමිතයි. මේ යටතේ මහවිලච්චිය සහ නොච්චියාගම ප්‍රාදේශිය ලේකම් කොට්ඨාසවල වැව් 17ක් ප්‍රතිසංස්කරණය සඳහා තෝරාගෙන ඇති බව ජනාධිපති මාධ්‍ය අංශය පවසයි. ප්‍රතිසංස්කරණය කෙරෙන වැව් ආශ්‍රිතව ජීවත්වන ජනතාවගේ ජීවන තත්ත්වය ඉහළ නැංවිම සඳහා ක්‍රියාකාරකම් රැසක් ද ක්‍රියාත්මක වන බව‍ එම මාධ්‍ය අංශය සඳහන් කරයි. එල්ලන්ගා දීපව්‍යාප්ත ක්‍රියාංවිතය යටතේ වැව් 2400ක් ප්‍රතිසංස්කරණය කිරීමට නියමිතයි.", "URL": "https://sinhala.adaderana.lk/news.php?nid=96438", "Category": null, "Parent URL": null}