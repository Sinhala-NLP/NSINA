{"Source": "Adaderana", "Timestamp": "August 28, 2018 03:29 pm", "Headline": "එල්.ටී.ටී.ඊ යේ ආයුධ මුස්ලිම් අමාත්‍යවරු ළඟ", "News Content": "පුනරුත්ථාපනය වූ හිටපු එල්.ටී.ටී.ඊ සාමාජිකයන් සතුව තිබූ අවි ආයුද තොගයක් මුස්ලිම් අමාත්‍යවරුන් කිහිප දෙනෙක් අතට පත්වී ඇති බවත් ඒ සම්බන්ධයෙන් වහාම නීතිය ක්‍රියාත්මක කළ යුතු බවත් ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා පවසයි. අද (28) පෙරවරුවේ පැවති මාධ්‍ය හමුවකදී ඒ මහතා මේ බව ප්‍රකාශ කළේය. විමුක්ති කොටි නමින් පුනරුත්ථාපනය වු එල්.ටී.ටී.ඊ සමාජිකයන් පිරිසක් විසින් සිදු කල ප්‍රකාශයක් මුල් කර ගනිමින් ඒ මහතා මේ බව පැවසීය. එම පුනරුත්ථාපනය වු එල්.ටී.ටී.ඊ සාමාජිකයන් පැවසු පරිද ආයුධ 5000කට වැඩි ප්‍රමාණයක් මෙලෙස ආණ්ඩුවේ අමාත්‍යවරුන් අතර බෙදා දි ඇති බවද මුසම්මිල් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=95147", "Category": null, "Parent URL": null}