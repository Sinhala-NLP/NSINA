{"Source": "Adaderana", "Timestamp": "October 8, 2015 01:37 pm", "Headline": "විශ්‍රාමිකයින් වෙනුවෙන් වෙබ් රේඩියෝවක් හා සඟරාවක් ", "News Content": "රාජ්‍ය සේවයෙන් විශ්‍රාම ලැබූවන්ගේ සහය ද රට ගොඩනැඟීමට වැදගත් බව රාජ්‍ය පරිපාලන හා කළමනාකරණ ඇමති රංජිත් මද්දුමබණ්ඩාර මහතා කියයි.එම නිසා විශ්‍රාමිකයින්ගේ සේවය ඵලදායි ලෙස ඒ වෙනුවෙන් යොදාගත හැකි ආකාරය ගැන රජයේ අවධානය යොමුව ඇති බව ඒ මහතා පවසයි.අදට යෙදෙන ජාතික විශ්‍රාම වැටුප් දිනය නිමිත්තෙන් පදනම් ආයතනයේදී අද පෙරවරුවේ ආරම්භ වූ උත්සවයකදී ඒ මහතා මේ බව පැවසීය.එම උත්සවය කථානායක කරූ ජයසූරිය මහතාගේ ප්‍රධානත්වයෙන් පැවැති අතර එහිදී විශ්‍රාමිකයින් වෙනුවෙන් වෙබ් රේඩියෝවක් හා සඟරාවක් එළි දැක්වීමද සිදුවිය.2007 වර්ෂයේ සිට මෙම විශ්‍රාමික ජාතික උත්සවය පැවැත්වෙන අතර විශ්‍රාමිකයින් රටට වැඩදායී ලෙස සම්බන්ධ කර ගැනීම පිළිබඳ කතිකාවක් ඇති කර ගැනීම මෙහි අරමුණ වේ.", "URL": "https://sinhala.adaderana.lk/news.php?nid=54323", "Category": null, "Parent URL": null}