{"Source": "Adaderana", "Timestamp": "June 4, 2015 01:08 pm", "Headline": "දේශපාලන පළිගැනීම්වලට ලක්වූවන්ට සහනයක් වෙන්න සුදානම්", "News Content": "වත්මන් රජය යටතේ දේශපාලන පළිගැනීම්වලට ලක්වූවන්ට සිය දුක් ගැනවිලි ඉදිරිපත් කිරීම සඳහා නව ලිපිනයක් අද සිට හඳුන්වාදෙන බව පාර්ලිමේන්තු මන්ත්‍රී මනූෂ නානායක්කාර මහතා පවසයි.ඒ අනූව “කඳුළු එපා”, ඩී 15, මන්ත්‍රී නිවාස සංකීර්ණය, මාදිවෙල යන ලිපිනයට ‍එම දුක් ගැනවිලි ඉදිරිපත් කළ හැකි බව ඒ මහතා අද පෙරවරුවේ පැවැති මාධ්‍ය හමුවකදී පැවසීය.වත්මන් පාලනය යටතේ රාජ්‍ය සේවකයින්, වෘත්තීය සමිති සේවකයින් ඇතුළු විවිධ ක්ෂේත්‍රවල පිරිස් අසාධාරණයන්ට ලක්ව ඇති බැවින් ඔවුන්ට ඉදිරියේදී පත්වන රජයක් යටතේ සහනයක්වීම එහි අරමුණ බව හෙතෙම කීවේය.මේ අතර අගමැති රනිල් වික්‍රමසිංහ මහතාට එරෙහි විශ්වාසභංගය කඩිනමින් කථානායකවරයාට බාරදෙන බවද, ඊට මන්ත්‍රීන් රැසක් ‍ෙම්වන විට අත්සන් තබා ඇති බවද ‍ඔහු පැවසීය.අමාත්‍ය රවී කරුණානායක මහතාට එරෙහි විශ්වාසභංගය ද කඩිනමින් කථානායකවරයාට බාරදෙන බව හෙතෙම කියා සිටියේය.රබර් හා තේ දළු සඳහා ජනතාවට ලබාදුන් පොරොන්දු මේවන විට කඩවී ඇති බව මෙම මාධ්‍ය හමුවට එක්වූ ජානක වක්කුඹුර මන්ත්‍රීවරයා පෙන්වාදුන්නේය.", "URL": "https://sinhala.adaderana.lk/news.php?nid=51775", "Category": null, "Parent URL": null}