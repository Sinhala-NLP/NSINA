{"Source": "Adaderana", "Timestamp": "July 9, 2016 12:52 pm", "Headline": "මහබැංකු අධිපති ඇතුළු අධ්‍යක්ෂ මණ්ඩලය කෝප් වෙත යළි කැඳවයි", "News Content": "මහ බැංකු අධිපතිවරයා ඇතුළු එහි අධ්‍යක්ෂ මණ්ඩලය කෝප් කමිටුව වෙත යළි කැඳවීමට තීරණය කර තිබේ.ඒ අනුව ලබන 12 වැනිදා ඔවුන් කෝප් කමිටුව වෙත කැඳවීමට තීරණය කර ඇති බව එහි සභාපති පාර්ලිමේන්තු මන්ත්‍රී සුනිල් හඳුන්නෙත්ති මහතා සඳහන් කළේය. මහ බැංකුවේ දැනට පවතින ගැටළු පිළිබඳව සාකච්ඡා කිරීම මෙහි ප්‍රධාන අරමුණ බව ද සභාපතිවරයා කියා සිටියේය.ඒ අනුව ගැටළු පවතින්නේ නම් ඒ පිළිබඳව කරුණු ඉදිරිපත් කළ හැකි අතර ඊට අදාළ විසඳුම් ලබාදීමට කෝප් කමිටුව කටයුතු කරන බව ඔහු සඳහන් කළේය. මේ අතර ඉදිරි සතියේ දී ශ්‍රී ලංකාවේ ක්‍රිකට් ආයතනයේ නිලධාරීන් සහ පාපන්දු සම්මේලනයේ නිලධාරීන් ද කෝප් කමිටුව වෙත කැඳවීමට තීරණය කර තිබේ. කෙසේවෙතත් මෙම කැඳවීම පරීක්ෂණ කටයුතු සිදුකිරීමේ අරමුණකින් සිදුකෙරෙන කැඳවීමක් නොවන බව ද සිහිපත් කළේය.", "URL": "https://sinhala.adaderana.lk/news.php?nid=61918", "Category": null, "Parent URL": null}