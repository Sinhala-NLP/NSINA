{"Source": "Adaderana", "Timestamp": "August 30, 2015 10:17 am", "Headline": "පාසල් තුන්වන වාරය හෙටින් ඇර‍ඹෙයි ", "News Content": "මේ වසරේ තුන්වන වාරය සඳහා සිංහල සහ දෙමළ මාධ්‍යවල පාසල් අධ්‍යයන කටයුතු හෙට ආරම්භවීමට නියමිතව තිබේ.අධ්‍යයන පොදු සහතික පත්‍ර උසස් පෙළ විභාගයේ සහ පහ ශ්‍රේණියේ ශිෂ්‍යත්ව විභාගයේ පිළීතුරුපත් ඇගයීම් සිදුකරන පාසල් හැර සෙසු පාසල් වල අධ්‍යන කටයුතු හෙට දිනයේ ආරම්භ කරන බව අධ්‍යාපන අමාත්‍යංශය සඳහන් කළේය.උසස් පෙළ විභාග මධ්‍යස්ථාන සහ එහි ඇගයීම් කටයුතු වල පළමු අදියර සඳහා පූර්ණ වශයෙන් පාසල් 08ක් යොදාගනු ලබන අතර ශීෂ්‍යත්ව විභාගයේ ඇගයීම් කටයුතු සඳහා පාසල් 21ක් යොදාගනු ලබයි.උසස් පෙළ විභාගයේ ඇගයීම් කටයුතු සඳහා පූර්ණ වශයෙන් යොදාගනු ලබන පාසල් තෙවන වාරය සඳහා විවෘත වන්නේ ලබන මස 28 වන දිනයේදීය.පහ ශ්‍රේණි ශීෂ්‍යත්ව විභාගයේ ඇගයීම් කටයුතු සිදුකෙරෙන පාසල් ලබන මස 15 වනදා තෙවන වාරය සඳහා විවෘත කිරීමට නියමිතය. කුලියාපිටිය මධ්‍ය මහා විද්‍යාලයද ලබන මස 15 වනදා විවෘත කෙරෙන බව අධ්‍යපන අමාත්‍යාංශය සඳහන් කළේය.කොළඹ හින්දු රාමනාදන් විද්‍යාලය, නාලන්දා විද්‍යාලය, කළුතර ගුරුලුගොමී මහාවිද්‍යාලය, රත්නපුර ෆර්ගර්සන් උසස් විද්‍යාලය , කුරුණෑගල මලියදේව විද්‍යාලය, මහනුවර කිංස්වුඩ් විද්‍යාලය, ගාල්ල විද්‍යාලෝක විද්‍යාලය, කල්මුණේ මහමුද් බාලිකා විද්‍යාලය උසස් පෙළ ඇගයීම් කටයුතු සඳහා සම්පූර්ණයෙන් වසා දමන පාසල් වෙයි.බොරැල්ල සුසමයවර්ධන සභා විද්‍යාලය , කොළඹ යසෝදරා බාලිකා විද්‍යාලය, ගම්පහ ගොතමී කණීෂ්ඨ විද්‍යාලය, මහරගම බුවනෙකබා විද්‍යාලය, අවිස්සාවෙල්ල ශාන්ත මරියා විද්‍යාලය, බදුල්ල ධර්මධූත විද්‍යාලය, ගාල්ල අනුලාදේවී බාලිකා විද්‍යාලය සහ මාතර කොටුව ජනාධීපති විද්‍යාලය පහ ශ්‍රේණිය විභාග ඇගයීම් මධ්‍යස්ථාන ලෙස යොදාගෙන තිබේ.මීට අමතරව කුරුණෑගල මලියදේව ආදර්ශ මහාවිද්‍යාලය, කුලියාපිටිය මධ්‍ය මහා විද්‍යාලය, පොලොන්නරුව රාජකීය විද්‍යාලය, ත්‍රීකුණාමලය විග්නේෂ්වරන් මහා විද්‍යාලය, පේරාදෙණිය සරසවි උයන මහා විද්‍යාලය සහ හැටන් ශාන්ත බෝන් බොස්කෝ විද්‍යාලයද ඇගයීම් කටයුතු සඳහා යොදාගැනෙයි.මීට අමතරව මොණරාගල රාජකීය ජාතික පාසල, නෙල්ලිඅඩි සහ කිලිනොච්චි මධ්‍යමහා විද්‍යාල, යාපනය වෙම්බඩි උසස් බාලිකා විද්‍යාලයද ඇගයීම් කටයුතු සඳහා යොදාගන්නා පාසල් අතරවෙයි.මේ අතර අධ්‍යයන පොදු සහතික පත්‍ර උසස් පෙළ විභාගය සැප්තැම්බර් 08 වෙනිදා දක්වා පැවැත්වෙයි.", "URL": "https://sinhala.adaderana.lk/news.php?nid=53540", "Category": null, "Parent URL": null}