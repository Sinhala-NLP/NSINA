{"Source": "Adaderana", "Timestamp": "April 13, 2014 09:27 am", "Headline": "ඒ.ස්.පීලා 47ගේ පුටුමාරු", "News Content": "සහකාර පොලිස් අධිකාරීවරුන් 47 දෙනෙකුට ස්ථාන මාරුවීම් ලබාදී තිබේ. පොලිස් මූලස්ථානය පවසන්නේ ප්‍රධාන පොලිස් පරීක්ෂක තනතුරේ සිට සහකාර පොලිස් අධිකාරී තනතුරට උසස් කළ නිලධාරින් ස්ථාන මාරුකිරීමට තීරණය කර ඇති බවයි. ලබන 15 වැනිදා සිට ක්‍රියාත්මක වන පරිදි නව ස්ථාන මාරුවීම් සිදුකර ඇත. ඒ අනුව මඩකළපුව, පානදුර, පොළොන්නරුව, කොළඹ, රත්නපුර, නුගේගොඩ, මොණරාගල, කළුතර, මහනුවර, මන්නාරම, ගම්පහ, මීගමුව, අම්පාර, කැලණිය, ගල්කිස්ස, කෑගල්ල, ගාල්ල , සීතාවකපුර, ඇල්පිටිය, යාපනය, මාතර, පුත්තලම, කුරුණෑගල, රත්නපුර, කන්තලේ, නුවරඑළිය, හැටන්, බණ්ඩාරවෙල, අනුරාධපුර, හලාවත, මාන්කුලම්, තංගල්ල යන පොලිස් කොට්ඨාසවල සහකාර පොලිස් අධිකාරිවරුන් ස්ථාන මාරුකර තිබේ. මීට අමතරව පරිසර ආරක්ෂක කොට්ඨාසය, ත්‍රස්ත විමර්ශන කොට්ඨාසය කොළඹ දකුණ, කොළඹ උතුර, කොළඹ මධ්‍යම, අපරාධ පරික්ෂණ දෙපාර්තමේන්තුව, ඇමති ආරක්ෂක කොට්ඨාසය, විශේෂ කාර්යාංශය, පොලිස් මත්ද්‍රව්‍ය නාශක කාර්යාංශය සහ විශේෂ විමර්ශන ඒකකය යන කොට්ඨාසවලට අදාළව ද සහකාර පොලිස් අධිකාරිවරුන් ස්ථාන මාරුකර ඇත.", "URL": "https://sinhala.adaderana.lk/news.php?nid=42498", "Category": null, "Parent URL": null}