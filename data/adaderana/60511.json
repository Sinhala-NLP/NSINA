{"Source": "Adaderana", "Timestamp": "May 26, 2016 04:16 pm", "Headline": "චන්නට - නලීන්ට කැඳවීමක්", "News Content": "නර්තන ශිල්පී චන්න විජේවර්ධන සහ ගායන ශිල්පී නලීන් පෙරේරා යන මහත්වරුන්ට හෙට දිනයේ බරපතළ වංචා සෙවීමේ ජනාධිපති විමර්ශන කොමිසම හමුවට පැමිණෙන ලෙස දැනුම් දී තිබේ.ජනාධිපති විමර්ශන කොමිසම විසින් සිදුකෙරෙන විමර්ශනයට අදාළව ප්‍රකාශ සටහන් කරගැනීම සඳහා ඔවුන් දෙදෙනා එහි කැඳවන බව එම කොමිසමේ ප්‍රකාශකයෙකු සඳහන් කළේය.චන්න විජේවර්ධන මහතාට හෙට පෙරවරු 9.00ටත්, නලීන් පෙරේරා මහතාට දහවල් 12.30ටත් කොමිසම හමුවට පැමිණෙන ලෙස දැනුම් දී තිබේ.හම්බන්තොට වරායට ජලය පිරවීමේ උත්සවයේදී සිදුවී ඇති බව කියන මූල්‍ය අක්‍රමිකතාවක් සම්බන්ධයෙන් සිදුකෙරෙන විමර්ශනයකට අදාළව ඔවුන්ගෙන් ප්‍රකාශ සටහන් කරගැනීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=60511", "Category": null, "Parent URL": null}