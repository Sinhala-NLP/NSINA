{"Source": "Adaderana", "Timestamp": "November 1, 2016 04:22 pm", "Headline": "වකුගඩු රෝගයට හේතු හොයන්න පර්යේෂණ ආයතනයක් හදනවා", "News Content": "වකුගඩු රෝගයට බලපා ඇති හේතු සෙවීම සඳහා චීන රජයේ සහයෝගයෙන් පේරාදෙණිය විශ්වවිද්‍යාලයේ පර්යේෂණ ආයතනයක් ස්ථාපිත කරන බව සෞඛ්‍ය අමාත්‍ය රාජිත සේනාරත්න මහතා පවසයි. අක්කර හතහමාරක භූමි ප්‍රදේශයක ඉදිකිරීමට නියමිත මෙම පර්යේෂණ ආයතනය සඳහා අමෙරිකානු ඩොලර් බිලියනයක මුදලක් චීන රජය විසින් ලබාදීමට නියමිත බව අමාත්‍යවරයා කියයි. පසුගියදා සෞඛ්‍ය අමාත්‍ය රාජිත සේනාරත්න මහතා චීනයේ සිදුකළ සංචාරයේ දී එම පර්යේෂණ ආයතනය ඉදිකිරීම සඳහා වූ ගිවිසුමකට අත්සන් තබා ඇත.මෙම ව්‍යාපෘතිය යටතේ ජංගම රසායනාගාර දෙකක්, වකුගඩු ශල්‍යකර්ම සිදුකිරීම සඳහා උපකරණ සහ වකුගඩු රෝගීන්ට ප්‍රතිකාර කිරීම පිළිබඳ සෞඛ්‍ය කාර්යය මණ්ඩල වෙත පුහුණුවක් ලබාදීමට ද නියමිත බව රාජිත සේනාරත්න අමාත්‍යවරයා පවසයි.", "URL": "https://sinhala.adaderana.lk/news.php?nid=65620", "Category": null, "Parent URL": null}