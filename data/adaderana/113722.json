{"Source": "Adaderana", "Timestamp": "July 9, 2019 01:04 pm", "Headline": "අබලන් ගොඩනැඟිලි නිසා උණුසුම් වූ පාසලක්", "News Content": "ගාල්ල, ඌරගස්මන්හංදිය පතිරාජ මහා විද්‍යාලයේ අබලන්වීම ඇති ගොඩනැඟිලි තුනක් ප්‍රතිසංස්කරණය කර දෙන ලෙස ඉල්ලා අද විරෝධතාවයක් පැවැත් විය. පාසලේ ඉගෙනුම ලබන දරුවන්ගේ දෙමාව්පියන් ‍විසින් මෙම විරෝධතාවය සංවිධනය කර තිබූ අතර මෙම විරෝධතාවය සඳහා එම පාසලේ සියලුම සිසු සිසුවියන් අද(09) උදෑසන සහභාගී වී සිටි බව අද දෙරණ වාර්තාකරු පැවසීය. මෙම විරෝධතාවය හේතුවෙන් සිසුන් අද දින පාසලේ අධ්‍යන කටයුතු කිසිවක් සිදු නොවූ බව අප වාර්තාකරු සඳහන් කළේය. අදාළ ගොඩනැඟිලි තුන ගාල්ල ගොඩනැඟිලි පාර්යේෂණ ආයතනය විසින් ආනාරක්ෂත ගොඩනැඟිලි ලෙස නම් කර ඇති බව විරෝධතාවයේ නිරතව සිටි දෙමව්පියන් පවසයි. අදාළ දෙමව්පියන් පවසන්නේ මෙම ගොඩනැඟිලි යළි ප්‍රතිසංස්කරණය කර දෙන තුරු ළමුන් පාසල වෙත නොඑවන බවයි.", "URL": "https://sinhala.adaderana.lk/news.php?nid=113722", "Category": null, "Parent URL": null}