{"Source": "Adaderana", "Timestamp": "February 22, 2010 08:24 am", "Headline": "එජාපෙට සහයදෙන්නන්ට තවදුරටත් ඉඩ", "News Content": "එක්සත් ජාතික පෙරමුණට සහය පළකරන කණ්ඩායම් සඳහා තවදුරටත් අවස්ථාව ලබාදිමෙන් පසු නාමයෝජනා අත්සන් කරන බව එක්සත් ජාතික පක්ෂ මාධ්‍ය ප්‍රකාශක ගයන්ත කරුණාතිලක මහතා පවසයි. එක්සත් ජාතික පෙරමුණ පක්ෂ කිහිපයක් සමග මැතිවරණයට තරග කිරිම සම්බන්ධයෙන් අවසන් එකඟතාවන් වලට කඩිනමින් පැමීණීමට හැකි වනු ඇති බව ඔහු සදහන් කරයි. මේ වන විට දිස්ත්‍රික් රැසකට අදාල නාමයෝජනා සම්පුර්ණ කර ඇති බව ද ගයන්ත කරුණාතිලක මහතා ප්‍රකාශ කළේය. කෙසේ වුවද ඉදිරි දින කිහිපය තුළ නාමයෝජනා භාරදීම සිදුකරන බව ඔහු වැඩිදුරටත් කියා සිටියේය. නාමයෝජනා භාර ගැනීම අවසන් වීමට නියමිතව ඇත්තේ ලබන 26 වනදාය.", "URL": "https://sinhala.adaderana.lk/news.php?nid=6858", "Category": null, "Parent URL": null}