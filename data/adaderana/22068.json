{"Source": "Adaderana", "Timestamp": "February 13, 2012 11:07 am", "Headline": " ජනපති සිංගප්පූරු යන්න සූදානම්", "News Content": "ජනාධිපති මහින්ද රාජපක්ෂ මහතා ලබන 15 සහ 16 දෙදින තුළ සිංගප්පූරුවේ නිල සංචාරයක නිරත වේ. සිංගප්පූරු ජනාධිපති ටෝනි ටැන් කෙං යැම් මහතාගේ අරාධනයකට අනුව මෙම සංචාරය සිදුවෙයි. ජනාධිපති මහින්ද රාජපක්ෂ මහතා මෙම සංචාරය තුළ දී සිංගප්පූරු අග්‍රාමාත්‍ය ලී ෂියන් ලූන් මහතා සමඟ සාකච්ඡා පැවැත්වීමට නියමිත අතර ශ්‍රී ලාංකික වෘත්තිකයින් පිරිසක් ද හමුවන බව ජනාධිපති මාධ්‍ය අංශය සඳහන් කරයි. සිංගප්පූරු ජනාධිපතිවරයා විසින් ජනාධිපති මහින්ද රාජපක්ෂ මහතා වෙනුවෙන් භෝජන සංග්‍රහයක් ද පැවැත්වීමට නියමිතය. මෙම සංචාරයට ජනාධිපති ආර්යා ශිරන්ති රාජපක්ෂ මහත්මිය ද සහභාගී වේ.", "URL": "https://sinhala.adaderana.lk/news.php?nid=22068", "Category": null, "Parent URL": null}