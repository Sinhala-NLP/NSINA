{"Source": "Adaderana", "Timestamp": "May 15, 2019 09:07 am", "Headline": "හෙරොයින් සමඟ පුද්ගලයෙක් අත්අඩංගුවට", "News Content": "මට්ටක්කුලිය, සමිත්පුර ප්‍රදේශයේදී හෙරොයින් සමග පුද්ගලයෙකු අත්අඩංගුවට ගෙන තිබේ. මට්ටක්කුලිය පොලිසියේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය පැවසුවේය. එහිදී සැකකරු සතුව තිබී හෙරොයින් ග්‍රෑම් 504ක් පොලීසිය භාරයට ගෙන තිබේ. සැකකරු 55 හැවිරිදි මට්ටක්කුලිය ප්‍රදේශයේ පදිංචිකරුවෙකු බව සඳහන්ය. ඔහු අද(15) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර මට්ටක්කුලිය පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109963", "Category": null, "Parent URL": null}