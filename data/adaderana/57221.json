{"Source": "Adaderana", "Timestamp": "February 14, 2016 09:56 pm", "Headline": "ශ්‍රී ලංකාව පරදා ඉන්දියාව තරඟාවලිය දිනයි", "News Content": "ශ්‍රී ලංකාවට එරෙහි පැවැති 20-20 තරඟාවලියේ තෙවන තරඟයද කඩුලු 9කින් ජය ගනිමින් එම තරඟාවලිය දෙකට එකක් ලෙස ජය ගැනීමට ඉන්දීය කණ්ඩායම මීට ටික වේලාවකට පෙර සමත් විය.අද තරඟයේ කාසියේ වාසිය දිනාගත් ඉන්දීය කණ්ඩායම පළමුව පන්දුවට පහරදීමේ අවස්ථාව ශ්‍රී ලංකාවට ලබාදුන් නමුත් ශ්‍රී ලංකා කණ්ඩායමට පන්දුවාර 18දී සියලු දෙනා දැවී ලබාගත හැකිවුයේ ලකුණු 82ක් පමණි.එහිදී රවිචන්ද්‍රන් අස්වින් ලකුණු 8ට කඩුලු 4ක් බිඳ දැමූ අතර දසුන් ශානක ලකුණු 19ක්, තිසර පෙරේරා ලකුණු 12ක්, ලබා ගැනීම හැරුණු විට සෙසු පිතිකරුවන් ලකුණු 10 සීමාවවත් පසු කිරීමට අසමත් විය.පිළිතුරු වශයෙන් ඉන්දිය කණ්ඩායම පන්දුවාර 13.5ක් අවසානයේ කඩුල්ලක් පමණක් දැවී ලකුණු 84ක් ලබා ගනිමින් ජය වාර්තා කළේය.එහිදී ශිකර් දවන් නොදැවී ලකුණු 46ක් ලබාගත්තේය.", "URL": "https://sinhala.adaderana.lk/news.php?nid=57221", "Category": null, "Parent URL": null}