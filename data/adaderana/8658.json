{"Source": "Adaderana", "Timestamp": "May 27, 2010 04:12 pm", "Headline": "ශ්‍රී ලංකා හමුදාව ජාතිවාදී නෑ -විමල් ", "News Content": "ශ්‍රි ලංකා හමුදාව ජාතීවාදී හමුදාවක් නොවන බව විමල් වීරවංශ අමාත්‍යවරයා පවසයි. යුධ හමුදාව සටන් කළේ එක් ජන කොටසකට එරෙහිව නොවන බව ඔහු අවධාරණය කරයි. ජාත්‍යන්තර බලවේග වලට හමුදාවට එරෙහිව විවිධ චෝදනා එල්ල කළ හැකි වුවද එම කිසිදු චෝදනාවක් සත්‍ය නොවන බව ද හෙතෙම පෙන්වා දෙයි. ලෝකයටම ආදර්ශයක් ලෙස කටයුතු කළ ශ්‍රි ලංකා හමුදාවන් අද වන විට රටේ සංවර්ධනයටද දායකවී ඇති බව විමල් වීරවංශ අමාත්‍යවරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=8658", "Category": null, "Parent URL": null}