{"Source": "Adaderana", "Timestamp": "October 28, 2017 04:05 pm", "Headline": " බැඳිවැව ජල කුළුන පිරිසිදු කරනවාලු-හෙට පැය 5ක් වතුර නෑ", "News Content": "පොළොන්නරුව - ප්‍රදේශ කිහිපයකට හෙට(29) දිනයේ පැය පහක කාලයක් ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවහන මණ්ඩලය පවසයි. බැඳිවැව, ජයන්තිපුර සිට ගිරිතලේ හංදිය, ලක්ෂඋයන හා උනගලාවෙහෙර අවට කර්මාන්තපුරය ඇතුළු ප්‍රදේශවලට ජල සැපයුම අත්හිටුවන බව එම මණ්ඩලය සඳහන් කළේය. ඒ අනුව හෙට පෙරවරු 9.00 සිට පස්වරු 2.00 දක්වා ජල සැපයුම අත්හිටුවනු ඇත. පොලොන්නරුව බැඳිවැව ජල කුළුන පිරිසිදු කිරීම හේතුවෙන් ජල සැපයුම අත්හිටුවීමට පියවර ගත් බව එම මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=79234", "Category": null, "Parent URL": null}