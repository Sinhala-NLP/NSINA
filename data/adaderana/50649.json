{"Source": "Adaderana", "Timestamp": "April 14, 2015 12:24 pm", "Headline": "මේ වසරේ ගත වූ කාලයට ඩෙංගු රෝගීන් 12,060ක්", "News Content": "මේ වසරේ ගතවු කාලය තුළ ඩෙංගු රෝගීන් 12,060දෙනෙකු වාර්තා වී තිබේ. වසංගත රෝග විද්‍යා ඒකකය සඳහන් කළේ ඉන් වැඩිම ප්‍රමාණයක් වාර්තා වී ඇත්තේ බස්නාහිර පළාතෙන් බවයි. කොළඹ දිස්ත්‍රික්කයෙන් රෝගීන් 3460 දෙනෙකු වාර්තා වී ඇති අතර ගම්පහ දිස්ත්‍රික්කයෙන් රෝගීන් 1570 දෙනෙකු වාර්තා වී ඇත. යාපනය දිස්ත්‍රික්කයෙන් රෝගීන් 957 දෙනෙකු වාර්තා වී ඇති අතර මඩකළපුව දිස්ත්‍රික්කයෙන් ද රෝගීන් 891දෙනෙකු වාර්තා වී ඇති බව වසංගත රෝග විද්‍යා ඒකකය සඳහන් කළේය. ඩෙංගු රෝගීන් වාර්තා වීම පහල අගයක් ගෙන ඇත්තේ අම්පාර කිලිනොච්චිය සහ වව්නියාව යන දිස්ත්‍රික්කවලයි.", "URL": "https://sinhala.adaderana.lk/news.php?nid=50649", "Category": null, "Parent URL": null}