{"Source": "Adaderana", "Timestamp": "July 16, 2018 07:12 am", "Headline": "ජනපති අද 06 වන ලෝක වනාන්තර සතිය සැමරුම් සමුළුව අමතයි", "News Content": "ඉතාලියේ සංචාරයක නිරත ජනාධිපති මෛත්‍රීපාල සිරිසේන මහතා අද(16) 06 වන ලෝක වනාන්තර සතිය සැමරුම් සමුළුව අමතා සිය විශේෂ දේශනය ඉදිරිපත් කිරීමට නියමිතව තිබේ. මෙම සමුළුවට සහභාගීවිම සඳහා ජනාධිපතිවරයා ඇතුළු දූත පිරිස පසුගිය සෙනසුරාදා දිනයේ දිවයිනෙන් පිටත්ව ගියේය. ඉතාලිය බලා පිටත්ව ගිය ජනාධිපති මෛතිපාල සිරිසේන මහතා රෝමයේ ෆියුමිසිනෝ ගුවන්තොටුපල වෙත ඊයේ(15) ළඟා වී තිබේ. ගුවන්තොටුපලට ළඟා වූ ජනාධිපතිවරයා ඇතුළු දූත පිරිස එරට විශේෂ නියෝජිතයින් පිරිසක් විසින් පිළිගත් බව ජනාධිපති මාධ්‍ය අංශය සඳහන් කළේය. හය වන ලෝක වනාන්තර සතිය සැමරුම් සමුළුව හා ලෝක වන සංරක්ෂණ කමිටුවේ 24 වන සැසිවාරය සඳහා සහභාගී වීමේ අරමුණින් ජනාධිපති මෛත්‍රිපාල සිරිසේන මහතා පසුගිය සෙනසුරාදා (14) පස්වරුවේ දිවයිනෙන් පිටත්ව ගියේය. තිරසර සංවර්ධන අරමුණු සාක්ෂාත් කරගැනීම සඳහා වනාන්තරවල දායකත්වය ප්‍රවර්ධනය කිරීමේ අරමුණින් එක්සත් ජාතීන්ගේ ආහාර හා කෘෂිකර්ම සංවිධානය විසින් මෙම සමුළුව සංවිධානය කර ඇති බව සඳහන් වේයි.", "URL": "https://sinhala.adaderana.lk/news.php?nid=92636", "Category": null, "Parent URL": null}