{"Source": "Adaderana", "Timestamp": "June 14, 2012 03:01 pm", "Headline": "හෙරොයින් ළඟ තබා ගත් පුද්ගලයෙකුට මරණ දඬුවම නියම වෙයි", "News Content": "හෙරොයින් කිලෝ ග්‍රෑම් 2 ග්‍රෑම් 257ක් මෙරටට ගෙනැවිත් ළඟ තබා ගැනීමේ චෝදනා ලැබූ පුද්ගලයෙකුට කොළඹ මහාධිකරණය විසින් අද(14) මරණ දඬුවම නියම කර තිබේ. නීතීපතිවරයා විසින් අදාළ නඩුව පවරා තිබූ අතර කොළඹ මහාධිකරණ විනිසුරු පද්මන් සූරසේන මහතා විසින් ‍අදාළ පුද්ගලයාට අද මරණ දඬුවම නියම කරනු ලැබීය. 2004 වර්ෂයේ අප්‍රේල් 28 වන දින කටුනායක ජාත්‍යන්තර ගුවන් තොටුපළේ දී අදාළ සැකකරු රේගු නිලධාරීන් විසින් අත්අඩංගුවට ගෙන තිබුණි. දීර්ඝ නඩු විභාගයෙන් අනතුරුව අදාළ චෝදනාවන්ට විත්තිකරු වරදකරු බවට නිගමනය කළ අධිකරණය ඔහුට මරණ දඬුවම නියම කරනු ලැබීය.", "URL": "https://sinhala.adaderana.lk/news.php?nid=25028", "Category": null, "Parent URL": null}