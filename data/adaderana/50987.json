{"Source": "Adaderana", "Timestamp": "April 29, 2015 03:37 pm", "Headline": "ශ්‍රී සර්වඥ ධාතුන් වහන්සේ මියන්මාරයේ  සිට වැඩම කරවයි", "News Content": "බුදුරජාණන් වහන්සේගේ ශ්‍රී සර්වඥ ධාතුන් වහන්සේ මියන්මාරයේ සිට අද මධ්‍යම රාත්‍රී දිවයිනට වැඩම කරවන බව විදේශ කටයුතු අමාත්‍යාංශය පවසයි.තායි ගුවන් සේවයට අයත් ටී.ජී 307 දරන ගුවන් යානයෙන් සර්වඥ ධාතුන් වහන්සේ මෙරටට වැඩම කරවීමට නියමිත බව එම අමාත්‍යාංශය සඳහන් කළේය.සර්වඥ ධාතුන් වහන්සේ සමග මෙරටට වැඩම කරන මියෙන්මාරයේ අති පුජ්‍ය නයනා වුන් තා ප්‍රමුඛ දුත පිරිස විදේශ කටයුතු අමාත්‍ය මංගල සමරවීර මහතා විසින් පිළිගැනීමට නියමිතය.වෙසක් පොහොය නිමිත්තෙන් ලබන මස දිවයින පුරා ස්ථාන 19කදී සර්වඥ ධාතුන් වහන්සේ ජනතාව වෙනුවෙන් ප්‍රදර්ශනය සඳහා කටයුතු සූදානම් කර ඇති බව විදේශ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=50987", "Category": null, "Parent URL": null}