{"Source": "Adaderana", "Timestamp": "July 22, 2016 09:23 am", "Headline": "අගෝස්තු 15වනවිට නැවත පදිංචිය නිමා කරන්නට සැලසුම්", "News Content": "අගෝස්තු 15 වනවිට උතුරේ නැවත පදිංචි කිරීම් සම්පූර්ණ කරමින් යාපනය දිස්ත්‍රීක්කයේ සියලුම අවතැන් කඳවුරු ඉවත්කිරීමට රජය සැලසුම් කර ති‍බේ.අවතැන් කඳවුරු 31ක පවුල් 971 මෙලෙස අවසාන වශයෙන් නැවත පදිංචි කිරීමට කටයුතු යොදා ඇති බව සඳහන්ය.රජයේ නිල ලියකියවිලි ගොනුවක් උපුටා දක්වමින් හින්දු පුවත්පත පවසන පරිදි රජයේ හමුදාවන්ගේ සහය ඇතිව පලෙයි හා කන්කසන්තුරෙයි ප්‍රදේශවල නිවාස 204ක් ඉදිකිරීමට කටයුතු යොදා ඇත.එසේ වුවද නැවත පදිංචි කිරීම් හා බන්ධනාගාර අමාත්‍ය අමාත්‍ය ඩී.එම් ස්වාමිනාදන් පවසා ඇත්තේ අවතැන් කඳවුරු මුළුමනින්ම ඉවත්කර නැවත පදිංචි කිරීම් සම්පූර්ණ කිරීමට කාල රාමුවක් නැතත් හැකි ඉක්මනින් එම කටයුතු නිමා කිරීම රජයේ අපේක්ෂාව බවයි.නිවාස ඒකකයකට මිලියනය බැගින් නිවාස 204ක් සෑදීම සඳහා රු.මිලියන 971ක මුදලක් වෙන්කරලීමේ කැබිනට් පත්‍රිකාවට පසුගිය බදාදා දිනයේ කැබිනට් අනුමැතිය හිමිවූ බවද එහි සඳහන්ය.", "URL": "https://sinhala.adaderana.lk/news.php?nid=62305", "Category": null, "Parent URL": null}