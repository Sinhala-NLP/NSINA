{"Source": "Adaderana", "Timestamp": "July 19, 2013 10:30 am", "Headline": "2050 වෙද්දී  ලංකාවේ 64%ට දියවැඩියාව!", "News Content": "වසර 2050 පමණ වන විට මෙරට ජනගහනයෙන් සියයට 64 කට පමණ දියවැඩියා රෝගය වැළඳිය හැකි බවට ලෝක සෞඛ්‍ය සංවිධානය අනතුරු අඟවා තිබේ. එබැවින් දියවැඩියා රෝගය වැළැක්වීම සඳහා වැඩි අවධානයක් යොමු කළ යුතු බව එම සංවිධානය පෙන්වා දී ඇත. මෙරට ග්‍රාමීය ජනගහණයෙන් සියයට 10 ක් සහ නාගරික ජනගහණයෙන් සියයට 15 ක් පමණ දියවැඩියා රෝගයට ගොදුරු වී තිබේ. පාසල් ළමුන් සියයට 10 ත් 15 ත් අතර සංඛ්‍යාවක් ද දියවැඩියා රෝගයට ලක්ව ඇති බව සෞඛ්‍ය අමාත්‍යංශය පෙන්වාදෙයි. වැරදි ආහාර රටා, ශාරීරික ව්‍යායාම සිදු නොකිරීම සහ මානසික ආතතිය වැනි කරුණු හේතුවෙන් දියවැඩියා රෝගයට ගොදුරු විය හැකිය.", "URL": "https://sinhala.adaderana.lk/news.php?nid=35915", "Category": null, "Parent URL": null}