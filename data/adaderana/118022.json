{"Source": "Adaderana", "Timestamp": "September 1, 2019 08:16 pm", "Headline": "ශ්‍රීලනිපයේ හිටියත් දිනන එක අමාරු නෑ-SB", "News Content": "තමන් මේ වන විට සිටින පක්ෂය කුමක්දැයි නිශ්චිතවම ප්‍රකාශ කිරීමට අපහසු බව පාර්ලිමේන්තු මන්ත්‍රී එස් බී දිසානායක මහතා \"මොකද වුණේ\" වැඩසටහනකට එක් වෙමින් ප්‍රකාශ කළේය. එහිදී වැඩිදුරටත් අදහස් දක්වමින් ඒ මහතා ප්‍රකාශ කළේ ශ්‍රීලනිපයේ සාමාජිකත්වය පිළිබඳ තමාට ගැටලුවක් වේනම් මහින්ද රාජපක්ෂ මහතාට මෙන්ම පොදු ජන පෙරමුණේ සියලු මන්ත්‍රීවරුන්ට ද එම ගැටලුව අදාළ බවයි. විනය ක්‍රියාමාර්ග ගැනීම සිදු කරන්නේ නම් තමාට පෙර එය සිදු කළ යුතු පිරිසක් ශ්‍රීලනිපයේ සිටින බවත් ඒ මහතා පැවසීය. තමන් කුමන පක්ෂයේ සිටියද ජයග්‍රහණය කිරීම අපහසු නැති බවත් නමුත් ජාතික යුතුකමක් පවතින බැවින් ගෝඨාභය මහතාය සහාය පල කිරීමට පැමිණි බවත් ඒ මහතා ප්‍රකාශ කළේය. තමන් ගත් තීරණයට ශ්‍රීලනිපය අකමැති නමුත් පක්ෂය විසින් එම තැනට තමන් තල්ලු කළ බවත් එස් බී දිසානායක මහතා ප්‍රකාශ කළේය. ශ්‍රීලනිපයේ සම්මේලනයට තමන් සහභාගී නොවන බවත් එසේම පසු ගිය කාලයේ තමන් ගෝඨාභය රාජපක්ෂ මහතාට හෝ බැසිල් රාජපක්ෂ මහතාට කිසිදු චෝදනාවක් සිදු කර නැති බවත් ඒ මහතා පැවසීය.", "URL": "https://sinhala.adaderana.lk/news.php?nid=118022", "Category": null, "Parent URL": null}