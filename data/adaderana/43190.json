{"Source": "Adaderana", "Timestamp": "May 14, 2014 09:44 am", "Headline": "තොරණ සහ වෙසක් කලාප මෙහෙමයි", "News Content": "මෙවර වෙසක් උත්සවය නිමිත්තෙන් තොරණ, දන්සැල්, වෙසක් පහන් කූඩු රැසක් අගනුවර සහ දිවයිනේ බොහෝ ස්ථාන ආවරණය වන පරිදි සංවිධානය කර තිබේ. කොළඹ පිටකොටුව තොරණ, දෙමටගොඩ තොරණ, සමස්ථ ලංකා බෞද්ධ මහා සම්මේලන තොරණ, කිරිබත් ගොඩ තොරණ, තොටලඟ තොරණ, පැපිලියානේ තොරණ, මහරගම තොරණ ආදී ලෙස තොරණ රැසක් මෙවර වෙසක් උක්සවය වෙනුවෙන් සංවිධානය කර ඇති බව සඳහන්ය. එමෙන්ම වෙසක් කලාප කිහිපයක් ද අද සිට පැවැත්වෙයි. හුණුපිටිය ගංගාරාම වෙසක් කලාපය, බෞද්ධාලෝක වෙසක් කලාපය, සම්බෝධි වෙසක් කලාපය, දෙහිවල පුජා වෙසක් කලාපය, ආදී ලෙස වෙසක් කලාප රැසක් ඒ අතර වන බව සඳහන්ය. මීට අමතරව දන්සැල් මෙන්ම පහන් කූඩු රැසක් ද අද දිනය තුළ වෙසක් උත්සවය නිමිත්තෙන් සංවිධානය කර තිබේ.", "URL": "https://sinhala.adaderana.lk/news.php?nid=43190", "Category": null, "Parent URL": null}