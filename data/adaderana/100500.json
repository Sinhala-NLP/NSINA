{"Source": "Adaderana", "Timestamp": "December 9, 2018 05:17 pm", "Headline": "අත්තිවාරමක් කපද්දී ඓතිහාසික පහනක් මතු වෙයි", "News Content": "අම්පාර පොතුවිල් ලංගම ඩිපෝවේ නව දෙමහල් ගොඩනැගිල්ලක් ඉදිකිරිම සදහා අත්තිවාරම් කපන අවස්ථාවේදි මැටියෙන් නිම කරන ලද ඓතිහාසික පහනක් වැනි දෙයක් හමුව තිබේ. එම ඉදිකිරිම කිරිම කරන ලද සේවකයින්ට මෙය හමුවි ඇති අතර පසුව මේ පිලිබදව පොතුවිල් මුහුදු මහා විහාරාධිපති නැගෙනහිර පලාතේ ප්‍රධාන සංඝනායක වරකාපොළ ඉන්ද්‍රසිරි හිමියන් විසින් පොතුවිල් පොලීසියට දැනුම් දි තිබේ. පසුව පොතුවිල් පොලිස් ස්ථානාධිපති පොලිස් පරීක්ෂක නිශාන්ත කුමාරසිංහ මහතා විසින් එම ස්ථානයට පැමින එම පුරාවස්තු වලට ආරක්ෂාව සැලසු බව වරකාපොළ ඉන්ද්‍රසිරි හිමියන් පැවසීය. පසුව එම ස්ථානයට පැමිනි පුරා විද්‍යා නිළධාරින් විසින් එම පුරාවස්තු ලාහුගල පුරාවිද්‍යා ඒකකය වෙත ගෙනවිත් ඇති අතර එම ස්ථානයේ ඉදිකිරීම් තාවකාලිකව නවත්වන ලෙස දැනුම් දි තිබේ. පොතුවිල් මුහදු මහා විහාරය අවට පුරාවස්තු විශාල වශයෙන් ඇති නිසා කුමන ඉදිකිරිමක් කලත් පුරාවිද්‍යා දෙපාර්මේන්තුවට දන්වා කටයුතු කරන ලෙසට පොතුවිල් ප්‍රාදේශිය ලේකම්වරයා ගෙන් සහ ප්‍රාදේශිය සභාවේ සභාපතිවරයා ගෙන් ඉල්ලා සිටින බව ද වරකාපොළ ඉන්ද්‍රසිරි හිමියන් විසින් පැවසීය", "URL": "https://sinhala.adaderana.lk/news.php?nid=100500", "Category": null, "Parent URL": null}