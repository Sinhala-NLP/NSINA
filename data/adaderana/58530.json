{"Source": "Adaderana", "Timestamp": "March 23, 2016 08:53 am", "Headline": " වසර 2300ක් පැරණි සෙල්ලිපියක් හමුවෙයි", "News Content": "වසර 2300ක් පමණ ඉපැරණි සෙල්ලිපියක් බලංගොඩ, දියගින්න ප්‍රදේශයෙන් හමුවී තිබේ.දියවින්න ප්‍රදේශයේ, උඩුපියන් ගල් ගුහාවේ තිබී මෙම ඉපැරණි සෙල්ලිපිය හමුවී ඇති බව කැලණිය විශ්වවිද්‍යාලයේ පුරාවිද්‍යා පශ්චාත් ආයතනයේ මහාචාර්ය රාජ් සෝමදේව මහතා සඳහන් කළේය.උඩුපියන් ගල් ගුහාව මීට වසර 2300කට පමණ පෙර භික්ෂූන් වහන්සේලාගේ නේවාසික අවශ්‍යතා සඳහා භාවිත කර ඇති බව අදාළ සෙල්ලිපියෙන් තහවුරු වී තිබේ.ප්‍රදේශයේ ප්‍රභූ පුද්ගලයන් තිදෙනෙකු වන උත්තරගුප්ත, චූල සහ කාශ්‍යප යන අය විසින් මෙම ගල්ගුහාව භික්ෂූන් වහන්සේ වෙත පූජා කර ඇති බව එම සෙල්ලිපියේ දැක්වෙන බව මහාචාර්ය රාජ් සෝමදේව මහතා සඳහන් කරයි.", "URL": "https://sinhala.adaderana.lk/news.php?nid=58530", "Category": null, "Parent URL": null}