{"Source": "Adaderana", "Timestamp": "September 21, 2013 11:10 am", "Headline": "වාර්ෂික ඉදිකිරීම් සම්මාන - 2013 ට කැළණි කේබල්ස් අනුග්‍රහ දක්වයි", "News Content": "ශී‍්‍ර ලංකාවේ ආරක්ෂිත විදුලි රැහැන් වෙළඳනාමයක් වන කැළණි කේබල්ස් PLC සමාගම උතුරුමැද පළාත් ශී‍්‍ර ලංකා ජාතික ඉදිකිරීම් සංගමයේ වාර්ෂික මහා සමුළුව හා \"ඉදිකිරීම් සම්මාන - 2013\" උළෙලට ප‍්‍රධාන අනුග‍්‍රාහකත්වය ලබා දී තිබේ. උතුරුමැද පළාත් මහඇමති එස්.එම්. රංජිත් මහතාගේ ප‍්‍රධානත්වයෙන් අනුරාධපුර මිරිදිය හෝටලයේදී මෙ‍ම උත්සවය පැවැත්විය. මේ සඳහා අනුරාධපුරය හා පොළොන්නරුව දිස්ති‍්‍රක්වල ප‍්‍රකට ඉදිකිරීම් කොන්ත‍්‍රාත්කරුවන් 150කගේ පමණ සහභාගීත්වයක් ලැබී ඇත. ඉදිකිරීම් ක්ෂේත‍්‍රය සමග සෘජු සබඳකමක් පවත්වන කැළණි කේබල්ස් සමාගම එම ක්ෂේත‍්‍රයේ ප‍්‍රවර්ධනයට අදාල සියලු සහයෝගයන් හා පහසුකම් සලසන බව කැළණි කේබල්ස් සමාගමේ වෙළඳනාම ප‍්‍රවර්ධන කළමනාකරු, චන්න ජයසිංහ මහතා පැවසීය. ඔහු වැඩිදුරටත් පැවසූයේ ඉදිකිරීම් ක්ෂේත‍්‍රයේ නවතම දැනුම බෙදාහදාගන්නා මෙම මහ සමුළුව හා සම්මාන උළෙල සාර්ථක කරගැනීමට සහයෝගය දැක්වීම එම ක්ෂේත‍්‍රයේ ප‍්‍රගමනයට ජාතික වශයෙන් සිදු කරන මෙහෙවරක් ලෙස කැළණි කේබල්ස් සමාගම අදහස් කරන බවය. \"ඉදිරියේදීත් මෙවැනි කාර්යයන්ට එක්වීමටත් අප සැමවිටම සූදානමෙන් සිටිනවා\" යන්න එම මහතා පැවසීය.", "URL": "https://sinhala.adaderana.lk/news.php?nid=37566", "Category": null, "Parent URL": null}