{"Source": "Adaderana", "Timestamp": "April 7, 2017 06:37 pm", "Headline": " ධීවරයින් නිදහස් කර ගන්න අමාත්‍යංශය පියවර ගනී", "News Content": "ඉන්දීය වෙරළාරක්ෂකයින් විසින් අත්අඩංගුවට ගත් කවීෂ පුතා 03 ධීවර යාත්‍රාවේ ගමන් කළ ධීවරයින් නිදහස් කර ගැනීම සඳහා ධීවර අමාත්‍යංශය විසින් අවශ්‍ය සියලු මූලික පියවර ගෙන තිබේ.ධීවර අධීක්ෂණ පද්ධතිය තුළ ඇතුළත් දත්ත අනුව එම ධීවර යාත්‍රාවේ ධීවරයින් ඉන්දීය මුහුදු සීමාවේ මසුන් ඇල්ලීමේ කටයුතු වල නිරත වී නොමැති බවට අනාවරණය වී ඇති බව එම අමාත්‍යංශය පවසයි.ඒ අනුව අදාළ තොරතුරු ඇතුළත් සම්පූර්ණ වාර්තාවක් ඉන්දීය බලධාරීන්ට යොමු කරන ලෙස අමාත්‍ය මහින්ද අමවීර මහතා බලධාරීන්ට උපදෙස් ලබාදී තිබේ.අත්අඩංගුවේ පසුවන ධීවරයින් නිදහස් කිරීමට පියවර ගන්නා ලෙස මේ වනවිටත් අමාත්‍යංශය විසින් ඉන්දීය බලධාරීන්ට ඉල්ලීම් ඉදිරිපත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=71852", "Category": null, "Parent URL": null}