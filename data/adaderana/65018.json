{"Source": "Adaderana", "Timestamp": "October 13, 2016 02:33 pm", "Headline": "  වැලි-පස් සමග 10ක් කොටු", "News Content": "බලපත්‍ර නීති උල්ලංඝණය කරමින් වැලි ගොඩ දැමීමේ නිරතව සිටි පුද්ගලයින් 04 දෙනෙකු කින්නියා, පඩුහාඩු ප්‍රදේශයේ දී අත්අඩංගුවට ගෙන තිබේ.සැකකරුවන්ගෙන් ලද තොරතුරු වලට අනුව ගබඩා කර තිබූ වැලි තොගයක් ද සොයාගත් බව සඳහන්ය.පොලිස් විශේෂ කාර්ය බලකා නිලධාරීන් විසින් සිදුකළ වැටලීමකදී මොවුන් අත්අඩංගුවට ගෙන ඇති අතර වැලි ප්‍රවාහනය සඳහා යොදාගත් ටිපර් රථයක් ද නිලධාරීන් බාරයට ගෙන තිබේ.මේ අතර පොලිස් විශේෂ කාර්ය බලකා නිලධාරීන් විසින් සිදුකළ තවත් වැටලීමකින් මුල්ලේරියාව, අංගොඩ ප්‍රදේශයේදී ද නීති විරෝධී ලෙස පස් යොදා වැලි සකස් කරමින් සිටි පුද්ගලයින් 06 දෙනෙකු අත්අඩංගුවට ගෙන තිබේ.එහිදී ටිපර් රථ 05ක්, වැලි කැපීමේ හා පැටවීමේ යන්ත්‍ර 07ක් ඇතුළු තවත් උපකරණ කිහිපයක් ද සොයාගත් බව සඳහන්ය.", "URL": "https://sinhala.adaderana.lk/news.php?nid=65018", "Category": null, "Parent URL": null}