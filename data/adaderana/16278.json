{"Source": "Adaderana", "Timestamp": "May 23, 2011 04:32 pm", "Headline": "කොටුව - ජා-ඇල දුම්රිය සීදුවට ගේන්න සූදානම්", "News Content": "කොළඹ සිට පුත්තලම දක්වා වූ දුම්රිය මාර්ගයේ දුම්රිය ප්‍රමාදය වැළැක්වීම සඳහා කොළඹ කොටුවේ සිට ජා-ඇල දක්වා වූ ද්විත්ව දුම්රිය මාර්ගය සීදුව දක්වා දීර්ඝ කිරීමට පියවර ගෙන තිබේ. ඒ අනුව එම මාර්ගයෙහි දුම්රිය ප්‍රමාදය අඩ පැයකින් පමණ අඩු කර ගත හැකි බව දුම්රිය දෙපාර්තමේන්තුව පවසයි. ජා-ඇල සිට සීදූව දක්වා වූ කිලෝමීටර 6ක පමණ දුර ප්‍රමාණයකින් යුත් දුම්රිය මාර්ගයේ තුඩැල්ල සහ අලවතුපිටිය නව දුම්රිය වේදිකාවක් සහ නැවතුම් පොළවල් 2 ක් ඉදිකිරීමට ද කටයුතු කර ඇත.", "URL": "https://sinhala.adaderana.lk/news.php?nid=16278", "Category": null, "Parent URL": null}