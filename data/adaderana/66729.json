{"Source": "Adaderana", "Timestamp": "December 4, 2016 05:08 pm", "Headline": "  අලුත් නීති නිසා වාහන අනතුරු අඩුවීමේ ප්‍රවණතාවක්", "News Content": "රථ වාහන අනතුරු අවම කිරීම සඳහා රජය විසින් හඳුන්වාදී ඇති නව නීති රෙගුලාසි හමුවේ මේ වන විට රථ වාහන අනතුරු අඩුවීමේ ප්‍රවණතාවක් දක්නට ලැබෙන බව මුදල් අමාත්‍යංශය පවසයි.රථ වාහන පොලීසියේ සංඛ්‍යා ලේඛනවලට අනුව ගත වූ සති දෙක තුළ රථ වාහන අනතුරු සියයට 10කින් අඩු වී ඇති බව නිවේදනයක් නිකුත් කරමින් එම අමාත්‍යංශය පෙන්වා දෙනු ලබයි.දිනපතා පොලිස් ස්ථාන වෙත වාර්තා වන රථවාහන අනතුරු සංඛ්‍යාව 100ත් 125ත් අතර වන නමුත් පසුගිය දෙසතිය තුළ දෛනිකව වාර්තා වී ඇති රථ වාහන අනතුරු සංඛ්‍යාව 90ත් 100ත් ලෙස පහළ ගොස් ඇති බව පොලීසිය පෙන්වා දී තිබේ.2015 වසරේ රථ වාහන අනතුරු හේතුවෙන් දෛනිකව මියගිය ගණන 7ත් 8ත් අතර වූ නමුත් මේ වන විට එම ගණන 5ත් 6ත් දක්වා පහත වැටී ඇති බව පොලිස් සංඛ්‍යා ලේඛන තහවුරු කර ඇති බව සඳහන් වේ.", "URL": "https://sinhala.adaderana.lk/news.php?nid=66729", "Category": null, "Parent URL": null}