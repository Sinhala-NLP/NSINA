{"Source": "Adaderana", "Timestamp": "March 4, 2019 07:51 am", "Headline": "ආවා කල්ලියෙන් තර්ජනාත්මක ලිපියක්", "News Content": "යාපනය,කොක්කුවිල් ප්‍රදේශයේ පදිංචි සෙල්වරාසා නමැත්තෙකු‍ගේ නිවස වෙත ආවා කල්ලිය විසින් තර්ජනාත්මක ලිපියක් යවා ඇති බව අද දෙරණ වාර්තාකරු පවසයි. අදාළ ලිපියෙන් පවසා ඇත්තේ නිවසේ ගෙට්ටුව අසළ ඇති සි.සි.ටි.වි කැමරා වහාම ගලවා ඉවත් කළ යුතු බවත් එලෙස නොවන්නේනම් නිවස වසා දැමීමට කටයුතු කරන බවට ලිපියක් යොමුකොට ඇති බවයි. අදාළ පුද්ගලයාගේ නිවසේ පැවති සි.සි.ටි.වි කැමරා දර්ශන මගින් ආවා කල්ලියේ ක්‍රියාකාරකමක් අනාවරණය කර ගැනීමට හැකි වි ඇති බව ආරක්ෂක අංශ පවසා ඇති බව අද දෙරණ වාර්තාකරු සඳහන් කළේය. ඒ හේතුවෙන් අදාළ පුද්ගලයාගේ නිවසේ සි.සි.ටි.වි කැමරා ඉවත් කරන ලෙසට තර්ජනාත්මක ලිපියක් යොමුකොට ඇති බවද ආරක්ෂක අංශ අනාවරණය කොටගෙන ඇත.", "URL": "https://sinhala.adaderana.lk/news.php?nid=105435", "Category": null, "Parent URL": null}