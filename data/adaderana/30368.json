{"Source": "Adaderana", "Timestamp": "December 30, 2012 03:53 pm", "Headline": "තලවකැලේ බඹරු ඇවිස්සෙති", "News Content": "තලවකැලේ, කටුකැලේ ප්‍රදේශයේදී වතු කම්කරුවන් පිරිසක් බඹර ප්‍රහාරයට ලක්වී තිබේ. කාන්තාවන් 8 දෙනෙකු සහ පිරිමි පුද්ගලයෙකු මෙලෙස බඹර ප්‍රහාරයට ලක්ව ඇති බව තලවකැලේ පොලීසිය ප්‍රකාශ කළේය. ඔවුන් සියලු දෙනාම ප්‍රතිකාර සඳහා ලිඳුල රෝහලට ඇතුළත් කර ඇත. ගසක තිබූ බඹරයක් ඇවිස්සීම හේතුවෙන් මෙම කම්කරුවන් පිරිස ප්‍රහාරයට ලක්ව ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=30368", "Category": null, "Parent URL": null}