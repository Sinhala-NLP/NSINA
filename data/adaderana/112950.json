{"Source": "Adaderana", "Timestamp": "June 28, 2019 04:23 pm", "Headline": "ජනපති 18-19ට විරුද්ධ හේතුව කාවින්ද පහදයි", "News Content": "ජනාධිපති මෛත්‍රීපාල සිරිසේන මහතා සහ විපක්ෂ නායක මහින්ද රාජපක්ෂ මහතා 18 සහ 19 සංශෝධනයන්ට විරුද්ධ වන්නේ සිය පෞද්ගලික අභිලාෂ ඒ හරහා ඉටු නොවීම හේතුවෙන් බව එක්සත් ජාතික පක්ෂ පාර්ලිමේන්තු මන්ත්‍රී කාවින්ද ජයවර්ධන මහතා පවසයි. අද (28) පෙරවරුවේ අරලියගහ මන්දිරයේ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. 18 වන සංශෝධනය නොමැති වීම හේතුවෙන් අද වන විට පොදුජන පෙරමුණට අපේක්ෂක්ෂකයෙකු ඉදිරිපත් කිරීමට නොහැකි වී ඇති බව ඒ මහතා එහිදී කියා සිටියේය. වත්මන් ජනාධිපති මෛත්‍රීපාල සිරිසේන ජනාධිපතිවරයාට තමන්ට කැමති දේ කිරීමට ඇති නොහැකියාව හේතුවෙන් හා නැවත වතාවක් ජනාධිපති ධුරයට පත් වුවද තමන්ට බලතල නොලැබී යාම හේතුවෙන් 19වන සංශෝධනයට විරුද්ධව ඇති බවත් ඔහු ප්‍රකාශ කරයි.", "URL": "https://sinhala.adaderana.lk/news.php?nid=112950", "Category": null, "Parent URL": null}