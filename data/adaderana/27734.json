{"Source": "Adaderana", "Timestamp": "September 25, 2012 12:57 pm", "Headline": "30% ක් මැරෙන්නේ හෘද රෝගවලින්", "News Content": "මෙරට බෝ නොවන රෝග හේතුවෙන් සිදුවන මරණවලින් 30% ක් පමණ හෘදය ආශ්‍රිත රෝගාබාධ හේතුවෙන් සිදුවන බව සෞඛ්‍ය අමාත්‍යාංශය පවසයි. මෙම තත්ත්වය නිසා මෙරට සෞඛ්‍ය සේවාව වෙනුවෙන් වැය කරන මුදලින් ඉතා ඉහළ ප්‍රතිශතයක් බෝ නොවන රෝගවලට අදාළ ප්‍රතිකාර සහ සෙසු වියදම්වලින් වැය කරනු ලබයි. බෝ නොවන රෝගවලින් තරුණ හා ළමා ජීවිත විශාල ප්‍රමාණයක් සමාජයට අහිමි වන බව සෞඛ්‍ය අමාත්‍යාංශය සඳහන් කළේය. මේ හේතූවෙන් තුළ බෝ නොවන රෝග නිවාරණය ඉතා වැදගත් බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=27734", "Category": null, "Parent URL": null}