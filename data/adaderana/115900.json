{"Source": "Adaderana", "Timestamp": "August 6, 2019 05:06 pm", "Headline": "LTTEයේ බිල්ලක් වු ඇල්ෆ්‍රඩ් තුරෛයප්පාගේ මුණුබුරා කැනඩාවේ පොලිස් ප්‍රධානී තනතුරකට", "News Content": "කැනඩාවල ඔන්ටාරියෝ ප්‍රාන්තයේ පීල් ප්‍රදේශය පොලීස් ප්‍රධානියා තනතුරට ලෙස ශ්‍රී ලංකාවේ සම්බවයක් ඇති නිශාන් තුරෛයප්පා මහතා පත් කර ඇති බව වාර්තා වේ. උතුරු අමෙරිකාවේම ප්‍රධාන පොලිස් තනතුරක් සඳහා තෙරි පත් වු ශ්‍රී ලාංකික සම්බවයක් ඇති පළමු නිලධාරියාද නිශාන් තුරෛයප්පා මහතා විය. ඒ අනුව නිශාන් තුරෛයප්පා මහතා ඔන්ටාරියෝ ප්‍රාන්තයේ පළවෙනි දකුණු ආසියානු පොලිස් ප්‍රධානයා ලෙස ද ඉතිහාසයට එක් වන බව විදෙස් මාධ්‍ය වාර්තා කරයි. නිශාන් තුරෛයප්පා මහතාගේ සේවා කාලය වසර 25ක් වන අතර 2015 සිට හෝල්ටන් ප්‍රදේශයේ රාජකාරී සිදු කර ඇත. නව තනතුරු ලැබීමට පෙර නිශාන් තුරෛයප්පා මහතා හෝල්ටන් ප්‍රදේශයේ උප පොලිස් ප්‍රධානී ලෙස කටයුතු කර ඇති බව විදේස් මාධ්‍ය වාර්තා කරයි. වසර 25ක සේවා කාලය පුරා නිශාන් තුරෛයප්පා මහතා කැනඩා පොලීසියේ සියළු තනතුරවල රාජකාරි සිදු කර ඇත. රාජකාරිය අකුරටම ඉටු කරපු නිළදාරියෙකු ලෙස ඔහු සමඟ සේවය කළ සිය සඟයන් මෙන්ම එම ප්‍ර දේශයේ සියළුම ඉහළ නිලදාරින් සාක්ෂි දරයි. බ්‍රෑම්ප්ටන් ප්‍රදේශයේ ප්‍රධාන මහේස්ත්‍රාත් පැට්‍රික් බ්‍රවුන් මහතා පවසන පරිදි නිශාන් තුරෛයප්පා මහතා හෝල්ටන් ප්‍රදේශයට තරුවකි. විදෙස් මාධ්‍ය වාර්තා පරිදි නිශාන් තුරෛයප්පා මහතාව එම ප්‍රදේශයේ ජනතාව සේවා සඟයන්ද හදුන්වනු ලබන්නේ \" නිෂ්\" නැමැති කෙටි නාමයෙනි. එම වාර්තා පරිදි නිශාන් තුරෛයප්පා මහතා මෙම වසරේ එළඹෙන ඔක්තොම්බර් මස පළමුවනදා සිය ධූරයේ දිවුරුම් දෙනු ඇති. පීල් ප්‍රදේශයේ සිටින සියළුම නිළදාරින් නිශාන් තුරෛයප්පා මහතා සුබ පැතිමට මෙම දිනය එනතුරු බලා සිටින බවද විදෙස් වාර්තා පවසයි. සිය නව පත්වීම සම්බන්දයෙන් එරට මාධ්‍යට අදහස් දැක්වු නිශාන් තුරෛයප්පා මහතා පවසා ඇත්තේ ආරක්ෂ භටයින් 3000ක් ඉදිරියේදි සිය භාරයේ කටයුතු කරනු ඇති බවත් තමන්ට ලැබුණු නව තනතුරු සම්බන්දයෙන් සතුටු වන බවත්ය. නිශාන් තුරෛයප්පා මහතා , එල්.ටී.ටී.ඊ ත්‍රස්ත සංවිධානය මගින් 1975 වසරේදි ඝාතනය කළ යාපනයේ එවක සිටි නගරාධිපති ඇල්ෆ්‍රඩ් තුරෛයප්පා මහතාගේ මුනුබුරෙක් වේ. ඉන්පසු නිශාන් තුරෛයප්පා මහතාගේ පවුලේ සියළු සමාජිකයින් සරනාගතයින් ලෙස කැනඩාවට ගොස් ඇත. විදෙස් මාධ්‍ය පවසන පරිදි නිශාන් තුරෛයප්පා මහතා ඒ අනුව කැනඩාවට ගොස් ඇත්තේ 3න් වන වියේදීය.", "URL": "https://sinhala.adaderana.lk/news.php?nid=115900", "Category": null, "Parent URL": null}