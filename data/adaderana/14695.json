{"Source": "Adaderana", "Timestamp": "March 8, 2011 08:51 am", "Headline": "කුඩා ළමුන් සිඟමනට යෙදීම ගැන සමීක්ෂණයක්", "News Content": "සිඟමන් යැදීමට කුඩා ළමුන් යොදා ගැනීම සම්බන්ධයෙන් විශේෂ සමීක්ෂණයක් සිදුකිරීමට ජාතික ළමා රක්ෂණ අධිකාරිය තීරණය කර තිබේ. කුඩා ළමුන් යොදා ගනිමින් සිඟමන් යදින පුද්ගලයින් පිළිබඳ පැමිණිලි රැසක් ලැබී ඇති බව ජාතික ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය ප්‍රකාශ කළාය. ඊයේ(07) දිනයේ දී ද බොරැල්ල ප්‍රදේශයේ දී මාස 3ක් පමණ වයසැති කුඩා දරුවෙකු සමඟ සිඟමනේ යෙදුණු කාන්තාවක් අත්අඩංගුවට ගැනීමට කටයුතු කළ බව අනෝමා දිසානායක මහත්මිය සඳහන් කළාය. එම නිසා දිවයින පුරා මෙලෙස කුඩා දරුවන් යොදා ගෙන සිඟමන් යදින පිරිස් පිළිබඳ සමීක්ෂණයක් පැවැත්වීමට කටයුතු කරමින් සිටින බව අනෝමා දිසානායක මහත්මිය පවසයි.", "URL": "https://sinhala.adaderana.lk/news.php?nid=14695", "Category": null, "Parent URL": null}