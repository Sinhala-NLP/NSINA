{"Source": "Adaderana", "Timestamp": "July 9, 2018 04:20 pm", "Headline": "විජයකලාට එරෙහිව යාපනයේ ප්‍රදේශ ගණනාවක පෝස්ටර් ඇලවෙයි", "News Content": "හිටපු ළමා කටයුතු රාජ්‍ය ඇමතිනි පාර්ලිමේන්තු මන්ත්‍රී විජයකලා මහේෂ්වරන් මහත්මිගේ “පාර්ලිමේන්තු මන්ත්‍රී ධූරය කුමකටද?“ යන තේමාවෙන් පෝස්ටර් දැන්වීම් ප්‍රදේශ කිහිපයක ප්‍රදර්ශනය කර ඇති බව අද දෙරණ වාර්තාකරු පවසයි. “විද්‍යා දැරිය ඝාතනයේ වැරදි කරුවන් බේරා ගත් වැරදිකාරිනිය, අමාත්‍ය ධූරය කෝටි 50කට විකුණපු කෙනා, එයාට මොකටද මන්ත්‍රීය ධූරය ? “ යනුවෙන් මෙම පෝසටර් දැන්වීම්වල සඳහන් කර තිබේ. මෙම පෝස්ටර්වල අවසානයේ සඳහන් වන්නේ අනාගත පරපුර විසින් මෙය පළ කරන ලද්දක් ලෙසයි. පාර්ලිමේන්තු මන්ත්‍රී විජයකලා මහේෂ්වරන් මහත්මිය විසින් සිදු කළ ප්‍රකාශයෙන් අනතුරුව ඇය අමාත්‍ය ධූරයෙන් ඉල්ලා අස්වූ අතර ඇයට සහයෝගය දක්වමින් පසුගිය දා යාපනයේ දී දෙමළ නායිකාව ලෙස හඳුන්වමින් ද පෝස්ටර් ප්‍රචාරය කර තිබුණි. මෙම තත්ත්වය හමුවේ අද(09) යාපනය ප්‍රදේශයේදී විජයකලා මහේෂ්වරන් අමාත්‍යවරියට එරෙහිව මෙලෙස පොස්ටර් දැන්වීම් ප්‍රදර්ශනය කර තිබිණි.", "URL": "https://sinhala.adaderana.lk/news.php?nid=92249", "Category": null, "Parent URL": null}