{"Source": "Adaderana", "Timestamp": "August 24, 2018 10:20 pm", "Headline": "විද්‍යාල වීදියේ ගමනා ගමනය සීමා කරයි", "News Content": "ජලනල එලීමේ කටයුත්තක් හේතුවෙන් අද (24) දින රාත්‍රීයේ සිට 27 වන දින දක්වා කොටහේන පොලිස් වසමේ විද්‍යාල වීදිය මාර්ගයේ වාහන ගමනා ගමනය සීමා කරන බව පොලීසිය පවසයි. ඒ අනුව අද (24) දින රාත්‍රී 9.00 සිට 27 වන දින උදෑසන 5.00 දක්වා දින 4 ක කාලයක් මෙලෙස එම මාර්ගයේ වාහන ගමනා ගමනය සීමා කිරීමට නියමිතය. රථවාහන අවහිරතාවයක් ඇති නොවන අයුරින් ගමන් කිරීම සඳහා සියළුම රථවාහන කොටහේන ගල්පොත්ත වටරවුමෙන් දකුණට හරවා ජෝර්ජ් ආර් ද සිල්වා මාවත ඔස්සේ ගොස් හෙට්ටියාවත්ත හංදියෙන් දකුණට හරවා ශ්‍රීමත් රාමනාදන් මාවතට පිවිසිය හැකි බව පොලීසිය නිවේදනය කරයි.", "URL": "https://sinhala.adaderana.lk/news.php?nid=94978", "Category": null, "Parent URL": null}