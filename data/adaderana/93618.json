{"Source": "Adaderana", "Timestamp": "August 1, 2018 01:13 pm", "Headline": "අසරණ ජීවිත", "News Content": "සිය ගම්මානයට පිවිසීම සදහා නිසි මාර්ගයක් නොමැතිකමින් ඌව පරණගම ගාල්පට්ටිය ප්‍රදේශයේ ජනතාව කලක සිට දැඩි ලෙස පීඩාවට ලක්ව සිටියි. අවස්ථා ගණනාවකදීම අදාල බලධාරීන් දැනුවත් කරමින් මාර්ගය සාදා දෙන ලෙස සිදුකල සියලුම ඉල්ලීම් දිනෙන් දින ප්‍රතික්ෂේප වන බවට ඔවුන් මැසිවිලි නගයි. ඌව පරණගම ප්‍රාදේශීය ලේකම් කොට්ඨාශයේ පනාගොඩ ග්‍රාමනිලධාරී වසමේ පිහිටා ඇති මෙම ගාල්පට්ටිය ගම්මානයේ පවුල් 50ක් පමණ ජීවත් වෙයි. ප්‍රධාන ජීවනෝපාය මාර්ගය ලෙස කෘෂිකර්මානතයේ නියැලෙන මේ ගම්වැසියන් කලක සිට මුහුණ දෙන ගැටළුවක් වන්නේ සිය ගමන් අවශ්‍යතාව සපුරා ගැනීම සදහා මාර්ගයක් නොමැතිකමයි. මෙම ගැටළුව සම්බන්ධයෙන් ඌව පරණගම ප්‍රාදේශීය ලේකම් කාර්යාලයට මෙන්ම ජනාධිපති ලේකම් කාර්යාලයද දැනුවත් කර ඇති අතර එහිදි ඔවුන් මාර්ගය සාදා දෙන බවට ලිපි පවා යොමුකර තිබුණත් ප්‍රාදේශීයි ලේකම් කාර්යාලයේ නිලධාරීන් මුදල් නොමැති බව පවසමින් දිනෙන් දින කල් අරින බවට ප්‍රදේශවාසීන් චෝදනා කරයි.", "URL": "https://sinhala.adaderana.lk/news.php?nid=93618", "Category": null, "Parent URL": null}