{"Source": "Adaderana", "Timestamp": "January 8, 2019 09:08 am", "Headline": "ජනතාව අපේක්ෂාව මහ මැතිවරණයක්", "News Content": "ඉදිරියේදි පැවැත්වෙන ඕනැම මැතිවරණයකට මුහුණ දීමට ශ්‍රි ලංකා නිදහස් පක්ෂය සහ ශ්‍රි ලංකා පොදු ජන පෙරමුණ සුදානම් බව නුවරඑළිය දිස්ත්‍රික් පාර්ලිමේන්තු මන්ත්‍රී සි.බි රත්නායක මහතා පවසයි. වත්මන් දේශාපලන තත්ත්වය පිළිබඳව දැනුවත් කිරීම සඳහා හැටන් නගරයේ ඊයේ (07) පැවති මාධ්‍යය සාකච්ඡාවකදී සි.බි රත්නායක මහතා මේ බව සඳහන් කළේය. වත්මන් රජයේ පාලන බලය වැඩිකල් නොයන බවත්, මේ රටේ ජනතාව මහ මැතිවරණයක් අපේක්ෂාවෙන් සිටින බවත්, සි.බි.රත්නායක මහතා කියා සිටියේය. අග්‍රමාත්‍යයවරයා වශයෙන් මහින්ද රාජපක්ෂ මහතා දින 55 ක් තුළ මේ රටේ ජනතාවට සහන රැසක් ලබා දුන්නද වත් මන් රජයෙන් රටේ ජනතාවට එවැනි සහන ලබා නොදෙන බවද සි.බි රත්නායක මන්ත්‍රීවරයා සඳහන් කළේය. ඇතැම් අමාත්‍යංශවල ලේකම්වරු පක්ෂග්‍රහිව චක්‍ර ලේකන වලට පටහැනිව එක්සත් ජාතික පක්ෂයේ ආධාරකරුවන්ට රැකියා අවස්තා ලබාදිමට කටයුතු කරන බවට තමන්ට තොරතුරු ලැබි ඇති බවත්, එවැනි ආකාරයට රැකි රක්ෂා ලබා දුන හොත් එයට එරෙහිව තමන් නැගි සිටින බව මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=101981", "Category": null, "Parent URL": null}