{"Source": "Adaderana", "Timestamp": "July 16, 2011 02:47 pm", "Headline": "රාත්‍රී 7 සිට කොළඹ මාර්ග කිහිපයක තදබදයක් ඇතිවිය හැකියි", "News Content": "කොළඹ මාර්ග කිහිපයක අද(16) රාත්‍රී 7 සිට රථවාහන තදබදයක් ඇති විය හැකි බව පොලිස් මූලස්ථානය පවසයි. පිළියන්දල ධර්ම ශාස්ත්‍රෝදය පිරිවෙන් විහාරස්ථානයේ වාර්ෂික ‍ඇසළ පෙරහැර වීදි සංචාරය අද රාත්‍රියේ වීදි සංචාරය කිරීම මීට හේතුව වී ඇත. ඒ අනුව හොරණ - කොළඹ , කොට්ටාව - ගල්කිස්ස හා මහරගම - ගල්කිස්ස යන මාර්ගවල අද රාත්‍රී 7 සිට මධ්‍යම රාත්‍රිය දක්වා යම් රථවාහන තදබදයක් ඇති විය හැකි බව පොලිස් මූලස්ථානය සඳහන් කරයි. මේ හේතුවෙන් එම මාර්ග භාවිතයේ දී සිදුවිය හැකි අපහසුතාවන් මඟහරවා ගැනීම සඳහා විකල්ප මාර්ග භාවිතා කරන ලෙස පොලිසිය ජනතාවට දැනුම් දෙයි.", "URL": "https://sinhala.adaderana.lk/news.php?nid=17437", "Category": null, "Parent URL": null}