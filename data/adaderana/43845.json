{"Source": "Adaderana", "Timestamp": "June 9, 2014 04:13 pm", "Headline": "ඝාතකයාට පෝරකය ස්ථීරයි!", "News Content": "තියුණු ආයුධයකින් පහරදී මනුෂ්‍ය ඝාතනයක් සිදුකළ බවට අනුරාධපුර මහාධිකරණය හමුවේ වරදකරු වූ පුද්ගලයෙකුට මරණ දඬුවම නියම කර තිබේ. අනුරාධපුර මහාධිකරණ විනිසුරු සුනන්ද කුමාර රත්නායක මහතා විසින් විත්තිකරුට එරෙහිව අද මරණ දඬුවම නියම කළ බව අද දෙරණ අධිකරණ වාර්තාකරු සඳහන් කළේය. මෙලෙස මරණ දඩුවම නියම වී ඇත්තේ නොච්චියාගම, පහල ගම්මැද්ද ප්‍රදේශයේ පදිංචිව සිටි පුද්ගලයෙකුටය. 2008 වර්ෂයේ දෙසැම්බර් මස 28 දින හෝ ඊට ආසන්න දිනයකදී නොච්චියාගම, ඔත්තප්පුව ප්‍රදේශයේ පදිංචිව සිටි පුද්ගලයෙකු තියුණු ආයුධයකින් පහර දී ඝාතනය කිරීමේ සිද්ධියක් සම්බන්ධයෙන් නීතිපතිවරයා විසින් විත්තිකරුට එරෙහිව අනුරාධපුර මහාධිකරණය හමුවේ අධිචෝදනා ගොනුකර තිබුණි.", "URL": "https://sinhala.adaderana.lk/news.php?nid=43845", "Category": null, "Parent URL": null}