{"Source": "Adaderana", "Timestamp": "August 20, 2013 10:48 am", "Headline": "උසස් පෙළ සිසුන්ගෙන් සිසුවියකට හිරිහැර - 5ක් අත්අඩංගුවට", "News Content": "උසස් පෙළ විභාගය ලියා කොළඹ සිට හෝමාගම දක්වා ධාවනය වූ බසයකට නැගී ගෙදර යමින් සිටි සිසුවියකට තර්ජනය කර පැහැර ගැනීමට තැත්කළ බව කියන සිසුන් දෙදෙනෙකු ඇතුළු 5 දෙනෙකු මහරගම පොලීසිය විසින් අත්අඩංගුවට ගෙන තිබේ. නුගේගොඩ ප්‍රදේශයේ උසස් පාසලක සිසුවියක් මෙලෙස පැහැර ගැනීමට තැත් කර ඇතැයි පොලීසිය පවසයි. සිද්ධියට සම්බන්ධ සිසුන් දෙදෙනා හා ඔවුන්ගේ මිතුරන් බව කියන තිදෙනෙකු ද ඊයේ පස්වරුවේ අත්අඩංගුවට ගත් බව පොලීසිය කියයි. ඔවුන් මෝටර් රථයකින් පැමිණ බසය නවතා සිසුවිය පැහැරගෙන යාමට තැත්කර ඇතැයි කියැවෙයි උසස් පෙළ විභාගය නිම වූ පසු මොවුන් සම්බන්ධයෙන් නීතිමය පියවර ගැනීමට නියමිතය.", "URL": "https://sinhala.adaderana.lk/news.php?nid=36768", "Category": null, "Parent URL": null}