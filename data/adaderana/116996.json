{"Source": "Adaderana", "Timestamp": "August 20, 2019 12:02 pm", "Headline": "හිටපු හමුදාපති මහේෂ් සේනානායකට උසස් වීමක්", "News Content": "හිටපු යුද හමුදාපති ලුතිනන් ජනරාල් මහේෂ් සේනානායක මහතා ජනරාල් නිලය දක්වා උසස් කර තිබේ. ජනාධිපති මෛත්‍රීපාල සිරිසේන මහතා විසින් මෙම මස 17 වන දින සිට බලපැවැත්වෙන පරිදි මහේෂ් සේනානායක මහතා ජනරාල් නිලය දක්වා උසස් කර ඇති බව යුද හමුදා මූලස්ථානය සදහන් කළේය. 2017 වසරේ ජුනි මස 26 වනදා සිට මෙරට 22 වන යුද හමුදාපතිවරයා ලෙස කටයුතු කළ මහේෂ් සේනානායක මහතා පසුගිය 18 වනදා එම ධුරයෙන් විශ්‍රාම ගනු ලැබුවේය.", "URL": "https://sinhala.adaderana.lk/news.php?nid=116996", "Category": null, "Parent URL": null}