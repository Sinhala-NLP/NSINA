{"Source": "Adaderana", "Timestamp": "December 30, 2013 02:25 pm", "Headline": "හෝමාගම අය වැය දෙවැනි වරටත් පරාදයි", "News Content": "එක්සත් ජනතා නිදහස් සන්ධානයට පාලන බලය හිමි හෝමාගම ප්‍රාදේශිය සභාවේ අය වැය දෙවන වර කියවීම අද (30) වැඩි ඡන්ද දෙකකින් පරාජයට පත්ව තිබේ. ප්‍රාදේශිය සභාවේ සභාපති එ.ඩි කුමාරසිරි මහතා විසින් අය වැය දෙවන වරට අද සභාවට ඉදිරිපත් කරන ලදී. එහිදී අය වැයට පක්ෂව ඡන්ද 10ක් ලැබී ඇති අතර විපක්ෂව ලැබි ඇති ඡන්ද සංඛ්‍යාව 12කි. විපක්ෂව ඡන්දය භාවිත කළ අය අතර උප සභාපතිවරයා ඇතුළු එක්සත් ජනතා නිදහස් සන්ධාන මන්ත්‍රීවරුන් 09දෙනෙකු වන බව වාර්තා වේ. අද පෙරවරුවේ පැවති ඡන්ද විමසීමට විශේෂ පොලිස් ආරක්ෂාවක් යොදවා තිබු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=39961", "Category": null, "Parent URL": null}