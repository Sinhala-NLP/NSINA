{"Source": "Adaderana", "Timestamp": "August 24, 2012 12:51 pm", "Headline": "නොරොච්චෝලේ මාර්ග ඉදිකිරීමෙන් 30% ක් ගසාකයි", "News Content": "නොරොච්චෝලේ මාර්ග ඉදිකිරීම ආශ්‍රිත ව්‍යාපෘතිවලින් සියයට 30ක් පමණ විවිධ ආයතනවල සාක්කුවලට යන බව එක්සත් ජාතික පක්ෂය පවසයි. එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා කොළඹදි අද ( 24) පෙරවරුවේ පැවැති මාධ්‍ය හමුවකදි මේ සම්බන්ධයෙන් වැඩිදුරටත් අදහස් පළ කළේය. නොරොච්චෝලේ හෙවත් ලක්විජය බලාගාරය යනු චීන රජයෙන් ඉවත දැමු එකක් බවද එහිදී මන්ත්‍රීවරයා පෙන්වාදුන්නේය. මෙම බලාගාරය ගෙනෙන විට මුලින් පැවසුවේ ඉන්දියාවට පවා විදුලිය ලබාදීමට හැකි බව යන්න ලක්ෂ්මන් කිරිඇල්ල මන්ත්‍රීවරයා සිහිපත් කළේය. ඉන්දියාවට තියා අපේ රටේ මහ දවාලටවත් දැන් විදුලිය නැතැයි ඔහු කියා සිටියේය. වැසි රහිත කාලයට විදුලිය ලබාදීමට මෙම බලාගාරයෙන් හැකි බව පැවසුවත් අද දිවා කාලයේත් විදුලිය නැතිව සිටීමට සිදුව ඇතැයි ඔහු අවධාරණය කළේය. ආශ්චර්යය යනු පුස්සක් බවත්, පවසන ආකාරයේ ආශ්චර්යයක් ඇත්නම් ශ්‍රී ලාංකිකයින් දිනපතා ඔස්ට්‍රේලියාවට පලානොයන බවත් ඔහු පෙන්වාදුන්නේය.", "URL": "https://sinhala.adaderana.lk/news.php?nid=26855", "Category": null, "Parent URL": null}