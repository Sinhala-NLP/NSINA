{"Source": "Adaderana", "Timestamp": "June 2, 2014 05:13 pm", "Headline": "ඩෙංගු රෝගීන් පරික්ෂා කිරීමට “ෆිවර් කෝනර්”", "News Content": "ඩෙංගු උණ රෝගීන් පරීක්ෂාවට ලක්කිරීම සඳහා‘‘ෆිවර් කෝනර්”නමින් විශේෂ ඒකකයක් ස්ථාපිත කිරීමට පියවර ගන්නා ලෙස සෞඛ්‍ය සේවා අධ්‍යක්ෂ ජෙනරාල්වරයා බලධාරීන්ට දැනුම් දී තිබේ. ඒ අනුව කොළඹ ජාතික රෝහල, දකුණු කොළඹ ශික්ෂණ රෝහල, ශ්‍රී ජයවර්ධනපුර මහා රෝහල, හෝමාගම මූලික රෝහල සහ අංගොඩ උණ රෝහල යන රෝහල්වල බාහිර රෝගි අංශ සඳහා මෙම උණ රෝගීන් පරීක්ෂා කිරීමේ ඒකක ස්ථාපිත කිරීමට නියමිතය. එම ඒකකවලදී විනාඩි 30ක් ඇතුළත රුධිර පර්යේෂණ වාර්තා සහ අවශ්‍ය ප්‍රතිකාර ලබාදීමට කටයුතු කරන බව සෞඛ්‍ය අමාත්‍යංශය සඳහන් කළේය. මිට අමතරව දැනට ඩෙංගු රෝගීන් බහුලව වාර්තාවන ප්‍රදේශවල මදුරු ඝණත්වය අවම කිරීම සඳහා ධුමායනය කිරීමේ කටයුතු මෙන්ම මදුරුවන් බෝවන ස්ථාන පරික්ෂා කිරීම සහ පිරිසිදු කිරීමේ කටයුතු ක්‍රියාත්මක කිරීමට විශේෂ කණ්ඩායම් 5ක් යොදා ඇත.", "URL": "https://sinhala.adaderana.lk/news.php?nid=43675", "Category": null, "Parent URL": null}