{"Source": "Adaderana", "Timestamp": "September 11, 2013 08:19 am", "Headline": "තියුණු ආයුධයකින් පහර දී බිරිඳ සහ දියණිය ඝාතනය කරයි  ", "News Content": "කොඩිකාමන් - කව්වාය ප්‍රදේශයේ දී තියුණු ආයුධයකින් පහර දී කාන්තාවක සහ ඇගේ දියණිය ඝාතනය කර තබේ. අද(11) අළුයම 01ට පමණ මෙම ඝාතනය සිදුකර ඇති බව සඳහන් වෙයි. ස්වාමි පුරුෂයා විසින් තම බිරිඳ සහ දියණිය මෙලසෙ ඝාතනය කර ඇති බවට තොරතුරු අනාවරණය වී තිබේ. මෙලෙස මියගොස් ඇත්තේ 39 හැවිරිදි කාන්තාවක සහ 18 හැවිරිදි ඇගේ දියණිය බව පොලීසිය පවසයි. පශ්චාත් මරණ පරීක්ෂණය අද සිදුකිරීමට නියමිතයි. සැකකරු මේ වන විට ප්‍රදේශයෙන් පළා ගොස් ඇති අතර සිද්ධිය සම්බන්ධයෙන් කොඩිකාමන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37321", "Category": null, "Parent URL": null}