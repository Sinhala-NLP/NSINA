{"Source": "Adaderana", "Timestamp": "January 7, 2016 04:25 pm", "Headline": "ඒ - 340 අවසන් ගමන යයි", "News Content": "ශ්‍රී ලංකන් ගුවන් සමාගම විසින් දශක දෙකකට වැඩි කාලයක් ගුවන් ගමන් සඳහා යොදාගත් ඒ - 340 වර්ගයේ ගුවන් යානාවල මෙහෙයුම් කටයුතු අදින් අවසන් කර තිබේ.ඒ - 340 වර්ගයේ අවසන් ගුවන් යානය සිය අවසන් වාණිජ ගුවන්ගමන අද සිදුකළ බව ශ්‍රී ලංකන් ගුවන් සමාගම සඳහන් කළේය.එන්ජින් 4ක් සහිත ඒ - 340 ගුවන් යානා 7ක් වසර 21ක කාලයක් පුරා ශ්‍රී ලංකන් ගුවන් සමාගමේ සේවය සඳහා යොදාගෙන ඇත.ආසියාවේ ප්‍රථම වරට ඒ - 340 ගුවන් යානා ගුවන් මෙහෙයුම් සඳහා මිලදීගෙන ඇත්තේ ශ්‍රී ලංකන් ගුවන් සමාගම බව සඳහන්ය. ගුවන් සැතපුම් 13,000ක ප්‍රමාණයක් පියාසර කළ හැකි මෙම ගුවන් යානාවලට මගීන් 300 දෙනෙකු රැගෙන යාමේ පහසුකම පවතින බව ශ්‍රී ලංකන් ගුවන් සමාගම පෙන්වාදෙයි.ඒ - 340 ගුවන් යානා මෙහෙයුම් කටයුතුවලින් ඉවත් කිරීමෙන් පසු ඒ වෙනුවට නවීනතම එයාර් බස් 330 – 300 ගුවන් යානා 7ක් මෙහෙයුම් කටයුතු සඳහා එක්කිරීමට කටයුතු කර ඇති බව ශ්‍රී ලංකන් ගුවන් සමාගම වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=56220", "Category": null, "Parent URL": null}