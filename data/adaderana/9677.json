{"Source": "Adaderana", "Timestamp": "July 18, 2010 12:44 pm", "Headline": "රජය ජනතාවගේ සියලු සහන කපලා", "News Content": "රජය ජනතා සහන සියල්ල මේ වන විට කප්පාදු කර ඇති බව එක්සත් ජාතික පක්ෂය පවසයි. රජය ගෙන යන මෙම ක්‍රියාකලාපයට එරෙහිව දිවයින පුරා උද්ඝෝෂණ ක්‍රියාමාර්ග දියත් කරන බව එක්සත් ජාතික පක්ෂයේ නායක රනිල් වික්‍රමසිංහ මහතා සඳහන් කරයි. අද මොරටුව දුම්රිය පොළ ඉදිරිපිට පැවති උද්ඝෝෂණයකට එක් වෙමින් රනිල් වික්‍රමසිංහ මහතා මෙම අදහස් පළ කළේය. ජනතාවගේ ප්‍රජාතන්ත්‍රවාදී අයිතිවාසිකම් මෙන්ම දේශපාලන නිදහස ද නැතිකර ඇති බවට වික්‍රමසිංහ මහතා චෝදනා කරයි. ඒ මහතා පවසන්නේ වත්මන් රජය පවුල් බලය තහවුරු කිරීමට උත්සාහ දරන බවය. ජාත්‍යන්තර මූල්‍ය අරමුදල හා එක්ව ජනතාවගේ සහන කපා නොදමන ලෙස ද විපක්ෂ නායකවරයා ඉල්ලා සිටියි.", "URL": "https://sinhala.adaderana.lk/news.php?nid=9677", "Category": null, "Parent URL": null}