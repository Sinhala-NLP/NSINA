{"Source": "Adaderana", "Timestamp": "September 11, 2018 11:50 am", "Headline": "මිල සූත්‍රය පාසල් ප්‍රවාහනයටත් එයි", "News Content": "පාසල් ළමුන් ප්‍රවාහනය කරන වෑන් රථවල ගාස්තු ඉහල නැංවීමට සමස්ත ලංකා පාසල් ළමුන් ප්‍රවාහන සංගමය තීරණය කර තිබේ. එම සංගමයේ සභාපති මල්ශ්‍රි ද සිල්වා මහතා සඳහන් කළේ ඊයේ (11) මධ්‍යම රාත්‍රියේ සිට ඉන්ධන මිල වැඩි වීම හේතුවෙන් මෙම තීරණය ගත් බවයි. ඒ අනුව පාසල් වෑන් රථවල ගමන් කරන සිසුන්ගෙන් අය කරන ගාස්තුව සියයට 05 කින් ඉහල නංවන ලෙසට සිය සංගමයේ සාමාජිකයින් දැනුවත් කර ඇති බව මල්ශ්‍රී ද සිල්වා මහතා පැවසයි ‍ මේ අතර ඉන්ධන මිල සූත්‍රය හඳුන්වා දීමෙන් අනතුරුව අවස්ථා දෙකකදී ඉන්ධන මිල වැඩි විම හේතුවෙන් බස් ගාස්තු සංශෝධනය කිරීමේ අවශ්‍යතාවයක් ද පැන නැගී ඇති බව සමස්ත ලංකා පෞද්ගලික බස් සමාගම් සමිති සම්මේලනයේ ලේකම් අංජන ප්‍රයන්ජිත් මහතා සඳහන් කළේය.", "URL": "https://sinhala.adaderana.lk/news.php?nid=95908", "Category": null, "Parent URL": null}