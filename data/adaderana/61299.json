{"Source": "Adaderana", "Timestamp": "June 21, 2016 10:31 am", "Headline": " මහින්දානන්ද වංචා සෙවීමේ කොමිසමට කැඳවයි", "News Content": "හිටපු අමාත්‍ය මහින්දානන්ද අලුත්ගමගේ මහතාට ලබන 27 වැනිදා බරතළ වංචා සෙවීමේ ජනාධිපති විමර්ශන කොමිසම වෙත ‍පැමිණෙන ලෙස දැනුම් දී තිබේ.බරපතළ වංචා සෙවීමේ ජනාධිපති විමර්ශන කොමිසම මගින් සිදුකරන විමර්ශනයකට අදාළව ප්‍රකාශයක් සටහන් කරගැනීම සඳහා හිටපු අමාත්‍යවරයාට එහි පැමිණෙන ලෙස දැනුම් දී ඇති බව කොමිසමේ ප්‍රකාශකයෙකු සඳහන් කළේය.දුම්රිය දෙපාර්තමේන්තුවට අයත් නාවලපිටිය ප්‍රදේශයේ ඉඩමක් මහින්දානන්ද පදනමට බදුදීම සම්බන්ධයෙන් සිදුකෙරෙන විමර්ශනයකට අදාළව ප්‍රකාශ සටහන් කරගැනීමට නියමිත බව වාර්තා වෙයි.ඒ අනුව අදාළ ප්‍රකාශ සටහන් කරගැනීම සඳහා ලබන 27 වැනිදා පෙරවරු 10.00ට බරපතළ වංචා සෙවීමේ ජනාධිපති විමර්ශන කොමිසම වෙත පැමිණෙන ලෙස හිටපු අමාත්‍ය මහින්දානන්ද අලුත්ගමගේ මහතාට දැනුම්දී තිබේ.", "URL": "https://sinhala.adaderana.lk/news.php?nid=61299", "Category": null, "Parent URL": null}