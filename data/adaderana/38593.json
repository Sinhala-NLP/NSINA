{"Source": "Adaderana", "Timestamp": "November 4, 2013 07:17 am", "Headline": "නායකත්ව මණ්ඩලය පිහිටුවන්න අදත් රැස්වෙයි", "News Content": "එක්සත් ජාතික පක්ෂයේ නායකත්ව මණ්ඩලය පිහිටුවීම සම්බන්ධ තීරණාත්මක සාකච්ඡාවක් අද පැවැත්වෙයි. එක්සත් ජාතික පක්ෂ නායක රනිල් වික්‍රමසිංහ, කරු ජයසුරිය සහ සජිත් ප්‍රේමදාස යන මහත්වරුන් ඊට සහභාගි විමට නියමිතය. පසුගිය සිකුරාදා පැවති සාකච්ඡාවෙන් අනතුරුව ඒ පිළිබඳව අවසන් තීරණයක් ගැනිම සඳහා අද දිනයේ යළි සාකච්ඡා කිරිමට තීරණය කර තිබුණි. මේ අතර එක්සත් ජාතික පක්ෂයේ කෘත්‍යාධිකාරී මණ්ඩල රැස්වීම අද පැවැත්වීමට නියමිතය. එහිදී එක්සත් භික්ෂු පෙරමුණ විසින් ඉදිරිපත් කළ යෝජනා කෘත්‍යාධිකාරී මණ්ඩලයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38593", "Category": null, "Parent URL": null}