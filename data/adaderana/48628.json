{"Source": "Adaderana", "Timestamp": "January 12, 2015 01:23 pm", "Headline": "කටුනායක අධිවේගය පොඩි වාහනවලටත් ඉඩ!", "News Content": "පාප් වහන්සේගේ ශ්‍රී ලංකා සංචාරය නිමිත්තෙන් ක්‍රියාත්මක වන විශේෂ රථවාහන සැලැස්මට අනූව කොළඹ - කටුනායක අධිවේගී මාර්ගය අද සවස 6 සිට සියලූම රථවාහන සඳහා නොමිලේ භාවිතා කිරීමට අවස්ථාව ලබාදී තිබේ. ඒ අනූව එම මාර්ගයේ සියලූම වාහනවලට ධාවනය කළ හැකි උපරිම වේගය පැයට කිලෝමීටර් 70ක් බව පොලිසිය කියයි. මේ අතර කොළඹ- මීගමුව පාර අද සවස 6 සිට පසුදින එනම් 13 වැනිදා දහවල් 12 වන තුරු වසා දැමීමට ද නියමිතය.", "URL": "https://sinhala.adaderana.lk/news.php?nid=48628", "Category": null, "Parent URL": null}