{"Source": "Adaderana", "Timestamp": "June 12, 2014 08:48 am", "Headline": "දකුණු අධිවේගයේ අනතුරකින් 12ට තුවාලයි", "News Content": "දක්ෂිණ අධිවේගී මාර්ගයේ පින්නදුව ප්‍රදේශයේ සිදුවූ රිය අනතුරකින් පුද්ගලයින් 12 දෙනෙකු තුවාල ලබා තිබේ. කොට්ටාව දෙස සිට පින්නදුව දෙසට ධාවනය වූ වෑන් රථයක් රියදුරුට පාලනය කරගැනීමට නොහැකිව මාර්ගයෙන් ඉවතට පැන පෙරළීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් රියදුරු ඇතුළු පුද්ගලයින් 06 දෙනෙකු සහ කාන්තාවන් 06 දෙනෙකු තුවාල ලබා කරාපිටිය රෝහලට ඇතුළත් කර ඇත. තුවාල ලැබූවන්ගෙන් දෙදෙනෙකුගේ තත්ත්වය බරපතළ බව සඳහන්ය. අනතුරට පත් පුද්ගලයින් බද්දේගම ප්‍රදේශයේ පදිංචිකරුවන් වන අතර සිද්ධිය සම්බන්ධයෙන් පින්නදුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43911", "Category": null, "Parent URL": null}