{"Source": "Adaderana", "Timestamp": "March 25, 2018 06:21 am", "Headline": " නෙත්තමළුව කඳු රක්ෂිතයේ විශාල ගින්නක්", "News Content": "වැල්ලවාය ප්‍රාදේශීය ලේකම් කොට්ඨාසයේ කොටිකංබොක්ක ග්‍රාම නිලධාරී කොට්ඨාසයේ අලිකොට ආර ජලාශයට ඉහළ කොටසේ ඇති නෙත්තමළුව කඳු රක්ෂිතයේ විශාල ගින්නක් හටගෙන ඇත. මෙම ගින්න පැය කිහිපයක් පුරා රක්ෂිතයේ වේගයෙන් ව්‍යාප්ත වී ඇති අතර එම නිසා රක්ෂිතයේ අක්කර සීයකට වැඩි භූමි ප්‍රමාණයක් සම්පූර්ණයෙන්ම ගිනිගෙන විනාශ වී තිබේ. පසුව ආපදාකළමනාකරන මධ්‍යස්ථානයේ මොනරාගල ඒකකයේ දැනුම්දීම මත වැල්ලවාය වරුණගම පස් වන ගැමුණු හේවා බලකායේ සෙබළුන් තිහක පමන භට කණ්ඩායමක් පැමිණ ගින්න සම්පූර්ණයෙන්ම පාලනය කර ඇත. ගින්නට හේතුව මෙතෙක් අනාවරණය වී නොමැති අතර ගින්න නිසා රක්ෂිතයට විශාල හානියක් සිදු වී ඇති අතර මේ පිළිබඳ විමර්ශන වැල්ලවාය පොලීසිය සිදු කරයි.", "URL": "https://sinhala.adaderana.lk/news.php?nid=86280", "Category": null, "Parent URL": null}