{"Source": "Adaderana", "Timestamp": "June 22, 2011 11:10 am", "Headline": "අතුරු කමිටුවේ කිහිප දෙනෙකු ඉවතට-ක්‍රිකට් ආයතනයට නිලධාරීන් මැතිවරණයකින්", "News Content": "ශ්‍රී ලංකා ක්‍රිකට් ආයතනය සඳහා නිලධාරීන් මැතිවරණ‍යකින් තෝරා පත් කර ගැනීම කෙරෙහි අවධානය යොමුව ඇති බව ක්‍රීඩා අමාත්‍ය මහින්දා නන්ද අලුත්ගමගේ මහතා පවසයි. එංගලන්ත තරග සංචාරයෙන් පසු ශ්‍රී ලංකා ක්‍රිකට් අතුරු කමිටුවේ සාමාජිකයින් කිහිප දෙනෙකු ඉවත් වීමට තීරණය කර ඇති බවද අද දෙරණ කළ විමසීමක දී අමාත්‍යවරයා සඳහන් කළේය. ඒ අනුව අදාළ සංචාරයෙන් පසු අතුරු කමිටුවේ වෙනසක් සිදු කරන බව අමාත්‍ය මහින්දානන්ද අලුත්ගමගේ මහතා ප්‍රකාශ කළේය. ලෝක කුසලාන ක්‍රිකට් තරගාවලියෙන් පසු එම කමිටුවේ සාමාජිකයින් කිහිප දෙනෙකුද ඉවත්ව යාමට කැමැත්ත පළ කර තිබූ බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16932", "Category": null, "Parent URL": null}