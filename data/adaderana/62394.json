{"Source": "Adaderana", "Timestamp": "July 24, 2016 07:48 pm", "Headline": " බලපත්‍ර නීතිය නොතැකූ වෙඩි බෙහෙත් කිලෝ 800ක් මාට්ටු", "News Content": "බලපත්‍ර කොන්දේසි උල්ලංඝණය කරමින් ගබඩාකර කර තිබූ වෙඩි බෙහෙත් තොඟයක් මීගමුව ප්‍රදේශයෙන් සොයාගෙන තිබේ.පොලීසිය සඳහන් කළේ වෙඩි බෙහෙත් කිලෝ ග්‍රෑම් 800ක් මෙලෙස සොයාගෙන ඇති බවයි.ගිනිකෙළි නිෂ්පාදනය කරන කර්මාන්ත ශාලාවක තිබී මෙම වෙඩි බෙහෙත් තොඟය සොයාගෙන තිබේ.අදාළ වෙඩි බෙහෙත් තොඟය බලපත්‍ර නීතිවලට පටහැනිව ගබඩා කර තිබීම හේතුවෙන් එහි හිමිකරු අත්අඩංගුවට ගත් බව පොලීසිය සඳහන් කළේය.මීගමුව පොලීසිය මේ පිළිබඳව වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=62394", "Category": null, "Parent URL": null}