{"Source": "Adaderana", "Timestamp": "November 8, 2012 08:33 am", "Headline": "බඹර ප්‍රහාරයෙන් අයෙක් මරුට", "News Content": "බඹර ප්‍රහාරයකට ලක්වීමෙන් මස්කෙලිය, මිල්ටන්වත්ත ප්‍රදේශයේ පුද්ගලයෙකු ජීවිතක්ෂයට පත්වී තිබේ. දරු කැඩීමට කැලයට ගිය පුද්ගලයෙකු මෙලෙස බඹර ප්‍රහාරයට ලක්ව ඇති බව මස්කෙලිය පොලීසිය සඳහන් කළේය. බඹර ප්‍රහාරයට ලක්වූ මෙම පුද්ගලයා මස්කෙලිය රෝහලට ඇතුළත් කිරීමෙන් අනතුරුව මියගොස් ඇත. මෙලෙස මියගොස් ඇත්තේ මිල්ටන්වත්ත ප්‍රදේශයේ පදිංචි 60 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=29006", "Category": null, "Parent URL": null}