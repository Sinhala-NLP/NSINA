{"Source": "Adaderana", "Timestamp": "December 29, 2017 09:39 am", "Headline": "රිය අනතුරෙන් 17 හැවිරිදි දැරිය අවසන් ගමන් යයි", "News Content": "යාපනයේ චාවකච්චේරි පුදූර් මාර්ගයේ කමලාසිනී විද්‍යාලයේ ඉදිරිපිටදී 28 රාත්‍රී 9.45 ට පමණ සිදු වූ රිය අනතුරකින් 17 හැවිරිදි පාසල් ශිෂ්‍යාවක් මිය ගොස් තිබේ. මෙම අනතුර සිදුව ඇත්තේ ටිපර් රථයක් යතුරු පැදියක ගැටීම හේතුවෙනි. පාසල් ශිෂ්‍යාව සිය සහෝදරයා සමග යතුරු පැදියකින් ගමනක් ගොස් ආපසු එමින් සිටියදී මේ අනතුරට ලක්වී ඇති අතර තුවාල ලැබූ ඇයව චාවකච්චේරි රෝහලට ඇතුළත් කිරීමෙන් පසුව යාපනය ශීක්ෂණ රෝහල වෙත මාරු කොට යවා ඇතත් එම රෝහලේ ප්‍රතිකාර ලබමින් සිටියදී ඇය මියගොස් තිබේ. මෙසේ මියගොස් ඇත්තේ පී.සන්ගතිනී නැමති පාසල් ශිෂ්‍යාවකි. ඇයගේ සහෝදරයාද තුවාල ලබා චාවකච්චෙරි රෝහලට ඇතුළත් කොට ඇති අතර චාවකච්චේරි පොලීසිය විසින් ටිපර් රථයේ රියදුරු අත් අඩංගුවට ගෙන ඇති අතර සිද්ධිය සම්බන්ධයෙන් පරීක්ෂණ ආරම්භ කොට තිබේ.", "URL": "https://sinhala.adaderana.lk/news.php?nid=82215", "Category": null, "Parent URL": null}