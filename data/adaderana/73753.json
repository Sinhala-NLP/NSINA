{"Source": "Adaderana", "Timestamp": "May 30, 2017 04:27 pm", "Headline": "හෙට සිට තද වැසි සහ සුළං අඩුවෙයි ", "News Content": "සුළි කුණාටුව (MORA) අද(30) දින බංග්ලාදේශ ගොඩබිමට ඇතුළුවී ඇති බැවින් හෙට(31) සිට තද වැසි සහ සුළං ඇතිවීමේ හැකියාව අඩු වන බව කාලගුණ විද්‍යා දෙපාර්තමේන්තුව පවසයි. කෙසේවෙතත් අද(30) දිවයිනේ අහස වළාකුලින් බරව පවතින අතර වැසි සහ සුළං තත්ත්වයන් අපේක්ෂා කළ හැකි බවද එම දෙපාර්තමේන්ත්ව කියා සිටියි.දිවයිනේ(විශේෂයෙන් මධ්‍යම කදුකරයේ බටහිර බෑවුම් වල) සහ දිවයින වටා වන මුහුදු ප්‍රදේශ වල විටින් විට හමන පැ.කි.මී. 60-70 දක්වා ඉතා තද සුළං ඇති වන අතරම බස්නාහිර, සබරගමුව, දකුණු, මධ්‍යම සහ වයඹ පළාත්වල විටින් විට වැසි හෝ ගිගුරුම් සහිත වැසි ඇති වන බවත් ඌව සහ නැගෙනහිර පළාත්වල විශේෂයෙන් සවස්කාලයේදී තැනින් තැන වැසි හෝ ගිගුරුම් සහිත වැසි ඇතිවිය හැකි බවත් එම දෙපාර්තමේන්තුව වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=73753", "Category": null, "Parent URL": null}