{"Source": "Adaderana", "Timestamp": "May 27, 2010 02:20 pm", "Headline": "කොළඹට වෙසක් කලාප තුනක්", "News Content": "වෙසක් උළෙල නිමිත්තෙන් කොළඹ නගරයේ වෙසක් කලාප තුනක් ප්‍රකාශයට පත් කර තිබේ. කොළඹ හුණුපිටිය ගංගාරාම විහාරස්ථානය සහ ඒ අවට ප්‍රදේශවල බුද්ධ රශ්මි ජාතික වෙසක් කලාපය ලෙස නම් කර ඇති බව සඳහන්ය. බෞද්ධාලෝක මාවතේ වෙසක් කලාපය සමස්ත ලංකා බෞද්ධ මහා සම්මේලනය මගින් සංවිධානය කර ඇත. ඊට අමතරව කොළඹ විශ්ව විද්‍යාල වෙසක් කලාපය මෙවර උත්කර්ශවත් අන්දමින් පැවැත්වීමට නියමිතය. කොළඹ නගරය ආශ්‍රිතව තොරණ නවයක් ඉදිකර ඇත. එමෙන්ම කොළඹ නගරය හා තදාසන්න ප්‍රදේශවල දන්සැල් බොහෝමයක් ද සංවිධානය කර ඇති බව වාර්තා වේ.", "URL": "https://sinhala.adaderana.lk/news.php?nid=8655", "Category": null, "Parent URL": null}