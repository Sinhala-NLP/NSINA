{"Source": "Adaderana", "Timestamp": "May 16, 2013 09:31 pm", "Headline": "අම්මා නැති අතරේ තොටිල්ලේ සිටි දරුවා ගින්නට බිලි", "News Content": "මාදම්පෙ, පුලයිංකාර ප්‍රදේශයේ නිවසක මව නිවසේ නොසිටි අතරේ අවුරුද්දයි මාස 3 ක් වයසැති දරුවෙකු ගින්නෙන් පිළිස්සී මිය ගොස් තිබේ. දරුවාගේ මව දරුවා නිදි කොට බත් මුට්ටිය ළිපේ තබා කිසියම් කටයුත්තක් සඳහා බැහැරට ගොස් ඇති අතර ඒ අවස්ථාවේදී ගින්න වැඩිවී පොල් අතු සෙවිළි කළ වහලයට ඇවිළී ඇතැයි ‍අද දෙරණ වාර්තාකරු පවසයි. දිළිදු නිවසක් වන මෙහි දරුවා නිදි කොට තබා ඇත්තේද සාරියකින් තැනූ තොටිල්ලක බව කියැවෙයි. අද (16) සවස 6.00 ට පමණ මෙම අවාසනාවන්ත සිදුවීම සිදුව ඇති අතර මිය ගොස් ඇත්තේ පිරිමි දරුවෙකි. මාදම්පෙ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34152", "Category": null, "Parent URL": null}