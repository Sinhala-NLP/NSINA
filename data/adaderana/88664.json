{"Source": "Adaderana", "Timestamp": "May 7, 2018 11:44 am", "Headline": "ආවා කල්ලියේ යැයි සැක කෙරෙන 5ක් අල්ලයි", "News Content": "යාපනයේ විවිධ ප්‍රදේශ වලදී පසුගිය දිනවල පුද්ගලයින් කඩුවලින් කපා කොටා තුවාල සිදුකිරීම් කළ ''ආවා ගෲප්''කල්ලියේ බවට සැකකෙරෙන පුද්ගලයින් පස් දෙනෙකු 6 දා යාපනයේ උඩුවිල් පළාතේදී චුන්නාකම් පොලීසිය විසින් අත් අඩංගුවට ගෙන තිබේ. පොලීසියට ලැබුණු තොරතුරක් මත පොලීසිය මේ කණ්ඩායමෙන් තරුණයින් දෙදෙනෙකු නැවතී සිටි නිවසක් පරීක්ෂා කිරීමේදී කඩු තුනක් හා මුහුණු ආවරණය කරණ ඇදුම් කීපයක් හමු වී තිබේ. ඔවුන්ගෙන් කළ ප්‍රශ්න කිරීම් වලදී මේ කණ්ඩායම විසින් අපරාධ සඳහා භාවිත කරණ ලද තවත් ඇදුම් හා සියුම් ආයුධ කීපයක් හමු වී ඇති අතර ප්‍රහාර සදහා යොදා ගත් බවට තහවුරු වී තිබේන යතුරු පැදි දෙකක් හා නීති විරෝධී හෙල්මට් හතරක් පොලීසියට හමු වී ඇත. දිගින් දිගටම සිදු කළ පරීක්ෂණවලට අනුව මෙම අපරාධ වලට සම්බන්ධ තවත් සැකකටයුතු තරුණයින් තුන්දෙනෙකු අත් අඩංගුවට ගැනීමට චුන්නාකම් පොලීසියේ නිලධාරීන්ට හැකි වී ඇති අතර ඔවුන්ගේ නිවෙස් වල තිබීද මුහුණු ආවරණය වන ඇදුම් හමු වී තිබේ. අත් අඩංගුවට පත්ව සිටින සැකකටයුතු තරුණයින් පස් දෙනාම යාපනයේ විවිධ පළාත්වල පදිංචි කරුවන් වන අතර ඔවුන් වයස අවුරුදු 22 හා 26 අතර වයස් වල තරුණයින් බව චුන්නාකම් පොලීසිය කියයි. යාපනය දිසා විනිසුරුවරයාගෙන් ලබාගත් නියෝගයකටා අනුව මෙම සැකකරුවන් පස් දෙනා පොලීසිය විසින් රඳවාගෙන ප්‍රශ්න කරගෙන යයි.", "URL": "https://sinhala.adaderana.lk/news.php?nid=88664", "Category": null, "Parent URL": null}