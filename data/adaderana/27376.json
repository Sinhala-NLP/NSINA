{"Source": "Adaderana", "Timestamp": "September 13, 2012 11:17 am", "Headline": "එජාපයට මුක්කු ගසා බලය ගන්න ටී.එන්.ඒ. කැසකවයි", "News Content": "නැගෙනහිර පළාත් සභාව පිහිටුවීම සඳහා තවදුරටත් අපේක්ෂාවෙන් පසුවන බව දෙමළ ජාතික සන්ධානය පවසයි. එක්සත් ජාතික පක්ෂය සහ ශ්‍රී ලංකා මුස්ලිම් කොංග්‍රසය සමඟ එක්ව නැගෙනහිර පළාත් සභාව බලය ලබා ගැනීම සඳහා බලාපොරොත්තු වන බව එම සන්ධානය සඳහන් කරයි. දැනටමත් එක්සත් ජාතික පක්ෂය තමන් සමඟ සන්ධානගතව නැගෙනහිර පළාත් සභාව පිහිටුවීමට එකඟතාව පළ කර ඇති බව දෙමළ ජාතික සන්ධානය පවසා තිබේ. ශ්‍රී ලංකා මුස්ලිම් කොංග්‍රසය සමඟ සන්ධානගතවීමට කොන්දේසි විරහිතව තම සන්ධානය දැනටමත් එකඟතාව පළ කර ඇති බව දෙමළ ජාතික සන්ධානයේ ප්‍රකාශකයෙකු පැවසීය.", "URL": "https://sinhala.adaderana.lk/news.php?nid=27376", "Category": null, "Parent URL": null}