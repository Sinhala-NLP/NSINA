{"Source": "Adaderana", "Timestamp": "October 4, 2018 09:59 pm", "Headline": "යතුරුපැදි අනතුරකින් ජීවිතය මහ මඟ නවතී", "News Content": "පුත්තලම, කල්අඩිය 6 යේ කනුව ප්‍රදේශයේ අද(04) රාත්‍රී 7 ට පමණ යතුරුපැදියක් බස් රථයක ගැටි සිදුවු අනතුරකින් පුද්ගලයෙකු ජීවිතක්ෂයට පත්ව තවත් අයකු පුත්තලම මූලික රෝහලට ඇතුළත් කර ඇති බව පුත්තලම මුලස්ථාන පොලීසිය පවසයි. අනතුරින් ජීවිතක්සයට පත්ව ඇත්තේ කල්අඩිය හයේ කණුව ප්‍රදේශයේ පදිංචි දෙදරු පියකු වන 44 හැවිරිදි සුසන්ත අමරසිංහ නැමති පුද්ගලයෙකි. අනතුරින් මරණයට පත් ඇත්තේ යතුරුපැදිය පදවා ගෙන ගිය තැනැත්තා බවත් ඔහුට යතුරුපැදිය පාලනය කර ගැනීමට නොහැකිව මාර්ගයේ ගමන් කරමින් තිබු බස් රථයේ ගැටි ඇති බව වාර්තා වෙයි. යතුරුපැදියේ ගමන් ගත් අනෙක් තැනැත්තාටද බරපතළ තුවාල ලබා පුත්තලම මූලික රෝහලේ ප්‍රතිකාර ලබමින් සිටි බව රෝහල් ආරංචි මාර්ග සඳහන් කරයි. සිද්ධිය සම්බන්ධයෙන් පුත්තලම මුලස්ථාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97193", "Category": null, "Parent URL": null}