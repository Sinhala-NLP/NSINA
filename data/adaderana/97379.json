{"Source": "Adaderana", "Timestamp": "October 8, 2018 10:23 pm", "Headline": "පාලන බලය අහිමි වුවත් 2022වන තෙක් සංවර්ධන සැලසුම් තිබෙනවා", "News Content": "මධ්‍යම පලාත් බලය පැවති කාලය තුල ඉතිහාසයට යමක් එක් කල බව මධ්‍යම පලාත් ප්‍රධාන අමාත්‍ය ය සරත් ඒකනායක මහතා පැවසයි. මධ්‍යම පලත් සභා පාලනය කාලය අද (08) මධ්‍යම රාත්‍රියෙන් අවසන් වුවත් ගත වු වසර 5 පාලන කාලය තුල මධ්‍ය පලාත් සභාව ඉතිහාසයට යමක් එක් කල බව මධ්‍යම පලාත් ප්‍රධාන අමාතයය සරත් ඒකනායක මහතා පැවසිය. ප්‍රධාන අමාත්‍යවරයා ඒ මේ බව කියා සිටියේ මධ්‍යම පලාත් අධ්‍යාපන අමාත්‍යංශයේ රුපියල් මිලියන 50 ක ප්‍රතිපාදන යටතේ හැටන් ශ්‍රී පාද මධ්‍යයම මහා විදයාලයේ ඉදි කරන ලද ශ්‍රවනාගාරය අද සිසු අයිතියට පත් කිරිමෙන් අනතුරුව පැවති රැස්විම අමතමිණි. මෙහිදි වැඩි දුරටත් අදහස් දැක්වු ප්‍රධාන අමාත්‍යයවරයා කියා සිටියේ තම පාලන කාලයේ පවත්වන අවසන් රැස්විම මෙය බවයි. තමන් පාලන බලයේ නොමැති වුවද 2022 වසර වෙනුවෙන් සැලසුම් කල තිරසර සංවර්ධනය එලෙසම සිදු කරන බවද ප්‍රධාන අමාත්‍යවරයා කියා සිටියාය. වසර ගණනාවක් අඛන්ඩව ප්‍රධාන අමාත්‍ය ධුරය දැරු තමන්ගේ වාර්තාව බිද හෙලිමට කිසිවෙක් හෝ ඉදිරිපත් වන ලෙසට සමාජ මාධ්‍ය ජාලා වල ඇතැම් පිරිස් සඳහන් කර තිබු බවද ප්‍රධාන අමාත්‍යවරයා මෙහිදි කියා සිටියාය.", "URL": "https://sinhala.adaderana.lk/news.php?nid=97379", "Category": null, "Parent URL": null}