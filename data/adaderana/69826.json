{"Source": "Adaderana", "Timestamp": "February 19, 2017 11:35 am", "Headline": "හෙරොයින්  සමඟ 3ක් අල්ලයි", "News Content": "හෙරොයින් ළඟ තබාගත් පුද්ගලයින් තිදෙනෙකු වැලිකඩ ප්‍රදේශයේ දී අත්අඩංගුවට ගෙන තිබේ. වැලිකඩ පොලීසියට ලද තොරතුරක් මත අදාළ සැකකරුවන් අත්අඩංගුවට ගෙන ඇති බව පොලිස් මූලස්ථානය සඳහන් කළේය. සැකකරුවන් සතුව තිබී හෙරොයින් මිලිග්‍රෑම් 80ක් පොලීසිය බාරයට ගෙන තිබේ.අදාළ සැකකරුවන් නිවෙස් සහ වෙළෙඳසැල් බිඳ දේපොළ සොරකම් කිරීම් කිහිපයකට සම්බන්ධ බව පොලීසිය සිදුකළ වැඩිදුර විමර්ශනවලදී අනාවරණය වී ඇති බව පොලිස් මූලස්ථානය සදහන් කළේය.ඔවුන් සතුව තිබී සොරාගන්නා ලද සම්බා සහල් කිලෝග්‍රෑම් 25ක්, සුදු සහල් කිලෝග්‍රෑම් 40ක් මිලිලීටර් 400 බීම බෝතල් 48ක් සහ රූපවාහිනී යන්ත්‍රයක් පොලීසිය විසින් සොයාගෙන තිබේ.සැකකරුවන් රාජගිරිය ප්‍රදේශයේ පදිංචිකරුවන් වන අතර ඔවුන් අලුත්කඩේ මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=69826", "Category": null, "Parent URL": null}