{"Source": "Adaderana", "Timestamp": "January 15, 2011 05:00 pm", "Headline": "මැතිවරණයට අපේක්ෂකයින් තේරීමේ එජාප සම්මුඛ පරීක්ෂණ ඇරඹෙයි", "News Content": "එළඹෙන පළාත් පාලන මැතිවරණයට අපේක්ෂකයින් තෝරාගැනීමේ දිස්ත්‍රික් මට්ටමේ සම්මුඛ පරීක්ෂණ අද(15) දින ආරම්භ කළ බව එක්සත් ජාතික පක්ෂය පවසයි. මෙම සම්මුඛ පරීක්ෂණවලින් තෝරාගන්නා අපේක්ෂකයින් ජාතික ‍නාමයෝජනා කමිටුවට ඉදිරිපත් කරන බව එම පක්ෂයේ මහලේකම් තිස්ස අත්තනායක මහතා සඳහන් කළේය. එම කමිටුව 19 වනදා සිට රැස්වීමට නියමිත බව ඔහු කියා සිටියේය. නාමයෝජනා පත්‍ර භාරදීම එළඹෙන 25, 26 සහ 27 යන දිනවලින් එකක දී සිදුකිරීමට නියමිත බව තිස්ස අත්තනායක මහතා ප්‍රකාශ කළේය. මෙවර පළාත් පාලන ආයතන 301 සඳහා ම එක්සත් ජාතික පක්ෂය තරග වදින බව ඔහු වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=13521", "Category": null, "Parent URL": null}