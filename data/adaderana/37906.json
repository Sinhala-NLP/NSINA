{"Source": "Adaderana", "Timestamp": "October 4, 2013 11:28 am", "Headline": "බවුසර් රියදුරු මරුට - සහයක රෝහලේ ", "News Content": "වව්නියාව හා මැදවච්චිය අතර පිහිටි ගල්කන්දේගම ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. ලොරි රථයක පිටුපස බවුසරයක් ගැටීමෙන් අද අලුයම අනතුර සිදුව ඇති බව පොලීසිය සඳහන් කළේය. බවුසරයේ රියදුරුට නින්දයාම හේතුවෙන් මෙම අනතුර සිදුව ඇත. අනතුරෙන් බවුසර් රථයේ රියදුරු සහ ඔහුගේ සහයකයා බරපතළ තුවාල ලබා වව්නියාව මහ රෝහලට ඇතුළත් කිරීමෙන් අනතුරුව රියදුරු මියගොස් තිබේ. මියගොස් ඇත්තේ මුරුතලාව ප්‍රදේශයේ පදිංචිව සිටි 48 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=37906", "Category": null, "Parent URL": null}