{"Source": "Adaderana", "Timestamp": "March 6, 2017 12:48 pm", "Headline": " පිල්ලයාන් 33 වැනි වරටත් යළි රිමාන්ඩ්", "News Content": "නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධනාගාර ගත කිරීමට මඩකළපුව මහේස්ත්‍රාත් එම්.ගනේෂරාජා මහතා නියෝග කර තිබේ. ශිවනේෂතුරෙයි චන්ද්‍රකාන්තන් මහතා මෙලෙස යළි රක්ෂිත බන්ධනාගාර ගත කරනු ලැබුවේ 33 වැනි වරටය. අද (06) පෙරවරුවේ ඔහු මඩකළපුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 20 දා තෙක් යළි රක්ෂිත බන්ධනාගාර ගත කිරීමට මඩකළපුව මහේස්ත්‍රාත්වරයා නියෝග කළේය. හිටපු පාර්ලිමේන්තු මන්ත්‍රී ජෝෂප් පරරාජසිංහම් ඝාතනය සම්බන්ධයෙන් එල්ල වු චෝදනා මත අපරාධ පරීක්ෂණ දෙපාර්තමේන්තුව විසින් පිල්ලෙයාන් අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=70492", "Category": null, "Parent URL": null}