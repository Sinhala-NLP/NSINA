{"Source": "Adaderana", "Timestamp": "November 28, 2016 10:23 am", "Headline": "  හොරට වැලි පැටවූ 2ක් මාට්ටු ", "News Content": "ගල්කිරියාගම ප්‍රදේශයේදී බලපත්‍ර නොමැතිව මිරිස්ගොනියාව ඔයට ට්‍රැක්ටර් රථ ඇතුළත් කරමින් වැලි පටවමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ දඹුල්ල කඳවුරේ නිලධාරීන් පිරිසක් විසින් සිදු කළ වැටලීමකදී සැකකරුවන් අත්අඩංගුවට ගත් බව පොලීසිය සඳහන් කළේ.එහිදී ඔවුන් සතුව තිබී වැලි පටවන ලද ටේලර් දෙකක් පොලීසිය බාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා ගල්කිරියාගම පොලීසියට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66478", "Category": null, "Parent URL": null}