{"Source": "Adaderana", "Timestamp": "January 25, 2017 12:40 pm", "Headline": "ට්‍රම්ට ඉල්ලීමක්", "News Content": "යුධ ගැටුම් හේතුවෙන් තම රටේ දරුවන් මුහුණපා ඇති ගැටළු පිළිබඳ අවධානය යොමුකරන ලෙස සිරියානු දැරියක් අමෙරිකානු ජනාධිපති ඩොනල්ඩ් ට්‍රම්ප්ගෙන් ඉල්ලා තිබේ.අදාළ දැරිය විසින් සිය ට්විටර් ගිණුමේ සටහනක් තබමින් එම ඉල්ලීම සිදුකර ඇති බව විදෙස් මාධ්‍ය වාර්තා කරයි.බානා අල්අබෙඩ් නමැති සිරියාවේ ඇලෙප්පෝහි පදිංචිව සිටි 7 හැවිරිදි දැරියක් විසින් අදාළ පණිවිඩය සටහන් කර තිබේ.ඇලෙප්පෝහි පවතින යුධ ගැටුම් හේතුවෙන් මේ වන විට ඇය තුර්කියේ පදිංචිව සිටියි.කෙසේවෙතත් අදාළ පණිවිඩය මගින් ඇය තවදුරටත් ඉල්ලා ඇත්තේ රුසියාව, ඉරානය සහ තුර්කිය ඒකාබද්ධව සිදුකරන සාම සාකච්ඡා මධ්‍යයයේ සිරියාව තුළ සති තුනක සටන් විරාම ගිවිසුමක් ක්‍රියාත්මක කිරීමට අවධානය යොමුකරන ලෙසයි.", "URL": "https://sinhala.adaderana.lk/news.php?nid=68546", "Category": null, "Parent URL": null}