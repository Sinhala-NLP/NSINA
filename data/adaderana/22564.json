{"Source": "Adaderana", "Timestamp": "March 4, 2012 09:09 am", "Headline": " දයාසිරිට අශෝකට එරෙහිව විනය පරීක්ෂණ එපා-යොවුන් පෙරමුණ ඉල්ලයි", "News Content": "එක්සත් ජාතික පක්ෂ පාර්ලිමේන්තු මන්ත්‍රීවරුන් වන දයාසිරි ජයසේකර සහ අශෝක අබේසිංහ යන මහත්වරුන්ට එරෙහිව විනය පරීක්ෂණයක් පැවැත්වීම හෙලාදකින බව ජාතික යොවුන් පෙරමුණ පවසයි. පක්ෂය තුළ ඉහළ ජනතා පිළිගැනීමක් ඇති පුද්ගලයන්ට එරෙහිව විනය ක්‍රියාමාර්ග ගැනීම දිගින් දිගටම සිදුවන බව නිවේදනයක් නිකුත් කරමින් එම පෙරමුණ පෙන්වා දෙයි. එමගින් එක්සත් ජාතික පක්ෂය විසින් ආණ්ඩුවට එරෙහිව ගෙන යන ක්‍රියාමාර්ගය වැළැක්වීම අරමුණ බව අදාළ නිවේදනයේ වැඩිදුරටත් දැක්වෙයි. මේ හේතුවෙන් එවැනි විනය ක්‍රියාමාර්ග ගැනීම අත්හිටුවිය යුතු බව ජාතික යොවුන් පෙරමුණ ඉල්ලීමක් කරයි.", "URL": "https://sinhala.adaderana.lk/news.php?nid=22564", "Category": null, "Parent URL": null}