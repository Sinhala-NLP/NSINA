{"Source": "Adaderana", "Timestamp": "September 22, 2015 02:23 pm", "Headline": "ප්‍රේමලාල් ඇතුළු 6ක් යළි රිමාන්ඩ්", "News Content": "පසුගිය ජනාධිපතිවරණ සමයේ පුද්ගලයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන් චෝදනා ලැබ සිටින හිටපු නියෝජ්‍ය අමාත්‍ය ප්‍රේමලාල් ජයසේකර මහතා ඇතුළු සැකකරුවන් යළි රක්ෂිත බන්ධනාගාර ගත කිරීමට පැල්මඩුල්ල මහේස්ත්‍රාත් අධිකරණය නියෝග කර තිබේ.පැල්මඩුල්ල මහේස්ත්‍රාත් දිනේෂ් ලක්මාල් පෙරේරා මහතා විසින් අදාළ නියෝගය ලබාදී ඇති බව අද දෙරණ වාර්තාකරු සඳහන් කළේය.රත්නපුර මහාධිකරණය විසින් සිද්ධියට අදාළ සැකකරුවන් දෙදෙනෙකුට ඊයේ දිනයේ ඇප ලබාදුන්නේය.කෙසේ වෙතත් තීන්දුවේ වාර්තාව මෙතෙක් නොලැබීම හේතුවෙන් ඔවුන් දෙදෙනා ද ඇතුළුව සියලුම සැකකරුවන් යළි රක්ෂිත බන්ධනාගාර ගත කිරීමට නියෝග කර ඇත.ඒ අනුව හිටපු නියෝජ්‍ය අමාත්‍යවරයා ඇතුළු සැකකරුවන් 06 දෙනා ලබන මස 6 වන දින දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=54007", "Category": null, "Parent URL": null}