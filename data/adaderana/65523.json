{"Source": "Adaderana", "Timestamp": "October 29, 2016 05:05 pm", "Headline": " කලඑළියමුල්ල ජනයාගෙන් චෝදනා ", "News Content": "කඳාන, කලඑළියමුල්ල ප්‍රදේශයේ ඕලන්ද ඇළ විනාශයට පත්ව ඇති බව ප්‍රදේශවාසීන් පවසයි.කර්මාන්ත ශාලාවලින් සහ නොයෙක් පුද්ගලයින් අපද්‍රව්‍ය බැහැර කිරීම හේතුවෙන් ඕලන්ද ඇළ විනාශ වී ඇති අතර අධික දුර්ගන්ධයක් ද ප්‍රදේශය පුරා පවතින බව අද දෙරණ වාර්තාකරු සඳහන් කළේය.ඒ හේතුවෙන් ළමුන් සහ ප්‍රදේශවාසීන් ලෙඩ රෝගවලට ගොදුරුවීමේ අවදානමක් ද පවතින බව වාර්තා වේ.මේ පිළිබඳව ජා-ඇළ නගර සභාව, කඳාන පොලීසිය, මධ්‍යම පරිසර අධිකාරිය සහ බස්නාහිර පළාත් සභාවේ බලධාරීන් දැනුවත් කළ ද ඔවුන් නිසි පියවර නොගන්නා බවට ප්‍රදේශවාසීන් චෝදනා කරයි.එම නිසා මේ පිළිබඳ අවධානය යොමු කර සිදුවන විනාශය වළක්වා ගැනීම සඳහා කඩිනමින් පියවර ගන්නා ලෙස ඔවුන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=65523", "Category": null, "Parent URL": null}