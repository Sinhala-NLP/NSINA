{"Source": "Adaderana", "Timestamp": "July 18, 2018 02:52 pm", "Headline": "කහ ඉර පෙනිපෙනී ලංගම බස් රථයේ ගැටුණු පුද්ගලයාට අසාධ්‍යයි", "News Content": "දියතලාව ප්‍රධාන බස් නැවැතුම්පල අසල කහ ඉර ආසන්නයේදී අද (18)උදෑසන 11.30 ට පමණ ලංගම බස් රථයක ගැටීමෙන් බරපතළ තුවාල ලැබූ පුද්ගලයෙකු දියතලාව මූලික රෝහලට ඇතුළත් කල බව දියතලාව පොලීසිය පවසයි. අනතුරට පත් පුද්ගලයාගේ වයස අවුරුදු 60 ක් පමණ වන අතර අසාධ්‍ය තත්ත්වයේ පසුවීම නිසා මේ වන තුරුත් ඔහුගේ අනන්‍යතාව හෙළිකර ගැනීමට පොලීසියට නොහැකි වී ඇත. සිද්ධියට සම්බන්ධ බස් රථයේ රියදුරා හා බස් රථය දියතලාව පොලීසිය මඟින් සැකපිට අත්අඩංගුවට ගෙන ඇති අතර දියතලාව පොලිස් ස්ථානාධිපති පොලිස් පරීක්ෂක එච්.ඒ.හරිට් මහතාගේ උපදෙස් මත දියතලාව පොලිස් රථවාහණ අංශයේ නිලධාරීහු පරීක්ෂන පවත්වති.", "URL": "https://sinhala.adaderana.lk/news.php?nid=92779", "Category": null, "Parent URL": null}