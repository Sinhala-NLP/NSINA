{"Source": "Adaderana", "Timestamp": "April 2, 2018 09:38 am", "Headline": "මව සමඟ නිදා සිටි බිළිඳා වඳුරෙක් පැහැර ගනියි-මළ සිරුර ළිඳකින් සොයා ගනියි", "News Content": "ඉන්දියාවේ ඔඩීෂා ප්‍රදේශයේදී වඳුරෙකු විසින් පැහැරගත් දින 16ක් වයසැති බිළිදාගේ සිරුර ප්‍රදේශයේ ළිඳක තිබී සොයාගෙන තිබේ. ඊයේ(01) පස්වරුවේ අදාළ බිළිඳාගේ නිවස ආසන්නයේ පිහිටි ළිඳක තිබී මළ සිරුර සොයාගෙන ඇති බව ඉන්දිය මාධ්‍ය වාර්තා කළේය. සිය මව සමඟ නිවසේ නිදා සිටි බිළිදෙකු එම නිවසට ඇතුළු වූ වදුරෙකු විසින් සෙනසුරාදා අලුයම පැහැරගෙන ගොස් තිබුණි. ඒ අනුව ප්‍රදේශවාසීන්ගේ ද සහය ඇතිව වනජිවි නිළධාරින් දරුවා සෙවිම සඳහා මෙහෙයුම් ක්‍රියාත්මක කළ අතර පසුව අසල පිහිටි ළිඳක තිබී මෙම සිරුර සොයගෙන තිබේ. අඩි 50ක් පමණ ගැඹුරු ළිඳක තිබී සොයාගත් බිළිඳාගේ සිරුර පශ්චාත් මරණ පරික්ෂණය සදහා යොමු කර ඇති බව ඉන්දිය මාධ්‍ය වාර්තා කළේය. අදාල ප්‍රදේශය වඳුරන් නිරන්තරයෙන් ගැවසෙන ප්‍රදේශයක් වන අතර පසුගිය දින කිහිපය තුළ පුද්ගලයින් කිහිප දෙනෙකු වඳුරන්ගේ ප්‍රහාරවලට ලක්වීමෙන් තුවාල ලබා ඇත.", "URL": "https://sinhala.adaderana.lk/news.php?nid=86738", "Category": null, "Parent URL": null}