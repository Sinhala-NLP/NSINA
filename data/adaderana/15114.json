{"Source": "Adaderana", "Timestamp": "March 28, 2011 09:05 am", "Headline": "ශ්‍රී ලංකාවෙන් යුරෝපීය සංගමයට අනතුරු ඇඟවීමක් ", "News Content": "එල්.ටී.ටී.ඊ. සංවිධානය විනාශ වුව ද එහි ඉතිරි සාමාජිකයන් වෙනත් ත්‍රස්ත සංවිධානවලට සහය දීමේ අවදානමක් පවතින බවට ශ්‍රී ලංකාව යුරෝපීය සංගමයට අනතුරු අඟවා තිබේ. යුරෝපීය රටවල වෙසෙන ඇතැම් එල්.ටි.ටි.ඊ. සාමාජිකයන්ගේ විවිධ හැකියාවන් මිලදී ගැනීමට ත්‍රස්ත සංවිධාන ද උත්සාහ දරනු ඇති බව යුරෝපීය සංගමය සඳහා වු ශ්‍රී ලංකාවේ තානාපති රවිනාථ ආරියසිංහ මහතා පවසයි. යුධ අවි භාවිතය, හොරබඩු ජාවාරම්, විදේශ ගමන් බලපත්‍ර වංචා, මිනිස් ජාවාරම්, අන්තර්ජාලය හරහා ත්‍රස්තවාදය පැතිරවීම ඇතුළු කරුණු සම්බන්ධයෙන් එම පිරිස්වලට අත්දැකීම් ඇති බව ඔහු පෙන්වා දෙයි. යුරෝපීය සහයෝගීතා ආරක්ෂක සමුළුවට එක්වෙමින් රවිනාථ ආරියසිංහ මහතා මෙම කරුණු අනාවරණය කර තිබේ.", "URL": "https://sinhala.adaderana.lk/news.php?nid=15114", "Category": null, "Parent URL": null}