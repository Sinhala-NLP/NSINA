{"Source": "Adaderana", "Timestamp": "January 4, 2019 12:49 pm", "Headline": "නීති විරෝධිව සෝමාවතිය රක්ෂිතයේ කැපූ දැව තොගයක් අත්අඩංගුවට", "News Content": "නීති විරෝධි ලෙස සෝමාවතිය ජාතික උද්‍යානයේ වටිනා දැව කපා මැදිරිගිරිය බිසෝබංඩාරගම නවගමිමානය ආසන්නයේ දහමිවැව ප්‍රදේශයේ සඟවා තිබියදී ලද තොරතුරකට අනුව මහවැලි ඩි කලාපයේ ආරක්ෂක නිලධාරින් විසින් දැව තොගය අත්අඩංගුවට ගත්බව එම කාර්යාලය පවසයි. ඊයේ(03) පස්වරුවේදී මෙසේ නීති විරෝධි ලෙස ප්‍රවාහනය සඳහා සුදානම් කර දහමිවැව ප්‍රදේශයේ කැළැවේ සඟවා තිබෙන බවට මහවැලි ඩි කලාපයේ නේවාසික කළමනාකාර ප්‍රසන්න ජයතිලක මහතාට ලද තොරතුරක් අනුව එතුමාගේ උපදෙස් පරිදි එහි ආරක්ෂක නිලධාරින් යොදවා පරීක්ෂාවට ලක් කිරීමේදි එම ස්ථානයේ සිටි සැකකරුවන් පලා ගිය බව කියයි. මෙම දැව බුරුත කුඹුක් සහ පලු ශාකවලින් ඉරන ලද ලී බව තහවුරු කරගෙන ඇත. අත්අඩංගුවට ගත් ලි තොගයේ වටිනාකම රුපියල් ලක්ෂ හයකට ආසන්න බව පවසයි. මෙම වැටලීම සඳහා මහවැලි ඩි කලාපයේ නේවාසික කළමනාකාර ප්‍රසන්න ජයතිලක මහතාගේ උපදෙස් පරිදි මහවැලි ආරක්ෂක අංශයේ නියාමකවරුවන් හෙටිටිආරචිචි, සමරසුන්දර, කණිෂ්ක සහ ධමිමික යන නිලධාරින් සහභාගි වී තිබේ. මහවැලි අධිකාරියේ නීතිරිති පරිදි දැව තොගයේ අයිතිකරුවන් ඉදිරිපත් වෙන ලෙස දැන්වීම් ප්‍රචාරය කිරීමෙන් පසු අයිතිකරුවන් ඉදිරිපත් නොවි සිටියහොත් එම දැව තොගය ප්‍රසිද්ධ වෙන්දේසියේ අලෙවි කරන බව මහවැලි ඩි කලාපයේ නේවාසික කළමනාකාර ප්‍රසන්න ජයතිලක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=101790", "Category": null, "Parent URL": null}