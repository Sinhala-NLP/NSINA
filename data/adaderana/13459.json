{"Source": "Adaderana", "Timestamp": "January 13, 2011 08:48 am", "Headline": "අයහපත් කාලගුණය නිසා උතුරේ දෙමළ ජනතාව අනාරක්ෂිත වෙලා ", "News Content": "අයහපත් කාලගුණික තත්ත්වය හේතුවෙන් පීඩාවට පත්ව සිටින උතුරේ දෙමළ ජනතාව මෙන්ම විශ්ව විද්‍යාල සිසුන් දැඩි අනාරක්ෂිත තත්ත්වයකට පත්ව ඇතැයි අන්තර් විශ්ව විද්‍යාල ශිෂ්‍ය බල මණ්ඩලය පවසයි. එමෙන්ම එම ප්‍රදේශ වල ආරක්ෂාව සම්බන්ධ ප්‍රශ්න නිසා දෙමළ ජනතාවගේ ජීවිත ආරක්ෂාව පිළිබඳව බරපතල ගැටලුවකට එම ජනතාව ලක්ව ඇති බව ද ඒ සම්බන්ධයෙන් වැඩිදුරටත් පැහැදිලි කරන අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතා කියා සිටියේය. එමනිසා එම ජනතාවට අවශ්‍ය පහසුකම් සලසන ලෙසත් ප්‍රේමරත්න මහතා ඉල්ලා සිටියි. එමෙන්ම උතුරේ ඝාතන සම්බන්ධව ආණ්ඩුව විසින් එම ඝාතන වැළැක්වීමට කටයුතු කරන ලෙසත් අද දෙරණ වෙත අදහස් දක්වමින් ඔහු ප්‍රකාශ කර සිටියේය. උතුරේ අවතැන්ව සිටින පාසල් සිසුන් ඇතුළු ජනතාව වෙනුවෙන් වහාම මැදිහත් වන ලෙස ද හෙතෙම අවධාරණය කර සිටියි.", "URL": "https://sinhala.adaderana.lk/news.php?nid=13459", "Category": null, "Parent URL": null}