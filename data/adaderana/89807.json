{"Source": "Adaderana", "Timestamp": "May 25, 2018 01:49 pm", "Headline": "කොල්ලුපිටියේ තැන් කිහිපයක විදුලිය විසන්ධි වෙයි", "News Content": "තාක්ෂණික දෝෂයක් හේතුවෙන් කොල්ලුපිටිය ඇතුළු ප්‍රදේශ කිහිපයක විදුලි සැපයුමට බාධා එල්ල වි තිබේ. විදුලිබල හා පුනර්ජනනිය බලශක්ති අමාත්‍යාංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ කොල්ලුපිටිය ප්‍රාථමික විදුලි උප පොලෙන් විදුලිය සැපයෙන ප්‍රදේශවල විදුලි සැපයුමට මෙලෙස බාධා එල්ල වී ඇති බවයි. කොළොන්නාව ග්‍රීඩ් උපපොලේ සිට කොල්ලුපිටිය ප්‍රාථමික විදුලි උපපොල දක්වා විදුලිය සැපයෙන කිලෝවෝල් 132 රැහැන් මාර්ගයේ අද(25) දහවල් මෙම තාක්ෂණික දෝෂය හටගෙන ඇති බව සඳහන් වෙයි. විදුලි සැපයුම යථා තත්ත්වයට පත් කිරිම සඳහා මේ වන විට අවශ්‍ය පියවර ගනිමින් සිටින බව සුලක්ෂණ ජයවර්ධන මහතා පැවසුවේය.", "URL": "https://sinhala.adaderana.lk/news.php?nid=89807", "Category": null, "Parent URL": null}