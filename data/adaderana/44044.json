{"Source": "Adaderana", "Timestamp": "June 18, 2014 11:05 am", "Headline": "රසායන ද්‍රව්‍ය වෙළඳසැලේ ගින්නක්", "News Content": "කෝට්ටේ - නාවල පාරේ පෞද්ගලික බැංකුවක් අසල පිහිටි රසායන ද්‍රව්‍ය අලෙවි කරන වෙළඳසැලක හදිසි ගින්නක් හටගෙන ඇති බව පොලීසිය පවසයි. විදුලි කාන්දුවක් හේතුවෙන් මෙම ගින්න හටගන්නට ඇති බවට සැක පළ කෙරෙයි. ගිනි නිවන හමුදාව පැමිණ ගින්න මැඩපවත්වමින් සිටින බවත් කිසිදු ජීවිත හානියක් නොමැති බවත් පොලීසිය කියයි. සිද්ධිය පිළිබඳව වැලිකඩ පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=44044", "Category": null, "Parent URL": null}