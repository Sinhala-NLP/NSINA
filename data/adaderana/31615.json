{"Source": "Adaderana", "Timestamp": "February 14, 2013 09:50 am", "Headline": "නායයාමේ අවදානමක්", "News Content": "නුවරඑළිය, වැලිමඩ මාර්ගයේ, හග්ගල ප‍්‍රදේශයේ, මාර්ගය ආශ‍්‍රිතව කන්ද නායයාමේ අවදානමක පවතින බව නුවරඑලිය දිස්ත‍්‍රික් ලේකම් ඩී.පී.ජී.කුමාරසිරි මහතා පවසයි. ඊයේ (13) දිනය තුළ ද එම ප‍්‍රදේශයේ නායයාමක් සිදුවූ බව හෙතෙම සඳහන් කළේය. එමෙන්ම නුවරඑළිය දිස්ත‍්‍රික්කයේ ඇතැම් ප‍්‍රදේශවල මාර්ගවලට ගල් පෙරළීම් සිදුව හැකි බැවින් එම මාර්ගවල ගමන් කරන්නන් අවධානයෙන් පසු විය යුතු බව නුවරඑලිය දිස්ත‍්‍රික් ලේකම්වරයා කියා සිටියි. මේ අතර අයහපත් කාලගුණය හේතුවෙන් ජලාශ බොහොමයක් පිටාර මට්ටමට පැමිණ ඇති බව ආපදා කළමනාකරණ මධ්‍යස්ථානය පවසයි. ඒ අනුව වෙහෙරගල, බෝවතැන්න, පරාක‍්‍රම සමුද්‍රය, මින්නේරිය, කවුඩුල්ල, කන්තලේ, කුකුලේ ගඟ ජලාශවල වාන් දොරටු විවෘත කර ඇති බව එම මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=31615", "Category": null, "Parent URL": null}