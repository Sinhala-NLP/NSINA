{"Source": "Adaderana", "Timestamp": "May 12, 2019 01:56 pm", "Headline": "ශ්‍රී පාද වන්දනාවේ ගිය සැදැහැවතුන් කළ අපරාධය", "News Content": "මෙවර ශ්‍රී පාද වන්දනා සමයේ දී වන්දනාකරුවන් විසින් නල්ලතන්නියේ සිට ශ්‍රී පාද උඩමළුව දක්වා ප්ලාස්ටික් ජල බෝතල් ලක්ෂ 10කට ආසන්න ප්‍රමාණයක් බැහැර කර ඇති බව මස්කෙලිය ප්‍රාදේශීය සභාව පවසයි. පානීය ජලය ලබාගැනීමට නිසි වැඩපිළිවෙලක් නොමැතිවීම හේතුවෙන් මෙලෙස වන්දනාකරුවන් විසින් ප්ලාස්ටික් ජල බෝතල් උඩමළුව දක්වා රැගෙන යන බව මස්කෙළිය ප්‍රාදේශීය සභාවේ කර්මාන්ත ක්ෂේත්‍ර නිලධාරි ඒ.ඩබ්ලිව්.හේමන්ත මහතා සදහන් කළේ. මේ හේතුවෙන් නල්ලතන්නියේ සිට ශ්‍රී පාද උඩමලුව දක්වා ගමන් ගන්නා වන්දනාකරුවන්ට පානීය ජලය ලබාදීමට නිසි වැඩපිළිවෙලක් ක්‍රියාත්මක කිරීමට බලධාරීන් මැදිහත් විය යුතු බව ඒ.ඩබ්ලිව්.හේමන්ත මහතා පවසයි.", "URL": "https://sinhala.adaderana.lk/news.php?nid=109797", "Category": null, "Parent URL": null}