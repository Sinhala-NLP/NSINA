{"Source": "Adaderana", "Timestamp": "January 23, 2012 10:16 pm", "Headline": "කම්පියුටර් ජිල්මාට් විද්‍යුත් කාඩ්පත් සාදා ලක්ෂ ගාණකට විදලා", "News Content": "අන්සතු විද්‍යුත් කාඩිපත් වල දත්ත සොරාගනිමින් නැවත එම දත්ත වෙනත් කාඩිපත් වලට පිටපත් කර ව්‍යාජ කාඩිපත් සකස් කර එමගින් විවිධ වෙළඳ ආයතන වලින් භාණ්ඩ හා මුදල් ලබාගනිමින් සිදුකළ මහාපරිමාණ ජාවාරමක් පොලීසිය විසින් අනාවරණය කරගෙන තිබේ. වාර්තාවන අන්දමට සිද්ධිය මෙසේය. පසුගිය 09 වන දින බොරලැස්ගමුව ප‍්‍රදේශයේදි සුපිරි වෙළඳසැලක් වෙත ව්‍යාජ විද්‍යුත් කාඩිපතක් ලබාදී භාණ්ඩ ගත් පුද්ගලයෙකු බොරලැස්ගමුව පොලිසිය මගින් අත්අඩංගුවට ගෙන වැඩිදුර විමර්ශන සදහා අපරාධ පරික්‍ෂණ දෙපාර්තමේන්තුව වෙත භාර දි ඇත. මෙම සැකකරු සන්තකයේ තිබි වීසා කාඩි පත් 02ක්, මාස්ටර් කාඩි 01 ක්,සොයාගෙන ඇති අතර අත්අඩංගුවට ගන්නා ලද එම සැකකරුගෙන් වැඩිදුර ප‍්‍රශ්න කිරිමේන් අනතුරුව ඔහුගේ ප්‍රකාශවලට අනුව හැඳල වත්තල ප‍්‍රදේශයේ පදිංචි තවත් සැකකරුවෙකු අත්අඩංගුවට ගැනීමට පොලීසියට හැකිවී තිබේ. එම සැකකරුගෙන් ප‍්‍රශ්න කිරිමේදි ඔහු විසින් අන්සතු විද්‍යුත් කාඩිපත් වල දත්ත සොරාගනිමින් නැවත එම දත්ත වෙනත් කාඩිපත් වලට පිටපත් කර ව්‍යාජ කාඩිපත් සකස් කර එමගින් විවිධ වෙළද ආයතන වලින් භාණ්ඩ හා මුදල් ලබා ගෙන ඇති බවට කරුණූ අනාවරණය කරගෙන ඇති බව පොලීසිය පවසයි. පසුව හැඳල වත්තල පදිංචි සැකකරු සන්තකයේ තිබි ව්‍යාජ විද්‍යුත් කාඩිපත් 07 ක්, මෙම කාඩිපත් සකසා ගැනිම සදහා යොදා ගන්නා පරිඝණක යන්ත‍්‍ර 02 ක්,දත්ත පිටපත් කිරිමේ යන්ත‍්‍ර 02 ක්,මෙම විද්‍යුත් කාඩිපත් භාවිතයෙන් ලබා ගන්නා ලද එල්.සි.ඩි රුපවාහිණි යන්ත‍්‍ර 02ක්, වායු සම්කරණ 02ක්,හොම්තියේටර් යත්ත‍්‍ර බෆල් 01ක්, ජංගම දුරකථන යන්ත‍්‍ර 02ක්,සහ වෑන් රථයක් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා නිවේදනය කරයි. මෙම විද්‍යුත් කාඞ්පත් සැකසීම සඳහා දත්ත හා තොරතුරු ලබා දුන් තවත් සැකකරුවන් 3 දෙනෙකු 2012-01-19 දින වත්තල ප‍්‍රදේශයේදි අත්අඩංගුවට ගෙන ඇති අතර මෙම සැකකරුවන් 2011-07-18 දින ව්‍යාජ විද්‍යුත් කාඞ්පත් උපයෝගි කරගෙන කොළඹ ප‍්‍රදේශයේ පුද්ගලික බැංකුවකින් රුපියල් ලක්‍ෂ 50 ක පමණ මුදල් හා භාණ්ඩ ලබා ගෙන ඇති බවට කරුණූ අනාවරණය වී ඇති බව වාර්තා වෙයි. අත්අඩංගුවට ගනුලැබූ සැකකරුවන් අලූත්කඩේ මහේස්ත‍්‍රාත් අධිරණයට ඉදිරිපත් කිරිමෙන් අනතුරුව ලබන 03 වන දින දක්වා රක්‍ෂීත බන්ධනාගාර ගත කර ඇති අතර අපරාධ පරික්‍ෂණ දෙපාර්තමේන්තුව වැඩිදුර විමර්ශන පවත්වයි. ඔබ විසින් භාවිතා කරන විද්‍යුත් කාඩිපත පිටස්තර අනවශ්‍ය පුද්ගයින් අතට නොලැබෙන අකාරයෙන් පරිහරණය කිරිමට හා භාණ්ඩ ලබා ගැනිමේන් පසු ලැබෙන රිසිට් පත් ළඟ තබා ගෙන මාසිකව බිල්පත් ගෙවිමෙදි රිසිට් පත් සමග ගෙවිම්පත සසඳා බලන්නැයි පොලීසිය ඉල්ලා සිටියි. එහිදි ඔබ ලබා නොගත් භාණ්ඩයක් සදහා යම් ගෙවීමක් සිදුවී ඇත්නම් පරික්‍ෂණ කටයුතු සදහා අදාළ බලධාරින් වහාම දැනුවත් කරන ලෙස පොලීසිය වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=21591", "Category": null, "Parent URL": null}