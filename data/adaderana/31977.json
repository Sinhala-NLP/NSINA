{"Source": "Adaderana", "Timestamp": "February 27, 2013 10:17 pm", "Headline": "ඇමති බැසිල් ජාතික සංවිධායක තනතුරට", "News Content": "ශ්‍රී ලංකා නිදහස් පක්ෂයේ ජාතික සංවිධායක තනතුර සඳහා අමාත්‍ය බැසිල් රාජපක්ෂ මහතා තේරී පත්වී තිබේ. අද (27) ශ්‍රී ලංකා නිදහස් පක්ෂයේ මධ්‍යම කාරක සභාව රැස්වූ අතර එහිදී ජාතික සංවිධායක තනතුරට අයෙකු පත්කිරීමට නියමිතව තිබී ඇත. එහිදී අමාත්‍ය අනුර ප්‍රියදර්ශන මහතා විසින් අමාත්‍ය බැසිල් රාජපක්ෂ මහතා එම තනතුර සඳහා යෝජනා කළ අතර ආචාර්ය සරත් අමුණුගම මහතා විසින් එකී යෝජනාව ස්ථීර කරන ලදී. ඒ අනුව බැසිල් රාජපක්ෂ මහතා නිතරඟයෙන් ශ්‍රී ලංකා නිදහස් පක්ෂයේ ජාතික සංවිධායකවරයා ලෙස පත්ව ඇත.", "URL": "https://sinhala.adaderana.lk/news.php?nid=31977", "Category": null, "Parent URL": null}