{"Source": "Adaderana", "Timestamp": "October 23, 2017 11:40 am", "Headline": "වත්තල පදිංචි අයෙක් මාවනැල්ලේ හේටල් කාමරයක එල්ලෙයි", "News Content": "මාවනැල්ලේ ලැගුම් හලක කාමරයක් කුළියට ගත් පුද්ගලයෙකු එම කාමරය තුළ දී සිය දිවි හානි කර ගැනිමේ පුවතක් මාවනැල්ල පොලිසියට ඊයේ ( 22 ) වාර්තා විය.මෙලෙස දිවි හානි කර ගෙන ඇත්තේ හැදැල, වත්තල ප‍්‍රදේශයේ පදිංචිකරුවෙකු වන මුල්ලිදරන් නමැති වයස අවුරුදු 50 ක් වන ද්‍රවිඩ ජාතිකයෙකු බව පොලිසිය පැවැසීය. මෙම පුද්ගලයා ඊට පෙර දිනයේ මෙම හෝටලයට පැමිණ කාමරයක් රැගෙන ඇත්තේ පසුදා හෝටලයෙන් යන බව පවසමිනි. නමුත් කාමරයේ නවාතැන් ගත් පුද්ගලයාගෙන් කිසිදු හෝඩුවාවක් එම හෝටලයේ සේවකයන්ට නොලැබුණු හෙයින් ඔවුන් කිහිප දෙනෙකු ගොස් වසා තිබු කාමරය විවෘත කරන ලෙස එම පුද්ගලයාට දන්වා ඇත්තේ 22 දින පස්වරුවේය. අමුත්තාගෙන් හෝටල් සේවකයන්ට කිසිදු උත්තරයක් නොලැබුණු හෙයින් සැකයට පත් සේවකයන් දොර කඩා විපරම් කරන විට මෙම පුද්ගලයා ගෙලවැලලාගෙන මිය ගොස් ඇති අයුරු දැක ඇත.මරණය සම්බන්ධයෙන් පශ්චාත් මරණ පරික්ෂණය අද ( 23 ) පැවැත්විමට නියමිත අතරමාවනැල්ල පොලිස් ස්ථානාධිපති ප‍්‍රධාන පොලිස් පරික්ෂක එම්.ඩී.ඩී නිලංග මහතාගේ උපදෙස් අනුව විශේෂ පොලිස් කණ්ඩායමක් මගින් පරික්ෂණ පැවැත්වේ.", "URL": "https://sinhala.adaderana.lk/news.php?nid=79028", "Category": null, "Parent URL": null}