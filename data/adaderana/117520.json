{"Source": "Adaderana", "Timestamp": "August 26, 2019 01:23 pm", "Headline": "තවත් ජනාධිපති සම්මාන උළෙලක්", "News Content": "විද්‍යාත්මක පර්යේෂණ සඳහා වන ජනාධිපති සම්මාන උළෙල ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද(26) පැවැත්විය. විද්‍යා තාක්ෂණ හා පර්යේෂණ අමාත්‍යංශය, ජනාධිපති කාර්යාලය හා ජාතික පර්යේෂණ සභාව ඒකාබද්ධව සංවිධාන කළ විද්‍යාත්මක පර්යේෂණ සඳහා වන ජනාධිපති සම්මාන උළෙල අද පෙරවරුවේ පැවැත් විය. කොළඹ දී පැවති මෙම සම්මාන උළෙලේ ප්‍රධාන ආරාධිතයා වුයේ ජනාධිපති මෛත්‍රිපාල සිරිසේන මහතායි. මෙම අවස්ථාවට විද්‍යා තාක්ෂණ හා පර්යේෂණ කැබිනට් නොවන අමාත්‍ය සුජීව සේනසිංහ මහතා ද එක්ව සිටියේය. සම්මානලාභීන් වෙත සම්මාන පිරිණැමුණේ ජනාධිපතිවරයා අතින්.", "URL": "https://sinhala.adaderana.lk/news.php?nid=117520", "Category": null, "Parent URL": null}