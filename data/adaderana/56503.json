{"Source": "Adaderana", "Timestamp": "January 20, 2016 05:53 pm", "Headline": "2016 ලෝක ආර්ථික සමුළුව ඇර‍ඹෙයි", "News Content": "2016 ලෝක ආර්ථික සමුළුව අද ස්විට්සර්ලන්තයේ ඩෙවෝස් නුවර දී ආරම්භ වී තිබේ.ශ්‍රී ලංකා අග්‍රමාත්‍ය රනිල් වික්‍රමසිංහ මහතා සහ ලෝක නායකයින් ඇතුළු ආර්ථික විශේෂඥයින් 2000කට අධික සංඛ්‍යාවක් ඊට සහභාගී වු බව අග්‍රමාත්‍ය කාර්යාලය පවසයි. සමුළුව අතරතුර අග්‍රමාත්‍ය රනිල් වික්‍රමසිංහ මහතා ලොව මහා පරිමාණ වෙළෙඳ සමාගම් රැසක ප්‍රධානීන් සමග සාකච්ඡා පවත්වා තිබේ. මෙම වසර තුළ දී ශ්‍රි ලංකාව සමග මහා පරිමාණ ආයෝජන සඳහා හැකි ඉක්මනින් අවතීර්ණ වීමට එම සමාගම්වල ප්‍රධානීන් එහිදි කැමැත්ත පළ කර ඇති බව අග්‍රමාත්‍ය කාර්යාලය සඳහන් කළේය. මීට අමතරව ස්විඩන් අග්‍රමාත්‍ය ස්ටෙෆන් ලෝෆන් සහ තුර්කි අග්‍රමාත්‍ය අහමට් දවොදොග්ලු යන මහත්වරුන් සමග ද අග්‍රමාත්‍ය රනිල් වික්‍රමසිංහ මහතා ද්වීපාර්ශවික සාකච්ඡා පැවැත්වු බවද අග්‍රමාත්‍ය කාර්යාලය නිවේදනය කළේය.", "URL": "https://sinhala.adaderana.lk/news.php?nid=56503", "Category": null, "Parent URL": null}