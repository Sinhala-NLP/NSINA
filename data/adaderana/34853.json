{"Source": "Adaderana", "Timestamp": "June 12, 2013 09:10 am", "Headline": "කොල්ලකරුවන් සිව් දෙනෙක් මාට්ටු ", "News Content": "වාහන කොල්ලකෑම් සහ කප්පම් ගැනීම් කිහිපයකට සම්බන්ධ සැකකරුවන් සිව් දෙනෙකු මිරිහාන විශේෂ අපරාධ මෙහෙයුම් ඒකකයේ නිලධාරීන් කණ්ඩායමක් විසින් අත්අඩංගුවට ගෙන තිබේ. ඊයේ(11) සවස 07ට පමණ හංවැල්ල - ජල්තර ප්‍රදේශයේ දී මොවුන් අත්අඩංගුවට ගෙන ඇති බව සඳහන්වෙයි. සැකකරුවන් සතුව තිබී මෙරට නිෂ්පාදිත ගල්කටස් වර්ගයේ ගිනි අවියක් සහ කොල්ලකන ලද වෑන් රථයක් ද පොලීසිය භාරයට ගෙන ඇත. සැකකරුවන් අද (12) පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34853", "Category": null, "Parent URL": null}