{"Source": "Adaderana", "Timestamp": "April 9, 2019 07:15 am", "Headline": "දරුණු අපරාධකරුවන් බුස්සට මාරු කරන්න තීරණයක්", "News Content": "බන්ධනාගාර ගතව සිටින දරුණු ඝණයේ අපරාධකරුවන් බූස්ස බන්ධනාගාරය වෙත මාරුකර යැවීමට අධිකරණ හා බන්ධනාගාර ප්‍රතිසංස්කරණ අමාත්‍යාංශය තීරණය කර තිබේ. ඉදිරි මාසය තුළ මෙම කටයුතු සිදුකිරීමට සැලසුම් කර ඇති බව බන්ධනාගාර දෙපාර්තමේන්තුව සඳහන් කළේය. ඒ අනුව පාතාල ක්‍රියාකාරකම්වලට සම්බන්ධ සහ මත්ද්‍රව්‍ය ජාවාරම්වලට සම්බන්ධ දරුණු ඝනයේ අපරාධකරුවන් බූස්ස බන්ධනාගාරය වෙත මාරුකර යැවීමට සැලසුම් කර තිබේ. ත්‍රස්ත විමර්ශන කාර්යාංශය භාරයේ පැවති බූස්ස බන්ධනාගාරය පසුගිය සතියේ බන්ධනාගාර දෙපාර්තමේන්තුවට භාරදෙනු ලැබීය. බූස්ස බන්ධනාගාරයේ ආරක්ෂිත මැදිරි ප්‍රතිසංස්කරණය කිරීමේ කටයුතු මේ දිනවල සිදුකෙරෙන අතර එම කටයුතුවලින් අනතුරුව බූස්ස බන්ධානාගාරයේ රැදවියන් රඳවා තැබීමට කටයුතු කරන බව බන්ධනාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=107661", "Category": null, "Parent URL": null}