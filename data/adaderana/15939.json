{"Source": "Adaderana", "Timestamp": "May 7, 2011 09:10 am", "Headline": "ජනපති ඔබාමා බින් ලාඩ්න් ඝාතනය කළ හමුදා කණ්ඩායම හමුවෙයි", "News Content": "අමෙරිකානු ජනාධිපති බැරක් ඔබාමා, ඔසාමා බින් ලාඩ්න් ඝාතනය කළ හමුදා කණ්ඩායමේ සාමාජිකයින් හමුවී තිබේ. අමෙරිකානු ඉතිහාස‍යේ විශිෂ්ටතම හමුදා මෙහෙයුම සිදුකළ පිරිස ලෙස ජනාධිපතිවරයා එම හමුදා‍ කණ්ඩායම හඳුන්වා දී ඇත. බින් ලාඩ්න් නායකත්වය සැපයූ අල්කයිඩා ත්‍රස්ත ජාලයම විනාශ කර දමන බවට අමෙරිකානු ජනාධිපතිවරයා එහිදී සහතික වී ඇති බව විදෙස් මාධ්‍ය වාර්තා කරයි. මෙම අවස්ථාවට ඔසාමා බින් ලාඩ්න් ඝාතන මෙහෙයුමට සහභාගි වූ අමෙරිකානු නාවික කණ්ඩායමේ සාමාජිකයින් සහ යුද හමුදා හෙලිකොප්ටර් නියමු කණ්ඩායමේ සාමාජිකයින් සහභාගී වී ඇති බව සඳහන්ය. වසර ගණනාවක් පුරා අමෙරිකානු ජනතාව මහත් අපේක්ෂාවෙන් සිටි අවස්ථාවක් මෙම හමුදා කණ්ඩායම විසින් උදාකරනු ලැබූ බව අමෙ‍රිකානු ජනාධිපතිවරයා එහිදී අවසන් වශයෙන් ප්‍රකාශ කර ඇත.", "URL": "https://sinhala.adaderana.lk/news.php?nid=15939", "Category": null, "Parent URL": null}