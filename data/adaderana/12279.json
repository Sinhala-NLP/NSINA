{"Source": "Adaderana", "Timestamp": "November 20, 2010 09:44 am", "Headline": "රාජ්‍ය විරෝධී රැලි වලට සහභාගි වී යැයි ලෙබනන් යුවලක් පිටුවහල් කරයි", "News Content": "ශ්‍රි ලංකාවේ සංචාරයක නිරතව සිටි ලෙබනන් ජාතික යුවලක් අද(20) අලුයම රටින් පිටුවහල් කළ බව ආගමන විගමන දෙපාර්තමේන්තුව පවසයි. අපරාධ පරීක්ෂණ දෙපාර්ත‍මේන්තුවේ අධ්‍යක්ෂවරයා විසින් නිකුත් කළ වාර්තාවකට‍ අනුව මෙම පියවර ගත් බව ආගමන විගමන පාලක චූලානන්ද පෙරේරා මහතා පැවසුවේය. මෙම ලෙබනන් ජාතික යුවළ සංචාරක වීසා ලබාගෙන ශ්‍රී ලංකාවට පැමිණ රාජ්‍ය විරෝධී රැලි වලට සහභාගී වී ඇති බවට අපරාධ පරීක්ෂණ දෙපාර්තමේන්තුව තමන්ට වාර්තා කර තිබූ බව චූලානන්ද පෙරේරා මහතා කියා සිටියේය. ඒ අනුව ඔවුන් දෙදෙනා අද අලුයම 2 ට‍ පමණ කටාර් ගුවන් සේවයට අයත් ගුවන් යානයකින් රටින් පිටුවහල් කළ බව හෙතෙම පැවසුවේය.", "URL": "https://sinhala.adaderana.lk/news.php?nid=12279", "Category": null, "Parent URL": null}