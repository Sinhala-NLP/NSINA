{"Source": "Adaderana", "Timestamp": "August 15, 2016 02:26 pm", "Headline": " දුම්රියට ගල් ගැසූ 4ක් රිමාන්ඩ්", "News Content": "කොටුව සිට ගල්කිස්ස දක්වා ධාවනය වූ මුහුදුබඩ දුම්රියකට කොල්ලුපිටිය ප්‍රදේශයේදී ගල් සහ බෝතල් ප්‍රහාරයක් එල්ල කළැයි සැකපිට අත්අඩංගුවට ගත් පුද්ගලයින් සිව්දෙනෙකු ලබන 25 දක්වා රිමාන්ඩ් කර තිබේ.කොල්ලුපිටිය පොලීසිය විසින් අත්අඩංගුවට ගත් සැකකරුවන් කොටුව මහේස්ත්‍රාත් ලංකා ජයරත්න මෙනවිය හමුවට අද ඉදිරිපත් කිරීමෙන් පසු මෙම නියෝගය දී ඇත.මෙම පහරදීමෙන් එක් පුද්ගලයෙකු තුවාල ලබා ඇති බව පොලිසිය අධිකරණය හමුවේ ප්‍රකාශ කර තිබේ.සිද්ධිය සම්බන්ධයෙන් මහජන කැලඹීමක් පවතින බැවින් සැකකරුවන් රක්ෂිත බන්ධනාගාර ගත කරන ලෙස පොලිසිය අධිකරණයෙන් ඉල්ලීමක් කළ අතර එම ඉල්ලීම පිළිගනිමින් කොළඹ කොටුව මහේස්ත්‍රාත් ලංකා ජයරත්න මෙනවිය සැකකරුවන් රක්ෂිත බන්ධනාගාර ගත ක කළ බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=63077", "Category": null, "Parent URL": null}