{"Source": "Adaderana", "Timestamp": "December 24, 2011 09:12 am", "Headline": "උ/පෙළ ප්‍රතිඵල ලබන බදාදා?", "News Content": "උසස් පෙළ ප්‍රතිඵල ලබන බදාදා නිකුත් කෙරෙනු ඇති බව වාර්තා වේ. ඊයේ(23) දිනය වන විටත් අදාළ ඉසඩ් ස්කෝර් අගයන් විශ්ව විද්‍යාල ප්‍රතිපාදන කොමිසම මගින් විභාග දෙපාර්තමේන්තුව වෙත ලබා දී නොමැති බව උසස් අධ්‍යාපන අමාත්‍යාංශයේ ප්‍රකාශකයෙකු පැවසුවේය. කෙසේවෙතත් ලබන අඟහරුවාදා ද මේ පිළිබඳ සාකච්ඡාවක් අදාළ පාර්ශව අතර පැවැත්වීමට නියමිත බව එම ප්‍රකාශකයා පැවසීය. උසස් පෙළ ඉසඩ් ස්කෝර් කඩඉම් ලකුණු ඊයේ ප්‍රකාශයට පත්කිරීමට නියමිතව තිබූ බවට ඇතැම් වාර්තා පළවිය. පැරණි හා නව නිර්දේශයට අදාළ පොදු ඉසඩ්ස්කෝර් අගයක් සැකසීමට නියමිත බැවින් මෙම ප්‍රමාදය සිදුව ඇති බව එස්.බී. දිසානායක අමාත්‍යවරයා පසුගියදා ප්‍රකාශ කළේය.", "URL": "https://sinhala.adaderana.lk/news.php?nid=20899", "Category": null, "Parent URL": null}