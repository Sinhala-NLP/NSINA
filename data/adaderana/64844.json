{"Source": "Adaderana", "Timestamp": "October 9, 2016 09:40 am", "Headline": " අපරාධ  සියයට 70ක් මේ වසරේ විසඳනවා ", "News Content": "මෙරට වාර්තාවන සියලුම අපරාධවලින් සියයට 70ක් මේ වසරේ දෙසැම්බර් 31 වන විට විසඳීමට පියවර ගන්නා බව පොලිස්පති පූජිත් ජයසුන්දර මහතා පවසයි.මහනුවර පූජාපිටිය පොලිස් ස්ථානයක් විවෘත කිරීමේ අවස්ථාවට එක්වෙමින් පොලිස්පතිවරයා ප්‍රකාශ කළේ රජයේ සහ මහජනතාවගේ න්‍යායපත්‍රයට අනුව පොලීසිය කටයුතු කළ යුතු බවයි.එහිදී ඒ මහතා කියා සිටියේ පොලිස් නිලධාරීන් තමන් කෙරෙහි මහජන විශ්වාසය තහවුරු කරගත යුතු බවයි.එහිදී වැඩිදුරටත් අදහස් දැක්වූ ඒ මහතා මෙසේද කියා සිටියේය,“මගේ ආදරණීය පොලිස් නිලධාරී මහතුනි මහත්මියනි, සරල වෙන්න.. මනුස්සයින්ට ආදරය කරන්න.. අහගෙන ඉන්න.. නම්‍යශීලි වෙන්න.. ඒ වගේම තමයි පස්සෙ දොරෙන් වැඩ කරන්න එපා.. ඝෘජුව වැඩ කරන්න. වෙනත් න්‍යාය පත්‍රයන්ට වැඩ කරන්න එපා.” යනුවෙන්ද සඳහන් කළේය.", "URL": "https://sinhala.adaderana.lk/news.php?nid=64844", "Category": null, "Parent URL": null}