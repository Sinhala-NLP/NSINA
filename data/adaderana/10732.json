{"Source": "Adaderana", "Timestamp": "September 9, 2010 09:41 am", "Headline": "විශ්‍රාම වැටුප් වැඩ පිළිවෙල සාර්ථකයි", "News Content": "ස්වයං රැකියාවල නියුතු වෘත්තිකයන්ගේ අනාගත සුරක්ෂිතතාව තහවුරු කිරීම සඳහා ආරම්භ කර ඇති විශ්‍රාම වැටුප් ලබාදීමේ වැඩ පිළිවෙල ඉතා සාර්ථක අන්දමින් ක්‍රියාත්මක වන බව ශ්‍රි ලංකා සමාජ ආරක්ෂණ මණ්ඩලය පවසයි. මේ වන විට මෙම වැඩපිළිවෙල සඳහා පුද්ගලයින් තුන් ලක්ෂ හැත්තෑ දහසක් බඳවා ගැනීමට කටයුතු කර ඇති බව එම මණ්ඩලය සඳහන් කළේය. ඉන් පුද්ගලයින් හයදහස් පන්සිය විසි පස් දෙනෙකුට මාසික විශ්‍රාම වැටුපක හිමිකම ප්‍රදානය කිරීම ආරම්භ කර ඇතැයි ද ශ්‍රි ලංකා සමාජ ආරක්ෂණ මණ්ඩලය ප්‍රකාශ කරයි. පූර්ණ ආබාධිත, අර්ධ ආබාධිත පුරවැසියන් උදෙසා විශ්‍රාම වැටුප් ලබාදෙන සමාජ ආරක්ෂණ මණ්ඩලය දිවයිනේ ස්වයං රැකියා වල නිරත වුවන්ගේ අනාගත සුබසාධනය උදෙසා කැපවී සිටියි.", "URL": "https://sinhala.adaderana.lk/news.php?nid=10732", "Category": null, "Parent URL": null}