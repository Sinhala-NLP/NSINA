{"Source": "Adaderana", "Timestamp": "July 4, 2010 10:09 am", "Headline": "කළගෙඩිහේනේ හොර මත්පැන් හලක් වටලයි", "News Content": "කළගෙඩිහේන, හල්ලම්පිටිය ප්‍රදේශයේ නීතී විරෝධී ආකාරයෙන් පවත්වාගෙන යන ලද මත්පැන් නිෂ්පාදනාගාරයක් වටලා සැකකරුවන් දෙදෙනෙකු අත්අඩංගුවට ගෙන තිබේ. ගබඩාවක මහාපරිමාණ වශයෙන් මෙම මත්පැන් නිෂ්පාදනාගාරය පවත්වා ගෙන ගොස් ඇති බව සුරාබදු අධිකාරි ප්‍රභාත් ජයවික්‍රම පෙරේරා මහතා සඳහන් කළේය. වැටලීමෙන් ගෝඩා බැරල් 90 ක්, ස්ප්‍රීතු ලීටර් 1300 ක් ඇතුළු මත්පැන් නිෂ්පාදනය සඳහා යොදා ගන්නා ලද උපකරණ රැසක් ද සිය භාරයට ගත් බව ඔහු පෙන්වා දුන්නේය. මෙසේ සිය භාරයට ගත් ද්‍රව්‍ය හා භාණ්ඩ වල වටිනාකම රුපියල් ලක්ෂ 25 ඉක්මවන බව ප්‍රභාත් ජයවික්‍රම මහතා ප්‍රකාශ කළේය.", "URL": "https://sinhala.adaderana.lk/news.php?nid=9383", "Category": null, "Parent URL": null}