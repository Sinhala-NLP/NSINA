{"Source": "Adaderana", "Timestamp": "June 14, 2011 10:36 am", "Headline": "කොළඹ -මහනුවර පාරේ රිය අනතුරකින් 8 දෙනෙකුට තුවාලයි", "News Content": "කොළඹ -මහනුවර ප්‍රධාන මාර්ගයේ වලකඩයාව ප්‍රදේශයේ අද(14) උදසෑන සිදු වූ රිය අනතුරකින් පුද්ගලයින් 8 දෙනෙකු තුවාල ලබා කෑගල්ල රෝහලට ඇතුළත් කර තිබේ. ශ්‍රී ලංකා ගමනාගමන මණ්ඩලයට අයත් බස් රථයක් වෑන් රථයක ගැටීමෙන් මෙම අනතුර සිදු වී ඇති බව වාර්තා වේ. මේ අතර බෙලිඅත්ත, වීරකැටිය ප්‍රධාන මාර්ගයේ සිදු වූ රිය අනතුරකින් පුද්ගලයෙකු ජීවීතක්ෂයට පත් වී ඇත. අත්ට්‍රැක්ටරයක් සහ යතුරු පැදියක් එකිනෙක ගැටීමෙන් මෙම අනතුර සිදු වී ඇති බව බෙලිඅත්ත පොලිසිය ප්‍රකාශ කරනු ලැබීය. අනතුරින් තුවාල ලැබූ යතුරු පැදිකරු තංගල්ල රෝහලට ඇතුළත් කිරීමෙන් පසු ජීවිතක්ෂයට පත්විය.", "URL": "https://sinhala.adaderana.lk/news.php?nid=16752", "Category": null, "Parent URL": null}