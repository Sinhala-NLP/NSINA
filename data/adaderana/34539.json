{"Source": "Adaderana", "Timestamp": "June 1, 2013 11:51 am", "Headline": "එංගලන්තය නවසීලන්තයට පරදියි", "News Content": "එංගලන්තය සමග පැවති ප්‍රථම එක්දින තරගයෙන් කඩුලු 5ක ජයක් හිමිකර ගැනීමට නවසීලන්ත කණ්ඩායම සමත්ව තිබේ. තරගයේ කාසිය වාසිය දිනාගත් නවසීලන්ත කණ්ඩායම ප්‍රථමයෙන් පන්දුවට පහරදීමේ වාරය එංගලන්ත කණ්ඩායමට ලබාදුන්නේය. ඒ අනුව එම කණ්ඩායම සිය පන්දුවාර 50 අවසානයේ දී කඩුලු 9ක් දැවී ලකුණු 227ක් ලබාගත්තේය. පිළිතුරු ඉනිම සඳහා පන්දුවට පහරදුන් නවසීලන්ත කණ්ඩායම පන්දුවාර 46.5දී කඩුලු පහක් දැවී ලකුණු 231ක් ලබාගනිමින් ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=34539", "Category": null, "Parent URL": null}