{"Source": "Adaderana", "Timestamp": "June 13, 2016 09:05 am", "Headline": "  3වන ටෙස්ට් තරගයේ අවසන් දිනය අදයි", "News Content": "එංගලන්තය සහ ශ්‍රී ලංකාව අතර පැවැත්වෙන තුන්වන ටෙස්ට් ක්‍රිකට් තරගයේ අවසන් දිනය අදයි.ඊයේ(12) දිනයේ තරගය නතර කරන විට සිය දෙවන ඉනිම සඳහා පන්දුවට පහර දෙමින් සිටි ශ්‍රී ලංකා කණ්ඩායම කිසිදු කඩුල්ලක් නොදැවී ලකුණු 32ක් ලබා සිටියි.ඒ අනුව ශ්‍රී ලංකා කණ්ඩායමට තරගය ජයග්‍රහණය කිරීම සඳහා අද(13) දිනය තුළ ලකුණු 330ක් රැස්කර ගත යුතුව ඇති අතර ඒ සඳහා ඔවුන්ට කඩුලු 10ක් අතැතිව පවතියි.මෙම තරගයේ ප්‍රථම ඉනිම සඳහා එංගලන්ත කණ්ඩායම සියලු දෙනා දැවී ලකුණූ 416ක් ලබා ගත් අතර ඊට පිළිතුරු ලෙස ශ්‍රී ලංකා කණ්ඩායමට ලබාගත හැකි වූයේ ලකුණු 288ක් පමණි.ඒ අනුව ලකුණු 128ක් ඉදිරියෙන් සිටිමින් සිය දෙවන ඉනිම ආරම්භ කළ එංගලන්ත කණ්ඩායම කඩුලු 07කට ලකුණු 233ක් ලබා සිටියදී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා දුනි.", "URL": "https://sinhala.adaderana.lk/news.php?nid=61040", "Category": null, "Parent URL": null}