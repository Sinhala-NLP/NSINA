{"Source": "Adaderana", "Timestamp": "October 26, 2010 03:48 pm", "Headline": "ජ,පුර සරසවියේ පහරදීම -හිමිවරුන්ට එරෙහිව නඩු පැවරෙයි", "News Content": "ශ්‍රී ජයවර්ධනපුර විශ්ව විද්‍යාලයේ පසුගියදා සිදුවු පහරදීම සම්බන්ධයෙන් අදාළ ශිෂ්‍ය භික්ෂූන් වහන්සේලාට එරෙහිව නඩු පවරා තිබේ. දණ්ඩ නීති සංග්‍රහය සහ නවක වද පනතේ අංක එක සහ තුන වගන්ති යටතේ සැකකරුවන්ට ‍එරෙහිව චෝදනා ගොනු කර ඇති බව මිරිහාන පොලිසිය සඳහන් කරනු ලැබීය. අදාළ චෝදනා සම්බන්ධයෙන් එක්‍ ස්වාමීන් වහන්සේ නමකට ලබන 29 වැනිදා නුගේගොඩ මහේස්ත්‍රාත් අධිකරණය හමුවේ පෙනී සිටින ලෙසට නොතීසි නිකුත් කර ඇති බවට ද වාර්තා වේ. පසුගියදා ශ්‍රී ජයවර්ධනපුර විශ්ව විද්‍යාලයේ උපකුලපතිවරයා විශ්ව විද්‍යාලයට අයත් භික්ෂු නේවාසිකාගාරයට ගිය අවස්ථාවේ ඔහු සමග සිටි නිලධාරියෙකුට මෙම පහරදීම සිදුව ඇති බවට හෙළිවිය.", "URL": "https://sinhala.adaderana.lk/news.php?nid=11753", "Category": null, "Parent URL": null}