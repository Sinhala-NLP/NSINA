{"Source": "Adaderana", "Timestamp": "September 8, 2011 09:12 am", "Headline": "පොලිස් වෙඩි පහරින් පාතාල සාමාජිකයා මරුදකියි", "News Content": "ග්‍රෑන්ඩ්පාස් ප්‍රදේශයේ දී පොලිස් වෙඩි පහරින් පාතාල කල්ලි සාමාජිකයෙකු ජීවිතක්ෂයට පත් වී තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කියා සිටියේ ඊයේ රාත්‍රී ග්‍රෑන්ඩ්පාස් පොලිසියට ලැබුණු පැමිණිල්ලකට අනුව වැටලීමක ගිය අවස්ථාවේ දී අදාළ පාතාල කල්ලි සාමාජිකයා පොලිසියට වෙඩි තබා ඇති බවයි. එහි දී පොලිසිය එල්ල කළ වෙඩි ප්‍රහාරයකින් මෙම පුද්ගලයා මිය ගොස් ඇති බව හෙතෙම සඳහන් කරයි. ඔහු සමඟ සිටි තවත් පුද්ගලයින් දෙදෙනෙකු පළාගොස් ඇති බව ප්‍රිශාන්ත ජයකොඩි මහතා ප්‍රකාශ කළේය. ඔවුන් සතුව තිබී ටී-56 ගිනි අවියක් සහ පිස්තෝලයක් ද පොලිසිය භාරයට ගෙන තිබේ. පළාගිය පුද්ගලයින් අත්අඩංගුවට ගැනීම සඳහා විශේෂ පොලිස් කණ්ඩායමක් යොදවා ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කරයි.", "URL": "https://sinhala.adaderana.lk/news.php?nid=18590", "Category": null, "Parent URL": null}