{"Source": "Adaderana", "Timestamp": "December 30, 2016 03:10 pm", "Headline": "ලියාපදිංචි කිරීම් 1 වැනිදා නෑ", "News Content": "කටුනායක බණ්ඩාරනායක ජාත්‍යන්තර ගුවන් තොටුපළ පරිශ්‍රයේ පිහිටි ශ්‍රී ලංකා විදේශ සේවා නියුක්ති කාර්යාංශයේ ලියාපදිංචි කිරීමේ කවුළුවේ කටයුතු ජනවාරි මස 01 වනදා සිට තාවකාලිකව අත්හිටුවා තිබේ.ගුවන් තොටුපළ නවීකරණ කටයුතු හේතුවෙන් නැවත දැනුම් දෙනතුරු එම කටයුතු අත්හිටුවා ඇති බව ශ්‍රී ලංකා විදේශ සේවා නියුක්ති කාර්යංශය සඳහන් කළේය.ඒ අනුව විදේශ රැකියා සඳහා පිටත්ව යන ශ්‍රී ලාංකිකයින්ට කාර්යාංශයේ ලියාපදිංචිය සහ ලියාපදිංචිය අලුත් කර ගැනීමේ කටයුතු ප්‍රධාන කාර්යාලයෙන් හෝ ප්‍රාදේශිය කාර්යාල මගින් සිදු කර ගත හැකි බව එම කාර්යාංශය පැවසුවේය.", "URL": "https://sinhala.adaderana.lk/news.php?nid=67514", "Category": null, "Parent URL": null}