{"Source": "Adaderana", "Timestamp": "August 3, 2017 09:01 am", "Headline": "නීති විරෝධි මත්පැන් හැදූ පුද්ගලයෙක් අත්අඩංගුවට", "News Content": "බදුරලිය, මොරගහහේන්වත්ත ප්‍රදේශයේදී නීති විරෝධී මත්පැන් නිෂ්පාදනය කරන ස්ථානයක් පවත්වාගෙන ගිය පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකාය විසින් සිදුකළ වැටලීමකදී මොහු අත්අඩංගුවට ගෙන ඇති බව වාර්තා වෙයි. එහිදී මත්පැන් නිෂ්පාදනය සඳහා යොදාගත් උපකරණ කිහිපයක් පොලිස් විශේෂ කාර්ය බලකාය භාරයට ගෙන තිබේ. මේ අතර නීති විරෝධී මත්පැන් ළඟ තබාගෙන සිටි පුද්ගලයෙකුද බදුරලිය, මොරගහහේන්වත්ත ප්‍රදේශයේදී පොලිස් විශේෂ කාර්ය බලකාය බාරයට අත්අඩංගුවට ගෙන ඇති බව සඳහන් වෙයි. සැකකරුවන් දෙදෙනා වැඩිදුර පරීක්ෂණ සඳහා බදුරලිය පොලිස් ස්ථානය වෙත බාරදී ඇති බව වාර්තා වෙයි.", "URL": "https://sinhala.adaderana.lk/news.php?nid=75917", "Category": null, "Parent URL": null}