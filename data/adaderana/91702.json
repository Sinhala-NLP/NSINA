{"Source": "Adaderana", "Timestamp": "June 29, 2018 05:12 pm", "Headline": "නිව්යෝක් ටයිම්ස් අනාවරණය ගැන ජනාධිපති කොමිසමක් පත් කරන්න", "News Content": "ද නිව්යෝක් ටයිම්ස් පුවත්පතේ අනාවරණයෙන් සම්බන්ධයෙන් ජනාධිපති කොමිසමක් පත් කර විමර්ශනයක් සිදු කරන ලෙස ජනාධිපති මෛත්‍රීපාල සිරිසේන මහතාගෙන් ඉල්ලා සිටින බව එක්සත් ජාතික පක්ෂ පාර්ලිමේන්තු මන්ත්‍රී හර්ෂණ රාජකරුණා මහතා පවසයි. අද (29) පැවති මාධ්‍ය හමුවකට එක් වෙමින් ඒ මහතා මේ බව ප්‍රකාශ කළේය. ද නිව්යෝක් ටයිම්ස් පුවත්පතේ මාධ්‍යවේදියා සිදුකළ අනාවරණය කළ කරුණු එකවරම පිළිගත නොහැකි බවත් එහෙත් ගමේ සිදුවුයේ කුමක්ද යන්න සම්බන්ධයෙන් අපි හොදාකාරවම දන්නා බව මන්ත්‍රී හර්ෂණ රාජකරුණා මහතා ප්‍රකාශ කළේය. එම කාලයේදී සාරි ඔරලෝසු සහ පුවත් පතේ අනාවරණය කරන පරිදි ටී ෂට් ද බෙදූ බවද ඒ මහතා පැවසීය. හම්බන්තොට වරාය සදා විකුණන තත්ත්වයට පත් කළේ මේ කාරණය නිසාදැයි සැකයක් මතුවන බවත් මේ සම්බන්ධයෙන් ජනාධිපති කොමිසමක් පත්කර හෝ පරීක්ෂණයක් සිදුකරන ලෙස ජනාධිපතිවරයාගෙන් ඉල්ලා සිටින බව ඒ මහතා ප්‍රකාශ කළේය. චයිනා හබර් සමාගම බංග්ලාදේශයේ සහ පිලිපීනයේ මෙවැනි අල්ලස් දීමේ චෝදනා නිසා අසාදු ලේඛණ ගත කර ඇති බවත් චීනයේ ප්‍රධාන සමාගමකට මෙවැනි චොදනාවක් එල්ලවීම සම්බන්ධයෙන් චීන රජයෙන් පරීක්ෂණයක් ලෙස ඉල්ලීමක් කරන බවද හර්ෂණ රාජකරුණා මහතා පැවසීය. මෙම කරුණු අනාවරණය කිරීමට ප්‍රථම රජය ඒ සම්බන්ධයෙන් නොදැන සිටියේදැයි මාධ්‍යවේදීන් කළ විමසීමකට පිළිතුරු ලබාදෙමින් ඒ මහතා ප්‍රකාශ කළේ රජය මේ සම්බන්දයෙන් නොදැන සිටීම පිළිබඳ ගැටළුවක් තිබෙන බවයි.", "URL": "https://sinhala.adaderana.lk/news.php?nid=91702", "Category": null, "Parent URL": null}