{"Source": "Adaderana", "Timestamp": "April 1, 2014 09:26 am", "Headline": "පොලීසියේ 99ට උසස්වීම්", "News Content": "ප්‍රධාන පොලිස් පරීක්ෂකවරුන් 99 දෙනෙකුට උසස්වීම් ලබාදී තිබේ. පොලිස් මුලස්ථානය සඳහන් කළේ ඔවුන් සහකාර පොලිස් අධිකාරී තනතුරට උසස් කර ඇති බවයි. ජනවාරි මස 13 වන දින සිට ක්‍රියාත්මක වන පරිදි අදාළ උසස්වීම් ලබා දී තිබේ. මීට අමතරව තවත් ප්‍රධාන පොලිස් පරීක්ෂකවරුන් විසි හතර දෙනෙකු සහකාර පොලිස් අධිකාරී තනතුරට උසස් කර ඇතත් ඔවුන්ට විරුද්ධව ඇති පරීක්ෂණ අවසන් වන තුරු පොරොත්තු ලේඛනයට ඇතුළත් කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=42216", "Category": null, "Parent URL": null}