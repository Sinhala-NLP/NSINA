{"Source": "Adaderana", "Timestamp": "May 26, 2019 01:03 pm", "Headline": "මිනුවන්ගොඩ පාසලකට බඹර ප්‍රහාරයක්-මාපියන් 51ක් රෝහලට", "News Content": "මිනුවන්ගොඩ ප්‍රදේශයේ පාසල් භූමියකදී බඹර ප්‍රහාරයකට ලක්වීමෙන් පුද්ගලයින් පනස් එක්දෙනෙකු රෝහල් ගත කර ඇත. පාසලේ පැවති ශ්‍රමදානයක් අතරතුර යාබද ඉඩමක තිබූ බඹර කූඩුවක් ඇවිස්සී ඇති බව පොලීසිය පැවසුවේය. එහිදි ශ්‍රමදානයට සහභාගී වී සිටි පාසල් කාර්යය මණ්ඩලය සහ මව්පියන් පනස් එක්දෙනෙකු බඹර ප්‍රහාරයට ලක්ව ඇති අතර ඔවුන් ප්‍රතිකාර සඳහා මිනුවන්ගොඩ රෝහලට ඇතුළත් කර ඇත. ඉන් එක් අයෙකු වැඩිදුර ප්‍රතිකාර සඳහා ගම්පහ රෝහලට මාරුකර යවා ඇති බව වාර්තා වෙයි.", "URL": "https://sinhala.adaderana.lk/news.php?nid=110706", "Category": null, "Parent URL": null}