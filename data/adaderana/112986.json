{"Source": "Adaderana", "Timestamp": "June 29, 2019 10:09 am", "Headline": "තුන්කොන් 20යි20 තරගාවලියේ තායිලන්තය සහ මාලදිවයින අද තරග වදී", "News Content": "තායිලන්ත, මාලදිවයින් සහ මැලේසියා තුන්කොන් 20/20 ක්‍රිකට් තරගාවලියේ තායිලන්තය සහ මාලදිවයින් කණ්ඩායම් අතර තරගය ක්වාලාලම්පුර්හිදී මේ වන විට පැවැත් වේ. තරගයේ ප්‍රථමයෙන් පන්දුවට පහරදුන් මාලදිවයින් කණ්ඩායම නියමිත පන්දුවාර 20 අවසානයේ කඩුලු 06ක් දැවී ලකුණු 153ක් ලබා ගැනීමට සමත් විය. එම ඉනිම වෙනුවෙන් නිලන්ත කුරේ ලකුණු 56ක් සහ උමාර් ආදම් ලකුණු 53ක් ලබාගත්තේය. පිළිතුරු ඉනිම සඳහා පන්දුවට පහරදෙමින් සිටින තායිලන්ත කණ්ඩායම මීට ටික වේලාවකට පෙර පන්දුවාර 9ක් අවසානයේ කඩුලු 2ක් දැවී ලකුණු 69ක් ලබා සිටියේය.", "URL": "https://sinhala.adaderana.lk/news.php?nid=112986", "Category": null, "Parent URL": null}