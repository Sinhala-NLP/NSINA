{"Source": "Adaderana", "Timestamp": "December 21, 2018 05:04 pm", "Headline": "ලංකාව ගැන එක්සත් ජාතීන්ගේ මහ ලේකම් සතුටින්", "News Content": "ශ්‍රී ලංකාවේ පැවැති දේශපාලන අර්බුදය සාමකාමීව සහ ව්‍යවස්ථානූකුලව විසදා ගැනීම සම්බන්ධයෙන් සතුට පළ කරන බව එක්සත් ජාතීන්ගේ මහ ලේකම් ඇන්තෝනියෝ ගුටේරස් පවසයි. නිවේදනයක් නිකුත් කරමින් එක්සත් ජාතීන්ගේ මහ ලේකම්වරයා පෙන්වා දෙන්නේ මෙරට ප්‍රජාතන්ත්‍රවාදී ආයතනවල ක්‍රියාකලාපය පිළිබඳව සෑහිමකට පත් වන බවයි. සියලු දේශපාලන පක්ෂ මෙම ක්‍රියාවලිය අබෝධකර ගනිමින් පවතින තත්ත්වයන් සාමකාමීව විසදා ගැනීමට පියවර ගත යුතු බව ඇන්තෝනියෝ ගුටේරස් මහතා පවසයි. ශ්‍රි ලාංකික ජනතාවගේ අභිලාශයන්ට ගරු කරමින් ඒවා ප්‍රජාතන්ත්‍රවාදීව විසදා ගැනිමට පියවර ගත යුතු බව එක්සත් ජාතීන්ගේ මහ ලේකම්වරයා පෙන්වා දී ඇත. මේ අතර නව රජයක් පත් කිරිම පිළිබඳව ජපාන තානාපති කාර්යාලය ද නිවේදනයක් නිකුත් කර තිබේ. ශ්‍රී ලංකාවේ වර්තමාන දේශපාලන ස්ථාවරත්වය පිළිබඳව සතුටු වන අතර ඒ සඳහා ප්‍රයන්ත දැරූ සියලු පාර්ශවයන්ට සිය ප්‍රසංශාව පල කරන බව ජපාන තානාපති කාර්යාලය පෙන්වා දෙයි. ඉදිරියේදී ශ්‍රී ලංකා රජය සමඟ පවතින පුළුල් සම්බන්ධතාවය තවදුරටත් වර්ධනය කර ගැනිමට කැපවන බව ද එම නිවේදනයේ වැඩිදුරටත් සදහන් කර තිබේ.", "URL": "https://sinhala.adaderana.lk/news.php?nid=101116", "Category": null, "Parent URL": null}