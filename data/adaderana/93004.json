{"Source": "Adaderana", "Timestamp": "July 22, 2018 08:18 am", "Headline": "රහතන් කඳු රක්ෂිතයේ අක්කර 100ක් විනාශයි", "News Content": "බුත්තල ප්‍රාදේශීය ලේකම් කොට්ඨාශයේ බුත්තල මොණරාගල මාර්ගයේ පිහිටා ඇති රහතන් කඳු රක්ෂිතයේ ඊයේ (21)දහවල් හටගත් ගින්න අද (22)උදෑසන වන විට සම්පූර්ණයෙන්ම පාලනය කිරීමට යුද හමුදාව සහ ගින්න නිවීමට එක් වූවන් සමත් විය. මෙම ගින්න ඊයේ සවස සහ රාත්‍රි කාලය පුරාව රක්ෂිතය පුරා වේගයෙන් ව්‍යාප්ත වූ අතර එම නිසා ගින්න මැඩපැවැත්වීමට යුද හමුදා භට කණ්ඩායම් දෙකක් යෙදවීමට සිදු විය. යුද හමුදාවට අමතරව බුත්තල පොලිසිය,ආපදාකලමනාකරන ඒකකය සහ ප්‍රදේශවාසීන් ගින්න මැඩපැවැත්වීමට එක් වු අතර ගින්න නිසා රක්ෂිතයේ අක්කර 100ට අධික භූමි ප්‍රමාණයක් සම්පූර්ණයෙන්ම විනාශ වී ඇති බව අද දෙරණ වාර්තාකරු පැවසීය. මෙම රක්ෂිතය බුත්තල නගරය ආසන්නයේම පිහිටා ඇති අතර එහි තිබූ වසර ගනනාවක් ඉපැරැණි වටිනා ශාක රැසක්ම ගිනිගෙන විනාශ වී ඇති බව අනාවරනය විය. රක්ෂිතය ගිනි ගැනිමට හේතුව මෙතෙක් අනාවරණය වී නොමැති අතර බුත්තල පොලිසිය ඉදිරි විමර්ශන සිදු කරණු ඇති.", "URL": "https://sinhala.adaderana.lk/news.php?nid=93004", "Category": null, "Parent URL": null}