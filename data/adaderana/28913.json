{"Source": "Adaderana", "Timestamp": "November 5, 2012 10:28 am", "Headline": "අතුරුදන් වූවෙකුගේ මළ සිරුරක් සමග නාදුනන මළ සිරුරු 2 ක්", "News Content": "කළුතර දකුණ, වෙට්ටුමකඩ ජුම්මා මස්ජීත් මුස්ලිම් පල්ලිය අසල කළු ගඟේ පාවෙමින් තිබූ නාදුනන මළසිරුරක් සොයා ගෙන තිබේ. මියගිය පුද්ගලයා අවුරුදු 60 ක පමණ වයසේ පසුවන්නෙකු බව පොලීසිය පැවසුවේය. මෘත ශරීරය කළුතර නාගොඩ රෝහලේ තැන්පත් කර ඇත. මේ අතර දින කිහිපයක් අතුරුදන්ව සිටි වල්වල මහ මැදගම ප‍්‍රදේශයේ පදිංචිව සිටි අයෙකුගේ මළ සිරුරක් මහමැදගම ආරාමය අසල ලඳු කැලෑවක තිබී සොයාගත් බව පොලීසිය පවසයි. පශ්චාත් මරණ පරීක්ෂණය මහනුවර රෝහලේ දී අද (05) පැවැත්වීමට නියමිතය. මේ අතර කොටුව මුහුදු තීරයේ දිය මත පාවෙමින් සිටිය දී පොලිසිය විසින් මුදාගෙන රෝහල්ගත කෙරුණු පුද්ගලයෙකු ද මිය ගොස් තිබේ. මියගිය පුද්ගලයාගේ අනන්‍යතාව මෙතෙක් තහවුරු වී නොමැති බව පොලීසිය පවසයි.", "URL": "https://sinhala.adaderana.lk/news.php?nid=28913", "Category": null, "Parent URL": null}