{"Source": "Adaderana", "Timestamp": "October 27, 2016 09:59 am", "Headline": "ඉන්දියානුවන් තිදෙනා කුඩු කිලෝ 2ක් සමග මාට්ටු", "News Content": "මන්නාරම, සිලාවතුර, අරිප්පු ප්‍රදේශයේදී හෙරොයින් කි‍ලෝ ග්‍රෑම් 2ක් සමග ඉන්දීය ජාතිකයින් තිදෙනෙකු අත්අඩංගුවට ගෙන තිබේ.නාවික හමුදාව විසින් අද උදෑසන 5ට පමණ එම සැකකරුවන් අත්අඩංගුවට ගෙන ඇති අතර වැඩිදුර පරීක්ෂණ සඳහා ඔවුන් මුල්ලිකුලම නාවික හමුදා කඳවුරට බාරදී ඇතැයි නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා පැවසීය.මුහුදු මාර්ගයෙන් ඔවුන් මෙම මත්ද්‍රව්‍ය තොගය මෙරටට ගෙනැවිත් ඇත.මේ අතර පසුගිය 18 වෙනිදා අරිප්පු ප්‍රදේශයේ දී නාවික හමුදා බුද්ධි අංශ නාවිකයින් දෙදෙනෙකු සහ නාවිකයෙකුට පහරදීම, සිලාවතුර නාවික හමුදා නිරීක්ෂණ ඒකක දෙකකට පහරදීම හා මෙම මත්ද්‍රව්‍ය ජාවාරම අතර සම්බන්ධයක් පවතින්නේ ද යන්න පිළිබඳ සැක මතු වන බව නාවික හමුදාව සඳහන් කළේය.මත්ද්‍රව්‍ය ජාවාරම් පහසුවෙන් කරගෙනයාම සඳහා නාවික හමුදාව එම ප්‍රදේශයෙන් ඉවත් කිරීමේ කුමන්ත්‍රණයක් සිදුවන්නේ ද යන්න දැඩි සැකයකට තුඩු දෙන කරුණක් බව නාවික හමුදාව පෙන්වා දෙයි.", "URL": "https://sinhala.adaderana.lk/news.php?nid=65433", "Category": null, "Parent URL": null}