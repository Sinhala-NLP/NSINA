{"Source": "Adaderana", "Timestamp": "July 3, 2016 12:40 pm", "Headline": " හෘද රෝගීන්ටත් යහපත් කලක්!", "News Content": "හෘද රෝගීන් සඳහා අවශ්‍ය ස්ටෙන්ට්ස්, රෝගීන්ට නොමිලේ ලබාදීමට කටයුතු කරන ලෙස සෞඛ්‍ය අමාත්‍ය රාජිත සේනාරත්න මහතා බලධාරීන්ට දැනුම් දී තිබේ.හෘද රෝග විශේෂඥ වෛද්‍යවරුන් සමග පැවැති සාකච්ඡාවකට එක්වෙමින් අමාත්‍යවරයා පෙන්වා දී ඇත්තේ මේ වන විට හෘද රෝගීන්ගේ ඇන්ජියෝ ප්ලාස්ටික් ශල්‍ය කර්මය සඳහා අවශ්‍ය ස්ටෙන්ට්ස් රෝගීන් විසින් පෞද්ගලික සමාගම්වලින් මිලදී ගන්නා අතර එහිදී ඇතැම් සමාගම් විසින් බාලවර්ගයේ ස්ටෙන්ට්ස් ද රෝගීන් වෙත ලබා දෙන බවයි.හෘද රෝගීන් සඳහා ලබාදිය යුත්තේ සියයට සියයක් හොඳ ස්ටෙන්ට්ස් බව සඳහන් කර අමාත්‍යවරයා එබැවින් ඒවා නොමිලේ රෝගීන් වෙත ලබාදීමට පියවර ගන්නා ලෙස සෞඛ්‍ය අමාත්‍යාංශ බලධාරීන්ට නියෝග කර තිබේ.", "URL": "https://sinhala.adaderana.lk/news.php?nid=61708", "Category": null, "Parent URL": null}