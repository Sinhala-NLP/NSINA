{"Source": "Adaderana", "Timestamp": "May 26, 2014 12:13 pm", "Headline": " 23 හැවිරිදි ලාංකික තරුණයා සාජාහිදී මුහුදට බිලි", "News Content": "එක්සත් අරාබි එමීර් රාජ්‍යයේ සාජාහිදී මුහුදේ ගිළීමෙන් ශ්‍රී ලාංකික තරුණයෙකු ජීවිතක්ෂයට පත්ව තිබේ. 23 හැවිරිදි මොහු අල්-ඛාන් මුහුදු තීරයේ දිය නෑමට ගොස් සිටියදී මෙලෙස ජීවිතක්ෂයට පත්ව ඇති බවත්, මළ සිරුර කුවෙයිටි රෝහලේ තැන්පත් කර ඇති බවත් විදෙස් පුවත් සේවා උපුටා දක්වයි. එම මුහුදු තීරය නෑමට සුදුසු නොවන බවට පොලීසිය විසින් අනතුරු ඇඟවීමේ දැන්වීම් පුවරුපවා ප්‍රදර්ශනය කර තිබුණද එය නොතකා තරුණයා විසින් මුහුදට බැස ඇති බව කියැවෙයි. පශ්චාත් මරණ පරීක්ෂණය පැවැත්වීමට නියමිතය.", "URL": "https://sinhala.adaderana.lk/news.php?nid=43481", "Category": null, "Parent URL": null}