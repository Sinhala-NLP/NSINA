{"Source": "Adaderana", "Timestamp": "March 19, 2018 12:31 pm", "Headline": "සනත් නිශාන්ත හා ඔහුගේ සොහොයුරු රක්ෂිත බන්ධනාගාරට", "News Content": "පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත පෙරේරා සහ ඔහුගේ සොහොයුරු ආරච්චිකට්ටුව ප්‍රාදේශීය සභාවේ හිටපු සභාපති ජගත් සමන්ත පෙරේරා යන දෙදෙනා මැයි මස 25 වන දින දක්වා රක්ෂිත බන්ධනාගාර ගත ඇත. හලාවත මහාධිකරණ විනිසුරුවරයා විසින් අද(19) නියම කර ඇති බව අද දෙරණ වාර්තාකරු පවසයි. ආරච්චිකට්ටුව ප්‍රාදේශීය ලේකම්වරයාට පහර දීම සම්බන්ධයෙන් පාර්ලිමේන්තු මන්ත්‍රීවරයාට සහ ඔහුගේ සහෝදරයාට එරෙහිව හලාවත මහාධිකරණයේ නඩුවක් විභාග වෙමින් පැවතුණි. එම නඩුවේදී ඇප ලබා දීමේදී සෑම සතියකම ඉරිදා හලාවත පොලීසියට පැමිණ අත්සන් කළ යුතු බවට කොන්දේසියක් පනවා තිබිණි. 2017 අගෝස්තු මාසයේ සිට පොලීසියට පැමිණ අත්සන් නොකිරීම ඔවුන්ට එරෙහිව තිබූ චෝදනාව වේ.", "URL": "https://sinhala.adaderana.lk/news.php?nid=85935", "Category": null, "Parent URL": null}