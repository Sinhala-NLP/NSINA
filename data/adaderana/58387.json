{"Source": "Adaderana", "Timestamp": "March 19, 2016 04:15 pm", "Headline": "පෙළපාලි මෙහෙයවන නායකයින් අතුරුදන් කරවීම වත්මන් රජයේ ප්‍රතිපත්තිය නොවෙයි", "News Content": "රට තුළ ප්‍රජාතන්ත්‍රවාදය හා නිදහස තහවුරු වී ඇති පසුබිමක ඕනෑම අයෙකුට රැස්වීම් පැවැත්විමට සහ පෙළපාලි යාමට නිදහස තිබෙන බව ජනාධිපති මෛත්‍රීපාල සිරිසේන මහතා පවසයි.එවැනි රැස්වීම් සහ පෙළපාලි මෙහෙයවන නායකයින් අතුරුදන් කරවීම වත්මන් රජයේ ප්‍රතිපත්තිය නොවන බව ජනාධිපතිවරයා පෙන්වා දෙයි.අද(19) පෙරවරුවේ අම්පාර පාලමුනෙයි මහජන ක්‍රිඩාංගණයේ පැවැති මුස්ලිම් කොංග්‍රසයේ 19 වන ජාතික සම්මේලනයට එක්වෙමින් ජනාධිපතිවරයා මේ බව ප්‍රකාශ කර තිබේ.කුමන සටන් පාඨ ඉදිරිපත් කළ ද ඉදිරි වසර 05 අවසන් වන තුරු ආණ්ඩුව වෙනස් කිරීමට කිසිවෙකුට නොහැකි බව ජනාධිපතිවරයා එහිදී සඳහන් කළේය.", "URL": "https://sinhala.adaderana.lk/news.php?nid=58387", "Category": null, "Parent URL": null}