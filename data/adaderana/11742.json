{"Source": "Adaderana", "Timestamp": "October 26, 2010 08:52 am", "Headline": "ඉන්ධන වංචාවට සම්බන්ධ සෙබළු ගැන පරීක්ෂණයක් ", "News Content": "කෝටි ගණනක ඉන්ධන වංචාවක් සම්බන්ධයෙන් සැකපිට නාවික හමුදා සෙබළුන් සිව්දෙනෙකු සම්බන්ධයෙන් පරීක්ෂණ සිදු කිරීමට නාවික හමුදාව අපරාධ පරීක්ෂණ දෙපාර්තමේන්තුව වෙත බාර දී තිබේ. මෙම නාවික හමුදා සෙබළුන් සිව්දෙනා දීර්ඝ කාලයක සිට මෙම ‍වංචාව සිදු කර ඇති බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා ප්‍රකාශ කළේය. ඔවුන් සම්බන්ධයෙන් හෙළි වූ තොරතුරු මත වැඩිදුර පරීක්ෂණ සඳහා පොලිස් අපරාධ පරීක්ෂණ දෙපාර්තමේන්තුව වෙත ඊයේ(25) පස්වරුවේ බාර දුන් බව අතුල සෙනරත් මහතා ප්‍රකාශ කළේය.", "URL": "https://sinhala.adaderana.lk/news.php?nid=11742", "Category": null, "Parent URL": null}