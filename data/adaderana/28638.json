{"Source": "Adaderana", "Timestamp": "October 26, 2012 02:19 pm", "Headline": "දැව ජාවාරම්කරුවෙක් මාට්ටු", "News Content": "අනවසරෙන් ඉරන ලද බුරුත දැව කඳන් තොගයක් සමග පුද්ගලයෙකු සෙට්ටිකුලම, තම්පනේ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ගනේෂපුරම් කඳවුරේ නිලධාරීන් කණ්ඩායමක් විසින් සිදුකරන ලද වැටලීමකදී සැකකරු අත්අඩංගුවට ගෙන ඇති බව සඳහන්ය‍. එහිදී බුරුත දැව කඳන් තොගයට අමතරව දැව ඉරීම සඳහා යොදාගත් උපකරණ කිහිපයක් ද විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා සෙට්ටිකුලම පොලිස් ස්ථානයට භාරදුන් බව විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=28638", "Category": null, "Parent URL": null}