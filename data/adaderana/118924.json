{"Source": "Adaderana", "Timestamp": "September 12, 2019 11:22 am", "Headline": "‍රාගම-වත්තල ඇතුළු ප්‍රදේශ රැසකට ජල කප්පාදුවක්", "News Content": "රාගම සහ වත්තල ඇතුළු ප්‍රදේශ රැසකට අද(12) පස්වරු 01.00දක්වා ජල සැපයුම අත්හිටුවා ඇති බව ජාතික ජල සම්පාදන හා ජලාපවහන මණ්ඩලය පවසයි. වත්තල - මාබෝල, ජා - ඇල සහ කටුනායක - සීදුව නගර සභා බලප්‍රදේශ, වත්තල, මහර සහ ජා - ඇල ප්‍රාදේශීය සභා බල ප්‍රදේශ සහ ගම්පහ ප්‍රාදේශීයසභා බල ප්‍රදේශයේ කොටසකට ජල සැපයුම අත්හිටුවා ඇති බව එම මණ්ඩලය සඳහන් කළේය. පසුගිය අඟහරුවාදා පෙරවරු 09.00 සිට පැය 18ක ජල අත්හිටුවිමක්සිදු කර ජල නල පද්ධතියේ අළුත්වැඩියා කටයුක්තක් සිදු කර තිබුණි. එහිදී අළුත්වැඩියා කළ ජලනලයක් පුපුරායාම හේතුවෙන් අද දිනයේ ජලය අත්හිටුවිමට සිදු වූ බව ජාතික ජල සම්පාදන හා ජලාපවහන මණ්ඩලය පවසයි.", "URL": "https://sinhala.adaderana.lk/news.php?nid=118924", "Category": null, "Parent URL": null}