{"Source": "Adaderana", "Timestamp": "August 13, 2011 10:32 am", "Headline": "අලි සංගණනය දෙවන දිනටත්", "News Content": "දීප ව්‍යාප්ත වන අලි සංගණනය දෙවන දිනටත් අද(13) සිදුවෙයි. ඊයේ(12) දිනයේ ප්‍රදේශ රැසක අලි සංගණනය කිරීමේ කටයුතුවල සිය නිලධාරීන් නිරතව සිටි බව වනජීවී අධ්‍යක්ෂ ජනරාල් එච්.ඩී.රත්නායක මහතා සඳහන් කළේය. මේ අතර වන අලි සංගණනයේ දී කිසිදු අයුරකින් අලින් වෙනත් කිසිවෙකුට හෝ ලබානොදෙන බව වනජීවී අමාත්‍ය එස්.එම්. චන්ද්‍රසේන මහතා පවසයි. අලි සංගණනයේ අතුරු අරමුණු නොමැති බව මින්නේරිය ජාතික වනෝද්‍යානයේ අලි සංගණනයට එක්වෙමින් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=18035", "Category": null, "Parent URL": null}