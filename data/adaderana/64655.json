{"Source": "Adaderana", "Timestamp": "October 2, 2016 04:46 pm", "Headline": " පලනිගෙන් තොණ්ඩමන්ට චෝදනා", "News Content": "දෛනික වැටුප වැඩි කරන ලෙසට බල කරමින් වතු කම්කරුවන් ආරම්භ කර ඇති වැඩ වර්ජනය පිටුපස ලංකා කම්කරු කොංග්‍රසයේ මහ ලේකම් ආරුමුගන් තොණ්ඩමන් මහතා සිටින බවට අමාත්‍ය පලනි දිගම්බරම් මහතා චෝදනා කරයි.වතුකරය තුළ තමන්ට දැඩි බලයක් ඇති බව පෙන්වා අමාත්‍යධුරයක් ලබා ගැනීම තොණ්ඩමන් මහතාගේ අපේක්ෂාව බව කඳුරට නව ගම්මාන, යටිතල පහුකම් හා ප්‍රජා සංවර්ධන අමාත්‍ය පලනි දිගම්බරම් මහතා පවසයි.හැටන් ප්‍රදේශයේ පැවැති ජන හමුවකට එක්වෙමින් අමාත්‍යවරයා මේ අදහස් පඵ කළේය.වතු කම්කරුවන්ගේ වැටුප් වැඩි කිරීම සම්බන්ධයෙන් සාමුහික ගිවිසුම් අත්සන් කළ යුත්තේ වතු ඒකාබද්ධ වෘත්තීය සමිති සහ වතු හාම්පුතුන්ගේ සංගමය බව පලනි දිගම්බරම් අමාත්‍යවරයා පෙන්වා දෙයි.මැතිවරණයට පෙර රුපියල් 1000ක දෛනික වැටුපක් ලබා දෙන බවට වතු කම්කරු ජනතාවට පොරොන්දු ලබාදුන් වෘත්තීය සමිති නායකයෙකු වන තොණ්ඩමන් මහතා අනිවාර්යෙන් එම වැටුප ලබාදීමට කටයුතු කළ යුතු බව පලනි දිගම්බරම් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=64655", "Category": null, "Parent URL": null}