{"Source": "Adaderana", "Timestamp": "October 26, 2012 10:22 am", "Headline": "  මගීන්ගේ පහසුවට ආපනශාලා 2ක් විවෘත කරයි", "News Content": "මගී ප්‍රවාහන බස් රථ නැවතුම් ආපනශාලා දෙකක් ජාතික ගමනාගමන කොමිෂන් සභාවේ මැදිහත්වීමෙන් විවෘත කර තිබේ. ගාල්ල - කොළඹ මාර්ගයේ මාදම්පාගම, උස්මුදුලාව ප්‍රදේශයේ සහ බලපිටිය බස් නැවතුම්පොළ ආසන්න‍යේ එම ආපනශාලා විවෘත කර ඇත. මගීන්ට සෞඛ්‍ය ආරක්ෂිත ආහාරපාන ලබාදීම සඳහා ප්‍රමාණවත් පහසුකම් සහිතව මෙම ආපනශාලා ඉදිකර තිබේ. පෞද්ගලික ප්‍රවාහන සේවා අමාත්‍ය සී.බි. රත්නායක මහතා ඇතුළු නිලධාරීන්ගේ ප්‍රධානත්වයෙන් විවෘත කෙරුණු මෙම ආපනශාලා දකුණු පළාත් සෞඛ්‍ය අමාත්‍යාංශ නිලධාරින්ගේ අධීක්ෂණයට යටත් කිරීමට නියමිතය.", "URL": "https://sinhala.adaderana.lk/news.php?nid=28631", "Category": null, "Parent URL": null}