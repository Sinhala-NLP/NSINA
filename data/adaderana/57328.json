{"Source": "Adaderana", "Timestamp": "February 18, 2016 11:19 am", "Headline": "අනතුරු 2යි- මරණ 2යි- 5ක් තුවාලයි", "News Content": "ගල්නෑව, මිදැල්ලෑව ප්‍රදේශයේ සිදුවූ රිය අනතුරකින් පුද්ගලයෙකු මියගොස් තවත් සිව් දෙනෙකු තුවාල ලබා තිබේ.වෑන් රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ රියදුරු සහ වෑන් රථයේ ගමන් කළ පුද්ගලයින් සිව් දෙනෙකු ගල්නෑව රෝහලට ඇතුළත් කර ඇති අතර එහිදී රියදුරු මියගොස් තිබේ.මියගොස් ඇත්තේ කටියාව ප්‍රදේශයේ පදිංචිව සිටි 39 හැවිරිදි පුද්ගලයෙකි.තුවාලකරුවන් වැඩිදුර ප්‍රතිකාර සඳහා අනුරාධපුර රෝහලට මාරු කර යවා තිබේ.මේ අතර කලවංචිකුඩි, කළුදාවලි ප්‍රදේහයේ සිදුවූ රිය අනතුරකින්ද 62 හැවිරිදි පුද්ගලයෙකු මියගොස් ඇති බව පොලීසිය පවසයි.යතුරුපැදියක් එම දෙසටම ගමන් කළ තවත් යතුරුපැදියක් පසුකරයාමට උත්සාහ කිරීමේදී එකිනෙක ගැටීමෙන් අනතුර සිදුව ඇති බව සඳහන්ය.අනතුරෙන් එක් යතුරුපැදිකරුවෙකු මියගොස් ඇති අතර අනතුරට වගකිව යුතු අනෙක් යතුරුපැදිකරු තුවාල ලබා කලවංචිකුඩි රෝහලේ ප්‍රතිකාර ලබන බව පොලීසිය පවසයි.", "URL": "https://sinhala.adaderana.lk/news.php?nid=57328", "Category": null, "Parent URL": null}