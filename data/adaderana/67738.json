{"Source": "Adaderana", "Timestamp": "January 5, 2017 11:55 am", "Headline": " දඹුල්ලේ බදු නොගෙවූ වෙළෙඳසැල් රජයට පවරාගනියි?", "News Content": "දඹුල්ල ආර්ථික මධ්‍යස්ථානයට අයත් වෙළෙඳසැල් 150ක් පමණ පැය 24ක් ඇතුළත රජයට පවරාගැනීමට සූදානමක් පවතින දඹුල්ල ආර්ථික මධ්‍යස්ථානයේ ව්‍යාපාරිකයින් පවසයි.මාසික කුලී මුදල ගෙවීම් පැහැර හැරීම හේතුවෙන් බදු ගිවිසුම් අහෝසි වී ඇති වෙළෙඳසැල් පැය 24ක් ඇතුළත බාර දෙන ලෙස දඹුල්ල ප්‍රදේශීය ලේකම්වරිය විසින් එම වෙළෙන්දන්ට ලිඛිතව දැනුම්දී ඇති බව වාර්තා වෙයි.මේ වනවිට ප්‍රාදේශීය ලේකම්වරියගේ අත්සනින් යුතු ලිපි වෙළෙන්දන් වෙත යොමු කර තිබෙන බවද සඳහන්ය.එම කඩකාමර නීතිවිරෝධී ලෙස පවරා ගැනීමට ඉඩ නොදෙන බවත්, මෙය රජය අපහසුතාවට පත්කිරීම සඳහා නිලධාරීන් විසින් ක්‍රියාත්මක කරන වැඩපිළිවෙළක් බවත් ආර්ථික මධ්‍යස්ථාන වෙළෙඳ සංගමය පවසයි.දඹුල්ල වෙළෙඳ සංගමයේ සභාපති යූ.ආර්. දයානන්දසිරි මහතා ප්‍රකාශ කර සිටියේ මේ සම්බන්ධයෙන් නීතිමය පියවර ගැනීමට අපේක්ෂා කරන බවයි.", "URL": "https://sinhala.adaderana.lk/news.php?nid=67738", "Category": null, "Parent URL": null}