{"Source": "Adaderana", "Timestamp": "December 4, 2014 08:37 am", "Headline": "ඖෂධ සමාගම් නියෝජිතයින්ට ආචාරධර්ම උගන්වයි", "News Content": "ඖෂධ සමාගම් වල නියෝජිතයින් සඳහා ආචාරධර්ම පද්ධතියක් හඳුන්වාදීමට ජාතික ඖෂධ අධිකාරිය තීරණය කර තිබේ. ඖෂධ ආනයනය කරන සමාගම් වල නියෝජිතයින් සඳහා මෙම ආචාරධර්ම පද්ධතිය හඳුන්වාදීමට නියමිතය. ඊට අදාළ මුලික කටයුතු මේ දිනවල ආරම්භ කර ඇති බව ජාතික ඖෂධ අධිකාරියේ සභාපති වෛද්‍ය අමල් හර්ෂද සිල්වා මහතා සඳහන් කළේය. ඖෂධ නීතිගත වාණිජ මණ්ඩලය හා එක්ව මෙම ආචාරධර්ම පද්ධතිය හඳුන්වා දීමට නියමිතය. ඖෂධ සමාගම් වල නියෝජිතයින් වෛද්‍යවරුන් සමඟ කටයුතු කිරීමේ දී පිළිපැදිය යුතු කරුණු ඇතුළත්ව මෙම ආචාරධර්ම පද්ධතිය සකස් කිරීමට සැළසුම් කර ඇත.", "URL": "https://sinhala.adaderana.lk/news.php?nid=47777", "Category": null, "Parent URL": null}