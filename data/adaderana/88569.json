{"Source": "Adaderana", "Timestamp": "May 5, 2018 03:49 pm", "Headline": "බදුල්ලේ අවුරුදු 200 ක් පැරණි ගසක් කපලා (ඡායාරූප සහිතයි)", "News Content": "බදුල්ල නගර මධ්‍යයේ දිස්ත්‍රික් ලේකම් කාර්යාලය ඉදිරිපිට තිබූ අවුරුදු 200 ක් පමණ පැරණි ගසක් කප්පාදු කර තිබේ. මාර්ග සංවර්ධන අධිකාරීයේ උපදෙස් මත දැව සංස්ථාව විසින් අදාළ ගස කප්පාදු කර ඇත. ප්‍රදේශවාසීන් පවසන්නේ මෙම ගස රත් සඳුන් ගසක් බවත් අවස්ථා කිහිපයකදී මෙහි දිරාගිය අතු මාර්ගයට කඩා වැටුණු බවත් එහෙත් අවදානම් අතු ඉවත් කිරීම වෙනුවට අදාළ ඉපැරණි රත් සඳුන් ගස සම්පූර්ණයෙන් කප්පාදු කරීමට ඔවුන් කටයුතු කර ඇති බවයි. කෙසේ වෙතත් දැව සංස්ථාවෙන් පැමිණි පුද්ගලයින් ප්‍රකාශ කර ඇත්තේ මෙය මහෝගනී ගසක් බවයි. ප්‍රදේශවාසීන් මෙම සිදුවීම සම්බන්ධයේ අප්‍රසාදය පළ කර බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=88569", "Category": null, "Parent URL": null}