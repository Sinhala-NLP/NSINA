{"Source": "Adaderana", "Timestamp": "March 24, 2013 08:19 pm", "Headline": "මදන මෝදක ගුලි ඇද්ද ලොරියක් අල්ලයි", "News Content": "මදුරන්කුලියේ සිට කල්පිටිය දක්වා ලොරියකින් ප්‍රවාහනය කරමින් තිබු මදන මෝදකය ගුලි 1725 ක් අඩංගු පැකට් 71 ක් සමග රතිඤ්ඤා තොගයක් සමග ‍පුද්ගලයින් දෙදෙනෙකු කල්පිටිය නාරක්කල්ලිය පොලිස් මාර්ග බාධකයේදී අද (24) දහවල් අත්අඩංගුවට ගෙන තිබේ. මදන මෝදකය හෝ රතිඤ්ඤා ප්‍රවාහනය කිරීම සදහා සැකකරුවන් බලපත්‍ර ලබා ගෙන තිබී නැතැයි අද දෙරණ වාර්තාකරු පවසයි. මදන මෝදකය සහ රතිඤ්ඤා තොගය සහ ඒවා ප්‍රවාහනය කළ බව කියන ලොරියේ රියදුරුද පොලිස් බාරයට ගෙන ඇත. ඔවුන් මදුන්කුලිය ප්‍රදේශයේ පදිංචිකරුවන් බව පොලීසිය කියයි. අත්අඩංගුවට ගෙන ඇති සැකකරුවන්,ලොරිය, රතිඤ්ඤා සහ මදන මෝදකය තොගය අධිකරණයට ඉදිරිපත් කිරීම සදහා කල්පිටිය පොලීසියට බාරදී ඇත.", "URL": "https://sinhala.adaderana.lk/news.php?nid=32707", "Category": null, "Parent URL": null}