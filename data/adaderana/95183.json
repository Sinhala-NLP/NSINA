{"Source": "Adaderana", "Timestamp": "August 29, 2018 11:07 am", "Headline": "තංගල්ල ඩිපෝව ඉදිරිපිට විරෝධතාවක්", "News Content": "අසාධාරණ ලෙස රියදුරෙකුගේ සේවය අත්හිටු ඇති බව කියමින් අනෙක් රියදුරන් තංගල්ල ඩිපෝව ඉදිරිපිට විරෝධතාවයක් නිරතව ඇත. දක්ෂිණ අධිවේගී මාර්ගයේ ධාවනය වන තංගල්ල - කොළඹ බස් රථයේ රියදුරු මහතා පසුගිය 25 දින අධිවේගී මාර්ගයේ ධාවනය කරද්දී සිදු වූයේ යැයි කියන සිද්ධියක් සම්බන්ධයෙන් ඔහුගේ සේවය තාවකාලිකව අත්හිටුවා තිබේ. මෙම සේවකයා අසාධාරණ ලෙස සේවයෙන් ඉවත් කළේ යැයි කියමින් ඊයේ (28) දහවල් 12.00 සිට තංගල්ල ඩිපෝවේ සියලුම බස්රථ ධාවනයෙන් ඉවත්වූ අතර එහි රියදුරු මහතුන් අද (29) උදෑසන තංගල්ල ඩිපෝව ඉදිරිපිටදී විරෝධතාවයක නිරත විය. මීට අමතරව සේවක වැටුප් වැඩි කිරීම, අධික දඩ මුදල් ඉවත් කිරීම හා සුදුසුකම් අනුව උසස්වීම් ලබාදෙන ලෙසද විරෝධතාකරුවන් ඉල්ලා සිටියි. (ඡායා රූප-අනීෂ මානගේ)", "URL": "https://sinhala.adaderana.lk/news.php?nid=95183", "Category": null, "Parent URL": null}