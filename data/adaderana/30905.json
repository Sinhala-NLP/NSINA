{"Source": "Adaderana", "Timestamp": "January 20, 2013 08:29 am", "Headline": "පිරමීඩ සෙල්ලම අන්තර්ජාලයත් ගිල ගනියි", "News Content": "අන්තර්ජාලය යොදා ගනිමින් පිරමීඩ ආකාරයේ ව්‍යාපාරයක් පවත්වාගෙන යාම පිළිබඳ තොරතුරු ලැබී ඇති බව ශ්‍රී ලංකා පරිගණක හදිසි ප්‍රතිචාර සංසදය පවසයි. මෙරට ඇතැම් පුද්ගලයින් මේ වන විටත් මෙම ව්‍යාපාරයට සම්බන්ධ වී ඇති බව එහි මාධ්‍ය ප්‍රකාශක ජ්‍යෙෂ්ඨ තොරතුරු ආරක්ෂක ඉංජිනේරු රොෂාන් චන්ද්‍රගුප්ත මහතා සඳහන් කළේය. මෙය ශ්‍රී ලංකාවේ මහබැංකුව විසින් තහනම් කරන ලද ව්‍යාපාරයක් බව රොෂාන් චන්ද්‍රගුප්ත මහතා පැවසුවේය. අදාළ ව්‍යාපාරය පවත්වාගෙන යනු ලබන වෙබ් අඩවි දෙකක් පිළිබඳ මේ වන විට තොරතුරු ලැබී ඇති බවද රොෂාන් චන්ද්‍රගුප්ත මහතා ප්‍රකාශ කළේය.", "URL": "https://sinhala.adaderana.lk/news.php?nid=30905", "Category": null, "Parent URL": null}