{"Source": "Adaderana", "Timestamp": "June 4, 2019 04:48 pm", "Headline": "අනවසරයෙන් ඇද තිබූ විදුලි රැහැනක ගැටි පුද්ගලයෙක් මිය යයි", "News Content": "මීටියාගොඩ, මලවැන්න ප්‍රදේශයේදී විදුලි සැර වැදීමෙන් පුද්ගලයෙකු මියගොස් තිබේ. කුරුඳු ඉඩමක රැකියාවේ නිරත වී සිට ඇති අදාල පුද්ගලයා එහි වාඩියක අනවසරයෙන් ඇඳ තිබූ විදුලි රැහැනක ගැටී ඇති බව පොලිසිය පැවසුවේය. බරපතල තත්ත්වයේ පසු වූ ඔහු බලපිටිය රෝහලට ඇතුලත් කිරීමේදී මියගොස් තිබේ. මියගොස් ඇත්තේ තෙල්වත්ත, මලවැන්න ප්‍රදේශයේ පදිංචිව සිටි 58 හැවිරිදි පුද්ගලයෙක්. සිද්ධිය සම්බන්ධයෙන් අනවසරයෙන් විදුලිය ලබාගත් පුද්ගලයා අත්අඩංගුවට ගෙන ඇති අතර මීටියාගොඩ පොලිසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111320", "Category": null, "Parent URL": null}