{"Source": "Adaderana", "Timestamp": "June 21, 2012 06:13 pm", "Headline": " රට පුරා මහා පරිමාණ සිමෙන්ති ගබඩා පරීක්ෂාවට ජොනීගෙන් උපදෙස්", "News Content": "දිවයින පුරා ඇති මහා පරිමාණ සිමෙන්ති ගබඩා වහාම ක්‍රියාත්මක වන පරිදි පරීක්ෂාවට ලක්කරන ලෙස සමූපකාර හා අභ්‍යන්තර වෙළඳ කටයුතු අමාත්‍යවරයා පාරිභෝගික අධිකාරියට නියෝග කර තිබේ. සමූපකාර හා අභ්‍යන්තර වෙළඳ අමාත්‍යාංශය නිකුත් කළ නිවේදනයක සඳහන් වන පරිදි අද සිට ක්‍රියාත්මක වන පරිදි මෙම පරීක්ෂා කිරීම් සිදු කරන ලෙස අමාත්‍යවරයා නියෝග කර ඇත. සෑම මසකට වරක්ම මහා පරීමාණ සිමෙන්ති ගබඩා පරීක්ෂා කරන ලෙස ‍ ජොන්ස්ටන් ප්‍රනාන්දු අමාත්‍යවරයා පාරිභෝගික අධීකාරියේ සභාපති රූම් මර්ෂුක් මහතාට දැනුම් දී තිබේ. ජනතාවට ප්‍රමිතියෙන් යුතු සිමෙන්ති ලබාදීම සඳහා පියවර ගැනීමේ අරමුණින් අමාත්‍යවරයා ‍විසින් මෙම නියෝගය කර ඇති බව සමූපකාර හා අභ්‍යන්තර වෙළඳ අමාත්‍යාංශය නිකුත් කළ නිවේදනයේ සඳහන් කරයි.", "URL": "https://sinhala.adaderana.lk/news.php?nid=25216", "Category": null, "Parent URL": null}