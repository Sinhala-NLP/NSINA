{"Source": "Adaderana", "Timestamp": "January 8, 2018 12:37 pm", "Headline": " බණ්ඩාරනායක ශ්‍රීමතානන්ගේ ජන්ම දිනය සැමරෙයි ", "News Content": "ශ්‍රී ලංකා නිදහස් පක්ෂයේ නිර්මාතෘවරයා මෙන්ම හිටපු අග්‍රමාත්‍යවරයෙකු වූ එස්.ඩබ්ලිව්.ආර්.ඩී බණ්ඩාරනායක මහතාගේ 119 වන ජන්ම දින සැමරුම් උත්සවය අද (08) උදෑසන පැවැත්වුණි. ගාලුමුවදොර පිහිටි බණ්ඩාරනායක පිළිරුව ඉදිරිපිටදී මෙම සැමරුම් උත්සවය පවත්වා තිබේ. ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැති සැමරුම් උත්සවයට හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය මෙන්ම ශ්‍රී ලංකා නිදහස් පක්ෂයේ ජ්‍යේෂ්ඨයින් ඇතුළු මැති ඇමතිවරුන් රැසක් සහභාගී වී සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=82673", "Category": null, "Parent URL": null}