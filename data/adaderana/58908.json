{"Source": "Adaderana", "Timestamp": "April 4, 2016 09:00 am", "Headline": "දැලි පිහියෙන් කිරි කන්නේ අදයි", "News Content": "අද දෙරණ සංවිධානය කරනු ලබන කතිකා මාලාවේ දෙවැන්න\"දැලි පිහියෙන් කිරි කෑම - 02 වන අදියර\"විශේෂ ජනමාධ්‍ය කතිකාව අද(04) උදෑසන 09.30ට කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී ආරම්භ වෙයි.'නූතන මාධ්‍යවේදියා හමුවේ පවත්නා අභියෝග'පිළිබඳ ක්ෂේත්‍රයේ ප්‍රවීණයින්,විද්වතුන් හා බුද්ධිමතුන් එක්ව මෙම සංවාදය පැවැත්වීමට නියමිතය. ප්‍රවීණ ජනමාධ්‍යවේදී ආචාර්ය රංග කලංසූරිය මහතා විසින් මෙම ජන මාධ්‍ය කතිකාවත මෙහෙයවනු ලබන අතර මෙහි විශේෂ දේශනය මහාචාර්ය කාලෝ ෆොන්සේකා මහතා විසින් සිදු කරයි.මෙම සංවාද මණ්ඩපය සඳහා ජනමාධ්‍ය අමාත්‍ය ගයන්ත කරුණාතිලක, නියෝජ්‍ය අමාත්‍ය කරුණාරත්න පරණවිතාණ, පාර්ලිමේන්තු මන්ත්‍රී විජිත හේරත්, පාර්ලිමේන්තු මන්ත්‍රී වෛද්‍ය රමේෂ් පතිරණ සහ ප්‍රවීණ මාධ්‍යවේදී මොහාන් සමරණායක යන මහත්වරුන් සහභාගීවිමට නියමිතය.මෙම සංවාද මණ්ඩපය අද උදෑසන 09.30 සිට අද දෙරණ 24 x 7 නාලිකාව ඔස්සේ සජිවිව විකාශය කෙරෙයි.", "URL": "https://sinhala.adaderana.lk/news.php?nid=58908", "Category": null, "Parent URL": null}