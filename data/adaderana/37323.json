{"Source": "Adaderana", "Timestamp": "September 11, 2013 09:01 am", "Headline": "පළාත් සභා ක්‍රමයේ සියලු ප්‍රතිලාභ ජනතාවට ලබාදෙනවා ", "News Content": "13 වැනි සංශෝධනයේ නියම ප්‍රතිලාභ ජනතාවට ලබා දිය හැක්කේ තමන්ට බව ඊ.පී.ඩී.පී පක්ෂය පවසයි. උතුරු පළාත් සභා මැතිවරණය සඳහා එක්සත් ජනතා නිදහස් සන්ධානය නියෝජනය කරමින් ඉදිරිපත්ව සිටින යාපනය දිස්ත්‍රික් කණ්ඩායම් නායක ඊ.පී.ඩී.පී පක්ෂයේ එස් . තවරාසා මහතා පවසන්නේ පළාත් සභා ක්‍රමයේ සියලු ප්‍රතිලාභ ජනතාව වෙත ලබා දීමට තම පක්ෂය සූදානම් බවයි. යාපනය ප්‍රදේශයේ සංචාරයක නිරත වූ අද දෙරණ කණ්ඩායම සමඟ පැවති සම්මුඛ සාකච්ජාවක දී එස් . තවරාසා මහතා මේ බව කියා සිටියේය. උතුරු පළාත් සභා පිහිටුවීමෙන් අනතුරුව 13 වැනි සංශෝධනයේ ව්‍යවස්ථානුකූලව ඇතුළත් වන පොලිස් සහ ඉඩම් බලතල ප්‍රයෝජනයට ගනිමින් එම ප්‍රදේශවල ජනතාවට යහපත් ජීවන රටාවක් ලබා දීමට පියවර ගන්නා බව එස් . තවරාසා මහතා වැඩිදුරටත් පවසයි .", "URL": "https://sinhala.adaderana.lk/news.php?nid=37323", "Category": null, "Parent URL": null}