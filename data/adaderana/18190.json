{"Source": "Adaderana", "Timestamp": "August 20, 2011 12:01 pm", "Headline": "මුස්ලිම් කොංග්‍රසය තනිව හා රජය සමග තරග බිමට", "News Content": "කොළඹ මහ නගර සභාව සහ තවත් මහ නගර සභා 4 ක් සඳහා තනිව තරග කිරීමට ශ්‍රී ලංකා මුස්ලිම් කොංග්‍රසය තීරණය කර තිබේ. කොළඹ මහ නගර සභාව ඇතුළු කල්මුණේ, ගාල්ල, මහනුවර හා මීගමුව යන මහ නගර සභා සඳහා තනිව තරග කිරීමට තීරණය කළ බව එම පක්ෂයේ මහලේකම් හසන් අලී මහතා සඳහන් කළේය. සෙසු පළාත් පාලන ආයතන සඳහා ශ්‍රී ලංකා මුස්ලිම් කොංග්‍රසය රජය හා එක්ව තරග කරන බව ඔහු පවසයි. මේ වන විට අදාළ පළාත් පාලන ආයතන සඳහා තරග කරන සිය පක්ෂයේ නියෝජිතයින් තේරීමේ සම්මුඛ පරීක්ෂණ අවසන් කර ඇති බවත් හෙට(21) දිනය වන විට නාමයෝජනා සකස් කිරීම අවසන් කරන බවත් හසන් අලී මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18190", "Category": null, "Parent URL": null}