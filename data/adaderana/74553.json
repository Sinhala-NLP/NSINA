{"Source": "Adaderana", "Timestamp": "June 25, 2017 12:37 pm", "Headline": "නීතීඥ ලක්ෂාන් ඩයස්ගේ ප්‍රකාශය - දිවුරුම් ප්‍රකාශයක් මඟින් කරුණු විමසනවා", "News Content": "කතෝලික දේවස්ථානවලට පහරදීම් සිදුකරන බවටත් ඒවාට එරෙහිව නීතිය ක්‍රියාත්මක නොවන බවටත් නීතීඥ ලක්ෂාන් ඩයස් සිදුකළ ප්‍රකාශය පිළිබදව දිවුරුම් ප්‍රකාශයක් මඟින් කරුණු විමසීමට ශ්‍රී ලංකා නීතීඥ සංගමය තීරණය කර තිබේ. ඊයේ(24) පැවති ශ්‍රී ලංකා නීතීඥ සංගමයේ මාසික සැසිවාරයේ දී මෙම තීරණය ගෙන ඇති බව සඳහන්වේ. ඔහු ප්‍රකාශ කරන අන්දමේ අසාධාරණයක් යම් පාර්ශවයකට සිදුව ඇත්නම් ඒ පිළිබද ඉදිරි ක්‍රියාමාර්ග ගැනීම සඳහා අදාළ කරුණු දැක්වීම දිවුරුම් ප්‍රකාශයක් මඟින් ලබාගැනීමට තීරණය කළ බව ශ්‍රී ලංකා නීතීඥ සංගමයේ සභාපති යු.ආර්. ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=74553", "Category": null, "Parent URL": null}