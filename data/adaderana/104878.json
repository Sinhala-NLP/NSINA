{"Source": "Adaderana", "Timestamp": "February 23, 2019 11:38 am", "Headline": "ගිනි අවි 3ක් සමඟ පුද්ගලයෙක් අත්අඩංගුවට", "News Content": "රිදීමාලියද්ද පොලිස් වසමට අයත් මොරාන ප්‍රදේශයේ හේන්යායක තිබූ බලපත්‍ර රහිත මෙරට නිෂ්පාදිත බෙහෙත් කොටන වර්ගයේ ගිනි අවියක් හා වන සතුන්ට බදිනු ලබන බට තුවක්කු දෙකක් සැකකරුවෙකුද සමඟ අත් අඩංලගුවට ගත් බව රිදිමාලියද්ද පොලිසිය පවසයි. අත් අඩංගුවට පත්ව ඇත්තේ රිදීමාලියද්ද මොරාන ප්‍රදේශයේ පදිංචි අවුරුදු 38 ක පුද්ගලයෙකි. අත්අඩංගුවට ගත් පුද්ගලයා පොලිස් ඇප මත මුදාහැර ඇති අතර ඔහුට විරුද්ධව නඩු පැවරීමට නියමිතයි. රිදීමාලියද්ද පොලීසිය වැඩිදුර පරීක්ෂණ පැවැත්වයි.", "URL": "https://sinhala.adaderana.lk/news.php?nid=104878", "Category": null, "Parent URL": null}