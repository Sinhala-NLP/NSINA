{"Source": "Adaderana", "Timestamp": "May 22, 2016 08:03 am", "Headline": "  වෙසක් සිරි අවම වෙයි", "News Content": "සම්බුදු තෙමඟුල සිදුවූ වෙසක් මංගල්‍යයට සමගාමීව දිවයින පුරා සංවිධානය කරන දන්සැල්, තොරණ ආදියෙහි අඩුවීමක් වාර්තා වෙයි.ජලගැලීම්වලින් විපතට පත්වූවන්ට සහන සැළසීම සඳහා දන්සැල් වෙනුවෙන් එක්රැස් කළ ආධාර පරිත්‍යාග කිරීමට බොහෝ පිරිසක් කටයුතු කර තිබීම මීට හේතුව බව වාර්තා වෙයි. සාමාන්‍යයෙන් වෙසක් සිරි නැරඹීම සඳහා වාර්ෂිකව විශාල පිරිසක් කොළඹ නගරය සහ ඒ ආශ්‍රිත ප්‍රදේශ වෙත පැමිණෙන අතර මෙවර එහි සැළකිය යුතු අඩුවීමක් දක්නට ලැබෙයි. අනුරාධපුරය, පොළොන්නරුව, මහනුවර ඇතුළු පූජා නගර වෙත පැමිණි සැදැහැවතුන්ගේ අඩුවීමක් ද දක්නට ලැබෙන බව අද දෙරණ ප්‍රාදේශීය වාර්තාකරුවන් ප්‍රකාශ කළේය. කෙසේවුව ද ඊයේ(21) දිනයේ විශාල පිරිසක් වෙහෙර විහාරස්ථාන ආශ්‍රිතව පැවති ශීල ව්‍යාපාරවලට සහභාගී වී තිබේ.", "URL": "https://sinhala.adaderana.lk/news.php?nid=60366", "Category": null, "Parent URL": null}