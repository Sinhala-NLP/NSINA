{"Source": "Adaderana", "Timestamp": "December 15, 2010 11:30 am", "Headline": "රාජ්‍ය සංස්ථා හා සමාගම් සේවකයින්ගේ ප්‍රසාද දීමනාවට සීමාවක් ", "News Content": "රාජ්‍ය සංස්ථා හා සම්පූර්ණයෙන් රජය සතු සමාගම් වල සේවකයින් වෙනුවෙන් 2010 වසරට අදාළ ප්‍රසාද දීමනා ගෙවීමට අදාළව මුදල් අමාත්‍යාංශය සීමා කිහිපයක් පනවා තිබේ. ඒ යටතේ අදාළ වර්ෂය තුළ ලාභ උපයාගෙන එහෙත් දිරිකාරක ගෙවනු නොලබන සංස්ථා හා සමාගම් සේවකයින්ට ගෙවිය හැකි උපරිම වාර්ෂික ප්‍රසාද මුදල රුපියල් දස දහසකට සීමා වනු ඇත. එවැනි දිරි දීමනා ගෙවනු ලබන රාජ්‍ය සංස්ථා හා රාජ්‍ය සමාගම් වල සේවකයින්ට ගෙවිය හැකි වාර්ෂික ප්‍රසාද මුදල රුපියල් 7500 ක් බව මුදල් අමාත්‍යාංශය පවසයි. පාඩු ලබන රාජ්‍ය සංස්ථා සහ රාජ්‍ය සමාගම් වල සේවකයින් රුපියල් දහසක ප්‍රසාද දීමනාවකට හිමිකම් කියන අතර එය ගෙවිය හැකි වන්නේ ඒ සඳහා ප්‍රමාණවත් මුදල් ආයතන අරමුදල් සතුව ඇත්නම් පමණක් බවමුදල් අමාත්‍යාංශය සඳහන් ක‍රනු ලැබීය. ප්‍රසාද මුදල් ගෙවීම සඳහා භාණ්ඩාගාරය අරමුදල් සැපයීමක් නොකරන බව එම අමාත්‍යාංශය වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=12864", "Category": null, "Parent URL": null}