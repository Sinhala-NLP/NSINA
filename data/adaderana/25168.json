{"Source": "Adaderana", "Timestamp": "June 20, 2012 07:27 am", "Headline": " මැදිරිගිරියේ නිවසක පිපුරුමක්-ගෙහිමි කත මරුට", "News Content": "‍පොළොන්නරුව,මැදිරිගිරිය පොලිස් බලප්‍රදේශයට අයත් ගමක නිවසක සිදුවූ කිසියම් පිපුරුමකින් කාන්තාවක ජීවිතක්ෂයට පත්ව තිබේ. අද අලුයම 1.30 ට පමණ මෙම අනතුර සිදුව ඇති බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. අඩක් නිමකළ මෙම නිවසේ ගෙහිමි කාන්තාව කිසියම් කටයුත්තක් සඳහා නිවසින් බැහැරට යන අවස්ථාවේදී මෙම පිපුරුම සිදුව ඇති බවත්,තුවාල ලැබූ ඇය මැදිරිගිරිය රෝහලට ඇතුළත් කිරීමෙන් පසුව මියගොස් ඇති බවත් පොලිස් මාධ්‍ය ප්‍රකාශකවරයා අද දෙරණට කියා සිටියේය. මෙසේ මියගොස් ඇත්තේ 36 හැවිරිදි එක්දරු මවකි. ඇය සිය දරුවා හා සැමියා සමගින් මෙම නිවසේ වාසය කළ බවත්,පිපුරුම සම්බන්ධයෙන් මැදිරිගිරිය පොලීසිය පරීක්ෂණ පවත්වන බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25168", "Category": null, "Parent URL": null}