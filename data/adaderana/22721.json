{"Source": "Adaderana", "Timestamp": "March 11, 2012 10:55 am", "Headline": "රිදී තවරා ලක්ෂ 20 ක රන් මාලයක් පන්නලා", "News Content": "සංචාරක වීසා මගින් ශ්‍රී ලංකාවට පැමිණ නීති විරෝධී ලෙස මෙරටින් රත්‍රන් මාලයක් ගෙන ගිය ඉන්දීය ජාතිකයින් දෙදෙනකු අත්අඩංගුවට පත්ව තිබේ. ඊයේ සවස ‍ඉන්දීය ගුවන්තොටුපළ රේගු නිලධාරීන් මොවුන් අත්අඩංගුවට ගත් බව\"මාලෙමලර්\"වෙබ් අඩවිය උපුටා දක්වයි. අත්අඩංගුවට පත් වූ ප්‍රධාන සැකකරු වන 40 හැවිරිදි සුබ්‍රමනියම් ඉන්දියාවේ තරිච්චිවල පදිංචිකරුවකු වන අතර ඔහුගේ අත් බෑගයේ සඟවා තබා ඇති රන් මාලයේ රිදී ආලේප කර ඇති බව මූලික පරීක්ෂණවලදී අනාවරණය වී ඇත. රිදී ආලේප කොට රිදී මාලයක් ලෙස ශ්‍රී ලංකාවෙන් පිටමං කරවන්නට ඇතැයි බලධාරීන් සැක පළකරන මෙම රත්‍රන් මාලය ග්රෑම් 341 ක් බරැති බව සඳහන් වේ. ඒ අනුව එහි පවුම් 42 1/2 ක් අන්තර්ගත බවත්,එහි වටිනාකම ශ්‍රී ලංකා මුදලින් ලක්ෂ 20 ට අධික බවත් ඉන්දීය මාධ්‍ය වැඩිදුරටත් කියා සිටියි.", "URL": "https://sinhala.adaderana.lk/news.php?nid=22721", "Category": null, "Parent URL": null}