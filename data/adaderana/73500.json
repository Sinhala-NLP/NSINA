{"Source": "Adaderana", "Timestamp": "May 24, 2017 05:39 pm", "Headline": "ඌව වෙල්ලස්සට අත තියන්න එපා ", "News Content": "ජූනි මස 5 වන දා ලෝක පරිසර දිනය දා රජය විසින් ඇති කිරීමට යන බිබිල සීනි කර්මාන්ත ශාලාව වහාම නවතා දමන ලෙස ඌව වෙල්ලස්ස බිම්තැන්න ගොවිබිම් සුරැකීමේ ජනතා ව්‍යාපාරයේ සමාජික පද්ම උදය ශාන්ත මහතා පවසයි. අද (24) පැවති එම සංවිධානයේ මාධ්‍ය හමුවකට එක් වෙමින් ඔහු මේ අදහස් පළ කළේය. ඌව වෙල්ලස්යෙහි අක්කර 65,000 ක් පුරා විහිඳ යන මෙම ව්‍යාපෘතිය කිසි ඇති කිරීමට ඉඩ නොදෙන බවත් අවශ්‍ය වන්නේ නම් ඒ සඳහා කන්තලේ හා හිඟුරාන ප්‍රදේශ ඒ සඳහා යොදා ගත හැකි බව ද උදය ශාන්ත මහතා මෙහිදී වැඩි දුරැටත් පැවසීය. දයා ගමගේ අමාත්‍යවරයාගේ පාලන ප්‍රදේශය තුළ ද සීනි නිෂ්පාදනය සඳහා අවකාශ ඇති බවත් එවැනි ස්ථාන මඟ හැර මුදලට රජය විසින් සිදු කරන මෙවැනි ක්‍රියා කිසි සේත්ම අනුමත කළ නොහැකි බව ද ඔහු කියා සිටියේය.", "URL": "https://sinhala.adaderana.lk/news.php?nid=73500", "Category": null, "Parent URL": null}