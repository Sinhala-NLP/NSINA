{"Source": "Adaderana", "Timestamp": "April 25, 2018 12:53 pm", "Headline": "16 විපක්ෂයට-23ක් ආණ්ඩුවට-39යම එකම ස්ථාවරයක", "News Content": "ශ්‍රී ලංකා නිදහස් පක්ෂයේ මන්ත්‍රීවරු 39 දෙනාගෙන් කිසිවෙකු හෝ ශ්‍රී ලංකා පොදුජන පෙරමුණ සමඟ එකතු නොවන බව අමාත්‍ය මහින්ද සමරසිංහ මහතා පවසයි. අමාත්‍යවරයා මේ බව ප්‍රකාශ කළේ අද(25) ශ්‍රී ලංකා නිදහස් පක්ෂ මූලස්ථානයේ පැවති මාධ්‍ය හමුවකදීය. අග්‍රමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනාවේදී එයට පක්ෂව ඡන්දය ලබා දුන් මන්ත්‍රීවරුන් 16 දෙනා එම තීරණයේ සිට විපක්ෂයේ අසුන්ගනා අතර ඉතිරි මන්ත්‍රීවරු 23 දෙනා ආණ්ඩුව සමඟ ඉදිරියට කටයුතු කරන බව අමාත්‍යවරයා සඳහන් කළේය. මේ අතර ශ්‍රී ලංකා නිදහස් පක්ෂයේ ප්‍රතිසංවිධාන කමිටුවක් ඉදිරියේදී පත්කර පුළුල් ප්‍රතිසංවිධානයක් පක්ෂය තුළ සිදුකරන බවත් එම කමිටුව මැයි මස 8ත් 15වනදාත් අතර පත්කරන බව අමාත්‍ය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=88003", "Category": null, "Parent URL": null}