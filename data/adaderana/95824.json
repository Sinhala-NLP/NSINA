{"Source": "Adaderana", "Timestamp": "September 9, 2018 04:50 pm", "Headline": "එන්ටප්‍රයිස් ශ්‍රී ලංකා-ෆ්‍රයිඩ් රයිස් ශ්‍රී ලංකා වෙන හැටි බන්දුල කියයි", "News Content": "වර්තමානයේ රුපියල කඩා වැටී ඇති ආකාරයට රුපියල කඩා වැටුණු යුගයක් හැකි නම් පෙන්වන ලෙස එක්සත් ජාතික පක්ෂයේ ආර්ථික විශ්ලේෂකයන්ට අභියෝග කරන බව ඒකාබද්ධ විපක්ෂය පවසයි. අද (09) කොළඹ කැඳවා තිබූ මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී බන්දුල ගුණවර්ධන මහතා මේ බව ප්‍රකාශ කළේය. වත්මන් ආණ්ඩුව රට බාරගන්නා විට 131 ව පැවති ඩොලරයේ අගය ඉකුත් අවුරුදු තුනක කාලය තුළ 164 දක්වා ඩොලරයේ අගය වැඩිවී ඇති බව ඒ මහතා ප්‍රකාශ කළේය. පසුගිය ආණ්ඩු සමයේ රෙදිපිළි ආනයනයේදී රුපියල් 100 ක් ව පැවති සෙස් බද්ද සඳහා වත්මන් ආණ්ඩුව 15% ක බද්දක්ද එක් කර ඇති බවත් එය ගහෙන් වැටුණු මිනිසාට ගොන්නු 5 දෙනෙකු ඇන්නා හා සමාන බවද ඒ මහතා පැවසීය. වත්මන් ආණ්ඩුව කර්මාන්ත එකින් එක විනාශ කර එන්ටප්‍රයිස් ශ්‍රී ලංකා යනුවෙන් පවසන බවත් මේ ආකායෙන් රට ඉදිරියට ගියහොත් ෆ්‍රයිඩ් රයිස් ශ්‍රී ලංකාවක් බවට පත්වනු ඇති බවද බන්දුල ගුණවර්ධන මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95824", "Category": null, "Parent URL": null}