{"Source": "Adaderana", "Timestamp": "August 20, 2011 08:56 pm", "Headline": "ඕස්ට්‍රේලියාවට කඩුලු 05 ක විශිෂ්ට ජයක්", "News Content": "ශ්‍රී ලංකාව හා ඕස්ට්‍රේලියාව අතර අද(20) පැවති සිව්වන එක්දින තරගයෙන් ශ්‍රී ලංකාව පරදා කඩුලු 05 ක ජයක් හිමිකරගැනීමට ඕස්ට්‍රේලියාව සමත්විය. ‍ ආර්. ප්‍රේමදාස ජාත්‍යන්තර ක්‍රීඩාංගණයේ පැවති මෙම තරගය ජය ලැබීමත් සමග 3 -1 ක් ලෙස තරගාවලියේ ජයග්‍රහණය හිමිකරගැනීමට ද ඕස්ට්‍රේලියානු කණ්ඩායම සමත් වූ අතර තවත් එක් තරගයක් පැවැත්වීමට නියමිතය. ‍ අද තරගයේ කාසිය වාසිය දිනාගත් ශ්‍රී ලංකා කණ්ඩායමේ නායක ටී. එම්. දිල්ශාන් පළමුව පන්දුවට පහරදීමට තීරණ කළේය. ‍ ඒ අනුව පන්දු වාර 38 පන්දු 04 ක් තුළ සියලුම ක්‍රීඩකයින් දැවී ශ්‍රී ලංකා කණ්ඩායමට රැස්කරගත හැකිවූයේ ලකුණු 132 ක් පමණි. ‍ පිළිතුරු ඉනිම ක්‍රීඩා කළ ඕස්ට්‍රේලියානු කණ්ඩායම පන්දු වාර 28 ක් තුළ කඩුලු 05 ක් දැවී ලකුණු 133 ක් රැස්කරමින් තරගයේ ජයග්‍රහණය තහවුරු කරගැනීමට සමත්විය.", "URL": "https://sinhala.adaderana.lk/news.php?nid=18199", "Category": null, "Parent URL": null}