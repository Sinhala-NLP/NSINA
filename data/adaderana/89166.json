{"Source": "Adaderana", "Timestamp": "May 15, 2018 07:25 pm", "Headline": "කීත් නොයාර් පැහැර ගත්තේ ෆොන්සේකා විවේචනය කළ නිසයි", "News Content": "මාධ්‍යවේදී කීත් නොයාර් පැහැරගෙන ගොස් පහර දීමේ සිද්ධිය පිළිබඳව මව්බිම වෙනුවෙන් රණවිරුවෝ සංවිධානයේ කැඳවුම්කරු නීතිඥ අජිත් ප්‍රසන්න මහතා අද(16) මාධ්‍ය හමුවක් කැඳවමින් අදහස් පළ කළේය. 2008 වසරේ දී පුවත්පතකට ලිපියක් ලියමින් සරත් ෆොන්සේකා මහතාව දැඩි ලෙස විවේචනය කර ඇති බවත් ඉන් අනතුරුව දින 11 කට පසුව කීත් නොයාර් මහතා පැහැර ගෙන පහරදීමකට ලක් වු බව පැහැදිලි වන බව ද අජිත් ප්‍රසන්න මහතා මෙහිදී පැවසීය. මේ සම්බන්ධයෙන් විමර්ශනයක් සිදු නොකරන්නේ මන්දැයි විමසීමේ දී අපරාධ පරීක්ෂණ දෙපාර්තමේන්තුවට ඒ සම්බන්ධයෙන් සොයන ලෙස නියෝගයක් අධිකරණය මඟින් ලබා දුන් බව ද ඔහු වැඩිදුරටත් කියා සිටියේය. මාධ්‍යවේදීන් පැහැර ගැනීම් හා ඝාතන සිදුවීම්වලට සරත් ෆොන්සේකා මහතා සැකකරුවෙකු බවත් එනිසා ඔහුට අමාත්‍යධූරයක් ජනාධිපති විසින් ලබා නොදුන් බවත් මෙහිදි අදහස් දක්වමින් අජිත් ප්‍රසන්න මහතා පැවසීය.", "URL": "https://sinhala.adaderana.lk/news.php?nid=89166", "Category": null, "Parent URL": null}