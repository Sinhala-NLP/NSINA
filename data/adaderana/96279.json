{"Source": "Adaderana", "Timestamp": "September 18, 2018 04:37 pm", "Headline": "දියණිය රෝගි වු නිසා තුන් ඉරියව් ක්‍රිඩකයා ගෙදර එයි", "News Content": "ආසියානු කුසලාන ක්‍රිකට් තරඟාවලිය සඳහා සහභාගී වීමට ඩුබායි වෙත ගොස් සිටින බංග්ලාදේශ කණ්ඩායමේ තුන් ඉරියව් ක්‍රිඩක ශකීබ් අල් හසන් යලි බංග්ලාදේශය වෙත පැමිණ තිබේ. සිය දියණියගේ රෝගී තත්ත්වයක් හේතුවෙන් ඔහු තරඟාවලිය අතරතුර මෙලෙස බංග්ලාදේශය වෙත පැමිණ ඇති බව විදෙස් මාධ්‍ය වාර්තා කළේය. ශකීබ් අල් හසන් සමඟ ඔහුගේ පවුලේ සාමාජිකයින් ද ඩුබායි වෙත ගොස් ඇති අතර එහිදී දියණිය රෝගී වී ඇති බව සඳහන් වේ. ඒ අනුව දියණිය ද සමඟ බංග්ලාදේශයට පැමිණ ඇති ශකීබ් ලබන 19 වනදා යලි ඩුබායි බලා පිටත්ව යාමට නියමිතයි. තරඟාවලියේ බංග්ලාදේශ කණ්ඩායම සහභාගී වූ පළමු තරඟයෙන් ශ්‍රි ලංකා කණ්ඩායම පරාජයට පත් කරමින් පහසු ජයක් හිමිකර ගත් අතර ඔවුන් සහභාගී වන දෙවන තරඟය ලබන 20 වනදා ඇෆ්ගනිස්ථාන කණ්ඩායම සමඟ පැවැත් වීමට නියමිතයි.", "URL": "https://sinhala.adaderana.lk/news.php?nid=96279", "Category": null, "Parent URL": null}