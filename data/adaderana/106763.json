{"Source": "Adaderana", "Timestamp": "March 26, 2019 01:39 pm", "Headline": "O/L ප්‍රතිඵල මාර්තු 28 නිකුත් වෙයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල අනිද්දා දිනයේදී නිකුත් කරන බව විභාග කොමසාරිස් ජනරාල් සනත් පූජිත මහතා පවසයි. සෑම වසරකම විභාග ප්‍රතිඵල නිකුත් කිරීම සඳහා නිශ්චිත දිනයක් පවත්වාගෙන යෑමට සහ එමඟින් ප්‍රමාදයකින් තොරව සියළු අපේක්ෂකයින් වෙත විභාග ප්‍රතිඵල ලබා දිමට පියවර ගැනීම සම්බන්ධව අධ්‍යාපන අමාත්‍ය අකිල විරාජ් කාරියවසම් මහතා විසින් පසුගිය වසර කිහිපය තුළ විශේෂ අවධානයක් යොමු කල බවයි අධ්‍යාපන අමාත්‍යාංශය සඳහන් කළේය. එහි ප්‍රතිඵලයක් ලෙස සෑම වසරකම 05 ශ්‍රේණිය ශිෂ්‍යත්ව විභාගයේ ප්‍රතිඵල සෑම වසරකම ඔක්තෝබර් මස 05 වන දිනත්, සාමාන්‍ය පෙළ විභාගයේ ප්‍රතිඵල මාර්තු මස 28 වන දිනත්, උසස් පෙළ විභාගයේ ප්‍රතිඵල දෙසැම්බර් මස 25 වන දිනත් ලබාදීමට විභාග දෙපාර්තමේන්තුව පියවර ගෙන තිබේ. පසුගිය වසරවල මෙන්ම මෙම වසරේදීත් විභාග ප්‍රතිඵල අන්තර්ජාලයට මුදා හැරිමට කටයුතු කර ඇති අතර www.doenets.lk වෙබ් අඩවියට පිවිසීමෙන් ප්‍රතිඵල ලබා ගත හැකි බව විභාග දෙපාර්තමේන්තුව සඳහන් කළේය. පසුගිය වසරේ දෙසැම්බර් මස 03 වනදා සිට 12 වනදා දක්වා පැවති සාමාන්‍ය පෙළ විභාගය සඳහා අපේක්ෂකයින් හය ලක්ෂ 56,641 දෙනෙකු පෙනී සිටියේය.", "URL": "https://sinhala.adaderana.lk/news.php?nid=106763", "Category": null, "Parent URL": null}