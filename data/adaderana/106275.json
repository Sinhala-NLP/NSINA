{"Source": "Adaderana", "Timestamp": "March 18, 2019 12:46 pm", "Headline": "දෙපිරිසක් අතර ගැටුමකින් 4ක් රෝහලට-8ක් රිමාන්ඩ්", "News Content": "නාකියාදෙණිය තලන්ගහ වතු යායේ බොතේජු කොටසේ දෙපිරිසක් අතර ඇතිවූ ආරවුලක් දුරදිග යාමෙන් ඊට සම්බන්ධ පුද්ගලයින් සිව් දෙනෙකු තුවාල ලබා රෝහල් ගත කර ඇත. ගැටුමට සම්බන්ධ පුද්ගලයින් අට දෙනෙකු අත්අඩංගුවට ගත් බව උඩුගම පොලීසිය පවසයි. ඊයේ(17) රාත්‍රියේ වතුයායේ වතු අධිකාරිවරයාගේ රියදුරුට පහරදීමේ සිද්ධියක් මුල් කරගනිමින් මෙම ගැටුම මීට පෙර සිදුවී ඇතැයි පොලීසිය පවසයි. ඊයේ රාත්‍රීයේදී නැවතත් දෙපිරිස ගැටුමකට මුල් වී ඉන් තුවාල ලැබූ පුද්ගලයින් සිව්දෙනා අතරින් පුද්ගලයින් තිදෙනෙකු ගාල්ල කරාපිටිය ශික්ෂණ රෝහලට ඇතුලත් කර ඇත. අනෙක් පුද්ගලයා උඩුගම මුලික රෝහලේ ප්‍රතිකාර ලබන බව පොලීසිය සඳහන් කරති. ගැටුමට සම්බන්ධ පිරිසෙන් පුද්ගලයින් අට දෙනෙකු පොලිස් අත්අඩංගුවට ගෙන ඇති අතර ඔවුන් අද(18) දින උඩුගම මහේස්ත්‍රාත් අධිකරණයට ඉදිරිපත් කිරීමට නියමිතයි. උඩුගම පොලිස් ස්ථානාධිපති ප්‍රධාන පොලිස් පරීක්ෂක බන්ධුල ප්‍රනාන්දු මහතාගේ මෙහෙයවීමෙන් පරීක්ෂණ සිදු කරයි.", "URL": "https://sinhala.adaderana.lk/news.php?nid=106275", "Category": null, "Parent URL": null}