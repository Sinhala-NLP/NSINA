{"Source": "Adaderana", "Timestamp": "March 11, 2011 05:38 pm", "Headline": "අයර්ලන්තය පරදා කොදෙව්වන් පෙරමුණට", "News Content": "බටහිර ඉන්දීය කොදෙව් කණ්ඩායම හා අයර්ලන්තය අතර අද පැවති තරගයෙන් වැඩි ලකුණු 44 න් ජය ලැබීමට බටහිර ඉන්දීය කොදෙව් කණ්ඩායම සමත්විය. අද මොහාලි හි පී.සී.ඒ ක්‍රීඩාංගණයේ දී තරගයේ කාසියේ වාසිය දිනා ගත් අයර්ලන්ත කණ්ඩායම ප්‍රථමයෙන් පන්දුවට පහරදීම සඳහා බටහිර ඉන්දීය කොදෙව් කණ්ඩායමට ආරාධනා කරන ලදී. එහිදී බටහිර ඉන්දීය කොදෙව් කණ්ඩායම නියමිත පන්දුවාර 50 අවසානයේ සියලු දෙනාම දැවී ලකුණු 275 ක් ලබාගත් අතර පිළිතුරු ඉනිම ක්‍රීඩා කළ අයර්ලන්ත කණ්ඩායමට පන්දුවාර 49 ක් තුළදී සියලුදෙනාම දැවී ලබාගත හැකි වූයේ ලකුණු 231 ක් පමණි.", "URL": "https://sinhala.adaderana.lk/news.php?nid=14782", "Category": null, "Parent URL": null}