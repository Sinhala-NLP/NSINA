{"Source": "Adaderana", "Timestamp": "October 23, 2017 08:55 am", "Headline": "නිධන් හැරූ 5ක් අත්අඩංගුවට", "News Content": "එරාවූර්, තලවායි, සවුකඩේ ප්‍රදේශයේදී නිධන් වස්තු ලබා ගැනිමේ අරමුණින් කැණිම් සිදු කළ පුද්ගලයින් 05 දෙනෙකු අත්අඩංගුවට ගෙන තිබේ. එරාවූර් පොලිස් ස්ථානයේ නිළධාරින්ට ලද තොරතුරුක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මුලස්ථානය පැවසුවේය. එහිදී සැකකරුවන් සතුව තිබූ කැණිම් උපකරණ කිහිපයක්, පූජා භාණ්ඩ සහ කැබ් රථයක් පොලිසිය භාරයට ගෙන තිබේ. සැකකරුවන් මොණරාගල, උරනි, කඩුවෙල සහ හෙම්මාතගම යන ප්‍රදේශවල පදිංචිකරුවන් බව සඳහන් වෙයි. අත්අඩංගුවට ගත් සැකකරුවන් අද(23) මඩකලපුව මහේස්ත්‍රාත් අධිකරණයට ඉදිරිපත් කිරිමට නියමිත අතර එරාවූර් පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=79015", "Category": null, "Parent URL": null}