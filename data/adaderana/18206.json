{"Source": "Adaderana", "Timestamp": "August 21, 2011 09:08 am", "Headline": "දේශපානඥයින්ගේ ඉරණම කොන්ත්‍රාත්කරුවන් අතේ", "News Content": "ඌව පළාතේ ඇතැම් පෞද්ගලික කොන්ත්‍රාත්කරුවන් තම වගකීම හරිහැටි ඉටුකර නොතිබු බව ඌව පළාත් මහ ඇමති ශෂීන්ද්‍ර රාජපක්ෂ මහතා පවසයි. එය මහජනතාවට පමණක් නොව පළාතේ සියලුම දෙනාට අහිතකර ලෙස බලපා ඇති බව ඔහු සඳහන් කරයි. සෑම ඉදිකිරීමකම අවසන් වගකීම කොන්ත්‍රාත්කරුවන් සතුවන බව හෙතෙම පෙන්වා දෙයි. ඉදිකිරීම් ක‍්ෂේත්‍රයේ කොන්ත්‍රාත්කරුවෙකු සතුව මූලික ගුණාංග දෙකක් තිබිය යුතු බව ශෂීන්ද්‍ර රාජපක්ෂ මහතා පවසයි. ගුණාත්මක භාවය සහ වගකීම එම ගුණාංග දෙක ‍බව හෙතෙම පෙන්වා දෙයි. ශෂීන්ද්‍ර රාජපක්ෂ මහතා මේ බව කියා සිටියේ ඌව පළාතේ ඉදිකිරීම් ක්ෂේත්‍රයේ විශිෂ්ටයන් වෙනුවෙන් පැවති සම්මාන උ‍ළෙලේදීය. එහිදි වැඩිදුරටත් අදහස් දැක්වු ශෂීන්ද්‍ර රාජපක්ෂ මහතා පැවසුවේ දේශපාලනඥයින්ගේ ගමන්මග තීරණය කිරීමේ හැකියාව ද කොන්ත්‍රාත්කරුවන් සතු වන බවයි.", "URL": "https://sinhala.adaderana.lk/news.php?nid=18206", "Category": null, "Parent URL": null}