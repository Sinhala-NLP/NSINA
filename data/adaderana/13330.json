{"Source": "Adaderana", "Timestamp": "January 7, 2011 10:19 am", "Headline": "වැසිකිළි ගැටලුවකට දෙනියායේ 13 දෙනෙකු අත්අඩංගුවට ", "News Content": "වැසිකිළි නොතිබීම සහ තිබෙන වැසිකිළි අලුත්වැඩියා ‍නොකිරීම යන චෝදනා යටතේ දෙනියාය, එනසල්වත්තේ සේවකයින් 13 දෙනෙකු අත්අඩංගුවට ගෙන තිබේ. මෙම අත්අඩංගුවට ගැනීම අසාධාරණ බව සමස්ත ලංකා වතු කම්කරු සංගමය නිවේදනයක් නිකුත් කරමින් සඳහන් කරයි. වැවිලි සමාගම් යටතේ සේවය කරන වතු කම්කරුවන්ට නිවාස සහ වැසිකිළි ඉදිකර දීම සහ ඒවායේ නඩත්තු කටයුතු සමාගම්වල කාර්යභාරයක් බව එම සංගමය පෙන්වාදෙයි. වැසිකිළි නොමැති වතු කම්කරු පවුල් වෙත වැසිකිළි ඉදිකර දෙන ලෙස සහ තිබෙන වැසිකිළි නඩත්තු කිරීම සඳහා පියවර ගන්නා ලෙස මීට වසරකට පමණ ඉහත සිට වැවිලි සමාගම් වෙත දැනුම් දී තිබේ. එහෙත් ඒ සම්බන්ධයෙන් මෙතෙක් කිසිදු පියවරක් ගෙන නොමැති බවට සමස්ත ලංකා වතු කම්කරු සංගමය වැවිලි සමාගම් බලධාරීන්ට චෝදනා කරයි.", "URL": "https://sinhala.adaderana.lk/news.php?nid=13330", "Category": null, "Parent URL": null}