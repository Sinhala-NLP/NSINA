{"Source": "Adaderana", "Timestamp": "January 10, 2012 05:04 pm", "Headline": "විසඳුම් නැත්නම් දැඩි ක්‍රියා මාර්ග ගන්නවා", "News Content": "තැපැල් සේවාවේ පවතින ගැටලු සඳහා විසඳුම් නොලැබුණහොත් වෘත්තීය ක්‍රියා මාර්ගවලට එළඹීමට තැපැල් සේවා වෘත්තීය සමිති එකමුතුව තීරණය කර ති‍බේ. අදාළ ගැටලු සඳහා විසඳුම් ලබාදීමට ලබන 23 වැනිදා තෙක් බලධාරීන්ට කල් ලබා දෙන බව එහි මාධ්‍ය ප්‍රකාශක චින්තක බණ්ඩාර මහතා පැවසුවේය. තැපැල් ‍ක්‍ෂේත්‍රයේ මතුව ඇති ගැටලු සම්බන්ධයෙන් සාකච්ඡා කිරීම සඳහා තැපැල් සේවා වෘත්තීය සමිති එකමුතුව අද(10) විශේෂ හමුවක් කැඳවා තිබුණි. විසඳුම් නොලැබුණහොත් දැඩි ක්‍රියා මාර්ග ගැනීමට එම හමුවේ දී තීරණය කෙරුණු බව චින්තක බණ්ඩාර මහතා පැවසුවේය.", "URL": "https://sinhala.adaderana.lk/news.php?nid=21296", "Category": null, "Parent URL": null}