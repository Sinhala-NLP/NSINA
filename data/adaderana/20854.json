{"Source": "Adaderana", "Timestamp": "December 21, 2011 04:49 pm", "Headline": "රෝහල් වෙත වෛද්‍ය උපකරණ කට්ටල ප්‍රදානය කෙරෙයි", "News Content": "ළදරුවන් සඳහා ප්‍රතිකාර ලබාදීමේ දී අත්‍යවශ්‍ය වන වෛද්‍ය උපකරණ කට්ටල 300 ක් සෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් අද(21) රෝහල් වෙත ප්‍රදානය කර තිබේ. සාක් සංවර්ධන පදනමේ මුල්‍ය අනුග්‍රහය යටතේ බෙදාදුන් මෙම උපකරණවල වටිනාකම අමෙරිකානු ඩොලර් මිලියන 09 ක් වන බව සෞඛ්‍ය අමාත්‍යාංශය සඳහන් කරයි. අදාළ උපකරණ කට්ටල රෝහල් 58 ක් වෙත බෙදාදුන් අතර ඒ පිළිබඳ උත්සවය සෞඛ්‍ය අධ්‍යාපන කාර්යාංශයේ දී පැවැත්වුණි. මෙහිදි මෙරට රාජ්‍ය ආයතනයක ස්ථාපිත කරන ලද ප්‍රථම මව්කිරී ප්‍රවර්ධන ඒකකය ද විවෘත කෙරුණු අතර වෛද්‍ය සේවාවේ ශ්‍රේණි 08 ට අයත් සෞඛ්‍ය ‍වෘත්තිකයන් සි‍ය‍දෙනෙකුට ඩිප්ලෝමා සහතික ප්‍රදානය ද අමාත්‍යවරයා අතින් සිදුවිය.", "URL": "https://sinhala.adaderana.lk/news.php?nid=20854", "Category": null, "Parent URL": null}