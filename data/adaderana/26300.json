{"Source": "Adaderana", "Timestamp": "August 4, 2012 08:24 am", "Headline": "රනිල් මට නම් මුකුත් කීවේ නෑ - චන්ද්‍රිකා ", "News Content": "1994 ජනාධිපතිවරණ සමයේ දී ජනාධිපති අපේක්ෂක ගාමිණී දිසානායක මහතාට එරෙහිව තොරතුරු දීම සඳහා රනිල් වික්‍රමසිංහ මහතා තමා ‍හමුනොවූ බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි. චන්ද්‍රිකා කුමාරතුංග මහත්මියගේ කාර්යාලය නිකුත් කළ නිවේදනයක් උපුටා දක්වන \"ඒෂියන් ට්‍රිබියුන්\" වෙබ් අඩවිය, රනිල් වික්‍රමසිංහ මහතා තමා හමුවී ගාමිණී දිසානායක මහතා පරාජය කිරීමට තොරතුරු දුන් බවට පළවන වාර්තා දැක තමා මවිත වූ බව චන්ද්‍රිකා කුමාරතුංග මහත්මිය පවසා ඇත. රනිල් වික්‍රමසිංහ මහතා තමාට කිසිදු අවස්ථාවක ගාමිණී දිසානායක මහතාගේ මැතිවරණ කටයුතු පිළිබඳ කිසිදු තොරතුරක් ලබා නොදුන් බව ද චන්ද්‍රකා කුමාරතුංග මහත්මිය අවධාරණය කර තිබේ. එහෙත් 1994 ජනාධිපතිවරණ සමයේ ගාමිණී දිසානායක මහතාගේ මැතිවරණ කටයුතු පිළිබඳ සියලු තොරතුරු රනිල් වික්‍රමසිංහ මහතා විසින් චන්ද්‍රිකා කුමාරතුංග මහත්මියට ලබාදුන් බව මෛත්‍රීපාල සිරිසේන අමාත්‍යවරයා පසුගියදා පැවසුවේය.", "URL": "https://sinhala.adaderana.lk/news.php?nid=26300", "Category": null, "Parent URL": null}