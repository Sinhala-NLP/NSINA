{"Source": "Adaderana", "Timestamp": "January 23, 2011 09:18 am", "Headline": "ළමා රක්ෂිතයන් 06 ක් අත්අඩංගුවේ-ළමා නිවාස වල අපයෝජන ඉහළ යයි", "News Content": "දිවයින පුරා ඇති සියලු ළමා නිවාස වල කටයුතු විශේෂ පරීක්ෂාවට‍ ලක්කරන බව ජාතික ළමා රක්ෂණ අධිකාරිය පවසයි. ළමා නිවාස වල දී ළමුන්ට සිදු වන අපයෝජන සම්බන්ධයෙන් ලැබෙන පැමිණි ඉහළ ගොස් ඇති බව ජාතික ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය ප්‍රකාශ කළාය. මේ වන විට ළමා නිවාස වල වගකිවයුත්තන් 06 දෙනෙකු අධිකරණ මගින් රිමාන්ඩ් භාරයට පත්කර ඇති බවත්,මෙය ශෝචනීය තත්ත්වයක් බවත් ඇය අද දෙරණට කියා සිටියාය. ළමුන්ගේ උපරිම යහපත සලකා ඒ වෙනුවෙන් ක්‍රියා කරන ලෙස සියලුම ළමා නිවාස වල පාලක පාලිකාවන්ගෙන් තමා ඉල්ලා සිටින බවද ඇය සඳහන් කළාය. වෙනදාට වැඩියෙන් කාර්යක්ෂමව වැටලීම් කටයුතු සිදුකිරීමට ජාතික ළමා රක්ෂණ අධිකාරිය කටයුතු කරමින් සිටින බවද නීතීඥ අනෝමා දිසානායක මහත්මිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=13679", "Category": null, "Parent URL": null}