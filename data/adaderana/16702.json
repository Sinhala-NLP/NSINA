{"Source": "Adaderana", "Timestamp": "June 12, 2011 09:00 am", "Headline": "අණ නොතැකුවාට එස්.ටී.එෆ් වෙඩි තියයි", "News Content": "දඹුල්ල- නුවර ප්‍රධාන මාර්ගයේ අණ නොතකා ධාවනය වූ යතුරු පැදියකට පොලිස් විශේෂ කාර්යය බලකාය විසින් වෙඩි තබා තිබේ. ඊයේ රාත්‍රී 40 කණුව ප්‍රදේශයේ මාර්ග බාධකයක දී මෙම ‍යතුරු පැදිය නොනවත්වා ධාවනය කර ඇති බව දඹුල්ල පොලිසිය ප්‍රකාශ කරයි. එම නිසා පොලිස් විශේෂ කාර්යය බලකා නිලධාරීන් විසින් යතුරු පැදියට වෙඩි තබා තිබේ. එහි දී යතුරු පැදිය පෙරළීම නිසා පැදිකරු තුවාල ලබා ඇති අතර ඔහු දඹුල්ල රෝහලට ඇතුළත් කර ඇති බව පොලිසිය ප්‍රකාශ කරයි. මේ සම්බන්ධයෙන් දඹුල්ල පොලිසිය වැඩිදුර පරීක්ෂණ පවත්වයි. .", "URL": "https://sinhala.adaderana.lk/news.php?nid=16702", "Category": null, "Parent URL": null}