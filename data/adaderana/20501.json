{"Source": "Adaderana", "Timestamp": "December 6, 2011 04:01 pm", "Headline": "නීතී විරෝධීව වැලි ගොඩ දැමූ 17 දෙනෙකු අත්අඩංගුවට", "News Content": "නීතී විරෝධී ලෙස වැලි ගොඩ දමමින් සිටි පුද්ගලයින් 17 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අද(06) පෙරවරුවේ පන්නල, තඹකන්ද ප්‍රදේශයේ මා ඔයේ වැලි ගොඩ ‍දමමින් සිටිය දී මෙම පිරිස අත්අඩංගුවට‍ ගත් බව විශේෂ කාර්යය බලකා කුරුණෑගල කඳවුරේ ස්ථානාධිපති ඩී.සී වෑවිටවිදාන මහතා පැවසුවේය. අනවසර වැලි ගොඩ දැමීමට අමතවර අදාළ සැකකරුවන් නීතී විරෝධී ලෙස බැකෝ යන්ත්‍ර යොදා ගනිමින් පස් කැපීමේ කටයුතුවල ද නිරත වී තිබේ. සැකකරුවන්ට අමතරව වැලි පටවන ලද ටිපර් රථ 3ක්, පස් පටවන ලද ටිපර් රථ 5 ක් සහ ට්‍රැක්ටර් රථ 3 ක් මෙන්ම බැකෝ යන්ත්‍ර 5 ක් ද විශේෂ කාර්යය බලකාය භාරයට ගෙන ඇති බව සඳහන්ය. වැඩිදුර පරීක්ෂණ සඳහා සැකකරුවන් සහ වාහන පන්නල පොලිසිය වෙත බාර දී ඇත.", "URL": "https://sinhala.adaderana.lk/news.php?nid=20501", "Category": null, "Parent URL": null}