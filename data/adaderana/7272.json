{"Source": "Adaderana", "Timestamp": "March 15, 2010 08:43 am", "Headline": "ඊශ්‍රායලයේ යෝජනාවට අමෙරිකාවේ විරෝධය", "News Content": "නැගෙනහිර ජෙරුසෙල‍මේ ජනාවාස ඉදිකිරීමට ඊශ්‍රායලය ඉදිරිපත් කර ඇති යෝජනාව සම්බන්ධයෙන් අමෙරිකාව දැඩි විරෝධය පළ කර තිබේ. ඊශ්‍රායලයේ ප්‍රධාන උදව්කරුවෙකු වන අමෙරිකා එක්සත් ජනපද ජනාධිපති බැරැක් ඔබාමා මෙම විරෝධය පළ කර ඇති බව සඳහන්ය. නිවාස 1600කින් සමන්විත ජනාවාසයක් නැගෙනහිර ජෙරුසෙලමේ ඉදිකිරීමට සැලසුම් කිරීමෙන් ඊශ්‍රායලය තම රාජ්‍ය නොසලකා හැරීමට කටයුතු කර ඇති බවට අමෙරිකාව චෝදනා කරයි. එරට රාජ්‍ය‍ ලේකම් හිලිරි ක්ලින්ටන්, ඊශ්‍රායල අග්‍රාමාත්‍ය බෙන්ජමින් නෙතනයාහුට දුරකථනය ‍ඔස්සේ අදාළ සිද්ධි‍ය සම්බන්ධයෙන් දෝෂාරෝපණය කර ඇති බව ද වාර්තා වේ. ඊශ්‍රායලය නීති විරෝධී ලෙස සැළසුම් කර ඇති මෙම වැඩපිළිවෙළට ජාත්‍යන්තර ප්‍රජාවේ ද දැඩි විරෝධය එල්ල වී ඇත.", "URL": "https://sinhala.adaderana.lk/news.php?nid=7272", "Category": null, "Parent URL": null}