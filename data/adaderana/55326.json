{"Source": "Adaderana", "Timestamp": "November 26, 2015 09:40 am", "Headline": "උපාධිධාරීන්ගේ පා ගමනට උසාවියෙන් නියෝගයක්", "News Content": "රැකියා විරහිත උපාධිධාරීන්ගේ සංගමය විසින් අද සංවිධානය කර ඇති විරෝධතා පා ගමන සම්බන්ධයෙන් කඩුවෙල මහේස්ත්‍රාත් අධිකරණය නියෝගයක් නිකුත් කර තිබේ.එම නියෝගයට අනූව පොල්දූව හන්දියෙන් එහාට ඔවුන්ගේ විරෝධතා පා ගමන නොපැවැත්විය යුතුය.රැකියා විරහිත උපාධිධාරීන්ගේ සංගමය රැකියා ලබාදෙන ලෙස ඉල්ලමින් රාජගිරියේ සිට අද දහවල් විරෝධතා පා ගමනක් සැලසුම් කර ඇති අතර එම විරෝධතා පා ගමන පාර්ලිමේන්තු මාර්ගයට පිවිසීම වළක්වමින් මෙම ‍නියෝගය නිකුත් කර ඇත.", "URL": "https://sinhala.adaderana.lk/news.php?nid=55326", "Category": null, "Parent URL": null}