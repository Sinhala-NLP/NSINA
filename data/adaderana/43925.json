{"Source": "Adaderana", "Timestamp": "June 12, 2014 04:52 pm", "Headline": "මධ්‍යම කඳුකරයට වැස්සෙන් බරහානි - වාහන ගමනා ගමනයට බාධා", "News Content": "මධ්‍යම කඳුකරයට ඊයේ රාත්‍රියේ සිට පවතින අධික වර්ෂාව හේතුවෙන් හැටන්, දික්ඔය ප්‍රදේශයේ නිවාස රැසක් සහ දික්ඔය තේ කර්මාන්ත ශාලාව අසළ පහත් බිම් ජලයෙන් යටවී තිබේ. එමෙන්ම දික්ඔය ෆොර්ඩැයිස් වතුයායේ නිවාස කිහිපයක් ද, හැටන් පීලිහතර ප්‍රදේශයේ නිවාස 05ක් ද ජලයෙන් යට වී ඇත. මාඋස්සාකැලේ හා කාසල්රී ජලාශ වල ජලමට්ටම ද ඉහළ ගොස් ඇති බව අප වාර්තාකරු පැවසීය. මේ අතර හැටන් - කොළඹ ප්‍රධාන මාර්ගයේ දියගල ආශ්‍රිත ප්‍රදේශයේ මාර්ගයට පස් කන්දක් කඩාවැටීම නිසා වාහන ගමනා ගමනයට බාධා පැමිණ ඇත. ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=43925", "Category": null, "Parent URL": null}