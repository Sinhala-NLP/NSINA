{"Source": "Adaderana", "Timestamp": "July 10, 2018 11:28 am", "Headline": "ජනපති සිය දියණියගේ ස්වාමි පුරුෂයා මුදල් අමාත්‍ය ධුරයට පත්කරයි", "News Content": "තුර්කි ජනාධිපති රිසෙප් තායිප් අර්ඩොගන් එරට මුදල් අමාත්‍ය ධුරය සඳහා සිය දියණියගේ ස්වාමි පුරුෂයාව පත්කර තිබේ. වසර 05 ක කාලයක් සඳහා සිය දෙවන ධුර කාලය සදහා දිවුරුම් දීමෙන් අනතුරුව තුර්කි ජනාධිපතිවරයා මෙම පත් කිරීම සිදුකර ඇති බව විදෙස් මාධ්‍ය වාර්තා කළේය. පසුගිය මාසයේ පැවති ජනාධිපතිවරණයෙන් තුර්කි ජනාධිපතිවරයා යලිත් එම ධුරයට තේරී පත් විය. මුදල් අමාත්‍ය ධුරයට පත් කෙරුණු තුර්කි ජනාධිපතිවරයාගේ බෑණනුවන් වන බේරත් ඇල්බේරක් 2015 වසරේ සිට එරට බලශක්ති අමාත්‍යවරයා ලෙස කටයුතු කර ඇත.", "URL": "https://sinhala.adaderana.lk/news.php?nid=92293", "Category": null, "Parent URL": null}