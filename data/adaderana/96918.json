{"Source": "Adaderana", "Timestamp": "September 29, 2018 08:27 pm", "Headline": "සිංහලේ අපි සංවිධානයෙන් නාමල් කුමාරට චෝදනාවක්", "News Content": "මෙරට සිටින රෝහින්‍යා සරනාගතයින් විරෝධය පළ කළ පිරිස් අත්අඩංගුවට ගනු ලැබුවේ ත්‍රස්ත විමර්ශන කොට්ඨාෂයේ හිටපු අධ්‍යක්ෂ නියෝජ්‍ය පොලිස්පති නාලක ද සිල්වා මහතාගේ උපදෙස් මත බව පසුගියදා පැවති මාධ්‍ය හමුවකදී දූෂණ විරෝධී බලකායේ අධ්‍යක්ෂ නාමල් කුමාර මහතා සඳහන් කළේය. කෙසේ වෙතත් සිංහලේ අපි සංවිධානය විසින් පැවැත් වූ මාධ්‍ය හමුවකදී එහි සාමාජිතයින් අනාවරණය කළේ එම විරෝධය සඳහා නාමල් කුමාරද එක්ව සිට් බවයි. එහිදී අදහස් දැක්වූ සිංහලේ අපි සංවිධානයේ සභාපති ඩෑන් ප්‍රියසාද් මහතා ප්‍රකාශ කළේ මෙම සිදුවීම සිදුවී වසරක් ගතවන බවත් මෙම විරෝධතාව සඳහා නාමල් කුමාර මහතාද සම්බන්ධ වූ බවයි. නාමල් කුමාර මහතා එම විරෝධතාවට සම්බන්ධ වූ බවට අදාළ වීඩියෝ පටයක්ද ඔවුන් මෙහිදී ප්‍රදර්ශනය කළේය. භික්ෂූන් වහන්සේලා හා තරුණ තරුණියන් රක්ෂිත බන්ධනාගාරගත කිරීමට සියල්ල පාවාදුන් නාමල් කුමාරට රටේ සිටීමේ අයිතියක් නොමැති බව එහිදී අදහස් දැක්වූ එම සංවිධානයේ අසේල ධර්මසිරි මහතා ප්‍රකාශ කළේය.", "URL": "https://sinhala.adaderana.lk/news.php?nid=96918", "Category": null, "Parent URL": null}