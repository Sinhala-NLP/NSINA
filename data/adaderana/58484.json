{"Source": "Adaderana", "Timestamp": "March 22, 2016 07:50 am", "Headline": "සිල් සමාදන්වීමට ගිය තිදෙනෙක් මහ මගදී ලොරියකට බිලි", "News Content": "අනුරාධපුර-පුත්තලම මාර්ගයේ සාලියවැව පොලිස්වසමට අයත් 21 කණුව ප්‍රදේශයේ සිදුවූ අනතුරකින් තිදෙනෙකු ජීවිතක්ෂයට පත්ව තිබේ. අද(22)අලුයම 5.30ට පමණ සිල් සමාදන්වීම සඳහා පන්සලට යමින් සිටි තිදෙනෙකු අධික වේගයෙන් පැමිණි ලොරියකට යටවීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක,සහකාර පොලිස් අධිකාරී රුවන් ගුණසේකර මහතා පවසයි.වයස අවුරුදු 50-60 ත් අතර කාන්තාවන් දෙදෙනෙකු හා අවුරුදු 8ක පිරිමි දරුවෙකු මෙලෙස ජීවිතක්ෂයට පත්ව තිබේ.මාර්ගයේ ගමන් ගනිමින් සිටි තිදෙනා යට කළ ලොරි රථය නොනවත්වා ධාවනය වී ඇති බවත්, ලොරි රථ රියදුරු අත්අඩංගුවට ගැනීමට පරීක්ෂණ දියත් කර ඇති බවත් සඳහන්ය.සැකකටයුතු ලොරි රථයේ අංකය මේවන විට සොයාගෙන ඇති බවත්,ඒ අනුව සාලියවැව පොලීසිය විසින් පරීක්ෂණ ආරම්භ කර ඇති බවත් පොලිස් මාධ්‍ය ප්‍රකාශකවරයා වැඩිදුටරත් කියා සිටියි.", "URL": "https://sinhala.adaderana.lk/news.php?nid=58484", "Category": null, "Parent URL": null}