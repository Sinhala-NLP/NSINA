{"Source": "Adaderana", "Timestamp": "September 4, 2011 11:39 am", "Headline": " ඉන්දියාව නොදැන හිටියා නොවේ-තවත් විකිලීක්ස් හෙළිදරව්වක්", "News Content": "බටහිර රටවල් විසින් ශ්‍රී ලංකාවට එරෙහිව මානව හිමිකම් උල්ලංඝණය කළ බවට චෝදනා කිරීම පිළිබඳ ඉන්දියාව වඩා සැලකිලිමත්ව සිටි බව විදෙස් මාධ්‍ය සඳහන් කරයි. විශේෂයෙන්ම මෙසේ චෝදනා කරමින් ශ්‍රී ලංකාව ‍ජාත්‍යන්තර ප්‍රජාව හමුවේ කොන්කරදමන ප්‍රතිපත්තියකට තල්ලුවී යාම කෙරෙන් ශ්‍රී ලංකාව චීනයේ ඔඩොක්කුවට වැටීමේ අවදානමක් ඇති බව ඉන්දියාව වටහාගෙන සිටි බව විකිලීක්ස් විසින් නිකුත් කරන ලද නවතම පුවත් කේබලයක් මගින් අනාවරණය වී තිබේ. ඉන්දීය විදෙස් කටයුතු අමාත්‍යංශයේ ඉහළ නිලධාරියෙකු විසින් මේ පිළිබඳ 2010 ජනවාරි මාසයේදී එක්සත් ජාතීන් දැනුවත් කළ බව මෙම පුවත් කේබලයේ දැක්වේ. ශ්‍රී ලංකාවට එරෙහි මානව හිමිකම් චෝදනා ශ්‍රී ලංකාව මෙන්ම කලාපීය රටවල් ඉරානයට සහ චීනයේ බලපෑමට විවර කිරීමක් සිදුවූ බව ඉන්දියාව විසින් පෙන්වා දී ඇති බව පැවසෙයි. එල්.ටී.ටී.ඊය පරාජය කළ විජයග්‍රාහී ශ්‍රී ලංකාවේ ඡන්ද පදනම, ප්‍රජාතන්ත්‍රවාදී අවකාශයක ද්‍රවිඩ ජාතික ප්‍රශ්නය විසඳීම සඳහා අලුත් පියවරක් තැබීමක් ලෙස බාරගත යුතු බව ඉන්දීය විදෙස් කටයුතු අමාත්‍යංශයේ ජ්‍යෙෂ්ඨ නිලධාරියකු වන ටී.එස් තිරුමුර්ති මහතා පෙන්වා දී ඇති බව විකිලීක්ස් වැඩිදුරටත් අනාවරණය කරයි.", "URL": "https://sinhala.adaderana.lk/news.php?nid=18508", "Category": null, "Parent URL": null}