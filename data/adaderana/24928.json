{"Source": "Adaderana", "Timestamp": "June 11, 2012 10:25 am", "Headline": "පදක්කම් සටහනේ තෙවන ස්ථානය ශ්‍රී ලංකාවට   ", "News Content": "ආසියානු කනිෂ්ට මලල ක්‍රීඩා තරගාවලියේ පදක්කම් සටහනේ තෙවන ස්ථානය දිනා ගැනීමට ශ්‍රී ලංකාව සමත් වී තිබේ. තරගාවලියේ දෙවන දිනය නිමාවට පත්වන විට ශ්‍රී ලංකාව රන් පදක්කම් දෙකක් සහ එක් රීදි පදක්කමක් ලබා තිබිණි. චීනය පදක්කම් සටහනේ පෙරමුණේ පසුවන අතර රන් පදක්කම් 6 ක් රීදී පදක්කම් 5 ක් සහ ලෝකඩ පදක්කමක් ඔවුන් දිනා ගෙන තිබෙනවා. දෙවන ස්ථානයේ පසුවන ‍චීන තායිපේ කණ්ඩායම රන් පදක්කම් 4 ක් දිනාගෙන තිබේ. ඉන්දියාව, ඉරානය, ජපානය, කටාර් රාජ්‍යය, දකුණූ කොරියාව රන් පදක්කමක් බැගින් දිනා ගත් සෙසු ‍රටවල් වේ. තරගාවලිය තෙවන දිනටත් අද (11) කොළඹ සුගතදාස ක්‍රීඩාංගණයේ දී පැවැත්වීමට නියමිතය. නොමිලේ තරග නැරඹීමේ අවස්ථාව ක්‍රීඩා ලෝලීන්ට ලබා දී ඇත.", "URL": "https://sinhala.adaderana.lk/news.php?nid=24928", "Category": null, "Parent URL": null}