{"Source": "Adaderana", "Timestamp": "May 29, 2019 11:12 am", "Headline": "පාසල් යන්න සුදානම් වු මල් කැකුලක් ලිං පතුලේ සැඟවෙයි", "News Content": "බණ්ඩාරවෙල පනංගල විදුහලේ 3 වන ශ්‍රේණියේ ‍ ඉගෙනුම ලැබූ ශිෂ්‍යාවක් ලිඳකට වැටී මියගොස් ඇතැයි බණ්ඩාරවෙල පොලිසිය පවසයි. බණ්ඩාරවෙල සාම චේතිය ගම පදිංචි මෙම දැරිය අද (29) උදේ පාසැල් යාමට පෙර වැසිකිලියට ගොස් තිබේ. එහි ජලය නොමැතිකම නිසා ජලය ලබාගැනිමට වත්ත පහල ඇති ලිදට ගිය අ‍වස්ථාවේ මෙම අනතුර සිදුව ඇත. මෘත දේහය බණ්ඩාරවෙල දිසා රෝහලට ගෙනැවිත් ඇති බව අප වාර්තාකරු සදහන් කළේය.", "URL": "https://sinhala.adaderana.lk/news.php?nid=110894", "Category": null, "Parent URL": null}