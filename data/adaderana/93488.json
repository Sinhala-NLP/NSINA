{"Source": "Adaderana", "Timestamp": "July 30, 2018 05:27 pm", "Headline": "මාධ්‍යයේ හැසිරීම ගැන වජිර කණස්සල්ලෙන්", "News Content": "ඇතමුන් කුමන ප්‍රකාශ සිදුකළද තමන් ඉදිරිපත් කළේ ගාල්ල ජාත්‍යන්තර ක්‍රිකට් ක්‍රීඩාංගනය මහජන ක්‍රීඩාංගනයක් බවට පත්කළ යුතු බවට වූ යෝජනාව බව අමාත්‍ය වජිර අබේවර්ධන මහතා පවසයි. අද(30) පෙරවරුවේ ගාල්ලේ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. මාධ්‍යයට සුවිශේෂි වගකීමක් ඇති බවත් සමාජයේ පවතින පොදු සිදුවීම් දෙස දේශපාලන කෝණයෙන් නොබලන ලෙසත් වජිර අබේවර්ධන මහතා මෙහිදී වැඩිදුරටත් කියා සිටියේය. තමන් විදෙස් ගතව සිටින විට තමා ප්‍රකාශ කල බවට අසත්‍ය පුවත් නිර්මාණය කරමින් සිදු කළ ක්‍රියාවන් නිවැරදි නොවන බවත්, මාධ්‍ය සෑම විටම කෝධයෙන්, වෛරයෙන් හා ඊර්ෂ්‍යාවෙන් තොර වගකිව යුතුව හැසිර විය යුතු බව ද ඔහු සඳහන් කළේය. වෙබ් අඩෙවි තුළින් විකෘති කරන ලද ප්‍රකාශ කළ ද තමා කියා සිටියේ, ජාත්‍යන්තර ක්‍රීඩා පිටියක් බවට පත් කර කිහිප දෙනෙකුට එය භුක්ති විඳීමට දෙනවාට වඩා ගාල්ලේ සිටින දරුවන්ට හා සියලු දෙනාට පරිහරණය කළ හැකි මහජන ක්‍රීඩාංගනයක් බවට එය පත් කිරීම බව ද අමාත්‍යවරයා මෙහිදි සඳහන් කළේය.", "URL": "https://sinhala.adaderana.lk/news.php?nid=93488", "Category": null, "Parent URL": null}