{"Source": "Adaderana", "Timestamp": "January 28, 2013 06:10 pm", "Headline": "විදුලි පණිවිඩය අත්හිටුවන්නේ නෑ", "News Content": "විදුලි පණිවිඩ සේවාව අත්හිටුවීමට කිසිදු තීරණයක් ගෙන නොමැති බව තැපැල් සේවා අමාත්‍ය ජීවන් කුමාරතුංග මහතා පවසයි. අමාත්‍යවරයා පෙන්වා දෙන්නේ විදුලි පණිවිඩ සේවාව නව මුහුණුවරකින් ක‍්‍රියාත්මක කිරීමට පියවර ගන්නා බවයි. විදුලි පණිවිඩ සේවාවේ අයිතිය ශ‍්‍රී ලංකා ටෙලිකොම් ආයතනය සතුව පවතින බව පෙන්වා දෙන අමාත්‍ය ජීවන් කුමාරතුංග මහතා පණිවුඩ භාරගැනීම සහ බෙදා හැරීම පමණක් තැපැල් දෙපාර්තමේන්තුව මගින් සිදු කරන බව කියා සිටියි. විදුලි පණිවිඩ සේවාවේ ඉදිරි කටයුතු සම්බන්ධයෙන් අමාත්‍යංශයේ අද (28)පැවති සාකච්ජාවකදී මෙම කරුණු අනාවරණය විය.", "URL": "https://sinhala.adaderana.lk/news.php?nid=31165", "Category": null, "Parent URL": null}