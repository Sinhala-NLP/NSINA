{"Source": "Adaderana", "Timestamp": "June 10, 2018 08:41 am", "Headline": "ගාරාජය පිටුපසින් මතු වූ සූදු පොළ වැටලූ හැටි", "News Content": "මොණරාගල සහ සියඹලාණ්ඩුව පොලිස් ස්ථාන ඒකාබද්ධව මොණරාගල බිබිල මාර්ගයේ හුලංදාව ප්‍රදේශයේ සිදු කල මෙහෙයුමකදී ගරාජයක් පිටුපස ඉතා සූක්ෂම ලෙස දීර්ඝකාලයක සිට පවත්වාගෙන ගිය සූදූ පොළක් වටලා සැකකරුවන් නව දෙනෙකු අත්අඩංගුවට ගෙන තිබේ. මෙම සැකකරුවන් බිබිල,මොණරාගල,බුත්තල සහ වැල්ලවාය යන ප්‍රදේශවල පදිංචි වයස අවුරුදු විස්ස සිට පිළිවෙළින් තිස් නවයත් අතර වයස් වල පසුවන්නන් පිරිසක් බව පොලීසිය පවසයි. සැකකරුවන්ට අමතරව සුදූ පොළේ තිබූ මුදල් තොගයක් සහ වාහන කිහිපයක් ද පොලිස් භාරයට ගෙන ඇත. සැකකරුවන් විටෙන් විට විවිධ ස්ථාන වල මෙම බූරු පොල් පවත්වාගෙන ගොස් ඇති බවට පොලීසියට තොරතුරු ලැබී තිබේ. අත්අඩංගුවට ගත් සැකකරුවන් අද(10) මොණරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් ඉදිරි විමර්ශන මොණරාගල සහ සියඹලාණ්ඩුව පොලිසිය සිදු කරයි.", "URL": "https://sinhala.adaderana.lk/news.php?nid=90644", "Category": null, "Parent URL": null}