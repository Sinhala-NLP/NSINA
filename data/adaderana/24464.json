{"Source": "Adaderana", "Timestamp": "May 23, 2012 01:06 pm", "Headline": " වන අලින්ට ඉඩදී  පාසලක් වසාදමයි", "News Content": "වන අලින් සිව්දෙනෙකු කඩා වැදීම හේතුවෙන් දිඹුලාගල, ඇල්ලේ වැව, ප්‍රාථමික විද්‍යාලය තාවකාලිකව වසා දමා තිබේ. ඊයේ (23) සවස විද්‍යාල භූමියට වන අලින් පැමිණීම හේතුවෙන් පාසල් දරුවන්ගේ ආරක්ෂාව සඳහා මෙම පියවර ගෙන ඇති බව සඳහන්ය. අනතුරුව විද්‍යාල භූමියට යාබඳ කැලෑ ප්‍රදේශයේ රැදී සිටි වන අලින් මාදුරු ඔය රක්ෂිත ප්‍රදේශයට පළවා හැරීමට මෙහෙයුම් ආරම්භ කර ඇත. එහෙත් මේ දක්වා වන අලි රක්ෂිතයට පළවා හැරීමට නොහැකි වී ඇති බව අද‍ දෙරණ වාර්තාකරු සඳහන් කරයි. ඒ අනුව අද (23) දිනයේදීත් ඇල්ලේවෙල ප්‍රාථමික විද්‍යාලය වසා දැමීමට බලධාරීන් පියවර ගෙන තිබේ. වන අලි රක්ෂිතයට පළවා හැරීමේ මෙහෙයුම් සඳහා මාදුරුඔය වනජීවී කොට්ඨාශයේ නිලධාරීන්, අරලගංවිල පොලිසිය සහ ප්‍රදේශවාසීන් එක්ව සිටින බව සඳහන් අද‍ දෙරණ වාර්තාකරු වැඩිදුරටත් ප්‍රකාශ කරයි", "URL": "https://sinhala.adaderana.lk/news.php?nid=24464", "Category": null, "Parent URL": null}