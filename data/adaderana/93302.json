{"Source": "Adaderana", "Timestamp": "July 27, 2018 02:51 pm", "Headline": "නීතිවිරෝධි පලිබෝධ නාශක තොගයක් සමඟ පුද්ගලයෙක් අත්අඩංගුවට", "News Content": "කුට්ටිගල, පදලංගල ප්‍රදේශයේදී නීතිවිරෝධි පලිබෝධනාශක තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා සූරියවැව කඳවුරේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව වාර්තා වේ. එහිදී ඔහු සතුව තිබී විකිණීම සඳහා සූදානම් කර තිබූ ලේබල් රහිත පලිබෝධනාශක අඩංගු ප්ලාස්ටික් කෑන් 124ක් පොලිසිය භාරයට ගෙන තිබේ. පලිබෝධනාශක තොඟය සහ අත්අඩංගුවට ගත් සැකකරු වැඩිදුර විමර්ශන සඳහා කුට්ටිගල පොලිසිය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=93302", "Category": null, "Parent URL": null}