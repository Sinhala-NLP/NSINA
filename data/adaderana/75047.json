{"Source": "Adaderana", "Timestamp": "July 9, 2017 02:52 pm", "Headline": "බිරිද විසින් ස්වාමියා ඝාතනය කරලා", "News Content": "දඹගල්ල මාරිඅරාව ප්‍රදේශයේ දී කාන්තාවක් විසින් සිය ස්වාමි පුරුෂයා ඝාතනය කර තිබේ.පවුල් ආරවුලක් දුරදිග යාමෙන් අද(9) උදෑසන මෙම ඝාතනය සිදුව ඇති බව පොලීසිය සඳහන් කළේය.පොරවකින් පහරදී තම ස්වාමි පුරුෂයා ඝාතනය කළ බවට අදාළ කාන්තාව දඹගල්ල පොලිස් ස්ථානයට පැමිණ ප්‍රකාශ කර තිබේ.ඒ අනුව එම කාන්තාව දඹගල්ල පොලීසිය විසින් අත්අඩංගුවට ගෙන තිබේ.ඝාතනයට ලක්ව ඇත්තේ 55 හැවිරිදි පුද්ගලයෙකි.සිද්ධිය සම්බන්ධයෙන් දඹගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75047", "Category": null, "Parent URL": null}