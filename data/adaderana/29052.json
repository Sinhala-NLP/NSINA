{"Source": "Adaderana", "Timestamp": "November 9, 2012 04:40 pm", "Headline": "  මහකොමසාරිස්වරයෙක් හා තානාපතිවරු 3ක් ජනපතිට අක්තපත්‍ර භාරදෙති", "News Content": "නව මහකොමසාරිස්වරයෙකු සහ තානාපතිවරුන් තිදෙනෙකු ජනාධිපති මහින්ද රාජපක්ෂ මහතා වෙත අක්ත පත්‍ර භාරදී තිබේ. අද (09) පෙරවරුවේ ජනාධිපති කාර්යාලයේ දී අක්ත පත්‍ර භාරදීම සිදුවු බව ජනාධිපති මාධ්‍ය අංශය සඳහන් කළේය. ඒ අනුව බංග්ලාදේශය සඳහා නව මහකොමසාරිස්වරයෙකු අක්ත පත්‍ර භාරදී තිබේ. රුසියාව, පැනමාව, ඉන්දුනීසියාව යන රටවල් සඳහා නව තානාපතිවරුන් අක්ත පත්‍ර භාරදුන් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=29052", "Category": null, "Parent URL": null}