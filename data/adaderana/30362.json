{"Source": "Adaderana", "Timestamp": "December 30, 2012 01:03 pm", "Headline": "කළමනාකරණ සහකාර විභාගයට 86,000ක්", "News Content": "2012 රාජ්‍ය කළමනාකරණ සහකාර සේවයේ 111 පන්තියට බඳවා ගැනීමේ විවෘත තරග විභාගය ජනවාරි 27 වැනිදා පැවැත්වීමට කටයුතු සංවිධානය කර තිබෙන බව ශ්‍රී ලංකා විභාග දෙපාර්තමේන්තුව පවසයි. දිවයින පුරා ස්ථාපිත කෙරෙන මධ්‍යස්ථානවලදී මෙම විභාගය පැවැත්වීමට කටයුතු යොදා ඇතැයි රජයේ නිල පුවත් වෙබ් අඩවියේ සඳහන්ය. මේ සඳහා අයදුම්කරුවන් 86,000ක් සුදුසුකම් ලබා සිටින බව එම දෙපාර්තමේන්තුව වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=30362", "Category": null, "Parent URL": null}