{"Source": "Adaderana", "Timestamp": "July 21, 2016 12:16 pm", "Headline": "බරවා රෝගය ශ්‍රී ලංකාවෙන් තුරන්! – WHO සහතිකය දෙයි", "News Content": "ශ්‍රී ලංකාව බරවා රෝගය තුරන් කළ රටක් ලෙස ලෝක සෞඛ්‍ය සංවිධානය විසින් ප්‍රකාශයට පත් කර තිබේ.ඊට අදාළ උත්සවය අද උදෑසන බණ්ඩාරණායක ජාත්‍යන්තර සම්මන්ත්‍රණ ශාලාවේදී අද පෙරවරුවේ පැවැත්වුණි.එහිදී ලෝක සෞඛ්‍ය සංවිධානයේ ආසියානු කලාප අධ්‍යක්ෂිකා වෛද්‍ය පූනම් කෙත්‍රපාල් සිං මහත්මිය විසින් බරවා රෝගය තුරන් කළ රටක් බවට ප්‍රකාශයට පත් කිරීමට අදාළ සහතිකය සෞඛ්‍ය අමාත්‍ය රාජිත සේනාරත්න මහතා වෙත ලබාදුන් බව සෞඛ්‍ය අමාත්‍යංශය සඳහන් කළේය. බරවා ක්ෂුද්‍ර පණු ප්‍රතිශතය සියයට 01 ට වඩා අඩු අගයක පවත්වාගෙනයාම හේතුවෙන් ශ්‍රී ලංකාව බරවා රෝගය තුරන් කළ රටක් ලෙස ප්‍රකාශයට පත් කර ඇති බව සඳහන්ය. ඒ අනුව අග්නිදිග ආසියාතික කලාපයේ බරවා රෝගය තුරන් කළ දෙවන රට බවට ශ්‍රී ලංකාව පත්ව ඇත. බරවා රෝගය තුරන් කළ කලාපයේ අනෙක් රට වන්නේ මාලදිවයිනය.", "URL": "https://sinhala.adaderana.lk/news.php?nid=62281", "Category": null, "Parent URL": null}