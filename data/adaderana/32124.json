{"Source": "Adaderana", "Timestamp": "March 5, 2013 09:31 am", "Headline": "ශ්‍රී ලංකා සංචිතය නම් කෙරෙයි", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පැවැත්වෙන ටෙස්ට් තරඟාවලියේ පළමු තරඟය සඳහා ශ්‍රී ලංකා සංචිතය නම් කර තිබේ. ඊයේ (05) පස්වරුවේ රැස් වු ශ්‍රී ලංකා ක්‍රිකට් තේරීම් කමිටුව ක්‍රීඩකයින් 16 දෙනෙකුගෙන් යුත් මෙම සංචිතය නම් කර ඇති අතර ඊට ක්‍රීඩා අමාත්‍යවරයාගේ අනුමැතිය ද හිමිවී ඇති බව සඳහන්ය. කණ්ඩායමේ නායකත්වය ඇන්ජලෝ මැතිව්ස් දරණ අතර උපනායකත්වය දිනේෂ් චන්දිමාල්ට හිමිවී තිබේ. ඊට අමතරව තිලකරත්න ඩිල්ශාන්, කුමාර සංගක්කාර, දිමුත් කරුණාරත්න, ලහිරු තිරිමාන්න, ශමින්ද එරංග, අජන්ත මෙන්ඩිස්, නුවන් කුලසේකර, චානක වෙලගෙදර, සුරංග ලක්මාල්, රංගන හේරත් සංචිතයට ඇතුළත්ය. කිත්රුවන් විතානගේ, කුසල් ජනිත්, ජීවන් මෙන්ඩිස් සහ තරිඳු කෞෂාල් පළමු වරට ටෙස්ට් තරඟයක් සඳහා නම් කර තිබේ.", "URL": "https://sinhala.adaderana.lk/news.php?nid=32124", "Category": null, "Parent URL": null}