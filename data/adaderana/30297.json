{"Source": "Adaderana", "Timestamp": "December 27, 2012 05:10 pm", "Headline": "වෙලගෙදරට ආබාධයක්", "News Content": "වමතින් දග පන්දුව යවන ක්‍රීඩක චානක වෙලගෙදර පාදයේ ආබාධයකට ඇති බව වාර්තා වේ. ඔස්ට්‍රේලියාව සමග පැවැත්වෙන දෙවන ටෙස්ට් ක්‍රිකට් තරගයේ දෙවන දිනය වන අද දිනයේ ඔහු දකුණු පාදයේ ආබාධයකට ලක්ව ඇති බව සඳහන්ය. ආබාධයකට ලක්ව සිටි වෙලගෙදර ඔස්ට්‍රේලියානු සංචාරයට එක්වූයේ මාස අටක පමණ කාලයකින් පසුවය. කෙසේ වෙතත් මෙම තත්ත්වය හේතුවෙන් ඔහුට ඉදිරි තරග අහිමිවනු ඇති බව වාර්තා වේ. මේ අතර කඩුළු රකින ක්‍රීඩක ප්‍රසන්න ජයවර්ධන ද ඊයේ දිනයේ තරගය අතරතුර දී ආබාධයකට ලක්වුණා. තවද ශ්‍රී ලංකා ඔස්ට්‍රේලියා දෙවන ටෙස්ට් තරගයේ දෙවන දිනය නිමාවන විට ඔස්ට්‍රේලියානු කණ්ඩායම කඩුලු 8ක් දැවී ලකුණු 480ක් ලබා සිටි අතර ඒ අනුව ඔවුන් ශ්‍රී ලංකාව පළමු ඉනිමට ලබාගත් ලකුණු 156ට වඩා තවත් කඩුලු 2ක් අතැතිව ලකුණු 284ක් ඉදිරියෙන් සිටියි.", "URL": "https://sinhala.adaderana.lk/news.php?nid=30297", "Category": null, "Parent URL": null}