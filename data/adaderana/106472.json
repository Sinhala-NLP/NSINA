{"Source": "Adaderana", "Timestamp": "March 21, 2019 12:45 pm", "Headline": "විදුලි ඉල්ලුම ඉහළට-විදුලි කප්පාදුවකට තවම තීරණයක් නෑ", "News Content": "ඉදිරියේදී රට තුළ විදුලිය කප්පාදු කිරීමක් සිදු නොවන බව විදුලිබල සහ බල ශක්ති අමාත්‍යංශය පවසයි. එම අමාත්‍යංශයේ පැවති මාධ්‍ය හමුවකට එක්වෙමින් එහි මාධ්‍ය ප්‍රකාශක සුලක්ෂණ ජයවර්ධන මහතා මේ බව සඳහන් කළේය. නොරොච්චෝලේ ලක් විදුලි බලාගාරයේ දෙවන ජනන යන්ත්‍රය පසුගිය දා බිඳ වැටීම සමඟ විශාල අභියෝගයකට මුහුණ පෑ බවත්, මේ වන විට එම යන්‍ත්‍රය නැවතත් පද්ධතියට එක්ව ඇති බව ද ඒ මහතා කියා සිටියේය. එම තත්ත්වය තුළ පසුගිය දින කිහිපය තුළ විදුලියේ බිඳ වැටීම් සිදු වු බවත්, පද්ධතියේ සමතුලිතභාවය ආරක්ෂා කිරීමට මෙම ක්‍රියා මාර්ගය ගත් බවත් පැවසු සුලක්ෂණ ජයවර්ධන මහතා, පසුගිය වසර ගණනාව තුළම විදුලි ඉල්ලුම මෙම කාලයේ සීඝ්‍ර ලෙස ඉහළ යෑම ගැටළුවක් බව ද පැවසීය. කෙසේ වෙතත් පවතින තත්ත්වය තුළ මෙතෙක් විදුලි කප්පාදුවකට කිසිදු තීරණයක් ගෙන නොමැති බව ද ජයවර්ධන මහතා මෙහිදී කියා සිටියේය.", "URL": "https://sinhala.adaderana.lk/news.php?nid=106472", "Category": null, "Parent URL": null}