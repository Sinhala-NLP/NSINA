{"Source": "Adaderana", "Timestamp": "June 4, 2013 05:45 pm", "Headline": "හිටපු සාම නියෝජිතයා ශ්‍රී ලංකාව ගැන අවදියෙන්ලු!", "News Content": "ශ්‍රී ලංකාවේ සිදුවන සිදුවීම් සම්බන්ධයෙන් තමන් මේ වන විටත් දැඩි අවධානයෙන් පසු වන බව නෝර්වේ හිටපු විශේෂ සාම නියෝජිත එරික් සෝල්හයිම් මහතා පවසයි. පුවත්පත්, වෙබ් අඩවි සහ වෙනත් මාධ්‍යන් ඔස්සේ ශ්‍රී ලංකාවේ සිදු වන කරුණු කාරණා පිළිබදව තමන් අවධානයෙන් පසු වන බව හෙතෙම පෙන්වාදෙයි. විදෙස් මාධ්‍ය වෙත අදහස් සක්වමින් නෝර්වේ හිටපු විශේෂ සාම නියෝජිත එරික් සෝල්හයිම් මහතා මේ අදහස් පළ කර තිබේ. පසුගිය දින වල තමන් ඔස්ට්‍රේලියාවේ සංචාරයක නිරත වූ බව,එහි දී දෙමළ ඩයස්පෝරාවේ සාමාජිකයින් සම්බන්ධයෙන්, ශ්‍රී ලංකාව සම්බන්ධයෙන් ද සාකච්ජා කළ බව ත් ඔහු සිහිපත් ක‍ර තිබේ. කෙසේ වෙතත් එකී සංචාරයේදී සාකච්ජා වූ කරුණු පිළිබදව ඔහු මාධ්‍ය හමුවේ අදහස් පළ කර නැත.", "URL": "https://sinhala.adaderana.lk/news.php?nid=34631", "Category": null, "Parent URL": null}