{"Source": "Adaderana", "Timestamp": "October 26, 2012 04:54 pm", "Headline": "ඩෙංගු උණ වැළදී  පාසල් සිසුවා මරුට", "News Content": "ඩෙංගු උණ වැළඳීමෙන් වෙන්නප්පුව ප්‍රදේශයේ පාසල් සිසුවෙකු ජීවිතක්ෂයට පත්ව තිබේ. මීගමුව රෝහලේ ප්‍රතිකාර ලබමින් සිටියදී අදාළ සිසුවා ජීවිතක්ෂයට පත්ව ඇති බව වාර්තා වේ. වෙන්නප්පුව, ජෝෂප් වාස් විද්‍යාලයේ 9 වන ශ්‍රේණියේ ඉගෙනුම ලබමින් සිටි සිසුවෙකු මෙලෙස ජීවිතක්ෂයට පත්ව තිබේ. වෙන්නප්පුව සෞඛ්‍ය වෛද්‍ය නිලධාරී කොට්ඨාසය තුළ පමණක් ඩෙංගු රෝගීන් 475 දෙනෙකු පමණ වාර්තා වී ඇති අතර පාසල් සිසුන් ද ඒ අතර වන බව සෞඛ්‍ය අංශ පවසයි.", "URL": "https://sinhala.adaderana.lk/news.php?nid=28643", "Category": null, "Parent URL": null}