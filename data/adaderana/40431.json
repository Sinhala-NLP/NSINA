{"Source": "Adaderana", "Timestamp": "January 18, 2014 08:46 am", "Headline": "ශ්‍රී ලංකාවේ ආයෝජනය ගැන ප්‍රංශයේ සමුළුවක්", "News Content": "ශ්‍රී ලංකාවේ ආයෝජන ප්‍රවර්ධන කටයුතු පිළිබඳ ව්‍යාපාරික සමුළුවක් ප්‍රංශයේ දී පැවැත්වෙයි. අද සිට ලබන 20 වැනිදා දක්වා ප්‍රංශයේ පැරිස් නගරයේ දී මෙම සමුළුව පැවැත්වීමට කටයුතු යොදා ඇත. 2014 වර්ෂය සහ ඉදිරි ආයෝජන ප්‍රවර්ධන කටයුතු පිළිබඳ මෙහිදී අවධානය යොමු වන බව සඳහන්ය. ශ්‍රී ලංකාව නියෝජනය කරමින් නියෝජ්‍ය අමාත්‍ය ෆයිසර් මුස්තාපා මහතා මෙම සමුළුවට සහභාගි වෙයි. 2013 වසරේ දී ශ්‍රී ලංකාවේ ආයෝජන රටාව පිළිබඳ සම්මන්ත්‍රණ මාලාවක් පසුගියදා පැවති අතර එහි ප්‍රතිඵලයක් ලෙස මෙම සමුළුව පැවැත්වෙන බව සඳහන්ය. මෙම සමුළුව යුරෝපා සංගමය මගින් සංවිධානය කෙරෙන බව ආයෝජන ප්‍රවර්ධන අමාත්‍යංශය පවසන්නේය.", "URL": "https://sinhala.adaderana.lk/news.php?nid=40431", "Category": null, "Parent URL": null}