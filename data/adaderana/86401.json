{"Source": "Adaderana", "Timestamp": "March 26, 2018 09:51 pm", "Headline": "යෝධ වතුර ටැංකියට මොකද උනේ?", "News Content": "අවසන් යුද සමයේ වූ ගැටුම්වලින් බිමට සමතලා වූ කිලිනොච්චිය නගරය මැද පිහිටි යෝධ වතුර ටැංකිය බොහෝ දෙනෙකුගේ විරෝධය මැද කිළිනොච්චියේ බලධාරීන් ඉවත් කිරීමේ කටයුතු ආරම්භ කොට තිබේ. 2000 වර්ෂයේ ඇති වූ දරුණු යුද ගැටුම්වල ප්‍රතිපලයක් වශයෙන් මෙම යෝධ වතුර ටැංකිය බිම පතිත වූ අතර යාපනය -මහනුවර මාර්ගයේ ගමන් කරණ පිරිස්ද දකුණේ සිට උතුරේ සංචාරය කිරීමට පැමිණෙන පිරිස්ද මෙම වතුර ටැංකිය දෙස බලා යුද්ධයේදී සිදු වූ විනාශයේ තරම අවබෝධ කර ගත්හ. එමෙන්ම කිළිනොච්චියට ආවේණික වූ සංකේතයක් වශයෙන්ද මෙම වතුර ටැංකිය බොහෝ දෙදෙකු සැලකූ අතර එය වටා ආරක්ෂිත වැටක් ඉදිකොට සංරක්ෂණය කරමින් වැදගත් වැකි හා පුවරුද යෝධ වතුර ටැංකිය වටා සවිකොට තිබේ. නමුත් එම යෝධ වතුර ටැංකිය එම ස්ථානයෙන් ඉවත් කිරීමට බලධාරීන් තීරණය කොට ඇත.", "URL": "https://sinhala.adaderana.lk/news.php?nid=86401", "Category": null, "Parent URL": null}