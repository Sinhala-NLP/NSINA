{"Source": "Adaderana", "Timestamp": "March 1, 2019 06:19 pm", "Headline": "ගුරුවරුන්ට එල්ල කළ ප්‍රහාරය දැඩි ලෙස හෙළා දකිනවා", "News Content": "ගුරුවරුන්ට ඊයේ (28) දිනයේ එල්ල වූ ප්‍රහාරය දැඩි ලෙස හෙළා දකින බව ජාතික වෘත්තිය සමිති මධ්‍යස්ථානයේ ජාතික සංවිධායක වසන්ත සමරසිංහ මහතා පවසයි. ඔහු පවසන්නේ අනාගත පරපුර වෙනුවෙන් දැනුම ලබාදෙන ගුරුවරුන්ට ආණ්ඩුව විසින් මෙලෙස ප්‍රතිචාර දැක්වීම කිසිවෙකු අනුමත නොකරන බවයි. එසේම ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා පැවසුවේ ලංකාවේ සමස්ත ගුරුවරු සහ විදුහල්පතිවරු අතෘප්තියෙන් රාජකාරී සිදුකරන පසුබිමක් තුළ ඔවුන්ට මෙවැනි මිලේච්ඡ ප්‍රහාරයක් එල්ල කිරීම කණාගාටුවට කරුණක් බවයි. ඒ සම්බන්ධයෙන් අදහස් දැක්වු පියල් නිශාන්ත මන්ත්‍රීවරයා පවසුවේ අධ්‍යාපන ක්ෂේත්‍රයේ පරිවර්තනයක් සිදුකරන බව පවසමින් ආණ්ඩුව ගුරුවරුන්ගේ ඉල්ලීම් නොසලකා හැර මිලේච්ඡ ප්‍රහාර එල්ල කරමින් සිටින බවයි.", "URL": "https://sinhala.adaderana.lk/news.php?nid=105301", "Category": null, "Parent URL": null}