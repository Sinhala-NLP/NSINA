{"Source": "Adaderana", "Timestamp": "April 24, 2015 09:14 am", "Headline": "එදා උඩින් ගිය මන්ත්‍රීන් පාර්ලිමේන්තුවේ පාපිස්සට වැටුණා", "News Content": "අල්ලස් ලබා ගැනීම් සහ මුල්‍ය වංචා හේතුවෙන් පීඩාවට පත්ව සිටි ජනතාවගේ ජීවන බර සැහැල්ලු කළ බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පෙන්වාදෙන්නේ මේ වන විට ස්ථාවර ආණ්ඩුවක අවශ්‍යතාව මතුව ඇති බවයි.රජයේ දින සියයේ වැඩපිළිවෙළ කඩාකප්පල් කිරීමට ඇතමුන්ට වුවමනා වී ඇති බව ද ඊයේ (23) පස්වරුවේ අරලියගහ මන්දිරයේ පැවති කොළඹ දිස්ත්‍රික් එක්සත් ජාතික පක්ෂ ක්‍රියාකාරීන්ගේ හමුවකට හෙතෙම පැවසීය.හොරුන් ආරක්ෂකා කරන පාර්ලිමේන්තුවක් අවශ්‍ය නැති බවත්, හිටපු ජනපතිට අල්ලස් කොමිසමට යාමට නොහැකි මන්දැයි තමන් අසන බවත්, ඔහු එහිදී කියා සිටියේය.එදා උඩින් ගිය මන්ත්‍රීවරුන් පාර්ලිමේන්තුවේ සභා ගර්භයේ පාපිස්සේ දමා එක් රැයක් නිදිකරවීමට ජනතා බලයට හැකිවූ බවද අග්‍රාමාත්‍යවරයා පෙන්වාදුන්නේය.කෙසේ වුවද ජනතා ජයග්‍රහණ සොරකම් කිරීමට කිසිදු බලවේගයකට ඉඩ නොතබන බව ද අග්‍රාමාත්‍යවරයා එහිදී අවධාරණය කළේය.මීළඟ මැතිවරණයේදී රාජපක්ෂවරුන් අතුගා දමා නව පාර්ලිමේන්තුවක් බිහි කරන බවද අග්‍රාමාත්‍ය රනිල් වික්‍රමසිංහ එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=50865", "Category": null, "Parent URL": null}