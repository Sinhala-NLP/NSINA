{"Source": "Adaderana", "Timestamp": "May 29, 2010 08:17 am", "Headline": "නැගෙනහිරටත් තොරතුරු තාක්ෂණය", "News Content": "බහුජාතික ‍තොරතුරු තාක්ෂණ සමාගමක් ප්‍රථම වතාවට නැගෙනහිර පළාතේ ස්ථාපිත කිරීමට පියවර ගෙන තිබේ. අමෙරිකානු මූල්‍ය හා ‍තාක්ෂණික සහයෝගීතාව ඇතිව මෙම ආයතනය ස්ථාපිත කෙරෙනු ඇත. නැගෙනහිර පළාතේ අධ්‍යාපන ආයතනවලින් පිටවන තරුණ තරුණියන්ට රැකියා අවස්ථා ලබාදීම ද ‍ මෙමගින් අරමුණු කෙරෙයි. මෙහිදී නැගෙනහිර හා ඊසාන දිග විශ්ව විද්‍යාලවල උපාධිධාරීන්ට ප්‍රමුඛතාව ලැබෙයි. යුද්ධයෙන් ඍජු වශයෙන්ම පීඩාවට පත් තරුණ තරුණියන්ට ස්ථිර ආදායම් මාර්ග සලසා දීම මෙමගින් අරමුණු කෙරෙන බව ශ්‍රී ලංකාවේ අමෙරිකානු තානාපති කාර්යාලය පවසයි.", "URL": "https://sinhala.adaderana.lk/news.php?nid=8682", "Category": null, "Parent URL": null}