{"Source": "Adaderana", "Timestamp": "May 8, 2019 01:58 pm", "Headline": "ඔස්ට්‍රේලියාවේ මිල්දුරා නගරය දූවිලි කුණාටුවකින් වැසී යයි", "News Content": "ඔස්ට්‍රේලියාවේ වික්ටෝරියා ප්‍රාන්තයේ ඇති වූ දැවැන්ත දූවිලි කුණාටුවක දසුන් මාධ්‍ය වෙත නිකුත් කර තිබුණි. ඔස්ට්‍රේලියාවේ වික්ටෝරියා ප්‍රාන්තයේ මිල්දුරා නගරයේ දහවල අඳුරු කරමින් හමා ආ දැවැන්ත දූවිලි කුණාටුවක දසුන් විදෙස් පුවත් වාර්තා කර තිබේ. දූවිලි කුණාටුව හමායාමත් සමග විනාඩි පහක පමණ කාලයක් මිල්දුරා නගරය දැඩි අඳුරේ ගිලී ගිය අතර එහි වීදි ආලෝක බුබුලු ස්වයංක්‍රීයව දැල්වී ඉන්පසු නිවී ගිය ආකාරයත් පටිගතව තිබේ. කුණාටුව අතරතුර පැයට කිලෝමීටර් 90ක වේගයෙන් සුළං හමාගිය ගිය බවත් විදෙස් වාර්තාවල වැඩිදුරටත් සදහන් වේ.", "URL": "https://sinhala.adaderana.lk/news.php?nid=109530", "Category": null, "Parent URL": null}