{"Source": "Adaderana", "Timestamp": "April 12, 2012 11:13 am", "Headline": "ඉතාලිය පෙන්නා පොකැට්ටුවට විදලා", "News Content": "ඉතාලියේ රැකියා ලබාදෙන බව පවසා මුදල් වංචා කළ පුද්ගලයෙකු පොලිසිය විසින් අත්අඩංගුවට ගෙන තිබේ. අදාළ සැකකරු ඉතාලි රැකියා බලපත්‍රයක් පෙන්වා මෙම වංචාවන් සිදුකර ඇති බව පොලිසිය පවසයි. කොළඹ අපරාධ කොට්ඨාශයට ලැබුණු පැමිණිල්ලකට අනුව සැකකරු අත්අඩංගුවට ගෙන තිබේ. සිදුකළ විමර්ශනයේ දී අදාළ සැකකරු රුපියල් අට ලක්ෂ 38,000 ට අධික මුදලක් වංචා කර ඇති බවට අනාවරණ වී ඇති බව සඳහන්ය. අත්අඩංගුවට ගෙන ඇත්තේ පිළියන්දල ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=23465", "Category": null, "Parent URL": null}