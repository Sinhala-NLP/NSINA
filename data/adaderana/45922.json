{"Source": "Adaderana", "Timestamp": "September 8, 2014 04:38 pm", "Headline": " මුහුදේ දිය නාන්න ගිහින් තරුණිය මරුට - තිදෙනෙක් රෝහලේ", "News Content": "බෙන්තර අතුරුවැල්ල ප්‍රදේශයේ මුහුදේ දිය නාමින් සිටි තරුණියක ජීවිතක්ෂයට පත්ව තිබේ. අදාළ මුහුදු ප්‍රදේශයේ පිරිසක් දියනාමින් සිටියදී අද (08) උදෑසන දියේ ගිළී ඇති බවත්, ඒ අවස්ථාවේ අසළ සිටි පුද්ගලයන් සහ පොලිස් ජීවිතාරක්ෂක කණ්ඩායම් විසින් පිරිමින් දෙදෙනෙකු සහ කාන්තාවන් සිව්දෙනෙක්ගෙන් සමන්විත වූ එම පිරිස බේරාගෙන ගොඩ බිමට රැගෙනවිත් ඇති බවත් අද දෙරණ වාර්තාකරු පවසයි. එසේ වුවද බේරාගන්නා අවස්ථාව වන විට අසාධ්‍ය තත්ත්වයෙන් පසුවූ 17 වියැති තරුණියක බලපිටිය රෝහලට ඇතුළත් කිරීමෙන් පසුව ජීවිතක්ෂයට පත්වී තිබේ. කෙසේවෙතත් එම පිරිස අතර සිටි කාන්තාවන් තිදෙනා තවමත් බලපිටිය රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=45922", "Category": null, "Parent URL": null}