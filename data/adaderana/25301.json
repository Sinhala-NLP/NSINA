{"Source": "Adaderana", "Timestamp": "June 25, 2012 10:56 am", "Headline": "ඊජිප්තුවේ නව ජනාධිපතිවරයා ලෙස මොහම්මද් මුරුසි පත්වෙයි", "News Content": "ඊජිප්තුවේ නව ජනාධිපතිවරයා ලෙස මොහම්මද් මුරුසි පත්වී තිබේ. මුස්ලිම් සහෝදරත්වය නියෝජනය කළ මොහම්මද් මුරුසි සියයට 5.73% ක ඡන්ද ප්‍රතිශතයක් ලබා ගනිමින් ජනාධිපතිවරණය ජයග්‍රහණය කොට ‍ඇති බව එරට මැතිවරණ කොමිසම සඳහන් කරයි. මොහම්මද් මුරුසිගේ ප්‍රබල ප්‍රතිවාදියා වූ හිටපු අග්‍රාමාත්‍ය අහමඩ් ෂාෆික් ලබා ගෙන ඇත්තේ සමස්ත ඡන්ද ප්‍රමාණයෙන් සියයට 48.27% ක ප්‍රතිශතයක් බව එරට මැතිවරණ කොමිසම උපුටා දක්වමින් විදෙස් මාධ්‍ය පවසයි. වසර 30 ට පසුව ඊජිප්තුවේ ප්‍රජාතන්ත්‍රවාදී මැතිවරණයක් පැවැත්වූ ප්‍රථම අවස්ථාව මෙය බව ද සඳහන්ය. ඊජිප්තු මැතිවරණය මේ මස මුල් සතියේ දී පැවැත්විණි.", "URL": "https://sinhala.adaderana.lk/news.php?nid=25301", "Category": null, "Parent URL": null}