{"Source": "Adaderana", "Timestamp": "June 29, 2014 08:15 am", "Headline": "විශ්‍රාමික උසස් පොලිස් නිලධාරීන් සමාජ සත්කාරයක් අරඹයි", "News Content": "විශ්‍රාමික උසස් පොලිස් නිලධාරීන්ගේ සංගමය විසින් සංවිධානය කරන වෛද්‍ය සායනයක් අද(29) බම්බලපිටිය පොලිස් ක්‍රීඩාංගණයේ දී පැවැත්වීමට නියමිතව තිබේ. අද(29) පෙරවරු 9.15ට ආරම්භ වන වෛද්‍ය සායනය සඳහා ජාතික රෝහලේ විශේෂඥ වෛද්‍යවරුන් සහභාගී වීමට නියමිතය. පොලිස්පති එන්.කේ.ඉලංගකෝන් මහතාගේ ප්‍රධානත්වයෙන් සායනයේ කටයුතු ආරම්භ වෙයි. නොමිලේ පැවැත්වෙන මෙම සායනය සඳහා සහභාගී වන ලෙස ජනතාවගෙන් ඉල්ලා සිටින බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=44287", "Category": null, "Parent URL": null}