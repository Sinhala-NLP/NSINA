{"Source": "Adaderana", "Timestamp": "September 13, 2010 09:13 am", "Headline": "අමෙරිකාව බාස්කට්බෝල් ලෝක ශූරයින් වෙයි", "News Content": "බාස්කට්බෝල් ලෝක ශූරතාව දිනාගැනීමට අමෙරිකානු කණ්ඩායම සමත් වී තිබේ. අවසාන මහා තරගයේ දී තුර්කි කණ්ඩායම ඔවුන් අතින් පරාජයට පත්විය. ඒ ලකුණු 81 ට 64ක් වශයෙනි. එහිදී කෙවින් ඩුරන්ට් ලකුණු 28 ක් සහ ලාමර් ඔඩම් ලකුණු 15 ක් ලබාගැනීමට සමත්විය. 1994 වසරෙන් පසු අමෙරිකාව ලෝක ශූරයන් බවට පත්වූ පළමු අවස්ථාව මෙය වේ. චීනයේ පැවති ඔලිම්පික් උළෙලේ දී රන් පදක්කම දිනාගැනීමට ද අමෙරිකානු කණ්ඩායම සමත් විය.", "URL": "https://sinhala.adaderana.lk/news.php?nid=10825", "Category": null, "Parent URL": null}