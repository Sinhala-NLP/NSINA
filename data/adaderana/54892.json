{"Source": "Adaderana", "Timestamp": "November 5, 2015 09:08 am", "Headline": "කොස්තාපල් ලක්ෂ 10ක් ගනිද්දී මාට්ටු", "News Content": "අල්ලස් ලබාගැනීමේ චෝදනාවක් මත අත්අඩංගුවට ගත් පොලිස් මත්ද්‍රව්‍ය නාශක කාර්යංශයේ හික්කඩුව ශාඛාවේ පොලිස් කොස්තාපල්වරයා අද බද්දේගම මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.අදාළ කොස්තාපල්වරයා ඊයේ රාත්‍රී හික්කඩුව, ගෝනාපීනුවල, ආරච්චිකන්ද ප්‍රදේශයේදී අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාව සඳහන් කළේය.අදාළ පොලිස් කොස්තාපල්වරයා රුපියල් ලක්ෂ 15ක මුදලක් අල්ලස් වශයෙන් ඉල්ලා ඉන් ලක්ෂ 10ක මුදලක් ලබාගැනීමේ දී මෙලෙස අත්අඩංගුවට ගෙන ඇත.2013 වසරේදී මත්ද්‍රව්‍ය ග්‍රෑම් 10ක් ළඟ තබාගැනීමේ චෝදනාව මත අත්අඩංගුවට ගත් බන්ධානාගාර නියාමකවරයෙකුට එරෙහිව පවතින නඩුවක ඔහුට පක්ෂව සාක්ෂි ලබාදීම සඳහා කොස්තාපල්වරයා මෙම අල්ලස් මුදල ලබාගැනීමට උත්සාහ කර ඇති බව අල්ලස් කොමිසම සඳහන් කළේය.", "URL": "https://sinhala.adaderana.lk/news.php?nid=54892", "Category": null, "Parent URL": null}