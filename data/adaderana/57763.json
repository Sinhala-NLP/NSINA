{"Source": "Adaderana", "Timestamp": "March 1, 2016 12:32 pm", "Headline": "උසාවි බිමේ යකා නැටූ 11කට ඇප", "News Content": "අධිකරණය ඉදිරිපිට නොසන්සුන්කාරීව හැසිරුණු බවට චෝදනා එල්ල වී ඇති භික්ෂූන් වහන්සේ හය නමක් ඇතුළු 11 දෙනෙකු ඇප මත මුදාහැරීමට හෝමාගම මහේස්ත්‍රාත් අධිකරණය නියෝග කර තිබේ.එක් අයෙකුට රුපියල් ලක්ෂ පහ බැගින් වු ශරීර ඇප මත මුදාහැරීමට මහේස්ත්‍රාත්වරයා නියෝග කළ බව අද දෙරණ වාර්තාකරු සඳහන් කළේය. බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි අධිකරණයට ඉදිරිපත් කළ අවස්ථාවේ හෝමාගම මහේස්ත්‍රාත් අධිකරණය ඉදිරිපිට භික්ෂූන් වහන්සේ ඇතුළු පිරිසක් නොසන්සුන්කාරීව හැසිරුණි.මීට අදාළ පිරිස අත්අඩංගුවට ගෙන අධිකරණයට ඉදිරිපත් කරන ලෙස හෝමාගම මහේස්ත්‍රාත්වරයා පොලීසියට නියෝග කර තිබුණි. ඒ අනුව භික්ෂූන් වහන්සේ හය නමක් පොලීසියට භාර වු අතර ගිහි පුද්ගලයින් පස් දෙනෙකු පොලීසිය විසින් අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=57763", "Category": null, "Parent URL": null}