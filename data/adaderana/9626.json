{"Source": "Adaderana", "Timestamp": "July 16, 2010 08:12 am", "Headline": "උතුරේ පුරන් කුඹුරු කඩිනමින් අස්වැද්දෙයි", "News Content": "උතුරු පළාතේ පුරන් කුඹුරු කඩිනමින් අස්වැද්දීමට පියවර ගෙන ඇතැයි ගොවිජන සේවා දෙපාර්තමේන්තුව පවසයි. ඒ යටතේ කුඹුරු අක්කර 60,000 ක් මහ කන්නයේ දී වගා කිරීමට‍ සැලසුම් කර ඇති බව සඳහන්ය. යුදමය තත්ත්වය හේතුවෙන් උතුරේ ‍පුරන් වූ කුඹුරු ප්‍රමාණය අක්කර එක් ලක්ෂ 22,000 ක් පමණ වන බව ගොවිජන සේවා දෙපාර්තමේන්තුව පෙන්ව‍ාදෙයි. අලුතින් වී වගාව සඳහා යොමු වන යාපනය, කිලිනොච්චි හා මුලතිවු දිස්ත්‍රික්කවල ගොවීන්ට අවශ්‍ය බිත්තර වී අක්කරයකට‍ බුසල් දෙක බැගින් ලබාදීමට ද ගොවිජන සේවා දෙපාර්තමේන්තුව පියවර ගෙන තිබේ. මීට අමතරව ගොවීන්ට පොහොර සහනාධාරය ද ලබාදෙන බව එම දෙපාර්තමේන්තුව පවසයි.", "URL": "https://sinhala.adaderana.lk/news.php?nid=9626", "Category": null, "Parent URL": null}