{"Source": "Adaderana", "Timestamp": "November 25, 2017 10:06 am", "Headline": "මොරොක්කොව දැඩි නියඟයකට මුහුණපාලා", "News Content": "දීර්ඝ කාලයක් පුරා වර්ෂාව නොලැබීම හේතුවෙන් මොරොක්කොව දැඩි නියඟයකට මුහුණ පා සිටියි. ඒ හේතුවෙන් වර්ෂාව ලබාගැනීම සඳහා දෙවියන්ට යාඥා කරන ලෙස මොරොක්කෝ රාජ්‍යයේ රජු විසින් එරට දේවස්ථාන වල පූජකයින්ගෙන් ඉල්ලීමක් කර තිබේ. පෘථිවිය කෙරෙහි කරුණාවෙන් නැවත වර්ෂාව ලබාදෙන ලෙසට සර්වබලධාරී දෙවියන් හට යාඥා කරන ලෙස මොරොක්කො රජු දේවස්ථාන වල පූජකයින්ගෙන් ඉල්ලා ඇත. මොරොක්කෝවේ සියයට 40කට අධික පිරිසක් කෘෂිකර්මාන්තයෙන් යැපෙන අතර පසුගිය වසරේදී ද ධාන්‍ය අස්වැන්න සියයට 70කින් පමණ අඩු වී තිබේ. ආහාර හිඟය හේතුවෙන් මෙම මාසය තුළ පමණක් මොරොක්කෝවේ පුද්ගලයින් 15 දෙනෙකු මියගොස් ඇති බව සඳහන්ය. මෙවැනි දුෂ්කර අවස්ථා වලදී දෙවියන් යැදීම ඉස්ලාම් දහමේ චාරිත්‍රයක් බව විදෙස් මාධ්‍ය සඳහන් කර ඇත.", "URL": "https://sinhala.adaderana.lk/news.php?nid=80497", "Category": null, "Parent URL": null}