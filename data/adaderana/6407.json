{"Source": "Adaderana", "Timestamp": "February 2, 2010 08:03 am", "Headline": "ජලයේ පිරිසිදු බව සොයන වැඩසටහනක්", "News Content": "ජනතාවට පිරිසිදු පානීය ජලය ලබා දීමේ අරමුණින් ජලයේ පවිත්‍රතාවය පිළිබඳ සෙ‍ායා බැලීමේ විශේෂ වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය පියවර ගෙන තිබේ. මහජන සෞඛ්‍ය පරීක්ෂකවරුන් හරහා මෙම වැඩසටහන ක්‍රියාත්මක කර ඇති බව සෞඛ්‍ය අමාත්‍යාංශයේ ප්‍රධාන සෞඛ්‍ය පරීක්ෂක පියරත්න පනන්වල මහතා පවසයි. ප්‍රාදේශීය මට්ටමින් ජල සාම්පල් ලබා ගෙන එම ජල සාම්පල් රසායනාගාර වලට යවා පරීක්ෂා කිරීම මෙමඟින් සිදු කරනු ලබයි. ඒ අනුව මිනිස් පරිභෝජනයට නුසුදුසු ජලය තිබෙන ප්‍රදේශ හඳුනාගෙන ඒ සඳහා පිළියම් යෙදීමට බලාපෙ‍ාරොත්තු වන බව ද සෞඛ්‍ය අමාත්‍යාංශය පවසයි. මෙරට ජනතාවට වැළදෙන බොහෝමයක් රෝග වලට හේතුව ලෙස අපිරිසිදු ජලය භාවිත‍ා කිරීම බව තහවුරු වී තිබේ.", "URL": "https://sinhala.adaderana.lk/news.php?nid=6407", "Category": null, "Parent URL": null}