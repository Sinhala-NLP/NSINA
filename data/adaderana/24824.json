{"Source": "Adaderana", "Timestamp": "June 7, 2012 09:53 am", "Headline": "ඇෆ්ගනිස්ථානයේ බෝම්බ ප්‍රහාර 2 ක් - විසි දෙදෙනෙකු මරුට", "News Content": "ඇෆ්ගනිස්ථානයේ කන්දහාර් ප්‍රදේශයට එල්ල වූ මරාගෙන මැරෙන බෝම්බ ප්‍රහාර දෙකකින් පුද්ගලයින් විසි දෙදෙනෙකු ජීවිතක්ෂයට පත්වී තිබේ. නේටෝ සාමාජිකයින්ට භාණ්ඩ ප්‍රවාහනය කරන වාහන පෙළකට මෙම ප්‍රහාරය එල්ල වී ඇති බව ඇ‍ෆ්ගනිස්ථාන පොලිසිය පෙන්වා දෙයි. මෙම ප්‍රහාරයෙන් තවත් පුද්ගලයින් පනස් දෙනෙකු පමණ තුවාල ලබා ඇති බව වාර්තා වේ. ප්‍රධාන නේටෝ ගුවන් ප්‍රහාරයක මධ්‍යස්ථානයක් ආසන්නයේ මෙම ප්‍රහාරය එල්ල කර ඇත. තලෙයිබාන් සටන්කාමීන් විසින් අදාළ ප්‍රහාරය එල්ල කරන්නට ඇති බව කන්දහාර් පොලිසිය සැක පළ කරයි.", "URL": "https://sinhala.adaderana.lk/news.php?nid=24824", "Category": null, "Parent URL": null}