{"Source": "Adaderana", "Timestamp": "March 6, 2019 03:33 pm", "Headline": "ගැටඹේ දී හෙරොයින් සමඟ තරුණයෙක් අල්ලයි", "News Content": "හෙරොයින් ග්‍රෑම් 51 යි මිලිග්‍රෑම් 570 ක් සමඟ මහනුවර, ගැටඹේ ප්‍රදේශයේ දී සැකකරුවෙකු අත්අඩංගුවට ගෙන තිබේ. ඊයේ (05) පස්වරු 2.30ට පමණ මෙම වැටලීම කර ඇත්තේ දිසා දූෂණ මර්දන ඒකකයේ නිලධාරීන්ට ලද තොරතුරක් මතයි. අත්අඩංගුවට පත්ව ඇත්තේ වයස අවුරුදු 26 ක් වු වල්පොලදෙණිය, මාවනැල්ල ප්‍රදේශයේ පදිංචි මුස්ලිම් ජාතික තරුණයෙකි. සැකකරු අද(06) දින මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මහනුවර පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=105583", "Category": null, "Parent URL": null}