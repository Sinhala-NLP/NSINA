{"Source": "Adaderana", "Timestamp": "March 19, 2019 12:37 pm", "Headline": "මද්දට හසුවු සද්ධන්තයා පැය 5ක මෙහෙයුමකින් නිදහස්", "News Content": "හබරණ දිගම්පතහ තේක්ක රක්ෂිතයේ මද්දකට හසුවී සිට ඇති ඇතෙකු වනජීවි නිලධාරීන් විසින් සොයා ගෙන තිබේ. සතුන් දඩයම් කිරීම සඳහා අටවා තිබූ මෙම මද්දට ඇතාගේ ඉදිරි දකුණු පාදය පැටලී ඇත. වහාම ක්‍රියාත්මක වු ගිරිතලේ වනජීවි පශු වෛද්‍ය ඒකකයේ නිලධාරින් හා සීගිරිය වනජීවි කාර්යාලයේ වනජීවි නිලධාරීන් ඇතා නිර්වින්දනය කර ඇතාට ප්‍රතිකාර කිරීමට කටයුතු කර තිබේ. පැය 5ක් පුරා පැවති මෙම මෙහෙයුමින් අනතුරුව ඊයේ (18) රාත්‍රීයේ අවසන් කර ඇත. මෙලෙස තුවාල ලබා ඇත්තේ වයස අවුරුදු 12 ක් පමණ වු උස අඩි 8ක් වු ඇතෙකු වන බව වනජීවි නිලධාරීන් පවසයි. මද්ද ඉවත් කර තුවාලවලට ප්‍රතිකාර කිරීමෙන් අනතුරුව ඇතා දිගම්පතහ තේක්ක රක්ෂිතයට පළවා හැර තිබේ.", "URL": "https://sinhala.adaderana.lk/news.php?nid=106345", "Category": null, "Parent URL": null}