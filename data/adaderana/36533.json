{"Source": "Adaderana", "Timestamp": "August 11, 2013 08:18 am", "Headline": "කොරියානු විභාගයට අයදුම්පත් හෙට සිට ", "News Content": "කොරියානු භාෂා ප්‍රවීණතා විභාගය සඳහා අයඳුම්පත් නිකුත් කිරීම හෙට (12) ආරම්භ වේ. විදේශ සේවා නියුක්ති කාර්යාංශය සඳහන් කළේ ලබන බ්‍රහස්පතින්දා දක්වා අයඳුම්පත් නිකුත් කරන බවයි. කොළඹ පිහිටි මධ්‍යස්ථාන හතරකදී සහ පිට පළාත්වල පිහිටි මධ්‍යස්ථාන 18කදී අයඳුම්පත්‍ර නිකුත් කිරීම සිදුවේ. අවුරුදු 18ත් 39ත් අතර ශ්‍රී ලාංකික පුරවැසියන්ට අයඳුම්පත්‍ර ලබාගත හැකිය. විදේශ ගමන් බලපත්‍රය සහ මෑතකදී ලබාගත් වර්ණ ඡායාරූපයක් සහිත රුපියල් 3200ක මුදලක් ගෙවීමෙන් අයඳුම්පත් ලබා ගත හැකි අතර තරග විභාගය ඔක්තෝබර් මාසයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=36533", "Category": null, "Parent URL": null}