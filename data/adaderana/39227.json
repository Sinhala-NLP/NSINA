{"Source": "Adaderana", "Timestamp": "December 1, 2013 08:22 am", "Headline": "මුහුද රළුයි - සුළඟ සැරයි", "News Content": "ගාල්ලේ සිට යාපනය හරහා මඩකළපුව දක්වා වන මුහුදු ප්‍රදේශය රළු විය හැකි බව ආපදා කළමනාකරණ මධ්‍යස්ථානය පවසයි. සුළ‍ෙඟ් වේගයද පැයට කිලෝ මීටර් 80 දක්වා වර්ධනය විය හැකි බව එම මධ්‍යස්ථානය කියයි. මේ අතර ඉදිරි දින 03 තුළ දිවයින වටා සහ අවට මුහුදේ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. අද දිනයේ උතුරු, නැගෙනහිර, ඌව සහ උතුරුමැද පළාත් වල විටින් විට වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව පෙන්වාදෙයි. බොහෝ ස්ථානවල අපරභාගයේ දී හෝ රාත්‍රී කාලයේ දී මිලිමීටර් 100 කට අධික වර්ෂාපතනයක් ද බලාපොරොත්තු වන බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=39227", "Category": null, "Parent URL": null}