{"Source": "Adaderana", "Timestamp": "May 7, 2018 06:57 am", "Headline": " සමෟද්ධි බැංකුව මහ බැංකුව යටතට පවරා ගැනීම කිසිසේත් අනුමත කළ නොහැකියි", "News Content": "සමෟද්ධි බැංකුව මහ බැංකුව යටතට පවරා ගැනීම කිසිසේත් අනුමත කළ නොහැකි බව සමෟද්ධි විෂය භාර හිටපු අමාත්‍යවරයෙකු වූ පාර්ලිමේන්තු මන්ත්‍රී එස්.බී දිසානායක මහතා පවසයි. ඊයේ සුගතදාස ගෘහස්ත ක්‍රීඩාංගණයේ පැවැති එක්සත් ජාතික පක්ෂ මැයි දින රැළිය අමතමින් අග්‍රමාත්‍ය රනිල් වික්‍රමසිංහ මහතා සඳහන් කළේ සමෟද්ධි බැංකුවේ පාලනය මහ බැංකුව යටතට පත් කිරීමට පියවර ගන්නා බවයි. මෙම ප්‍රකාශයට ප්‍රතිචාර දක්වමින් මන්ත්‍රීවරයා පෙන්වා දෙන්නේ සමෘද්ධි පනතට අනුව එය වෙනස් කිරීමට නම් පාර්ලිමේන්තුව තුළ තුනෙන් දෙකක බහුතර බලයක් අවශ්‍ය බවයි", "URL": "https://sinhala.adaderana.lk/news.php?nid=88651", "Category": null, "Parent URL": null}