{"Source": "Adaderana", "Timestamp": "April 9, 2019 03:37 pm", "Headline": "බෝලයක්ද? බෝම්බයක්ද? යාපනයේදී පාසල් දරුවෙක් අනතුරකින් රෝහලට", "News Content": "බෝලයක් යැයි සිතා බෝම්බයකින් සෙල්ලම් කළ දරුවෙකු බෝම්බය පුපුරා යාමෙන් අද(09) උදැසන බරපතළ තුවාල ලබා ඇති බව යාපනය අච්චුවේලි පොලීසිය පවසයි. පොලීසිය පැවසූවේ යාපනය, පුත්තූර්, නිලාවරෙයි ප්‍රදේශයේ අතහැර දැමු ඉඩමක තිබු රවුම් බෝලයක් වැනි යමක් දැක අදාළ බෝලය වැනි උපකරණය සමඟ සෙල්ලම් කළ දරුවෙකු බෝලය යැයි සිතා බෝම්බය බිම දමා ගැසීමෙන් බෝම්බය පත්තු වී ඇති බවට මූලික පරීක්ෂණයන්ගෙන් අනාවරණය වී ඇති බවයි. අනතුරින් 14 හැවිරිදි පාසල් දරුවෙකු තුවාල ලබා යාපනය අච්චුවේලි රෝහලට ඇතුළත් කොට ඇති අතර, බරපතළ තත්ත්වයෙන් පසුවන දරුවා අනතුරුව යාපනය රෝහල වෙත මාරුකොට යවා ඇති බවද පොලීසිය පැවසීය. යුද සමයේ අච්චුවේලි ප්‍රදේශයන්ගේ යුද ගැටුම් බහුලව පැවති අතර, යුද සමයේ අදාළ ප්‍රදේශයේ ඉඩම් රැසක් අතහැර දමා තිබිණි. සිද්ධිය සම්බන්ධයෙන් අච්චුවේලි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107702", "Category": null, "Parent URL": null}