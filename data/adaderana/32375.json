{"Source": "Adaderana", "Timestamp": "March 13, 2013 10:16 am", "Headline": "ගිනි අවි 5 ක් සමග 5 දෙනෙක් කොටුවෙති", "News Content": "ගිනි අවි 05 ක් සමග සැකකරුවන් පස්දෙනෙකු බුලත්සිංහල පොලීසිය විසින් අත්අඩංගුවට ගෙන තිබේ. පොලීසියට ලද තොරතුරකට අනුව ඊයේ (12) සවස සිදුකළ සෝදිසි මෙහෙයුමක දී සැකකරුවන් අත්අඩංගුවට ගෙන ඇති බව සඳහන්ය. සැකකරුවන් අද මතුගම මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් බුලත්සිංහල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32375", "Category": null, "Parent URL": null}