{"Source": "Adaderana", "Timestamp": "December 14, 2010 08:22 am", "Headline": "ලෝක බැංකු කළමණාකර අධ්‍යක්ෂවරිය මෙරටට පැමිණෙයි", "News Content": "දෙදින නිල සංචාරයක් සඳහා ලෝක බැංකුවේ කළමණාකර අධ්‍යක්ෂවරිය ලබන සිකුරාදා දිනයේ මෙරටට පැමිණීමට නියමිතය. ශ්‍රී ලංකා මහ බැංකුවට 60 වසරක් පිරීම නිමිත්තෙන් ඇය මෙරටට පැමිණෙන බව මහ බැංකු අධිපති අජිත් නිවාඩ් කබ්රාල් මහතා ප්‍රකාශ කළේය. ලෝක බැංකු කළමණාකාර අධ්‍යක්ෂ ආචාර්ය නගෝෂි ඔකන්ජෝ මෙම සංචාරය තුළ දී ජනාධිපති මහින්ද රාජපක්ෂ මහතා ඇතුළු රජයේ ඉහළ පෙළේ නියෝජිතයින් රැසක් සමඟ ද සාකච්ඡා කිරීමට නියමිතව තිබේ. උතුරු සහ නැගෙනහිර පළාත්‍ වල ද ආචාර්ය නගෝෂි ඔකන්ජෝ මහත්මිය සංචාරය කිරීමට නියමිත බව අජිත් නිවාඩ් කබ්රාල් මහතා ප්‍රකාශ කළේය. ශ්‍රී ලංකාවේ සංවර්ධන කටයුතු සහ ලෝක බැංකු ආධාර යටතේ සිදු වන ව්‍යාපෘති පිළිබඳව ද අධ්‍යක්ෂවරිය‍ මෙම සංචාරයේ දී සොයා බැලීමට නියමිතය. ලෝක බැංකුවේ කළමණාකාර අධ්‍යක්ෂවරිය වීමට පෙර ඇය නයිජීරීයාවේ මුදල් අමාත්‍යවරිය ලෙස ද කටයුතු කර ඇත.", "URL": "https://sinhala.adaderana.lk/news.php?nid=12830", "Category": null, "Parent URL": null}