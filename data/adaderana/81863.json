{"Source": "Adaderana", "Timestamp": "December 20, 2017 05:42 pm", "Headline": "කොදෙව්වන් පරදා නවසීලන්තය ජය ගනියි", "News Content": "සංචාරක බටහිර ඉන්දීය කොදෙව් කණ්ඩායම සමඟ පැවති පළමු එක්දින ක්‍රිකට් තරඟය කඩුලු 05 කින් ජය ගැනමට නවසීලන්ත කණ්ඩායම අද සමත් විය. තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව බටහිර ඉන්දීය කොදෙව් කණ්ඩායමට ලබා දුන් අතර ඒ අනුව ඔවුන් සිය පන්දුවාර 50 අවසානයේ කඩුලු 09 ක් දැවී ලකුණු 248 ක් ලබා ගැනීමට සමත් විය. එම ඉනිම වෙනුවෙන් එවින් ලිවයිස් ලකුණු 76 ක්ද රොව්මාන් පවෙල් ලකුණු 59 ක් ලබා ගැනීමට සමත් විය. පිළිතුරු ඉනිම සඳහා පිටියට පිවිසි නවසීලන්ත කණ්ඩායම පන්දු වාර 46 ක් අවසානයේ කඩුලු 05 ක් පමණක් දැවී ලකුණු 249 ක් ලබා ගනිමින් ජයග්‍රහණය හිමි කර ගැනීමට සමත් විය.", "URL": "https://sinhala.adaderana.lk/news.php?nid=81863", "Category": null, "Parent URL": null}