{"Source": "Adaderana", "Timestamp": "January 5, 2017 11:22 am", "Headline": "සීමා උල්ලංඝණය කළ 10ට වැඩ වරදියි", "News Content": "මෙරට මුහුදු සීමාව උල්ලංඝණය කළ ඉන්දීය ධීවරයින් දස දෙනෙකු අත්අඩංගුවට ගෙන තිබේ.නාවික හමුදාවේ සහය ඇතිව වෙරළාරක්ෂක දෙපාර්තමේන්තු නිලධාරීන් විසින් ඩෙල්ෆ් දූපතට වයඹ දෙසින් වූ මෙරට මුහුදු ප්‍රදේශයේ දී මොවුන් අත්අඩංගුවට ගෙන ඇති බව සඳහන්ය.එහිදී අදාළ ධිවරයින් පැමිණි යාත්‍රා 2ක් ද නාවික හමුදා බාරයට ගෙන තිබේ.අත්අඩංගුවට ගත් ධීවරයින් දස දෙනා ඉදිරි පරීක්ෂණ කටයුතු සඳහා යාපනය සහකාර ධීවර අධ්‍යක්ෂ වෙත බාරදීමට නියමිත බව නාවික හමුදාව සඳහන් කළේය.මේ අතර ඉන්දීය වෙරළාරක්ෂක නිලධාරීන් විසින් අත්අඩංගුවට ගත් ශ්‍රී ලාංකික ධීවරයින් තිදෙනෙකු රක්ෂිත බන්ධනාගාර ගත කිරීමට එරට අධිකරණයක් නියෝග කර තිබේ.ඔවුන් තිදෙනා ලබන 18 වන දින දක්වා රක්ෂිත බන්ධනාගාර කිරීමට නියෝග කර ඇති බව ඉන්දීය මාධ්‍ය වාර්තා කළේය.පසුගිය වසරේ ඔක්තෝබර් මස 22 වැනිදා ඉන්දීය මුහුදු සීමාවේදී අත්අඩංගුවට ගෙන ඇති ඔවුන් තිදෙනා වව්නියාව සහ තලෙයිමන්නාරම ප්‍රදේශවල පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=67733", "Category": null, "Parent URL": null}