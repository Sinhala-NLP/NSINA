{"Source": "Adaderana", "Timestamp": "May 10, 2013 09:16 am", "Headline": "  කේ.ජී ‍තොගයක් සමග අයෙක් අත්අඩංගුවේ", "News Content": "කේරල ගංජා තොගයක් සමඟ පුද්ගලයෙකු මන්නාරම නගරයේදී අත්අඩංගුවට ගෙන තිබේ. මන්නාරම දිසා බුද්ධි ඒකකයට ලද තොරතුරකට අනුව සිදුකළ වැටලීමකදී ගංජා තොගය සමඟ අදාළ සැකකරු අත්අඩංගුවට ගත් බව පොලිසිය සඳහන් කරයි. සැකකරු සතුව තිබී කේරල ගංජා කිලෝග්‍රෑම් 1 යි ග්‍රෑම් 300 ක් පමණ සොයාගෙන ගෙන තිබේ. අත්අඩංගුවට ගත් සැකකරු 33 හැවිරිදි සවුන්බාර් ප්‍රදේශයේ පදිංචිකරුවෙකි. ඔහු අද මන්නාරම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33961", "Category": null, "Parent URL": null}