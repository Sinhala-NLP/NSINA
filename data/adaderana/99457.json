{"Source": "Adaderana", "Timestamp": "November 19, 2018 05:49 pm", "Headline": "විද්‍යා-තාක්ෂණ සහ පර්යේෂණ ක්ෂේත‍්‍රයේ සහය සංවර්ධනට අවශ්‍යයි", "News Content": "රටේ ආර්ථික සහ සංවර්ධන ගැටළු විසදා ගැනීමේදී විද්‍යා, තාක්ෂණ සහ පර්යේෂණ ක්ෂේත්‍රයේ සහය මීට වඩා රජයට අවශ්‍ය බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ විද්‍යා, තාක්ෂණ හා පර්යේෂණ අංශ සඳහා වාර්ෂිකව අය වැයෙන් වෙන් කරන මුදල මීට වඩා ඉහළ නැංවීම අත්‍යාවශ්‍ය යන ප්‍රතිපත්තීමය තීන්දුව තමන් පැහැදිළිව පිලිගන්නා බවයි. ඒ සඳහා ඉදිරියේදී රාජ්‍ය භාණ්ඩාගාරයට සහ රජයේ ආර්ථික විශේෂඥයින්ට උපදෙස් ලබා දෙන බව ද ජනාධිපති මෛත්‍රීපාල සිරිසේන මහතා ප්‍රකාශ කර තිබේ. දේශීයව වැදගත් වන විද්‍යාත්මක පර්යේෂණ සිදු කිරීම සඳහා විද්‍යාඥයින්, පර්යේෂකයින් සහ තාක්ෂණඥයින් දිරිගැන්වීමේ අරමුණින් වාර්ෂිකව සංවිධානය කරනු ලබන විද්‍යාත්මක පර්යේෂණ සඳහා වූ ජනාධිපති සම්මාන උළෙල අද පෙරවරුවේ අමතමින් ජනාධිපතිවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=99457", "Category": null, "Parent URL": null}