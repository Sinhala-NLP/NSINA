{"Source": "Adaderana", "Timestamp": "March 7, 2014 04:06 pm", "Headline": "රටේ වරප්‍රසාද සැමට එක ලෙස හිමිවිය යුතුයි", "News Content": "රටේ වරප්‍රසාද සැමට එක ලෙස හිමිවිය යුතු බව ජනාධිපති මහින්ද රාජපක්ෂ මහතා පවසයි. සැමට සමානව සැලකීම වත්මන් රජයේ ප්‍රතිපත්තිය බව ජනාධිපතිවරයා පෙන්වාදෙයි. රජයේ වත්මන් සංවර්ධන වැඩපිළිවෙළ සියලු දෙනාටම එක හා සමානව ප්‍රතිලාභ ලැබෙන අයුරින් ක්‍රියාවට නංවා ඇති බව ජනාධිපති මහින්ද රාජපක්ෂ මහතා පවසයි. වතුකරය සඳහා ස්ථීර තැපැල් සේවා පත්වීම් 386ක් ප්‍රදානය කිරීම වෙනුවෙන් අද කොළඹ පැවති උත්සවයකට සහභාගී වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. එහිදී තවදුරටත් අදහස් දැක්වු ජනාධිපතිවරයා සඳහන් කළේ වතුකරයේ ජනතාව වෙනුවෙන් වත්මන් රජය සුවිශේෂ වැඩකොටසක් ඉටුකර ඇති බවයි.", "URL": "https://sinhala.adaderana.lk/news.php?nid=41621", "Category": null, "Parent URL": null}