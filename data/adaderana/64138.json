{"Source": "Adaderana", "Timestamp": "September 16, 2016 02:54 pm", "Headline": "  උප ඡායා චන්ද්‍රග්‍රහණයක් අද රාත්‍රියේ දිස්වෙයි", "News Content": "අද රාත්‍රියේ උප ඡායා චන්ද්‍රග්‍රහණයක් සිදුවන බව ශ්‍රී ලංකා ග්‍රහලෝකාගාරය පවසයි.ශ්‍රි ලංකාවට දර්ශනයවන මෙම චන්ද්‍රග්‍රහණය අද(16) රාත්‍රී 10.24ට පමණ ආරම්භ වී හෙට(17) අළුයම 02.23 පමණ දක්වා සිදු වන බව ග්‍රහලෝකාගාරය පවසයි.උප ඡායා චන්ද්‍රග්‍රහණයේ උපරිම අවස්ථාව රාත්‍රී 12.24ට සිදු වන බව සඳහන්ය.චන්ද්‍රග්‍රහණයකදී පෘථිවිය, සුර්යා අතරට පැමිණෙන අතර එහිදී චන්ද්‍රයා සම්පූර්ණයෙන්ම නොපෙනීයාම හෝ මදක් අදුරුවී දිස්වීම සිදු වෙයි.චන්ද්‍රයා පෘථිවියේ ප්‍රධාන ඡායාව අතරට පැමිණිවිට පූර්ණ චන්ද්‍රග්‍රහණයක් ද චන්ද්‍රයා පෘථිවියේ උප ඡායාවට ඇතුළු වූ විට උප ඡායා චන්ද්‍ර ග්‍රහණයක් ද සිදු වන බව සඳහන්ය. අද රාත්‍රියේ දිස්වන උප ඡායා චන්ද්‍රග්‍රහණය පියවි ඇසින් නිරීක්ෂණය කිරීම හානිදායක නොවන බැවින් චන්ද්‍රග්‍රහණයකදී චන්ද්‍රයාගේ වර්ණයේ සිදු වන වෙනස්වීම් හදුනා ගැනීමට මෙහිදී අවස්ථාව උදාවන බව ශ්‍රී ලංකා ග්‍රහලෝකාගාරය පවසයි.", "URL": "https://sinhala.adaderana.lk/news.php?nid=64138", "Category": null, "Parent URL": null}