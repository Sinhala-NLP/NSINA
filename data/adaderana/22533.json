{"Source": "Adaderana", "Timestamp": "March 2, 2012 02:24 pm", "Headline": "තරුණයෙකු සිංගප්පුරුවට ගෙන ගොස් අතවර කරන්න හදලා - සැකකරු රිමාන්ඩ්", "News Content": "සිංගප්පුරුවේ රැකියා ලබාදෙන බව පවසා තරුණයෙකු එරටට රැගෙන ගොස් ලිංගික අතවර කිරීමට තැත් කිරීමේ චෝදනා යටතේ අත්අඩංගුවට ගත් සැකකරුවෙකු මාර්තු 09 වැනිදා දක්වා රිමාන්ඩ් භාරයේ තබන ලෙස කොළඹ ප්‍රධාන මහේස්ත්‍රාත් රෂ්මි සිංගප්පුලි මහතා අද(02) නියෝග කළේය. රහස් පොලිසිය අදාළ සැකකරු අත්අඩංගුවට ගෙන අද අධිකරණයට ඉදිරිපත් කර තිබුණි. කුලියාපිටිය ප්‍රදේශයේ පදිංචි තරුණයෙකුට සිංගප්පූරුවේ හෝටලයක රැකියාවක් ලබාදෙන බව පවසමින් සිංගප්පූරුවට යවා එරට නිවසක රඳවාගෙන සැකකරු ලිංගික අතවර කිරීමට තැත්කර ඇති බව රහස් පොලිසියේ නිලධාරීන් අධිකරණය හමුවේ කියා සිටියේය. මේ සම්බන්ධයෙන් තවදුරටත් පරීක්ෂණ කටයුතු සිදුකෙරෙන හෙයින් අදාළ සැකකරු රිමාන්ඩ් භාරයේ තබන ලෙස රහස් පොලිසිය අධිකරණය හමුවේ සඳහන් කර ඇත.", "URL": "https://sinhala.adaderana.lk/news.php?nid=22533", "Category": null, "Parent URL": null}