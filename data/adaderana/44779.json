{"Source": "Adaderana", "Timestamp": "July 19, 2014 01:35 pm", "Headline": "පැය 9ක්  කොළඹට ජලය නෑ ", "News Content": "කොළඹ නගරයේ ප්‍රදේශ කිහිපයක ජල සැපයුම තාවකාලිකව අත්හිටුවන බව ජාතික ජලසම්පාදන හා ජලපවහන මණ්ඩලය පවසයි. ඒ අනුව ලබන 22 වනදා රාත්‍රී 09.00 සිට පසුදින උදෑසන 06.00 දක්වා පැය 09ක කාලයක් මෙලෙස ජල සැපයුම අත්හිටුවීමට නියමිතය. අදාළ කාලය තුළ ඩුබ්ලිකේෂන් පාරේ ලිබර්ටි වටරවුමේ හන්දියේ සිට බෞද්ධාලෝක මාවත හන්දිය දක්වා සහ ඊට සම්බන්ධ සියළු අතුරු මාර්ග වල ජල සැපයුම අත්හිටුවන බව සඳහන් වෙයි. කොළඹ නගර සංවර්ධන ව්‍යාපෘතිය යටතේ නව ජල නල එලීම හේතුවෙන් මෙලෙස ජල සැයපුම අත්හිටුවන බව ජාතික ජලසම්පාදන හා ජලපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=44779", "Category": null, "Parent URL": null}