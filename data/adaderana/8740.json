{"Source": "Adaderana", "Timestamp": "June 1, 2010 08:18 am", "Headline": "පහරදීම ගැන හොයන්න කිසිදු පියවරක් ගෙන නෑ -රංගේ", "News Content": "පක්ෂයේ සාමාජිකයෙකු තමාට පහරදීම සම්බන්ධයෙන් මහ‍ ලේකම්වරයා පවසන ආකාරයේ කිසිදු ක්‍රියාමාර්ගයක් ගෙන නොමැති බව එක්සත් ජාතික පක්ෂ පාර්ලිමේන්තු මන්ත්‍රී පාලිත රංගේ බණ්ඩාර මහතා පවසයි. තමා ඒ සම්බන්ධයෙන් මාධ්‍ය වෙත දැනුම් දෙන තෙක් තිස්ස අත්තනායක මහතා එම පහරදුන් මන්ත්‍රිවරයාගෙන් නිදහසට කරුණු විමසීමක්වත් සිදුකර නොතිබු බව ඔහු අවධාරණය කරයි. මේ පිළිබඳව තමා ඊයේ දිනයේ තිස්ස අත්තනායක මහතාට ලිපියක් මගින් දැනුම් දුන් බව පාලිත රංගේ බණ්ඩාර මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=8740", "Category": null, "Parent URL": null}