{"Source": "Adaderana", "Timestamp": "October 12, 2015 03:21 pm", "Headline": "අඟුරුවාතොට ළමයාගේ මරණය හුස්ම හිරවීමෙන් බව තහවුරුවෙයි", "News Content": "පානදුර, අඟුරුවාතොට ප්‍රදේශයේදී මියගිය පාසල් සිසුවාගේ මරණය ගෙල වැලලාගෙන හුස්ම හිරවීමෙන් සිදුව ඇති බව පශ්චාත් මරණ පරීක්ෂණයේදී තහවුරු වී තිබේ.පානදුර අධිකරණ වෛද්‍ය නිලධාරිවරයා විසින් අද පශ්චාත් මරණ පරීක්ෂණය සිදු කිරීමෙන් අනතුරුව ඒ බව ප්‍රකාශ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අඟුරුවාතොට, ගල්පාත ප්‍රදේශයේදී වයස අවුරුදු 09 ක පාසල් සිසුවෙක් ඊයේ පෙරවරුවේ තම නිවස පිටුපස ගසක ගෙල වැලලාගෙන මියගොස් තිබුණි.පොලිසියට ලද පැමිණිල්ලක් අනුව අඟුරුවාතොට පොලිසිය විමර්ශන ආරම්භ කළ බව පොලිස් මාධ්‍ය ප්‍රකාශක කාර්යාලය පැවසුවේය.ඒ අනුව පශ්චාත් මරණ පරීක්ෂණයේදී ගෙල වැලලාගෙන හුස්ම හිරවීමෙන් මරණය සිදුව ඇති බවට තහවුරුවීමෙන් අනතුරුව මෘත ශරීරය භාරකරුවන් වෙත භාරදීමට කටයුතු කර ඇත.", "URL": "https://sinhala.adaderana.lk/news.php?nid=54397", "Category": null, "Parent URL": null}