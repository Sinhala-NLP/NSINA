{"Source": "Adaderana", "Timestamp": "September 12, 2017 12:07 pm", "Headline": "යෝෂිත අද FCID ඇවිත් නෑ", "News Content": "හිටපු ජනාධිපතිවරයාගේ පුත් යෝෂිත රාජපක්ෂ මහතා අද (12) දිනයේ පොලිස් මූල්‍ය අපරාධ විමර්ශන කොට්ඨාසය හමුවේ පෙනී නොසිටි බව වාර්තා වෙයි.ප්‍රකාශයක් ලබාගැනීම සඳහා යෝෂිත රාජපක්ෂ මහතාට අද දිනයේ මූල්‍ය අපරාධ විමර්ශන කොට්ඨාසය හමුවේ පෙනී සිටින ලෙස මීට පෙර දැනුම් දී තිබුණි.කෙසේවෙතත් පෞද්ගලික හේතුවක් මත ඔහු අද දිනයේ එම කොට්ඨාසය හමුවේ පෙනී නොසිටි බව අද දෙරණ කළ විමසීමකට පිළිතුරු දෙමින් ඔහුගේ නීතීඥ ප්‍රේමනාත් සී.දොලවත්ත මහතා ප්‍රකාශ කළේය. මේ සම්බන්ධයෙන් පොලිස් මුල්‍ය අපරාධ කොට්ඨාසය දැනුවත් කර ඇති බව ද ඔහු සඳහන් කළේය.යෝෂිත රාජපක්ෂ මහතා ඉදිරි දිනකදි පොලිස් මූල්‍ය අපරාධ කොට්ඨාසය හමුවේ පෙනී සිටිනු ඇති බව නීතීඥ සී.දොලවත්ත මහතා සඳහන් කළේය.", "URL": "https://sinhala.adaderana.lk/news.php?nid=77439", "Category": null, "Parent URL": null}