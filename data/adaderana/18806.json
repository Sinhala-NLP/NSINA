{"Source": "Adaderana", "Timestamp": "September 18, 2011 03:54 pm", "Headline": "රජයට ඇති එකම කාර්යය ආර්ථික සංවර්ධනය පමණයි", "News Content": "ත‍්‍රස්තවාදය පරාජය කළ හැකියැයි යන විශ්වාසය ජනතාව තුළ නිර්මාණය කළ ජනමාධ්‍යයන් සේම කොටිහිතවාදී දකුණු ඉන්දියානු වයිකෝ සමග කළ සම්මුඛ සාකච්ඡා ප‍්‍රචාරය කරමින් මෙරට ජනමතය වෙනස් කිරීම උත්සාහ ගත් විද්‍යුත් නාලිකාත් සිටියේ යැයි එක්සත් ජාතික නිදහස් සන්ධානයේ මහලේකම්, ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත් මහතා ප‍්‍රකාශ කරයි. අලූතින් පත් වූ කඩුවෙල මහනගර සභාව විසින් ඉදිකළ බත්තරමුල්ල, උඩුමුල්ල තරුණ මධ්‍යස්ථානය විවෘත කිරීමේ පැවැති උත්සවය අමතමින් මහලේකම්වරයා ඊයේ(17)එසේ කියා සිටියේය. පාර්ලිමේන්තු මන්ති‍්‍ර අචල ජාගොඩ, කඩුවෙල මහනගර සභවේ නගරාධිපති ජි.එච්. බුද්ධදාස යන මහත්වරුන් ඇතුළු කඩුවෙල මහනගර සභා නාගරික මන්ත‍්‍රීවරුන් රැසකගේ සහභාගීත්වයෙන් මෙම උත්සවය පැවැත්වීය. මෙහිදි අදහස් දැක්වූ මහලේකම් සුසිල් පේම‍්‍ර ජයන්ත මහතා මෙසේ ද පැවසීය. කඩුවෙල මහනගර සභාව වයෝවෘද්ධභායට යාවීදෝ යැයි සැකයෙන් සිටි සියලූ දෙනාටම ජී.එච්. බුද්ධදාස මහතාගේ නායකත්වය යටතේ කඩුවෙල තිරිහන් වී ඇති බවට හොඳ පණිවිඩයක් දී තිබෙනවා. මෙවර පැවති පළාත් පාලන මැතිවරණයෙන් බහුතර තරුණ කණ්ඩායමක් නාගරික මන්තීව‍්‍ර රුන් ලෙස බුද්ධදාස මහතාගේ නායකත්වය යටතේ කඩුවෙල මහනගර සභාවට පත් වුණා. කඩුවෙල මැතිවරණ ඉතිහාසයේ වැඩිම ඡන්ද සංඛ්‍යාව මෙවර පැවැති මහනගර සභා මැතිවරණයෙන් ලබාගත් අතරම එක්සත් ජනතා නිදහස් සන්ධානයට වැඩි ඡන්ද 35,000 ක් කඩුවෙල මහනගර සභාවට ලබාගැනීමට හැකිවුණා. නමුත් 2006 මැතිවරණයේ දී ජනතා විමුක්ති පෙරමුණට ලැබුණු ඡන්ද 21,000 මෙවර පැවති මැතිවරණයේ දී ඡන්ද 3700 දක්වා අඩු වුණා. ජනතා විමුන්ති පෙරමුණත්, එක්සත් ජාතික පක්‍ෂ කුමක් හෝ කාලීන ප‍්‍රශ්නයක් මතුකොට එයට තවත් ආටෝපයන් එක්කර එය මැතිවරණ සටන් පාඨයක් කරගෙන පසුගිය කාලය පුරාම ඔවුන් දේශපාලනය කළා. නමුත් පසුගිය පළාත් පාලන මැතිවරණයේ දී ලිඳුළ, තලවකැලේ නගර සභාව සඳහා ජනතා විමුක්ති පෙරමුණ අපේක්‍ෂකයන් 12 ක් ඉදිරිපත් කළත් ඔවුන්ට ලැබුණේ ඡන්ද 6 යි.අපේක්‍ෂකයෝ 12 ක් සිටියත් ඡන්ද 6 ක් ලැබීමයි මෙහි තිබෙන විශේෂත්වය. එක්සත් ජාතික පක්‍ෂයේ තත්වයත් මීට වෙනස් නැහැ. පළාත් පාලන ආයතන 220 ක් සඳහා පැවති මැතිවරණයේ දී එක්සත් ජාතික පක්‍ෂයට හිමිවූයේ පළාත් පාලන ආයතන 09 ක් පමණයි. අනතුරුව පළාත් පාලන ආයතන 65 සඳහා පැවති මැතිවරණයෙන් එක්සත් ජනතා නිදහස් සන්ධානයට ආයතන 45 ක බලය හිමිවන විට එක්සත් ජාතික පක්‍ෂයට කිසිදු ආයතනයක බලය ලබාගැනීමට හැකිවුණේ නැහැ. මහනගර සභා 17 ක් ඇතුළු පළාත් පාලන ආයතන 23 ක් සඳහා ඔක්තෝම්බර් 08 වෙනිදා පැවැත්වීමට නියමිත මැතිවරණයෙන් එම ආයතන 23 ම ජයග‍්‍රහණය කිරීම එක්සත් ජනතා නිදහස් සන්ධානයේ ඉලක්කයයි. එහෙත් සන්ධානය කොළඹ ජයග‍්‍රහණය කරන්නේ කෙසේදැයි ඇතැමුන් ප‍්‍රශ්න කරනවා. එල්.ටී.ටී.ඊ පරාජය කරන්න නොහැකියි කියු අයයි මෙහෙම ප‍්‍රශ්න කරන්නේ. අපේ රටේ අය පමණක් නොව, ජාත්‍යන්තරය පවා එල්.ටී.ටී.ඊ පරාජය කළ නොහැකියැයි කීවා.ඇතැම් විද්‍යුත් නාලිකා වැඩසටහන් සකස්කරමින් ජාත්‍යන්තර අදහස ජනතා මතය බවට පත්කරන්න උත්සාහ ගත්තා. නමුත් අප ත‍්‍රස්තවාදය පරාජය කළා. ත‍්‍රස්තවාදය පරාජය කළ නිසා ලජ්ජාවට පත් ජාත්‍යන්තරය අපට එරෙහිව මානව හිමිකම් ප‍්‍රශ්න ඉදිරිපත් කරමින් කටයුතු කරනවා. මානව හිමිකම් ශ‍්‍රී ලංකාව තරම් ආරක්‍ෂා කළ වෙන කවුරුත් නැහැ. ප‍්‍රභාකරන් විසින් කොටු කරගෙන සිටි දෙමළ ජනතාව බේරා ගැනීමට දිවි පරදුවට තබා අරක්‍ෂක අංශ ක‍්‍රියා කළ හැටි අප විද්‍යුත් නාලිකාවලින් දුටුවා. මානූෂීය මෙහෙයුමකින් ත‍්‍රස්තවාදය පරාජය කිරීම ඉවසන්නේ නැති ජාත්‍යන්තරයේ ඇතැමුන් රටට එරෙහිව කුමන්ත‍්‍රණ දියත් කරනවා. මේ තත්ත්වය හමුවේ ජාත්‍යන්තරයේ රටවල් වලට මානූෂිය මෙහෙයුම කළ ආකාරය හා මානූෂිය මෙහෙයුමෙන් පසු ප‍්‍රගතිය පිළිබඳව දැනුවත් කිරීමට පසුගිය දිනවල රජය පියවර ගත්තා. මානුෂිය මෙහෙයුමට සමගාමීව භික්‍ෂූණ් වහන්සේලා මාස ගණන් සෙත් පිරිත් සජ්ඣායනා කරමින් ද ජනතාව හමුදා සෙබලූන්ට අවශ්‍ය ලේ දන්දෙමින් ද රණවිරුවන් හා ජනතාව සමග ජනතා නියෝජිතයන් දුක සැප බෙදාගනිමින් ද මහා කැපවීම් කළා. සියලූ ජනකොටස් ත‍්‍රස්තවාදය අවසන් කිරීමේ මහා මෙහෙයුමට ඒකරාශී කරගැනීමට අතිගරු ජනාධිපති මහින්ද රාජපක්‍ෂ මැතිතුමාට හැකියාව ලැබුණා. ත‍්‍රස්තවාදය අවසන් කිරීමේ යෝධ මෙහෙයුම සමස්ථ ජනතාවම ඒකරාශි කර දියත් කළ අවස්ථාවේදී ඇතැම් විද්‍යුත් නාලිකා එල්.ටී.ටී.ඊ. හිතවාදී දකුණු ඉන්දියානු වයිකෝ සමඟ පැයක් සම්මුඛ සාකච්ඡා පවත්වා එය ප‍්‍රචාරය ජනමතය වෙනස් කරන්න උත්සාහ ගත්තා. අපේ රණවිරු දරුවන් මරණයට පත් වේ දැයි,යුද්ධය ජයගත හැකිදැයි එදා ජනතාව තුළ සැකයක් ඇති වූවා නම් ත‍්‍රස්තවාදය පරාජය කිරීමට හැකිවන්නේ නැහැ. මානුෂිය මෙහයුම පැවැති අවස්ථාවේ දී මෙන්ම ඉන් අනතුරුවත් විපක්‍ෂයේ දේශපාලඥයන් රටට එරෙහි බොරු ගොන්නක් ඉදිරිපත් කරන විට ඇතැම් විද්‍යුත් නාලිකා ඒවා මහ ඉහළින් ඉස්මතු කිරීමට සැදීපැහැදී සිටිනවා. මේ රටේ ධනස්කන්ධය ඉතුරු කරදීමට අපි විශාල කැපවීම් කර තිබෙනවා. එහෙත් කිනම් හෝ සිදුවීමක් වූ විට එය දඩමීමා කරගෙන දේශපාලන වාසි ගැනීමට රජයට මඩ ගැසීමට එම විද්‍යුත් මාධ්‍ය කටයුතු කරනවා. කුමක් හෝ වචනයක් මොවුන් දාගන්නවා. රට බේරාගැනීමේ හා රට ගොඩනැංවීමේ කාර්යයයේදී මෙම විද්‍යුත් නාලිකා සිටියේ හා සිටින්නේ කොතනදැයි ජනතාව දන්නවා. මෙම නාලිකා සදාචාර විරෝධි ලෙස, සාධාරණයෙන් තොරව ත‍්‍රස්තවාදීන්ට උඩගෙඩිදුන් ආකාරය, රටේ විපක්‍ෂ නායකවරයාට නම් පටබැඳි ආකාරය ජනතාව දැක්කා. මෙම නාලිකා 2005 ජනාධිපතිවරණයේ දී ජනාධිපති මහින්ද රාජපක්‍ෂ මහතාට කළ මාධ්‍ය පහරදීම් ජනතාව විශ්වාස කළා නම් එදා එතුමා ජයග‍්‍රණය කරනවාද? මහින්ද රාජපක්‍ෂ මහතා ජයනොගත්තා නම් මානුෂීය මෙහෙයුමක් ක‍්‍රියාත්මක වෙනවාද? ත‍්‍රස්තවාදය පරාජය කරනවාද? අද තිබෙන ජන සමාජය ගොඩනැගෙනවා ද? ජනතාව ඇතැමුන් කරන ප‍්‍රකාශ ඒ අයුරින්ම විශ්වාස කරන්නේ නෑ. බුද්ධිමත් ජනතාව රටට එරෙහි මෙම මාධ්‍ය ක‍්‍රියාන්විතය කුණු කූඩයට දා අවසන්. ජනතාවත් සමග සිටි, බොරු නොකිවූ, මාධ්‍ය නිසි ලෙස භාවිතා කළ, ජනතාව නිසි තැනට ගෙන ගිය, රටේ ජාතික අවශ්‍යතාවය ඉටු කළ, මාධ්‍යයන් ජනතාව අද පිළිගෙන තිබෙනවා.දේශපාලන පැවැත්ම සඳහා ඇතැම් දේශපාලඥයන් යමක් කියූ විට ඉන් එහාටත් ගොස් ඇතැම් මාධ්‍ය එම කථාවලට ප‍්‍රචාරයක් ලබාදෙනවා. නමුත් මේවාට ජනතාව පසුගිය මැතිවරණයන් වලදී නිසි පිළිතුරු දී තිබෙනවා. එක්සත් ජාතික පක්‍ෂ නායකයින් තම පක්‍ෂයේ අර්බුද ගැන කථා කරන්නේ නැහැ. එක්සත් ජාතික පක්‍ෂ නායකයින්ගෙන් මම සරල ප‍්‍රශ්නයන් අහනවා. රවී කරුණානායක මහතා එක්සත් ජාතික පක්‍ෂ ජාතික සංවිධායක ලෙස සජිත් පේම‍්‍ර දාස මහතා විසින් රංජිත් මද්දුමබණ්ඩාර මහතා විසින් තලතා අතුකෝරාල මන්ත‍්‍රීවරිය විසින්, සුජීව සේනසිංහ මන්ත්‍රීතුමා විසින් පිළිගන්නවා ද? මේ ප‍්‍රශ්නෙට රටට උත්තර දෙන්න. මෙම පළාත් පාලන මැතිවරණයේ දී මේ හැමෝම එක්වි පුළුවන්නම් එකම වේදිකාවකට යන්න.එක්සත් ජාතික පක්‍ෂ නායකයකින් අද වන විට අහිංසක එක්සත් ජාතික පක්‍ෂිකයින් අතරමං කර තිබෙනවා. අද වන විට කොළඹ නගර සභාවේ සිටි එක්සත් ජාතික පක්‍ෂ නියෝජ්‍ය නගරාධිපතිවරු දෙන්නෙක්, එක්සත් ජතික පක්‍ෂ හිටපු මහලේකම් සිරිසේන කුරේ මහතා ඇතුළු විශාල පිරිසක් අප සමග සිටිනවා. කෝට්ටේ මහනගර සභාව සඳහා කඩුව ලකුණින් මෙවර ඉදිරිපත් වී ඇත්තේ මීට මාසයකට පෙර එක්සත් ජතික පක්‍ෂයේ කෝට්ටේ සංවිධායක ඇතුළු කණ්ඩායමයි. සුචරිත ව්‍යාපාරයේ සිටි ආර්.පේම‍්‍ර දාස මහතාගේ සමීපතයකු වූ විජිත කදිරගොන්න මහතා මෙවර වෙනම දේශපාලන කණ්ඩායමක් සමග මැතිවරණයට ඉදිරිපත් වී සිටිනවා. කණ්නාඩි ලකුණින් මාතරට ඉදිරිපත් වී ඇත්තේ එක්සත් ජාතික පක්‍ෂයේම කණ්ඩායමක්. මහින්ද රාජපක්‍ෂ රජය මෙරට මෙන්ම ජාත්‍යන්තරයේ අපමණ අභියෝගවලට මුහුණ දුන්නා.මානුෂික මෙහෙයුම පවතින අවස්ථාවේ තේ කොළ මිල රු.20 ක් 21 වැටුණු විට එක්සත් ජාතික පක්‍ෂය තේ කොළ පාරේ හැලූවා. අද තේ කොළවල අඩුම මිල රු.51 යි. රබර් මිල රු. 400 න් එහා ගිහින්. ග‍්‍රාමීය ආර්ථිකය ශක්තිමත් වෙලා තිබෙනවා. අද වන විට පාරවල් කාපට් කරනවා හැර තාරදමා නතරකරන්නේ නැහැ. ආර්ථික සංවර්ධන අමාත්‍යාංශය මුදල් වෙන් කර කෝටි 20 ක වියදමින් කඩුවෙල මාර්ග 20 ක් සම්පූර්ණයෙන් කාපට් කිරීමට ඉදිරි දිනවලදී පියවර ගන්නවා. මෙම සංවර්ධන ක‍්‍රියාදාමයන් තුළ විපක්‍ෂයේ චෝදනා ජනතාව පිළිගන්නේ නැහැ. අද රජයට තිබෙන එකම කාර්යය රටේ ආර්ථික සංවර්ධනය ඇතිකිරිම පමණයි. අනෙක් සියලූ ප‍්‍රශ්න රජය ජයගෙන අවසන්. ශි‍්‍ර ලංකාවට ඇති එකට අභියෝගය වන්නේ එදත් රටට එරෙහි වූ අදත් රටට එරෙහිවන හෙටත් රටට එරෙහි විය හැකි ජාත්‍යන්තර බලවේග සහ ඊට එකතු විය හැකි දේශිය බලවේග රටට එරෙහිව ගෙනයන අභියෝගයයි. බොරු දරුස්මාන් වාර්තාවක් සකස් කර, බොරු තොරතරු මගින් ශී‍්‍ර ලංකාව රටක් හැටියට ජාත්‍යන්තරය ඉදිරියේ අප්‍රසාදයට ලක්කරන වැඩපිළිවෙළට එරෙහිව පක්‍ෂ, පාඨ භේදයෙන් තොරව ජනතාව ඒකරාශි කරන්න කියා මාධ්‍යයන් වලින් ඉල්ලීමක් කරනවා.", "URL": "https://sinhala.adaderana.lk/news.php?nid=18806", "Category": null, "Parent URL": null}