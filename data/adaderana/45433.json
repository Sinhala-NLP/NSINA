{"Source": "Adaderana", "Timestamp": "August 18, 2014 11:29 am", "Headline": "ලස්සන කරන එන්නත් විද්ද දොස්තර යළි රිමාන්ඩ්", "News Content": "රූපලාවන්‍යාගාරයකින් ලබාගත් එන්නතක් විෂවීම හේතුවෙන් වෛද්‍යවරියක ජීවිතක්ෂයට පත්වීමේ සිද්ධියට අදාළව එකී එන්නත ලබාදුන් වෛද්‍ය නිමල් ගමගේ මහතා එළඹෙන 25 වන දින දක්වා යළි රක්ෂිත බන්ධනාගාර ගත කර තිබේ. සැකකරු අද(18) යළි කොළඹ ප්‍රධාන මහේස්ත්‍රාත් අධිකරණයට ඉදිරිපත් කරනු ලදුව අතිරේක විනිසුරු මොහොමඩ් ශාබ්දීන් විසින් මෙලෙස යළි රක්ෂිත බන්ධනාගාර ගත කරන ලෙස නියෝග කළ බව අද දෙරණ වාර්තාකරු පවසයි. බම්බලපිටියේ පිහිටි රූපලාවන්‍යාගාර මධ්‍යස්ථානයකින් තරබාරුකම පාලනය කිරීමට සහ සම පැහැපත්වීමට ලබාගන්නා ලද එන්නතක් වීෂ වීම හේතුවෙන් අදාළ වෛද්‍යවරිය ඉකුත් 12 වන දින ජීවිතක්ෂයට පත්විය. මෙලෙස මිය ගියේ බොරැල්ල රිජ්වේ ආර්යා ළමා රෝහලේ සේවය කළ 47 වියැති වෛද්‍යවරියකි.", "URL": "https://sinhala.adaderana.lk/news.php?nid=45433", "Category": null, "Parent URL": null}