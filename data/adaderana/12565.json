{"Source": "Adaderana", "Timestamp": "December 3, 2010 09:16 am", "Headline": "කිරින්ද අවට ජලයෙන් යටවීමෙන් පවුල් 100 ක් අවතැන් ", "News Content": "කිරිඳි ඔය මුහුදට එක්වන කිරින්ද ප්‍ර‍දේශය අවට ජලයෙන් යටවීම හේතුවෙන් පවුල් 100 ක් පමණ අවතැන් වී තිබේ. ලුණුගම්වෙහෙර සහ වීරවිල ජලාශවල වාන්දොරටු විවෘත කිරීමෙන් කිරිඳිඔය පිටාර ගලමින් පවතින බව පොලිසිය පවසයි. තිස්සමහාරාමය, දෙබරවැව සිට පන්නගමුව හන්දිය අතර මාර්ගය ද ජලයෙන් යටවී තිබේ. එබැවින් විකල්ප මාර්ග‍යක් ලෙස බුන්දල - කිරින්ද මාර්ගය භාවිත කරන ලෙස තංගල්ල කොට්ඨාශ භාර පොලිස් අධිකාරීවරයා ඉල්ලා සිටියි. මේ අතර මාවරල ප්‍රදේශයට ඇද හැලෙන වර්ෂාව හේතුවෙන් මාකඳුර, බැරගම සහ හේනවිල යන ප්‍රදේශවල ජලගැලීම් තත්ත්වයක් හටගෙන ඇත. එම ප්‍රදේශයේ 40 හැවිරිදි කාන්තාවක දිය පහරට හසුවී ඊයේ(02) පස්වරුවේ මියගොස් ඇති බව ද මාවරල පොලිසිය පැවසීය.", "URL": "https://sinhala.adaderana.lk/news.php?nid=12565", "Category": null, "Parent URL": null}