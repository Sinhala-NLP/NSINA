{"Source": "Adaderana", "Timestamp": "April 16, 2015 12:14 pm", "Headline": "මහින්ද බලන්න මන්ත්‍රීවරුන් 57ක් නෑගම් ගිහිල්ලා - අලුත්ම තතු මෙන්න!   ", "News Content": "හිටපු ජනිධිපති මහින්ද රාජපක්ෂ මහතාගේ කාල්ටන් නිවසට මන්ත්‍රීවරුන් 57 දෙනෙකු පමණ මේ වන විට රැස්වී සිටින බව වාර්තා වෙයි.බස්නාහිර පළාත් සභා මන්ත්‍රී උදය ගම්මන්පිල මහතා සදහන් කළේ ඊට අමතරව පළාත් සභා සහ පළාත් පාලන ආයතන වල නියෝජිතයින් රැසක්ද සහභාගී වී සිටින බවයි. හිටපු අමාත්‍යවරුන් වන ඩලස් අලහප්පෙරුම,බන්දුල ගුණවර්ධන, කුමාර වෙල්ගම , දිනේෂ් ගුණවර්ධන විමල් වීරවංශ, ටී.බී .ඒකනායක, ජී.එල් .පීරිස් , සාලින්ද දිසානායක, මහින්දානන්ද අළුත්ගමගේ , ගාමිණී ලොකුගේ, ජොන්ස්ටන් ප්‍රනාන්දු මෙම අවස්ථාවට එක්ව සිටින බව සඳහන්ය. මේ වන විට මහින්ද රාජපක්ෂ මහතා සමග දේශපාලන සාකච්ඡාවක් පැවැත්වෙන බවද උදය ගම්මන්පිල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=50680", "Category": null, "Parent URL": null}