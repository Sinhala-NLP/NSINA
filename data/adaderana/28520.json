{"Source": "Adaderana", "Timestamp": "October 22, 2012 01:47 pm", "Headline": " බලංගොඩ නිවසක අභිරහස් ඝාතනයක්", "News Content": "බලංගොඩ ප්‍රදේශයේ නිවසක තිබී අභිරහස් ලෙස ඝාතනය කර තිබු කාන්තාවකගේ මළ සිරුරක් පොලීසිය විසින් සොයා‍ගෙන තිබේ. අද (22) උදෑසන 6.05ට පමණ පොලීසියට ලැබුණු තොරතුරක් අනූව එම නිවස පරික්ෂා කිරීමේදී මළ සිරුර සොයාගෙන ඇත. අදාළ කාන්තාවගේ රහස් ප්‍රදේශය තියුණු ආයුධයකින් කපා මෙම ඝාතනය සිදුකර ඇති අතර ඊට ඇයගේ සැමියා සම්බන්ධ බවට පොලීසිය සැකකරයි. 38 හැවිරිදි වියේ පසුවු අපර් බලංගොඩවත්ත ප්‍රදේශයේ පදිංචිකාරියක් මෙලෙස ඝාතනය කර ඇති අතර ඊට හේතුව මෙතෙක් අනාවරණය වී නැත. බලංගොඩ මහේස්ත්‍රාත්වරයා පැමිණ මහේස්ත්‍රාත් පරීක්ෂණය ආරම්භ කර ඇති අතර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28520", "Category": null, "Parent URL": null}