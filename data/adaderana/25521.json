{"Source": "Adaderana", "Timestamp": "July 4, 2012 04:46 pm", "Headline": "කුලියට දෙන වාහන විවිධ අපරාධ සඳහා යොදාගන්නා බව හෙළිවෙයි", "News Content": "රථවාහන කුලියට දෙන ස්ථානවලින් ලබාගන්නා මෝටර් රථ විවිධ අපරාධ සඳහා යොදාගන්නා බවට මේ වන විට තොරතුරු අනාවරණය වී ඇති බව පොලිස් මූලස්ථානය පවසයි. මේ පිළිබඳව දැඩි අවධානයෙන් සිටින ලෙස පොලිසිය මහජනතාවගෙන් ඉල්ලා සිටියි. පසුගිය දිනවල මාවනැල්ල ප්‍රදේශයේ සිදුවූ කොල්ලකෑමේ සිද්ධියක් සහ කොළඹ කොච්චිකඩේ ප්‍ර‍දේශයේ සිදුවූ සිද්ධියක් සඳහා මෙවැනි කුලියට ලබාගත් මෝටර් රථ ‍උපයෝගී කරගෙන ඇති බව පොලිසිය සඳහන් කරයි. මේ හේතුවෙන් කුලියට වාහන ලබාදෙන පුද්ගලයින් එම වාහන ලබාදීමේදී අදාළ පුද්ගලයාගේ අනන්‍යතාවය සහ රියදුරු බලපත්‍රය සම්බන්ධයෙන් දැඩි ලෙස අවධානය යොමු කළ යුතු බව පොලිසිය සඳහන් කරයි.", "URL": "https://sinhala.adaderana.lk/news.php?nid=25521", "Category": null, "Parent URL": null}