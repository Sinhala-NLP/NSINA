{"Source": "Adaderana", "Timestamp": "September 7, 2019 10:11 pm", "Headline": "බුරුත දැව ජාවාරමක් වටලයි-පුද්ගලයෙකු අත්අඩංගුවට", "News Content": "පනාමුර පොලිස් වසමේ නාමුර, ජුල්කැටිය ප්‍රදේශයේ සිදුකළ බුරුත දැව ජාවාරමක් වටලා බුරුත දැව කඳන් පැටවූ ලොරි රථයක් සමඟ පුද්ගලයෙකු අත්අඩංගුවට ගත් බව පනාමුර පොලීසිය පවසයි. අද(07) පෙරවරුවේ මෙම දැව තොගය අත්අඩංගුවට ගත් බව වාර්තා වෙයි. නාමුර, ජුල්කැටිය ප්‍රදේශයේ සිට මෙම දැව පැටවූ ලොරි රථය කොළඹ බලා ධාවනය වෙමින් තිබියදී එම ප්‍රදේශයේදීම පොලිස් භාරයට පත් විය. මෙම දැව තොගයේ වටිනාකම ලක්ෂ 8ක් පමණ බවත් මෙලෙස අත්අඩංගුවට ගෙන ඇත්තේ මිද්දෙණිය ප්‍රදේශයේ පදිංචකරුවෙකි. පොලීසිය පවසන්නේ ඔත්තු බැලීම සඳහා දැව ජාවාරම්කරු විසින් ස්ථාන කිහිපයක ඔත්තුකරුවන් කිහිප දෙනෙක් යොදවා තිබූ බවයි. මෙම දැව ජාවාරම දිගින් දියටම ඉතාමත් සූක්ෂම ආකාරයෙන් සිදු කර ඇති බව වාර්තා වෙයි. සිද්ධිය සම්බන්ධයෙන් පනාමුර පොලීසියේ විසින් වැඩිදුර විමර්ශන සිදු කරයි. මෙම දැව තොගය සහ සැකකරු ඇඹිලිපිටිය අතිරේක මහේස්ත්‍රාත් අධිකරණයට ඉදිරිපත්කිරීමට නියමිතයි.", "URL": "https://sinhala.adaderana.lk/news.php?nid=118545", "Category": null, "Parent URL": null}