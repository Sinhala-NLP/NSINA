{"Source": "Adaderana", "Timestamp": "July 20, 2015 09:20 am", "Headline": "ටිපර් රථයේ ගැටී තිදෙනෙක් මරුට", "News Content": "ගලේවෙල - තලකිරියාගම ප්‍රදේශයේදි සිදු වූ රිය අනතුරකින් පුද්ගලයින් තිදෙනෙකු මියගොස් තිබේ.නවතා තිබූ ටිපර් රථයක ත්‍රිරෝද රථයක් ගැටීමෙන් අදාළ අනතුර සිදුව ඇති බව පොලිසිය පවසයි.අනතුරින් ත්‍රීරෝද රථයේ ගමන් ගත් පුද්ගලයින් 05 දෙනෙකු තුවාල ලබා දඹුල්ල රෝහලට ඇතුළත් කර ඇති අතර එහිදී ඉන් තිදෙනෙකු මියගොස් ඇති බව වාර්තා වේ.මියගොස් ඇත්තේ ගලේවෙල ප්‍රදේශයේ පදිංචිව සිටි අවුරුදු 25 සහ 28 වයස්වල තරුණයින් තිදෙනෙකි.සිද්ධිය සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර වැඩිදුර විමර්ශන ගලේවෙල පොලිසිය සිදු කරයි.", "URL": "https://sinhala.adaderana.lk/news.php?nid=52733", "Category": null, "Parent URL": null}