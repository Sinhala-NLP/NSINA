{"Source": "Adaderana", "Timestamp": "May 4, 2012 04:13 pm", "Headline": "හෙරොයින් තබා ගත් අයෙකුට  ජීවිතාන්තය දක්වා සිරදඩුවම්", "News Content": "හෙරොයින් ග්‍රෑම් 03ක් ළඟ තබා ගැනීමේ චෝදනා එල්ල වු පුද්ගලයෙකු අදාළ චෝදනා වලට වැරදිකරු කරමින් කොළඹ මහාධිකරණය විසින් ජීවිතාන්තය දක්වා සිරදඩුවම් නියම කර තිබේ. 1998 නොවැම්බර් 30 හෝ ඊට ආසන්න දිනයක කොළඹ දී අදාළ හෙරොයින් තොගය ළඟ තබාගත් බවට චෝදනා කරමින් නීතිපතිවරයා විසින් විත්තිකරුට එරෙහිව කොළඹ මහාධිකරණය හමුවේ නඩු පවරා තිබුණි. දීර්ඝ නඩු විභාගයකින් අනතුරුව නීතිපතිවරයා විසින් විත්තිකරුට එරෙහිව ඉදිරිපත් කර ඇති චෝදනා සාධාරණ සැකයකින් තොරව පැමිණිල්ල විසින් ඔප්පු කර ඇති බව මහාධිකරණ විනිසුරු ලලිත් ජයසූරිය මහතා තීරණය කරන ලදි. ඒ අනුව විත්තිකරුට බරපතළ වැඩ සහිත ජීවිතාන්තය දක්වා සිරදඩුවම් නියම කරන බව විනිසුරුවරයා විසින් සිය තීන්දුව ප්‍රකාශයට පත්කරමින් පවසා තිබේ.", "URL": "https://sinhala.adaderana.lk/news.php?nid=24022", "Category": null, "Parent URL": null}