{"Source": "Adaderana", "Timestamp": "October 28, 2012 10:27 am", "Headline": "රෝහලට ඇතුළත් කළ පසු දෑස් පියයි", "News Content": "මිරිහාන, ශ්‍රී ජයවර්ධනපුර රෝහල, වැලි පාර හන්දිය අසල මාර්ගයේ තුවාල සහිතව වැටී සිටි පුද්ගලයෙකු ජයවර්ධනපුර රෝහලට ඇතුළත් කිරීමෙන් අනතුරුව ජීවිතක්ෂයට පත්ව තිබේ. අදාළ පුද්ගලයා රිය අනතුරකට ගොදුරු වීමෙන් මෙම ස්ථානයේ වැටී සිටින්නට ඇති බවට සැක කෙරෙයි. මියගිය පුද්ගලයා මෙතෙක් හඳුනාගෙන නොමැති බව පොලීසිය සඳහන් කළේය. මිරිහාන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28681", "Category": null, "Parent URL": null}