{"Source": "Adaderana", "Timestamp": "October 23, 2018 01:47 pm", "Headline": "උතුරු-දකුණු අතර මැද මුරපොල ඉවත් කිරීමට එකඟත්වයක්", "News Content": "උතුරු සහ දකුණු කොරියානු පන්මුන්ජොම් දේශසීමාවේ ආරක්ෂක මුරපොල ඉවත් කිරීමට දෙරට අතර එකඟතාව පලවී තිබේ. දෙරට අතර පවතින ආතතීන් අවම කිරීමේ අරමුණින් එම ආරක්ෂක මුරපොල ඉවත් කිරීමට එකඟතාව පල කර ඇති බව විදෙස් මාධ්‍ය වාර්තා කළේය. එම දේශසීමාව ආසන්නයේ වළදමා තිබූ බිම් බෝම්බ ඉවත් කිරීමේ කටයුතු මේ මස (ඔක්තොම්බර්) ආරම්භයේ දී දෙරටේ ආරක්ෂක අංශ විසින් ක්‍රියාත්මක කර ඇත. මේ අතර උතුරු කොරියානු නායක කිම් ජොන් අන් ලබන මස මුල් සතිය තුළ දී රුසියාවේ සංචාරයක නිරත වීමට සැලසුම් කර ඇත.", "URL": "https://sinhala.adaderana.lk/news.php?nid=98100", "Category": null, "Parent URL": null}