{"Source": "Adaderana", "Timestamp": "July 12, 2010 09:28 am", "Headline": "සුනාමි ගැන කලින් දැනුම්දීමේ පෙරහුරුවක් ", "News Content": "සුනාමි අනතුරු පිළිබඳ පූර්ව දැනුම්දීමේ පෙරහුරුවක් හෙට දිනයේදී පැවැත්වීමට ආපදා කළමනාකරණ මධ්‍යස්ථානය පියවර ගෙන තිබේ. සුනාමියකදී විය හැකි අනතුරු අවම කර ගැනීමේ අරමුණින් වෙරළ තීරයේ ස්ථාපිත කර ඇති සුනාමි පූර්ව අනතුරු ඇඟවීමේ පද්ධතිය හරහා මෙය ක්‍රියාත්මක කිරීමට නියමිතය. දිවයිනේ දිස්ත්‍රික් 14ක තෝරා ගත් ගම්මාන 14ක් ඉලක්ක කර ගනිමින් මෙම පෙරහුරුව පවත්වන බව ආපදා කළමනාකරණ මධ්‍යස්ථානය සඳහන් කරන ලදී. හෙට දිනයේ සිදුකෙරෙන මෙම ක්‍රියාවලිය පෙරහුරුවක් බැවින් ඒ පිළිබඳ බියක් ඇති කර ගත යුතු නැතැයි එම මධ්‍යස්ථානය අවධාරණය කරයි.", "URL": "https://sinhala.adaderana.lk/news.php?nid=9551", "Category": null, "Parent URL": null}