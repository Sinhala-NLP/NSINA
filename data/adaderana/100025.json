{"Source": "Adaderana", "Timestamp": "November 29, 2018 07:26 pm", "Headline": "කිසිම කාලයක පාර්ලිමේන්තුවේ හිස් න්‍යාය පත්‍රයක් පැමිණ නෑ", "News Content": "කිසිම කාලයක පාර්ලිමේන්තුවේ හිස් න්‍යාය පත්‍රයක් පැමිණ නොමැති බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පැවසීය. අද(29) පෙරවරුවේ අග්‍රාමාත්‍ය කාර්යාලයේ පැවති මාධ්‍ය හමුවකදී ඔහු මෙම අදහස් පළ කළේය. කිසිදු කාල සීමාවකදී පාර්ලිමේන්තුවේ හිස් න්‍යාය පත්‍රයක් පැමිණ නොමැති බවත් රනිල් වික්‍රමසිංහ මහතාට නොවුනත්, නොහිතන නමක් වුවද නම් කර යැවීමේ ඉඩකඩක් පවතින බවත් මන්ත්‍රීවරයා පැවසීය. මැතිවරණයක් ලබාදීමෙන් පසු ජයග්‍රහණය කරවීම ජනතාව විසින් සිදු කරනු ඇතැයිද ඔහු පැවසීය. එසේම වත්මන් ආණ්ඩුව බලයට පත්වීමෙන් පසුව ජනතාවට සෘජුව බලපාන සහන රැසක් මේ වන විට ලබාදී ඇති බව ලක්ෂ්මන් යාපා අබේවර්ධන මන්ත්‍රීවරයා පැවසීය. ඔහු පවසන්නේ එළඹෙන මාසය තුළ තවත් සහන රැසක් ලබාදීමට ආණ්ඩුව පියවර ගන්නා බවයි.", "URL": "https://sinhala.adaderana.lk/news.php?nid=100025", "Category": null, "Parent URL": null}