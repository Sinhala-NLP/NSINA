{"Source": "Adaderana", "Timestamp": "November 24, 2012 12:17 pm", "Headline": "ආසියාවේ ආශ්චර්යය කරන්න නම් පෞද්ගලික අංශයේ දායකත්වය ඉහළ දැමිය යුතුයි", "News Content": "ශ‍්‍රී ලංකාව ආසියාවේ ආශ්චර්යය බවට පත් කිරීම සඳහා ආර්ථික වර්ධන අභියෝග ජය ගැනීමට පෞද්ගලික අංශයේ දායකත්වය ඉහළ දැමිය යුතු බව ලෝක බැංකුවේ කළමනාකාර අධ්‍යක්ෂ ශ‍්‍රී මුල්යානි ඉන්ද්‍රවතී මහත්මිය පවසයි. ශ‍්‍රී ලංකාවේ තෙදින සංචාරයක නිරත වෙමින් ඇය මේ බව ප‍්‍රකාශ කර ඇති බව සඳහන්ය. පුද්ගලික අංශය ආකර්ෂණය කර ගැනීම සඳහා හිතකර පරිසරයක් ගොඩනැගීමට, රජය සතු හැකියාව මත ශ‍්‍රී ලංකාව ලබාගෙන ඇති ආර්ථික ස්ථිරසාර බව රඳාපවතින බව ඉන්ද්‍රවතී මහත්මිය පවසා ඇත. කෙසේ වෙතත් මධ්‍යම ආදායම් ලබන සෙසු රටවල් සමග සැසදීමේ දී ශ‍්‍රී ලංකා ආර්ථිකයේ ගමන් මග ප‍්‍රශංසනීය බව ඇය ප‍්‍රකාශ කර තිබේ. මෙරට තුළ දිගු කාලීන යහපත් ආර්ථික ප‍්‍රතිපත්ති ක‍්‍රියාත්මක කිරීමට සහයවීමට ලෝක බැංකුව සූදානම්ව සිටින බව ද ඇය ප‍්‍රකාශ කර තිබේ. එමෙන්ම යුද්ධය සාර්ථකව නිමා කිරීම, 2010 සහ 2011 වසරවල දී මෙරට ලබාගත් ආර්ථික වර්ධනයද, ලෝක බැංකු කළමානාකර අධ්‍යක්ෂිකා ශ‍්‍රී මුල්යානි ඉන්ද්‍රවතී මහත්මිය සිය ප‍්‍රසාදය පළකර ඇතැයි සඳහන්ය.", "URL": "https://sinhala.adaderana.lk/news.php?nid=29448", "Category": null, "Parent URL": null}