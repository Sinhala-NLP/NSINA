{"Source": "Adaderana", "Timestamp": "September 25, 2011 11:28 am", "Headline": "නාදුනන තුවක්කුකරුවෙකුගෙන් පොලීසියටත් ප්‍රහාරයක්", "News Content": "කුරුණෑගල -මහ වීදියේ ‍ මාර්ග සෝදිසියේ යෙදුණු පොලිස් කොස්තාපල්වරයකුට හා පොලිස් කොස්තාපල්වරියකට නාදුනන පුද්ගලයකු විසින් වෙඩිතබා තිබේ. එයින් තුවාල ලැබූ පොලිස් කොස්තාපල්වරයා කුරුණෑගල මහ රෝහලට ඇතුළත් කර ඇති බව පොලිස් මාධ්‍ය ප්‍රකාශක,පොලිස් අධිකාරී මැක්සි ප්‍රොක්ටර් මහතා සඳහන් කරයි. අද පෙරවරුවේ යතුරුපැදියකින් පැමිණි අයෙකු විසින් මෙම වෙඩිතැබීම සිදුකර ඇති බවත්,පොලිස් කොස්තාපල්වරයාගේ ‍ගෙල පෙදෙසට එමගින් තුවාල සිදුවී ඇති බවත් පොලිස් මාධ්‍ය ප්‍රකාශකවරයා කියා සිටියි. සැකකරු අත්අඩංගුවට ගැනීම සඳහා පුළුල් පරීක්ෂණයක් ආරම්භ කර ඇති බව අද දෙරණට කරුණු දක්වමින් ‍හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=18954", "Category": null, "Parent URL": null}