{"Source": "Adaderana", "Timestamp": "May 12, 2017 05:00 pm", "Headline": " දික්ඔය මූලික රෝහල මෝඩි අතින් විවෘත වෙයි", "News Content": "ඉන්දීය රජයේ පරිත්‍යාගයකට අනුව ඉදිකළ හැටන් දික්ඔය මූලික රෝහල ඉන්දීය අග්‍රමාත්‍ය නරේන්ද්‍ර මෝඩි මහතා අතින් විවෘත කර තිබේ.රුපියල් මිලියන 1200ක වියදමින් ඉදිකළ මෙම රෝහලේ නව වාට්ටු සංකීර්ණය ඇදන් 150කින් සමන්විත බව ජනාධිපති මාධ්‍ය අංශය සඳහන් කළේය.ජනාධිපති මෛත්‍රීපාල සිරිසේන මහතාගේ සහ අග්‍රමාත්‍ය රනිල් වික්‍රමසිංහ මහතාගේ ආරාධනයෙන් ඉන්දීය අග්‍රමාත්‍ය නරේන්ද්‍ර මෝඩි මහතා විසින් මෙම නව ගොඩනැගිලි සංකීර්ණය ජනතා අයිතියට පත් කර තිබේ.ඉන් අනතුරුව හැටන් නෝර්වුඩ් ක්‍රීඩාංගණයේ පැවැති ජනහමුවට නරේන්ද්‍ර මෝඩි මහතා, ජනාධිපති මෛත්‍රීපාල සිරිසේන මහතා සහ අග්‍රමාත්‍ය රනිල් වික්‍රමසිංහ මහතා ඇතුළු පිරිස එක්ව සිටියේය.", "URL": "https://sinhala.adaderana.lk/news.php?nid=73100", "Category": null, "Parent URL": null}