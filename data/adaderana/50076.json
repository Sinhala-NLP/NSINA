{"Source": "Adaderana", "Timestamp": "March 19, 2015 09:27 am", "Headline": "ටියුනීසියාවේ වෙඩි තැබීමකින් 19ක් මරුට", "News Content": "ටියුනීසියාවේ කෞතුකාගාරයක සිදුවු වෙඩි තැබීමකින් විදේශිකයින් 17 දෙනෙකු ඇතුළු පුද්ගලයින් 19 දෙනෙකු ජීවිතක්ෂයට පත්වී තිබේ.ටියුනිසියාවේ අගනුවර පිහිටි කෞතුකාරගාරයක් තුළ මෙය සිදුව ඇත.මියගිය පුද්ගලයින් අතර ජපාන, ඉතාලි, කොලොම්බියා, ඕස්ට්‍රෙලියා, ප්‍රංශ, පෝලන්ත සහ ස්පාඤ්ඤ ජාතිකයින් වන බව සඳහන්ය.තුවක්කුකරුවන් පිරිසක් විසින් සිදුකළ මෙම වෙඩි තැබීමේදි තවත් පිරිසක් තුවාල ලබා ඇත.ආරක්ෂක අංශ එල්ල කළ වෙඩි තැබීම්වලින් තුවක්කුකරුවන් දෙදෙනකුද මියගොස් තිබේ.අදාළ වෙඩි තැබීම සිදුවන අවස්ථාවේ කෞතුකාගාරය අසළ පිහිටි එරට පාර්ලිමේන්තුවේ ත්‍රස්තවාදයට එරෙහි පනතක් විවාද වෙමින් තිබීමද විශේෂත්වයකි.", "URL": "https://sinhala.adaderana.lk/news.php?nid=50076", "Category": null, "Parent URL": null}