{"Source": "Adaderana", "Timestamp": "July 5, 2019 04:53 pm", "Headline": "මට පුටුව ලැබුණොත් සෞදි අරාබියට එක ලාංකිකයෙක් යවන්නේ නෑ-නවීන්", "News Content": "තමන් සිංහල බෞද්ධයන් වෙනුවෙන් සටන් කරන ශක්තිමත්ම අමාත්‍යවරයෙකු බවත් එසේ නමුත් අනෙකුත් සහෝදර ජාතීන් පාගා දැමීමේ උත්සාහයක් තමන්ට නැති බවත් වැවිලි කර්මාන්ත අමාත්‍යය නවින් දිසානායක මහතා ප්‍රකාශ කරයි. හලාවත ප්‍රදේශයේ පැවති වැඩසටහනක දී සිය අදහස් පල කරමින් ඒ මහතා මේ බව ප්‍රකාශ කළේය. මුහුණු ආවරණය කරන හිජාබය සෞදි අරාබියෙන් මෙරටට පැමිණි එකක් බවත් මුස්ලිම් අන්තවාදය ද මෙරටට පැමිණෙන්නේ සෞදි අරාබියෙන් බව ඔහු වැඩිදුරටත් ප්‍රකාශ කර සිටියේය. \"සෞදි අරාබියාව ගැන පළමුවෙන්ම කතා කරන්නේ මම. ඒ වගේම මම දැඩි තීරණයක් ගන්න කැමතියි. මට ඒ පුටුව ඉදගන්න වාසනාව තියනවා නම් ලැබුණොත් මම සෞදි අරාබියට එක ලාංකිකයෙක් යවන්නේ නැහැ. අපේ රටට පුළුවන් වෙන්න ඕනෑ ඒ ආර්ථික පාඩුව නවත්වගන්න. අවශ්‍ය තැනට ගහන්නේ නැතුව කවදාවත් මේ ප්‍රශ්නය විසදන්න බැහැ. හෙඩ් එකට ගහන්න ඕනෑ.\" යනුවෙන් ඒ මහතා එම අවස්ථාවේ දී ප්‍රකාශ කර සිටියේය.", "URL": "https://sinhala.adaderana.lk/news.php?nid=113451", "Category": null, "Parent URL": null}