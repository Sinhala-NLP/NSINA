{"Source": "Adaderana", "Timestamp": "October 20, 2018 09:59 am", "Headline": "දිගන සිද්ධිය ගැන මානව හිමිකම් කොමිසමෙන් වාර්තාවක්", "News Content": "මහනුවර, දිගන ප්‍රදේශයේ ඇති වූ කලහකාරී සිද්ධිය සම්බන්ධයෙන් වන ශ්‍රී ලංකා මානව හිමිකම් කොමිෂන් සභාවේ වාර්තාව මේ දින වල සකස් කරමින් පවතින බව එම සභාව පවසයි. අදාළ සිද්ධිය පිළිබඳව ශ්‍රී ලංකා මානව හිමිකම් කොමිෂන් සභාව පසුගිය මැයි මස 09 වනදා සිට 12 වනදා දක්වා පරීක්ෂණයක් පැවැත්වා තිබේ. එම පරීක්ෂණය ශ්‍රී ලංකා මානව හිමිකම් කොමිෂන් සභාවේ සභාපතිනිය සහ කොමසාරිස්වරුන් විසින් පැවැත්වූ අතර පරීක්ෂණයට පෙර සිදුවීම සම්බන්ධයෙන් මහජනතාවගෙන් සාක්ෂි විමසීමක් ද සිදුකළේය. වාර්තාව සකස් කිරීමෙන් පසු එය ප්‍රසිද්ධ වාර්තාවක් බවට ප්‍රකාශයට පත් කිරීමට කටයුතු කරන බව ශ්‍රී ලංකා මානව හිමිකම් කොමිෂන් සභාව සඳහන් කළේය.", "URL": "https://sinhala.adaderana.lk/news.php?nid=97955", "Category": null, "Parent URL": null}