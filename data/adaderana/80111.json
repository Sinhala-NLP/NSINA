{"Source": "Adaderana", "Timestamp": "November 18, 2017 03:41 pm", "Headline": "මීසාලේදී ගංජා කිලෝ 10ක් එක්ක 1ක් දැලේ", "News Content": "වව්නියාව නගරයේදී කේරළ ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. වව්නියාව පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අද (18) උදෑසන අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී කේරළ ගංජා කිලෝග්‍රෑම් 10 යි ග්‍රෑම් 23ක් පොලීසිය විසින් සොයා ගෙන තිබේ. සැකකරු මීසාලේ උතුර, කොඩිකාමන් ප්‍රදේශයේ පදිංචි 32 හැවිරිදි පුද්ගලයෙකු බව සඳහන්ය. ඔහු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80111", "Category": null, "Parent URL": null}