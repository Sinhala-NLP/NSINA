{"Source": "Adaderana", "Timestamp": "October 20, 2013 10:52 am", "Headline": "ගිනිසිළුව දුම්රියෙන් අද මහනුවරට යයි", "News Content": "පොදුරාජ්‍ය මණ්ඩලීය ක්‍රීඩා උළෙලේ රැජිණගේ ගිනිසිළුව අද මහනුවර බලා රැගෙන යාමට නියමිතව තිබේ. කොළඹ කොටුව දුම්රිය ස්ථානයේ සිට දුම්රිය මගින් එම ගිනිසිළුව රැගෙන යාමට නියමිතය. ස්කොට්ලන්තයේ ග්ලාස්කෝ නුවර දී ලබන වසරේ ජුලි 23 වැනිදා ආරම්භ වන 20 වන පොදුරාජ්‍ය මණ්ඩලයීය ක්‍රීඩා උළෙලේ රැජිණගේ ගිනිසිළුව ඊයේ පස්වරුවේ ශ්‍රී ලංකාවට ගෙන එනු ලැබීය. ශ්‍රී ලංකා ජාතික ඔලිම්පික් කමිටුවේ මහලේකම් මැක්ස්වෙල් ද සිල්වා මහතා කටුනායක ජාත්‍යන්තර ගුවන්තොටුපළේ දී එම ගිනිසිළුව භාරගත්තේය. ක්‍රීඩා උළෙල ඇරඹීමට පෙර පොදුරාජ්‍ය මණ්ඩලයීය සාමාජිකත්වය දරන රටවල් 70ක දින 248ක් ගිනි සිළුව රැගෙන යාමට නියමිතය.", "URL": "https://sinhala.adaderana.lk/news.php?nid=38248", "Category": null, "Parent URL": null}