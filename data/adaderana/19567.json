{"Source": "Adaderana", "Timestamp": "October 24, 2011 05:16 pm", "Headline": " ශ්‍රී ලංකාව විස්සයි විස්සෙන් 2 ට එයි-අජන්ත මෙන්ඩිස් 1 ට එයි", "News Content": "නවතම ක්‍රිකට් ශ්‍රේණිගතකිරීම් අනුව ශ්‍රී ලංකාව ජාත්‍යන්තර විස්සයි විස්ස තරග කාණ්ඩයේ 2 වන ස්ථානයට පත්ව තිබේ. මෙම ශ්‍රේණිගත කිරීම් අද දින ඩුබායි හිදී ප්‍රකාශයට පත් කළ බව ශ්‍රී ලංකා ක්‍රිකට් ආයතනය සඳහන් කරයි. ලකුණු 127 ක් ලබා එංගලන්තය 1 ස්ථානයේ රැඳී සිටින අතර 2 වන ස්ථානයේ රැඳී සිටින ශ්‍රී ලංකාවට ලකුණු 126 කි. නවතම ශ්‍රේණිගත කිරීම් අනුව විස්සයි විස්ස තරග කාණ්ඩයේ පන්දු යවන්නන් අතරින් අජන්ත මෙන්ඩිස් පළමු ස්ථානයට පත්ව තිබීමද විශේෂත්වයකි.", "URL": "https://sinhala.adaderana.lk/news.php?nid=19567", "Category": null, "Parent URL": null}