{"Source": "Adaderana", "Timestamp": "October 30, 2016 01:20 pm", "Headline": " එංගලන්ත-බංග්ලාදේශ දෙවන ටෙස්ට් තරගයේ තෙවන දිනය අදයි", "News Content": "සංචාරක එංගලන්ත කණ්ඩායම සහ බංග්ලාදේශ කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ තෙවන දිනය අදයි.අද දිනයේ දිවා ආහාරය සඳහා තරගය නතර කරන විට සිය දෙවන ඉනිම සඳහා පන්දුවට පහරදෙමින් සිටි බංග්ලාදේශ කණ්ඩායම කඩුලු 7ක් දැවී ලකුණු 268ක් ලබා සිටියි.එම ඉනිමේ දී ඉම්රුල් කයිස් ලකුණු 78 යි.තරගයේ සිය පළමු ඉනිම සඳහා බංග්ලාදේශ කණ්ඩායම සියලු දෙනා දැවී ලකුණු 220ක් ලබාගත් අතර එංගලන්ත කණ්ඩායම සිය පළමු ඉනිමේ සියලු දෙනා දැවී ලබාගත් ලකුණු සංඛ්‍යාව 244කි.ඒ අනුව මේ වන විට බංග්ලාදේශ කණ්ඩායම කඩුලු 3ක් අතැතිව ලකුණු 244ක් ඉදිරියෙන් සිටියි.", "URL": "https://sinhala.adaderana.lk/news.php?nid=65551", "Category": null, "Parent URL": null}