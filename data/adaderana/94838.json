{"Source": "Adaderana", "Timestamp": "August 22, 2018 02:34 pm", "Headline": "අපේක්ෂකයෝ වැඩි වුනොත් ජනාධිපතිවරයෙක් තෝරන්න බෑ", "News Content": "එළැඹෙන ජනාධිපතිවරණයේදී ප්‍රධාන පක්ෂ සියල්ලම නියෝජනය කරමින් ජනාධිපති අපේක්ෂකයින් ඉදිරිපත් වුවහොත් ජනාධිපතිව‍රයෙකු තෝරා පත් කර ගැනීමට නොහැකි මැතිවරණයක් බවට පත්විය හැකි බව අමාත්‍ය දුමින්ද දිසානායක මහතා පවසයි. අනුරාධපුර ප්‍රදේශයේ පැවති ජන හමුවකට එක්වෙමින් අමාත්‍යවරයා මේ බව ප්‍රකාශ කළේය. සෑම පක්ෂයකින්ම අපෙක්ෂකයින් ඉදිරිපත් වු විට ජය ගැනිමට නම් ඡන්දයෙන් 50% සහ තවත් එක් ඡන්දයක් ගැනිමට සිදු වන බවත් එහිද මැතිවරණයේ ගැටළු රැසක් මතු වන බවද අමාත්‍යවරයා පැවසීය. වැඩිදුරටත් අදහස් දැක්වු අමාත්‍යවරයා පැවසුවේ වත්මන් ආණ්ඩුවේ සමාජිකයන්ව සිටියදි තමන්ටත් වඩා හිටපු ජනාධිපතිවරයා සම්බන්ධයෙන් විවේචනය කළ පුද්ගලයන් වර්තමානයේ එතුමාට පක්ෂ පාතිව කටයුතු කරන බවය.", "URL": "https://sinhala.adaderana.lk/news.php?nid=94838", "Category": null, "Parent URL": null}