{"Source": "Adaderana", "Timestamp": "July 31, 2019 03:50 pm", "Headline": "අමෙරිකානු කාන්තා පාපන්දු පුහුණුකාරිය ධූරයෙන් ඉල්ලා අස්වෙයි", "News Content": "අමෙරිකා කාන්තා පාපන්දු කණ්ඩායමේ පුහුණුකාරිණි ජිලි ඇලිස් සිය ධූරයෙන් ඉල්ලා අස් වී තිබේ. ඇගේ පුහුණුකාරීත්වය යටතේ අමෙරිකාව අවස්ථා දෙකකදී පාපන්දු ලෝක ශූරයන් බවට පත්විය. 52 හැවිරිදි වියේ පසුවන ජිලි ඇලිස් 2014 වසරේ දී අමෙරිකා පාපන්දු කණ්ඩායමේ පුහුණුකාර ධූරයට පත්විය. 2015 වසරේ අමෙරිකා කාන්තා පාපන්දු කණ්ඩායම වසර 16කට පසු පළමු වරට කාන්තා පාපන්දු ලෝක ශූරතාව දිනා ගත්තේ ජිල් ඇලිස්ගේ පුහුණුව යටතේයි. ඉන්පසු 2019 වසරේ දී ද අමෙරිකාව පාපන්දු ශූරතාව දිනා ගත්තේය. ඇය වසර 5ක් පුරාවට අමෙරිකා පාපන්දු කණ්ඩායමේ පුහුණුකරු ලෙස කටයුතු කළේය. ජිල් ඇලිස් වාර්තා අතරට එක්වන්නේ පුහුණුකාරිණියක් ලෙස අවස්ථා දෙකකදී පාපන්දු ලෝක ශූරතාවයන් දෙකක් දිනා ගත් ලොව පළමු පුහුණුකාරිණිය ලෙසයි. ඇය 2015 වසෙර් හොඳම පාපන්දු පුහුණුකාරීණියට හිමි සම්මානය දි දිනාගත්තේය.", "URL": "https://sinhala.adaderana.lk/news.php?nid=115444", "Category": null, "Parent URL": null}