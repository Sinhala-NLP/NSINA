{"Source": "Adaderana", "Timestamp": "October 15, 2013 04:46 pm", "Headline": "යැං  ජුන්කි මහත්මිය ජනාධිපති හමුවෙයි ", "News Content": "චින සාම හා නිරායුධකරණ ජනතා සංගමයේ උප සභාපතිනි සහ ජාතික මහජන කොංග්‍රස් ස්ථාවර කම්ටුවේ උප සභාපතිනි යැං ජුන්කි මහත්මිය ජනාධිපති මහින්ද රාජපක්ෂ මහතා මුණගැසී සාකච්ජා කර තිබේ. අද(15) උදෑසන ජනාධිපති මන්දිරයේ දී මෙම සාකච්ජාව පැවති බව ජනාධිපති මාධ්‍ය අංශය සඳහන් කරයි. මෙහිදී අදහස් දැක්වු යැං ජුන්කි මහත්මිය ශ්‍රී ලංකාව සහ චීනය අතර පවතින ද්විපාර්ශවික සබදතා තවදුරටත් ශක්තිමත් කරගැනීම සඳහා ක්‍රියා කිරීමට කැමති බව පවසා ඇත. එමෙන්ම ජනාධිපති මහින්ද රාජපක්ෂ මහතාගේ නායකත්වය යටතේ අත්කර ගෙන ඇති ජයග්‍රහණ පිළිබද එතුමිය සිය ප්‍රසාදය පළ කළ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=38162", "Category": null, "Parent URL": null}