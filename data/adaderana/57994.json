{"Source": "Adaderana", "Timestamp": "March 8, 2016 02:11 pm", "Headline": "ධීවර වරාය ඩිජිටල් කරනවා", "News Content": "මෙරට ප්‍රධාන ධීවර වරායන් සියල්ලම ඩිජිටල්කරණයට පරිවර්තනය කරන බව ධීවර හා ජලජ සම්පත් සංවර්ධන අමාත්‍යාංශය පවසයි.ධීවර අමාත්‍ය මහින්ද අමරවීර මහතා විසින් අදාළ නිලධාරීන්ට ඒ සඳහා අවශ්‍ය උපදෙස් ලබා දී ඇති බව එම අමාත්‍යාංශය සඳහන් කළේය. එහි පළමු අදියර යටතේ මිරිස්ස, සුදුවැල්ල ඇතුළු ධීවර වරායන් 5ක් ඩිජිටල් තාක්ෂණික වරාය පද්ධතියට එක්කර ඇත.මේ යටතේ මෙරට ධීවරයන් වෙනත් මුහුදු කලාපවලට නීති විරෝධී ලෙස ඇතුළු වන්නේ ද යන්න පිළිබඳ තොරතුරු චන්ද්‍රිකා තාක්ෂණය යටතේ ලබා ගැනීමට ද හැකියාව පවතින බව ධීවර අමාත්‍යාංශය සඳහන් කළේය.ධීවරයන්ට සාගරයේ දී අවශ්‍ය ආරක්ෂාව ලබාදීම ද මෙම වැඩපිළිවෙළේ අරමුණක්ය.වරාය කටයුතු විනිවිධව සහ කාර්යක්ෂමව පවත්වාගෙන යාම සඳහා ඩිජිටල් වරාය ව්‍යාපෘතිය වැදගත් වනු ඇති බව ධීවර අමාත්‍යාංශය පවසයි.", "URL": "https://sinhala.adaderana.lk/news.php?nid=57994", "Category": null, "Parent URL": null}