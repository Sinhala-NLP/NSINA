{"Source": "Adaderana", "Timestamp": "September 2, 2019 07:19 pm", "Headline": "යතාර්ථය ඉදිරියේදි  බලාගත හැකියි- ජී එල් පීරිස්", "News Content": "ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර සාකච්ඡා අසාර්ථක කර එහි වාසිය එක්සත් ජාතික පක්ෂයට ලබා දීමට නිදහස් පක්ෂයේ ඇතැමුන් ක්‍රියා කරමින් සිටින බව ශ්‍රී ලංකා පොදුජන පෙරමුණ චෝදනා කරයි. එම පක්ෂයේ සභාපති මහාචාර්ය ජී.එල් පීරීස් මහතා අද (02) පැවති මාධ්‍ය හමුවකට එක්වෙමින් මේ බව සඳහන් කළේය. එහිදී වැඩිදුරටත් අදහස් දැක්වු මහාචාර්ය ජී.එල් පීරිස් මහතා ප්‍රකාශ කළේ ශ්‍රි ලංකා නිදහස් පක්ෂය විනය ක්‍රියාමාර්ග ගැනීමට උත්සහ ගන්නේ තෝරාගත් පිරිසකට පමණක් බවයි. එමෙන්ම ඔහු පැවසුවේ පුරසාරම් දොඩවන පිරිසට යථාර්ථය කුමක්ද යන්න ඉදිරියේදි බලාගත හැකි බවයි. එහිද එක්සත් ජනතා නිදහස් සන්ධානයේ පාර්ලිමේන්තු මන්ත්‍රී රෝහිත අබේගුණවර්ධන මහතාද අදහස් දැක්වීය. නිදහස් පක්ෂයේ ග්‍රාමිය ඡන්ද දායකයන් පිරිස ගොඨාභය රාජපක්ෂ මහතාට බලය දීමට කැමැත්තෙන් සිටින බවද මන්ත්‍රීවරයා පවසයි.", "URL": "https://sinhala.adaderana.lk/news.php?nid=118107", "Category": null, "Parent URL": null}