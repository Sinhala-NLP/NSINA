{"Source": "Adaderana", "Timestamp": "June 25, 2012 05:30 pm", "Headline": "ජය ශ්‍රී ලංකාවටයි", "News Content": "සංචාරක පකිස්ථාන කණ්ඩායම හා ශ්‍රී ලංකා කණ්ඩායම අතර පැවැත්වුණු පළමු ටෙස්ට් ක්‍රිකට් තරගයෙන් ශ්‍රී ලංකා කණ්ඩායම ලකුණු 209 ක විශිෂ්ට ජයග්‍රහණයක් ලබාගැනීමට මීට ස්වල්ප මොහොතකට පෙර සමත්විය. ප්‍රථමයෙන් පන්දුවට පහරදුන් ශ්‍රී ලංකා කණ්ඩායම ලබාගත් ලකුණු 472 ට පිළිතුරු වශයෙන් පකිස්ථානු කණ්ඩායමට සියලුමදෙනා දැවී ලබාගත හැකිවූ යේ ලකුණු 100 ක් පමණි. නැවත සිය දෙවන ඉනිම ක්‍රීඩා කළ ශ්‍රී ලංකා කණ්ඩායම කඩුලු 5 ට ලකුණු 137 ක් ලබා සිටියදී ඉනිම අත්හිටුවීමට තීරණය කරන ලදී. ඒ අනුව පකිස්ථානු කණ්ඩායමට ලකුණු 510 ක ඉලක්කයක් හිමිවිය. ඒත් පකිස්ථානු කණ්ඩායමට සිය දෙවෙනි ඉනිමේදී සියලු ක්‍රීඩකයින් දැවී ලබාගත හැකිවූයේ ලකුණු 300 ක් පමණි. ඒ අනුව ශ්‍රී ලංකා කණ්ඩායමට ලකුණු 209 ක විශිෂ්ට ජයග්‍රහණයක් හිමිවිය.", "URL": "https://sinhala.adaderana.lk/news.php?nid=25311", "Category": null, "Parent URL": null}