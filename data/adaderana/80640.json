{"Source": "Adaderana", "Timestamp": "November 27, 2017 05:17 pm", "Headline": " බන්ධනාගාර ගතව සිටි සෙබලු 6ක් නිදොස් කොට නිදහස් ", "News Content": "බන්ධනාගාර ගතව සිටි හමුදා සෙබලුන් 06 දෙනෙකු නිදොස් කොට නිදහස් කර තිබේ. ඉන්දියාවේ බන්ධනාගාර ගතව සිටි බ්‍රිතාන්‍ය ජාතික හමුදා සෙබලුන් 06 දෙනෙකු මෙලෙස නිදහස් කර ඇති බව විදෙස් වාර්තා පවසයි. 2013 වසරේදී ඉන්දියන් සාගරයේ මුහුදු කොල්ලකරුවන්ට වෙඩි තැබීමේ සිද්ධියක් සම්බන්ධයෙන් ඔවුන් අත්අඩංගුවට ගෙන රක්ෂිත බන්ධනාගාර ගතව සිටි බව විදෙස් මාධ්‍ය වාර්තා කළේය. කෙසේවෙතත් ඔවුන්ට තමන්ට එරෙහි චෝදනා ප්‍රතික්ෂේප කරමින් අභියාචනා ඉදිරිපත් කර තිබුණි. අභියාචනා සැලකිල්ලට ගැනීමෙන් අනතුරුව ඔවුන්ට මීට පෙර පනවා තිබූ වසර 05ක සිරදඩුවම් ඉවත් කොට ඔවුන් නිදහස් කිරීමට අධිකරණය තීරණය කර ඇති බව සඳහන්ය. එමෙන්ම බන්ධනාගාර ගත කරන අවස්ථාවේදී ඔවුන්ගෙන් අයකර ගනු ලැබූ දඩ මුදල් ද ආපසු ගෙවන ලෙස එරට අධිකරණය නියෝග කර ඇති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=80640", "Category": null, "Parent URL": null}