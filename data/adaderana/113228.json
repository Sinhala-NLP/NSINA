{"Source": "Adaderana", "Timestamp": "July 2, 2019 09:58 pm", "Headline": "ජවිපෙන් මල්වතු මහනායක හිමියන්ට යෝජනා මාලාවක්", "News Content": "ජනතා විමුක්ති පෙරමුණ විසින් සම්පාදනය කළ යෝජනා මාලාවක් මල්වතු පාර්ශ්වයේ මහනායක ස්වාමින්වහන්සේට පක්ෂ නායක අනුර කුමාර දිසානායක මහතා විසින් පිලිගන්වා ඇත. \"ආගමික උමතු අන්තවාදයත් ජාතිවාදයත් පරදා ජාතික ආරක්ෂාව සහ මහජන ආරක්ෂාවත් ජාතික සමගියත් තහවුරු කිරීම සඳහා රට හමුවේ තබන යෝජනා මාලාව\" ලෙස එය නම් කර ඇත. අද (02) පස්වරුවේ මල්වතු මහා විහාරයේදී මෙම යෝජනා මාලාව මහ නායක හිමියන් වෙත පිලි ගන්නා ඇත. එම අවස්ථාවේදි අදහස් දැක්වු පාර්ලිමේන්තු මන්ත්‍රී අනුර කුමාර දිසානායක මහතා පැවසුවේ සියලු ජනතාව එක පොදු නීතියකට යටත් විය යුතු බවයි. ප්‍රජාතන්ත්‍රවාදී විශාල ජනතා බලවේගයක් ලෙස ඉදිරි ජනාධිපතිවරණයට තරඟ කරන බවද මන්ත්‍රීවරයා පවසයි. දේශපාලන පක්ෂ සහ සිවිල් සංවිධාන සමග සාකච්ඡා කර ඉදිරියේදී ජනාධිපති අපේක්ෂකයා සම්බන්ධයෙන් අනාවරණය කරන බව ඔහු එහිදි ප්‍රකාශ කළේය. මල්වතු මහනාහිමියන් බැහැදැකිමෙන් අනතුරුව මාධ්‍ය වෙත අදහස් දක්වමින් අනුර කුමාර දිසානායක මන්ත්‍රිවරයා මේ බව පැවසීය. එහිදී වැඩිදුරටත් අදහස් දැක්වු මන්ත්‍රිවරයා මරණ දඩුවම ක්‍රියාත්මක කිරිම සම්බන්ධයෙන් ද අදහස් දැක් විය.", "URL": "https://sinhala.adaderana.lk/news.php?nid=113228", "Category": null, "Parent URL": null}