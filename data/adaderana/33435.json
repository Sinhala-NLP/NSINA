{"Source": "Adaderana", "Timestamp": "April 21, 2013 09:01 am", "Headline": "දිඹුලපතනේ අනතුරකින් 5ක් රෝහලේ", "News Content": "දිඹුලපතන, කොටගල නගරයේ දී අද (21) අලුයම කැබ් රථයක් අනතුරට ලක්වී පුද්ගලයින් 05 දෙනෙකු තුවාල ලබා තිබේ. කැබ් රථය නවතා තිබූ වෑන් රථයක හා ලොරියක ගැටීමෙන් අනතුර සිදුව ඇති බව පොලීසිය කියයි. තුවාල ලැබූවන් කොටගල රෝහලේ ප්‍රතිකාර ලබයි. අවමඟුල් උත්සවයකට සහභාගි වීම සඳහා බලංගොඩ සිට කොටගල දක්වා පැමිණි කැබ්රියක් මෙලෙස අනතුරට ලක්ව ඇති අතර සිද්ධිය සම්බන්ධයෙන් දිඹුලපතන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33435", "Category": null, "Parent URL": null}