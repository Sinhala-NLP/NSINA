{"Source": "Adaderana", "Timestamp": "March 25, 2019 08:13 am", "Headline": "සැමියා අතින් මිය ගිය තවත් බිරිඳක්", "News Content": "පවුල් ආරවුලක් මත සැමියා විසින් සිය බිරිඳට පහරදී ඝාතනය කර ඇති බව පොලීසිය සඳහන් කළේය. පහරදීම හේතුවෙන් බිම ඇඳ වැටී ඇති කාන්තාව බරපතල තත්ත්වයෙන් ගොනාගොල්ල රෝහලට ඇතුළත් කිරීමේදී මියගොස් තිබේ. මෙලෙස මිය ගොස් ඇත්තේ 60 හැවිරිදි උහන පියංගල ප්‍රදේශයේ පදිංචිව සිටි කාන්තාවක් බව පොලීසිය සඳහන් කළේය. ඝාතනය සම්බන්ධයෙන් සැකකාර සැමියා අත්අඩංගුවට ගෙන ඇත. උහන පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106702", "Category": null, "Parent URL": null}