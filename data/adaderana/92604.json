{"Source": "Adaderana", "Timestamp": "July 15, 2018 01:18 pm", "Headline": "ජනාධිපති මෛත්‍රීපාල සිරිසේන මහතා ෆියුමිසිනෝ ගුවන්තොටුපලට", "News Content": "ඉතාලිය බලා පිටත්ව ගිය ජනාධිපති මෛතිපාල සිරිසේන මහතා රෝමයේ ෆියුමිසිනෝ ගුවන්තොටුපලට ළඟා වී තිබේ. ගුවන්තොටුපලට ළඟා වූ ජනාධිපතිවරයා ඇතුළු දූත පිරිස එරට විශේෂ නියෝජිතයින් පිරිසක් විසින් පිළිගත් බව ජනාධිපති මාධ්‍ය අංශය සදහන් කළේය. හය වන ලෝක වනාන්තර සතිය සැමරුම් සමුළුව හා ලෝක වන සංරක්ෂණ කමිටුවේ 24 වන සැසිවාරය සදහා සහභාගී වීමේ අරමුණින් ජනාධිපති මෛත්‍රිපාල සිරිසේන මහතා ඊයේ (14) පස්වරුවේ දිවයිනෙන් පිටත්ව ගියේය. තිරසර සංවර්ධන අරමුණු සාක්ෂාත් කරගැනීම සදහා වනාන්තරවල දායකත්වය ප්‍රවර්ධනය කිරීමේ අරමුණින් එක්සත් ජාතීන්ගේ ආහාර හා කෘෂිකර්ම සංවිධානය විසින් මෙම සමුළුව සංවිධානය කර ඇති බව සදහන් වේ. සමුළුවේ විශේෂ දේශනය ජනාධිපති මෛත්‍රිපාල සිරිසේන මහතා විසින් හෙට(16) සිදුකිරීමට නියමිත බව ද ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=92604", "Category": null, "Parent URL": null}