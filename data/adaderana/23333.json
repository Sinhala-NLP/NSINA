{"Source": "Adaderana", "Timestamp": "April 6, 2012 08:20 pm", "Headline": "බිරිඳගේ අනියම් පෙම්වතා ගෙල කපා මරාදමලා", "News Content": "රත්නපුර, ගොඩිගමුව හන්දියේදී තියුණු ආයුධයකින් ගෙල කපා පුද්ගලයෙකු ඝාතනය කර ඇති බව පොලිසිය පවසයි. ඊයේ(05) සිදුවූ මෙම සිදුවීමෙන් තුවාල ලැබූ එම පුද්ගලයා රත්නපුර රෝහලට ඇතුළත් කර පසුව වැඩිදුර ප‍්‍රත්කාර සදහා කොළඹ ජාතික රෝහලට ඇතුළත් කර තිබේ. ජාතික රෝහලේ ප්‍රතිකාර ලබමින් සිටි තුවාලකරු අද(06) පස්වරුවේ මියගොස් ඇති බව පොලිසිය සඳහන් කරයි. මරණයට පත් පුද්ගලයා වයස 38 හැවිරිදි ගොඩිගමුව ප‍්‍රදේශයේ පදිංචිකරුවකු බව සඳහන්ය. සිද්ධියට සම්බන්ධ සැකකරු අත්අඩංගුවට ගෙන ඇති බව ද පොලිසිය පැවසීය. සැකකරුගේ බිරිඳ සමග පැවැත්වූ අනියම් පේ‍්‍රම සම්බන්ධතාවයක් මෙම මනුෂ්‍ය ඝාතනයට හේතුව වී ඇති බව ද පොලිසිය පෙන්වාදෙයි. රත්නපුර පොලිසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23333", "Category": null, "Parent URL": null}