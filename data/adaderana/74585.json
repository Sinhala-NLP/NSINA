{"Source": "Adaderana", "Timestamp": "June 26, 2017 03:02 pm", "Headline": "නව ඖෂධ නිෂ්පාදනාගාරයක් ජනපති අතින් විවෘතවෙයි", "News Content": "නව ඖෂධ නිෂ්පාදනාගාරයක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(26) පෙරවරුවේ විවෘත කෙරුණි.ඒ මහනුවර, පල්ලෙකැලේ ප්‍රදේශයේදීයි.පුද්ගලික අංශයට අයත් එම ආයතනය මෙරට පිහිටි විශාලතම ඖෂධ නිෂ්පාදනාගාරයක් වන අතර වාර්ෂිකව ඝණ හා මෘදු ජෙලටින ඖෂධ කැප්සියුල සහ පෙති මිලියන 1900ක් පමණ නිෂ්පාදනය කරයි.ඖෂධ නිෂ්පාදනාගාරය විවෘත කිරීමේ අවස්ථාවට සෞඛ්‍ය අමාත්‍ය රාජිත සේනාරත්න මහතා ඇතුළු මැති ඇමතිවරුන් පිරිසක් ද සහභාගී වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=74585", "Category": null, "Parent URL": null}