{"Source": "Adaderana", "Timestamp": "March 28, 2011 10:43 am", "Headline": "ආරාධනය ගැන සතුටු වුණාලු-ඒත් එන්න විදිහක් නෑලු..", "News Content": "නවසීලන්ත හා ශ්‍රී ලංකා කණ්ඩායම් අතර හෙට(29)පැවැත්වෙන 2011 ලෝක කුසලාන තරගාවලියේ අවසන් පූර්ව තරගය නැරඹීම සඳහා පැමිණෙන ලෙස ජනාධිපති මහින්ද රාජපක්ෂ මහතා විසින් කරන ලද ආරාධනය පිළිබඳ තමන් සතුටට පත්වන බව නවසීලන්ත අග්‍රාමාත්‍ය ජෝන් කී මහතා විසින් දන්වා ඇතැයි ජනාධිපති මාධ්‍ය ඒකකය පවසයි. එසේ වුවද නවසීලන්තයේ ප්‍රාන්ත රාජ්‍යයන්හි සංචාරයක නිරත වූ නවසීලන්ත අග්‍රාමාත්‍යවරයා වෙලිංග්ටන් අගනුවරට පැමිණි වහාම යළි සංචාරයක් කිරීම සඳහා කාලවේලාවක් නොමැති බව දන්වා ඇතැයි ජනාධිපති මාධ්‍ය ඒකකයේ අධ්‍යක්ෂ ජෙනරාල් බන්දුල ජයසේකර මහතා අද දෙරණට කියා සිටියේය. එබැවින් අග්‍රාමාත්‍යවරයා නියෝජනය කරමින් ඉන්දියාවේ නවදිල්ලි නුවර සිටින නවසීලන්ත මහ කොමසාරිස්වරයා ශ්‍රී ලංකාවට පැමිණෙන බව නවසීලන්ත විදෙස් කටයුතු අමාත්‍යංශය දන්වා ඇති බව ජයසේකර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15122", "Category": null, "Parent URL": null}