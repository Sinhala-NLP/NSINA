{"Source": "Adaderana", "Timestamp": "January 20, 2014 10:35 am", "Headline": "මියන්මාර් ධීවරයින්ට ලාංකික ධීවරයින්ගේ අත හිත", "News Content": "කුණාටුවකට හසු වී මුහුදේ අතරමංව සිටි මියන්මාර් ධීවරයින් පිරිසක් ශ්‍රි ලාංකික ධීවරයින් විසින් බේරාගෙන තිබේ. ඊයේ පස්වරුවේ මෙම ධීවරයින් පිරිස බේරාගෙන ඇති බව වාර්තා වේ. මියන්මාර් ධීවරයින් තිදෙනෙකු මෙලෙස බේරාගෙන ඇත. පසුව ඔවුන් තිදෙනා මෙරට ධීවරයින් විසින් ශ්‍රි ලංකා නාවික හමුදාව වෙත භාර දී ඇති අතර නාවික හමුදාව ඔවුන්ව පොලිසිය වෙත භාර දී ඇති බව සඳහන්ය. කෙසේවෙතත් අදාළ මියන්මාර් ධීවරයින් තිදෙනා ප්‍රතිකාර සඳහා ත්‍රිකුණාමල රෝහල වෙත ඇතුළත් කර ඇත. ත්‍රිකුණාමලය පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=40480", "Category": null, "Parent URL": null}