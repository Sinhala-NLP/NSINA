{"Source": "Adaderana", "Timestamp": "June 18, 2013 03:42 pm", "Headline": "ජනපතිගෙන් ජල බවුසර්", "News Content": "වකුගඩු රෝගය ව්‍යාප්ත ප්‍රදේශවලට සෞඛ්‍ය ආරක්ෂිත පානීය ජලය ලබාදීමේ අරමුණින් ජල බවුසර් බෙදාදීමේ වැඩසටහනක් ජනාධිපති මහින්ද රාජපක්ෂ මහතාගේ ප්‍රධානත්වයෙන් අද (18) ආරම්භ වුණි. අද පෙරවරුවේ පැලවත්ත පිහිටි ජලසම්පාදන හා ජලපවහන අමාත්‍යංශ පරීශ්‍රයේ දී මෙම වැඩසටහන පැවති බව ජනාධිපති මාධ්‍ය අංශය සදහන් කළේය. මෙහිදී බීමට සහ ආහාර පිසීමට අවශ්‍ය ජලය සැපයීම සඳහා විශේෂිත ක්‍රම මගින් ජලය පිරිපහදුකර බවුසර් මගින් ලබාදීම සිදුවේ. අනුරාධපුරය, පොළොන්නරුව, මොනරාගල, මාතලේ, බදුල්ල, අම්පාර, ත්‍රිකුණාමලය, මහියංගනය, කුරුණෑගල සහ වව්නියාව යන දිස්ත්‍රික්කවල තෝරාගත් ප්‍රදේශවල ජනතාවගේ ප්‍රයෝජනය සඳහා මෙම ජල බවුසර් ලබාදෙනු ලැබීය.", "URL": "https://sinhala.adaderana.lk/news.php?nid=35042", "Category": null, "Parent URL": null}