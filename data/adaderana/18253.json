{"Source": "Adaderana", "Timestamp": "August 23, 2011 11:10 am", "Headline": "මූල්‍ය අක්‍රමිකතා වෙනුවෙන් තවත් විගණන පරීක්ෂණයක්", "News Content": "වව්නියාව දකුණ ප්‍රාදේශීය ලේකම් බල ප්‍රදේශය තුළ ක්‍රියාත්මක වු සංවර්ධන ව්‍යාපෘති එකොළහකදී සිදුවී ඇති මූල්‍ය අක්‍රමිකතා වෙනුවෙන් තවත් විගණන පරීක්ෂණයක් පැවැත්වීමට රාජ්‍ය පරිපාලන අමාත්‍යාංශය උපදෙස් ලබාදී තිබේ. එම ව්‍යාපෘතිවලදී මූල්‍ය වංචා සිදුවී ඇති බවටත් ඉදිකිරීම් නිසි ප්‍රමිතියට අනුව සිදුවී නොමැති බවටත් මීට පෙර සිදුකළ පරීක්ෂණ වලින් හෙළිවිය. පරීක්ෂණවලින් අනතුරුව වව්නියාව දකුණ ප්‍රාදේශීය ලේකම් කාර්යාලයේ සහකාර ප්‍රාදේශීය ලේකම්වරයාව කොළඹට මාරුකරනු ලැබීය. මෙම කටයුතු නිසිලෙස අධීක්ෂණය නොකිරීම සම්බන්ධයෙන් සහකාර ප්‍රාදේශීය ලේකම්වරයාට චෝදනා එල්ල වී තිබුණි. මේ අතර මෙම ව්‍යාපෘති ක්‍රියාත්මක කළ තවත් රාජ්‍ය නිලධාරීන් හත්දෙනෙකු සම්බන්ධයෙන් රාජ්‍ය පරිපාලන අමාත්‍යාංශය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=18253", "Category": null, "Parent URL": null}