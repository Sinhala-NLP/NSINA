{"Source": "Adaderana", "Timestamp": "December 13, 2011 09:28 am", "Headline": "ගාස්තු වැඩිකිරීම ගැන ප්‍රතිචාර නැත්නම් වැඩ වර්ජනයකට යනවා", "News Content": "බස් ගාස්තු වැඩිකිරීම සම්බන්ධයෙන් හෙට(14) දිනයේ දී යහපත් ප්‍රතිචාර නොලැබුණහොත් වැඩ වර්ජන ක්‍රියා මාර්ගයක නිරත වන බව ලංකා පෞද්ගලික බස් හිමියන්ගේ සංගමය පවසයි. බස් ගාස්තු වැඩිකිරීම සඳහා රජයට ලබාදුන් මාසයක කාලය හෙට දිනයෙන් අවසන් බව එම සංගමයේ සභාපති ගැමුණු විජේරත්න මහතා ප්‍රකාශ කළේය. ඒ අනුව හෙට දහවල් රැස්වන සිය සංගමයේ විධායක සාමාජිකයින් ගනු ලබන ඉදිරි ක්‍රියාමාර්ග පිළිබඳව තීරණය කරන බව ගැමුණු විජේරත්න මහතා ප්‍රකාශ කළේය. බස් ගාස්තු වැඩිකිරීම සම්බන්ධයෙන් පුද්ගලික ප්‍රවාහන අමාත්‍යාංශය පැහැදිලි පිළිතුරක් ලබාදී තිබියදීත් වැඩ වර්ජන ක්‍රියාවලියක නිරත වීම අසාධාරණ බව සමස්ත ලංකා පෞද්ගලික බස් රථ හිමියන්ගේ සමාගම් සම්මේලනය පවසයි. බස් ගාස්තු වැඩිවීම සම්බන්ධයෙන් පුද්ගලික ප්‍රවාහන අමාත්‍යවරයා පැහැදිලි ප්‍රකාශයක් දැනටමත් සිදුකර ඇති බව එම සංගමයේ සභාපති ස්ටැන්ලි ප්‍රනාන්දු මහතා සඳහන් කළේය.", "URL": "https://sinhala.adaderana.lk/news.php?nid=20644", "Category": null, "Parent URL": null}