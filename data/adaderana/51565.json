{"Source": "Adaderana", "Timestamp": "May 25, 2015 03:28 pm", "Headline": "ඉදිරි දිනවල එ.ජා.පයෙන් පිරිසක් ඉවත් වෙනවා!   ", "News Content": "ආණ්ඩුවේ මැති ඇමතිවරු පිරිසක් මෙන්ම එ.ජා.ප. පිරිසක් ඉදිරියේදී ආණ්ඩුවෙන් ඉවත්වන බව පාර්ලිමේන්තු මන්ත්‍රී දිනේෂ් ගුණවර්ධන මහතා පවසයි.ඒ මහතා මේ බව සඳහන් කර සිටියේ අද නාරහේන්පිට අභයාරාම විහාරස්ථානයේ පැවති මාධ්‍ය හමුවකට එක්වෙමින්ය.මේ වන විට ආණ්ඩුවේ පවතින දේශපාලන සහ ආර්ථික අස්ථාවරභාවය හේතුවෙන් මෙලෙස ආණ්ඩුවෙන් එම පිරිස ඉවත් වන බව ඒ මහතා සඳහන් කර සිටියේය.එසේම පසුගිය දින මහ බැංකු බැඳුම්කර නිකුතුවේ සිදු වුවේ යැයි කියන අක්‍රමිකතාවය හේතුවෙන් මහ බැංකු අධිපති අර්ජුන් මහේන්ද්‍රන් මහතා ඉල්ලා අස්විය යුතු බවත්, එය මහ බැංකුවට කරන ගෞරවයක් බවත්, හෙතෙම එම අවස්ථාවේදී පෙන්වා දුන්නේය.තවද සුළුතර ආණ්ඩුවකට තවදුරටත් කටයුතු කිරීමට නොහැකි බවද ඒ මහතා එම අවස්ථාවේදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=51565", "Category": null, "Parent URL": null}