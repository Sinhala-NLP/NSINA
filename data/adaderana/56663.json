{"Source": "Adaderana", "Timestamp": "January 26, 2016 03:48 pm", "Headline": "උසාවිය කලින් වැසෙයි - සංඝරත්නය පිරිත් කියයි", "News Content": "හෝමාගම මහේස්ත්‍රාත් අධිකරණයේ අද විභාගයට නියමිතව තිබූ නඩු රැසක් කල්දමමින් එහි කටයුතු අද වේලාසනම අවසන් කර තිබේ.බොදුබලසේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් රිමාන්ඩ් කිරීමෙන් පසු අධිකරණ භූමියට පැමිණි භික්ෂූණ් වහන්සේලා පිරිසක් විසින් ඇති කළ කලබලයෙන් පසුව විශේෂ පොලිස් කණ්ඩායම් අධිකරණ භූමි‍යේ මේවන විටත් රැඳී සිටියි.එසේම ඥානසාර හිමියන්ට ඇප දෙන ලෙසත්, එසේත් නැතිනම් තමන්ද රිමාන්ඩ් කරන ලෙසත් ඉල්ලා සිටින භික්ෂුන් වහන්සේලා උසාවි ගේට්ටුව ඉදිරිපිට වාඩි වී මීට ටික වේලාවකට පෙර පිරිත් දෙසුමක්ද කර තිබේ.", "URL": "https://sinhala.adaderana.lk/news.php?nid=56663", "Category": null, "Parent URL": null}