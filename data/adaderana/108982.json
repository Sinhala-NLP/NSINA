{"Source": "Adaderana", "Timestamp": "April 30, 2019 08:56 pm", "Headline": "කල්මුනේ පල්ලියක තිබී ආයුධ තොගයක් හමුවෙයි", "News Content": "අම්පාර, කල්මුනේ කල්මුනකුඩි ප්‍රදේශයේ මහ මඟ දමා ගොස් තිබු ටී-56 වර්ගයේ ගිනි අවියක් කල්මුනේ පොලීසිය විසින් සොයා ගෙන තිබේ. පසුව පොලිස් නිලධාරින් විසින් පොලිස් නිළ සුනඛයන් යොදවා මෙම ගිනි අවිය පරීක්ෂාකළ අතර පොලිස් නිළ සුනඛයා ටික දුරක් ගමන් කර කල්මුන කුඩි හුදා ජුම්මා පල්ලිය තුළට ගොස් එම දේවස්ථානය තුළට ‍ගමන් කර ඇති බව වාර්තා වෙයි. ඉන්පසුව පොලීසිය විසින් යුද හමුදාව සහ පොලිස් විශේෂ කාර්ය බළකාය ගෙන්වා මුලු දේවස්ථානයම දැඩි සෝදිසියකට ලක් කරනු ලැබීය. මෙට අමතරව යුද හමුදාව සහ පොලීසිය නායිපට්ටිමුනේ ප්‍රදේශයේ කරන ලද මෙහෙයුමකදි තියුණු මුවහත් සහිත කඩු දෙකක් සහ නිති විරෝධි පිහි කිහිපයක් අත් අඩංගුවට ගනු ලැබිය. එම ආයුධ සමග කාන්තාවක්ද අත්අඩංගුවට ගැනීමට කටයුතු කර තිබේ. මෙයට අමතරව ආරක්ෂක අංශවලට ලැබෙන තොරතුරු අනුව මෙහෙයුම් සිදු කරන අතර ස්ථාන ගනනාවකම මාර්ග බාධක යොදා පරීක්ෂා කිරිම් සිදු කරනු ලැබීය. මෙම මෙහෙයුම් සදහා ප්‍රදේශයේ මුස්ලිම් ජනතාව පුර්ණ සහයෝගය දක්වනු ලැබිය. මෙම ගම්මානවල ජීවත් වෙන ජනතාවට නිදහසේ ජීවත්විම සදහා නිරන්තරයේ යුධ හමුදා සහ පොලීසිය එක්ව මෙහෙයුම් සිදුකරන බව ආරක්ෂක අංශ පවසයි.", "URL": "https://sinhala.adaderana.lk/news.php?nid=108982", "Category": null, "Parent URL": null}