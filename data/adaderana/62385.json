{"Source": "Adaderana", "Timestamp": "July 24, 2016 02:06 pm", "Headline": "   ට්‍රැක්ටර් රියේ ගැටී කත මියයයි", "News Content": "හම්බන්තොට ප්‍රදේශයේ දී සිදුවු රිය අනතුරකින් කාන්තාවක මියගොස් තිබේ.සිය නිවසේ සිට අසල්වැසි නිවසකට ගමන් කරමින් සිටි අදාළ කාන්තාව පිටුපසින් පැමිණි ට්‍රැක්ටර් රථයක ගැටීමෙන් අනතුරට ලක්ව ඇති බව පොලීසිය පැවසුවේය. බරපතළ තුවාල ලැබු ඇය හම්බන්තොට රෝහලට ඇතුළත් කිරීමේ දී මියගොස් තිබේ. මෙලෙස මියගොස් ඇත්තේ 53 හැවිරිදි කාන්තාවකි.අනතුරට සම්බන්ධ ට්‍රැක්ටර් රථ රියදුරු අත්අඩංගුවට ගෙන ඇති අතර හම්බන්තොට පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62385", "Category": null, "Parent URL": null}