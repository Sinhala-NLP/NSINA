{"Source": "Adaderana", "Timestamp": "February 5, 2018 12:43 pm", "Headline": " වැරදිකරුවන්ට දඬුවම් ලබා දීම මගේ ප්‍රතිපත්තියයි", "News Content": "දූෂණය, නාස්තිය නැති කර වැරදිකරුවන්ට දඬුවම් ලබා දෙන තම ප්‍රතිපත්තිය ශක්තිමත් කිරීම සඳහා ඡන්දය භාවිත කරන ලෙස ජනතාවගෙන් ඉල්ලා සිටින බව ජනාධිපති මෛත්‍රීපාල සිරිසේන මහතා පවසයි. පොලොන්නරුව, මනම්පිටිය ප්‍රදේශයේ පැවැති ජන හමුවකදී ජනාධිපතිවරයා ප්‍රකාශ කළේ වෙනත් පක්ෂවලට ඡන්දය ලබාදීමෙන් සොරකම, වංචාව ඉහළ යා හැකි බවයි. මේ අතර අමාත්‍ය දුමින්ද දිසානායක මහතා අනුරාධපුර, විජේපුර ප්‍රදේශයේ පැවති ජන හමුවකදී ප්‍රකාශ කළේ තම ප්‍රධාන පාර්ශවකරුට එරෙහිව පවා නීතිය ක්‍රියාත්මක කිරීමට ජනාධිපතිවරයා පසුබට නොවූ බවයි. මේ අතර බැසිල් රාජපක්ෂ මහතා හෙට්ටිපොල ප්‍රදේශයේ පැවැති ජනහමුවකදී ප්‍රකාශ කළේ වත්මන් ආණ්ඩුව යටතේ රටට කිසිඳු ජයග්‍රහණයක් නොමැති බවයි.", "URL": "https://sinhala.adaderana.lk/news.php?nid=83991", "Category": null, "Parent URL": null}