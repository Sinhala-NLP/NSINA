{"Source": "Adaderana", "Timestamp": "December 14, 2018 04:14 pm", "Headline": "ලෝක ශූරතාවය දිනු ශ්‍රව්‍යාබාධිත ක්‍රිකට් ක්‍රීඩකයින්ට ජනපතිගේ සුබ පැතුම්", "News Content": "විස්සයි විස්ස ශ්‍රව්‍යාබාධිත ලෝක කුසලාන ක්‍රිකට් තරගාවලියේ ලෝක ශූරතාවය දිනාගත් ශ්‍රී ලංකා කණ්ඩායම අද (14) පස්වරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මහතා හමු වී තිබේ. පළමු වතාවට සංවිධානය කරනු ලැබූ මෙම තරගාවලිය පසුගියදා ඉන්දියාවේ දිල්ලි නුවර දී පැවැත්විණි. ශ්‍රී ලංකා ක්‍රීඩකයන්ගේ දක්ෂතා අගය කළ ජනාධිපතිවරයා ඔවුන්ට සිය සුබ පැතුම් පිළිගැන්වූ අතර තරගාවලියට සහභාගීවීමට පෙර ජනාධිපතිවරයා විසින් එම ක්‍රිකට් කණ්ඩායමට මුල්‍ය පරිත්‍යාගයක් සිදු කිරීමට ද කටයුතු කර තිබිණි. ශ්‍රී ලංකා ශ්‍රව්‍යාබාධිත ක්‍රිකට් සංගමයේ සභාපතිනි අනුලා රංජනී, පුහුණුකරුවන් වන ජයලත් අපොන්සු, තුෂාන්ත ගුණරත්න යන මහත්ම මහත්මීන් ද මෙම අවස්ථාවට එක්ව සිටියහ.", "URL": "https://sinhala.adaderana.lk/news.php?nid=100757", "Category": null, "Parent URL": null}