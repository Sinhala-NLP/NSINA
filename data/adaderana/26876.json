{"Source": "Adaderana", "Timestamp": "August 25, 2012 03:25 pm", "Headline": "මැතිවරණ නීතිය කැඩු 18 ක් අත්අඩංගුවට", "News Content": "ඉදිරි පළාත් සභා ජන්ද විමසීමට අදාළව පුද්ගලයින් 18 දෙනෙකු අත්අඩංගුවට ගෙන ඇති බව පොලීසිය පවසයි. මැතිවරණ නීති උල්ලංඝණය කිරීම සම්බන්ධයෙන් ලැබුණු පැමිණිලිවලට අනුව මොවුන් අත්අඩංගුවට ගෙන ඇති බව මැතිවරණ කටයුතු භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා සඳහන් කළේය. මේ අතර උතුරු මැද, සබරගමුව සහ නැගෙනහිර පළාත් සභා මැතිවරණය සම්බන්ධයෙන් පැමිණිලි 44 ක්ද ලැබී ඇති බව ගාමිණී නවරත්න මහතා පැවසුවේය. අදාළ පැමිණිලිවලින් වැඩි සංඛ්‍යාවක් නීති විරෝධී මැතිවරණ ප‍්‍රචාරක කටයුතුවල නිරත වීම සම්බන්ධ පැමිණිලි බව වාර්තා වෙයි. මැතිවරණ නීතිය උල්ලංඝණය කරන පුද්ගලයින්ට එරෙහිව තරා තිරම නොබලා නීතිමය පියවර ගන්නා බව ගාමිණී නවරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=26876", "Category": null, "Parent URL": null}