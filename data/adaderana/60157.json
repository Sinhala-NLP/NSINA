{"Source": "Adaderana", "Timestamp": "May 15, 2016 10:56 am", "Headline": "උගන්ඩා සංචාරය නිමවා මහින්ද දිවයිනට", "News Content": "උගන්ඩාවේ සංචාරයක නිරත වූ හිටපු ජනාධිපති මහින්ද රාජපක්ෂ මහතා දිවයිනට පැමිණ තිබේ.අද පෙරවරු 08.55ට පමණ මහින්ද රාජපක්ෂ මහතා එමිරේට්ස් ගුවන් යානයකින් දිවයිනට පැමිණි බව ගුවන් තොටුපළ වාර්තාකරු සදහන් කළේය.උගන්ඩා රජයෙන් කල නිල ආරාධානයකට අනුව මහින්ද රාජපක්ෂ මහතා මෙම සංචාරයේ නිරත වුණි.උගන්ඩාවේ ජනාධිපති යොවේරි කජුටා මුසවෙනි මහතාගේ 06 වෙනි ජනාධිපති පදවි ප්‍රාප්ති ජාතික උත්සවයේ ප්‍රධාන ආරාධිත අමුත්තකු වශයෙන් මහින්ද රාජපක්ෂ මහතා සහභාගී විය.", "URL": "https://sinhala.adaderana.lk/news.php?nid=60157", "Category": null, "Parent URL": null}