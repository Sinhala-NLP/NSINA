{"Source": "Adaderana", "Timestamp": "June 18, 2013 01:15 pm", "Headline": "මන්ත්‍රී ගුරුවරියගෙන් ප්‍රසිද්ධියේ සමාව ගත යුතුයි", "News Content": "නවගත්තේගම නවෝද්‍යා පාසලේ ගුරුවරියට දඩුවම් ලබාදුන් වයඹ පළාත් සභා මන්ත්‍රීවරයා එම ගුරුවරියගෙන් ප්‍රසිද්ධියේ සමාව ගත යුතු බව ශ්‍රී ලංකා නිදහස් ගුරු සංගමය පවසයි. නිවේදනයක් නිකුත් කරමින් එම සංගමය පවසන්නේ අදාළ සිදුවීම පිළිබඳ තම සංගමය දැඩි විරෝධය සහ අප්‍රසාදය පල කරන බවයි. ගුරුවරුන් සිසු දරුවන්ට දඬුවම් ලබාදෙනු ලබන්නේ ඔවුන් යහමගට ගැනීම සඳහා බව එම සංගමය අවධාරණය කරයි. මේ හේතුවෙන් එවැනි ගුරුවරියකට පළාත් සභා මන්ත්‍රීවරයා ලබාදුන් අමානුෂික දඬුවම තරයේ හෙළාදකින බව ශ්‍රී ලංකා නිදහස් ගුරු සංගමය එකී නිවේදනයෙන් වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=35033", "Category": null, "Parent URL": null}