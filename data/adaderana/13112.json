{"Source": "Adaderana", "Timestamp": "December 28, 2010 09:45 am", "Headline": "අදත් ප්‍රදේශ රැසකට වැසි ඇතිවෙයි", "News Content": "වායුගෝලයේ පවතින කැළඹිලි ස්වාභාවය හේතුවෙන් අද(28) දිනයේ ද ප්‍රදේශ රැසකට වැසි ඇතිවිය හැකි බව කාළගුණ විද්‍යා දෙපාර්තමේන්තුව පවසයි. උතුරු, නැගෙනහිර, උතුරු මැද, මධ්‍යම සහ ඌව පළාත් වලත් හම්බන්තොට දිස්ත්‍රික්කයෙත්, තද වැසි ද සහිතව කඩින්කඩ වැසි ඇතිවිය හැකි බව ඔවුන් සඳහන් කරයි. අනෙකුත් ප්‍රදේශ‍ වල ද උදය කාලයේ වැසි ස්වල්පයක් අපේක්ෂා කරන අතර අපරභාගයේ දී හෝ රාත්‍රී කාලයේ දී දිවයිනේ බොහෝ ප්‍රදේශ වල වැසි හෝ ගිගුරුම් සහිත වැසි ඇති විය හැකි බව කාළගුණ විද්‍යා දෙපාර්තමේන්තුව පවසයි. දිවයින පුරා විටින් විට තරමක තද ඊ‍සාන දිග මෝසම් සුළං තත්ත්වයක් පැවතිය හැකි බව ඔවුන් පෙන්වා දෙයි. දිවයින පුරා මුහුදු ප්‍රදේශ රළු විය හැකි බව ද කාළගුණ විද්‍යා දෙපාර්තමේන්තුව වැඩිදුරටත් ප්‍රකාශ කරනු ලැබීය.", "URL": "https://sinhala.adaderana.lk/news.php?nid=13112", "Category": null, "Parent URL": null}