{"Source": "Adaderana", "Timestamp": "March 8, 2015 03:22 pm", "Headline": "ස්විස් රටේ සල්ලි තැන්පත් කළ  අයගැන ආරංචියි ", "News Content": "විදෙස් රටවල බැංකු ගිණුම් පවත්වාගෙන යමින් ඒවායේ මුදල් තැන්පත් කර ඇති පාර්ලිමේන්තු මන්ත්‍රීවරයෙකු සහ අමාත්‍යංශ ලේකම්වරු දෙදෙනකු සම්බන්ධයෙන් විමර්ශන ආරම්භ කර ඇති බව මුදල් අමාත්‍ය රවී කරුණානායක මහතා පවසයි.ඔවුන් විසින් ඩුබායිහි මෙම ගිණුම් පවත්වාගෙන යන බවට තොරතුරු ලැබී ඇති බව අමාත්‍යවරයා සඳහන් කළේය.මේ අතර මෙරට ඇතැම් පුද්ගලයින් මහාපරිමාණයෙන් විදෙස් රටවල බැංකු ගිණුම් පවත්වාගෙන යන බවට තොරතුරු ලැබී ඇති බවද අමාත්‍යවරයා පෙන්වා දෙයි. ඩුබායි, ස්විට්සර්ලන්ත සහ යුක්ක්‍රේන වැනි රටවල මෙම ගිණුම් පවත්වාගෙන යන බවට තොරතුරු ලැබී ඇති බව ඒ මහතා සඳහන් කළේ.ඒ අනුව අදාළ පුද්ගලයින් සම්බන්ධයෙන් එම රටවල සහයෝගයෙන් විමර්ශන සිදුකිරිමට පියවර ගන්නා බව අමාත්‍යවරයා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=49816", "Category": null, "Parent URL": null}