{"Source": "Adaderana", "Timestamp": "February 27, 2018 06:03 am", "Headline": "නිතර නිතර විදුලිය විසන්ධි වීමෙන් හැටන් ජනතාව දැඩි අපහසුතාවයක", "News Content": "ජාතික විදුලි පද්ධතියේ විදුලි සැපයුම විටෙන් විට ඇණ හිටිමත් සමඟ තමන් දැඩි අපහසුතාවයකට පත්ව අති බවත් පාඩු විදිමට සිදුවි ඇති බවත් හැටන් ප්‍රදේශයේ සමස්ථ ක්ෂේත්‍රවල ජනතාව පවසති. ලංකා විදුලිය බල මණ්ඩලයට අයත් ජාතික විදුලිය සැපයුම දැනට දින කිපයක සිට හැටන් ප්‍රදේශයට දිවා කාලයේදි විටෙන් විට නොකඩවා ඇණ හිටිම් සිදුවෙයි. විදුලි සැපයුම නොකඩවා පැය භාගයක කාලයක් වත් නොපවතින අතර ඇතැම් අවස්ථාවල විදුලිය බිද වැටි පැයක් හෝ ඊට ආසන්න වෙලාවක් විදුලිය ඇණ හිටිම පවති. සාමාන්‍යයෙන් පැයකට වාර තුනකට වැඩි වාර ගනනක් විදුලිය විසන්දි වු අවස්ථාද ඇත. ඉහත තත්ත්වය හමුවේ හැටන් නගරයේ රාජ්‍ය ආයතනවල කටයුතු ප්‍රමාද වීම, පුද්ගලික ආයතනවල නිෂ්පාදන ක්‍රියාවලිය බිද වැටිම හා සේවකයින් රැකියාවල නියුතුව සිටියද විදුලිය නැතිව යාන්‍ත්‍රික කටයුතු සිදු කල නොහැකි නිසා නිකරුනේ වැටුප් ගෙවීමට සිදුවිම, නිසි කලට නිෂ්පාදන හා සේවාවන් පාරිභෝගිකයින්ට සැපයිමට නොහැකිවිම නිසා ගැටුළු මතුවිම වෙළද සැල්වල ශිත කරන අක්‍රිය විම නිසා විශාල වශයෙන් ආහාර විනාශවු බවටද මැසිවිලි නගති. දින පහකට වැඩි කාලයක සිට අත්විදිමට සිදුවි ඇති පාඩු ලැබිම් හා ගැටළු සම්බන්ධයෙන් ලංකා විදුලිය බල මණ්ඩලය නිසි පියවරක් නොගැනිම සම්බන්ධව ජනතාව දැඩි අප්‍රසාදය ඵල කරතිගඑමෙන්ම කිසියම් නඩත්තු කටයුත්තක් සිදු කරන්නේ නම් ඒ පිළිබදව විදිමත් ලෙස දැනුවත් කිරිමක් කොට විදුලිය අත් හිටුවන වෙලාව පිළිබදව දැනුවත් කරන්නේ නම් ආයතනික කටයුතු සැලසුම් කර ගත හැකි බවද අවධාරනය කරති. ඉහත චෝදනා සම්බන්වද ලංකා විදුලිය බල මණ්ඩලයේ හැටන් පාරිභෝගික සේවා මධ්‍යස්ථානයේ ස්ථානභාර නිලධාරි විදුලි ඉංජිනේරු සමරකොන් මහතාගෙන් කල විමසිමකදි පැවසුවේ නෝර්ටන් බ්‍රිජ් විමලසුරෙන්ද්‍ර විදුලිය බලාගාරයේ බෙදාහැරිමේ ස්ථානයේ නඩත්තු කටයුත්තක් සිදු කරමින් පවතින බවයි. එම හේතුව නිසා ලක්ෂපාන, නෝර්ටන්, හැටන්, මස්කෙළිය යන ප්‍රදේශයන්ට එකම පද්ධතියකින් පමණක් විදුලිය සපයන බවත් ඇතැම් අවස්ථාවන්වලදි වැඩි ධාරිතාවක් කුමණ හො ප්‍රදේශයකින් එකවර ලබා ගැනිමක් සිදු කරන විට ස්වයංක්‍රියව ක්‍රියා විරහිත වන බවත් නැවත තත්ත්වය සක්‍රිය කිරිමට එම තත්ත්වය සමතුලිත වන තුරු සිටිය යුතු බවද පැවසීය.", "URL": "https://sinhala.adaderana.lk/news.php?nid=84882", "Category": null, "Parent URL": null}