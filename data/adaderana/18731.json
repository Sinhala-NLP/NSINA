{"Source": "Adaderana", "Timestamp": "September 15, 2011 09:06 am", "Headline": "වෑන් රියක ගැටුණු පදිකයා මරුට", "News Content": "කොළඹ - නුවර ප්‍රධාන මාර්ගයේ මීරීගම ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. වෑන් රථයක පදිකයෙකු ගැටීමෙන් මෙම අනතුර සිදු වී ඇති බව වරකාපොළ පොලිසිය ප්‍රකාශ කරයි. අනතුරින් මිය ගොස් ඇත්තේ 35 හැවිරිදි එලමුල්ල ප්‍රදේශයේ පදිංචි ආබාධිත යුද හමුදා සෙබළෙකි. වෑන් රථයේ රියදුරු අත්අඩංගුවට ගෙන ඇති අතර වරකාපොළ පොලිසිය අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18731", "Category": null, "Parent URL": null}