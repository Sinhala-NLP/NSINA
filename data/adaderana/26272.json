{"Source": "Adaderana", "Timestamp": "August 2, 2012 04:50 pm", "Headline": "ඉන්ධන ගෙන්වු සමාගම ගැන ප්‍රශ්නයක් නෑ", "News Content": "ඩීසල් සම්බන්ධයෙන් අතිවූ ගැටලුවේදි අදාළ ඉන්ධන ගෙන්වීම සිදුකර ඇත්තේ ආසාදු ලේඛනයෙන් ඉවත් කෙරුණු සමාගමකින් බව පරිසර අමාත්‍ය අනුර ප්‍රියදර්ශන යාපා මහතා පවසයි. බාල ඉන්ධන තොගයක් ගෙන්වූ එම සමාගමට දඩයක් නියම කිරීමෙන් අනතුරුව එය අසාදු ලේඛනයෙන් ඉවත් කර ඇති බව ඔහු පවසන්නේය. ඒ හෙයින් අදාළ සමාගමට ඉන්ධන ගෙන්වීමට අවසර ලබාදීමේ ගැටලුවක් නොමැති බව අමාත්‍යවරයා පවසයි. කොළඹදි අද (02) පැවැති මාධ්‍ය හමුවකදි ඔහු මේ බව සඳහන් කළේය. කෙසේ වෙතත් ගෙන් වු ඩීසල් පිළිබඳව ඛනිජ තෙල් සංස්ථාව පරීක්ෂණයක් සිදුකරන බව හෙතෙම සඳහන් කරයි.", "URL": "https://sinhala.adaderana.lk/news.php?nid=26272", "Category": null, "Parent URL": null}