{"Source": "Adaderana", "Timestamp": "October 1, 2012 07:17 pm", "Headline": "කොදෙව්වන් නවසීලන්තයේ සිහින බොඳ කරයි", "News Content": "බටහිර ඉන්දීය කොදෙව් කණ්ඩායම හා නවසීලන්ත කණ්ඩායම අතර අද (01) පැවැති තරගයෙන් ජය ලබා ගැනීමට කොදෙව් කණ්ඩායම සමත්විය. මෙම තරගයේ පළමුවෙන් පන්දුවට පහරදුන් කොදෙව් කණ්ඩායම නියමිත පන්දුවාර 19.3 ක් අවසානයේ සියලු දෙනා දැවී ලකුණු 139ක් ලබා ගත්තේය. පිළිතුරු වශයෙන් නවසීලන්ත කණ්ඩායම ද පන්දුවාර 20 අවසානයේ කඩුලු 7ක් දැවී එම ලකුණු සංඛ්‍යාව සම කිරීමට සමත්විය. ඒ අනුව \"සුපිරි පන්දුවාරයේදී\" නවසීලන්ත කණ්ඩායම ලකුණු 17ක් ලබා ගත් අතර පිළිතුරු වශයෙන් කොදෙව් කණ්ඩායම පන්දු 5කදි එම ඉලක්කය සපුරා ගැනීමට සමත්විය. මෙම ජයග්‍රහණයත් සමග නවසීලන්ත කණ්ඩායම අවසන් පූර්ව වටයට පිවිසීමට තිබු බලාපොරොත්තු බිඳ වැටුණි.", "URL": "https://sinhala.adaderana.lk/news.php?nid=27921", "Category": null, "Parent URL": null}