{"Source": "Adaderana", "Timestamp": "February 19, 2011 02:36 pm", "Headline": "ලෝක කුසලාන තරගාවලිය ඇරඹෙයි -පළමු තරගයේ කාසියේ වාසිය බංග්ලාදේශයට", "News Content": "අද(19) ආරම්භ වූ 2011 ක්‍රිකට් ලෝක කුසලාන පළමු තරගයේ කාසිය වාසිය දිනාගැනීමට බංග්ලාදේශ කණ්ඩායම සමත්විය. ඒ අනුව පළමුව පන්දුවට පහරදීම සඳහා බංග්ලාදේශ කණ්ඩායම ඉන්දීය කණ්ඩායමට ආරාධනා කර තිබේ. 2011 ලෝක කුසලාන ක්‍රිකට් තරගාවලියේ සියලු තරග තොරතුරු පන්දුවෙන් පන්දුවට එෆ්.එම්. දෙරණ සජීවීව ඔබ වෙත ගෙනඑයි. තරගාවලියේ පළමු තරගය ලෙස බී කාණ්ඩය යට‍තේ ඉන්දියාව සහ බංග්ලාදේශය තරග වදියි. දිවා රාත්‍රී තරගයක් ලෙස මෙම තරගය බංග්ලාදේශයේ මීර්පූර් හි ෂේරේ බංග්ලා ක්‍රීඩාංගණයේ දී පැවැත්වෙයි. මෙවර තරගාවලියේ මූලික වටයේ තරග කාණ්ඩ දෙකක් යටතේ පැවැත්වෙයි. ඒ කාණ්ඩයෙන් ශ්‍රී ලංකාව, ඕස්ට්‍රේලියාව, පාකිස්ථානය, නවසීලන්තය, කැනඩාව, සිම්බාබ්වේ සහ කෙන්යා කණ්ඩායම් තරග වදියි. බී කාණ්ඩය යටතේ ඉන්දියාව, දකුණු අප්‍රිකාව, එංගලන්තය, බටහිර ඉන්දීය කොදෙව්, බංග්ලාදේශය, නෙදර්ලන්තය සහ අයර්ලන්තය තරග වදියි. තරගාවලියේ ශ්‍රී ලංකා කණ්ඩායම සහභාගී වන පළමු තරගය හෙට(20) කැනඩා කණ්ඩායම සමග දිවා රාත්‍රී තරගයක් ලෙස සූරියවැව මහින්ද රාජපක්ෂ ක්‍රීඩාංගණයේ දී පැවැත්වෙයි.", "URL": "https://sinhala.adaderana.lk/news.php?nid=14330", "Category": null, "Parent URL": null}