{"Source": "Adaderana", "Timestamp": "December 30, 2018 06:37 pm", "Headline": "විදුලි සෝපානයක් කඩා වැටීමේ සිද්ධිය සම්බන්ධයෙන් විශේෂ පරීක්ෂණයක්", "News Content": "කොම්පඤ්ඤවීදිය ප්‍රදේශයේ පිහිටි රාත්‍රී සමාජ ශාලාවක විදුලි සෝපානයක් කඩා වැටීමේ සිද්ධිය සම්බන්ධයෙන් රාජ්‍ය ඉංජිනේරු සංස්ථාවේ ඉංජිනේරුවරයෙකු යොදවා විශේෂ පරීක්ෂණයක් සිදුකරන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. රුවන් ගුණසේකර මහතා සඳහන් කලේ අධිකරණ නියෝගයක් මත අදාළ පරීක්ෂණය සිදුවන බවයි. ඊයේ(29) අළුයම අදාළ රාත්‍රී සමාජ ශාලාවේ විදුලි සෝපානය එක්වරම කාර්මික දෝෂයකට ලක්වීම හේතුවෙන් කඩා වැටී තිබූ අතර එහිදී එක් තරුණයෙකු මියගොස් තවත් පුද්ගලයින් දෙදෙනෙකු තුවාල ලැබීය. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කලේ මෙම සිද්ධිය සම්බන්ධයෙන් පුද්ගලයින් කිහිප දෙනෙකුගෙන්ම මේ වන විට ප්‍රකාශ සටහන් කරගෙන ඇති බවයි.", "URL": "https://sinhala.adaderana.lk/news.php?nid=101545", "Category": null, "Parent URL": null}