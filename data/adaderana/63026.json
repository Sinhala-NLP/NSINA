{"Source": "Adaderana", "Timestamp": "August 13, 2016 02:42 pm", "Headline": "පරාජයෙන් පසු පෙල්ප්ස් සමුගැනීම ප්‍රකාශකරයි", "News Content": "ඇමෙරිකානු පිහිනුම් ශූර මයිකල් පෙල්ප්ස් ක්‍රීඩාවෙන් සමුගැනීමට තීරණය කර තිබේ.රියෝ ඔලිම්පික් උළෙලේ මීටර 100 සමනල ආර ඉසව්වේ අද පැවති තරගයෙන් පරාජයට පත් වීමත් සමග ඔහු මෙම තීරණය ගෙන ඇති බව විදෙස් මාධ්‍ය වාර්තා කළේය.මයිකල් පෙල්ප්ස් අද පැවති මෙම තරග‍යේ දී සිංගප්පූරු ක්‍රීඩක ජෝසප් ස්කූලින් හමුවේ පරාජයට පත් වුණි.පෙල්ප්ස් මෙවර ඔලිම්පික් තරගාවලියේ රන් පදක්කම් 4 ක් සහ එක් රිදී පදක්කමක් හිමිකරගෙන තිබේ.ඔලිම්පික් ඉතිහාසයේ මේ දක්වා වැඩිම රන් පදක්කම් සංඛාවකට හිමිකම් කියන්නේ ද මයිකල් පෙල්ප්ස් වීම විශේෂත්වයකි.", "URL": "https://sinhala.adaderana.lk/news.php?nid=63026", "Category": null, "Parent URL": null}