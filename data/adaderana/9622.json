{"Source": "Adaderana", "Timestamp": "July 15, 2010 05:36 pm", "Headline": "ඩෙංගු උග්‍ර වුණත් සෞඛ්‍ය සේවය උසස්", "News Content": "ලෝකයේ අනෙක් රටවලට සාපේක්ෂව මෙරට ඉතා උසස් සෞඛ්‍ය සේවයක් පවතින බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. මැලේරියාව වැනි රෝග තත්ත්වයන් මේ වන විට මෙරටින් සම්පූර්ණයෙන්ම තුරන් කර ඇති බවත්,මේ වන විට උග්‍ර ගැටලුවක්ව පවතින ඩෙංගු රෝගය මර්දනය කිරීම සඳහා සියලු දෙනා එක්ව වගකීමෙන් කටයුතු කළ යුතු බවත් ඔහු කියා සිටියේය. ඒ වෙනුවෙන් සෞඛ්‍ය අමාත්‍යවරයා ලෙස ඕනෑම කැපකිරීමක් සිදුකිරීමට තමා සූදානම් බව ද අමාත්‍යවරයා සඳහන් කළේය. අද කොළඹ දී පැවති උත්සවයකට එක්වෙමින් ‍සෞඛ්‍ය අමාත්‍ය මෛත්‍රීපාල සිරිසේන මහතා මේ අදහස් පළ කරන ලදී.", "URL": "https://sinhala.adaderana.lk/news.php?nid=9622", "Category": null, "Parent URL": null}