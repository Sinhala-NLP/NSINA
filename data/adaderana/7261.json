{"Source": "Adaderana", "Timestamp": "March 14, 2010 02:02 pm", "Headline": "නඩු විභාගයට ෆොන්සේකා නෑ", "News Content": "ජෙනරාල් සරත් ෆොන්සේකා මහතා තමාට එරෙහිව චෝදනා විභාග කිරීම සඳහා පත් කර ඇති යුද අධිකරණය ප්‍රතික්ෂේප කර ඇතැයි ජනතා විමුක්ති පෙරමුණේ පාර්ලිමේන්තු මන්ත්‍රි අනුර කුමාර දිසානායක මහතා පවසයි. ජෙනරාල් සරත් ෆොන්සේකා මහතා‍ගේ කොළඹ රාජකීය මාවතේ පිහිටි කාර්යාලයේ පැවති මාධ්‍ය හමුවකදී ඒ මහතා මේ බව සඳහන් කරන ලදී. ලබන 16 වැනිදා පැවැත්වෙන නඩු විභාගයට සහභාගී නොවන ස්ථාවරයක ජෙනරාල් සරත් ෆොන්සේකා මහතා සිටින බව අනුර කුමාර දිසානායක මහතා සඳහන් කරයි. මාධ්‍ය මගින් ජෙනරල් ෆොන්සේකාට එරෙහිව එල්ල වු ‍චෝදනා කිසිවක් ඔහුට එරෙහි චෝදනා පත්‍රයට ඇතුළත් වී‍ නොමැති බව හෙතෙම කියා සිටියේය. මෙම යුද අධිකරණ ක්‍රියාමාර්ගයට එරෙහිව ගත හැකි නීතිමය ක්‍රියාමාර්ග පිළිබඳව මේ දිනවල අධ්‍යයනය කරමින් සිටින බව අනුර කුමාර දිසානායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=7261", "Category": null, "Parent URL": null}