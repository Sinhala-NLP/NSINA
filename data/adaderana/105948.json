{"Source": "Adaderana", "Timestamp": "March 12, 2019 10:15 pm", "Headline": "ගුරුවරු හෙට ලෙඩ වෙයි", "News Content": "ඉල්ලීම් කිහිපයක් මුල් කර ගනිමින් හෙට(13) දිනයේ දී ගුරු වර්ජනයක් හා විරෝධතා උද්ඝෝෂණයක් පැවැත් වීමට ඒකාබද්ධ ගුරු සේවා සංගමය තීරණය කර තිබේ. ගුරු විදුහල්පති වැටුප් වැඩි කිරීම, කොළ පිරවිල්ල නැවත්වීම හා අධ්‍යාපනයට සියයට 6ක් වෙන් කිරීම යන ඉල්ලීම් මුල් කර ගනිමින් මෙම වෘත්තීය ක්‍රියාමාර්ගය ගන්නා බව එම සංගමය පවසයි. ඒ අනුව ගුරුවරු හා විදුහල්පතිවරු ලෙඩ නිවාඩු දැමා සේවයට වාර්තා නොකර සිටින අතර, දිවයින පුරා සිටින ‍ගුරුවරුන් මෙයට සහයෝගය දක්වනු ඇත. මේ අතර, උද්ඝෝෂණ රැළිය හෙට පෙ.ව 10 ට කොළඹ කොටුව දුම්රිය පොළ ඉදිරිපිට පැවැත්වීමට කටයුතු යොදා ඇත.", "URL": "https://sinhala.adaderana.lk/news.php?nid=105948", "Category": null, "Parent URL": null}