{"Source": "Adaderana", "Timestamp": "November 28, 2016 11:22 am", "Headline": " ඒකපුද්ගල මත්ස්‍ය පරිභෝජනය ඉහළ යයි", "News Content": "මෙම වර්ෂය තුළ ඒකපුද්ගල මත්ස්‍ය පරිභෝජනය ඉහළ ගොස් තිබෙන බව ධීවර හා ජලජ සම්පත් සංවර්ධන අමාත්‍යාංශය පවසයි.ඒ අනුව මෙම වර්ෂයේ ගත වූ කාලය තුළ මෙරට දෛනික ඒකපුද්ගල මත්ස්‍ය පරිභෝජනය ග්‍රෑම් 46.7ක් දක්වා ඉහළ ගොස් ඇති බව එම අමාත්‍යංශය සඳහන් කළේය.මෙරට මත්ස්‍ය අස්වැන්න ඉහළයාම සහ බොහෝ පාරිභෝගිකයින් මස් අනුභවයට වඩා මත්ස්‍ය අනුභවයට නැඹුරුවීම මත්ස්‍ය පරිභෝජනය ඉහළයාමට හේතු වී තිබේ.මස් අනුභව කිරීම පිළිකා, හෘදයාබාධ යනාදි බෝ නොවන රෝග රැසකට හේතුවී ඇති බවට වෛද්‍යවරුන් පෙන්වා දී ඇති අතර බොහෝ මත්ස්‍යන් තුළ තිබෙන ඔමේගා ත්‍රී නැමැති විටමීනය බෝ නොවන රෝගවලින් ආරක්ෂාවීමට අවශ්‍ය ප්‍රතිශක්තිකරණය සපයන බව අමාත්‍යංශය විසින් සිදු කළ පර්යේෂණයෙන් හෙළිඳරව් වී තිබේ.", "URL": "https://sinhala.adaderana.lk/news.php?nid=66483", "Category": null, "Parent URL": null}