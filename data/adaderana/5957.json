{"Source": "Adaderana", "Timestamp": "January 6, 2010 10:17 pm", "Headline": "සෙ‍ෟඛ්‍ය නංවන්න වැඩසටහනක්", "News Content": "මෙරට සෞඛ්‍ය ක්ෂේත්‍රය නගා සිටුවීමේ අරමුණින් පළාත් රෝහල් සඳහා නවීන වෛද්‍ය උපකරණ ලබාදීමේ වැඩපිළිවෙළක් සෞඛ්‍ය අමාත්‍යාංශය ආරම්භ කර තිබේ. එම අමාත්‍යාංශය පවසන පරිදි මේ යටතේ රුපියල් ‍කෝටි 250 ක නව වෛද්‍ය උපකරණ පළාත් රෝහල් වෙත ලබා‍දේ. පළාත් රෝහල්වල දැනට ඇති වෛද්‍ය උපකරණ යල් පැනගිය උපකරණ බව පෙන්වා දෙන සෞඛ්‍ය අමාත්‍යාංශය නව උපකරණ මිලදී ගැනීම සඳහා ප්‍රමාණවත් මූල්‍ය ප්‍රතිපාදන නොමැති බව පවසයි.. ඒ අනුව මෙම ව්‍යාපෘතිය ක්‍රියාවට නංවන බව සෞඛ්‍ය අමාත්‍යාංශය පවසයි. වැඩපිළිවෙළේ එක් අදියරක් අද කෑගල්ල මහරෝහලේ ක්‍රියාත්මක වූයේ රුපියල් දස ලක්ෂ හාරසිය පනහක වියදමින් එම රෝහල සඳහා හදිසි අනතුරු ප්‍රතිකාර ඒකකයක් ස්ථාපනය කරමිනි..", "URL": "https://sinhala.adaderana.lk/news.php?nid=5957", "Category": null, "Parent URL": null}