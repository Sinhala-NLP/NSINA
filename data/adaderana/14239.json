{"Source": "Adaderana", "Timestamp": "February 15, 2011 04:38 pm", "Headline": "මිලියන 5.8 ක වියදමින් පීඩාවට පත් පවුල් 1,500 ට ආධාර සැපයෙයි ", "News Content": "ගංවතුරින් පීඩාවට පත්වූ ජනතාව වෙනුවෙන් අත්‍යවශ්‍ය ද්‍රව්‍ය තවත් රැගත් ලොරි රථ කිහිපයක් අද(15) පොළොන්නරුව හා අනුරාධපුර දිස්ත්‍රික්කවලට‍ පිටත් කර යවා තිබේ. ගංවතුරින් පීඩාවට පත් පවුල් 1,500 ට අවශ්‍ය ද්‍රව්‍යමය ආධාර මෙම ලොරි රථවල අන්තර්ගත බව නැවත පදිංචි කිරීමේ අමාත්‍යාංශය පවසයි. හාල්, තිරිඟු පිටි, සීනි, තේකොළ, පරිප්පු, සැමන්, කිරිපිටි වැනි ආහාර ද්‍රව්‍ය ඇතුළු එදිනෙදා පරිභෝජනයට අවශ්‍ය ද්‍රව්‍ය රැසක් මෙමගින් ලබාදීමට කටයුතු යොදා ඇත. මේ සඳහා නැවත පදිංචි කිරීමේ අමාත්‍යාංශය වැය කර ඇති මුදල රුපියල් මිලියන 5.8 කි.", "URL": "https://sinhala.adaderana.lk/news.php?nid=14239", "Category": null, "Parent URL": null}