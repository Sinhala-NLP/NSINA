{"Source": "Adaderana", "Timestamp": "July 30, 2013 01:48 pm", "Headline": "ප්‍රමිතියෙන් තොර බීජ ලබාදීලා ", "News Content": "මෙවර යල කන්නයේ පොළොන්නරුව දිස්ත්‍රික්කයේ ගිරිතලේ ගොවි ජනපදයට ලබාදුන් සෝයා බෝංචි බීජ ප්‍රමිතියෙන් තොර බවට වාර්තාවෙයි. එම නිසා එම වාගාව සම්පූර්ණයෙන්ම අසාර්ථක වී ඇති බව ගොවීන් පවසයි. මෙවර ගිරිතලේ ජලාශය යටතේ එම ගොවි ජනපදයේ අක්කර 500ක පමණ සෝයා බෝංචි වගා කර තිබේ. මහ කණ්නයේ වී ගොවිතැන් කළ කුඹුරු වල මෙවර යල කණ්නයේ දී සෝයා බෝංචි වගා කරන ලෙස ගිරිතලේ ව්‍යාපාර අධිකාරිය මගින් ගොවීන්ට සිදුකළ දැනුම් දීමකට අනුව සෝයා බෝංචි වගා කළ බව ගොවීන් සඳහන් කරයි. එහෙත් දැනට පවතින තත්ත්වය තුළ තමන් දැඩි දුෂ්කරතාවට පත්ව ඇති බව ද එම ගොවීන් පෙන්වා දෙයි.", "URL": "https://sinhala.adaderana.lk/news.php?nid=36227", "Category": null, "Parent URL": null}