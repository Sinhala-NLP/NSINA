{"Source": "Adaderana", "Timestamp": "January 2, 2014 03:08 pm", "Headline": "සියලුම පක්ෂවල ලේකම්වරුන් හෙට රැස්වෙයි", "News Content": "සියලුම දේශපාලන පක්ෂ ලේකම්වරුන් සාකච්ඡාවක් සඳහා කැඳවීමට මැතිවරණ කොමසාරිස්වරයා තීරණය කර තිබේ. හෙට(03) පෙරවරුවේ අදාළ සාකච්ඡාව පැවැත්වීමට නියමිත බව මැතිවරණ මහ ලේකම් කාර්යාලය සඳහන් කරයි. 2013 ඡන්ද හිමි නාම ලේඛන පිළිබඳව දේශපාලන පක්ෂ දැනුවත් කිරීම මෙම සාකච්ඡාවේ අරමුණ වී ඇති බව එම කාර්යාලය පෙන්වා දෙයි. ඊට අමතරව මැතිවරණ ක්‍රියාවලිය සම්බන්ධයෙන් දේශපාලන පක්ෂ වලට ඇති ගැටලු පිළිබඳව මෙහිදි මැතිවරණ කොමසාරිස්වරයාගේ අවධානය යොමු වනු ඇති බව වාර්තා වෙයි. ඉදිරියේදි පැවැත්වීමට නියමිත පළාත් සභා මැතිවරණය සම්බන්ධයෙන් ද පක්ෂ ලේකම්වරුවන් සමඟ සාකච්ඡා කිරීමට නියමිත බව මැතිවරණ මහලේකම් කාර්යාලය සඳහන් කළේය.", "URL": "https://sinhala.adaderana.lk/news.php?nid=40035", "Category": null, "Parent URL": null}