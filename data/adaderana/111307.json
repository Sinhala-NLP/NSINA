{"Source": "Adaderana", "Timestamp": "June 4, 2019 02:30 pm", "Headline": "තාවුල්පාඩු වෙරළෙන් හමුවු බීඩි කොළ", "News Content": "උතුරු මැද නාවික විධානයට අනුයුක්ත නාවිකයන් පිරිසක් විසින් අද (04) අළුයම මන්නාරම, තාවුල්පාඩු වෙරළ තීරයෙන් බීඩිකොළ පාර්සල් 33 ක් සොයා ගෙන තිබේ. ඒ අනුව, උතුරු මැද නාවික විධානයට අනුයුක්ත නාවිකයින් පිරිසක් විසින් සිදුකළ විශේෂ මෙහෙයුමක දී මෙම සොයා ගැනීම සිදු කර තිබේ. මන්නාරම, තාවුල්පාඩු වෙරළ තීරයට ගොඩගසා තිබූ කිලෝග්‍රෑම් 1011.3 කින් යුත් බීඩිකොළ පාර්සල් 33 ක් සමඟ සැකකටයුතු පුද්ගලයින් දෙදෙනෙකු මෙහිදී අත්අඩංගුවට ගෙන ඇත. සැකකරුවන් වයස අවුරුදු 56 සහ 27 වියෙහි පසුවන තෝඩ්ඩවේලි සහ එරුක්කුලම්පිඩඩි ප්‍රදේශයේ පදිංචිකරුවන් බව හඳුනාගෙන ඇත. නාවික හමුදා භාරයට ගත් පුද්ගලයින් සහ බීඩිකොළ තොගය ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=111307", "Category": null, "Parent URL": null}