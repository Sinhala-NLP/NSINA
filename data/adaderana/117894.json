{"Source": "Adaderana", "Timestamp": "August 30, 2019 08:28 pm", "Headline": "ප්‍රහාරයේ විමර්ශනවලට FBI නිලධාරීන්ගෙන් බාධාවක් වුණේ නෑ-පොලිස් මාධ්‍ය ප්‍රකාශක", "News Content": "පාස්කු ඉරුදින බෝම්බ ප්‍රහාරකයින් භාවිත කළ උපකරණ සහ ඔවුන්ගේ සිරුරු කොටස් සාම්පල අමෙරිකාවේ එෆ්.බී.අයි. ආයතනය රැගෙන ගියේ අධිකරණයෙන් ලබාගත් නියෝගයක් මත බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. මහාචාර්ය පූජ්‍ය මැදගොඩ අභයතිස්ස හිමියන් ඊයේ මාධ්‍ය හමුවකදී සිදුකළ ප්‍රකාශයකට ප්‍රතිචාර දක්වමින් පොලිස් මාධ්‍ය ප්‍රකාශකවරයා අද මේ බව සඳහන් කළේය. මේ සම්බන්ධයෙන් අදහස් දැක්වූ පොලිස් මාධ්‍ය ප්‍රකාශකවරයා පවසන්නේ එෆ්.බී.අයි. ආයතනය එම සාම්පල ලබා ගැනීමෙන් මෙරට විමර්ශනවලට බාධාවක් සිදු නොවන බවයි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර වැඩිදුරටත් අදහස් දක්වමින් මේ බව සඳහන් කළේය.", "URL": "https://sinhala.adaderana.lk/news.php?nid=117894", "Category": null, "Parent URL": null}