{"Source": "Adaderana", "Timestamp": "June 21, 2012 12:19 pm", "Headline": "නීති විරෝධී ගවඝාතකාගාරයක් වටලා හිමිකරු අත්අඩංගුවේ", "News Content": "වත්තල පොලිස් බලප්‍රදේශයට අයත් මාබෝල ප්‍රාදේශිකයේ පවත්වාගෙන ගිය නීති විරෝධී ගව ඝාතකාගාරයක් පොලීසිය විසින් වටලා තිබේ. අද අලුයම වත්තල පොලීසියේ කණ්ඩායමක් විසින් මෙම වැටලීම සිදුකර ඇති බව පොලිස් මාධ්‍ය ප්‍රකාශක කාර්යාලය පවසයි. එහිදී ඝාතනය කිරීමට සූදානම් කර තිබුණ මීගවයින් තිදෙනෙකු සහ එල වැස්සියන් හතරදෙනෙකුද සමග එම ගව ඝාතකාගාරය පවත්වාගෙන ගිය සැකකරු අත්අඩංගුවට ගෙන තිබේ. එම සැකකරු අද(21) දින වත්තල මහේස්ත‍්‍රාත් අධිකරණයට ඉදිරිපත් කිරීමට නියමිතය. වත්තල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25204", "Category": null, "Parent URL": null}