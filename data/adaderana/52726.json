{"Source": "Adaderana", "Timestamp": "July 19, 2015 09:53 pm", "Headline": " පිරිසක් නොසන්සුන් - තරඟය තාවකාලිකව නවතියි", "News Content": "ප්‍රේක්ෂකයින් පිරිසක් කලහකාරි ලෙස හැසිරීම නිසා කොළඹ ආර් ප්‍රේමදාස ක්‍රීඩා පිටියේ දැන් පැවැත්වෙන ශ්‍රී ලංකා - පකිස්ථාන එක්දින තරඟාවලියේ තෙවැනි තරඟය මේවන විට තාවකාලිකව නවතා තිබේ.තරඟය නැරඹීමට පැමිණි පිරිසක් අතර මේවන විට නොසන්සුන්කාරී තත්ත්වයක් වර්ධනය වී ඇති අතර මේ නිසා තරඟය තාවකාලිකව නතර කිරීමටත්, ක්‍රීඩාපිටිය ආශ්‍රිතව ආරක්ෂාව තර කිරීමටත් පොලීසිය හා හමුදාව යොදා ඇත.පකිස්ථානය ලබාදුන් ලකුණු 317ක ඉලක්කය හඹායන ශ්‍රී ලංකා කණ්ඩායම පන්දුවාර 33.3දී කඩුලු 7ක් දැවී ඒ වන විට ලකුණු 158ක් ලබා සිටියේය.තරඟය නැරඹීමට පැමිණ සිටි පිරිසක් අතර සිටි බීමත් පුද්ගලයින් කිහිප දෙනෙකුගේ ගැටුමක් මෙම තත්ත්වයට මුල්ව ඇති බව ජාත්‍යන්තර ක්‍රිකට් කවුන්සිලයේ නිල වෙබ් අඩවිය වන www.cricinfo.com අනාවරණය කරයි.", "URL": "https://sinhala.adaderana.lk/news.php?nid=52726", "Category": null, "Parent URL": null}