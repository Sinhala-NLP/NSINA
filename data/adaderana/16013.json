{"Source": "Adaderana", "Timestamp": "May 10, 2011 03:48 pm", "Headline": "දොරපනේ විද්‍යාලය සුපිරි පාසලක් කරන්නැයි මව්පියන් උපවාසයේ", "News Content": "ඇඹිලිපිටිය, ‍දොරපනේ මහා විද්‍යාලයේ සිසුන්ගේ මව්පියන් පිරිසක් අද(10) දිනයේත් උපවාසයේ නිරතව සිටියි. දොරපනේ මහා විද්‍යාලය ද සුපිරි පාසල් දහසට ඇතුළත් කරන ලෙසට ඉල්ලමින් ‍ඔවුන් මෙසේ උපවාසයේ නිරත වන බව කොළොන්න පොලිසිය සඳහන් කරනු ලැබීය. විදුහල ඉදිරිපිටින් දිවෙන ඇඹිලිපිටිය ‍- දොරපනේ මාර්ගය හරස් කරමින් මේ වන විට මව්පියන් 15 දෙනෙකු උපවාසයේ නිතරව සිටින බව පොලිසිය පවසයි. මේ හේතුවෙන් මාර්ගයේ ගමනා ගමන කටයුතු වලට ද බාධා සිදුව ඇති බව සඳහන්ය.", "URL": "https://sinhala.adaderana.lk/news.php?nid=16013", "Category": null, "Parent URL": null}