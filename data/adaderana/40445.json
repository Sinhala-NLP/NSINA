{"Source": "Adaderana", "Timestamp": "January 18, 2014 05:21 pm", "Headline": "දිළිඳු බව නැති කරන්න සංචාරක ව්‍යාපාරයට පුළුවන්‍", "News Content": "රටේ සියලූම ජනතාවගේ දියුණුව ඉලක්ක කර ගනිමින් සංචාරක ව්‍යාපාරය, සංවර්ධනය කිරීම රජයේ අරමුණ බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. ලොව සංවර්ධනය වෙමින් පවතින බොහෝ රටවල් දිළිඳු බව තුරං කිරීම සඳහා සංචාරක ව්‍යාපාරය යොදාගන්නා බව අමාත්‍යවරයා පෙන්වාදෙයි. 2016 වසර වන විට විදේශීය සංචාරකයින් සඳහා හෝටල් කාමර 50,000ක් ඉදිකිරීමේ වැඩසටහන යටතේ ඉදිවු \"සීගිරියේ අලියා\" හෝටලය විවෘත කිරීමේ අවස්ථාවට අද එක්වෙමින් බැසිල් රාජපක්ෂ අමාත්‍යවරයා මේ බව පැවසීය. අක්කර 20 ක භුමියක ඉදිකර ඇති \"සීගිරියේ අලියා\" හෝටලය මගින් ප්‍රදේශයේ ජනතාවට ඍජු සහ වක්‍ර රැකියා 720 කට ආසන්න සංඛ්‍යාවක් හිමි වන බව ආර්ථික සංවර්ධන අමාත්‍යංශය පවසයි.", "URL": "https://sinhala.adaderana.lk/news.php?nid=40445", "Category": null, "Parent URL": null}