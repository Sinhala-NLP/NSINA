{"Source": "Adaderana", "Timestamp": "November 4, 2016 08:31 pm", "Headline": "     නිල ඇඳුම් වවුචර ලබන සතියේ සිට දෙනවා", "News Content": "ලබන වසර සඳහා පාසල් ළමුන්ට නිල ඇඳුම් වවුචර ලබාදීම ඉදිරි සතියේ සිට ආරම්භ කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අදාළ වැඩපිළිවෙළ සම්බන්ධයෙන් කුමන විවේචන එල්ල වුවද එය අඛණ්ඩව ක්‍රියාත්මක කරන බව අමාත්‍යවරයා කියයි. නිල ඇඳුම් වවුචර පළමු වරට ලබාදීමේදී එහි යම් දෝෂ සහගත තත්ත්වයක් ඇති වුවද මෙවර විධිමත් වැඩපිළිවෙළක් යටතේ එය ක්‍රියාත්මක කරන බව අකිල විරාජ් කාරිවසම් අමාත්‍යවරයා සඳහන් කළේය. අමාත්‍යවරයා මෙම අදහස් පළ කළේ කොළඹ තර්ස්ටන් විද්‍යාලයේ පැවති උත්සවයකට සහභාගී වෙමිනි. එහිදී වැඩිදුරටත් අදහස් දැක්වූ අකිල විරාජ් කාරියවසම් අමාත්‍යවරයා සඳහන් කළේ කවර අභියෝග පැමිණිය ද අධ්‍යාපනයේ උන්නතිය වෙනුවෙන් තමන් නොබියව තීන්දු තීරණ ගන්නා බවයි.", "URL": "https://sinhala.adaderana.lk/news.php?nid=65721", "Category": null, "Parent URL": null}