{"Source": "Adaderana", "Timestamp": "June 21, 2012 08:11 am", "Headline": "අධිවේගී මාර්ගය දෙපස ඇති රෝහල්වලට හදිසි අනතුරු ඒකක", "News Content": "අධිවේගී මාර්ගය දෙපස පිහිටා තිබෙන රෝහල්වල හදිසි අනතුරු ඒකක පිහිටුවීමට සෞඛ්‍ය අමාත්‍යාංශය තීරණය කර තිබේ. හොරණ, වෑතර, ඇල්පිටිය, බලපිටිය සහ කළුතර යන රෝහල් 5 සඳහා මෙම හදිසි අනතුරු ඒකක පිහිටුවීමට නියමිතය. අධිවේගී මාර්ගයේ හදිසි අනතුරක් සිදුවූ විට ප්‍රතිකාර ගැනීම සඳහා මේ වන විට පහසුකම් ඇත්තේ කොළඹ ජාතික රෝහලේ හා කරාපිටිය රෝහලේ පමණි. එය ප්‍රමාණවත් නොවන බැවින් අධිවේගී මාර්ගය දෙපස පිහිටි රෝහල් සඳහා හදිසි අනතුරු ඒකක පිහිටුවීමට තීරණය කළ බව සෞඛ්‍ය අමාත්‍යාංශය සඳහන් කරයි. මේ වන විට ඉන් රෝහල් 3 ක හදිසි අනතුරු ඒකක පිහිටුවීමේ කටයුතු 50% න් පමණ අවසන් කර ඇති බව සෞඛ්‍ය අමාත්‍යාංශය වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=25193", "Category": null, "Parent URL": null}