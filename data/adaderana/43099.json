{"Source": "Adaderana", "Timestamp": "May 9, 2014 04:21 pm", "Headline": "උසාවි නියෝගයෙන් සීවලීට ස්ථාන මාරුවක්", "News Content": "මහනුවර, ගන්නොරුව ප්‍රදේශයේ නිවසක් අසල රඳවා සිටියදී ඊයේ (08) වන ජීවි නිලධාරීන් භාරයට ගත් “සීවලි“ නම් අලි පැටවා උඩවලව ඇත් අතුරු සෙවණට බාරදෙන ලෙසට අධිකරණය නියෝග කර තිබේ. අලිපැටවාගේ හිමිකාරීත්වය සම්බන්ධයෙන් ඉදිරිපත් වු ලිපිලේඛනවල ගැටලුකාරී තත්ත්වයක් පවතින හෙයින් හිමිකරු සහ ඇත්ගොව්වා අධිකරණය වෙත ඉදිරිපත් කිරීමට වන ජීවි නිලධාරීන් පියවර ගත් බව අද දෙරණ වාර්තාකරු සඳහන් කළේය. කරුණු සලකා බැලූ මහනුවර අතිරේක මහේස්ත්‍රාත් ශ්‍රීනිත් විජේසේකර මහතා සැකකරුවන් දෙදෙනා ලබන 20 දින දක්වා රක්ෂිත බන්ධනාගාර ගත කිරීමට නියෝග කර ඇත. ලබන 20වන දින සිද්ධියට අදාළ නඩුව යළි කැඳවන අවස්ථාවේ අලි පැටවා සම්බන්ධයෙන් වාර්තාවක් ලබාදෙන ලෙස ද මහේස්ත්‍රාත්වරයා පශු වෛද්‍ය අංශයට දැනුම් දුන් බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=43099", "Category": null, "Parent URL": null}