{"Source": "Adaderana", "Timestamp": "March 14, 2016 05:13 pm", "Headline": "ප්‍රමාදයකින් තොරව වී මිලදී ගන්න ජනපති උපදෙස්", "News Content": "එළඹෙන කන්නයේ ප්‍රමාදයකින් තොරව වී මිලදී ගැනීම සඳහා දිවයින පුරා ගබඩා පහසුකම් පුළුල් කරන ලෙස ජනාධිපති මෛත්‍රීපාල සිරිසේන මහතා අදාළ නිලධාරීන්ට උපදෙස් ලබා දී තිබේ.තාවකාලික ගබඩා හෝ ඉදිකර ඉදිරි කන්නයේ ගැටළුවකින් තොරව වී මිලදී ගැනීමට සුදානම් විය යුතු බව ජනාධිපතිවරයා අවධාරණය කර ඇත.පොලොන්නරුව අධ්‍යාපන විද්‍යාපීඨයේ පැවැති දිස්ත්‍රික් විශේෂ සම්බන්ධීකරණ කමිටු රැස්වීමට එක්වෙමින් ජනාධිපතිවරයා මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය.පොලොන්නරු දිස්ත්‍රික්කය තුළ වී ගබඩා පහසුකම් සම්බන්ධයෙන් මතුව ඇති ගැටළු පිළිබඳව වාර්තාවක් කඩිනමින් ලබා දෙන ලෙස ජනාධිපතිවරයා එහිදී අදාළ නිලධාරීන්ට දැනුම්දී තිබේ.", "URL": "https://sinhala.adaderana.lk/news.php?nid=58221", "Category": null, "Parent URL": null}