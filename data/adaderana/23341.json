{"Source": "Adaderana", "Timestamp": "April 7, 2012 12:07 pm", "Headline": "ශ්‍රී ලංකා දෙවන ඉනිම 278 ට සීමාවෙයි", "News Content": "ශ්‍රී ලංකාව හා එංගලන්තය අතර පැවැත්වෙන දෙවන ටෙස්ට් තරගයේ ශ්‍රී ලංකා දෙවන ඉනිම ලකුණු 278 ට සීමාකිරීමට එංගලන්ත පන්දුයවන්නන් සමත්විය. මෙම දෙවන ටෙස්ට් ක්‍රිකට් තරගයේ කාසියේ වාසිය දිනාගැනීමට සමත් වූ ශ්‍රී ලංකා කණ්ඩායමේ නායක මහේල ජයවර්ධන පළමුව පන්දුවට පහරදීමට තීරණය කරනු ලැබීය. එහෙත් සිය පළමු ඉනිම වෙනුවෙන් සියලුම ක්‍රීඩකයින් දැවී ශ්‍රී ලංකා කණ්ඩායමට ලබාගත හැකිවූයේ ලකුණු 275 ක් පමණි. සිය පළමු ඉනිම වෙනුවෙන් පිටියට පිවිසි එංගලන්ත කණ්ඩායම සියලුම ක්‍රීඩකයින් දැවී ලකුණු 460 ක් රැස්කිරීමට සමත්විය. තරගයේ දෙවන ඉනිම වෙනුවෙන් ශ්‍රී ලංකා කණ්ඩායම, එංගලන්ත කණ්ඩායමට වඩා ලකුණු 93 ක් ඉදිරියෙන් පසුවෙයි. ජයග්‍රහණය සඳහා එංගලන්ත කණ්ඩායම රැස්කරගත යුතුව ඇත්තේ ලකුණු 94 ක් පමණි. ශ්‍රී ලංකා ඉනිම වෙනුවෙන් නායක මහේල ජයවර්ධන ලකුණු 64 ක් ද, තිලාන් සමරවීර ලකුණු 47 ක ද ලබාගත්තේය. එංගලන්ත කණ්ඩායම වෙනුවෙන් පීටර් ස්වෑන් කඩුලු 06 ක් ද, ස්ටීවන් ෆින් කඩුලු 02 ක් ද දවාගත්තේය. තරගයේ පස්වන හා අවසන් දිනය අදය.", "URL": "https://sinhala.adaderana.lk/news.php?nid=23341", "Category": null, "Parent URL": null}