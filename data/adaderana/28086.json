{"Source": "Adaderana", "Timestamp": "October 7, 2012 11:37 am", "Headline": " උදැල්ලකින් ගසා මරලා", "News Content": "කරන්දෙණිය සහ බද්දේගම ප්‍රදේශවලදී පුද්ගලයන් දෙදෙනෙකු ඝාතනය කර තිබේ. කරන්දෙණිය, උඩුමුල්ල පාර, උණගස්වල ප්‍රදේශයේ නිවසක සිටි පුද්ගලයෙකු උදැල්ලකින් පහරදී ඝාතනය කර ඇති බව පොලීසිය පැවසුවේය. අදාළ පුද්ගලයා බීමතින් පැමිණ සිය මව සමග බහින් බස්වීමක් ඇති කරගෙන ඇති අතර මව නිවසින් බැහැරව සිටි අවස්ථාවේ දී ඝාතනය සිදුව ඇති බවට තොරතුරු ලැබී තිබේ. සිද්ධියෙන් මියගොස් ඇත්තේ 28 හැවිරිදි තරුණයෙකි. මේ අතර අම්පේගම, ගුරුසිංහගොඩ ප්‍රදේශයේ දී මුගුරකින් පහරදී 49 හැවිරිදි පුද්ගලයෙකු ඝාතනය කර තිබේ. සිද්ධිය සම්බන්ධයෙන් අත්අඩංගුවට ගත් සැකකරුවන් තිදෙනෙකු බද්දේගම මහේස්ත්‍රාත් අධිකරණයට ඉදිරිපත් කිරීමෙන් පසු රක්ෂිත බන්ධනාගාර ගත කර ඇති බව පොලීසිය පැවසුවේය. ඉඩම් ආරවුලක් දුරදිග යාම හේතුවෙන් ඝාතනය සිදුව ඇත.", "URL": "https://sinhala.adaderana.lk/news.php?nid=28086", "Category": null, "Parent URL": null}