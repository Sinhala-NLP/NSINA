{"Source": "Adaderana", "Timestamp": "October 15, 2018 11:49 am", "Headline": "මැරුණ විදිහ දන්නෙත් නෑ-කව්ද කියලා දන්නෙත් නෑ", "News Content": "බණ්ඩාරගම ජනාධිපති මාර්ගය අසළ ජංගම වෙළඳ සැලක පිටුපස සැකකටයුතු ලෙස මිය ගිය නාදුනන පිරිමි මළ සිරුරක් හමුව ඇති බව බණ්ඩාරගම පොලීසිය පවසයි. මෙම මළ සිරුර ඊයේ(14) පෙරවරුවේ හමුවී ඇති බව පොලීසිය සඳහන් කළේය. මීට දින කිහිපයකට ඉහතදී මෙම පුද්ගලයා මිය ගොස් ඇති අතර මිය ගොස් ඇති අය කාගේ කව්රුන්ද, මිය යාමට හේතුව කුමක්ද යන්න මෙතෙක් අනාවරණය වී නොමැත. මිය ගිය පුද්ගලයාගේ මරණ පිළිබඳ මහේස්ත්‍රාත් පරීක්ෂණය පැවැත්වීමට නියමිතව ඇති බව බණ්ඩාරගම පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=97710", "Category": null, "Parent URL": null}