{"Source": "Adaderana", "Timestamp": "March 5, 2015 08:14 am", "Headline": "කන්කසන්තුරේ ඉදිවන ජනපති මැඳුරත් මට එපා!", "News Content": "යාපනයේ, කන්කසන්තුරෙයි ප්‍රදේශයේ ඉදිවන ජනාධිපති මන්දිරය ජනසතු කිරීමට බලාපොරොත්තු වන බව ජනාධිපති මෛත්‍රීපාල සිරිසේන මහතා පවසයි.උතුරු පළාත් සම්බන්ධීකරණ රැස්වීමට ඊයේ සහභාගි වු ජනාධිපතිවරයා අදාළ මන්දිරය පිළිබඳ සොයා බැලීමෙන් පසු මේ බව ප්‍රකාශ කර තිබේ.රුපියල් කෝටි 250 ක මුදලක් වැය කරමින් එහි ඉදිකිරීම් සහ ගෘංහ අලංකරණ කටයුතු සිදුකිරීමට සැලසුම් කර තිබු අතර ඉන් සියයට 90 ක පමණ වැඩ අවසන් කර ඇත.අක්කර සියයක භූමි ප්‍රදේශයක ඉදිකර ඇති මන්දිරය සුඛෝපබෝගී කාමර 20ක්, ශාරීරික සුවතා මධ්‍යස්ථාන 02ක්, පිහිනුම් තටාක 02ක්, ශ්‍රවනාගාර, රැස්වීම් ශාලා ඇතුළු අංග කිහිපයකින් සමන්විතය.නාවික හමුදාවේ සෙබළුන් 300ක් පමණ මන්දිරයේ ඉදිකිරීම් වල නිරතව සිටිති.එවැනි සුඛෝපභෝගි මන්දිර වල වාසය නොකරන බව ජනාධිපති මෛත්‍රීපාල සිරිසේන මහතා මැතිවරණයට පෙර ද ප්‍රකාශකර තිබුණි.එසේම ලබාදුන් පොරොන්දු ඉටුකර මිසක් අරලියගහ මන්දිරයට ද නොයන බව ජනාධිපතිවරයා ඉකුත් මැතිවරණ සමයේදී පවසන ලදී.", "URL": "https://sinhala.adaderana.lk/news.php?nid=49744", "Category": null, "Parent URL": null}