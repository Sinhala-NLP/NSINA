{"Source": "Adaderana", "Timestamp": "February 25, 2016 03:34 pm", "Headline": "එක්නැලිගොඩ සිද්ධියට අදාළ පෙත්සම් විභාගය මැයි 30දා", "News Content": "අතුරුදන්ව සිටින මාධ්‍යවේදී ප්‍රගීත් එක්නැලිගොඩ මහතා අධිකරණයට ඉදිරිපත් කිරීමේ නියෝගයක් නිකුත් කරන ලෙස ඉල්ලා ගොනු කර ඇති පෙත්සමක් මැයි මස 30 වනදා කැඳවීමට අභියාචනාධිකරණය නියෝග කර තිබේ.මාධ්‍යවේදී ප්‍රගීත් එක්නැලිගොඩ මහතාගේ බිරිඳ වන සන්ධ්‍යා එක්නැලිගොඩ මහත්මිය විසින් අදාළ පෙත්සම ඉදිරිපත් කර ඇති බව සඳහන්ය.පෙත්සමේ වගඋත්තකරුවන් ලෙස යුද හමුදාපතිවරයා සහ යුද හමුදා බුද්ධි අංශ ප්‍රධානියා නම් කිරිමට පසුගිය නඩු වාරයේ දී පෙත්සම්කාර පාර්ශවය අවසර ලබාගෙන තිබුණි.", "URL": "https://sinhala.adaderana.lk/news.php?nid=57582", "Category": null, "Parent URL": null}