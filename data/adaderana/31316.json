{"Source": "Adaderana", "Timestamp": "February 3, 2013 05:10 pm", "Headline": "ශ්‍රී ලංකා කාන්තා කණ්ඩායමට දරුණු පරාජයක්", "News Content": "ලෝක කුසලාන කාන්තා ක්‍රිකට් තරගාවලියේදි බටහිර ඉන්දීය කොදෙව් කණ්ඩායමට එරෙහිව අද (03) පැවති තරගයෙන් ශ්‍රී ලංකා ක්‍රීඩිකාවන් ලකුණු 209කින් පරාජයට පත්විය. ඉන්දියාවේ මුම්බායිහිදි පැවැති මෙම තරගයේ කාසිය වාසිය දිනූ ශ්‍රී ලංකාව ප්‍රථමයෙන් පන්දුවට පහරදීම සදහා කොදෙව් කාන්තා කණ්ඩායමට ආරාධනා කළ අතර ඔවුන් පන්දුවාර 50 අවසානය්දි කඩුලු 8ක් දැවී ලකුණු 368ක් ලබා ගන්නා ලදී. ශ්‍රී ලංකා ක්‍රීඩිකාවන් ලකුණු 369ක ඉලක්කයක් හඹායාමට පිටියට පිවිසියත් පන්දුවාර 40ක් අවසානයේදි සියලුදෙනා දැවී ලබාගත හැකි වූයේ ලකුණු 159ක් පමණි. කෙසේ වෙතත් මීට පෙර එංගලන්ත කණ්ඩායම සමග පැවැති තරගයේදී ශ්‍රී ලංකා කාන්තා කණ්ඩායම විශිෂ්ට ජයක් ලබා ගැනීමට සමත්විය. ශ්‍රී ලංකා කාන්තා කණ්ඩායම සහභාගිවන මිළඟ තරගය මුම්බායිහිදී ලබන 05දා සත්කාරක ඉන්දියාව සමග පැවැත්වීමට නියමිතය.", "URL": "https://sinhala.adaderana.lk/news.php?nid=31316", "Category": null, "Parent URL": null}