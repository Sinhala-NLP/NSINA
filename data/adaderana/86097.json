{"Source": "Adaderana", "Timestamp": "March 22, 2018 08:09 am", "Headline": "හලාවත - කොළඹ  ​පෞද්ගලික බස්රථ වර්ජනයක", "News Content": "මාර්ග අංක 04, හලාවත - කොළඹ පෞද්ගලික බස් රථ සේවකයින් වර්ජනයක් ආරම්භ කර තිබේ. ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා සඳහන් කළේ දුර ගමන් සේවා බස් රථ සේවකයින් පිරිසක් විසින් හලාවත - කොළඹ පෞද්ගලික බස් රථ සහයකයෙකුට පහරදිමේ සිද්ධියක් මුල් කර ගනිමින් මෙම වර්ජනය ආරම්භ කර ඇති බවයි. බස් රථ නැවතුම්පලවල පවතින ගැටළු නිරාකරණය කිරීම සඳහා ජාතික ගමනා ගමන කොමිසම් සභාව පියවර නොගැනීම මෙවැනි සිද්ධීන්වලට හේතු වී ඇති බව ගැමුණු විජේරත්න මහතා පවසයි. මේ හේතුවෙන් අදාළ පහරදීමේ වගකීම ජාතික ගමනා ගමන කොමිසම් සභාව බාර ගත යුතු බව ඔහු සඳහන් කළේය. මේ අතර මාර්ග අංක 162 බණ්ඩාරගම - කොළඹ සුඛෝපභෝගී බස් රථ සේවකයින් ද වැඩවර්ජනයක් ආරම්භ කර තිබේ. අමතර බස් රථයක් ධාවනයට එක් කිරීම මෙම වර්ජනයට හේතු වී ඇති බව වාර්තා වෙයි. මේ අතර මාර්ග අංක 162 බණ්ඩාරගම - කොළඹ සුඛෝපභෝගී බස් රථ සේවකයින් ද වැඩවර්ජනයක් ආරම්භ කර තිබේ. අමතර බස් රථයක් ධාවනයට එක් කිරීම මෙම වර්ජනයට හේතු වී ඇති බව වාර්තා වෙයි.", "URL": "https://sinhala.adaderana.lk/news.php?nid=86097", "Category": null, "Parent URL": null}