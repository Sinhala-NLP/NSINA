{"Source": "Adaderana", "Timestamp": "November 9, 2017 01:38 pm", "Headline": "උතුර- නැගෙනහිර එකතු කර මුස්ලිම් ජනතාව සුළු ජාතියේත් සුළු ජාතිය බවට පත්කළොත්  නැගෙනහිර ලේ ගංගා ගලයි ", "News Content": "උතුර හා නැගෙනහිර පළාත් දෙක ඒකාබද්ධ කළහොත් නැගෙනහිර ලේ ගංගා ගලා බසිනු ඇති බව පුනරුත්තාපන හා නැවත පදිංචි කිරීමේ රාජ්‍ය අමාත්‍ය එම්. එල්. ඒ. එම් . හිස්බුල්ලා මහතා පැවැසීය.ඊයේ (8) පාර්ලිමේන්තුවේ පැවැති ව්‍යවස්ථා සම්පදන මණ්ඩලයේ දී ව්‍යවස්ථා‍ අතුරු වාර්ථාව ගැන අදහස් දක් වමින් ඔහු මෙසේ කීය.උතුර හා නැගෙනහිර එකතු කිරීමෙන් ජාතික ප්‍රශ්නයට විසදුමක් නොලැබෙන බවත් එවැනි ඒකාබද්ධ කිරීමක් සිදුවන ව්‍යවස්ථාවක් සකස් කරන්නේ නම් එය කවදාවත් මුස්ලිම් ජනතාව අනුමත නොකරන බවත් හෙතෙම මෙහිදී සඳහාන් කළේය.1987 දී ජේ. ආර්. ජයවර්ධන ජනාධිපතිවරයා ඉන්දු ලංකා ගිවිසුමට අනුව එක රාත්‍රියෙන් උතුර හා නැගෙනහිර එකතු කළ බැවින් නැගෙනහිර මුස්ලිම් ජනතාව සුළු ජාතියේත් සුළු ජාතියක් බවට පත් වූ බවද ඔහු පෙන්වා දුන්නේය. රටේ ඉතිහාසය දෙස බලන විට උතුර, නැගෙනහිර ඒකාබද්ධ කර තිබුනු කාලයේදී සිංහල, දෙමල මුස්ලිම් ජාතීන් තුන වෙන් වී නැගෙනහිර ලේ ගංගා ගලා ගිය බව පැවැසූ හිස්බුල්ලා මහතා අද වනවිට නැගෙනහිර සාමාකාමී වාතාවරනයක් පවතින බව ද පැවැසීය.මේ වන විට නැගෙනහිර පළාතේ දෙමළ හා මුස්ලිම් ජාතීන් මාරුවෙන් මාරුවට මහ ඇමැති පදවිය දරා ඇති අතර ජාතින් තුනම නියෝජනය වන පරිදි පළාත් අමාත්‍ය මණ්ඩලයක් ඇති ඇති වී තිබෙන බවද මෙවැනි විශේෂ තත්ත්වයක් වෙන කිසිදු පළාතක නැති බවද හෙතෙම පැවැසීය.රටේ ඇති කරන නව ව්‍යවස්ථාවකින් සියලු ජාතින්ගේ අයිතිවාසිකම් ආරක්ෂා කරමින් සාමකාමීව ජීවත් විය හැකි පරිසරයක් ඇති කිරීම අත්‍යාවශ්‍ය බවද ඔහු මෙහිදී අවධාරණය කළේය.", "URL": "https://sinhala.adaderana.lk/news.php?nid=79691", "Category": null, "Parent URL": null}