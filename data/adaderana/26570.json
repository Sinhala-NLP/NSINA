{"Source": "Adaderana", "Timestamp": "August 14, 2012 08:52 am", "Headline": "හෙරොයින් සමග අයෙකු මාට්ටු", "News Content": "හෙරොයින් ළඟ තබාගත් පුද්ගලයෙකු හොරණ ,පොකුණුවිට ප්‍රදේශයේ දී අත්අඩංගුවට ගෙන තිබේ. හොරණ ‍පොලිසියට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී හෙරොයින් ග්‍රෑම් 2යි මිලිග්‍රෑම් 400ක් පොලිසිය විසින් සොයාගෙන ඇත. මේ සම්බන්ධයෙන් හොරණ පොලිසිය වැඩිදුර පරීක්ෂණ පවත්වන අතර සැකකරු අද (14) හොරණ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26570", "Category": null, "Parent URL": null}