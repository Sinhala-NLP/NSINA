{"Source": "Adaderana", "Timestamp": "April 11, 2017 10:12 am", "Headline": "හෙරෝයින් ළග තබාගත් අයෙක් රිමාන්ඩ් ", "News Content": "කැලණිය ප්‍රදේශයේදී හෙරොයින් සමඟ අත්අඩංගුවට ගත් පුද්ගලයෙකු රක්ෂිත බන්ධනාගාර ගත කර තිබේ. මහර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 17 වනදා දක්වා ඔහු රක්ෂිත බන්ධනාගාරගත කළ බව පොලීසිය පැවසුවේය. කැලණිය පොලීසියට ලද තොරතුරක් මත සිදු කළ වැටලීමකදී හෙරොයින් ග්‍රෑම් 20 ක් සමඟ සැකකරු අත්අඩංගුවට ගෙන තිබේ. සැකකරු බොරැල්ල ප්‍රදේශයේ පදිංචි 40 හැවිරිදි අයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=71963", "Category": null, "Parent URL": null}