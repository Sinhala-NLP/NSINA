{"Source": "Adaderana", "Timestamp": "September 21, 2013 01:50 pm", "Headline": " දරුවන්ගේ පෝෂණ ඌනතා පුරවන්න නව හෝර්ලික්ස්", "News Content": "ආහාරමය පානයක් වන හෝර්ලික්ස් දරුවන්ගේ පෝෂණ අවශ්‍යතාවයන් වෙනුවෙන් වඩාත් යෝග්‍ය ලෙස නව මුහුණුවරකින් වෙළෙදපලට හඳුන්වා දී තිබේ. සෞඛ්‍යාරක්ෂණ පාරිභෝගික නිෂ්පාදන බෙදා හැරීමේ සමාගමක් වන ග්ලැක්සොස්මිත්ක්ලයින් ආයතනය විසින් මෙය හඳුන්වා දී ඇත. හෝර්ලික්ස් නව ඇසුරුමකින් හා ප‍්‍රණිත රසයෙන් යුතුව වැඩිදියුණු කර තිබේ. වැඩිදියුණු කළ නව හෝර්ලික්ස් පෝෂ්‍ය පදාර්ථ 23කින් සමන්විත වන අතර එම පෝෂ්‍ය පදාර්ථ දරුවන්ගේ වර්ධනයට පස් අයුරකින් දායක වෙයි. අයඩින්, විටමින් ඊ , යකඩ, ෆෝලික් අම්ලය හා සින්ක් ඌනතාවය බහුලව පවතින ක්ෂුද්‍ර පෝෂක ඌණතා අතර දක්නට ලැබෙන අතර එය දරුවන්ගේ සෞඛ්‍ය ගැටලු උග‍්‍ර කරවීමට හේතු වී තිබෙන බව හෝර්ලික්ස් නව මුහුණුවරකින් හඳුන්වාදීම පිළිබඳව අදහස් දක්වමින් ග්ලැක්සොස්මිත්ක්ලයින් ශී‍්‍ර ලංකා හි අලෙවි අධ්‍යක්ෂ රවින්ද්‍ර ද කූඤ්ඤ මහතා සඳහන් කළේය. දෛනික ජීවන රටාව තුළ මඟ හැරෙන පෝෂණය නියමිත පරිදි ලබා ගනිමින් පවතින පෝෂණ හිඩැස් පුරවාලීමට සමත් වන ලෙස නව සංයෝගයෙන් සපිරි හෝර්ලික්ස් හඳුන්වා දුන් බව එම මහතා පැවසීය. නව හෝර්ලික්ස් අත්‍යාවශ්‍ය පෝෂ්‍ය පදාර්ථ 23කින් සමන්විත වන අතර ඊට යකඩ, විටමින් ඊ, අයඩින්, ෆෝලික් අම්ලය, මැග්නීසියම්, සෙලනියම් සහ කොපර් (තඹ) අන්තර්ගතය. මෙමඟින් දරුවන්ගේ පවතින සැඟවුණු පෝෂණ ඌණතා මඟ හරවා ගනිමින් නිරෝගිමත් වර්ධනයට දායක වන බවත් වැඩිදියුණු කළ නව හෝර්ලික්ස් සංයෝගය දිවයින පුරා පිහිටි වෙළෙඳසැල් හා ඖෂධ අලෙවිසැල් වලින්ද මිලදී ගැනීමේ හැකියාව ඇති බවඳ හෙතෙම සඳහන් කළේය.", "URL": "https://sinhala.adaderana.lk/news.php?nid=37570", "Category": null, "Parent URL": null}