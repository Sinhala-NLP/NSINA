{"Source": "Adaderana", "Timestamp": "March 3, 2014 04:04 pm", "Headline": "පොලිස් නිලධාරීන්ට අත්බෝම්බ ප්‍රහාරයක් - හානියක් නෑ", "News Content": "වාන්ඇල, මනිරාසකුලම් කල්කුලිය ප්‍රදේශයේ දී පොලිස් නිලධාරීන් දෙදෙනෙකුට අත්බෝම්බ ප්‍රහාරයක් එල්ල වී තිබේ. එම ප්‍රදේශයේ රථ වාහන රාජකාරියේ නිරතව සිටි පොලිස් නිලධාරීන් දෙදෙනෙකුට කිසියම් පුද්ගලයෙකු විසින් මෙම ප්‍රහාරය එල්ල කර ඇති බව වාර්තා වේ. කෙසේ වෙතත් අත්බෝම්බය පුපුරාගොස් නොමැති බව පොලීසිය සඳහන් කරයි. මේ අතර අද පෙරවරුවේ කොළොන්න , දාපනේ ප්‍රදේශයේ දී වරෙන්තුකරුවෙකු අත්අඩංගුවට ගැනීම සඳහා ගිය පොලිස් නිලධාරීන් දෙදෙනෙකු ද පහරකෑමකට ලක්වීමෙන් රෝහල්ගත කෙරුණි. පොලිස් මාධ්‍ය ප්‍රකාශක කාර්යාලය කියා සිටියේ පසුගිය මාස අටක කාලය තුළ පොලිස් නිලධාරීන්ගේ රාජකාරියට බාධා කිරීම් හා පහරදීම් 147ක් වාර්තා වී ඇති බවයි.", "URL": "https://sinhala.adaderana.lk/news.php?nid=41508", "Category": null, "Parent URL": null}