{"Source": "Adaderana", "Timestamp": "September 30, 2018 11:20 am", "Headline": "හැටන් කැලි කසල නිසා ජනතාව අසීරුතාවක", "News Content": "හැටන් දික්ඔය නගරසභාව මගින් ප්‍රතිචක්‍රිකරණය කල නොහැකි ඝණ අපද්‍රව්‍යය හැටන් ඉරිදා පොල භුමියේ ගොඩ ගසා තිබිම නිසා එම පොල භුමිය අසල වයාපාරිකයන් මෙන්ම ඉරිදා පොළට පැමිණෙන පාරිභෝගිකයන්ද දැඩි අසිරුතාවයට පත්වී ඇත. හැටන් නගර සිමාවේ දිනකට ප්‍රතිචක්‍රිකරණය කල හැකි කසල ටොන් 2 ක් එක් රැස් වන බවත්, ප්‍රතිචක්‍රිකරණය කල නොහැති ඝන අපද්‍රව්‍යය කැලි කසල ටොන් 1 ක් එක් රැස් වන බව හැටන් දික්ඔය නගර සභාව කියා සිටියේය. එසේ එකතු වන කැලි කසල වලින් ප්‍රතිචක්‍රිකරණය කල හැකි කැලි කසල මස්කෙලිය ප්‍රාදේශිය සභා සතු මස්කෙලිය රිකාටන් කැලි කසල ප්‍රතිචක්‍රිකරණ මධ්‍යස්ථානය වෙත රැගෙන ගොස් බැහැර කරන බවත් , ප්‍රතිචක්‍රිකරණය කල නොහැකි ඝන අපද්‍රව්‍යය මෙසේ ඉරිදා පොල භුමියේ එක් රැස් කර තැබිමට සිදුවන බව හැටන් දික්ඔය නගර සභාවේ සෞඛය අංශ කියා සිටියේය. ඝන අපද්‍රව්‍යය එක් රැස් කර තබන ස්ථානයේ ඉරිදා දිනයේ සති පොලත් , අනෙකුත් දිනවල එම ස්ථානයේ රථගාලක්ද වශයෙන් හැටන් දික්ඔය නගර සභාව මගින් පවත්වාගෙන යන අතර, එම කැලි කසල බැහැර කරන ස්ථානය අවට වෙළදසැල් කිහිපයක් සහ ධිවර සංස්ථාව මඟින් පවත්වාගෙන යන මිරිදිය මත්ස්‍යය අලෙවි වෙළදසැලද පිහිටා ඇත. පවතින වර්ෂාවත් සමඟම ඉරිදාපොල භුමියේ මෙසේ එක්රැස් කර ඇති කැලි කසල ගොඩ නිසා දැඩි දුගන්ධයක් හමන බවත්, පවත්නා තත්ත්වය මත එම ස්ථානයේ ව්‍යාපාර කටයුතු පවා සිදු කර යාමට නොහැකි තත්ත්වයක් උද්ගත වි ඇති බව හැටන් ඉරිදාපොල භුමිය අවට ව්‍යාපාරිකයන්ද පවසයි. මෙම ගැටළුව සම්බන්ධයෙන් හැටන් දික්ඔය නගර සභාවේ මහජන සෞඛ්‍ය පරික්ෂක රාමයියා බලක්‍රිෂ්ණන් මහතාගෙන් අප කල විමසුමකට ඔහු කියා සිටියේ හැටන් දික්ඔය නගර සභාවට කැලි කසළ බැහැර කිරිමට ඉඩමක් නොමැති බැවින් මෙම ගැටළුව මතු වි ඇති බවයි. දැනට දිනකට එකතු වන ප්‍රතිචක්‍රිකරණය කල හැකි කැලිකසල ටොන් 2 ක් පමණක් මස්කෙලිය රිකාටන් කැලි කසල ප්‍රතිචක්‍රිකරණ මධ්‍යස්ථානයට රැගෙන ගොස් බැහැර කරන බවත් , මස්කෙලිය ප්‍රතිචක්‍රිකරණ මධ්‍යස්ථානය මගින් ප්‍රතිචක්‍රිකරණය කල නොහැකි ඝන අපද්‍රව්‍යය බැහර කිරිමට ඉඩ ලබානොදෙන නිසා ඉරිදාපොල භුමියේ මෙසේ කැලි කසල එක් රැස් කර තැබිමට සිදු වි ඇති බවයි. දේශපාලන පක්ෂ දෙකක මත භේදයක් හේතුවෙන් හැටන් දික්ඔය නගර සභාවට කැලි කසල බැහැර කිරිමට මෙතෙක් ඉඩමක් ලබා ගැනිමට නොහැකි තත්ත්වයක් උද්ගත වි ඇති බවයි හැටන් දික්ඔය නගර සභාවේ මහජන සෞඛ්‍ය පරික්ෂකවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=96939", "Category": null, "Parent URL": null}