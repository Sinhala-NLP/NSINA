{"Source": "Adaderana", "Timestamp": "August 11, 2013 06:09 pm", "Headline": "ග්‍රෑන්ඩ්පාස් පොලිස්බල ප්‍රදේශයට යළිත් ඇඳිරි නීතිය", "News Content": "ග්‍රෑන්ඩ්පාස් පොලිස් බල ප්‍රදේශයට අද(11) පස්වරු 6.00 සිට හෙට පෙරවරු 7.00 දක්වා යළිත් වරක් පොලිස් ඇඳිරි නීතිය පනවා තිබේ. ප්‍රදේශයේ සාමකාමී වාතාවරණයක් ස්ථාපිත කිරීම සඳහා මෙම පියවර ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී බුද්ධික සිරිවර්ධන මහතා පැවසීය. ග්‍රෑන්ඩ්පාස් කොස්ගස් හන්දිය ප්‍රදේශයේදී දෙපිරිසක් අතර ඊයේ පස්වරුවේ ඇති වූ ගැටුමින් පසු ග්‍රෑන්ඩ්පාස් පොලිස් බල ප්‍රදේශයට ඊයේ රාත්‍රීයේදීත් පොලිස් ඇඳිරි නීතිය පැනවූ අතර එය අද පෙරවරු 7.00ට ඉවත් කරන ලදී. කිසියම් සිද්ධියක් මුල්කර ගනිමින් ඊයේ පස්වරුවේ ඇති වූ ගැටුමක් නිසා පොලිස් නිලධාරීන් දෙදෙනෙකු ඇතුළු කිහිප දෙනෙකුට තුවාල ද සිදුවිය.", "URL": "https://sinhala.adaderana.lk/news.php?nid=36552", "Category": null, "Parent URL": null}