{"Source": "Adaderana", "Timestamp": "October 2, 2016 01:07 pm", "Headline": " ඝාතනය වසන් කරන්න තවත් 17ක් මරලා", "News Content": "මව්පියන් ඝාතනය කර එම ඝාතන වසන් කිරීම සඳහා තවත් පුද්ගලයින් 17 දෙනෙකු ඝාතනය කළ පුද්ගලයෙකු අත්අඩංගුවට ගැනීමේ සිදුවීමක් චීනයේ යුනෑන් ප්‍රදේශයෙන් වාර්තා වෙයි.සැකකරු පදිංචිව සිටි නිවස අවට පවුල් 6කට අයත් පුද්ගලයින් පිරිසක් මෙලෙස ඝාතනය කර ඇති බව විදෙස් මාධ්‍ය වාර්තා කළේය.මුදල් සම්බන්ධයෙන් ඇතිවූ මත ගැටුමක් දුරදිග යාමෙන් පසුගිය මස 28 වනදා සැකකරු ඔහුගේ මව්පියන් ඝාතනය කර ඇති බව සඳහන්ය.පසුව එම ඝාතන වසන් කිරීම සඳහා මෙම ඝාතන සිදුකර ඇති අතර ඝාතනයට ලක්වූවන් අතර කුඩා දරුවන් සිව්දෙනෙකු ද වන බව විදෙස් මාධ්‍ය වාර්තා කරයි.ඝාතන සිදුකිරීමෙන් අනතුරුව ප්‍රදේශයෙන් පළාගොස් සිටි 20 හැවිරිදි මෙම සැකකරු එරට පොලීසිය සිදුකළ විමර්ශනවලදී අත්අඩංගුවට ගැනීමට හැකිව තිබේ.", "URL": "https://sinhala.adaderana.lk/news.php?nid=64646", "Category": null, "Parent URL": null}