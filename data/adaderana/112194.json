{"Source": "Adaderana", "Timestamp": "June 17, 2019 10:32 pm", "Headline": "වත්මන් ආණ්ඩුව දඬුවම් කරන්නේ විත්තිකාරයන්ටද? නැත්නම් පැමිණිලි කාරයන්ටද?-ගම්මන්පිල", "News Content": "වත්මන් ආණ්ඩුව දඬුවම් කරන්නේ විත්තිකාරයන්ටද නැත්නම් පැමිණිලිකාරයන්ටද යන්න ගැටළුවක් බව පිවිතුරු හෙළ උරුමයේ නායක උදය ගම්මන්පිල මහතා පවසයි. මන්ත්‍රීවරයා මේ බව පැවසුවේ හිටපු අමත්‍ය රිෂාඩ් බදියුඩීන් මහතාට එරෙහිව ගොනු කළ පැමිණිල්ලේ වැඩිදුර විභාගය සඳහා අද (17) මූල්‍ය අපරාධ පරීක්ෂණ කොට්ඨාසයට පැමිණීමෙන් අනතුරුව මාධ්‍ය වෙත අදහස් අක්වමින් මේ බව පැවසීය. රිෂාඩ් බදියුඩීන් මන්ත්‍රිවරයාට එරෙහිව තිබෙන චෝදනා පොලිසියට ගොනු කරන්න ලෙස දැන්වු බැවින් සාක්ෂි 80ක් සහිත චෝදනා 16ක් පොලිසියට ඉදිරිපත් කළ බව මන්ත්‍රීවරයා පවසයි. කෙසෙ වෙතත් මේ වන තමන් කළ පැමිණි සම්බන්ධයෙන් ප්‍රකාශ දීමට සිදු වී ඇති බව මන්ත්‍රීවරයා එහිදි පැවසීය. මේ සම්බන්දයෙන් සාධාරණ සැකයක් ඇති වී ඇති බවත් ආණ්ඩුව දඬුවම් කරන්නේ විත්තිකාරයන්ටද නැත්නම් පැමිණිලිකාරයන්ටද ගැටලුවක් බවත් මන්ත්‍රීවරයා ප්‍රකාශ කළේය. එහිද වැඩිදුරටත් අදහස් දැක්වු මන්ත්‍රීවරයා, '' ඒ වගේම පසුගිය සති අන්තයේ මාධ්‍ය වල පට්ටපල් බොරු දෙකක් වාර්තා වුණා. පළවෙනි බොරුව තමයි අනාගතයේ බිහිවෙන ජනාධිපතිට වත්මන් ජනාධිපතිට තියෙන බලතල වලින් සාතිශය බහුතරයක් නෑ. ඒ නිසා නිකමෙක් පත් කරගන්නට මෙතරම් මුදලක් වැය කරන්නේ ඇයි කියලා මාධ්‍ය සාතිශ්‍ය බහුතරයක ප්‍රශ්න කරලා තිබුණා. මේකපට්ටපල් බොරුවක්. වත්මන් ජනාධිපතිතුමාට තිබෙන සියලුම බලතල අනාගත ජනාධිපතිතුමාටත් ඒ ආකාරයෙන්ම තියෙනවා. විශේෂයෙන්ම කියන්න ඕන සමහරු කියනවා ඇමතිධූර දරන්න බෑ කියලා. මම ප්‍රශ්න කරන්න කැමතියි අනාගත ජනාධිපතිතුමාට ආරක්ෂක අමත්‍යධුරය හැරුණු කොට වෙනත් අමත්‍යධුරයක් දරන්න බැහැ කියලා ව්‍යවස්ථාවේ කොතනද තියෙන්නෙ කියලා. වත්මන් ජනාධිපතිතුමාට එතුමා ධුරයේ සිටින තෙක් මහවැලි සංවර්ධන විෂය සහ පරිසර විෂය තිබිය යුතුයි කියලා තිබුනාට ඊළඟ ජනාධිපතිට කිසිම විෂයක් දරන්න බෑ කියලා සඳහන් වෙන්නේ කොතැනද? ඒ වගේම කලින් හිටපු ජනාධිපති ඒ කියන්නේ 19 වැනි සංශෝධනයට කලින් හිටපු ජනාධිපති දැන් ඉන්න ජනාධිපති අතර මහ බරපතල වෙනසක් නෑ. ජනාධිපතිවරයාට තිබුණු බලතල තුනක් පමණයි දහ19වැනිසංශෝධනයෙන් අයින් කළේ. \"", "URL": "https://sinhala.adaderana.lk/news.php?nid=112194", "Category": null, "Parent URL": null}