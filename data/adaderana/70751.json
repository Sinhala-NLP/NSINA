{"Source": "Adaderana", "Timestamp": "March 12, 2017 09:47 am", "Headline": " ඉන්දීය ධීවරයින් 53ක් නිදහස් කරයි?", "News Content": "යාපනය බන්ධනාගාරයේ රඳවා සිටි ඉන්දීය ධීවරයින් 53 දෙනෙකු නිදහස් කර ඇති බව ඉන්දීය මාධ්‍ය වාර්තා කර තිබේ. ඊයේ පස්වරුවේ අදාළ ධීවරයින් නිදහස් කර ඇති බව ඉන්දීය මාධ්‍ය වාර්තාකර ඇත. ඉන්දියාව සහ ශ්‍රී ලංකාව අතර ධීවරයින් නිදහස් කර ගැනීම පිළිබඳව පැමිණි එකඟතාවක් මත අදාළ ධීවරයින් පිරිස නිදහස් කර ඇති බව ද වාර්තා වෙයි. කෙසේ වෙතත් මොවුන් ඉදිරි දින කිහිපය තුළදී ඉන්දියානු බලධාරීන් වෙත භාරදීමට නියමිත බව ඉන්දීය මාධ්‍ය වාර්තා කළේය. ඒ අනුව තවත් ඉන්දීය ධීවරයින් 32 දෙනෙකු මෙරට අත්අඩංගුවේ පසුවන අතර ඔවුන් ද ඉදිරියේදී නිදහස් කිරීමට කටයුතු කරන බවට ශ්‍රී ලංකා රජය පොරොන්දු වී ඇති බව ඉන්දීය මාධ්‍ය වාර්තා කළේය. මේ සම්බන්ධයෙන් තොරතුරු දැන ගැනීම සඳහා අද දෙරණ මෙරට ධීවර අමාත්‍යංශ නිලධාරීන් සම්බන්ධ කර ගැනීමට උත්සහ කළ ද එම උත්සහයන් ව්‍යාර්ථ වුණි.", "URL": "https://sinhala.adaderana.lk/news.php?nid=70751", "Category": null, "Parent URL": null}