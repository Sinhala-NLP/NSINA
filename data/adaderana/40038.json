{"Source": "Adaderana", "Timestamp": "January 2, 2014 05:48 pm", "Headline": "මුෂාරෆ් රෝහලේ ", "News Content": "පාකිස්ථාන හිටපු ජනාධිපති පර්වේස් මුෂාරෆ් හෘදයාබාධයක් හේතුවෙන් රෝහල් ගත කර තිබේ. හිටපු ජනාධිපතිවරයාට එරෙහි නඩුවක් සඳහා අධිකරණය වෙත යමින් සිටියදී ඔහු මෙලෙස රෝගාතුර වී ඇති බව විදෙස් මාධ්‍ය වාර්තා කරයි. ඒ අනුව පර්වේස් මුෂාරෆ් ප්‍රතිකාර සඳහා රාවල්පිණ්ඩි හි හමුදා රෝහලක් වෙත ඇතුළත් කර තිබේ. රාජද්‍රෝහි චෝදනා එල්ල වි ඇති 70 හැවිරිදි මුෂාරෆ්ට ආරකෂක හේතූන් මත මීට පෙර අවස්ථා දෙකකදීද අදාළ නඩු විභාගය සඳහා සහභාගිවීමටත් නොහැකි වුණි.", "URL": "https://sinhala.adaderana.lk/news.php?nid=40038", "Category": null, "Parent URL": null}