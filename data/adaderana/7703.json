{"Source": "Adaderana", "Timestamp": "April 7, 2010 09:28 am", "Headline": "බෙදුම්වාදීන් තවදුරටත් ක්‍රියාත්මකයි", "News Content": "බෙදුම්වාදී ඇතැම් බලවේග තවදුරටත් රට තුළ ක්‍රියාත්මක වන බව ආරක්ෂක ලේකම් ගෝඨාභය රාජපක්ෂ මහතා පවසයි. ඇතැම් ජාතිවාදී දේශපාලන පක්ෂ , මානව හිමිකම් සංවිධාන සහ ඇතැම් රාජ්‍ය නොවන සංවිධාන හරහා මෙය ක්‍රියාත්මක වන බව ඔහු පවසයි. දෙමළ ජනතාව නොමග යවමින් ඔවුන් තුළ යළිත් බෙදුම්වාදී හැඟීම් ඇති කිරීමට එම කණ්ඩායම් ක්‍රියාත්මක වෙමින් සිටින බව ගෝඨාභය රාජපක්ෂ මහතා කියා සිටියි. රජය විසින් උතුරු වසන්තය , නැඟෙනහිර නවෝදය වැනි වැඩසටහන් හරහා දෙමළ ජනතාව තුළ ආකල්පමය වෙනසක් ඇති කරමින් සිටි අවස්ථාවක පසුගිය ජනාධිපතිවරණ සමයේ දෙමළ ජනතාව යළි නොමග යැවීමට ඇතැම් දේශපාලන බලවේග උත්සාහ දැරූ බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=7703", "Category": null, "Parent URL": null}