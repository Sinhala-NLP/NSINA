{"Source": "Adaderana", "Timestamp": "March 19, 2010 09:40 am", "Headline": "අමෙරිකාව හා රුසියාව අතර නව ගිවිසුමක්", "News Content": "අමෙරිකා එක්සත් ජනපදය සහ රුසියාව න්‍යෂ්ටික අවි හරණය සම්බන්ධයෙන් කඩිනමින් නව ගිවිසුමකට එළඹීමට තීරණය කර තිබේ. මේ වන විට ඊට අදාළ සැලකිය යුතු වර්ධනයක් අත් කර ගෙන ඇති බව අමෙරිකානු රාජ්‍ය ලේකම් හිලරි ක්ලින්ටන් පවසයි. මොස්කව් හීදී ඒකාබද්ධ මාධ්‍ය හමුවක දී අදහස් දැක් වූ ක්ලින්ටන් සහ රුසියානු විදේශ අමාත්‍ය සර්ගි ලැව් රෝල් සඳහන් කළේ ඉතා ඉක්මනින් අදාළ අවසන් එකඟතාවන් වලට පැමිණීමට හැකිවනු ඇති බවය. හිලරි ක්ලින්ටන් දෙදින සංචාරය සඳහා රුසියාවට පැමිණ ඇත. එහි දී ඉරාන න්‍යෂ්ටික වැඩපිළිවෙල සම්බන්ධයෙන් ද අවධානය යොමුව ඇති බව සඳහන්ය.", "URL": "https://sinhala.adaderana.lk/news.php?nid=7373", "Category": null, "Parent URL": null}