{"Source": "Adaderana", "Timestamp": "October 20, 2013 08:31 am", "Headline": " නි. කතානායකට ගැමියන්ගේ විරෝධය ", "News Content": "ගාල්ල, හබරාදූව ප්‍රදේශයේ විහාරස්ථානයකට පානීය ජල සැපයුම ලබානොදීමට එරෙහිව එම විහාරස්ථානයේ භික්ෂූන් වහන්සේ සහ ප්‍රදේශවාසීන් නියෝජ්‍ය කාතානායක චන්දිම වීරක්කොඩි මහතාට විරෝධය පළ කර තිබේ. ප්‍රදේශවාසීන් පෙන්වාදෙන්නේ අදාළ ප්‍රදේශයේ අර්බුදයක්ව පවතින පිරිසිඳු පානීය ජලය ලබාගැනීම සඳහා ව්‍යාපෘතියක් ක්‍රියාත්මක වුව ද එමගින් ප්‍රදේශයේ විහාරස්ථානයට ජල සැපයුම ලබාදීමට බලධාරීන් ක්‍රියා කර නොමැති බවයි. ඊයේ පස්වරුවේ නියෝජ්‍ය කතානායකවරයා එම ප්‍රදේශයට ගිය අතර එහිදී ප්‍රදේශවාසීන්ගෙන් අදාළ ක්‍රියාව සම්බන්ධයෙන් ඔහුට විරෝධය එල්ල විය. එහිදී ගම්වැසියෙකු කියා සිටියේ මේ රැස්ව සිටින ඔබගේ ඡන්ද දායකයින් පිරිස පන්සලට වතුර ලබාදෙන ලෙසට හඬා වැටෙන බවයි. “වතුර දෙන්නම් කියලා අපි ඡන්දය ගත්තෙත් නෑ” යනුවෙන් එහිදී නියෝජ්‍ය කතානායක චන්දිම වීරක්කොඩි මහතා අදහස් දැක්වීය.", "URL": "https://sinhala.adaderana.lk/news.php?nid=38239", "Category": null, "Parent URL": null}