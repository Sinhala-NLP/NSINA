{"Source": "Adaderana", "Timestamp": "March 9, 2019 04:05 pm", "Headline": "එංගලන්තයට ජය", "News Content": "සංචාරක එංගලන්ත කණ්ඩායම සහ බටහිර ඉන්දීය කොදෙව් කණ්ඩායම සමඟ පැවති දෙවන විස්සයි විස්ස තරගය ලකුණු 137 කින් ජයග්‍රහණය කිරීමට එංගලන්ත කණ්ඩායම සමත්ව ඇත. තරගයේ කාසියේ වාසිය දිනූ බටහිර ඉන්දීය කොදෙව් කණ්ඩායම ප්‍රථමයෙන් පන්දුවට පහරදීමේ අවස්ථාව එංගලන්ත කණ්ඩායමට ලබාදුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 06ක් බිඳ වැටී ලකුණු 182 ක් ලබා ගත්තේය. ජයග්‍රාහී ඉලක්කය හඹා ගිය බටහිර ඉන්දීය කොදෙව් කණ්ඩායමට පන්දුවාර 11යි පන්දු 05ක් අවසානයේ සියළු දෙනා දැවී ලබා ගත හැකි වුයේ ලකුණු 45 ක් පමණකි. මෙම ලකුණු තත්ත්වය බටහිර ඉන්දීය කොදෙව් කණ්ඩායමක් විස්සයි විස්ස තරගයකදී දැවී ගිය දෙවන අඩුම ලකුණු ප්‍රමාණය වෙයි.", "URL": "https://sinhala.adaderana.lk/news.php?nid=105776", "Category": null, "Parent URL": null}