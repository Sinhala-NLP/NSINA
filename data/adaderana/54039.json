{"Source": "Adaderana", "Timestamp": "September 23, 2015 04:47 pm", "Headline": "ඌව මහඇමතිට විරෝධයක්", "News Content": "පස්සර ප්‍රාදේශීය සභාවේ හිටපු මන්ත්‍රීවරයෙකුට පහරදුන් බවට චෝදනා කරමින් ඌව පළාත් ප්‍රධාන අමාත්‍ය චාමර සම්පත් දසනායක මහතාට එරෙහිව අද උද්ඝෝෂණයක් පැවැත්වුණි.අද පෙරවරුවේ ඌව පළාත් සභාව ඉදිරිපිට මෙම උද්ඝෝෂණය පැවති බව අද දෙරණ වාර්තාකරු සඳහන් කළේය. ඌව පළාත් සභා එක්සත් ජාතික පක්ෂ මන්ත්‍රී තිස්ස කුට්ටිආරච්චි මහතා ඇතුළු එක්සත් ජාතික පක්ෂ පාක්ෂිකයින් පිරිසක් මෙම උද්ඝෝෂණයට එක්ව සිටියහ. ඔවුන් පවසන්නේ ඌව පළාත් ප්‍රධාන අමාත්‍යවරයා පසුගිය 20 වැනිදා පස්සර ප්‍රාදේශීය සභාවේ හිටපු මන්ත්‍රීවරයෙකු වන රුක්මන් ගාමිණි රාජපකෂ මහතාට පහර දී ඇති බවයි.මේ අතර අදාළ හිටපු මන්ත්‍රීවරයා මේ වන විට රෝහල්ගතව ප්‍රතිකාර ලබමින් සිටින අතර සිද්ධිය සම්බන්ධයෙන් පස්සර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=54039", "Category": null, "Parent URL": null}