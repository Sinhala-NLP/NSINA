{"Source": "Adaderana", "Timestamp": "May 19, 2010 02:14 pm", "Headline": "ජනතාවත් ආණ්ඩුත් වගකිව යුතුයි", "News Content": "කොළඹ නගරය ආශ්‍රිතව සිදුකර ඇති අනවසර ඉදිකිරීම් තරාතිරම නොබලා ඉවත් කිරීමට කටයුතු කරන බව වාරිමාර්ග හා ජල කළමනාකරණ නියෝජ්‍ය අමාත්‍ය එස්.එම්.චන්ද්‍රසේන මහතා පවසයි. අමාත්‍යවරයා පෙන්වා දෙන පරිදි අනවසර ඉදිකිරීම් හේතුවෙන් ජලමාර්ග අවහිර වීමේ ගැටලුවට, පැවති ආණ්ඩු මෙන්ම සියලු ජනතාව වගකිය යුතු බවයි. අද කොළඹ පැවති මාධ්‍ය හමුවකට එක්වෙමින් එස්.‍එ‍ම් .චන්ද්‍රසේන මහතා මේ අදහස් පළ කළේය. මෙම අවස්ථාවට එක්වෙමින් අදහස් දැක්වු වාරිමාර්ග දෙපාර්තමේන්තුවේ අධ්‍යක්ෂ එච්.පී.එස්.සෝමවීර මහතා කියා සිටියේ කොළඹ නගරය ආශ්‍රිතව අනවසර ඉදිකිරීම් සිදුකර ඇති පුද්ගලයන් සඳහා විකල්ප ක්‍රියාමාර්ග ගැනීමට ජනාධිපතිවරයා උපදෙස් ලබාදී ඇති බවයි. ඒ අනුව අද පස්වරුව වන විට ඊට අදාළ වාර්තාවක් ඉදිරිපත් කරන ලෙස ජනාධිපතිවරයා දන්වා ඇතැයි ද ඔහු පැවසීය.", "URL": "https://sinhala.adaderana.lk/news.php?nid=8499", "Category": null, "Parent URL": null}