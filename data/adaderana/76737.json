{"Source": "Adaderana", "Timestamp": "August 27, 2017 09:08 am", "Headline": " වසර 13කට පසු අමෙරිකාවට දරුණු සුළි කුණාටු", "News Content": "වසර 13කට පසු අමෙරිකාවට බලපෑ දරුණු සුළි කුණාටු තත්ත්වය මේ වන විට පහව ගොස් තිබේ. අමෙරිකානු ආපදා අංශ පවසන්නේ ප්‍රදේශ කිහිපයකට දැඩි වර්ෂාව සහ ගංවතුර තත්ත්වයක් ඇති විය හැකි බවයි. සුළි කුණාටුවෙන් වැඩිම බලපෑම සිදුව ඇත්තේ ටෙක්සාස් ප්‍රාන්තයටයි. එහි වෙරළබඩ ප්‍රදේශ රැසකට පැයට සැතපුම් 125ක පමණ වේගයකින් රොක්පෝට් නගරයට කඩා වැදුණු සුළි කුණාටුවෙන් ගොඩනැගිලි සහ නිවාසවලට දැඩි අලාභහානී සිදුව ඇති අතර ගස් කඩා වැටීමෙන් විදුලි සැපයුම ද ඇණ හිට තිබේ. අමෙරිකානු වාර්තා පවසන්නේ සුළි කුණාටුවට ලක්වු ඇතැම් ප්‍රදේශවලට සහන සේවකයන්ට ළඟා වීමේ දුෂ්කරතා පවතින බවයි. සුළි කුණාටුව හේතුවෙන් මේ වන විට එක් අයෙකු මියගොස් ඇති බව වාර්තාවේ.", "URL": "https://sinhala.adaderana.lk/news.php?nid=76737", "Category": null, "Parent URL": null}