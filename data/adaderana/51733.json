{"Source": "Adaderana", "Timestamp": "June 2, 2015 05:12 pm", "Headline": "පොසොන් දන්සැල් 13ක් තහනම් කරයි", "News Content": "පොසොන් පොහොය නිමිත්තෙන් දිවයින පුරා පැවති දන්සැල් 13 ක් තහනම් කර තිබේ.මහජන සෞඛ්‍ය පරීක්ෂකවරුන්ගේ සංගමයේ ලේකම් සෙනරත් බණ්ඩාර මහතා සඳහන් කළේ පරිභෝජනයට නුසුදුසු ආහාර සහ සනීපාරක්ෂාවට අහිතකර ලෙස ආහාර පිළියෙල කර තිබු දන්සැල් මෙලෙස තහනම් කළ බවයි.ගාල්ල - මාතර වාරියපොළ ගල්ගමුව ඇතුළු ප්‍රදේශ කිහිපයක දන්සැල් මෙලෙස තහනම් කර තිබේ.දිවයින පුරා දන්සැල් 8963ක් ලියාපදිංචි වී ඇති අතර එම දන්සැල් පරීක්ෂා කිරීම සඳහා මහජන සෞඛ්‍ය පරීක්ෂක නිලධාරීන් 2000කට ආසන්න ප්‍රමාණයක් යොදවා ඇති බව සඳහන්ය. අද දිනය වන විට දන්සැල් 6712ක් පරීක්ෂාවට ලක් කළ බව සෙනරත් බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=51733", "Category": null, "Parent URL": null}