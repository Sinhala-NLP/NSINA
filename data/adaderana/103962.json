{"Source": "Adaderana", "Timestamp": "February 9, 2019 10:18 am", "Headline": "වාහන සේවා මධ්‍යස්ථානයකදී සිදුවූ අනතුරකින් 02ක් රෝහලට", "News Content": "බලංගොඩ ප්‍රදේශයේ වාහන සේවා මධ්‍යස්ථානයකදී සිදුවූ අනතුරකින් පුද්ගලයින් දෙදෙනෙකු තුවාල ලබා රෝහල්ගතකර තිබේ. බලංගොඩ නගරයේ පිහිටි වාහන සේවා මධ්‍යස්ථානයකට නඩත්තු කිරීමේ කටයුතු සඳහා රැගෙනවිත් තිබූ විශාල ප්‍රමාණයේ ලොරි රථයක් ඊයේ(08) පස්වරුවේ මෙලෙස අනතුරට ලක්ව තිබේ. එහි රියදුරු විසින් නඩත්තු කටයුතු සිදු කරන අතරවාරයේ රථය පණගන්වාඇති අතර සේවා ස්ථානය පිහිටි ගොඩනැගිල්ලටද හානි කරමින් රථය පෙරලී ඇති බව අප වාර්තාකරු සඳහන් කළේය. අනතුරින් සේවා ස්ථානයට පැමිණ සිටි පුද්ගලයෙක් සහ රථයේ රියදුරු තුවාල ලබා බලංගොඩ මූලික රෝහලට ඇතුළත් කර තිබේ. අප වාර්තාකරු සඳහන් කළේ මේ අතර බලංගොඩ මූලික රෝහලේ සුළු සේවකයින් අතිකාල සේවාවෙන් ඉවත්ව සිටීම හේතුවෙන් ප්‍රතිකාර ලබා දීමට දැඩි ප්‍රමාදයක් සිදුවූ බවයි.", "URL": "https://sinhala.adaderana.lk/news.php?nid=103962", "Category": null, "Parent URL": null}