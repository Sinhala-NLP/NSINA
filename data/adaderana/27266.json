{"Source": "Adaderana", "Timestamp": "September 9, 2012 05:52 pm", "Headline": " අම්පාරේ මනාපෙන් පළමු තැන දයා ගමගේටයි", "News Content": "එක්සත් ජාතික පක්ෂයේ ජාතික සංවිධායක දයා ගමගේ මහතා නැගෙනහිර පළාත් සභා මැතිවරණයේදී අම්පාර දිස්ත්‍රීක්කයේ වැඩිම මනාප ලබා ගැනීමට සමත්ව තිබේ. ඔහු ලබාගෙන ඇති මනාප සංඛ්‍යාව 41,064ක් වන අතර එක්සත් ජනතා නිදහස් සන්ධානයෙන් තරග වැදුණු විමලවීර දිසානායක මනාප 31,815ක් ලබාගෙන ඇත. එසේම සන්ධානයේ උදුම්මා ලෙබ්බේ මනාප 24,033ක් ලබා ගැනීමට සමත්ව ඇත. එක්සත් ජාතික පක්ෂයේ චන්ද්‍රදාස ගලප්පත්ති මනාප 20,559ක්ද, මුස්ලිම් කොංග්‍රසයේ ඒ. ලෙබ්බේ මනාප 32,330ක්ද ලබා ගැනීමට සමත්ව තිබේ.", "URL": "https://sinhala.adaderana.lk/news.php?nid=27266", "Category": null, "Parent URL": null}