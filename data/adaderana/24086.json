{"Source": "Adaderana", "Timestamp": "May 8, 2012 08:21 am", "Headline": "ඒකාබද්ධ විපක්ෂයක් ලෙස ජාතික ප්‍රශ්නයට විසඳුම් දෙනවා ", "News Content": "ඒකාබද්ධ විපක්ෂයක් ලෙස ජාතික ප්‍රශ්නයට විසඳුම් ලබාදීමට කටයුතු කරන බව එක්සත් ජාතික පක්ෂය පවසයි. දෙමළ ජාතික සන්ධානය සමග ඊයේ(07) පස්වරුවේ මේ සම්බන්ධයෙන් විශේෂ සාකච්ඡාවක් පැවැත්වූ බව එම පක්ෂයේ මහලේකම් තිස්ස අත්තනායක මහතා සඳහන් කළේය. එක්සත් ජාතික පක්ෂයේ ඉදිරි‍ දේශපාලන වැඩපිළිවෙළ සම්බන්ධයෙන් පක්ෂයේ ප්‍රධානීන් අතර පැවති සාකච්ඡාවකින් අනතුරුව දෙමළ ජාතික සන්ධා‍නයේ මන්ත්‍රීවරුන් හමුවූ බව තිස්ස අත්තනායක මන්ත්‍රීවරයා ප්‍රකාශ කළේය. එක්සත් ජාතික පක්ෂයේ පාර්ලිමේන්තු මන්ත්‍රීවරුන් බොහෝදෙනෙකු අදාළ සාකච්ඡාව සඳහා සහභාගි වූ බව අද දෙරණ වෙත අදහස් දක්වමින් ඒ මහතා කියා සිටියේය.", "URL": "https://sinhala.adaderana.lk/news.php?nid=24086", "Category": null, "Parent URL": null}