{"Source": "Adaderana", "Timestamp": "December 14, 2017 11:21 am", "Headline": "මෙරට ඉඩම් මනින්න ඇමරිකාවට දෙනවට මිනින්දෝරුවෝ එරෙහි වෙති", "News Content": "මෙරට ඉඩම් මැන සිතියම් කිරීමේ කොන්ත්රාත්තුව ඇමරිකාවට ලබාදීමට විරෝධය පළකරමින් 15 දා විරෝධතා ක්‍රිමාර්ගයකට යන බව රජයේ මිනින්දෝරු සංගමය පවසයි. අනතාවට හිමිකම් ඔප්පු ලබා දීමේ ක්‍රිවලිය විධිමත් කිරීම බව පවසා ලංකාවේ ඉඩම් මැන සිතියම් ගත කිරීමේ විශේෂ වැඩපිළිවෙළක් සඳහා ඇමරිකාවේ ආයතනයකට බාරදී රට තවත් ණය උගුලක පැටවීමට රජය ගෙන ඇති තීරණයට විරෝධය පා 15 දිනරජයේ මිනින්දෝරු සංගමය කොළඹ දී විරෝධතා වයක් පවත්වන බව දඹුල්ල ප්‍රදේශයේ දී විශේෂ මාධ්‍ය හමුවක් කැඳවමින් රජයේ මිනින්දෝරු සංගමයේ සභාපති දුමිදු උඩගොඩ මහතා පැවසීය. මෙම ඉඩම් මැනුම් කර ඇමරිකානු සමාගමකට ලබාදීම සඳහා කැබිනට් අනුමැතිය ලබා ගෙන තිබෙන බවත් එහි සංගමයේ සභාපති දුමිදු උඩගොඩ මහතා පැවසීය. මිනින්දෝරු සංගමයේ සභාපතිවරයා වැඩිදුරටත් කියා සිටියේ ලංකාවේ ඉඩම් මැනීම් කිරීම් සිතියම් ගත කිරීම ආදී සියලු තත්ත්වයන් ඒකරාශි කිරීම සඳහා ඇමරිකාවේ පිහිටි trimble inc නම් සමාගමකට ලබාදීම සඳහා වත්මන් ආණ්ඩුව මේ වන විට සියලූ කටයුතු සූදානම් කර තිබෙන බවය. මේ සඳහා ඇමරිකාව ශ්‍රී ලංකා රජයට ණය මුදලක් ලබා දී එම මුදලින් ඇමරිකානු නියෝජිතයෝ පැමිණ ශ්‍රී ලංකාවේ සිතියම් ගත කිරීම බරපතළ ප්‍රශ්නයක් බව පෙන්වා දුන්නේය. මේ ක්‍රියාවලිය නතර නොකළ හොත් සිදුවන්නේ ශ්‍රී ලංකාවේ ඇති රක්ෂාවට බරපතළ ප්‍රශ්නයක් මෙමගින් පැන නගින බව ය. රටේ ඇති පැරණිතම දෙපාර්තමේන්තුවට අත තියන්නට රටේ ජනතාවට හැර විදේශිය කිසි කෙනකුට නොදෙන බවත් එහි වගකීම දෙව්ර මතට ගෙන රටේ සියලු ප්‍රගතිශීලි ජනතාව සමඟ එක්ව විරෝධය දක්වන බවද ඔහු පැවසීය.", "URL": "https://sinhala.adaderana.lk/news.php?nid=81510", "Category": null, "Parent URL": null}