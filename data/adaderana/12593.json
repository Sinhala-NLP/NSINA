{"Source": "Adaderana", "Timestamp": "December 4, 2010 11:12 am", "Headline": "අධික වර්ෂාව නිසා කොටදෙනියාවේ පවුල් 15 ක්  අවතැන්", "News Content": "පවතින අධික වර්ෂාපතනය හේතුවෙන් දිවුලපිටිය, ප්‍රාදේශීය ලේකම් කාර්යාලයට අයත් කොටදෙනියාව පොලිස් වසමේ පවුල් 15 ක් අවතැන්ව සිටියි. මාඔය පිටාර ගැලීම හේතුවෙන් ඉංගම්මාරුව නැමැති ගම්මානයේ ‍පවුල් මෙසේ අවතැන් ව සිටින බව පොලිසිය සඳහන් කරනු ලැබීය. එම පවුල් 15ට අයත් සාමාජිකයින් 77 දෙනෙකු මේ වන විට බඩල්ගම කණිෂ්ඨ විද්‍යාලයේ තාවකාලිකව රඳවා ඇති බව සඳහන්ය. ඔවුන්ට අවශ්‍ය සුභසාධන පහසුකම් සැපයීමට දිවුලපිටිය ප්‍රාදේශීය ලේකම් කාර්යාලය කටයුතු යොදා තිබේ.", "URL": "https://sinhala.adaderana.lk/news.php?nid=12593", "Category": null, "Parent URL": null}