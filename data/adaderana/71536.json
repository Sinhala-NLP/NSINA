{"Source": "Adaderana", "Timestamp": "March 30, 2017 01:39 pm", "Headline": "විමල් රජයේ සාක්ෂිකරුවෙක් විය යුතුයි", "News Content": "රාජපක්ෂ ආණ්ඩුව සමයේ සිදුවු සියලු වංචා හා දුෂණ පිළිබඳ හෙළිකර, ඒ සම්බන්ධයෙන් පාපොච්චාරණයක් සිදුකර රජයේ සාක්ෂිකරුවෙක් වීමට විමල් වීරවංශ මහතාට අවස්ථාව හිමිව ඇතැයි පුරවැසි සංවිධාන එකමුතුවේ සමාජික අකලංක හෙට්ටිආරච්චි මහතා පවසයි. අද (30) පැවති මාධ්‍ය හමුවට එක් වෙමින් ඔහු මේ බව කියා සිටියේ ය. විමල් වීරවංශ මහතා කිසිම අවස්ථාවක තමා වරදක් සිදු නොකළ බව ප්‍රකාශ කරන්නේ නැති බවත් තමා පමණක් නොව වාහන අවභාවිතා කරනු ලැබු තවත් අය ඉන්නවා යැයි ප්‍රකාශ කිරීම නිදහසට කරුණක් නොවන බවත් අකලංක මහතා තව දුරටත් පැවසීය. විමල් වීරවංශ මහතා රජයේ සාක්ෂිකරුවෙක් වශයෙන් ඉදිරිපත් වන්නේ නම් සිවිල් සංවිධාන ලෙස ඒ සම්බන්ධයෙන් රජයට බලපෑමක් කිරීමට ඉදිරිපත් විය හැකි බවත් අධිකරණ තීන්දුවට එරෙහිව උපවාස කිරීම සාධාරණයක් ලබා ගත හැකි පිළිතුරක් නොවන බවත් අකලංක හෙට්ටිආරච්චි මහතා තව දුරටත් කියා සිටියේය.", "URL": "https://sinhala.adaderana.lk/news.php?nid=71536", "Category": null, "Parent URL": null}