{"Source": "Adaderana", "Timestamp": "May 10, 2017 11:28 am", "Headline": "සංචාරක පකිස්ථාන හා කොදෙව් කණ්ඩායම අතර තෙවන සහ අවසන් තරඟය අද", "News Content": "සංචාරක පාකිස්ථාන කණ්ඩායම සහ බටහිර ඉන්දීය කොදෙව් කණ්ඩායම අතර තෙවන සහ අවසන් ටෙස්ට් ක්‍රිකට් තරඟය අද(10) ආරම්භ වේ.මෙම ටෙස්ට් තරගය පාකිස්ථාන ජ්‍යෙෂ්ඨ ක්‍රීඩකයින් දෙදෙනෙකු සහභාගී වන අවසන් ජාත්‍යන්තර තරඟය වීම විශේෂත්වයකි.ජ්‍යෙෂ්ඨ ක්‍රීඩකයින් වන මිස්බා උල්හක් සහ යුනිස්ඛාන් තමන් කොදෙව් කණ්ඩායම සමඟ පැවැත්වෙන ටෙස්ට් තරගාවලියෙන් අනතුරුව ජාත්‍යන්තර ක්‍රිකට් පිටියෙන් සමුගන්නා බවට මීට පෙර නිවේදනය කළේය. පාකිස්ථාන කණ්ඩායම වෙනුවෙන් 2000 වසරේදී ටෙස්ට් වරම් හිමිකරගත් 39 හැවිරිදි යුනිස්ඛාන් මේ දක්වා තරඟ 117කට සහභාගී වී ටෙස්ට් ලකුණු 10,046ක් ලබාගෙන තිබේ.42 හැවිරිදි වියේ පසු වන මිස්බා උල්හක් 2001 වසරේ දී නවසීලන්ත කණ්ඩායමට එරෙහිව ටෙස්ට් වරම් හිමිකරගත් අතර ඔහු මේ දක්වා ටෙස්ට් තරග 74කට සහභාගී වී ලබාගෙන ඇති ලකුණු සංඛ්‍යාව 5,161කි.පාකිස්ථාන කණ්ඩායම සහ බටහිර ඉන්දීය කොදෙව් කණ්ඩායම අතර තරග තුනකින් සමන්විත ටෙස්ට් තරඟාවලිය එකට එකක් ලෙස කණ්ඩායම් දෙකම සම තත්ත්වයේ පසු වේ.", "URL": "https://sinhala.adaderana.lk/news.php?nid=73025", "Category": null, "Parent URL": null}