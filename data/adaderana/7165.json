{"Source": "Adaderana", "Timestamp": "March 10, 2010 09:26 am", "Headline": "මිලිබෑන්ඩ් ගේ නියෝජිතයෙක් ලංකාවේ", "News Content": "බ්‍රිතාන්‍ය විදේශ කටයුතු පිළිබඳ ස්ථීර උපලේකම් ශ්‍රිමත් පීටර් රිකෙට්ස් මහතා දිවයිනට පැමිණ තිබේ. බ්‍රිතාන්‍ය විදේශ ලේකම් ඩේවිඩ් මිලිබෑන්ඩ් මහතාගේ නියෝජිතයෙකු ලෙස මොහු මෙරට සංචාරයක නිරත වන බව සඳහන් වේ. ශ්‍රීමත් පීටර් රිකෙට්ස් මහතා අද දිනය තුළ විදේශ අමාත්‍ය රෝහිත බොගොල්ලාගම මහතා හමුවී සාකච්ඡා කිරීමට නියමිත බව විදේශ කටයුතු අමාත්‍යාංශය පවසයි. ඩේවිඩ් මිලිබෑන්ඩ් මහතා ශ්‍රී ලංකාව සම්බන්ධයෙන් පසුගියදා පල කළ ප්‍රකාශයක් පිළිබඳව මෙහිදි සාකච්ඡාවට බඳුන් වනු ඇති බව සඳහන් වේ. ඩේව්ඩ් මිලිබෑන්ඩ් විසින් එල්.ටී.ටී.ඊ හිතවාදී\"‍ගෝලීය ද්‍රවිඩ සමුළුව\"ඇමතීම හා එහිදී ශ්‍රීලංකාවේ ජාතික ප්‍රශ්නයට අදාළව පල කළ අදහස් පසුව මාධ්‍ය මගින් විවාදයට ලක්විය.", "URL": "https://sinhala.adaderana.lk/news.php?nid=7165", "Category": null, "Parent URL": null}