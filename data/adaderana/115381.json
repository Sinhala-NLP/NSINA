{"Source": "Adaderana", "Timestamp": "July 31, 2019 07:10 am", "Headline": "දුම්රියෙන් වැටී පාසල් සිසුවෙකු රෝහලට", "News Content": "වේයන්ගොඩ පොලිස් වසමේ හීන්දෙනිය දුම්රියස්ථානය අසලදී පාසල් සිසුවෙකු දුම්රියෙන් වැටී තුවාල ලබා රෝහල්ගත කර තිබේ. ඊයේ(30) දහවල් 1.45ට පමණ මෙම අනතුර සිදුව ඇති බව පොලීසිය පවසයි. කොළඹ කොටුවේ සිට වේයන්ගොඩ බලා ධාවනය වූ දුම්රියකින් මෙම පාසල් සිසුවා වැටී ඇති බවට වාර්තා වෙයි. මෙම අනතුරින් තුවාල ලැබු පාසල් සිසුවා වතුපිටිවල රෝහලට ඇතුළත් කර ඇති බව වේයන්ගොඩ පොලීසිය පවසයි. මෙලෙස තුවාල ලබා ඇත්තේ 15හැවිරිදි කළගෙඩිහේන ප්‍රදේශයේ පදිංචි උඩුගම්පල පාසලක 10වන වසරේ ඉලනුම සිසුවෙකි.", "URL": "https://sinhala.adaderana.lk/news.php?nid=115381", "Category": null, "Parent URL": null}