{"Source": "Adaderana", "Timestamp": "June 11, 2012 05:16 pm", "Headline": "දැව ජාවාරම්කරුවන් අල්ලන්න ගිය වන නිලධාරීන් අමාරුවේ ", "News Content": "බිබිල අඩවි වන කාර්යාලයට අයත් නිල්ගල රක්ෂිතයේ දැව ජාවාරම්කරුවන් අත්අඩංගුවට ගැනීමට ගිය වන අඩිවි නිලධාරීන් ප්‍රදේශවාසීන්ගේ ග්‍රහණයටලක්ව තිබේ. ලුණුමිදෙල්ල දැව තොගයක් ප්‍රවාහනය කිරීමට සූදානම්ව ඇති බවට ලැබුණු තොරතුරක් මත අඩවි වන නිලධාරීන් රක්ෂිත වනයට ගොස් ඇති බව වාර්තා වේ. එහි දී කොටබෝව, ගොඩිගමුව ප්‍රදේශයේ ප්‍රදේශවාසීන් බලහත්කාරයෙන් දැව තොගය ලොරි රථ දෙකකින් රැගෙන යාමට උත්සහකර ඇති අතර නිලධාරීන්ට ආයුධ පෙන්වා තර්ජනය කර ඇත. පසුව මැදගම පොලිසියේ නිලධාරීන් ද පැමිණ පිරිස පාලනය කිරීමට උත්සහ කළ ද එය අසාර්ථක වීම නිසා පොලිස් විශේෂ කාර්යය බලකායේ නිලධාරීන් ද එම ස්ථානයට ගොස් තිබිණි. කෙසේ වෙතත් දැව තොගය බිබිල අඩවි වන කාර්යාලයට රැගෙන ආ බව වාර්තා වේ.", "URL": "https://sinhala.adaderana.lk/news.php?nid=24945", "Category": null, "Parent URL": null}