{"Source": "Adaderana", "Timestamp": "December 26, 2012 10:00 am", "Headline": "ශ්‍රී ලංකාවට දරුණු පසුබෑමක්", "News Content": "වෝන් මුරලි ‍කුසලාන ටෙස්ට් තරගාවලියේ දෙවන ටෙස්ට් තරගයේ පළමු ඉනිම ක්‍රීඩා කළ ශ්‍රී ලංකා කණ්ඩායමේ බලාපොරොත්තු සුන් කරමින් ඔවුන් දරුණු පසුබෑමකට ලක් කළ ඔස්ට්‍රේලියානු පන්දු යවන්නන් ශ්‍රී ලංකා පළමු ඉනිම ලකුණු 156ට සීමා කරන ලදී. සංගක්කාර ලකුණු 58ක් ලබාගෙන ටෙස්ට් ලකුණු 10,000 සම්පූර්ණ කළ අතර ප්‍රසන්න ජයවර්ධන ලබාගත් ලකුණු 24 හැරුණුවිට සෙසු සියලු ක්‍රීඩකයින් අඩු ලකුණු සංඛ්‍යවකට දැවී ගියහ. ඒ අනුව ආරම්භක පිතිකරුවන් ලෙස පිටියට පිවිසි දිමුත් කරුණාරත්න ලකුණු 5ක්, තිලකරත්න ඩිල්ෂාන් ලකුණු 11ක්ද, මීට අමතරව නායක මහේල ජයවර්ධන ලකුණු 3ක්, තිලාන් සමරවීර ලකුණු 10ක්, ඇන්ජලෝ මැතිව්ස් ලකුණු 15ක්, රංගන හේරත් ලකුණු 14ක්, ෂමින්ද එරංග ලකුණු 4ක් ලබාගත් අතර ධම්මික ප්‍රසාද් හා චානක වෙලගෙදර ලකුණු නොලබාම පිටියෙන් ඉවත් වූහ. ඔස්ට්‍රේලියානු කණ්ඩායමේ මිචෙල් ජොන්සන් කඩුලු 4ක් බිඳ හෙළීමට සමත් විය. තරගය මෙල්බර්න්හි පැවැත්වෙයි.", "URL": "https://sinhala.adaderana.lk/news.php?nid=30255", "Category": null, "Parent URL": null}