{"Source": "Adaderana", "Timestamp": "June 30, 2018 09:23 am", "Headline": "ලක්ෂ 84 ක මැණික් ගල් තොගයක් හොර පාරෙන් ලංකාවට ගෙනාපු විදෙස් ජාතිකයෙක් අත්අඩංගුවට", "News Content": "රුපියල් ලක්ෂ 84ක් පමණ වටිනා මැණික් ගල් තොගයක් නීතිවිරෝධි ලෙස මෙරටට රැගෙන ආ විදෙස් ජාතික පුද්ගලයෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබේ. ඊ.කේ 451 දරණ ගුවන් යානයේ ඩුබායි සිට මාලදිවයින හරහා අදාළ පුද්ගලයා මෙරටට පැමිණ ඇති බව ගුවන් තොටුපල රේගුව සඳහන් කළේය. සැකකරු පරික්ෂා කිරිමේදී ඔහු සතුව තිබී රූසැෆර් වර්ගයේ මැණික් ගල් 858ක් රේගු නිළධාරින් විසින් සොයාගෙන තිබේ. සැකකරු 63 හැවිරිදි උගන්ඩා ජාතිකයෙකු බව ගුවන් තොටුපල රේගුව සදහන් කළේය. මේ අතර රුපියල් ලක්ෂ 20ක් පමණ වටිනා රන් බිස්කට් තොගයක් නීතිවිරෝධි ලෙස මෙරටට රැගෙන ආ ශ්‍රී ලාංකික පුද්ගලයෙකු කටුනායක ගුවන්තොටුපල රේගුව විසින් අත්අඩංගුවට ගෙන තිබේ. සැකකරු 37 හැවිරිදි පුද්ගලයෙකු වන අතර ඔහුගේ ශරිරය තුළ තිබී රන් බිස්කට් 03ක් සොයාගත් බවයි රේගු නිළධාරින් සදහන් කළේය.", "URL": "https://sinhala.adaderana.lk/news.php?nid=91726", "Category": null, "Parent URL": null}