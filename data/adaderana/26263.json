{"Source": "Adaderana", "Timestamp": "August 2, 2012 12:40 pm", "Headline": "ජාතික ක්‍රියාකාරී සැලැස්මට අමෙරිකානු ප්‍රසාදය", "News Content": "ශ්‍රී ලංකා රජය විසින් ජාතික ක්‍රියාකාරී සැලැස්මක් නිකුත්කිරීම පිළිබඳව අමෙරිකා එක්සත් ජනපදය සිය ප්‍රසාදය පළකරයි. උගත් පාඩම් හා සංහිඳියා කොමිෂන් සභාව විසින් කරනු ලැබූ නිර්දේශ මුළුමනින්ම ක්‍රියාත්මක කිරීමට තමන් විසින් දිගුකාලීනව දිරිමත් කර ඇති බව ශ්‍රී ලංකාවේ අමෙරිකානු තානාපති කාර්යාලය විසින් නිකුත් කළ නිවේදනයක දැක්වෙයි. ජාතික ක්‍රියාකාරී සැලැස්ම මුළුමනින්ම ක්‍රියාවට නැංවීම දිගු කාලීන සංහිඳියාවකට හා තිරසාර සාමයකට අනුබල දී ශ්‍රී ලංකා පුරවැසියන් සියලුදෙනාටම යහපතක් උදාකරනු ඇතැයි තමන් විශ්වාස කරන බව එකී නිවේදනයේ වැඩිදුරටත් කියැවෙයි.", "URL": "https://sinhala.adaderana.lk/news.php?nid=26263", "Category": null, "Parent URL": null}