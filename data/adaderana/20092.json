{"Source": "Adaderana", "Timestamp": "November 18, 2011 08:55 pm", "Headline": "වැවක දියනෑමට ගිය සයදෙනෙක් දියේ ගිලී මරුට", "News Content": "අද(18) පස්වරුවෙහි ගිරිඋල්ල, වෑත්තෑව අවාරගොඩ වැවෙහි, දිය නෑමට ගිය පුද්ගලයින් පිරිසකගෙන් පිරිමි දෙදෙනෙකු සහ කාන්තාවන් හතරදෙනෙකු දියේ ගිලී මියගොස් ඇත. මෘත ශරිර දැනට දඹදෙණිය රෝහලේ තබා ඇති බව පොලිසිය පවසයි. වැල්ලවත්තේ පදිංචි 42 හැවිරිදි අබ්දුල් කරිම් මොහොමඩ් සියාම්, 16 හැවිරිදි රජිදා සියාම්, 19 හැවිරිදි සප්නා රිම්සාන්, ස්ත‍්‍රි, වයස අවුරුදු 19, 38 හැවිරිදි පාතිමා පස්රියා සියාම්, කොළඹ 12 පදිංචි 17 හැවිරිදි සුමෛයා සිද්ධික් සහ කොළඹ 02 පදිංචි 39 හැවිරිදි මොහොමඩ් පවුමි යන පිරිස මෙසේ මරණයට පත්ව තිබේ. මෙම පිරිස ගිරිඋල්ල ප‍්‍රදේශයේ ඥාති නිවසක පැවැති දිවා භොජනයක් සදහා පැමිණ සිටියදී, දිය නෑමට ගොස් මෙම අනතුරට ගොදුරුවී ඇති බව පොලිසිය පවසයි. ගිරිඋල්ල පොලීසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=20092", "Category": null, "Parent URL": null}