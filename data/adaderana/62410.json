{"Source": "Adaderana", "Timestamp": "July 25, 2016 11:00 am", "Headline": "මරණ 2ක්-3ක් රෝහලට", "News Content": "අල්ගම - නිට්ටඹුව මාර්ගයේ කරවිට ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තවත් පුද්ගලයින් තිදෙනෙකු තුවාල ලබා තිබේ.ලොරි රථයක් සහ මෝටර් රථයක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ පුද්ගලයින් 05 දෙනෙකු ප්‍රතිකාර සඳහා වතුපිටිවල රෝහලට ඇතුළත් කිරීමෙන් පසු එක් පුද්ගලයෙකු මියගොස් තිබේ.බරපතළ තුවාල ලැබූ අනෙක් තුවාලකරුවන් සිව් දෙනා වැඩිදුර ප්‍රතිකාර සඳහා කොළඹ ජාතික රෝහලට රැගෙන යමින් සිටියදී තවත් එක් තුවාලකරුවෙකු රාගම ප්‍රදේශයේදී මියගිය ගොස් ඇති බව පොලීසිය පැවසුවේය.මියගොස් ඇත්තේ කෑගල්ල සහ පාහියන්කඩවල යන ප්‍රදේශවල පදිංචිව සිටි 21 හැවිරිදි සහ 32 හැවිරිදි පුද්ගලයින් දෙදෙනෙකි.මෘත ශරීර වතුපිටිවල රෝහලේ සහ රාගම රෝහලේ තැන්පත් කර ඇති බව පොලීසිය පැවසුවේය.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වරකාපොල පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62410", "Category": null, "Parent URL": null}