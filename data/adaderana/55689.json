{"Source": "Adaderana", "Timestamp": "December 13, 2015 09:54 am", "Headline": "ඉහළ පෙලේ අමෙරිකානු නිලධාරියෙකු හෙට දිවයිනට!", "News Content": "තවත් ඉහළ පෙලේ අමෙරිකානු රාජ්‍ය නිලධාරියෙකු මෙරට සංචාරයකට සූදානම් වන බව වාර්තා වෙයි. ඒ අනුව අමෙරිකානු තානාපති උපදේශක තෝමස් ෂැනන් මහතා හෙට දිවයිනට පැමිණීමට නියමිතය. ශ්‍රී ලංකාවේ අමෙරිකානු තානාපති කාර්යාලය සඳහන් කර ඇත්තේ තෝමස් ෂැනන් මහතා මේ වන විට බංග්ලාදේශයේ සංචාරයක නිරත වන බවයි. මෙරටට පැමිණෙන අමෙරිකානු තානාපති උපදේශකවරයා ජ්‍යෙෂ්ඨ රජයේ නිලධාරින්, පාර්ලිමේන්තු පක්ෂ නායකයින් සහ සිවිල් සංවිධාන නියෝජිතයින් සමග සාකච්ඡා කිරීමට නියමිතය. අමෙරිකානු ආධාර යටතේ නැගෙනහිර පළාතේ ක්‍රියාත්මක සංවර්ධන ව්‍යාපෘති කිහිපයක් නිරීක්ෂණය කිරීමට ද තෝමස් ෂැනන් මහතා පියවර ගනු ඇත.", "URL": "https://sinhala.adaderana.lk/news.php?nid=55689", "Category": null, "Parent URL": null}