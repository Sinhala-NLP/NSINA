{"Source": "Adaderana", "Timestamp": "January 24, 2018 10:01 am", "Headline": "බෝම්බ පිපිරීම් දෙකකින් 22ක් මැරිලා", "News Content": "ලිබියාවේ බෙංගාසි නගරයේ සිදුවූ බෝම්බ පිපිරීම් දෙකකින් පුද්ගලයින් 22කු මියගොස් තිබේ. මරාගෙන මැරෙන කාර් බෝම්බ දෙකක් මෙලෙස පුපුරා ගොස් ඇති අතර පුද්ගලයින් 30කට අධික පිරිසක් තුවාල ලබා ඇති බව විදෙස් මාධ්‍ය සඳහන් කළේය. පළමු කාර් බෝම්බය මුස්ලිම් දේවස්ථානයක් ඉදිරිපිට, බැතිමතුන් දේව මෙහෙය අවසන් වී පිටතට පැමිණෙන අවස්ථාවේදී පුපුරාගොස් තිබේ. ඊට සුළු මෙහොතකට පසු ඒ ආසන්න ප්‍රදේශයේම අනෙක් කාර් බෝම්බය ද පුපුරා ගොස් ඇති බව සඳහන්ය. ප්‍රහාරයේ වගකීම මෙතෙක් කිසිවෙකු බාරගෙන නැත.", "URL": "https://sinhala.adaderana.lk/news.php?nid=83429", "Category": null, "Parent URL": null}