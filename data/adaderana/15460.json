{"Source": "Adaderana", "Timestamp": "April 14, 2011 08:33 am", "Headline": "අවුරුදු අසිරියේ සෑබෑ හිමිකාරිත්වය දරුවන්ටයි", "News Content": "අලුත් අවුරුදු අසිරියේ සෑබෑ හිමිකරුවන් වන්නේ දරුවන් බව ජනාධිපති මහින්ද රාජපක්ෂ මහතා පවසයි. දරුවන්ට නිදහසේ අවුරුදු සිරි විඳ ගැනීමටත් අවුරුදු නැකත් චාරිත්‍ර වාරිත්‍ර සිදු කිරීමටත් අවස්ථාව ලබා දිය යුතු බව ඔහු සඳහන් කරයි. දරුවන්ට නිදහසේ අවුරුදු සිරිය විඳ ගැනීම සඳහා මතින් තොරව අවුරුදු සමරන ලෙස සියලු දෙනාගෙන් ජනාධිපතිවරයා ඉල්ලා සිටියි. මෙවර අලුත් අවුරුද්ද සැමරෙන්නේ රටේ කෘෂිකර්මාන්තයේ මෙන්ම සෑම අංශයකම නිෂ්පාදනය ද සංවර්ධනය ද උදා කරමින් සිටින අවදියක බව ජනාධිපති මහින්ද රාජපක්ෂ මහතා පෙන්වා දෙයි. එබැවින් මෙවර අවුරුද්ද තුළ නැවුම් හැඟීම් මෙන්ම ප්‍රබෝධය ද වඩාත් සෑම දෙනා තුළම වර්ධනය වන බව ‍හෙතෙම පවසයි.", "URL": "https://sinhala.adaderana.lk/news.php?nid=15460", "Category": null, "Parent URL": null}