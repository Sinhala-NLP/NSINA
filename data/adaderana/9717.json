{"Source": "Adaderana", "Timestamp": "July 20, 2010 08:03 am", "Headline": "පළාත් පාලන සමුළුව අද කොළඹදී ", "News Content": "2010 පළාත් පාලන ජාතික සමුළුව අද කොළඹ දී ආරම්භ වේ. අද සහ හෙට පළාත් පාලන ආයතන 330 ක සහභාගීත්වයෙන් බත්තරමුල්ල ජනකලා කේන්ද්‍රයේ දී මෙම සමුළුව පැවැත්වීමට කටයුතු යොදා ඇති බව පළාත් පාලන සහ පළාත් සභා අමාත්‍යාංශය පවසයි. මෙම සමුළුවට සමගාමීව දිවයිනේ විශිෂ්ඨතම පළාත් පාලන ආයතන සඳහා ස්වර්ණ පුරවර සම්මාන උළෙල ද පැවැත්වීමට කටයුතු යොදා තිබේ. පළාත් පාලන සහ පළාත් සභා අමාත්‍ය ඒ. එල්. එම් අතාවුල්ලා මහතාගේ ප්‍රධානත්වයෙන් පැවැත්වෙන මෙම සමුළුව සඳහා දිවයිනේ සියලුම මහනගර සභා, නගර සභා සහ ප්‍රාදේශීය සභා වල ප්‍රධානීන් සහභාගී වීමට නියමිතය. මෙහි දී මදුරු උවදුර වැළැක්වීම සඳහා ඩෙංගු මර්දනය පිළිබඳව විශේෂ දේශන කිහිපයක් පැවැත්වීමට ද කටයුතු යොදා ඇත.", "URL": "https://sinhala.adaderana.lk/news.php?nid=9717", "Category": null, "Parent URL": null}