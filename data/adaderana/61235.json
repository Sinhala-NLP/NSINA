{"Source": "Adaderana", "Timestamp": "June 19, 2016 09:26 am", "Headline": "ඇඹිලිපිටිය කඩදාසි කම්හල යළි ගොඩනඟනවා", "News Content": "දේශීය කර්මාන්ත ශක්තිමත් කිරීම සහ විදේශීය වෙළෙඳාම ශක්තිමත් කිරීම නව රජයේ ප්‍රතිපත්තිය බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ වසා දමා ඇති ඇඹිලිපිටිය කඩදාසි කම්හල ජාතික සම්පතක් ලෙස යළි ගොඩනගන බවයි.ඇඹිලිපිටිය ශ්‍රී බෝධීරාජ ධර්මායතනයේ අභිනවයෙන් ඉදිකරන ලද ශ්‍රී සර්වඥ ධාතු මන්දිරය විවෘත කිරීමේ අවස්ථාවට එක්වෙමින් ජනාධිපතිවරයා මේ පිළිබඳ අදහස් පළ කළේය.ගවයින් නිදහස් කොට මුදාහැරීම සඳහා මහවැලි අධිකාරියට අයත් අක්කර 100ක භූමි ප්‍රමාණයක් ශ්‍රී බෝධිරාජ පදනම වෙත පවරාදීම ද ජනාධිපති මෛත්‍රීපාල සිරිසේන මහතා අතින් සිදුවුණි.", "URL": "https://sinhala.adaderana.lk/news.php?nid=61235", "Category": null, "Parent URL": null}