{"Source": "Adaderana", "Timestamp": "June 29, 2018 11:47 am", "Headline": "ඒකාබද්ධ යුද අභ්‍යාස එක දිගටම කරගෙන යන්න දෙගොල්ලම කැමති වෙලා", "News Content": "අමෙරිකාව සහ ජපානය ඒකාබද්ධ යුද අභ්‍යාස අඛණ්ඩව පවත්වාගෙන යාම සඳහා එකඟතාව පල කර ඇති බව විදේස් මාධ්‍ය පවසයි. අමෙරිකානු ආරක්ෂක ලේකම් ජිම් මැටිස්, අද (29) ජපාන ආරක්ෂක අමාත්‍ය ඉට්සුනොරි ඔනොදෙරා සමඟ ද්විපාර්ශ්වික සාකච්ඡාවල නිරත වීය. ඒ අනුව දෙරට අතර ඒකාබද්ධ යුද අභ්‍යාස තවදුරටත් පවත්වාගෙන යාමට එකඟතාව පල කර ඇත. අමෙරිකාව සහ ආසියානු කලාපිය රටවල් අතර සබඳතා බිඳ වැටෙමින් පැවතීම හේතුවෙන් නව එකඟතාව ඔවුන්ගේ විශ්වාසය ඉහළ නැංවිමට හේතුවනු ඇති බව විචාරකයින් පවසයි.", "URL": "https://sinhala.adaderana.lk/news.php?nid=91682", "Category": null, "Parent URL": null}