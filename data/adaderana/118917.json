{"Source": "Adaderana", "Timestamp": "September 12, 2019 10:12 am", "Headline": "ගම්පහෙන් පොහොට්ටුව ලකුණ ඒකමතිකව තීන්දුයි", "News Content": "ශ්‍රී ලංකා පොදු ජන පෙරමුණ ඉදිරි මැතිවරණ සඳහා පොහොට්ටුව සළකුණින් තරග වැදිය යුතු බවට එම පක්ෂයේ ගම්පහ දිස්ත්‍රික් මාසික කමිටු රැස්වීමේදීද ඒකමතිකව සම්මත වී තිබේ. මෙම රැස්වීමට එක් වූ පාර්ලිමේන්තු මන්ත්‍රී නිමල් ලන්සා මහතා පැවසුවේ, මෙම තීරණය ඉදිරියේදී ශ්‍රී ලංකා පොදුජන පෙරමුණට දැනුම් දෙන බවයි. ඊයේ පැවති ශ්‍රී ලංකා පොදු ජන පෙරමුණේ ගම්පහ දිස්ත්‍රික් මාසික කමිටු රැස්වීමදී ඉදිරි මැතිවරණ කටයුතු පිළිබබඳ සකච්ඡා කළ බව පාර්ලිමේන්තු මන්ත්‍රී ප්‍රසන්න රණතුංග සඳහන් කළේය. ශ්‍රී ලංකා පොදු ජන පෙරමුණේ ගම්පහ දිස්ත්‍රික් මාසික කමිටු රැස්වීම එක්සත් ජනතා නිදහස් සන්ධාන පාර්ලිමේන්තු මන්ත්‍රී ප්‍රසන්න රණතුංග මහතාගේ ගම්පහ පිහිටි දේශපාලන සම්බන්ධීකරණ කාර්යාලයේදී ඊයේ පැවැත්වුණි.", "URL": "https://sinhala.adaderana.lk/news.php?nid=118917", "Category": null, "Parent URL": null}