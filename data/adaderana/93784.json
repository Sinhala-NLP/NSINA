{"Source": "Adaderana", "Timestamp": "August 4, 2018 08:48 am", "Headline": "තල්මසුන් සිව්දෙනකුගේ මළ සිරුරු ගැන වන ජීවි නිලධාරින්ගේ අවධානයට", "News Content": "මාසයකට ආසන්න කාලයක් තුළදි පුත්තලම මුහුදු තිරයේදි මරණයට පත්ව ගසා ගෙන එන ලද තල්මසුන් මත්ස්‍යයන් සිව්දෙනකුගේ සිරුරු ගොඩ ගැසිම පිළිබඳව වන ජීවි නිලධාරින් දැඩි අවධානය යොමු ඇති බව පුත්තලම දිස්ත්‍රික් වන ජීවි සහකාර අධ්‍යක්ෂ ඩබ්ලිව්. .එම්.කේ. එස් . චන්ද්‍රරත්න මහතා පවසයි. පසුගිය ජුලි 7 දින කන්දකුලිය ඉච්චන්කාඩු මුහුදු තිරයේදි පළමු තල්මසාගේ සිරුර ගොඩ ගසා තිබු අතර දෙවන තල්මස් සිරුර ජුලි 16 දින ද නැවත කන්දකුලිය කුඩාව මුහුදු තිරයට 17 දිනද ගොඩ ගසා තිබුනි .අවසන් වරට තල්මසකුගේ සිරුරක් අගෝස්තු 3 දින පුත්තලම නිර්මල පුර මුහුදු තිරයටද ගොඩ ගසා තිබුනි . මෙසේ අවස්ථා හතරකදි පුත්තලම මුහුදු තිරයේදි හමුවු තල්මසුන් පේරා බුදින් ( ෆිල්ටර් ෆිඩ් ) වර්ගයට අයත් වන අතර හමුවු සිරුරු පරික්ෂා කිරිමේදි අඩි 30 -35 දිගකින් යුත් එකම කාල වකවානුවකට අයත් තල්මසුන් බවට වනජීවි නිළධාරින් පවසයි. මෙසේ ගොඩ ගසා තිබු තල්මසුන්ගේ සිරුරු වල ශරිර කොටස් ඉවත් වි තිබු අතර අවසන් වරට අගොස්තු 3 දින නිර්මලපුර මුහුදු තිරයට ගොඩ ගැසු තල්මසාගේ සිරුරේ හිස නොතිබු අතර තැනින් තැන කිසියම් ආයුධයකින් කල කැපිම් දකින්නට ඇති බව ධිවරයින්ද පවසයි. මේ පිළිබදව අදහස් දක්වමින් කල්පිටිය වන ජිවි අඩවි ආරක්ෂක එම්.එම්.කේ .මොරතැන්න මහතා පවසා සිටියේ “ මේ ආකාරයට තල් මසුන් ගේ සිරුර ගොඩ ගැසිම අපිටත් ප්‍රශ්ණයක් . මේ තල්මසුන් ගැඹුරු මුහුදේ දි යම් සිදුවිමකට මුහුන දෙනවා දැයි ප්‍රශ්ණයක් වෙලා . අනික් කාරණය තමා මේ සමය තල්මසුන්ගේ ප්‍රජනන ක්‍රියාවලිය සිදුවන කාල වකවානුව . අනික් සතුන් සේම තල්මසුන් අතරද ප්‍රජනන ක්‍රියාවලිය සිදුවන කාලවලදි ගැටුම් ඇති වන බවට අපිට තොරතුරු තිබෙනවා . එම නිසා එවැනි ගැටුම් ද නැතිනම් වෙනත් ආවේනික රෝගයක්ද යන්න සොයා බැලිමට අපි මේ වන විට තල්මසුන්ගේ සිරුරු වල කොටස් නාරා ආයතනයට ලබා දි තිබෙනවා ඩි.එන් .ඒ පරික්ෂණ සදහා එයින් ලැබෙන තොරතුරු මත ඉදිරියේදි අපි අපේ පරික්ෂණ විධිමත් කරන්න සුදානමින් සිටිනවා . තවත් කරුණක් තමා මේ මරණයට පත්ව ඇති තල්මසුන් එකම වර්ගයකට අයත් .ඔවුන් පේරා බුදින් කියන වර්ගයේ විශේෂය .ඒ නිසා අපි අවධානය නිසි ලෙස යොමු කරනවා යැයි ඔහු පවසයි.", "URL": "https://sinhala.adaderana.lk/news.php?nid=93784", "Category": null, "Parent URL": null}