{"Source": "Adaderana", "Timestamp": "June 18, 2012 06:23 am", "Headline": " මහාපරිමාණ සූදු පොළක් වටලයි-22 ක් අත්අඩංගුවේ", "News Content": "මාරවිල පොලිස් බලප්‍රදේශයට අයත් ලුණුවිල,බණ්ඩිරිප්පුව ප්‍රදේශයේ පවත්වාගෙන ගිය කුකුළන් කෙටවීමේ පොරපිටියක් හා සූදු පොළක් පොලීසිය විසින් වටලා තිබේ. වෙන්නප්පුව පොලීසිය විසින් ඊයේ රාත්‍රීයේ සිදුකරන ලද මෙම වැටලීමේදී පුද්ගලයින් 22 දෙනකු අත්අඩංගුවට ‍ගෙන ඇත. ඊට අමතරව පොර කුකුළන් 8 දෙනකු,ත්‍රී රෝද රථ 3 ක්,යතුරු පැදි 13 ක් හා මුදලින් රු.5520 ක් පොලීසිය විසින් සිය භාරයට ගෙන ඇති බව පොලීසිය සඳහන් කරයි. කාලයක් තිස්සේ පවත්වාගෙන ගොස් ඇති මෙම සූදු පොළ ප්‍රාදේශීය දේශපාලනඥයින්ගේ හා පොලීසියේ උසස් නිලධාරීන්ගේ සහය ඇතිව පවත්වාගෙන ගොස් ඇති බවට චෝදනා එල්ලවන බව අද දෙරණ වාර්තාකරු කියා සිටියි. සැකකරුවන් අද(18)දින මාරවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25112", "Category": null, "Parent URL": null}