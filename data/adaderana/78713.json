{"Source": "Adaderana", "Timestamp": "October 14, 2017 05:58 pm", "Headline": " ඉන්දීය ට්‍රෝලර් යාත්‍රා 6ක් යළි එරටට බාර දෙයි", "News Content": "මෙරට මුහුදු සීමාව උල්ලංඝණය කරමින් නීති විරෝධී ලෙස ධීවර කටයුතුවල නිරතවීම හේතුවෙන් නාවික හමුදා අත්අඩංගුවට පත් වූ ඉන්දීය ට්‍රෝලර් යාත්‍රා 06 ක් යළි එරටට ලබාදී තිබේ. ඉන්දීය වෙරළාරක්ෂක නිලධාරීන්ට අයත් “රානී ගයිදින්ලිව්“ යන නෞකාව වෙත අදාළ ට්‍රෝලර් යාත්‍රා බාරදීම සිදු කළ බව නාවික හමුදාව සඳහන් කළේය. සැප්තැම්බර් මස 30 වන දින සිට මෙරට අත්අඩංගුවේ තිබූ ඉන්දීය ට්‍රෝලර් යාත්‍රා අතරින් යාත්‍රා 26ක් මේ වන විට නාවික හමුදාව විසින් ඉන්දීය රජය වෙත බාරදී ඇති බව සඳහන්ය.", "URL": "https://sinhala.adaderana.lk/news.php?nid=78713", "Category": null, "Parent URL": null}