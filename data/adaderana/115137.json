{"Source": "Adaderana", "Timestamp": "July 27, 2019 02:17 pm", "Headline": "මරණ දඬුවම ක්‍රියාත්මක කිරීමට අමෙරිකාව ගත් තීරණයට දැඩි විවේචන", "News Content": "වසර 16ක පසු මරණ දඬුවම යළි ක්‍රියාත්මක කිරීම සඳහා ඇමෙරිකානු රජය ගෙන ඇති තීරණය සම්බන්ධයෙන් මානව හිමිකම් සංවිධාන සහ ඩිමොක්‍රටික් පක්ෂ දේශපාලනඥයින් දැඩි විවේචන එල්ල කර ඇත. ඩිමොක්‍රටික් පක්ෂයේ ජනාධිපති ධූර අපේක්ෂකත්වයට තරග කරන දේශපාලනඥයින් කිහිප දෙනෙකු මරණ දඬුවම අහෝසි කරන ලෙස ඉල්ලා ඇති බවයි විදෙස් වාර්තා සදහන් කළේය. ඇමෙරිකාවේ නීතිපති විලියම් බාර් පසුගියදා ප්‍රකාශ කළේ රැඳවියන් පස් දෙනෙකුට මරණ දඬුවම ක්‍රියාත්මක කිරිමට තීරණය කර ඇති බවයි. ළමුන් සහ වයස්ගත පුද්ගලයින් ඝාතනය කිරීම් හෝ දූෂණය කිරීම් සම්බන්ධයෙන් වැරදිකරුවන් වූ පුද්ගලයින් 05 දෙනෙකු හට මරණ දඩුවම ක්‍රියාත්මක කිරිමට නියමිත බව සඳහන්. අවසන් වරට අමෙරිකාව මරණ දඬුවමක් ක්‍රියාත්මක කර ඇත්තේ 2003 වසරේදීයි.", "URL": "https://sinhala.adaderana.lk/news.php?nid=115137", "Category": null, "Parent URL": null}