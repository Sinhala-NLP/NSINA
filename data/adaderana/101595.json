{"Source": "Adaderana", "Timestamp": "December 31, 2018 05:22 pm", "Headline": "හලාවත වතු කම්කරුවන් පාරට බසී", "News Content": "හලාවත වැවිලි සමාගමට අයත් පළුගස්වැව වත්තේ කම්කරුවන් අද(31) පෙරවරුවේ සිට අඛණ්ඩ වැඩවර්ජනයක් ආරම්භ කර තිබේ. දැනට ගෙවන රුපියල් 600 දිනක වැටුප රුපියල් 1000 දක්වා ඉහළ දමන ලෙස හා වාර්ෂික ලාභාංශ ඉක්මනින් බෙදා දෙන ලෙසත් ඉල්ලා සිටීම මේ වැඩ වර්ජනයේ අරමුණ බව ලංකා වතු සේවා සංගමයේ පළුගස්වැව ශාඛාවේ ලේකම් කේ .ඒ සමන් කුමාරි මහත්මිය පැවසිය. මේ වැඩ වර්ජනය හේතුවෙන් අද දිනයේ පළුගස්වැව වත්තේ සියලු කටයුතු ඇනහිට ඇත. තමනට ඉක්මනින් විසඳුමක් නොලැබුණහොත් අනෙක් වතු කරාද මේ වර්ජනය ව්‍යාප්ත කරන බව වැඩ වැඩවර්ජනයේ නිරත කම්කරුවන් පැවසිය.", "URL": "https://sinhala.adaderana.lk/news.php?nid=101595", "Category": null, "Parent URL": null}