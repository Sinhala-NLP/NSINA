{"Source": "Adaderana", "Timestamp": "March 29, 2018 12:24 pm", "Headline": "අමෙරිකාව ඉරටත් අත තියයි", "News Content": "සූර්යයාගේ වායුගෝලය වෙත අභ්‍යවකාශ යානයක් යැවීමට අමෙරිකානු විද්‍යාඥයින් පිරිසක් සූදානම් වෙයි. මේ වන විට එහි නිෂ්පාදන කටයුතු අවසන් අදියරට පැමිණ ඇති බව විදෙස් වාර්තා පවසයි. පාර්කර් සෝලාර් ප්‍රෝබ් යනුවෙන් නම් කර ඇති අභ්‍යවකාශ යානය කිලෝමීටර් මිලියන7ක් පමණ සූර්යයා සමීපයට ගමන් කරනු ඇති. සෙල්සියස් අංශක 1371ක පමණ උෂ්ණත්වයක් යටතේ සූර්යයාගේ වායුගෝලය තුළ රැඳී සිටීමට හැකි අයුරින් එය නිර්මාණය කර තිබෙනවා. ඉන් ලබා ගන්නා දත්ත ඇසුරින් සූර්යයාගේ මතුපිටට වඩා එහි රැස් වළල්ල උණුසුම් වීමට හේතුව සොයා බැලීමට විද්‍යාඥයින් බලාපොරොත්තු වෙයි. ලබන ජූලි මාසයේදී යානය අභ්‍යවාකාශගත කිරීමට නියමිතයි. මේ අතර අළුතින් ග්‍රහලෝක සොයා ගැනීම සඳහා අභ්‍යවකාශ යානයක් යැවීමට සූදානම් බව නාසා ආයතනය පවසයි. පෘථිවිය අයත් සෞරග්‍රහ මණ්ඩලයේ පිටත පිහිටි මෙතෙක් පරීක්ෂණ සිදු කර නොමැති ග්‍රහලෝක පිළිබඳ තොරතුරු සොයා බැලීම එහි අරමුණයි. යානය ලබන අප්‍රේල් 16 වන දින ෆැල්කන් 9 වර්ගයේ රොකට් යානයක් මගින් අභ්‍යවකාශ ගත කෙරෙනු ඇති.", "URL": "https://sinhala.adaderana.lk/news.php?nid=86566", "Category": null, "Parent URL": null}