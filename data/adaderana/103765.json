{"Source": "Adaderana", "Timestamp": "February 6, 2019 10:23 am", "Headline": "කිම් ජොං-ට්‍රම්ප් දෙවන හමුවට දින තීන්දුයි", "News Content": "උතුරු කොරියානු නායකයා සමඟ පැවැත්වෙන දෙවන හමුව පැවැත්වෙන දිනය අමෙරිකානු ජනාධිපති ඩොනල්ඩ් ට්‍රම්ප් විසින් නිවේදනය කර ඇත. ඒ අනුව ලබන 27 සහ 28 යන දෙදින වියට්නාමයේදී එම හමුව පැවැත්වෙන බව අමෙරිකානු ජනාධිපතිවරයා ප්‍රකාශ කර ඇත. උතුරු කොරියානු නායක කිම් ජොං අන් සහ අමෙරිකානු ජනාධිපති ඩොනල්ඩ් ට්‍රම්ප් අතර ඓතිහාසික ප්‍රථම හමුව පසුගිය ජුනි මාසයේ සිංගප්පූරුවේදී පැවැත්විණ.", "URL": "https://sinhala.adaderana.lk/news.php?nid=103765", "Category": null, "Parent URL": null}