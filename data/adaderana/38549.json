{"Source": "Adaderana", "Timestamp": "November 2, 2013 11:17 am", "Headline": "රුපියල් ලක්ෂ 25ක රත්‍රන් රේගුවේදී හිරවෙයි", "News Content": "රුපියල් ලක්ෂ 25ට ආසන්න වටිනාකමින් යුතු රත්‍රන් කම්බි 03ක් රැගෙන විදෙස් ගත වීමට උත්සාහ කළ ශ්‍රී ලාංකිකයෙකු කටුනායක ගුවන් තොටුපළ රේගු නිලධාරීන් විසින් අත්අඩංගුවට ගෙන තිබේ. ඉන්දියාවේ බැංගලෝර් බලා යාමට සුදානම්ව සිටි පුද්ගලයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. සැකකරුගේ ගමන් බෑගය පරීක්ෂා කිරීමේ දී මෙම රත්‍රන් කම්බි සොයාගෙන ඇත. සැකකරුට රුපියල් 50, 000 දඩයක් නියම කර ඇති අතර ගුවන් තොටුපළ රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38549", "Category": null, "Parent URL": null}