{"Source": "Adaderana", "Timestamp": "June 19, 2016 05:12 pm", "Headline": "පාසල් දැරියගේ ඝාතනයේ සැකකරු මාට්ටු", "News Content": "බදුල්ල, රිදිමාලියද්ද ප්‍රදේශයේ දී පාසල් දැරියක් අපයෝජනය කර ඝාතනය කිරීමේ ‍සිද්ධිය සම්බන්ධ සැකකරු පොලීසිය විසින් අත්අඩංගුවට ගෙන තිබේ.සිද්ධිය පිළිබඳ සිදුකළ විමර්ශන අනුව අනාවරණය වූ තොරතුරු මත සැකකරු අත්අඩංගුවට ගත් බව මහියංගනය පොලීසිය පැවසුවේය.රීදිමාලියද්ද ප්‍රදේශයේ දී ඝාතනයට ලක්වූ දැරිය පාසල් ගොස් පැමිණෙමින් සිටියදී අදාළ පුද්ගලයා විසින් පැහැරගෙන අපයෝජනයට ලක් කර තිබේ.අත්අඩංගුවට ගත් සැකකරු රිදිමාලියද්ද ප්‍රදේශයේම පදිංචිකරුවෙක් වන අතර ඔහු දැරිය අතුරුදන් වූ අවස්ථාවේ ඇය සෙවීම සඳහා සහය වී ඇති බව ද සඳහන්ය.", "URL": "https://sinhala.adaderana.lk/news.php?nid=61248", "Category": null, "Parent URL": null}