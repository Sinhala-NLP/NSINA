{"Source": "Adaderana", "Timestamp": "August 28, 2017 08:21 am", "Headline": "ආරක්ෂක සමුළුව ජනපති ප්‍රධානත්වයෙන් ", "News Content": "කොළඹ ආරක්ෂක සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(28) පැවැත් වෙයි. දෙදිනක් පුරා කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී මෙම ආරක්ෂක සමුළුව පැවැත්වෙන බව ශ්‍රී ලංකා යුද හමුදා මූලස්ථානය සඳහන් කළේය. 08 වන වරට පවත්වන ආරක්ෂක සමුළුව මෙවර තේමාව වී ඇත්තේ ප්‍රචන්ඩ අන්තවාදයට එරෙහිවීම - ගෝලීය ප්‍රවණතා යන්නයි. මේ සඳහා දෙස් විදෙස් නියෝජිතයින් 800ක් පමණ සහභාගීවිමට නියමිතව තිබේ. ආරක්ෂක සමුළුව සම්බන්ධයෙන් කරුණු පැහැදිලි කරමින් යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා අදහස් දැක්වීය.", "URL": "https://sinhala.adaderana.lk/news.php?nid=76781", "Category": null, "Parent URL": null}