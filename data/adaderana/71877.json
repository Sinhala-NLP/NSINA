{"Source": "Adaderana", "Timestamp": "April 8, 2017 02:55 pm", "Headline": " ඝාතකයින් 2ක් පෝරකයට තීන්දුයි", "News Content": "යාපනය සහ කල්මුණ යන මහාධිකරණ මඟින් පුද්ගලයින් දෙදෙනෙකුට මරණ දඩුවම නියම කර තිබේ. යාපනය ඩෙල්ෆ්ට් ප්‍රදේශයේදී 12 හැවිරිදි දැරියක් දුෂණය කර හිසට ගලකින් පහරදී ඝාතනය කිරීමේ සිද්ධියක් සම්බන්ධයෙන් වරදකරු වූ පුද්ගලයෙකුට යාපනය මහාධිකරණය මගින් මරණ දඩුවම නියම කර ඇති බව පොලීසිය පැවසුවේය. ඩෙල්ෆ්ට්, 10 කොටස ප්‍රදේශයේ පදිංචි 36 හැවිරිදි පුද්ගලයෙකුට මෙලෙස මරණ දඩුවම නියම කර ඇති බව සඳහන්ය. මේ අතර දමන බෞද්ධ ජනපදය ප්‍රදේශයේදී මුගුරකින් පහරදී පුද්ගලයෙකු ඝාතනය කිරීමේ සිද්ධියක් සම්බන්ධයෙන් වරදකරු වූ සැකකරුවෙකුට මරණ දඩුවම නියම කර තිබේ. කල්මුණ මහාධිකරණය මඟින් අදාළ සැකකරුට මරණ දඩුවම නියම කර ඇති බව පොලීසිය පැවසුවේය. අම්පාර, දීඝවාපීය ප්‍රදේශයේ පදිංචි 34 හැවිරිදි පුද්ගලයෙකුට මෙලෙස මරණ දඩුවම නියම වී තිබේ.", "URL": "https://sinhala.adaderana.lk/news.php?nid=71877", "Category": null, "Parent URL": null}