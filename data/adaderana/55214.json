{"Source": "Adaderana", "Timestamp": "November 20, 2015 12:19 pm", "Headline": "හිටපු නි.ඇමති සරත් කුමාරට ඇප! ", "News Content": "රාජකාරියේ නිරතව සිටි පොලිස් නිලධාරියෙකුට බැන තර්ජනය කිරිමේ සිද්ධියක් සම්බන්ධයෙන් චෝදනා එල්ල වී තිබූ හිටපු නියෝජ්‍ය අමාත්‍ය සරත් කුමාර ගුණරත්න මහතා ඇප මත මුදා හැරිමට මීගමුව මහේස්ත්‍රාත් අධිකරණය නියෝග කර තිබේ.රුපියල් ලක්ෂ 05 බැගින් වූ ශරිර ඇප දෙකක් මත සරත් කුමාර ගුණරත්න මහතා මුදාහැරිමට අධිකරණය නියෝග කළ බව අද දෙරණ වාර්තාකරු සඳහන් කළේය.පසුගිය ජනාධිපතිවරණ සමයේ මීගමුව නගරයේදී රාජකාරියේ නිරතව සිටි පොලිස් නිලධාරියෙකුට බැන තර්ජනය කිරිම සම්බන්ධයෙන් හිටපු නියෝජ්‍ය අමාත්‍යවරයාට චෝදනා එල්ල වී තිබුණි.අධිකරණයෙන් නිකුත් කරන ලද නොතිසියකට අනුව ඔහු අද මිගමුව මහේස්ත්‍රාත් අධිකරණය හමුවේ පෙනී සිටි බව වාර්තාවෙයි.ඒ අනුව ඔහු මුදාහැරිමට නියෝග කළ අධිකරණය නීතිපතී උපදෙස් ලැබෙන තුරු නඩු විභාගය අත්හිටුවිමට තීරණය කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=55214", "Category": null, "Parent URL": null}