{"Source": "Adaderana", "Timestamp": "July 22, 2011 03:15 pm", "Headline": "මහනුවර දුම්රිය ස්ථානයේ මැදිරි 3 ක් ගිනි ගනියි ", "News Content": "මහනුවර දුම්රිය ස්ථාන අංගනයේ නවතා තිබූ දුම්රිය මැදිරි 03 ක හදිසියේ ගින්නක් හටගෙන තිබේ. ගින්නෙන් දුම්රිය මැදිරි දෙකකට දැඩි හානී සිදුවී ඇති බව මහනුවර දුම්රිය ස්ථානයේ ස්ථානාධිපතිවරයා සඳහන් කළේය. පස්වරු 6.10 ට පොල්ගහවෙල බලා පිටත්ව යාමට නියමිතව තිබූ දුම්රිය වෙනුවෙන් අදාළ මැදිරි අනුයුක්ත කිරීමට නියමිතව තිබු බව සඳහන්ය. සිද්ධියෙන් කිසිවෙකුටත් තුවාල සිදුවී නොමැති බව ස්ථානාධිපතිවරයා ප්‍රකාශ කළේය. මහනුවර ගිනි නිවන ඒකකයේ නිලධාරීන් ගින්න මැඩපැවැත්වීමට කටයුතු කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=17565", "Category": null, "Parent URL": null}