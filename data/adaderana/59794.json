{"Source": "Adaderana", "Timestamp": "May 4, 2016 11:21 am", "Headline": " අලුතින් ඖෂධ වර්ග 19ක් නිපදවයි", "News Content": "මෙම වසරේ සිට රාජ්‍ය ඖෂධ නීතිගත සංස්ථාව විසින් නව ඖෂධ වර්ග 19ක් නිෂ්පාදනය කිරීමට සැලසුම් කර ඇති බව සෞඛ්‍ය අමාත්‍යාංශය පවසයි.රාජ්‍ය ඖෂධ නීතිගත සංස්ථාවේ සභාපති වෛද්‍ය සයුරු සමරසුන්දර මහතා පැවසුවේ ඖෂධ නිෂ්පාදන ධාරිතාව වර්ධනය කිරීම සඳහා ද සැලසුම් රැසක් සකස් කර ඇති බවයි.ඒ යටතේ රත්මලාන ප්‍රදේශයේ පිහිටි කර්මාන්ත ශාලාවට අමතරව මහනුවර සහ වත්තල යන ප්‍රදේශවල කර්මාන්ත ශාලා ආරම්භ කිරීමට නියමිත බව ඔහු පැවසුවේය. රාජ්‍ය ඖෂධ නිෂ්පාදන නීතිගත සංස්ථාව මේ වන විට ඖෂධ වට්ටෝරු 48ක් නිෂ්පාදනය කරන අතර මෙම වසරේ පළමු කාර්තුව තුළ පමණක් ඖෂධ වට්ටෝරු 38ක් නිෂ්පාදනය කර ඇති බව සෞඛ්‍ය අමාත්‍යාංශය කීවේය.", "URL": "https://sinhala.adaderana.lk/news.php?nid=59794", "Category": null, "Parent URL": null}