{"Source": "Adaderana", "Timestamp": "April 27, 2016 04:18 pm", "Headline": "දූෂණ විරෝධීන් හඬ නගයි", "News Content": "ලංකා ට්‍රාන්ස්ෆෝමර් ආයතනයේ සිදුවී ඇති බව කියන මුල්‍ය අක්‍රමිකතාවක් සම්බන්ධයෙන් දූෂණ විරෝධී හඬ සංවිධානය දුෂණ මර්දන කමිටු ලේකම් කාර්යාලයට පැමිණිල්ලක් ඉදිරිපත් කර තිබේ.අද(27) පෙරවරුවේ එම පැමිණිල්ල ඉදිරිපත් කළ බව දූෂණ විරෝධී හඩ සංවිධානයේ කැඳවුම්කරු වසන්ත සමරසිංහ මහතා සඳහන් කළේය.ලංකා ට්‍රාන්ස්ෆෝමර් ආයතනයේ ලාභාංශ එහි පාලනාධිකාරිය විසින් තම පුද්ගලික ගිණුම්වලට බැර කර ඇති බවට දූෂණ විරෝධී හඬ සංවිධානය වෙත තොරතුරු ලැබී ඇති අතර ඒ පිළිබඳව අදාළ පැමිණිල්ල ඉදිරිපත් කර ඇති බව සඳහන්ය. 2015 වසරේ ද ලංකා ට්‍රාන්ස්ෆෝමර් ආයතනය සම්බන්ධයෙන් එම සංවිධානය විසින් දූෂණ මර්දන ලේකම් කාර්යාලයට පැමිණිල්ලක් ඉදිරිපත් කර තිබේ. කෙසේවෙතත් අදාළ පැමිණිල්ල විභාගයට නොගෙන කල් දමන බව වසන්ත සමරසිංහ මහතා පෙන්වා දෙයි.", "URL": "https://sinhala.adaderana.lk/news.php?nid=59574", "Category": null, "Parent URL": null}