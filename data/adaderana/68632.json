{"Source": "Adaderana", "Timestamp": "January 26, 2017 04:46 pm", "Headline": "කූහුඹු, මැසි, මඳුරුවන්ගෙන් ලක්‍ෂ 5 පිරවිය හැකියි ", "News Content": "හෙට (27) දිනයේ දී නුගේගොඩ පැවැත්වීමට නියමිත ඒකාබද්ධ විපක්‍ෂයේ ජන රැළිය සඳහා ලක්‍ෂ 5 ක ජනතාවක් රැස්කරන බව පැවසුවද මුළු භූමි ප‍්‍රමාණය තුළ මිනිසුන් නොව එම ප‍්‍රමාණය කූහුඹු, මැසි, මඳුරුවන්ගෙන් පිරවිය හැකි යැයි එක්සත් ජාතික පක්‍ෂ පාර්ලිමේන්තු මන්ත‍්‍රී නලින් බණ්ඩාර මහතා ප‍්‍රකාශ කරයි. අද (26) දහවල් සිරිකොත පැවති මාධ්‍ය හමුවකට සහභාගී වෙමින් මන්ත‍්‍රීවරයා මේ බව කියා සිටියේ ය. එමෙන්ම ජනතාව නොමඟ යවමින් ඒකාබද්ධ විපක්‍ෂයේ දේශපාලඥයින් පසුගිය කාලය පුරාම ඉලක්කන් භාවිතා කළ බවට ද මෙහිදී මන්ත‍්‍රීවරයා විසින් චෝදනා එල්ල කළේය.", "URL": "https://sinhala.adaderana.lk/news.php?nid=68632", "Category": null, "Parent URL": null}