{"Source": "Adaderana", "Timestamp": "June 1, 2014 09:17 am", "Headline": "කොහු කර්මාන්ත ශාලාවක ගින්නක් ", "News Content": "දිවුලපිටිය, වැවගෙදර ප්‍රදේශයේ පෞද්ගලික කොහු කර්මාන්ත ශාලාවක ගින්නක් හටගෙන තිබේ. ඊයේ(31) පස්වරුවේ හටගත් ගින්න තවදුරටත් පවතින බව එහි සිටින අද දෙරණ වාර්තාකරු සඳහන් කළේය. ගින්න මැඩපැවැත්වීම සඳහා ඊයේ රාත්‍රී 12.00 ට පමණ ගිනි නිවන රථ දෙකක් පිටත් කර හැර ඇති බව ගම්පහ දිස්ත්‍රික් ගිනි නිවන ඒකකය සඳහන් කළේය. අද පෙරවරුවේ තවත් ගිනි නිවන රථ දෙකක් එම ප්‍ර දේශයට යොමුකරන බව එහි ප්‍රකාශකයෙකු සඳහන් කර සිටියේය. ගින්නෙන් කොහු කර්මාන්ත ශාලාවට දැඩි හානී සිදුවී ඇති අතර ජීවිත හානී පිළිබඳ වාර්තා වී නොමැත.", "URL": "https://sinhala.adaderana.lk/news.php?nid=43636", "Category": null, "Parent URL": null}