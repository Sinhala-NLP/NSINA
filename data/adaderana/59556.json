{"Source": "Adaderana", "Timestamp": "April 27, 2016 10:35 am", "Headline": "තරගයේ ජය සුපර් ජයන්ට්ස් කණ්ඩායමට ", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ සන්රයිසස් හයිද්‍රබාද් කණ්ඩායම සමග පැවති තරගයෙන් ලකුණු 34ක ජයක් හිමිකරගැනීමට පූනේ සුපර් ජයන්ට්ස් කණ්ඩායම සමත්ව ඇත.තරගයේ කාසියේ වාසිය දිනූ පූනේ කණ්ඩායම ප්‍රථමයෙන් පන්දුවට පහරදීමේ වාරය හයිද්‍රබාද් කණ්ඩායමට ලබාදුනි.ඒ අනුව ඔවුන් නියමිත පන්දුවාර 20 අවසානයේ කඩුලු 08ක් දැවී ලකුණු 118ක් රැස් කළේය.ශිකර් දවාන් ලකුණු 56යි.බුවනේෂ්වර් කුමාර් ලකුණු 21යි.තරඟයේ ආරම්භයේ සිටම වර්ෂාවෙන් බාධා වූ අතර පූනේ කණ්ඩායමට පන්දුවට පහරදීමේදී ද වර්ෂාවෙන් බාධා එල්ල වුණි.ඩග්වත් ලුවිස් න්‍යායට අනුව පූනේ කන්ඩායමට පන්දුවාර 11කදී ලකුණු 61ක ඉලක්කයක් හිමි වුණි.පන්දුවාර 11දී කඩුලු තුනක් දැවී සිටි පූනේ කන්ඩායම ලකුණු 94ක් ලබා සිටියේය.ඒ අනුව පූනේ සුපර් ජයන්ට්ස් කණ්ඩායමට තරගයේ ජය හිමි වුණි.", "URL": "https://sinhala.adaderana.lk/news.php?nid=59556", "Category": null, "Parent URL": null}