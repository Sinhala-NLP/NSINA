{"Source": "Adaderana", "Timestamp": "July 18, 2013 10:18 am", "Headline": "ඉඩමේ තිබී බෝම්බ 5ක් හසුවෙයි", "News Content": "පුත්තලම - පාන්කුලම ප්‍රදේශයේ ඉඩමක තිබී බෝම්බ 5ක් සොයාගෙන තිබේ. ඊයේ(17) පස්වරුවේ මෙම බෝම්බ සොයාගත් බව පුත්තලම පොලීසිය සඳහන් කළේය. තේක්ක පැල සිටුවිම සඳහා තම ඉඩමේ වළවල් කපමින් සිටි පුද්ගලයෙකුට පොලිතින් උරයක බහා තිබූ මෙම බෝම්බ හමුවී ඇත. ඒ පිළිබඳව සිදුකළ දැනුම්දීමකට අනුව පොලිස් විශේෂ කාර්යය බලකා බෝම්බ නිශ්ක්‍රීය අංශය කැඳවා එම බෝම්බ නිශ්ක්‍රිය කර ඇති බව පුත්තලම පොලීසිය සඳහන් කළේය. පුත්තලම පොලීසිය විසින් මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=35886", "Category": null, "Parent URL": null}