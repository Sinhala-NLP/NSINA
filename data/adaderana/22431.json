{"Source": "Adaderana", "Timestamp": "February 27, 2012 02:12 pm", "Headline": "යතුරු පැදි 2 ක් ගැටී එක් අයෙක් මියයයි", "News Content": "පුත්තලම, කල්අඩිය මී ඔය අතුරු මාර්ගයේ පෙර පාසලක් අසලදී රිය අනතුරක් සිදුව තිබේ. යතුරු පැදි දෙකක් එකිනෙක ගැටීමෙන් අනතුර සිදුව ඇති බව පොලිසිය පැවසීය. අනතුරින් එක් යතුරු පැදිකරුවෙකු තුවාල ලබා පුත්තලම රෝහල්ගත කිරීමෙන් අනතුරුව මියගොස් ඇත. අනෙක් යතුරුපැදිකරු ද පුත්තලම රෝහලේ ප්‍රතිකාර ලබන බව පොලිසිය පැවසීය. මියගිය පුද්ගලයා 57 හැවිරිදි කල්අඩිය ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=22431", "Category": null, "Parent URL": null}