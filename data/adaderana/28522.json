{"Source": "Adaderana", "Timestamp": "October 22, 2012 02:04 pm", "Headline": "ඉදිරි පැය 48 තුළ අකුණු සමග වැසි", "News Content": "අද (22) පස්වරු 2.00න් පසු දිවයිනේ ප්‍රදේශ රැසකට අකුණු සමග වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව ඉදිරි පැය 48 ඇතුළත දිවයිනේ නැගෙනහිර, උතුරු, වයඹ හා මධ්‍යම පළාත් ආශ්‍රිතව වැසි වර්ධනය විය හැකි බව කාලගුණ විද්‍යා දෙපාර්තමේන්තුවේ අධ්‍යක්ෂ ජනරාල් එස්.එච් කාරියවසම් මහතා සඳහන් කරයි. වැසි සමග අකුණුසැර ඇතිවන බැවින් ඉන් ආරක්ෂාවීම සඳහා අවශ්‍ය පියවර ගන්නා ලෙස ඔහු ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=28522", "Category": null, "Parent URL": null}