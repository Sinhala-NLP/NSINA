{"Source": "Adaderana", "Timestamp": "December 2, 2016 11:36 am", "Headline": " තුන්වන පාසල් වාරය අදින් අවසන්", "News Content": "2016 වසරේ තුන්වන පාසල් වාරය අද(02) අවසන් වෙයි.ඒ අනුව රජයේ සහ රජයේ අනුමත සිංහල හා දෙමළ මාධ්‍ය පාසල්වල තුන්වැනි වාරය අදින් අවසන් වීමට නියමිතය.ඒ අනුව ලබන වසර සඳහා පාසල් යළි ජනවාරි 02 වනදා විවෘත කරන බව අධ්‍යාපන අමාත්‍යංශය සඳහන් කළේය.මේ අතර අධ්‍යයන පොදු සහතික පත්‍ර සාමාන්‍ය පෙළ විභාගය ලබන 06 වනදා ආරම්භ වන අතර දෙසැම්බර් 17 වන දින දක්වා පැවැත්වෙයි. ඇගයීම් මධ්‍යස්ථාන වශයෙන් යොදා ගන්නා පාසල් යළි විවෘත වන දිනය ඉදිරියේදී දැනුම් දෙන බව අධ්‍යාපන අමාත්‍යංශය සඳහන් කළේය.මේ අතර මෙවර අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින සිසුන් වෙනුවෙන් ජාතික හැදුනුම්පත් නිකුත් කිරීම සඳහා පුද්ගලයින් ලියාපදිංචි කිරීමේ දෙපාර්තමේන්තුව හෙට(02) දිනයේ විවෘතව තැබීමට තීරණය කර තිබේ.හැදුනුම්පත් සකස් කර නොගත් පාසල් සිසුන් වෙනුවෙන් හෙට විශේෂ එක් දින සේවාවක්ද ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=66644", "Category": null, "Parent URL": null}