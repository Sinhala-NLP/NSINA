{"Source": "Adaderana", "Timestamp": "June 8, 2011 08:20 am", "Headline": "කටුනායක සිටි සියලුම පොලිස් නිලධාරීන් මාරු ", "News Content": "කටුනායක පොලිස් ස්ථානයට අනුයුක්තව සේවයේ නියුතුව සිටි සියලුම පොලිස් නිලධාරීන් මාරුකර යවා ඇතැයි වැඩබලන පොලිස්පති එන්.කේ ඉලංගකෝන් මහතා පවසයි. කටුනායක නිදහස් වෙළඳකලාපයේ සේවයේ නියුතුව සිටියදී පුද්ගලික අංශයට යෝජිතව පැවති විශ්‍රාම වැටුප් ක්‍රමයට එරෙහිව විරෝධතාවයේ යෙදී සිටි රොෂේන් චානක නමැති අය පොලිස් වෙඩිපහරින් ජීවිතක්ෂයට පත්වීමේ සිදුවීම හේතු කොටගෙන මෙම මාරුකර යැවීම සිදුකොට තිබේ. හිටපු පොලිස්පති මහින්ද බාලසූරිය මහතා තමාට විශ්‍රාම යාමට දින ගණනක් ඉතිරිව තිබියදී මෙම අවාසනාවන්ත සිදුවීමේ වගකීම බාරගනිමින් විශ්‍රාම පූර්ව නිවාඩු ගොස් ඇත. කටුනායක ආරක්ෂාව බාරව සිටි ආරක්ෂක හමුදා එයින් ඉවත්කොට නව පොලිස් නිලධාරීන් පිරිසකට පොලිස් ස්ථානය බාර දී ඇතැයිද සඳහන් වේ.", "URL": "https://sinhala.adaderana.lk/news.php?nid=16615", "Category": null, "Parent URL": null}