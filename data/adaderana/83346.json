{"Source": "Adaderana", "Timestamp": "January 22, 2018 01:35 pm", "Headline": "විස්සයි විස්ස තරඟයේ ජය නවසීලන්තයට", "News Content": "සංචාරක පාකිස්ථාන කණ්ඩායම සහ නවසීලන්ත කණ්ඩායම අතර පැවැති පළමු 20යි 20 තරඟයෙන් කඩුලු 07ක ජයක් හිමි කර ගැනිමට නවසීලන්ත කණ්ඩායම සමත් විය. තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදිමේ අවස්ථාව පාකිස්ථාන කණ්ඩායමට ලබා දුන්නා. ඒ අනුව ඔවුන් පන්දුවාර 19යි පන්දු 04ක් අවසානයේ සියලු ක්‍රීඩකයින් දැවී ලබා ගත්තේ ලකුණු 105ක් පමණි. එහිදී බාබරා අසාම් ලකුණූ 41 ක් ලබා ගැනිමට සමත් විය. පන්දු යැවීමේදී නවසීලන්ත කණ්ඩායම වෙනුවෙන් ටිම් සවුති සහ සෙත් රාන්ස් කඩුලු 03 බැගින් බිද හෙලීමට සමත් විය. ජයග්‍රාහී ඉලක්කය හඹා ගිය නවසීලන්ත කණ්ඩායම පන්දුවාර 15යි පන්දු 05ක් අවසානයේ කඩුලු 03ක් පමණක් බිඳවැටී ලකුණු 106ක් ලබා ගනිමින් ජයග්‍රහණය වාර්තා කළේය. එහිදී කොලින් මුන්රෝ නොදැවී ලකුණු 49ක් ලබා ගැනීමට සමත් විය.", "URL": "https://sinhala.adaderana.lk/news.php?nid=83346", "Category": null, "Parent URL": null}