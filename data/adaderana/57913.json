{"Source": "Adaderana", "Timestamp": "March 5, 2016 06:45 pm", "Headline": "පුද්ගල ජාවාරමට වැටබඳින සමුළුවක් කොළඹදී", "News Content": "පුද්ගල ජාවාරම සම්බන්ධව නීතිය බලාත්මක කිරිමේ ඒකාබද්ධ කළමනාකරණ සංසදයේ තුන්වන සැසිවාරය ශ්‍රී ලංකාවේදී පැවැත්වීමට නියමිතව තිබේ.සැසිවාරය මාර්තු 08 වනදා සිට 10 වනදා දක්වා කොළඹ පැවැත්වීමට නියමිත බව පොලිස් මූලස්ථානය සඳහන් කළේය.ඔස්ට්‍රේලියාව, ශ්‍රී ලංකාව, ඇෆ්ගනිස්ථානය, ඉන්දියාව, ඉන්දුනිසියාව, මැලේසියාව, මාලදිවයින, මියන්මාරය, තායිලන්තය, බංග්ලාදේශය, පකිස්ථානය සහ වියට්නාමය එම සංසදයට ඇතුළත් රටවල් වේ.එම සැසිවාරය තුළදී රටවල් අතර තොරතුරු සහ බුද්ධි තොරතුරු හුවමාරුව, හැකියා වර්ධනය, කලාපිය සහයෝගිතාව සහ ගෝලිය අවතැන්වීම යන කරුණු කෙරෙහි අවධානය යොමු කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=57913", "Category": null, "Parent URL": null}