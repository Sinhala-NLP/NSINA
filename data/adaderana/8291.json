{"Source": "Adaderana", "Timestamp": "May 10, 2010 08:26 am", "Headline": "සංචාරක ගම්මාන තුනක්", "News Content": "සංචාරක කර්මාන්තය නංවාලීමේ ජාතික වැඩසටහන යටතේ ගම්මාන තුනක් සංචාරක ගම්මාන ලෙස සංවර්ධනය කිරීමට පියවර ගෙන තිබේ. මාතලේ දිස්ත්‍රික්කයේ පුවක්පිටිය, මහනුවර දිස්ත්‍රික්කයේ කලාපුරය සහ කෑගල්ල දිස්ත්‍රික්කයේ උතුවන්කන්ද යන ගම්මාන මේ යටතේ සංවර්ධනය කරන බව සංචාරක අමාත්‍යාංශය පවසයි. මේ සඳහා වැය කිරීමට අපේක්ෂිත මුදල රුපියල් ලක්ෂ 500ක් පමණ වේ. ඉදිරියේදී මෙවැනි සංචාරක ගම්මාන රැසක් පිහිටුවීමට අපේක්ෂා කරන බවද එම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=8291", "Category": null, "Parent URL": null}