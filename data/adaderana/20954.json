{"Source": "Adaderana", "Timestamp": "December 26, 2011 03:26 pm", "Headline": "ති‍රික්කෝවිල්හි දී පුද්ගලයෙක් මුහුදට බිලිවෙයි", "News Content": "ති‍රික්කෝවිල් මුහුදු තීරයේ දී පුද්ගලයෙකු මුහුදට ගසාගෙන යාම හේතුවෙන් මියගොස් තිබේ. අද(26) අලුයම 4.30 ට පමණ ඔහු රළ පහරට හසුව ගසාගෙන ගොස් ඇති බව පොලිසිය පැවසීය. සිද්ධියෙන් මියගිය පුද්ගලයාගේ මෘත ශරීරය තිරි‍ක්කෝවිල් මුහුදු තීරයට ගොඩගසා තිබිය දී සොයාගෙන ඇත. මියගිය පුද්ගලයා මඩකළපුවේ පදිංචි 53 හැවිරිදි අයෙකු බව තිරික්කෝවිල් පොලිසිය ප්‍රකාශ කරයි. සුනාමි ව්‍යවසනයෙන් විපතට පත් සිය ඥාතීන් සිහිපත් කිරීම සඳහා තිරි‍ක්කෝවිල් ප්‍රදේශය වෙත පැමිණි අවස්ථාවේ මොහු මෙම අනතුරට ලක්ව ඇති බව සඳහන්ය.", "URL": "https://sinhala.adaderana.lk/news.php?nid=20954", "Category": null, "Parent URL": null}