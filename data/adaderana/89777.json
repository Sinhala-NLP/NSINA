{"Source": "Adaderana", "Timestamp": "May 24, 2018 10:18 pm", "Headline": "සැඩ පහරට හසුවී  නව හැවිරිදි පාසල් දැරියක් මරුට", "News Content": "රාගල පොලිස් වසමට අයත් සමගිපුර ප්‍රදේශයේ මාර්ගයක් හරහා වැටී ඇති ඇළ මාර්ගයක සැඩ පහරට හසුවී ගසාගෙන ගොස් දියේ ගිලී පසල් දැරියක ජිවිතක්ෂයට පත්ව ඇති බව පොලීසිය පවසයි. මෙලෙස මියගොස් ඇත්තේ ග්‍රෙස්ලින් වත්තේ පදිංචි සිවකුමාර් සොබනා නැමති නව හැවිරිදි පාසල් ශිෂ්‍යාවකි. අද(24) සවස තුනට පමණ පාසල නිමවි තම මිතුරියන් සමඟ නිවස බලා පැමිණෙමින් සිටි මෙම පාසල් සිසුවිය වර්ෂාව සමග පැමිණි සැඩ පහරකට හසුවි ඇති බව ප්‍රදේශවාසීන් පවසයි. ඇය කනිකාවත්ත දෙමල විද්‍යාලයේ හතරවන ශ්‍රෙණියේ ඉගෙනුම ලැබූ ශිෂ්‍යාවකි. ඇගේ දේහය නුවරඑළිය රෝහලේ මෘත ශරීරාගාරයේ තබා ඇති අතර රාගල පොලීසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=89777", "Category": null, "Parent URL": null}