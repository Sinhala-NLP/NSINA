{"Source": "Adaderana", "Timestamp": "August 2, 2014 04:17 pm", "Headline": "බඳින තුවක්කුව පත්තු වී සිසුවෙක් මියයයි ", "News Content": "විල්පත්තු ජාතික වනෝද්‍යානයට ආසන්න කෑලබද ප්‍රදේශයකදී වෙඩි වැදීමෙන් පාසල් සිසුවෙකු මියගොස් තිබේ. මියගිය සිසුවා ඔහුගේ මිතුරෙකු සමඟ වන සතුන් දඩයම් කිරිම සඳහා බඳින තුවක්කුවක් රැගෙන අදාළ කැලෑබද ප්‍රදේශයට ගොස් ඇති බව සඳහන් වෙයි. මෙහිදි මිතුරාගේ අතේ තිබු බඳින තුවක්කුව පත්තුවීමෙන් මෙම ජිවිත අනතුර සිදුව ඇති බව පොලිසිය පැවසුවේය. අනතුරෙන් මියගොස් ඇත්තේ අනුරාධපුර, ඇලපත්ගම ප්‍රදේශයේ පදිංචි වයස අවුරුදු 14ක පාසල් සිසුවෙකි. මියගිය සිසුවාගේ මෘත ශරිරය මේ වන විට පශ්චාත් මරණ පරීක්ෂණය සඳහා අනුරාධපුර ශික්ෂණ රෝහලේ තැන්පත් කර තිබේ. මේ අතර සිද්ධිය සම්බන්ධයෙන් පරික්ෂණ සිදු කිරිම සඳහා මිය ගිය සිසුවාගේ මිතුරා අනුරාධපුර පොලිසිය මගින් අත්අඩංගුවට ගෙන තිබේ. ඔහු අනුරාධපුර මහේස්ත්‍රාත් අධිකරණයට ඉදිරිපත් කිරිමට නියමිත අතර අනුරාධපුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45081", "Category": null, "Parent URL": null}