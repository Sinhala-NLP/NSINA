{"Source": "Adaderana", "Timestamp": "September 2, 2019 05:33 pm", "Headline": "තලවකැලේ ප්‍රධාන මාර්ගයේ ජීව අත්බොම්බයක්", "News Content": "නාවලපිටිය තලවකැලේ ප්‍රධාන මාර්ගයේ අටේ කණුව බොහිල් ජනපදය ප්‍රදේශයේ තිබි ජීව අත්බොම්බයක් අද (02) හමු වී ඇත. නාවලපිටිය තලවකැලේ ප්‍රධාන මාර්ගයේ සුද්ද පවිත්‍ර කරමින් සිටි මාර්ග සංවර්ධන අධිකාරියේ සේවකයින් විසින් මාර්ගය අභියස තිබු සැක සහිත පොලිතින් උරයක් පරික්ෂා කිරිමේදි එම උරය තුල බහලනයක් සමග තිබු එ.එෆ්.ජි 87 වර්ගයේ ජීව අත්බොම්බයක් තිබි හමු වී ඇති බව පොලිසිය පවසයි. ජීව අත්බොම්බය තිබි හමු වු ස්ථානයට යාබදවම බොක්කුවක තිබි උප පොලිස් පරික්ෂකවරයෙකු පලදින පොලිස් නිල ඇදුමකට සමාන කමිසයක් ද හමු වී ඇති බව වාර්තා වේ. මෙම බොම්බය නිෂ්ක්‍රිය කරන ලෙස ගම්පොල පොලිස් විශේෂ කාර්යයා බලකායේ නිලධාරින් වෙත නාවලපිටිය පොලිසිය විසින් දැනුම් දි ඇති බව අද දෙරණ වාර්තාකරු පැවසීය. මේ සම්බන්ධයෙන් නාවලපිටිය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=118100", "Category": null, "Parent URL": null}