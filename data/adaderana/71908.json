{"Source": "Adaderana", "Timestamp": "April 9, 2017 03:53 pm", "Headline": " තුන්ලක්ෂ 76,000ක රන් භාණ්ඩ කොල්ලකාලා ", "News Content": "ගාල්ල, මාගාල්ල ප්‍රදේශයේ නිවසකට පැමිණි ආයුධ සන්නද්ධ කොල්ලකරුවන් සිව් දෙනෙකු එම නිවසේ තිබූ රන් භාණ්ඩ හා මුදල් කොල්ලකා පළා ගොස් තිබේ. අද (09) උදෑසන මෝටර් රථයකින් පැමිණි නාඳුනන පුද්ගලයින් සිව් දෙනෙකු විසින් මෙම කොල්ලකෑම සිදුකර ඇති බවයි පොලීසිය සඳහන් කළේය. ඔවුන් අදාළ නිවසේ සිටි කාන්තාව ගිනි අවි පෙන්වා බියගන්වා එම නිවසේ තිබූ රුපියල් තුන්ලක්ෂ 76,000ක් පමණ වටිනා රන් භාණ්ඩ හා මුදල් කොල්ල කා පළාගොස් ඇති බව සඳහන්ය. සැකකරුවන් අත්අඩංගුවට ගැනීම සඳහා ගාල්ල වරාය පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=71908", "Category": null, "Parent URL": null}