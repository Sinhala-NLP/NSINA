{"Source": "Adaderana", "Timestamp": "May 12, 2016 10:13 am", "Headline": " බැග්ඩෑඩ් බෝම්බ පිපිරීමකින් 93ක් මරුට", "News Content": "ඉරාකයේ බැග්ඩෑඩ් අගනුවර සිදුවූ බෝම්බ පිපිරීම් මාලාවකින් පුද්ගලයින් 93 දෙනෙකු ජීවිතක්ෂයට පත්වී තිබේ. විදෙස් මාධ්‍ය වාර්තා කළේ අවස්ථා තුනකදී මෙම බෝම්බ පිපිරීම් සිදුව ඇති බවයි. මෝටර් රථ තුළ අටවා තිබූ බෝම්බ තුනක් මෙලෙස පුපුරා ගොස් ඇති බව සඳහන්ය. ශියා මුස්ලිම් ජනතාව වැඩි වශයෙන් ජීවත් වන සදාර් නගරයේ වෙළඳ සංකීර්ණයකට සහ පොලිස් මුරපොළවල් දෙකක් ඉලක්ක කොට මෙම ප්‍රහාර එල්ල වී ඇති බව විදෙස් මාධ්‍ය වාර්තා කළේය. ප්‍රහාර වලින් තවත් පුද්ගලයින් 87 දෙනෙකු තුවාල ලබා තිබේ.", "URL": "https://sinhala.adaderana.lk/news.php?nid=60085", "Category": null, "Parent URL": null}