{"Source": "Adaderana", "Timestamp": "April 30, 2019 02:09 pm", "Headline": "කඩු දෙකක් සමඟ සැකකරුවෙක් අත්අඩංගුවට", "News Content": "වවුනියාව, පට්ටාන්ච්චූර් ප්‍රදේශයේදී කඩු දෙකක් සමඟ පුද්ගලයෙකු අද(30) උදෑසන අත්අඩංගුවට ගත් බව වවුනියාව පොලීසිය පවසයි. පොලිසිය පැවසූවේ ලද තොරතුරක් මත වවුනියාව පට්ටාන්ච්චුර් ප්‍රදේශයේ නිවසක අප ජලය ගලායන කාණුවක සඟවා තිබු පයිප්පයක් තුළ තිබි අදාළ කඩු දෙක සොයාගත් බවයි. වවුනියාව පට්ටාන්චිචූර් ප්‍රදේශයේ පදිංචි වයස අවුරුදු 37ක් වු මුස්ලිම් ජාතිකයෙකු එලෙස අත්අඩංගුවට ගත් බවත් පොලීසිය පැවසීය. අත්අඩංගුවට ගත් සැකකරු වවුනියාව මහේස්ත්‍රාත් අධිකරණයට ඉදිරිපත් කිරී‍මට නියමිත අතර, සිද්ධිය සම්බන්ධයෙන් වවුනියාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=108960", "Category": null, "Parent URL": null}