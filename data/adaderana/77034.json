{"Source": "Adaderana", "Timestamp": "September 3, 2017 06:24 am", "Headline": "  ප්‍රදේශ කිහිපයක ජල සැපයුම අත්හිටුවයි!", "News Content": "ප්‍රදේශ කිහිපයකට ජල සැපයුම අත්හිටුවන බව ජාතික ජලසම්පාදන හා ජලප්‍රවාහන මණ්ඩලය පවසයි.ඒ අනුව මහරගම, බොරලැස්ගමුව,කොට්ටාව, පන්නිපිටිය, රුක්මල්ගම, පැලවත්ත, මත්තේගොඩ, හෝමාගම, මීපේ හා පාදුක්ක යන ප්‍රදේශවලට ජල සැපයුම අත්හිටුවනු ලබයි.ජල සැපයුම අත්හිටුවීම හේතුවෙන් පාරිභෝගිකයින්ට සිදු වන අපහසුතාවය පිළිබඳ මණ්ඩලය සිය කණගාටුව ප්‍රකාශ කරයි.කෙසේ වෙතත් ජලය අරපිරිමැස්මෙන් යුතුව භාවිතා කර සහයෝගය ලබා දෙන ලෙස ද අදාළ ප්‍රදේශවල ජනතාවගෙන් මණ්ඩලය ඉල්ලීමක් කරයි.මේ පිළිබඳව වැඩි දුර තොරතුරු 1939 අංකයෙන් ලබා ගත හැකිය.කලටුවාව ජල පවිත්‍රාගාරයේ සිට ජලය සපයන ප්‍රධාන නළ මාර්ගයේ බිඳවැටීමක් හේතුවෙන් ජල සැපයුම අත්හිටුවනු ඇති.ප්‍රතිසංස්කරණ කටයුතු මේ වන විට ආරම්භ කර ඇති අතර කඩිනමින් යළි එය යථා තත්වයට පත් කිරීමට පියවර ගන්නා බව ජාතික ජල සම්පාදන හා ජලාපවහන මණ්ඩලය ප්‍රකාශ කරයි.", "URL": "https://sinhala.adaderana.lk/news.php?nid=77034", "Category": null, "Parent URL": null}