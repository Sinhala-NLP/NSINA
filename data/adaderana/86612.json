{"Source": "Adaderana", "Timestamp": "March 30, 2018 11:12 am", "Headline": " ජීව උණ්ඩ සමඟ පුද්ගලයින් 3 ක් අත්අඩංගුවට", "News Content": "කෙසෙල්වත්ත ප්‍රදේශයේදී ජීව උණ්ඩ කිහිපයක් ලඟ තබාගෙන සිටි පුද්ගලයින් තිදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ සංවිධානාත්මක අපරාධ මැඩලීමේ ඒකකයේ නිලධාරින් කණ්ඩායමක් විසින් කෙසෙල්වත්ත ප්‍රදේශයේ නිවසක් පරික්ෂා කිරිමේදී ජීව උණ්ඩ සමඟ මෙම සැකකරුවන් අත්අඩංගුවට ගෙන ඇති බව සඳහන්ය. ඔවුන් සතුව තිබී විවිධ වර්ගයේ ජීව උණ්ඩ 06ක්, කඩුවක් සහ යතුරුපැදියක් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරුවන් තිදෙනා වැඩිදුර විමර්ශන සඳහා සංවිධානාත්මක අපරාධ නිවාරණ කොට්ඨාසයට භාරදුන් බව පොලිස් විශේෂ කාර්යය බලකාය සදහන් කළේය.", "URL": "https://sinhala.adaderana.lk/news.php?nid=86612", "Category": null, "Parent URL": null}