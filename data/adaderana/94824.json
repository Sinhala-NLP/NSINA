{"Source": "Adaderana", "Timestamp": "August 22, 2018 11:34 am", "Headline": "ගංවතුරෙන් විපතට පත් වු අයට පූජාවක් ", "News Content": "කේරළයේ ගංවතුර ව්‍යසනයෙන් විපතට පත්වූවන් වෙනුවෙන් සංවිධාන කල පූජාවක් උතුරු ඉන්දියාවේදී පැවැත් විය. ඒ සඳහා විශාල පිරිසක් සහභාගිවී සිටි බව සඳහන් වේ. වසර සියයකට පමණ පසුව ඉන්දියාවේ කේරළ ප්‍රාන්තයට බලපෑ දරුණු ගංවතුරින් පුද්ගලයින් 400කට ආසන්න පිරිසක් මියගිය අතර තවත් ලක්ෂ ගණනක් අවතැන්ව සිටියි. මෙලෙස විපතට පත්වූ පුද්ගලයින් වෙනුවෙන් සංවිධාන කල විශේෂ ආගමික සහ සැමරුම් වැඩසටහන් මේ දිනවලදී ඉන්දියාව පුරා පැවැත් වේ. මේ අතර උතුරු ඉන්දියාවේ පන්ජාබ් ප්‍රාන්තයේදී ද විපතට පත් කේරළ වැසියන් වෙනුවෙන් පහන් පූජාවක් සංවිධාන කර තිබුණි. එමෙන්ම උත්තර්ඛාන්ද් ප්‍රාන්තයේ සහ නවදිල්ලි අගනුවරත් මෙවන් පූජා උත්සව සංවිධාන කර තිබුණා. මේ අතර කේරළයේ ගංවතුරින් විපතට පත්වූවන්ට සහන සැලසීම සඳහා අමෙරිකානු ඩොලර් මිලියන 100ක් ලබාදීමට එක්සත් අරාබි එමීර් රාජ්‍යය පියවර ගෙන තිබේ.", "URL": "https://sinhala.adaderana.lk/news.php?nid=94824", "Category": null, "Parent URL": null}