{"Source": "Adaderana", "Timestamp": "April 1, 2013 08:12 am", "Headline": "මාස 2 ට අලි 13 ක් මරුට", "News Content": "ගතවූ මාස 02 ක කාලය තුළ නැගනහිර පළාත තුළ දී වන අලි 13 දෙනෙකු ජීවිතක්ෂයට පත්ව තිබේ. විදුලිසැර වැදීම්, වස ශරීර ගතවීම්, හක්කපටස් කෑම සහ ස්භාවික හේතුන් නිසා මෙම වන අලි මරණයට පත්ව ඇති බව සඳහන්ය. පැවති වියලි කාලගුණයත් සමග බොහෝ ප්‍රදේශවල වාසය කරන වන අලි ගම් වැදීමට පටන් ගෙන ඇති බව වාර්තා වේ. නැගෙනහිර පළාත තුළ එම තත්ත්වය ඉහළ ගොස් ඇති අතර මේ හේතුවෙන් ගම් වදින වල් අලි පලවාහැරීම සඳහා ප්‍රදේශවාසීන් විසින් විවිධ උපක්‍රම යොදන බව වන ජිවී අංශ සඳහන් කළේය. මිනිස් ක්‍රියාකාරකම් හේතුවෙන් වන අලි වැඩි ප්‍රමාණයක් මියගොස් ඇති බව ද වන ජීවි නිලධාරීන් පැවසීය. මේ අතර ප්‍රදේශවාසින් සඳහන් කළේ ගම් වදින වන අලින් පලවා හැරීමට වන ජීවි නිලධාරීන් කිසිදු පියවරක් නොගන්නා බවය.", "URL": "https://sinhala.adaderana.lk/news.php?nid=32900", "Category": null, "Parent URL": null}