{"Source": "Adaderana", "Timestamp": "August 16, 2010 09:57 am", "Headline": "පොලීසියේ ගිනි අවි භාවිතය අවම කිරීමට පියවර ", "News Content": "මහජනතාව ගැ‍වසෙන ස්ථානවල පොලිස් නිලධාරීන් නිල රාජකාරියේ යෙදවීමේදී ගිනි අවි භාවිතය අවම කිරීමට ආරක්ෂක අමාත්‍යාංශය උපදෙස් ලබාදී තිබේ. පොලිසිය විසින් ගිනි අවි භාවිතය මහා පරිමාණ වැටලීම් වලදී පමණක් සිදුකිරීම පිළිබඳ අවධානය යොමුව ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. පොලිස් නිලධාරීන් ගිනි අවි භාවිත කිරීම 50% න් පමණ අඩු කිරීම මෙම තීරණය ක්‍රියාත්මක කිරීමේ අරමුණු අතර වන බව පොලිස් මාධ්‍ය ප්‍රකාශකවරයා සඳහන් ක‍ළේය. පොලිසිය සහ මහජනතාව අතර දුරස්ථභාවය තුරන්කොට ඔවුන් අතර සම්බන්ධතාවය වර්ධනය කිරීම ද නව වැඩපිළිවෙල මගින් ‍අපේක්ෂිතය.", "URL": "https://sinhala.adaderana.lk/news.php?nid=10256", "Category": null, "Parent URL": null}