{"Source": "Adaderana", "Timestamp": "March 9, 2015 12:19 am", "Headline": "යතුරු පැදියෙන් අවසන් ගමනයයි", "News Content": "යතුරු පැදියක් මාර්ගයෙන් ඉවතට පැන විදුලි කණුවක ගැටීමෙන් සිදුවී ඇති අනතුරකින් යතුරු පැදිකරු මිය ගොස් ඇති බව වෙන්නප්පුව පොලීසිය පවසයි.ඊයේ (08) අළුයම හලාවත - කොළඹ මාර්ගයේ වෙන්නප්පුව - වයික්කාල ප්‍රදේශයේදී මෙම අනතුර සිදුවී ඇත.අනතුරින් මිය ගොස් ඇත්තේ දංකොටුව -වලව්වත්ත ප්‍ර දේශයේ පදිංචිව සිටි අංගම්පොඩි මංජුල නිශාන් ප්‍රියදර්ශන නම් වූ අයෙකු අප වාර්තාකරු සඳහන් කළේය. වෙන්නප්පුවේ කම්මල සිට බෝලවත්ත දෙසට යතුරු පැදියෙන් ගමන් කරමින් සිටින අවස්ථාවේ මෙම අනතුර සිදුවී ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=49823", "Category": null, "Parent URL": null}