{"Source": "Adaderana", "Timestamp": "November 1, 2013 04:26 pm", "Headline": "2526ක් කොරියා විභාගයෙන් ගොඩ", "News Content": "මෙවර කොරියානු භාෂා ප්‍රවීණතා විභාගය සඳහා පෙනී සිටි අපේක්ෂකයින් අතරින් 2526ක පිරිසක් විභාගය සමත්වී ඇති බව විදේශ සේවා නියුක්ති කාර්යාංශය පවසයි. කොරියානු භාෂා ප්‍රවීනතා විභාගයේ ප්‍රතිඵල අද දින අන්තර්ජාලයට නිකුත් කරන ලදී. ඒ අනුව විභාගයෙන් සමත් වු පිරිස අතරින් කර්මාන්ත අංශයේ රැකියා සඳහා 538 දෙනෙකු ද, ඉදිකිරීම් ක්ෂේත්‍රයේ රැකියා සඳහා 1028 දෙනෙක් ද ධීවර අංශයේ රැකියා සඳහා 960 දෙනෙකු ද තෝරාගෙන ඇති බව විදේශ සේවා නියුක්ති කාර්යාංශය පවසයි. මෙවර විභාගයෙන් සමත්වූවන් සඳහා ඉදිකිරීම් ක්ෂේත්‍රයේ රැකියා ලබාදීම ප්‍රථම වරට සිදුවන අතර මෙවර වැඩිම පිරිසකට එම ක්ෂේත්‍රයේ රැකියා ලබාදීමට පියවර ගෙන ඇත.", "URL": "https://sinhala.adaderana.lk/news.php?nid=38533", "Category": null, "Parent URL": null}