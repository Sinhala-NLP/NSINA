{"Source": "Adaderana", "Timestamp": "August 26, 2018 07:07 pm", "Headline": "කඳුරට ජනතා පෙරමුණේ සහයෝගය වත්මන් රජයට", "News Content": "කඳුරට ජනතා පෙරමුණේ සහයෝගය තවදුරටත් වත්මන් රජයට ලබාදෙන බව කඳුරට ජනතා පෙරමුණේ නායක සහ අධ්‍යාපන රාජ්‍ය අමාත්‍යය වි.රාධාක්‍රිෂ්ණන් මහතා පැවසීය. අධ්‍යාපන රාජ්‍ය අමාත්‍යවරයා ඒ බව පැවසුවේ කදුරට ජනතා පෙරමුණේ දේශපාලන තත්ත්වය පිලිබදව ජනතාව දැනුවත් කිරිමට අද (26) පස්වරුවේ හැටන් කොටගල අස්විකා හෝටලේ පැවති මාධ්‍ය හමුවකදිය. මෙහිදි වැඩිදුරටත් අදහස් දැක්වු වි.රාධා ක්‍රිෂ්ණන් මහතා කියා සිටියේ වත්මන් රජය මගින් වතු කරයේ ජනතාව වෙනුවෙන් කටයුතු රාශ්‍රියක් සිදු කර ඇති බවත්, ඉදිරියේදි තවත් සංවර්ධන කටයුතු රාශ්‍රියක් සිදු කිරිමට රජය කටයුතු කර ඇති බවයි. කදුරට ජනතා පෙරමුණ තුල අර්බුධ රැසක් පවතින බවට විවිධ කටකතා පතුරවා ඇති බවත්,එය පදනම් විරහිත බවයි අධ්‍යාපන රාජ්‍ය අමාත්‍යවරයා කියා සිටියේය. තවද දමිල ප්‍රගතශිලි සන්ධානය හා තම පක්ෂය අතර කිසිදු මත භේදයක් නොමැති බවද අධ්‍යාපන රාජ්‍ය අමාත්‍යවරයා කියා සිටියා. සිමා නිර්ණ සන්ශෝධන මැතිවරණ ක්‍රමයකට තම පක්ෂය සහයෝගය නොදක්වන බවත්, මේ රටේ සුළු ජාතින්ට ප්‍රජාතන්ත්‍රාවාදි ලෙස කටයුතු කිරිමට නම් පැරණි ක්‍රමයට පලාත් සභා මැතිවරණ ක්‍රමය පැවැත් විය යුතු බව අධ්‍යාපන රාජ්‍ය අමාත්‍යවරයා කියා සිටියේය. මෙම මාධ්‍ය හමුවට කදුරට ජනතා පෙරමුණේ දේශපාලන අංශ නායක හා බදුල්ල් දිස්ත්‍රික් එජාප පාර්ලිමේන්තු මන්ත්‍රි අරවින්ද කුමාර් මහතා ඇතුළු කදුරට ජනතා පෙරමුණේ නායකයින් රැසක් සහභාගි විය.", "URL": "https://sinhala.adaderana.lk/news.php?nid=95068", "Category": null, "Parent URL": null}