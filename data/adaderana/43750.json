{"Source": "Adaderana", "Timestamp": "June 5, 2014 09:47 am", "Headline": "හාල්‍ මෝලේ සේවකයෙක් මරාදාලා", "News Content": "හිඟුරක්ගොඩ, කිරිමැටිය, ගල් අමුණ ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. ප්‍රදේශයේ හාල් මෝලක සේවය කරමින් සිටි පුද්ගලයෙකු මෙලෙස ඝාතනයට ලක්ව ඇති බව පොලීසිය පවසන්නේය. පහරදීමෙන් බරපතළ තුවාල ලැබු පුද්ගලයා ප්‍රතිකාර සඳහා පො‍ළොන්නරුව රෝහලට ඇතුළත් කිරීමේ දී මියගොස් ඇත. මියගොස් ඇත්තේ 31 හැවිරිදි කලවංචිකුඩි ප්‍රදේශයේ පදිංචිව සිටි පුද්ගලයෙකි. සිද්ධිය සම්බන්ධයෙන් හිඟුරක්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43750", "Category": null, "Parent URL": null}