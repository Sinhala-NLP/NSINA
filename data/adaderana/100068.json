{"Source": "Adaderana", "Timestamp": "November 30, 2018 03:49 pm", "Headline": "O/L ලියන්න ප්‍රවේශ පත්‍ර තවම ලැබුණේ නැද්ද?         ", "News Content": "ශ්‍රී ලංකා විභාග දෙපාර්තමේන්තුව මඟින් යොමු කර ඇති අධ්‍යයන පොදු සහතික පත්‍ර සාමාන්‍ය පෙළ විභාගය - 2018 වර්ෂයට අදාළව, පෞද්ගලික අයදුම්කරුවන්ගේ විභාග ප්‍රවේශ පත්‍ර මේ වනවිටත් තැපැල් කර යවා ඇති බව විභාග දෙපාර්තමේන්තුව මඟින් නිකුත් කළ නිවේදනයේ සඳහන් වේ. එම විභාග ප්‍රවේශ පත්‍ර දැනටමත් ලැබී නොමැති යම් අපේක්ෂකයෙක් වේ නම්, ජාතික හැඳුනුම්පත් අංකය ඇතුළත් කර ප්‍රවේශ පත්‍රයක් ශ්‍රී ලංකා විභාග දෙපාර්තමේන්තුවේ www.doenets.lk නිල වෙබ් අඩවියෙන් ලබා ගත හැකි බව දන්වා සිටියි. දිවයින පුරා විභාග මධ්‍යස්ථාන 4661කදී විභාගය පැවැත්වීමට නියමිත අතර 2018 දෙසැම්බර් මස 03 දින සිට දෙසැම්බර් මස 12 දින තෙක් විභාගය පැවැත්වෙයි. මෙවර විභාගයට පෙනී සිටීමට නියමිත පෞද්ගලික විභාග අයදුම්කරුවන් සංඛ්‍යාව 233791ක් වෙයි.", "URL": "https://sinhala.adaderana.lk/news.php?nid=100068", "Category": null, "Parent URL": null}