{"Source": "Adaderana", "Timestamp": "March 17, 2015 08:58 am", "Headline": "අගමැතිගෙන් අද විශේෂ ප්‍රකාශයක් ", "News Content": "අග්‍රාමාත්‍ය රනිල් වික්‍රමසිංහ මහතා අද(17) පාර්ලිමේන්තුවේ දී විශේෂ ප්‍රකාශයක් සිදුකිරීමට නියමිතව තිබේ. මේ දිනවල වැඩි කතාබහට ලක්වන මාතෘකා කිහිපයක් සම්බන්ධයෙන් අග්‍රාමාත්‍යවරයා පාර්ලිමේන්තුවේ දී අදහස් පල කිරීමට නියමිත බව රජයේ ආරංචි මාර්ග සඳහන් කළේය.විශේෂයෙන් මේ දිනවල වැඩි කතාබහකට ලක්ව ඇති මහ බැංකුව විසින් භාණ්ඩාගාර බිල්පත් නිකුත් කිරීමේ සිද්ධිය සම්බන්ධයෙන් අග්‍රාමාත්‍යවරයා ප්‍රකාශයක් සිදුකරනු ඇත.මෙම සිද්ධිය සම්බන්ධයෙන් සොයාබැලීමට මේ වන විට ත්‍රිපුද්ගල කමිටුවක් ද පත්කර ඇති බව සඳහන්ය.මේ අතර පුනරුත්ථාපනය කළ එල්.ටී.ටී.ඊ. සාමාජිකයින් වෙනුවෙන් ස්ථිර ආදායම් මාර්ග ගොඩනගා ගැනීම සඳහා ජීවනෝපාය වැඩසටහනක් හඳුන්වාදීමට අග්‍රාමාත්‍ය රනිල් වික්‍රමසිංහ මහතා පියවර ගෙන තිබේ. ඒ සඳහා විශේෂ කමිටුවක් ද පත්කර ඇති බව අග්‍රාමාත්‍ය කාර්යාලය සඳහන් කළේය.මේ වන විට පුනරුත්ථාපනය වු එල්.ටි.ටි.ඊ. සාමාජිකයින් 49 දෙනෙකු වව්නියාව පූන්තෝට්ටම් පුනරුත්ථාපන මධ්‍යස්ථානයේ සිටින බව ද අනාවරණය වී තිබේ.", "URL": "https://sinhala.adaderana.lk/news.php?nid=50009", "Category": null, "Parent URL": null}