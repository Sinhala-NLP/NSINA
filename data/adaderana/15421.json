{"Source": "Adaderana", "Timestamp": "April 12, 2011 09:31 am", "Headline": "ෂේන් වොට්සන්ගෙන් නව ලෝක වාර්තාවක් ", "News Content": "බංග්ලාදේශය සමග පැවත්වෙන එක්දින තරගාවලියේ දෙවන තරගයේ දී නව ලෝක වාර්තාවක් තැබීමට ඕස්ට්‍රේලියානු ක්‍රීඩක ෂේන් වොට්සන් සමත්විය. ‍ හයේ පහර 15 ක් එල්ල කරමින් ඔහු එක්දින තරගයක එක් ඉනිමක දී වැඩිම හයේ පහර සංඛ්‍යාවක් එල්ල කළ ක්‍රීඩකයා ලෙස වාර්තා පොතට එක්විය. ‍ ෂේන් වොට්සන් ඊයේ(11) තරගයේ දී පන්දු 96 ක දී නොදැවී ලකුණු 185 ක් ලබාගැනීමට සමත්විය. ‍ ඊට හතරේ පහර 15 ක් ද ඇතුළත්ය. මීර්පූර්හිදී පැවති මෙම තරගයේ ප්‍රථමයෙන් පන්දුවට පහරදුන් බංග්ලාදේශ කණ්ඩායම ලකුණු 229 ක් ලබාගනු ලැබීය. ‍ පිළිතුරු වශයෙන් ඕස්ට්‍රේලියානු කණ්ඩායම පන්දුවාර 26 ක දී එම ඉලක්කය පසුකර යාමට සමත්විය.", "URL": "https://sinhala.adaderana.lk/news.php?nid=15421", "Category": null, "Parent URL": null}