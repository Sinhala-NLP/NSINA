{"Source": "Adaderana", "Timestamp": "July 31, 2018 08:10 am", "Headline": "වස දීලා ගවයින් 4ක් මරලා", "News Content": "වව්නියාව,තට්ටාන්කුලම ප්‍රදේශයේදී ජලය පානය කිරීමට පැමිණි ගවයින් වෙත විෂ මිශ්‍රකොට ජලය ලබාදී ගවයින් හතරදෙනෙකු ඝාතනය කර තිබේ. මේ සම්බන්ධයෙන් ප්‍රදේශයේම කාන්තාවක් පිළිබඳ සැක සහිත බව සෙට්ටිකුලම ප්‍රදේශවාසීන් පවසයි. සෙට්ටිකුලම පොලිසිය පැවසූවේ ගවයින් හතරදෙනෙකු ඊයේ(30) සෙට්ටිකුලම තට්ටාන්කුලම ප්‍රදේශයේදී මරණයට පත්ව සිටි බවත් අදාළ සිදුවීම සම්බන්ධයෙන් මේ වන විට පිරිසකගෙන් ප්‍රශ්න කිරීම සිදුකොට ඇති බවත් ය. කෙසෙ වෙතත් ප්‍රදේශවාසීන් වැඩිදුරටත් පැවසූවේ අදාළ සැක සහිත කාන්තාවකගේ වගා ඉඩම වෙත පැමිණි ගවයින් රංචුවක් වෙත එලෙස විෂ මිශ්‍රකර ජලය ලබාදි ඇති බවය. මේ හෙතුවෙන් ගවයින් සිව් දෙනෙකු මිය ගොස් ඇති අතර ගව රංචුවේ අනෙක් ගවයින් වෛද්‍ය ප්‍රතිකාර හමුවේ බෙරා ගැනිමට හැකි වි ඇති බව අද දෙරණ වාර්තාකරු සඳහන් කළේය. සෙට්ටිකුලම පොලිසිය පැවසූවේ මියගිය ගවයින්ගේ සිරුරු සම්බන්ධයෙන් පරීක්ෂණ පවත්වා ගවයින්ගේ ඝාතනයට සම්බන්ධ නිශ්චිත තොරතුරු අනාවරණය කර ගැනීමට නියමිත බවයි. සිද්ධිය සම්බන්ධයෙන් සෙට්ටිකුලම පොලිසිය වැඩිදුර පරීක්ෂණ මෙහෙයවනු ලැබේ.", "URL": "https://sinhala.adaderana.lk/news.php?nid=93508", "Category": null, "Parent URL": null}