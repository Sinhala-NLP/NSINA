{"Source": "Adaderana", "Timestamp": "August 24, 2017 11:14 am", "Headline": "ළමා අපයෝජනයක් සම්බන්ධයෙන් ගුරුවරයෙකු රිමාන්ඩ්", "News Content": "ළමා අපයෝජනයක් සම්බන්ධයෙන් සැකපිට අත්අඩංගුවට ගත් උපකාරක පංති ගුරුවරයෙකු රක්ෂිත බන්ධනාගාර ගත කර තිබේ. කොළඹ අලුත්කඩේ මහේස්ත්‍රාත් අධිකරණය විසින් අදාළ නියෝගය ලබා දී ඇති බව ජාතික ළමාආරක්ෂක අධිකාරිය සඳහන් කළේය. 15 හැවිරිදි ශිෂ්‍යයෙකු වෙත අසභ්‍ය දර්ශන පෙන්වමින් ලිංගික කටයුත්තක් සඳහා පොළඹවා ගැනීමට උත්සාහ කළ මෙම උපකාරක පංති ගුරුවරයා ජාතික ළමා ආරක්ෂක අධිකාරියේ විශේෂ පොලිස් විමර්ශන ඒකකය විසින් අත්අඩංගුවට ගනු ලැබීය. අදාළ ගුරුවරයා විසින් දිගින් දිගටම සිදුකරන මෙම හිංසනය පිළිබදව එම ශිෂ්‍යා ඔහුගේ පවුලේ මනෝවිද්‍යා උපදේශකවරියට පවසා ඇති අතර ඇයගේ මඟපෙන්වීම මත සිදුකළ පැමිණිල්ලකට අනුව අත්අඩංගුවට ගැනීම සිදුකර ඇති බව ජාතික ළමාආරක්ෂක අධිකාරිය සඳහන් කළේය. අත්අඩංගුවට ගත් උපකාරක පංති ගුරුවරයා විමර්ශන අවසන් වන තෙක් රක්ෂිත බන්ධනාගාර ගත කරන ලෙස නියෝග කර ඇත.", "URL": "https://sinhala.adaderana.lk/news.php?nid=76627", "Category": null, "Parent URL": null}