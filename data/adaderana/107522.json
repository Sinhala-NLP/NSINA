{"Source": "Adaderana", "Timestamp": "April 6, 2019 05:10 pm", "Headline": "දහතුනෙන් පහල ක්‍රිකට් ශූරතාවය මොරටුව මෙතෝදිස්ත විද්‍යාලයට", "News Content": "වයස අවුරුදු 13න් පහල පාසල් ක්‍රිකට් තරගාවලියේ ශූරතාවය දිනා ගැනීමට මොරටුව මෙතෝදිස්ත විද්‍යාලය සමත් වුණි. කොළඹ තර්ස්ටන් විද්‍යාලයීය ක්‍රීඩාංගණයේදී වයස අවුරුදු 13න් පහල අවසන් තරගය පැවැත් වුණේ මොරටුව මෙතෝදිස් විද්‍යාලය සහ වත්තල ලයිසියම් ජාත්‍යන්තර පාසල අතරයි. එම තරගයේ ප්‍රථමයෙන් පන්දුවට පහරදුන් මොරටුව මෙතෝදිස් විද්‍යාලය කඩුලු 7ක් දැවී ලකුණු 185ක් රැස් කර ගෙන සිටියදී සිය ඉනිම අත්හිට වු අතර වත්තල ලයිසියම් ජාත්‍යන්තර පාසල දිනය නිමාවන විට සිය පළමු ඉනිමට කඩුලු 5ක් දැවී රැස් කර ගැනීමට හැකි වුණේ ලකුණු 102 ක් පමණයි. ඒ අනුව තරගය ජය පැරදුමෙන් තොරව අවසන් වු අතර ප්‍රසාද ලකුණු අනුව වයස අවුරුදු 13න් පහල පාසල් ක්‍රිකට් තරගාවලියේ ශූරතාවය දිනා ගැනීමට මොරටුව මෙතෝදිස් විද්‍යාලය සමත් වුණි.", "URL": "https://sinhala.adaderana.lk/news.php?nid=107522", "Category": null, "Parent URL": null}