{"Source": "Adaderana", "Timestamp": "October 16, 2010 11:30 am", "Headline": "පෙ‍ළපොත් බෙදා හැරීම 47% ක් අවසන් වෙයි ", "News Content": "උතුරු නැගෙනහිර ඇතුළු දිවයිනේ සියලු පළාත්වලට පාසල් පෙ‍ළපොත් බෙදා හැරීම මේ වන විට 47% ක ප්‍රමාණයක් අවසන් වී ඇතැයි අධ්‍යාපන ප්‍රකාශන කොමසාරිස් ‍ ජනරාල් ඩබ්ලිව්.එම්.එම්.ජේ. පුෂ්පකුමාර මහතා පවසයි. අධ්‍යාපන ප්‍රකාශන දෙපාර්තමේන්තුව වෙත ඉල්ලුම් කර ඇති ආකාරය අනුව මෙසේ පෙළපොත් බෙදාහැරීමට කටයුතු කළ බව ඔහු සඳහන් කරනු ලැබීය. ඒ අනුව 2011 වර්ෂය සඳහා පෙළපොත් වර්ග 364කට අයත් පොත් මිලියන 30ක් මුද්‍රණය කර ඇති බව පුෂ්පකුමාර මහතා ප්‍රකාශ කළේය. පොත් මුද්‍රණය කිරිම, බෙදාහැරීම ඇතුළු සියලුම කාර්යයන් සඳහා අධ්‍යාපන ප්‍රකාශන දෙපාර්තමේන්තුව මගින් වැයකරන ලද මුළු මුදල රුපියල් මිලියන තුන් දහසකි.", "URL": "https://sinhala.adaderana.lk/news.php?nid=11530", "Category": null, "Parent URL": null}