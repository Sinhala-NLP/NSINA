{"Source": "Adaderana", "Timestamp": "September 3, 2016 09:42 am", "Headline": " මැණික් කර්මාන්තය ජාත්‍යන්තරයට", "News Content": "ශ්‍රී ලංකාවේ මැණික් කර්මාන්තය තවදුරටත් ජාත්‍යන්තර මට්ටමෙන් ප්‍රචලිත කිරීමට පුළුල් වැඩපිළිවෙළක් සකස් කරන බව මුදල් අමාත්‍ය රවී කරුණානායක මහතා පවසයි.ශ්‍රී ලංකාවේ තිබෙන ලොව දුර්ලභ මැණික් සඳහා ජාත්‍යන්තර වෙළඳපොළ තුළ ඉඩ ප්‍රස්ථා ලබාගැනීමට පියවර ගන්නා බව ඔහු පෙන්වා දෙයි.ශ්‍රී ලංකා මැණික් හා ස්වර්ණාභරණ සංගමය විසින් 26 වැනි වරට සංවිධානය කරන ලද ජාත්‍යන්තර මැණික් හා ස්වර්ණාභරණ ප්‍රදර්ශනය නැරඹීම සඳහා එක්වෙමින් රවී කරුණානායක මුදල් අමාත්‍යවරයා මේ බව කියා සිටියා.", "URL": "https://sinhala.adaderana.lk/news.php?nid=63722", "Category": null, "Parent URL": null}