{"Source": "Adaderana", "Timestamp": "March 14, 2016 09:26 am", "Headline": "ඉන්දීය ධීවරයින් 20ක් 21 තෙක් රිමාන්ඩ්", "News Content": "නීති විරෝධි අයුරින් මෙරට මුහුදු සීමාවේ ධීවර කටයුතුවල නිරත වෙමින් සිටියදී අත්අඩංගුවට ගත් ඉන්දිය ධීවරයින් රක්ෂිත බන්ධනාගාර ගත කිරීමට මන්නාරම මහේස්ත්‍රාත් අධිකරණය නියෝග කර තිබේ.අත්අඩංගුවට ගත් ධිවරයින් මන්නාරම මහේස්ත්‍රාත් අධිකරණයට ඉදිරිපත් කළ අවස්ථාවේ අතිරේක මහේස්ත්‍රාත් එච්.පෙල්ඩානෝ මහතා විසින් අදාළ නියෝගය ලබාදී ඇති බව අද දෙරණ වාර්තාකරු පවසයි.ඒ අනුව අත්අඩංගුවට ගත් ධීවරයින් 20දෙනෙකු ලබන 21 වනදින දක්වා බන්ධනාගාර ගත කරන ලෙසත් ඔවුන් සමග සිටි වයස අවුරු 15 ක් පමණ වූ ළමුන් තිදෙනෙකු පරිවාස හා ළමාරක්ෂණ අධිකාරියේ අධික්ෂණය යටතේ මන්නාරම ළමා නිවාසය භාරයේ තබන ලෙසත් මහේස්ත්‍රාත්වරයා නියෝග කර තිබේ.අදාළ ධිවරයින් ඇතුළු 23 දෙනා පසුගිය 12 වනදා තලෙයිමාන්නාරම මුහුදුසීමාවේ ධීවර කටයුතුවල නිරත වෙමින් සිටියදී අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=58189", "Category": null, "Parent URL": null}