{"Source": "Adaderana", "Timestamp": "November 2, 2017 12:50 pm", "Headline": "සිය දියණිය දූෂණය කළ පුවත පොලිසියට දැන් වූ පලිය ගන්න මල්ලී අක්කා මරයි", "News Content": "තම දියණිය දූෂණය කිරීමේ සිද්ධිය පොලිසියට දැනුම් දී තමන් බන්ධනාගාරගත කිරීමට කටයුතු කළ සිය වැඩිමහල් සොහොයුරිය අමානුෂික ලෙස කපා කොට ඝාතනය කර නිවස අසළ එල්ළුනු සොයුරකු පිළිබඳ පුවතක් මාතරින් වාර්තා වේ. මෙසේ ඝතනයට ලක් වී ඇත්තේ මාතර, මාකඳුර උතුර පදිංචිව සිටි ජාසිංහ ආරච්චිගේ දයාවතී නම් 57 හැවිරිදි අවිවාහක කාන්තාවකි.මිනී මැරුම සිදුකර දිවිනසාගත් පුද්ලගලයා ජාසිංහ ආරච්චිගේ සරත් වන අතර මොහු 49 හැවිරිදි සිව්දරු පියෙකි.මොහුගේ බිරිය මීට කලකට පෙර මොහු අතහැර ගොස් තිබේ. අනතුරුව කලක් විදේශ ගතව සිටි මොහු ඉකුත් ජනවාරියේ යළි සිට රට පැමිණ ඇත. මොහුගේ දරුවන් ඔහුගේ වැඩිමහල් සොයුරිය සමග ඔවුන්ගේ මහ ගෙදර පදිංචිව සිට ඇත.පසුගිය ජූනි මාසයේදී සිය 11 හැවිරිදි දියණිය මොහු විසින් දූෂණය කර ඇත. මේ පිළිබඳ ඔහුගේ වැඩිමහල් සොයුරිය පොලිසියට කළ පැමිණිල්ලකට අනුව මොහු රකිෂිත බන්ධනාගාර ගත විය. මීට මාස එකහාමාරකට පෙර ඇප මත නිදහස ලැබූ මොහුට කිසිම විදිහකින් මහ ගෙදරට ඇතුළු වීම අධිකරණය විසින් තහනම් කර තිබුණි.එසේ වුවත් පෙරේදා (31) රාත්‍රියේ මහගෙදර වහළයේ උළු ඉවත් කර නිවසට ඇතුළු වූ මෙහු සිය සොයුරිය සමග බහින් බස් වී තිබේ. එහිදී සොයුරිය නිවසේ ඔපුපුව ද ඔහුට ලබා දී හිරිහැර නොකර ඉන්නැයි ඉල්ලා ඇත. එම අයැදීම් මායිම් නොකළ මොහු අත තිබුනු මන්නයෙන් සොයුරිය පහර දී අමානුෂික ලෙස ඝාතනය කර ඇත.පසුව සිය පිරිමි දරුවා නිවස තුළ බැඳ දැමූ මොහු තමන් දූෂණය කළ ගැහැණු දරුවා නිවසින් පිටතට රැගෙන ගොස් පොලිසියට කිව්වේ මොනවාදැයි ප්‍රශ්න කර තිබේ.මේ අතර බැමි ලිහාගත් පිරිමි දරුවා කෑගහගෙන අසළ තිබූ වනයට දුව ගොස් ඇති අතර ඝාතකයා ද මන්නය අමෝරාගෙන පිරිමි දරුවා පසුපස ලුහු බැඳ ගොස් ඇත. ලද අස් වැසිල්ලෙන් ගැහැනු දරුවාදා සිය සොයුරා දිව ගය මග ඔස්සේ දිව ගොස් දිව ගලවාගෙන තිබේ.දරුවන් අල්ලා ගැනීමට අපොහොසත්ව යළි නිවසට පැමිණි ඝාතකයා වස පානය කර නිවස ආසන්නයේ තිබුණු ගසක ගෙළවැල ලාගෙන සිය දිවි නසාගෙන ඇත.", "URL": "https://sinhala.adaderana.lk/news.php?nid=79442", "Category": null, "Parent URL": null}