{"Source": "Adaderana", "Timestamp": "March 16, 2019 05:29 pm", "Headline": "හෙරොයින්-ගංජා ජාවරමක නිරතව සිටි අයෙක් STF අත්අඩංගුවට", "News Content": "පොලිස් විශේෂ කාර්ය බලකාය සිදුකළ මෙහෙයුමකදී හෙරොයින් සහ කේරළ ගංජා ජාවරමේ නිරතව සිටි පුද්ගලයෙකු හෝමගම ප්‍රදේශයේදී අත්අඩංගවට ගෙන තිබේ. විශේෂ කාර්ය බළකායේ මූලස්ථාන කඳවුරේ මෙහෙයුම් අංශයේ නිලධාරීන් කණ්ඩායමක් සැකකරු අත්අඩංගුවට ගත් බව සඳහන්ය. අත්අඩංගුවට ගන්නා අවස්ථාවේදි සැකකරු සතුව තිබී හෙරොයින් සහ කේරළ ගංජා තොගයක් සොයාගෙන තිබේ. මීට අමතරව රියදුරු බලපත්‍රයක්, ඒ.ටී.එම් කාඩ්පතක් සහ රුපියල් පනස්දහසකට ආසන්න මුදල් ප්‍රමාණයක්ද සොයා ගත් බවයි එම බලකාය සඳහන් කළේය. සැකකරු හෝමගම ප්‍රදේශයේ පදිංචිකරුවෙකු වන අතර ඔහු වැඩිදුර විමර්ශන සඳහා හෝමාගම පොලිස් ස්ථානය වෙත බාර දී තිබේ.", "URL": "https://sinhala.adaderana.lk/news.php?nid=106179", "Category": null, "Parent URL": null}