{"Source": "Adaderana", "Timestamp": "March 10, 2019 02:08 pm", "Headline": "UNP යන්නේ සම්පූර්ණයෙන්ම වැරදි මාර්ගයක", "News Content": "එක්සත් ජාතික පක්ෂ ආණ්ඩුවේ වැරදි ක්‍රියා මාර්ගවලට විරුද්ධව මේ අවස්ථාවේ ජනාධිපතිවරයා යම් වැඩ පිළිවෙලක් ගෙන යන බවත්, එය දුර්වල කිරීමට වත්මන් ආණ්ඩුව 20 වෙනි සංශෝධනය ගෙන ඒමට සැරසෙන බවත් හිටපු අමාත්‍ය මහාචාර්ය තිස්ස විතාරණ මහතා පවසයි. තිස්ස විතාරණ මහතා මේ බව පැවසුවේ තලවාකැලේ - ලිඳුල ප්‍රදේශයේ වතු කම්කරුවන්ගේ වැටුප් වැඩිකිරිම සම්බන්ධව අද (10) සාකච්චාවකට පැමිණී අවස්ථාවේ මාධ්‍යට අදහස් දක්වමින්ය. එහිදි වැඩිදුරටත් අදහස් දක්වමින් තිස්ස විතාරණ මහතා , (\"පාර්ලිමේන්තුව තුළ තිබෙන ව්‍යවස්ථා සම්පාදක මණ්ඩලයට විධායක ජනාධිපති ක්‍රමය අහෝසි කරන්න ඕන කියන ඉල්ලීම ඉදිරිපත් කරල ක්‍රියාත්මක කරන්න පුලුවන්. මේ ආණ්ඩුව පිහිටුවල මාස 06 කින් කරනවා කියල කිව්වා. දැන් අවුරුදු 04 ක් ගිහිල්ලා ඒක කරන්නේ නැතිව ජ.වි.පෙරමුණ ගේනවා විධායක ජනාධිපති ක්‍රමය අහෝසි කරන්න ඕන කියල. මේ වෙලාවේ අපි කල්පණා කරනවා අපට රටේ ඉදිරියට මුහුණ දෙන්නට ඇති ප්‍රශ්න සම්බන්ධව. එක්සත් ජාතික පක්ෂ ප්‍රධාන ආණ්ඩුව සම්පූර්ණයෙන්ම වැරදි ගමනක් තමයි යන්නේ. ඒ ගමන තමයි අපේ රට ඇමෙරිකාවට විකුණලා අපේ රට යටත් විජිත මට්ටමකට ගේන වැඩ පිළිවෙලක්.\") යැයි පැවසීය.", "URL": "https://sinhala.adaderana.lk/news.php?nid=105824", "Category": null, "Parent URL": null}