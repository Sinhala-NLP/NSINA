{"Source": "Adaderana", "Timestamp": "April 29, 2013 09:20 am", "Headline": "දුම්රියේ ගැටී අයෙක් මරුට", "News Content": "මඩකළපුව සිට කොළඹ ලබා ධාවනය වූ දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. පොළොන්නරුව - මඩකළපුව ප්‍රධාන දුම්රිය මාර්ගයේ 161 වන සැතපුම් කණුව ආසන්නයේ දී මෙම අනතුර සිදුව ඇති බවයි පොලීසිය සඳහන් කළේය. වයස අවුරුදු 45 ක් පමණ වන පුද්ගලයෙකු මෙලෙස ජිවිතක්ෂයට පත්ව ඇති අතර ඔහු පිළිබද නිශ්චිත තොරතුරු මෙතෙක් අනාවරණය වී නොමැති බව පොලීසිය පවසයි. මෘත ශරීරය පොළොන්නරුව රෝහලේ මෘත ශරීරාගාරයේ තැන්පත් කර ඇති අතර පොළොන්නරුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33662", "Category": null, "Parent URL": null}