{"Source": "Adaderana", "Timestamp": "May 5, 2013 03:33 pm", "Headline": "වෙදුන් හෙට සිට වර්ජනයේ ", "News Content": "රජයේ ලියාපදිංචි සහ සහකාර වෛද්‍යවරුන් හෙට (06) දිනයේ සිට අඛණ්ඩ වැඩ වර්ජනයක නිරත වීමට තීරණය කර තිබේ. සන්නිවේදන දීමනා ලබානොදීමට එරෙහිව මෙම වැඩ වර්ජනය ක්‍රියාත්මක කරන බව රජයේ ලියාපදිංචි සහ සහකාර වෛද්‍ය නිලධාරීන්ගේ සංගමය සඳහන් කළේය. රජයේ ලියාපදිංචි සහ සහකාර වෛද්‍ය නිලධාරීන්ගේ සංගමය අප්‍රේල් මස 8 වන දින සිට අකුරට වැඩ කිරීමේ වෘත්තීය සමිති ක්‍රියාමාර්ගයක් දියත් කර තිබුණි. එහෙත් මෙතෙක් සිය ගැටලුවට විසඳුම් ලබානොදීම හේතුවෙන් හෙට දිනයේ සිට අඛණ්ඩ වැඩවර්ජනයක නිරත වන බව එම සංගමයේ ලේකම් වෛද්‍ය මහින්ද ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=33832", "Category": null, "Parent URL": null}