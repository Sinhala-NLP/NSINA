{"Source": "Adaderana", "Timestamp": "February 19, 2017 11:53 am", "Headline": "කච්චතිව් දේව මංගල්‍යට ඉන්දීය බැතිමතුන් 5000ක්", "News Content": "මෙවර කච්චතිව් දූපතේ වාර්ෂික දේව මංගල්‍ය සඳහා ඉන්දීය බැතිමතුන් 5000කට අධික පිරිසක් සහභාගී වීමට නියමිත බව ඉන්දීය මාධ්‍ය වාර්තා කරයි.දේව මංගල්‍ය සඳහා සහභාගී වීමට බැතිමතුන් 5015 දෙනෙකු මේ වන විටත් ලියාපදිංචි වී ඇති බව සංවිධායකයින් පෙන්වාදී ඇත.මෙවර කච්චතිව් දූපතේ වාර්ෂික දේව මංගල්‍යය මාර්තු මස 11 සහ 12 යන දිනවල පැවැත්වීමට නියමිතය.පසුගිය වසරේ දේව මංගල්‍යය පෙබරවාරි මස 20 සහ 21 යන දිනවල පැවැත්වුණු අතර ඒ සඳහා ඉන්දීය බැතිමතුන් 3249 දෙනෙකු සහභාගී වී තිබේ.මෙවර කච්චතිව් දූපත බලා පිටත්ව යන ඉන්දීය බැතිමතුන් ප්‍රවාහනය කිරීම සදහා යාත්‍රා 147ක් යොදවා ඇති බව සංවිධායකයින් පෙන්වා දී ඇත.", "URL": "https://sinhala.adaderana.lk/news.php?nid=69830", "Category": null, "Parent URL": null}