{"Source": "Adaderana", "Timestamp": "May 19, 2013 03:33 pm", "Headline": "කොල්ලකරුවන්ට බැංකු කොල්ලය වරදියි", "News Content": "සැකකරුවන් විසින් සොරකම් කළ භාණ්ඩ තොගයක් පොලිස් පරික්ෂාවේදී ඡායා රූ - අජිත් පුෂ්පකුමාර අම්බලන්තොට නගරයේ වෙළඳසැල් කඩා රාත්‍රී කාලයේ භාණ්ඩ කොල්ලකෑ කල්ලියක සාමාජිකයින් දෙදෙනෙකු කොටු කර ගැනීමට පොලීසිය සමත්ව තිබේ. ඊයේ රාත්‍රී අම්බලන්තොට නගරයේ පිහිටි ‍බැංකුවක මුදල් කොල්ලකෑමට සුදානම් වූ පුද්ගලයින් කිහිප දෙනෙකු සම්බන්ධයෙන් පොලීසියට තොරතුරක් ලැබී ඇත. ඒ අනුව ක්‍රියාත්මක වූ පොලීසිය ක්ෂණික වැටලීමක් කර සැකකරුවන් දෙදෙනෙකු කොටුකර ගැනීමට සමත්ව ඇතැයි අප වාර්තාකරු පවසයි. ඔවුන්ගෙන් ප්‍රශ්න කිරීමේදී වෙළඳසැල්වලින් සොරකම් කළ භාණ්ඩ රැසක් නිවසක තිබී සොයාගෙන ඇති අතර ඒවා දිවා කාලයේදී ත්‍රීරෝද රථයකින් ගෙනයමින් ‍එම නගරයේම වෙළඳසැල්වලට අඩුමිලට විකුණන බව සැකකරුවන් පවසා ඇත. අත්අඩංගුවට ගත් සැකකරුවන් දෙදෙනා අද අම්බලන්තොට මහේස්ත්‍රාත්වරයා වෙත ඉදිරිපත් කිරීමෙන් පසු ලබන 30 වැනිදා රිමාන්ඩ් කෙරුණු බවද අප වාර්තාකරු පැවසීය.", "URL": "https://sinhala.adaderana.lk/news.php?nid=34219", "Category": null, "Parent URL": null}