{"Source": "Adaderana", "Timestamp": "March 27, 2013 11:46 am", "Headline": "අනියම් පෙමින් යුවළක් මරුට", "News Content": "මින්නේරිය, රොටවැව ප්‍රදේශයේ නිවසක තිබී ගෙළවැලලාගෙන මිය ගිය පුද්ගලයින් දෙදෙනෙකුගේ මළසිරුර සොයාගෙන තිබේ. මෙලෙස මියගොස් ඇත්තේ වයස අවුරුදු 28 ක් වන පුලස්තිගම ප්‍රදේශයේ පදිංචි පුද්ගලයෙක් සහ වයස අවුරුදු 17 ක් වන තරුණියකි. අනියම් ප්‍රේම සබඳතාවයක් මත මෙය සිදුව ඇති බවත් මොවුන් දෙදෙනා මීට දින කිහිපයකට පෙර මිය ගොස් ඇති බවට කරුණු අනාවරණය වී ඇති බව ද පොලීසිය පවසයි. පශ්චාත් මරණ පරීක්ෂණය අද (27) පැවැත්වීමට නියමිත අතර සිද්ධිය සම්බන්ධයෙන් මින්නේරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32775", "Category": null, "Parent URL": null}