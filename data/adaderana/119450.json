{"Source": "Adaderana", "Timestamp": "September 19, 2019 07:50 am", "Headline": "වෛද්‍ය වර්ජනය අවසන්", "News Content": "ඉල්ලීම් කිහිපයක් මුල්කරගනිමින් රජයේ වෛද්‍ය නිලධාරීන්ගේ සංගමය දීපව්‍යාප්තව ක්‍රියාත්මක කළ සංකේත වැඩවර්ජනය අද(19) උදෑසන 08ට අවසන් කළ බව රජයේ වෛද්‍ය නිලධාරින්ගේ සංගමයේ උප ලේකම් නවීන් සොයිසා මහතා පවසයි. වැටුප් විෂමතා ඉවත්කිරීම ඇතුළු ඉල්ලීම් කිහිපයක් මුල් කර ගනිමින් රජයේ වෛද්‍ය නිලධාරීන්ගේ සංගමය පවත්වන දීපව්‍යාප්ත එක්දින සංකේත වැඩ වර්ජනය ඊයේ(18) උදෑසන අටට ආර්ම්භ වූ වර්ජනය අද උදේ අට දක්වා ක්‍රියාත්මක විය. මේ හේතුවෙන් ඊයේ රෝහල් රැසක කටයුතු අඩාළ වූ බව අප වාර්තාකරුවන් පැවසීය මාතෘ රෝහල්,ළමා රෝහල්,පිළිකා රෝහල,වකුගඩු ප්‍රතිකාර ඒකක සහ ත්‍රිවිධ හමුදා රෝහල්වල සාමාන්‍ය පරිදි සේවා සිදුවූ බව වාර්තා වෙයි. කෙසේ වෙතත් වර්ජනය හේතුවෙන් රෝගීන් රැසක් අපහසුතාවට පත්ව තිබුණි.", "URL": "https://sinhala.adaderana.lk/news.php?nid=119450", "Category": null, "Parent URL": null}