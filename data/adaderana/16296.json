{"Source": "Adaderana", "Timestamp": "May 24, 2011 12:40 pm", "Headline": "ඉරාන ජනපති නිරීක්ෂණය කරමින් සිටි තෙල් පිරිපහදුවක් පුපුරා යයි", "News Content": "ඉරාන ජනාධිපති මහමුද් අහමදිනෙජාඩ්ගේ නිරීක්ෂණයට ලක්වෙමින් තිබූ තෙල් පිරිපහදුවක් හදිසියේ පිපිරීමකට ලක්ව තිබේ. අදාළ පිපිරීමෙන් පුද්ගලයින් හය දෙනෙකු තුවාල ලබා තිබුණ ද ජනාධිපතිවරයාට කිසිදු අනතුරක් සිදුනොවූ බව විදෙස් වාර්තා පවසයි. ඉරානයේ නිරිත දිග ප්‍රදේශයේ පිහිටි තෙල් පිරිහදුවක් වන අදාළ තෙල් පිරිපහදුවේ එක් කොටසක් අද(24) දිනයේ විවෘත කිරීමට නියමිතව තිබුණේ ජනාධිපතිවරයාගේ ප්‍රධානත්වයෙනි. එම අවස්ථාව සඳහා ජනාධිපතිවරයා සහභාගී වෙමින් සිටියදී සිදුවූ ‍පිපිරීමට හේතුව ලෙස කාර්මික දෝෂයක් බව බලධාරීන් ප්‍රකාශ කර ඇත. පිපිරීමත් සමග ඝන දුම් වලාවක් අවට ප්‍රදේශයේ පැතිර ගොස් ති‍බුණි. කෙ‍සේවෙතත් අදාළ තෙල් පිරිපහදුව විවෘත කිරීමට අදාළ නිවේදනය ඉරාන ජනාධිපති මහමුද් අහමදිනෙජාඩ් විසින් රූපවාහිනී මාධ්‍ය ඔස්සේ ප්‍රකාශයට පත්කර තිබේ.", "URL": "https://sinhala.adaderana.lk/news.php?nid=16296", "Category": null, "Parent URL": null}