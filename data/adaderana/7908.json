{"Source": "Adaderana", "Timestamp": "April 20, 2010 04:19 pm", "Headline": "ත්‍රිකුණාමලයේ ප්‍රතිඵලය රාත්‍රී 8ට", "News Content": "අද රාත්‍රී 8 ට පමණ ත්‍රිකුණාමල ආසනයේ නිල ඡන්ද ප්‍රතිඵලය ප්‍රකාශයට පත්කිරීමට බලාපොරොත්තු වන බව දිස්ත්‍රික් තේරීම් භාර නිලධාරී මේජර් ජෙනරාල් වී.ටී.ආර්. ද සිල්වා මහතා පවසයි. ත්‍රිකුණාමලය, කුඹුරුපිටිය ඡන්ද මධ්‍යස්ථානයේ ඡන්ද ගණන් කිරීමෙන් අනතුරුව ආසනයේ ඡන්ද ප්‍රතිඵලය මෙන්ම සමස්ත දිස්‍ත්‍රික් ඡන්ද ප්‍රතිඵලයද ප්‍රකාශයට පත් කළ හැකි බව ඒ මහතා සඳහන් කරයි. ත්‍රිකුණාමලය, කුඹුරුපිටිය ඡන්ද මධ්‍යස්ථානයේ ඡන්දය ගණන් කිරීම සඳහා සියලු කටයුතු සුදානම් කර ඇති බව ද තේරීම් භාර නිලධාරීවරයා ප්‍රකාශ කළේය. මැතිවරණ දූෂණ ක්‍රියා හා බලහත්කාරකම් හේතුවෙන් ඡන්දය ශූන්‍ය කළ කුඹුරුපිටිය ඡන්ද මධ්‍යස්ථානයේ යළි ඡන්දය ප්‍රකාශ කිරීම අද පෙරවරු 7 ට ආරම්භ වු අතර ඡන්දය ප්‍රකාශ කිරීම සඳහා පුද්ගලයින් 977 දෙනෙකු සුදුසුකම් ලබා සිටියහ.", "URL": "https://sinhala.adaderana.lk/news.php?nid=7908", "Category": null, "Parent URL": null}