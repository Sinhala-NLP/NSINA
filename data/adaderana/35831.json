{"Source": "Adaderana", "Timestamp": "July 16, 2013 04:26 pm", "Headline": "ඊජිප්තුවේ ගැටුම් උත්සන්නවෙයි", "News Content": "ඊජිප්තුවේ කයිරෝ අගනුවර ඇතිවූ ගැටුම්වලින් පුද්ගලයින් 07 දෙනෙකු මියගොස් තිබේ. ඊයේ රාත්‍රී ඇති වූ මෙම ගැටුම්වලින් තවත් පුද්ගලයින් 261ක් තුවාල ලබා ඇති බව විදෙස් මාධ්‍ය වාර්තා කළේය. ඊජිප්තු ආරක්ෂක අංශ සහ බලයෙන් පහකරන ලද හිටපු ජනාධිපති මොහොමඩ් මුරුසිගේ ආධාරකරුවන් අතර මෙම ගැටුම හටගෙන ඇති බව සඳහන්ය. උද්ඝෝෂකයින් කයිරෝ අගනුවර ප්‍රධාන මාර්ගය හරස් කරමින් විරෝධතාවයේ නිරතව සිටින බව විදෙස් වාර්තා පවසන්නේය. ඔවුන් පොලිසිය දෙසට ගල් මුල් ප්‍රහාර එල්ල කර ඇති අතර තත්ත්වය පාලනය කිරීම සඳහා පොලිසිය කදුළු ගෑස් ප්‍රහාර ද එල්ල කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=35831", "Category": null, "Parent URL": null}