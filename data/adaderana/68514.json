{"Source": "Adaderana", "Timestamp": "January 24, 2017 04:39 pm", "Headline": "රවිරාජ් ඝාතන නඩුව-අභියාචනය මාර්තු 3දා යළි කැඳවයි ", "News Content": "හිටපු පාර්ලිමේන්තු මන්ත්‍රී නඩරාජා රවිරාජ් ඝාතන නඩුවේ අභියාචනය යළි සලකා බැලීමට අභියාචනාධිකරණය තීරණය කර තිබේ. නඩරාජා රවිරාජ් මහතාගේ බිරිඳ වන ශෂිකලා රවිරාජ් මහත්මිය විසින් අදාළ අභියාචනය ගොනුකර තිබුණි.අදාළ අභියාචනය පසුගියදා කැඳවු අවස්ථාවේ දී පෙත්සම්කාර පාර්ශවයෙන් කිසිඳු නීතීඥවරයෙකු ඉදිරිපත් නොවීම නිසා එය ප්‍රතික්ෂේප කිරීමට අධිකරණය තීරණය කර තිබේ.එහෙත් එම පෙත්සම යළිත් සලකා බලන්නැයි අදාළ පාර්ශවයේ නීතීඥවරු අධිකරණයෙන් ඉල්ලීම් කර තිබුණි. එම ඉල්ලීම පිළිගත් දීපාලි විජේසුන්දර සහ ලලිත් ජයසූරිය යන විනිසුරුමඩුල්ල අදාළ අභියාචනය යළි සලකා බැලීමට තීරණය කළ බව අද දෙරණ අධිකරණ වාර්තාකරු සඳහන් කළේය. ඒ අනුව එම අභියාචනය මාර්තු මස 03 වන දින යළි කැඳවීමට අභියාචනාධිකරණය නියෝග කර තිබේ.", "URL": "https://sinhala.adaderana.lk/news.php?nid=68514", "Category": null, "Parent URL": null}