{"Source": "Adaderana", "Timestamp": "December 8, 2016 12:02 pm", "Headline": "වරාය විවේකාගාරයේ ගින්නෙන් සේවකයෙක් මරුට", "News Content": "කොළඹ වරායේ විවේකාගාරයක හටගත් ගින්නකින් ආපන ශාලා සේවකයෙකු මියගොස් තිබේ.අද අළුයම වරායේ ආපන ශාලාවකට යාබදව පිහිටි විවේකාගාරයක මෙම ගින්න හටගෙන ඇති බව පොලීසිය පැවසුවේය.වරාය ගිනි නිවීමේ ඒකකය, ප්‍රදේශවාසීන්‍ සහ පොලීසිය එක්ව ගින්න මැඩපවත්වා ඇත. ගින්නෙන් ආපන ශාලා සේවකයින් දෙදෙනෙකු තුවාල ලබා ඇති අතර කොළඹ ජාතික රෝහලට ඇතුළත් කිරීමේදී එක් අයෙකු මියගොස් ඇති බව සඳහන්ය.මියගොස් ඇත්තේ 38 හැවිරිදි පුද්ගලයෙකි.ගින්නෙන් සිදුවූ හානිය සහ ගින්නට හේතුව මෙතෙක් අනාවරණය වී නොමැති අතර වෙරළබඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66838", "Category": null, "Parent URL": null}