{"Source": "Adaderana", "Timestamp": "November 20, 2010 11:27 am", "Headline": "ජනපති ජන්ම දිනය දා උපදින දරුවන්ට තෑගි පිරිනමයි", "News Content": "මින් ඉදිරියට සෑම වසරකම නොවැම්බර් 18 වන දින මෙරට උපත ලබන සියලු දරුවන්ට ත්‍යාග හා උපහාර පිරිනැමීමේ වැඩපිළිවෙළක් ආරම්භ කිරීමට සෞඛ්‍ය අමාත්‍යාංශය තීරණය කර තිබේ. ඒ ජනාධිපති මහින්ද රාජපක්ෂ මහතාගේ ජන්ම දිනය නොවැම්බර් මස 18 වැනිදාට යෙදී තිබීම හේතුවෙනි. මෙම ත්‍යාග ප්‍රදානය\"මිහිමෙත් සුවදරු තිළිණ ප්‍රදානය\" වශයෙන් නම් කර ඇත. මේ වසරේ නොවැම්බර් 18 වැනිදා උපත ලැබූ සෑම දරුවෙකු හටම ද මෙම ත්‍යාග මුදල හිමිවනු ඇති බව සඳහන්ය. ඒ අනුව ඔවුන්ට රුපියල් 7,500කට වැඩි වටිනාකමකින් යුතු ත්‍යාග කට්ටලයක් ලබාදීමට නියමිතය.", "URL": "https://sinhala.adaderana.lk/news.php?nid=12281", "Category": null, "Parent URL": null}