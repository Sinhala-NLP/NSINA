{"Source": "Adaderana", "Timestamp": "January 24, 2014 10:05 am", "Headline": "බෝර 12 ගිනි අවියක් සමඟ පුද්ගලයෙක් දැලේ  ", "News Content": "බලපත්‍ර රහිතව බෝර 12 ගිනි අවියක් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. තන්තිරිමලය පොලිස් නිලධාරින්ට ලැබුණු තොරතුරකට අනුව සිදුකළ විමර්ශනයකදී මහඇලයාගමුව, ඇලයාපත්තුව ප්‍රදේශයේ දි සැකකරු අත්ඩංගුවට ගත් බව පොලීසිය සඳහන් කළේය. ඔහු තන්තිරිමලේ ප්‍රදේශයේ පදිංචි 42 හැවිරිදි අයෙක් වන අතර අද(24) අනුරාධපුර මහේස්ත්‍රාත් අධිකරණයට ඉදිරිපත් කිරිමට නියමිතය. මේ අතර කැකිරාව ඇතිනිවැටුණුවැව ප්‍රදේශයේ කැලෑ ඉඩමක තිබි මිලි මීටර් 122 වර්ගයේ කාලතුවක්කු උණ්ඩ 7ක් සොයාගෙන තිබේ. කැකිරාව පොලිසියට ලැබුණූ තොරතුරක් මත සිදුකළ විමර්ශනයකදී කාලතුවක්කු උණ්ඩ සොයාගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=40603", "Category": null, "Parent URL": null}