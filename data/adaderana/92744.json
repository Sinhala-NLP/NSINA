{"Source": "Adaderana", "Timestamp": "July 18, 2018 08:58 am", "Headline": "ප්‍රධාන දුම්රිය මාර්ගයේ දුම්රිය ධාවනය ප්‍රමාදයක්", "News Content": "ප්‍රධාන දුම්රිය මාර්ගයේ පොල්ගහවෙල සිට කොළඹ කොටුව දක්වා සියලු දුම්රිය ප්‍රමාදවී ධාවනය වන බව දුම්රිය ප්‍රධාන පාලක මැදිරිය පවසයි. අඹේපුස්ස දුම්රිය ස්ථනය අසලදී බදුල්ලේ සිට පැමිණෙන රාත්‍රී තැපැල් දුම්රියේ සිදුවු කාර්මික දෝෂයක් හේතුවෙන් දුම්රිය ප්‍රමාදය සිදුවන බව දුම්රිය පාලක මැදිරිය සඳහන් කළේය. කෙසේ වුවද අද(18) උදෑසන සිට සිදු වූ අවහිරතාව හේතුවෙන් දුම්රිය ප්‍රමාද වන බව දුම්රිය ප්‍රධාන පාලක මැදිරිය සඳහන් කළේය. මේ අතර උදෑසන 9.00 පමණ එම දුම්රිය ඇණහිට තිබු ප්‍රධාන දුම්රිය මාර්ගයේ ගමනාගමන කටයුතු යළි යථාතත්ත්වයට පත්කර ඇති බව වාර්තා වෙයි.", "URL": "https://sinhala.adaderana.lk/news.php?nid=92744", "Category": null, "Parent URL": null}