{"Source": "Adaderana", "Timestamp": "May 23, 2013 02:44 pm", "Headline": "තංගල්ලේ අමානුෂික ඝාතනයක්", "News Content": "ඝාතනයට ලක්වු ස්ථානයට පැමිණි පොලීසිය පරීක්ෂණ ආරම්භ කර ඇති අයුරු - (ඡායා රූ - අජිත් පුෂ්පකුමාර) තංගල්ල සිනීමෝදර මල්ගම්පුර සුනාමි ගම්මානයේ පදිංචි 42 හැවිරිදි පුද්ගලයෙකුගේ ගෙලට සහ ශරීරයේ ස්ථාන කිහිපයකට පහරදී අමානුෂික ලෙස ඝාතනය කර තිබේ. ඊයේ රාත්‍රී 10.30ට පමණ මෙම ඝාතනය සිදුව ඇතැයි අප වාර්තාකරු පැවසීය. ඝාතනයට ලක්වීමට පෙර මොහු මත්පැන් පානය කර ඇති බව පොලිස් පරීක්ෂණවලදී අනාවරණය වී තිබේ. ඝාතනය සිදුකළේ කවරෙකුද යන්න මෙතෙක් අනාවරණය වී නොමැති අතර සිද්ධිය සම්බන්ධයෙන් පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=34324", "Category": null, "Parent URL": null}