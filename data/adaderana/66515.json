{"Source": "Adaderana", "Timestamp": "November 29, 2016 09:00 am", "Headline": " රථවාහන අයිතිය තම නමට පවරා ගන්න-සහන කාලය මසකින් දීර්ඝ කරයි", "News Content": "රථවාහනවල අයිතිය තම නමට පවරාගැනීම සඳහා ලබාදී ඇති සහන කාලය මසකින් දීර්ඝ කිරීමට ප්‍රවාහන අමාත්‍යංශය තීරණය කර තිබේ.දඩ මුදලකින් තොරව අදාළ ලිපි ගොනු සම්පූර්ණ කිරීම සඳහා ලබාදී ඇති මාස 03ක සහන කාලය මෙම මස 30 වන දිනෙන් අවසන්වීමට නියමිතව තිබුණි.කෙසේවෙතත් විශාල පිරිසක් ඒ සඳහා ඉදිරිපත්වීම හේතුවෙන් පසුගිය දින කිහිපය තුළ මෝටර් රථ ප්‍රවාහන දෙපාර්තමේන්තුවේ විශාල තදබදයක් පැවති බව වාර්තා වෙයි.එම නිසා අදාළ සහන කාලය තවත් මාසයකින් දීර්ඝ කිරීමට තීරණය කළ බව ප්‍රවාහන අමාත්‍යංශයේ ලේකම් නිහාල් සෝමවීර මහතා සඳහන් කළේය.", "URL": "https://sinhala.adaderana.lk/news.php?nid=66515", "Category": null, "Parent URL": null}