{"Source": "Adaderana", "Timestamp": "October 22, 2018 03:35 pm", "Headline": "වතුකරයට මත්ස්‍ය පෝෂණය", "News Content": "වතුකරයේ ජනතාවගේ පෝෂණ තත්ත්වය ඉහල දැමිම සඳහා ජාතික ජලජ ජිවි වගා සංවර්ධන අධිකාරිය මගින් වතුකරයේ ජලාශවලට මත්ස්‍ය පැටවුන් මුදා හැරිමේ ව්‍යාපෘතියට සමගාමිව තවත් මත්ස්‍ය පැටවුන් පහලොස් දහසක් මුදා හැරිම ඊයේ (21) සිදු කර ඇත. වතු ජලාශ ආශ්‍රීතව මත්ස්‍ය වගාව ප්‍රවර්ධනය කිරිම අරමුණින් හැටන් කොටගල ඩ්රෙ‍ටන් වතු යායේ වතු ජලාශයට ජයන්ට් කාෆ්ට් මත්ස්‍ය පැටවුන් පහලොස්දහසක් මුදා හැරිම ජතික ජලජ ජිවි වගා අධිකාරියේ නුවරඑලිය කාර්යයාලයේ නිලධාරින් විසින් සිදු කළේය. ජාතික ජලජ ජිවි වගා සංවර්ධන අධිකාරිය යටතේ පාලනය වන දඹුල්ල මත්ස්‍ය අබිජනන මධ්‍යස්ථානයේ අභිජනනය කරන ලද මත්ස්‍ය පැටවුනු මෙසේ එම ජලාශයට මුදා හැර ඇත. මෙසේ ජලාශයට මුදා හැරි මතස්‍ය පැටවුන් මාස 6 ක කාලයක් තුල කිලෝ 1 ½ත්, 2 ක් අතර ප්‍රමාණයකට වැඩෙන බව ජතික ජලජ ජිවි වගා සංවර්ධන අධිකාරියේ නුවරඑලිය කාර්යයාලයේ ව්‍යාපෘති නිලධාරින් පවසයි. මෙම ජලාශයේ මත්ස්‍ය අස්වැන්න එම වතුයායේ වතු කම්කරුවන්ට ලබා දිමටද නියමිතය. මෙම මත්ස්‍ය පැටවුන් මුදා හැරිමේ අවස්ථාවට එම වතු යායේ පාලන අධිකාරියේ නිලධාරින් මෙන්ම වතු කම්කරුවන්ද විශාල පිරිසක් සහභාගි වි තබේ.", "URL": "https://sinhala.adaderana.lk/news.php?nid=98050", "Category": null, "Parent URL": null}