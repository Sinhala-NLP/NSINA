{"Source": "Adaderana", "Timestamp": "June 14, 2015 10:49 am", "Headline": "ඇ.ඩො 35,000ක් රේගුවේ හිරවෙයි ", "News Content": "නීති විරෝධී ලෙස විදේශ මුදල් තොගයක් මෙරටින් ගෙනයාමට උත්සාහ කළ පුද්ගලයෙකු කටුනායක ගුවන් තොටුපොළේදී අත්අඩංගුවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ සිංගප්පූරුව බලා යෑමට පැමිණි 29 හැවිරිදි තරුණයෙකු මෙලෙස අත්අඩංගුවට ගෙන ඇති බවයි.ඔහුගේ ගමන් මල්ලේ තිබී අමෙරිකානු ඩොලර් 35,000ක මුදලක් සොයාගෙන ඇති අතර එහි වටිනාකම රුපියල් හතළිස් හත් ලක්ෂ 53,000ක් පමණ වන බව සඳහන්ය.ගුවන් තොටුපොළ රේගුව මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=51985", "Category": null, "Parent URL": null}