{"Source": "Adaderana", "Timestamp": "March 27, 2019 10:10 am", "Headline": "ට්‍රැමඩෝල් පෙති තොගයක් සමඟ පුද්ගලයෙක් අත්අඩංගුවට", "News Content": "මහනුවර නගරයේදී ට්‍රැමඩෝල් නමැති මත් පෙති තොගයක් සමඟ පුද්ගලයෙකු අත්අඩංගුවට ගෙන තිබේ. මහනුවර දිසා දූෂණ මර්දන ඒකකයට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී ට්‍රැමඩෝල් නමැති මත්පෙති 542ක් සහ ගබ්සා පෙති 856ක් පොලිසිය විසින් සොයාගෙන තිබේ. සැකකරු තලාතුඔය ප්‍රදේශයේ පදිංචි 37 හැවිරිදි පුද්ගලයෙකි. ඔහු අද(27) මහනුර මහේස්ත්‍රාත් අධිකරණයට ඉදිරිපත් කිරීමට නියමිත අතර මහනුවර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=106807", "Category": null, "Parent URL": null}