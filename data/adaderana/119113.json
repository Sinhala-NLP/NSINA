{"Source": "Adaderana", "Timestamp": "September 14, 2019 09:21 pm", "Headline": "වැල්ලවත්තේ දී දුම්රියේ ගැටී කතක් මරුට", "News Content": "ගල්කිස්ස දෙස සිට කොළඹ දෙසට ධාවන වූ දුම්රියක වැල්ලවත්ත දුම්රිය ස්ථානයට ආසන්නයේදී කාන්තාවක් ගැටී සිදුවූ අනතුරකින් අදාළ කාන්තාව එම ස්ථානයේදීම ජීවිතක්ෂයට පත්ව තිබේ. අද(14) උදෑසන 6.00ට පමණ මෙම අනතුර සිදුව ඇති බව වැල්ලවත්ත පොලීසිය පවසයි. මෙම අනතුරින් ජීවිතක්ෂයට පත්ව ඇත්තේ පුබුදුගම, දම්මින්න ප්‍රදේශයේ පදිංචි 29 හැවිරිදි අමාලි සමුදිකා වෑකුබුර නැමති කාන්තාවකි. මිය ගිය කාන්තාවගේ මෘත ශරීරය කළුබෝවිල රෝහලේ මෘත ශරීරාගාරයේ තැන්පත් කර තිබේ. සිද්ධිය සම්බන්ධයෙන් වැල්ලවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=119113", "Category": null, "Parent URL": null}