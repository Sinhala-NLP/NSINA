{"Source": "Adaderana", "Timestamp": "September 6, 2010 12:58 pm", "Headline": "රට ඉදිරියට ගෙනයන දෙවන පියවර 8 වනදා ඇරඹෙනවා ", "News Content": "යෝජිත 18 වන ව්‍යවස්ථා සංශෝධනය සඳහා සහයෝගය දක්වන බව ජාතික නිදහස් පෙරමුණ පවසයි. එමෙන්ම රට ඉදිරියට ගෙන යාමේ දෙවන පියවර ලබන 8 වන දින ආරම්භ වන බව එම පක්ෂයේ නායක, අමාත්‍ය විමල් වීරවංශ මහතා ප්‍රකාශ කරයි. අද පැවති මාධ්‍ය හමුවකදී අදහස් දක්වමින් ඔහු මේ බව සඳහන් කළේය. මෙම සංශෝධනය විධායක අගමැති ක්‍රමය දක්වා ගමන් කළ යුතු බව ද ඔහු පෙන්වාදෙයි. මෙම සංශෝධනය තුළින් පනාධිපති ධුර කාලය දෙවරකට වඩා වැඩි නොවන බව ද, එය තීරණය කරනු ලබන්නේ ජනතාව විසින් බව ද වීරවංශ මහතා අවධාරණය කරයි. පක්ෂ අනුව ව්‍යවස්ථා සංශෝධන ගොඩ නගා ගැනීමේ අවස්ථාව පවතින නමුත් එය ආණ්ඩුව මත පැටවීමට උත්සාහ නොකළ යුතු බව ද අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=10674", "Category": null, "Parent URL": null}