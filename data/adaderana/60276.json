{"Source": "Adaderana", "Timestamp": "May 19, 2016 11:32 am", "Headline": "අවතැන් ජනයාගේ කුසගිනි නිවන්න මනුසත් දෙරණට සහයවන්න", "News Content": "අයහපත් කාලගුණික තත්ත්වය හමුවේ පීඩාවට පත්ව අවතැන් කඳවුරුවල සිටින ජනතාවට බෙදාදීම සඳහා පිසූ ආහාර ද්‍රව්‍ය එකතු කිරීමේ වැඩපිළිවෙළක් කොළඹ කොටුව දුම්රිය ස්ථානය ඇතුළු ස්ථාන කිහිපයකදී හෙට (20) සිදු කිරීමට මනුසත් දෙරණ කටයුතු යොදා තිබේ.ගංවතුර හා නායයාම් හේතුවෙන් පීඩාවට පත්ව දිවයිනපුරා අවතැන් කඳවුරුවල මේවන විට තුන්ලක්ෂයකට අධික ජනතාවක් රැඳී සිටින අතර ඔවුන්ට අවශ්‍ය ආහාර ද්‍රව්‍ය ඇතුළු අනෙකුත් පහසුකම් ලබාදීම රජය සහ විවිධ සංවිධාන විසින් දැනටමත් ආරම්භ කර ඇත.ඒ අනූව මනුසත් දෙරණ ක්‍රියාන්විතයද මෙම සත්කාරය සඳහා දායකවීමට දැනටමත් මූලික කටයුතු සම්පාදනය කරමින් සිටින අතර ඒ සඳහා ඔබට ද සහය ලබාදිය හැකිය.ඒ අනූව ඔබ කළ යුත්තේ රැකියාව සඳහා හෝ වෙනත් යම් කටයුත්තක් වෙනුවෙන් පහත දැක්වෙන ස්ථාන ආශ්‍රයෙන් සේවා සපයා ගන්නේ නම් එම ස්ථානයකට පිසූ ආහාර පාර්සලයක් ගෙනත් දීමය.පිසූ ආහාර පාර්සල් ලබාදීමේදී ඔබට ඒ සඳහා හැකි පමණින් දායකවිය හැකි අතර ඔබ මෙම පණිවිඩය මිතුරු මිතුරියන්ට ද ලබාදෙමින් ඔවුන්ද මෙම සත්කාරය සඳහා දායක කර ගත හැකිය.පිසූ ආහාර එකතු කිරීම අදාළ ස්ථානවලදී හෙට උදෑසන 6.00 සිට පෙරවරු 9.00 දක්වා සිදුකෙරේ.එසේනම් හෙට උදෑසන කාර්යාලයට හෝ වෙනත් කටයුත්තකට පැමිණෙන විට ඔබේ කෑම පාර්සලයට අමතරව තවත් කෑම පාර්සලයක් රැගෙන එන ලෙස මනුසත් දෙරණේ අපි ඔබෙන් කරුණාවෙන් ඉල්ලා සිටිමු.ඔබේ එම කෑම පාර්සලය ගංවතුරින් අසරණ වූ ජනතාවගේ දිවා ආහාරය සඳහා ලබාදීමට අපි කටයුතු කරන්නෙමු.ඒ අනූව ඔබ පිසූ ආහාර පාර්සල් ගෙනත් දිය යුතු ස්ථාන පහත පරිදිය.කොටුව දුම්රියපළ ඉදිරිපිට මරදාන දුම්රියපළ ඉදිරිපිටමහලේකම් කාර්යාල දුම්රියපළ ඉදිරිපිටබම්බලපිටිය දුම්රියපළ ඉදිරිපිටකොටුව බෝගහ අසළ බස් නැවතුම්පළකොටුව ප්‍රධාන බස් නැවතුම්පළ අසළමේ පිළිබඳ වැඩිදුරටත් තොරතුරු 077 070 10 10 - 011 5 300 700 දුරකථන අංක ඇමතීමෙන් ද ලබා ගත හැකිය.තවද ගංවතුරින් විපතට පත් ජනතාව සඳහා ඔබට මූදලින් ආධාර කළ හැකි නම් එම ආධාර බැර කිරීමට http://www.derana.lk/manusathderana/donation/ ඔස්සේ පිවිසිය හැකිය.", "URL": "https://sinhala.adaderana.lk/news.php?nid=60276", "Category": null, "Parent URL": null}