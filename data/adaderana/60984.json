{"Source": "Adaderana", "Timestamp": "June 11, 2016 11:25 am", "Headline": "ජල ගැලීමත්  සමග කොළඹ ඩෙංගු අවදානම ඉහළයයි", "News Content": "වර්ෂා සහිත කාලගුණයත් සමග කොළඹ දිස්ත්‍රික්කයේ ඩෙංගු රෝගය වැඩිවීමේ ප්‍රවණතාවක් පෙන්නුම් කරන බව කොළඹ මහ නගර සභාවේ ප්‍රධාන සෞඛ්‍ය වෛද්‍ය නිලධාරි රුවන් විජේමුණි මහතා පවසයි.ඔහු සඳහන් කළේ පසුගිය වසරට සාපේක්ෂව ඇතුම් ප්‍රදේශවල ඩෙංගු රෝගීන් වාර්තාවීම සියයට 20ක ප්‍රතිශතයකින් ඉහළ ගොස් ඇති බවයි.බටහිර කොළඹ, නැගෙනහිර කොළඹ, කිරුළපන සහ පාමංකඩ යන ප්‍රදේශවලින් ඩෙංගු රෝගීන් බහුලව වාර්තා වී ඇති බව ඔහු සඳහන් කළේය.ඒ අනූව ඩෙංගු මදුරුවන් මර්දනය කිරිම වැඩපිළිවෙළක් ලබන 16 සහ 17 යන දිනයන්හිදී කොළඹ දිස්ත්‍රික්කය තුල ක්‍රියාත්මක කිරිමට අපේක්ෂා කරන බව වෛද්‍ය රුවන් විජේමුණි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=60984", "Category": null, "Parent URL": null}