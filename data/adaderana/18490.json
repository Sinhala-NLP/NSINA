{"Source": "Adaderana", "Timestamp": "September 3, 2011 12:44 pm", "Headline": "අනුරාධපුරය සිට මිහින්තලයට දෛනික දුම්රිය සේවයක්", "News Content": "2012 දැයට කිරුළ ප්‍රදර්ශනයට සමගාමීව අනුරාධපුරය සිට මිහින්තලය දක්වා දෛනිකව දුම්රිය සේවයක් ආරම්භ කිරීමට සැලසුම් කර ඇති බව දුම්රිය දෙපාර්තමේන්තුව පවසයි. මේ වන තෙක් වසරකට එක් වතාවක් පමණක් අනුරාධපුර සිට මිහින්තලය දක්වා දුම්රිය සේවයක් ක්‍රියාත්මක වූ බව දුම්රිය සැලසුම් අධ්‍යක්ෂ විජය සමරසිංහ මහතා සඳහන් කළේය. නමුත් මගීන්ගේ පහසුව ඉලක්ක කරගනිමින් දෛනිකව එම දුම්රිය සේවාව ක්‍රියාත්මක කිරීමේ අවශ්‍යතාව පවතින බව ඔහු කියා සිටියේය. විශේෂයෙන්ම රජරට විශ්ව විද්‍යාලයේ සිසුන්ට ද මෙම දුම්රිය සේවාවෙන් විශාල පහසුවක් සැලසෙන බව විජය සමරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=18490", "Category": null, "Parent URL": null}