{"Source": "Adaderana", "Timestamp": "February 1, 2013 07:51 am", "Headline": " අධිකරණ සේවා කොමිසමේ පුටුව සිසිර රත්නායක?", "News Content": "අධිකරණ සේවා කොමිසමේ ලේකම් ධූරයට මහාධිකරණ විනිසුරුවරයෙකු වන සිසිර රත්නායක මහතා පත්කිරීමට තීරණය කර ඇතැයි ආරංචි මාර්ග සඳහන් කරයි. ඒ අනුව අධිකරණ සේවා කොමිසමේ ලේකම් මංජුල තිලකරත්න මහතා ඉවත්වීමෙන් පසු අවිස්සාවේල්ල මහාධිකරණ විනිසුරුවරයා වන සිසිර රත්නායක මහතා පත්කරනු ඇත. මීට පෙරාතුව මෙම තනතුරට ගම්පහ මහේස්ත්‍රාත් අධිකරණයේ මහේස්ත්‍රාත්වරිය ලෙස කටයුතු කරන ඛේමා ස්වර්ණාධිපති මහත්මිය පත්කරනු ඇතැයි වාර්තා විය. එහෙත් මේවන විට වඩා විශ්වාසදායි ආරංචි මාර්ග පවසා සිටින්නේ සිසිර රත්නායක මහතා පත්වෙනු ඇති බවයි. කෙසේ වෙතත් අධිකරණ සේවා කොමිසමේ ලේකම්වරයා වන මංජුල තිලකරත්න මහතාට පසුගියදා මැර ප්‍රහාරයක් එල්ලවූ අතර මේ වනතුරු ඊට අදාළ කිසිදු සැකකරුවෙකු අත්අඩංගුවට ගැනීමට පොලීසියට හැකිවී නැත.", "URL": "https://sinhala.adaderana.lk/news.php?nid=31248", "Category": null, "Parent URL": null}