{"Source": "Adaderana", "Timestamp": "February 6, 2018 08:19 am", "Headline": " ජීවිතයක් මහ මඟ නවතී", "News Content": "කොළඹ - මීගමුව මාර්ගයේ ජා ඇල කුඩැල්ල හංදිය ප්‍රදේශයේ දී සිදුවු අනතුරකින් පුද්ගලයෙකු මියගොස් තිබේ. ත්‍රීරෝද රථයක් රියදුරුට පාලනය කරගත නොහැකිව පෙරළීයාමෙන් අනතුර සිදුව ඇති බව පොලීසිය සඳහන් කළේය. අනතුරෙන් ත්‍රීරෝද රථයේ පිටුපස අසුනේ ගමන්ගත් පුද්ගලයෙකු බරපතළ තුවාල ලබා රාගම රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ සීදූව, ලියනගේමුල්ල ප්‍රදේශයේ පදිංචිව සිටි 36 හැවිරිදි අයෙකි. අනතුර සම්බන්ධයෙන් ජාඇල පොලීසිය වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=84019", "Category": null, "Parent URL": null}