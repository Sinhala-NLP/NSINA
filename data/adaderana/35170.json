{"Source": "Adaderana", "Timestamp": "June 23, 2013 10:47 am", "Headline": "කොල්ලකරුවෙක් අල්ලයි", "News Content": "කොල්ලකෑම් රැසකට සම්බන්ධ පුද්ගලයෙක් කළුතර අපරාධ කෝට්ඨාස විමර්ශන අංශයේ නිලධාරීන් විසින් හොරණ, වෑවල ප්‍රදේශයේදී අත්අඩංගුවට ගෙන තිබේ. කළුතර අපරාධ කෝට්ඨාස විමර්ශන අංශයට ලද තොරතුරක් මත බණ්ඩාරගම සහ හොරණ ප්‍රදේශයේ සිදුවූ අපරාධ රාශියකට සම්බන්ධ බවට සැක කෙරෙන මෙම සැකකරු අත්අඩංගුවට ගෙන ඇති බව සඳහන්ය. සැකකරුගෙන් සිදුකළ ප්‍රශ්න කිරීම්වලදී ඔහු විසින් සොරකම් කරන ලද පිත්තල කිලෝග්‍රෑම් 34 ක් සොයා ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා බණ්ඩාරගම පොලිස්ථානය වෙත භාරදුන් බව කළුතර අපරාධ කෝට්ඨාශ විමර්ශන අංශය සඳහන් කළේය. සැකකරු අද බණ්ඩාරගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35170", "Category": null, "Parent URL": null}