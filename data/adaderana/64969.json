{"Source": "Adaderana", "Timestamp": "October 12, 2016 11:34 am", "Headline": " කාබුල් නගරයට ප්‍රහාරයක් - 14ක් මරුට", "News Content": "ඇෆ්ගනිස්ථානයේ කාබුල් නගරයට එල්ල වූ ප්‍රහාරයකින් පුද්ගලයින් 14 දෙනෙකු ජීවිතක්ෂයට පත්ව තිබේ.දේවස්ථානයක ආගමික වතාවත් සිදුකරමින් සිටින අතරතුර මෙම ප්‍රහාරය එල්ල වී ඇති බව විදෙස් මාධ්‍ය වාර්තා කරයි.බෝම්බ ප්‍රහාරයක් සමඟ තුවක්කුකරුවන් විසින් වෙඩි තැබීමක් ද එහිදී සිදුව ඇති බව සඳහන්ය.ප්‍රහාරයේ වගකීම මෙතෙක් කිසිවෙකු විසින් භාරගෙන නොමැති බව ඇෆ්ගනිස්ථාන බලධාරීන් පවසයි.කෙසේවෙතත් තලෙයිබාන් සංවිධානය විසින් ප්‍රහාරය එල්ල කරන්නට ඇති බවට ඇෆ්ගනිස්ථාන ආරක්ෂක අංශ සැක පළ කරයි.", "URL": "https://sinhala.adaderana.lk/news.php?nid=64969", "Category": null, "Parent URL": null}