{"Source": "Adaderana", "Timestamp": "September 16, 2011 02:03 pm", "Headline": "යුගදනවි ඉල්ලූ ප්‍රතිශතය අඩු ඉන්ධන ලබාදෙයි", "News Content": "කෙරවලපිටිය යුගදනවි බලාගාරය සඳහා ඉල්ලුම් කර තිබූ ප්‍රතිශතය අඩු ඉන්ධන ලබාදීමට ඛණිජ තෙල් නීතිගත සංස්ථාව පියවර ගෙන තිබේ. අදාළ බලාගාරයේ විදුලි ජනන කටයුතු සඳහා ඉල්ලුම් කළ සියලු ඉන්ධන සපයා ඇති බව ඛණිජ තෙල් කර්මාන්ත අමාත්‍යාංශය නිකුත් කළ නිවේදනයක දැක්වෙයි. ලෝ සල්ෆර් නම් අඩු ප්‍රතිශත ඉන්ධන මෙන්ම නැෆ්තා සහ ඩීසල් ද විදුලිබල මණ්ඩලය නිකුත් කළ අයුරින් සපයා ඇත. විදුලිය නිෂ්පාදනයේ දී ආරක්ෂිත පියවරක් ලෙස ඉල්ලා සිටි අමතර ඩීසල් තොග ද විදුලි බල මණ්ඩලය වෙත ලබාදීමට ඛණිජ තෙල් නීතිගත සංස්ථාව කටයුතු කළ බව එම අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=18767", "Category": null, "Parent URL": null}