{"Source": "Adaderana", "Timestamp": "January 8, 2018 11:19 am", "Headline": " සුසාන භූමියටම ඇවිත් අවසන් ගමන් ගිය හැටි", "News Content": "අම්බලන්ගොඩ, සුසාන භූමිය ආසන්නයේ තිබී සැකකටයුතු ලෙස මියගිය පුද්ගලයෙකුගේ මළ සිරුරක් සොයාගෙන තිබේ. අම්බලන්ගොඩ පොලිස් ස්ථානයේ නිලධාරීන්ට ලද තොරතුරක් මත මෙම මළ සිරුර සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ බලපිටිය, පාරුතොට ප්‍රදේශයේ පදිංචිව සිටි 53 හැවිරිදි පුද්ගලයෙ කු බවට හඳුනාගෙන තිබේ. මළ සිරුර බලපිටිය රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතය. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82664", "Category": null, "Parent URL": null}