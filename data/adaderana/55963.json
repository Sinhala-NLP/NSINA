{"Source": "Adaderana", "Timestamp": "December 26, 2015 04:54 pm", "Headline": "දක්ෂිණ අධිවේගයෙන් දකුණට ගිය අය හෙට  එන්න ඕන මෙහෙමයි  ", "News Content": "සමය අවසානයත් සමග දක්ෂිණ අධිවේගී මාර්ගයේ ඇතිවිය හැකි වාහන තදබදය අවම කර ගැනීම සඳහා පිටවීමේදී විකල්ප මාර්ග භාවිත කරන්නැයි පොලිසිය රියදුරන්ගෙන් ඉල්ලීමක් කර ති‍බේ.දීර්ඝ නිවාඩුව සහ නත්තල් උත්සවය හේතුවෙන් විශාල වාහන සංඛ්‍යාවක් 23 වනදා සහ 24 වනදා දක්ෂිණ අධිවේගී මාර්ගය ඔස්සේ ගමන් කර ගොඩගම පිවිසුමෙන් පිටවී ගොස් ඇත.මෙම වාහන යළි හෙට බොහෝ දුරට යළිත් අධිවේගී මාර්ගය ඔස්සේ ගොඩගමින් ඇතුලුවී කොට්ටාව පිවිසුමෙන් කොළඹට ඇතුලුවීමට ඉඩ ඇති බව පොලිසිය අවධාරණය කරයි.මේ හේතුවෙන් කොට්ටාව පිවිසුම අසල විශාල වාහන තදබදයක් ඇතිවිය හැකි බවට පොලිසිය සැක පළකරන අතර එම තත්ත්වය මගහරවා ගැනීම සඳහා විකල්ප මාර්ග ලෙස කහතුඩුව පිවිසුම හා අතුරුගිරිය පිවිසුම භාවිත කර කොළඹට ඇතුලුවන ලෙසට පොලිසිය රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=55963", "Category": null, "Parent URL": null}