{"Source": "Adaderana", "Timestamp": "November 25, 2018 07:56 am", "Headline": "පුපුරණ ද්‍රව්‍ය සමඟ ඩෙටනේටර් 10ක් යාපනයෙන් මතු වෙයි", "News Content": "යාපනය,කොයියාතෝට්ටම් ප්‍රදේශයේ තිබි අධිබලැති පුපුරණ ද්‍රව්‍ය කිලෝ ග්‍රෑම් 4ක් හා ඩෙටනේටර් තොගයක් සොයාගෙන ඇත. යාපනය පොලිසිය පැවසූවේ පොලිස් විශේෂ කාර්ය බළකා නිළධාරීන්ට ලද තොරතුරක් මත අදාළ පුපුරණ ද්‍රව්‍ය තොගය ඊයේ (24) සොයාගත් බවයි. අදාළ පුපුරණ ද්‍රව්‍ය සි4 වර්ගයේ පුපුරණ ද්‍රව්‍ය තොගයක් වන අතර අදාළ ස්ථාන‍යේම තිබි ඩෙටනේටර් 10 ක් ‍සොයාගත් සොයාගෙන තිබේ. පුපුරණ ද්‍රව්‍ය තොගයක් කිසියම් පිරිසක් සඟවා ඇති බවට ලද තොරතුරක් මත අදාළ ‍සොයා ගැනීම සිදුකර ඇත. උතුරේ මහවිරු දින සැමරුම් වැඩසටහන් පැවැත්වීමට නියමිත බැවින් මේ වන විට යාපනය ඇතුළු ප්‍රදේශයන්ගේ ආරක්ෂාව සම්බන්ධයෙන් විශේෂ අවධානයක් යොමුකොට ආරක්ෂක අංශ කටයුතු කරති.", "URL": "https://sinhala.adaderana.lk/news.php?nid=99744", "Category": null, "Parent URL": null}