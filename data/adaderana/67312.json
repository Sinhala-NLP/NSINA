{"Source": "Adaderana", "Timestamp": "December 24, 2016 11:15 am", "Headline": "ව්‍යාජ රියදුරු බලපත්‍ර සමග 1ක් මාට්ටු ", "News Content": "කඳපොල, මාගස්තොට ප්‍රදේශයේදී ව්‍යාජ ලෙස සකස් කළ රියදුරු බලපත්‍ර සමග පුද්ගලයෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගත් බව පොලීසිය පැවසුවේය.එහිදී ඔහු සතුව තිබී ව්‍යාජ රියදුරු බලපත්‍ර 05ක් පොලීසිය විසින් සොයාගෙන තිබේ.මෙවැනි ව්‍යාජ රියදුරු බලපත්‍ර රැසක් තවත් පුද්ගලයින් හට සකස්කර දී ඇති බවත්, සැකකරු පෑලියගොඩ විශේෂ අපරාධ ඒකකය වෙත අවශ්‍යව සිටි අයෙකු බවත් සිදු කළ විමර්ශනවලදී අනාවරණය වූ බව පොලීසිය සඳහන් කළේය.සැකකරු නුවරඑළිය, මාස්තොට ප්‍රදේශයේ පදිංචි 46 හැවිරිදි පුද්ගලයෙකි.කඳපොල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=67312", "Category": null, "Parent URL": null}