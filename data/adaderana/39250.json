{"Source": "Adaderana", "Timestamp": "December 1, 2013 04:47 pm", "Headline": "නැගෙනහිර පුරප්පාඩුව ඌවෙන් පුරවයි", "News Content": "ඌව පළාත භාර ජ්‍යෙෂ්ඨ නියෝජ්‍ය පොලිස්පති නන්දන මුණසිංහ මහතා නැගෙනහිර පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස පත්කිරීමට පොලිස් දෙපාර්තමේන්තුව තීරණය කර තිබේ. නැගෙනහිර පළාත භාරව සිටි ජ්‍යෙෂ්ඨ නියෝජ්‍ය පොලිස්පති පුජිත ජයසුන්දර මහතා උතුරු පළාත භාර ජ්‍යෙෂ්ඨ නියෝජ්‍ය පොලිස්පතිවරයා ලෙස පත් කිරිම හේතුවෙන් පුරප්පාඩුවන තනතුර සඳහා නන්දන මුණසිංහ මහතා පත් කර ඇති බව සඳහන්ය. උතුරු පළාත භාරව සිටි ජ්‍යෙෂ්ඨ නියෝජ්‍ය පොලිස්පති ගාමිණි ද සිල්වා මහතා හෙට දිනයේ විශ්‍රාම යාම හේතුවෙන් පුජිත ජයසුන්දර මහතා උතුරු පළාත සඳහා පත් කරනු ලැබීය‍. ඌව පළාත සඳහා ජ්‍යෙෂ්ඨ නියෝජ්‍ය පොලිස්පතිවරයෙකු පත්කරන තුරු වැඩ බැලීම සඳහා සබරගමුව පළාත භාර ජ්‍යෙෂ්ඨ නියෝජ්‍ය පොලිස්පති ලලිත් ජයසිංහ මහතා පත් කර ඇති බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=39250", "Category": null, "Parent URL": null}