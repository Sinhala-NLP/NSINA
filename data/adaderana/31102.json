{"Source": "Adaderana", "Timestamp": "January 26, 2013 09:21 pm", "Headline": "හිතවතා මුණ නොගැසීම මරු හා යයි", "News Content": "පයාගල කලමුල්ල මුහුදේ දිය නෑමට ගිය සිව්දෙනෙකුගෙන් දෙදෙනෙකු මියගොස් තවත් අයෙකු අතුරුදහන් වී, අසාධ්‍ය තත්ත්වයේ සිටි තවත් අයෙකු නාගොඩ රෝහලට ඇතුළත් කර ඇතැයි පොලීසිය පවසයි. පිළියන්දල ප්‍රදේශයේ පදිංචිකරුවන් පිරිසක් මෙම අනතුරට මුහුණ පා ඇත. පයාගල ප්‍රදේශයේ හිතවතකුගේ ගෙදර ගොස් ඇති මොවුන් එම අවස්ථාවේ නිවැසියන් නොසිටි බැවින් මුහුදට ගොස් නාමින් සිටියදී මෙසේ අනතුරට ලක්ව ඇතැයි පොලීසිය පවසයි. අද පස්වරු 4.30ට පමණ එකී අනතුර සිදුව ඇත. දියේ ගිලීමෙන් අවුරුදු 20ක් හා අවුරුදු 9 දෙදෙනෙකු මියගොස් ඇති අතර අනතුරට මුහුණ පෑ තවත් අයෙක් නාගොඩ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=31102", "Category": null, "Parent URL": null}