{"Source": "Adaderana", "Timestamp": "June 13, 2015 12:38 pm", "Headline": "දක්ෂිණ අධිවේගයේ රිය අනතුරු 2ක් ", "News Content": "දක්ෂිණ අධිවේගී මාර්ගයේ එකම වේලාවක් තුළ ආසන්න ස්ථාන දෙකකදී රිය අනතුරු දෙකක් සිදුව තිබේ.අද උදෑසන 6.45ට පමණ මෝටර් රථ දෙකක් ආරක්ෂිත වැටේ ගැටීමෙන් අනතුර සිදුව ඇති බව පොලිසිය සඳහන් කළේය.උතුරු කළුතර පොලිස් වසමට අයත් 22න් එක කිලෝ මිටර් කණුව ආසන්නයේ දී මෙම අනතුරු දෙකම සිදුව ඇති බව වාර්තා වෙයි.මින් එක් මෝටර් රථයක් ගාල්ල සිට කොළඹට ධාවනය වී ඇති අතර අනෙක් මෝටර් රථයද මාතර සිට කොළඹ දෙසට ධාවනය වී ඇති බව පොලිසිය සඳහන් කළේය.කෙසේ වෙතත් අනතුරු දෙකෙන් කිසිදු පුද්ගලයෙකුට හානි සිදුව නොමැති අතර මාතර සිට කොළඹ දෙසට ධාවනයවු මෝටර් රථය ගැටීමෙන් ආරක්ෂිත වැටට හානි සිදුව ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=51971", "Category": null, "Parent URL": null}