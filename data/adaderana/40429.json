{"Source": "Adaderana", "Timestamp": "January 18, 2014 08:18 am", "Headline": "ඡන්ද නාම ලේඛනයේ නම් නැති අයටයි", "News Content": "උතුරු නැගෙනහිර පළාත් වල අවතැන්ව 2013 වසරේ ජන්ද හිමි නාමලේඛනයේ ලියාපදිංචි නොවු ජන්ද හිමියන්ට පරිපුරක ලැයිස්තුවට ඇතුළත් වීම සඳහා අභියාචනා ඉදිරිපත් කිරීමට අවස්ථාව ලබා දී තිබේ. මැතිවරණ කොමසාරිස්වරයා පැවසුවේ පරිපුරක ලැයිස්තුවට ඇතුළත් වීමට අදාළ ඉල්ලුම්පත් කැඳවීමේ කාලසීමාව ජනවාරි මස 16 වනදායින් අවසන් වු බවයි. යාපනය, වන්නි, මඩකළපුව, දිගාමඩුල්ල, ත්‍රිකුණාමලය මැතිවරණ කොට්ඨාසවලට අදාළ පරිපුරක ලැයිස්තුවල කටයුතු අවසන් කර ඇති බව සඳහන්ය. අදාළ ලැයිස්තු යාපනය, කිලිනොච්චි, මන්නාරම, වව්නියාව, මුලතිව්, අම්පාර, ත්‍රිකුණාමලය දිස්ත්‍රික් මැතිවරණ කාර්යාලවල තබා ඇති බව මැතිවරණ කොමසාරිස්වරයා පවසන්නේය. එම පරිපුරක ලැයිස්තුවල නම් ඇතුළත් නොවන අයට ජනවාරි 17 වන දා සිට ජනවාරි 23 වන දා දක්වා අභියාචනා ඉදිරිපත් කළ හැකි බව හෙතෙම පැවසීය.", "URL": "https://sinhala.adaderana.lk/news.php?nid=40429", "Category": null, "Parent URL": null}