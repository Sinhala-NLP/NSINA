{"Source": "Adaderana", "Timestamp": "July 7, 2014 08:40 am", "Headline": "පොලිස් ජීප් රථයක යතුරු පැදියක් ගැටී 2ක් මරුට", "News Content": "අම්බලන්තොට, එකස්ස ප්‍රදේශයේ දී පොලිස් ජිප් රථයක යතුරුපැදියක් ගැටීමෙන් දෙදෙනෙකු මියගොස් තිබේ. අද(07) අලුයම 3.30ට පමණ අනතුර සිදුව ඇති බව වාර්තා වෙයි. අනතුරෙන් මියගොස් ඇත්තේ 45 හැවිරිදි පිරිමි පුද්ගලයෙකු සහ 39 හැවිරිදි කාන්තාවක බව අද දෙරණ වාර්තාකරු සඳහන් කළේය. ඔවුන් අම්බලන්තොට රුහුණු පෙරියගම ප්‍රදේශයේ පදිංචිව සිටි අය බවට වාර්තා වෙයි. ජිප් රථය අම්බලන්තොට පොලිසියට අයත් එකක් වන අතර එම පොලිසිය වැඩිදුර විමර්ශන සිදුකරයි. මේ අතර හම්බන්තොට - තංගල්ල ප්‍රධාන මාර්ගයේ සුපිරින්ටන්ගම ප්‍රදේශයේ දි කැබ් රථයක් පෙරළී යාමෙන් 59 හැවිරිදි කාන්තාවක මියගොස් ඇති බව අද දෙරණ වාර්තාකරු සඳහන් කරයි. මියගොස් ඇත්තේ කැබ් රථයේ ගමන් කරමින් සිටි ඇතුල් කෝට්ටේ මාලිගාව පාර ප්‍රදේශයේ පදිංචිව සිටි කාන්තාවක බව අම්බලන්තොට පොලිසිය සඳහන් කළේය.", "URL": "https://sinhala.adaderana.lk/news.php?nid=44477", "Category": null, "Parent URL": null}