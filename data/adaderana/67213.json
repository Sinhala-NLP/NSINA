{"Source": "Adaderana", "Timestamp": "December 21, 2016 08:54 am", "Headline": "තැපැල් වර්ජනය අදත්", "News Content": "වැටුප් විෂමතා ඉවත් කිරීම ඇතුළු ඉල්ලීම් 14ක් මුල් කරගනිමින් තැපැල් සේවකයින් ආරම්භ කළ වැඩ වර්ජනය අද දිනයේත් ක්‍රියාත්මක බව ඒකාබද්ධ තැපැල් වෘත්තීය සමිති පෙරමුණ පවසයි.එහි සම කැඳවුම්කරු එස්.එච්.කාරියවසම් මහතා සඳහන් කළේ වර්ජනය හේතුවෙන් මේ වන විට තැපැල් භාණ්ඩ විශාල ප්‍රමාණයක් එක්රැස් වී ඇති බවයි.මේ අතර රථ වාහන වැරදි සම්බන්ධයෙන් පොලීසිය විසින් පැනවෙන දඩ ගෙවීම සඳහා විකල්ප ක්‍රමවේදයක් අද දිනයේ ක්‍රියාත්මක කරන බව ස්වදේශ කටයුතු අමාත්‍ය වජිර අබේවර්ධන මහතා පැවසීය.ඔහු කියා සිටියේ තැපැල් වර්ජනය හේතුවෙන් අපහසුතාවයට පත් වන ජනතාවගේ යහපත උදෙසා මෙය ක්‍රියාත්මක කරන බවයි.ඒ අනූව ප්‍රාදේශීය ලේකම් කාර්යාලවලට අදාළ දඩ මුදල් ගෙවීමට අවස්ථාව රියදුරන්ට හිමිවේ.", "URL": "https://sinhala.adaderana.lk/news.php?nid=67213", "Category": null, "Parent URL": null}