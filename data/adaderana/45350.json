{"Source": "Adaderana", "Timestamp": "August 14, 2014 11:19 am", "Headline": "ශ්‍රී ලංකාවට තවදුරටත් සහයදෙනවා", "News Content": "යුද්ධයෙන් පසු උතුරේ නැවත පදිංචි කිරීමේ ක්‍රියාවලියට හා ප්‍රතිසන්ධාන ක්‍රියාවලියට තවදුරටත් සහය ලබාදෙන බව ඉන්දියාව පවසයි. ශ්‍රී ලංකාව සාමකාමි මාවතක් කරා යන ගමනේදී ඉන්දීය රජය මෙන්ම එරට ජනතාව මෙරට නැවත පදිංචි කිරීමේ ක්‍රියාවලිය, ප්‍රතිසංස්කරණ මෙන්ම ප්‍රතිසන්ධාන වැඩපිළිවෙළට සහය දෙන බව ශ්‍රී ලංකාවේ ඉන්දීය මහකොමසාරිස් වයි.කේ සිංහා මහතා කියයි. හෙතෙම මේ බව කියා සිටියේ ඉන්දු - ශ්‍රී ලංකා මිත්‍රත්වය ගැන පැවසෙන නව පොතක් එළිදැක්වීමේ උත්සවයකට කොළඹදී සහභාගි වෙමිනි. ඉන්දියාව මේවන විට ශ්‍රී ලංකාව තුළ අමෙරිකානු ඩොලර් බිලියන 1.3 ඉක්ම වූ ආයෝජන ව්‍යාපෘති සිදුකරන බවද එරට මාධ්‍ය වාර්තා කරයි.", "URL": "https://sinhala.adaderana.lk/news.php?nid=45350", "Category": null, "Parent URL": null}