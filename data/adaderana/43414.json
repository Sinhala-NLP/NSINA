{"Source": "Adaderana", "Timestamp": "May 23, 2014 10:40 am", "Headline": "සීමාව පැන්න ලාංකිකයින් රිමාන්ඩ්", "News Content": "ඉන්දීය මුහුදු සීමාව උල්ලංඝණය කරමින් ධීවර කටයුතු වල නිරත වෙමින් සිටියදී අත්අඩංගුවට පත් ශ්‍රී ලාංකේය ධීවරයින් 14 දෙනා රක්ෂිත බන්ධනාගාර ගත කර තිබේ. එම ධිවරයින් පිරිස ජුනි මස 4 වනදා දක්වා රක්ෂිත බන්ධනාගාර ගත කරන ලෙස ඉන්දියාවේ පරමාකුඩි මහේස්ත්‍රාත් අධීකරණය නියෝග කර ඇත. ඉන්දියාවේ කන්‍යාකුමාරි මුහුදු ප්‍රදේශයේ ධීවර කටයුතු වල නිරත වෙමින් සිටිය දී පසුගිය බදාදා අදාළ ධීවරයින් පිරිස එරට වෙරළාරක්ෂක බලධාරින් විසින් අත්අඩංගුවට ගනු ලැබීය. අදාල ධිවරයින් පිරිස මදුරායි මධ්‍යම බන්ධනාගාරය වෙත යොමුකර ඇත.", "URL": "https://sinhala.adaderana.lk/news.php?nid=43414", "Category": null, "Parent URL": null}