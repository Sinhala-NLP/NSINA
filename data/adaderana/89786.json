{"Source": "Adaderana", "Timestamp": "May 25, 2018 08:33 am", "Headline": "නිධන් හැරූ විදේශිකයන් 3 ක් ඇතුළු පුද්ගලයින් 7 ක් අත්අඩංගුවට", "News Content": "ධර්මපුරම්, රාමනාදන්පුරම් ප්‍රදේශයේ පුද්ගලික ඉඩමක නිධන් වස්තු ලබා ගැනිමේ අරමුණින් කැණිම් සිදු කළ විදේශිය ජාතිකයින් තිදෙනෙකු ඇතුළු පුද්ගලයින් 07 දෙනෙකු අත්අඩංගුවට ගෙන තිබේ. ධර්මපුරම් පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. අත්අඩංගුවට ගත් පිරිස අතර ඉන්දිය ජාතිකයින් තිදෙනෙකු වන අතර ඔවුන් නීති විරෝධි ලෙස මෙරට රැදී සිට ඇති බවට විමර්ශනවලදී අනාවරණය වී තිබේ. අනෙක් සැකකරුවන් සිව්දෙනා ඇඹිලපිපිටිය, අම්බලන්ගොඩ, මිනුවන්ගොඩ සහ හෝකන්දර යන ප්‍රදේශවල පදිංචිකරුවන් බව පොලිසිය සදහන් කළේය. අත්අඩංගුවට ගත් සැකකරුවන් අද (25) කිලිනොච්චිය මහේස්ත්‍රාත් අධිකරණයට ඉදිරිපත් කිරිමට නියමිතව තිබේ.", "URL": "https://sinhala.adaderana.lk/news.php?nid=89786", "Category": null, "Parent URL": null}