{"Source": "Adaderana", "Timestamp": "September 17, 2016 05:10 pm", "Headline": " දැනුමින් ආදායම් උපදවන ජාතියක් ගොඩනැගිය යුතුයි", "News Content": "රටක් සංවර්ධනය කරා ගෙන යාමේදී දීර්ඝකාලීන සැලැස්ම විය යුත්තේ දැනුමින් ආදායම් උපදවන ජාතියක් ගොඩනැගීම බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පවසන්නේ නව අධ්‍යාපන ක්‍රම, නව විශ්වවිද්‍යාල සහ විවිධ වෘත්තීය අධ්‍යාපන ක්ෂේත්‍රයන් හදුන්වාදීමෙන් රජය අපේක්ෂා කරන්නේ එම අරමුණ ජය ගැනීම බවයි.අද(17) පෙරවරුවේ මාලඹේ ප්‍රාදේශීය ලේකම් කාර්යාල ශ්‍රවණාගාරයේ “ දිරියෙන් නැගිටින දැයේ කාන්තාවන්ට අපෙන් අත්වැලක්“ යන තේමාව යටතේ සංවිධානය කර තිබූ වැඩසටහනේ සමාරම්භක උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ ක‍ළේය. එහිදී ජනාධිපතිවරයා වැඩිදුරටත් සඳහන් කළේ රටේ ආර්ථිකයේ ව්‍යුහාත්මක බලවේගය බවට පත්ව ඇත්තේ කාන්තාවන්ගේ ශක්තිය බවයි.කෙසේ වෙතත් එම දායකත්වය ලැබෙන්නේ දැනුමින් නොව ශ්‍රමයෙන්වීම ඉතා ඛේදනීය තත්ත්වයක් බව ජනාධිපති මෛත්‍රීපාල සිරිසේන මහතා මෙහිදී සඳහන් කළේය.", "URL": "https://sinhala.adaderana.lk/news.php?nid=64183", "Category": null, "Parent URL": null}