{"Source": "Adaderana", "Timestamp": "November 6, 2015 10:47 am", "Headline": "ප්‍රශ්න නිරාකරණය කරගන්න නීති සතියක් ", "News Content": "මේ මස 23 වනදා සිට 29 වන දක්වා ජාතික නීති සතියක් ප්‍රකාශයට පත් කර තිබේ.අධිකරණ අමාත්‍යාංශය, ශ්‍රී ලංකා නීතිඥ සංගමය සහ නීති ආධාර කොමිසම ඒකාබද්ධව එම සතිය තුළ වැඩසටහන් රැසක් දිවයින පුරා ක්‍රියාත්මක කිරීමට සැලසුම් කර ඇත.ඒ යටතේ කොළඹ, නුවර, ගාල්ල, යාපනය, අනුරාධපුර, මාතර, මඩකළපුව සහ පුත්තලම දිස්ත්‍රික්කවල නීති සායන පැවැත්වීමට නියමිතය.එමගින් මහජනතාවට තම නීති ගැටළු සඳහා සෘජුවම ජනාධිපති නීතිඥයින් ඇතුළු ජ්‍යෙෂ්ඨ නිතිඥයින්ගේ සහය ලබා දෙන බව අධිකරණ අමාත්‍යාංශය සඳහන් කළේය.එමෙන්ම අධිකරණමය කාර්යයන්වලදී මහජනතාවට සෘජුවම බලපාන ගැටළු පිළිබඳ දැනුම්දීම සඳහා දැනටමත් ක්ෂනික දුරකථන අංක දෙකක් හඳුන්වා දී ඇත.0113 133 864, 0113 133 862 යන දුරකථන අංක ඔස්සේ අදාළ පහසුකම ලබාගත හැකිය.මිට අමතරව දැනුම්වත් කිරීමේ වැඩසටහන් රැසක් සංවිධානය කර ඇති අතර නීති සතියේ සමාප්ති උළෙල ලබන 28 වනදා අග්‍රාමාත්‍යවරයාගේ ප්‍රධානත්වයෙන් කොළඹදී පැවැත්විමට නියමිතය.", "URL": "https://sinhala.adaderana.lk/news.php?nid=54924", "Category": null, "Parent URL": null}