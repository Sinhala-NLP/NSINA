{"Source": "Adaderana", "Timestamp": "December 3, 2015 10:45 am", "Headline": "තිලංගත් ලොකු පුටුවට තරඟකරයි", "News Content": "ලබන ජනවාරී මස 03 වැනිදා පැවැත්වීමට නියමිත ශ්‍රී ලංකා ක්‍රිකට් ආයතනයේ නිලවරණය සඳහා පාර්ලිමේන්තුවේ නියෝජ්‍ය කථානායක තිලංග සුමතිපාල මහතා ද නාමයෝජනා බාරදී තිබේ.ක්‍රිකට් සභාපති තනතුර සඳහා ඔහු මෙසේ නාමයෝජනා බාරදී ඇත.ශ්‍රී ලංකාවේ ක්‍රීඩා ක්ෂේත්‍රයේ පවත්නා නිලවරණ අතර උණුසුම් නිලවරණයක් ලෙස ක්‍රිකට් නිලවරණය සැලකෙන අතර මෙහි මුල් පුටු සඳහා දේශපාලන ක්ෂේත්‍රයේ තනතුරු දරන්නන්ද ඉදිරිපත් වෙයි.ඒ අනූව දේශපාලන තනතුරුවල සිටින අයට එහි මුල් පුටු සඳහා තරඟ කිරීමට අවසන් අවස්ථාවේ හෝ ඉඩ නොදුනහොත් ඒ සඳහා විකල්පයන්ද නිල වරණය සඳහා ඉදිරිපත් වන කණ්ඩායම් විසින් දැනටමත් සුදානම් කරගනිමින් සිටින බව වාර්තා වේ.අමාත්‍ය අර්ජුන රණතුංග මහතාගේ සොහොයුරු නිශාන්ත රණතුංග මහතාද පසුගියදා නිලවරණයට නාමයෝජනා බාරදෙන ලදී.කෙසේ හෝ නිලවරණයට නාමයෝජනා බාර ගැනීම පසුගිය 24 වැනිදා ආරම්භ වූ අතර හෙටින් (04) එය අවසන් වෙයි.", "URL": "https://sinhala.adaderana.lk/news.php?nid=55485", "Category": null, "Parent URL": null}