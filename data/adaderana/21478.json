{"Source": "Adaderana", "Timestamp": "January 18, 2012 04:16 pm", "Headline": "මදුරු ඝනත්වය වෙනස්වන නිසා මර්දනය අමාරුයි", "News Content": "බස්නාහිර පළාතේ මදුරු ඝනත්වය විටින් විට වෙනස් වීම ඩෙංගු රෝගය මර්දනය කිරීම සඳහා අභියෝගයක් වී ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. මේ හේතුවෙන් සෙසු පළාත්වල ක්‍රියාත්මක වූ මදුරු මර්දන වැඩසටහන් ප්‍රගතියක් අත්කරගත්ත ද බස්නාහිර පළාතේ එම තත්ත්වය දැකිය නොහැකි බව අමාත්‍යවරයා පෙන්වාදෙයි. ජාතික මදුරු මර්දන සතිය නිමිත්තෙන් අද මාළිගාවත්ත ප්‍රදේශයේ ක්‍රියාත්මක වූ ඩෙංගු මර්දන වැඩසටහනකට එක්වෙමින් මෛත්‍රීපාල සිරිසේන අමාත්‍යවරයා මේ අදහස් පළ කළේය. අමාත්‍යාංශ 11ක් ඒකාබද්ධ වී ක්‍රියාත්මක වන ඩෙංගු මර්දන කාර්යය සාධක බලකාය වැඩසටහන් රැසක් ක්‍රියාත්මක කර ඇති බව එහිදී වැඩිදුරටත් අදහස් දක්වමින් අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=21478", "Category": null, "Parent URL": null}