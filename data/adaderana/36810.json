{"Source": "Adaderana", "Timestamp": "August 22, 2013 08:00 am", "Headline": "පෙරහැර නිම බව ජනාධිපතිට දැනුම් දෙයි ", "News Content": "ඇසළ මහා පෙරහැර මෙවරද ඉතා උත්කර්ෂවත් ආකාරයෙන් පවත්වා නිම කළ බව දියවඩන නිලමේ නිලංග දෑල මහතා විසින් ජනාධිපති මහින්ද රාජපක්ෂ මහතා වෙත දැනුම් දී තිබේ. ඊයේ(21) පස්වරුවේ මහනුවර ජනාධිපති මන්දිරයේදී පෙරහැර නිම කිරීම පිළිබඳ සන්දේශය ජනාධිපතිවරයා වෙත පිළිගැන්වූ බව ජනාධිපති මාධ්‍ය අංශය සඳහන් කරයි. එහිදී සාම්ප්‍රදානුකූලව පෙරහැරට සහභාගී වූ කළා ශිල්පීන් වෙත තිළිණ හා සම්මාන ප්‍රදානය කිරීම ද ජනාධිපති මහින්ද රාජපක්ෂ මහතා විසින් සිදු කර තිබේ. උත්සව සභාව අමතමින් ජනාධිපතිවරයා සඳහන් කළේ ජාතියේ පැවැත්මට ඇති හොඳම මාර්ගය රටේ ජාතින් සහ ආගමිකයින් අතර තිබෙන සමගිය බවයි.", "URL": "https://sinhala.adaderana.lk/news.php?nid=36810", "Category": null, "Parent URL": null}