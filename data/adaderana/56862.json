{"Source": "Adaderana", "Timestamp": "February 2, 2016 12:11 pm", "Headline": "ආරවුල වියෝවකින් නිමවෙයි ", "News Content": "පුද්ගල ඝාතනයකට සම්බන්ධ එකම පවුලේ සාමාජිකයින් තිදෙනෙකු රක්ෂිත බන්ධනාගාර ගත කිරීමට මතුගම මහේස්ත්‍රාත් අධිකරණය නියෝග කර තිබේ. පසුගිය 30 වන දින මීගහතැන්න කිතුලවිල ප්‍රදේශයේ දී පුද්ගලයෙකුට මුගුරකින් පහරදී තිබූ අතර කළුතර නාගොඩ රෝහලේ ප්‍රතිකාර ලබමින් සිටියදී ඔහු ඊයේ රාත්‍රී මියගොස් ඇති බව සඳහන්ය. මියගොස් ඇත්තේ 43 හැවිරිදි එම ප්‍ර දේශයේම පදිංචි පුද්ගලයෙකි. එම ඝාතනය ඉඩම් ආරවුලක් හේතුවෙන් සිදුව ඇති බවට අනාවරණය වී ඇති අතර ඝාතනය සම්බන්ධයෙන් සැකපිට එකම පවුලේ පියා සහ පුතුන් දෙදෙනෙකු මීගහතැන්න පොලීසිය විසින් අත්අඩංගුවට ගෙන තිබේ. මතුගම මහේස්ත්‍රාත් අධිකරණයට ඉදිරිපත් කළ සැකකරුවන් ලබන 10 වන දින දක්වා රක්ෂිත බන්ධනාගාර ගත කිරීමට නියෝග කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=56862", "Category": null, "Parent URL": null}