{"Source": "Adaderana", "Timestamp": "January 20, 2017 04:35 pm", "Headline": "  සරසවි උද්ඝෝෂණය-සිසුන් 7ක් රිමාන්ඩ් ", "News Content": "කොල්ලුපිටිය මංසන්දියේදී විශ්වවිද්‍යාල ශිෂ්‍යයින් විසින් සිදු කළ උද්ඝෝෂණය සම්බන්ධයෙන් ශිෂ්‍ය භික්ෂුන් වහන්සේ සිව් නමක් ඇතුළු සිසු සිසුවියන් 07 දෙනෙකු රක්ෂිත බන්ධනාගාර ගත කර තිබේ.අද(20) කොටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 26 වනදා දක්වා ඔවුන් රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කළ බව අද දෙරණ අධිකරණ වාර්තාකරු සඳහන් කළේය.රක්ෂිත බන්ධනාගාර ගත කළ පිරිස අතර විශ්වවිද්‍යාල සිසුවියක්ද වන බව පොලීසිය සඳහන් කළේය.කොල්ලුපිටිය පොලීසිය විසින් අදාළ ශිෂ්‍ය භීක්ෂුන් වහන්සේලා ඇතුළු පිරිස අධිකරණ භූමියේදී අත්අඩංගුවට ගෙන අධිකරණයට ඉදිරිපත් කර තිබුණි.", "URL": "https://sinhala.adaderana.lk/news.php?nid=68349", "Category": null, "Parent URL": null}