{"Source": "Adaderana", "Timestamp": "January 13, 2014 04:44 pm", "Headline": "මාව රැවැට්ටුවා - මිලියනයක් වංචා කළා - පූජකවරයා පොලීසි යයි", "News Content": "නිධානයකින් ලබාගත් නිධන් වස්තු යැයි පවසා පූජකවරයෙකුගෙන් රුපියල් මිලියනයක මුදලක් වංචා කළ පුද්ගලයෙකු අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ. කොළඹ, කොටහේන ප්‍රදේශයේ හින්දු කෝවිලක පූජකවරයෙකු විසින් සිදුකළ පැමිණිල්ලකට අනුව මිහින්තලය පොලීසිය විමර්ශන ආරම්භ කර ඇති බව වාර්තා වේ. තමාට රනින් නිම කර ඇති බවට පවසා ඊයම් දේව ප්‍රතිමා දෙකක්, කිඹුල් රුවක් සහිත ප්‍රතිමාවක් සහ තවත් ප්‍රතිමා කිහිපයක් අදාළ පුද්ගලයා විසින් ලබාදුන් බව පූජකවරයා සිය පැමිණිල්ලේ සඳහන් කර ඇත.", "URL": "https://sinhala.adaderana.lk/news.php?nid=40329", "Category": null, "Parent URL": null}