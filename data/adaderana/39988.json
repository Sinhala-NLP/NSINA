{"Source": "Adaderana", "Timestamp": "December 31, 2013 01:11 pm", "Headline": "බුලත්සිංහල අයවැය පරාදයි ", "News Content": "එක්සත් ජනතා නිදහස් සන්ධානයට බලය හිමි බුලත්සිංහල ප්‍රාදේශීය සභාවේ ලබන වසර සඳහා වන අයවැය වැඩි ඡන්දයෙන් පරාජයට පත්වී තිබේ. සභාපති තුසිත කුලරත්න මහතා විසින් දෙවනවරට ඉදිරිපත් කළ අයවැය යෝජනා වලියට අදාළ ඡන්ද විමසීමේ දී ඊට පක්ෂව ඡන්දය ප්‍රකාශ කර ඇත්තේ සභාපතිවරයා පමණක් බව සඳහන් වෙයි. බුලත්සිංහල ප්‍රාදේශීය සභාව නියෝජනය කරන සෙසු එක්සත් ජනතා නිදහස් සන්ධාන මන්ත්‍රීවරුන් අට දෙනා සහ එක්සත් ජාතික පක්ෂ මන්ත්‍රීවරුන් තිදෙනා අයවැයට විපක්ෂව ඡන්දය ප්‍රකාශ කර තිබේ. ඒ අනුව වැඩි ඡන්ද 10කින් අයවැය පරාජයට පත්වු බව අද දෙරණ වාර්තාකරු සඳහන් කළේය. බුලත්සිංහල ප්‍රාදේශීය සභා අයවැය මෙලෙස පරාජයට පත්වීමත් සමඟ එක්සත් ජනතා නිදහස් සන්ධානයට බලය හිමි පළාත් පාලන ආයතන 12ක අයවැය මේ වන විට පරාජයට පත්ව තිබේ.", "URL": "https://sinhala.adaderana.lk/news.php?nid=39988", "Category": null, "Parent URL": null}