{"Source": "Adaderana", "Timestamp": "March 7, 2011 09:42 am", "Headline": "පුරාවස්තු හෑරූ රුසියානු ජාතිකයින් අධිකරණයට ගෙනෙයි  ", "News Content": "අනුරාධපුර අභයගිරිය විහාරය පිටුපස පුරාවස්තු හාරමින් සිටියදී අත්අඩංගුවට ගත් රුසියානු ජාතිකයින් තිදෙනා අද(07) අනුරාධපුර මහේස්ත්‍රාත් අධිකරණයට ඉදිරිපත් කරන බව පොලිසිය පවසයි. අනුරාධපුර පොලිසියේ නිලධාරීන් කණ්ඩායමක් විසින් මෙම සැකකරුවන් ඊයේ(06) අත්අඩංගුවට ගනු ලැබීය. මේ අතර බෙහෙත් කොටන ගිනි අවි 4ක් ළඟ තබාගත් සැකකරුවන් සිව්දෙනෙකු වාකරේ පොලිසිය විසින් අත්අඩංගුවට ගෙන තිබේ. සින්නතට්ටමුණේ ප්‍රදේශයේදී ඊයේ(06) මෙම සැකකරුවන් අත්අඩංගුවට ගත් බව පොලිසිය සඳහන් කරනු ලැබීය. අදාළ ගිනි අවි නිෂ්පාදනය කළ පුද්ගලයා ද පොලිස් අත්අඩංගුවට පත්ව ඇත. සැකකරුවන් අද(07) වාලච්චේන මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14668", "Category": null, "Parent URL": null}