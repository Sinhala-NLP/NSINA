{"Source": "Adaderana", "Timestamp": "September 3, 2010 03:23 pm", "Headline": "මහරගම පිළිකා රෝගී නේවාසිකාගාරය විවාත වෙයි", "News Content": "මහරගම පිළිකා රෝහලේ රෝගී නේවාසිකාගාරය අද විවෘත කෙරුණි. දුරබැහැර සිට ප්‍රතිකාර සඳහා පැමිණෙන පිළිකා‍ රෝගීන්ගේ පහසුව වෙනුවෙන් මෙම නේවාසිකාගාරය ඉදිකළ බව සෞඛ්‍ය අමාත්‍යාංශය පවසයි. මෙතෙක් දුරබැහැර සිට පැමිණෙන රෝගීන් වාට්ටු තුළ රැදී සිටීම නිසා නේවාසික රෝගීන් දැඩි අපහසුතාවකට පත්වූ බව එම අමාත්‍යාංශය පෙන්වා දෙයි. නව නේවාසිකාගාරයේ රෝගීන් 250 ට අධික පිරිසකට එකවර නවාතැන් ගත හැකි බව සඳහන්ය. පිළිකා රෝහල හැඳින්වීම සඳහා දැනට භාවිත කරන නම වෙනස් කිරීමට ඉදිරියේ දී බලාපොරොත්තු වන බව නේවාසිකාගාරය විවෘත කිරී‍මේ අවස්ථාවට සහභාගී වූ සෞඛ්‍ය අමාත්‍ය මෛත්‍රීපාල සිරිසේන මහතා පැවසුවේය.", "URL": "https://sinhala.adaderana.lk/news.php?nid=10621", "Category": null, "Parent URL": null}