{"Source": "Adaderana", "Timestamp": "September 15, 2012 04:19 pm", "Headline": " ජනාධිපතිට හැර වෙන අයට මගෙන් උත්තර නෑ", "News Content": "නැගෙනහිර පළාත් සභාව පිහිටුවීම සම්බන්ධයෙන් ජනාධිපතිවරයා සමග හැර ආණ්ඩුවේ වෙනත් පුද්ගලයින් සමග සාකච්ඡා කිරීමට තමන් සුදානම් නැතැයි දෙමළ ජාතික සන්ධානය පවසයි. මේ හේතුවෙන් ඩලස් අලහප්පෙරුම, කෙහෙළිය රඹුක්වැල්ල හෝ සුසිල් ප්‍රේම් ජයන්ත යන කවරෙකුගේ කතාවලට වුවද උත්තරදීමට තමා සුදානම් නැතැයි එම පක්ෂයේ නායක ආර් සම්බන්ධන් මහතා කියා සිටියේය. ජනාධිපතිවරයා අදාළ කරුණ සම්බන්ධයෙන් සම්බන්ධන් මන්ත්‍රීතුමා සමග සාකච්ඡා කිරීමට සුදානම් යැයි පැවසුවහොත් තමා ද ඊට සුදානම් බව ඔහු පැවසුවේය. කොළඹදී අද (15) පැවැති මාධ්‍ය හමුවක් අමතමින් ඔහු මේ බව සඳහන් කළේය. නැගෙනහිර පළාතේ මුස්ලීම් ජනතාවගෙන් ශ්‍රී ලංකා මුස්ලිම් කොංග්‍රසයට ඡන්දය ලැබුණේ එම පක්ෂයේ නායක රවුෆ් හකීම් ආණ්ඩුව විවේචනය කළ නිසා බව ද ආර් සම්බන්ධන් මහතා පෙන්වාදුන්නේය. පළාත් සභා මැතිවරණයේදී ආණ්ඩුව සමග එක්ව තරග නොකළ විපක්ෂයේ දේශපාලන පක්ෂ ආණ්ඩුවට සහය නොදී පළාත් සභාවේ බලය ලබා ගත යුතු බව ද ඔහු එහිදී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=27436", "Category": null, "Parent URL": null}