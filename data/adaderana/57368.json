{"Source": "Adaderana", "Timestamp": "February 19, 2016 10:11 am", "Headline": "පහප්ජාව අනතුරින් 1ක් මරුට", "News Content": "තංගල්ල, දික්වැල්ල ප්‍රධාන මාර්ගයේ පහප්ජාව ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.ලංගම බස් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරුපැදිකරු තංගල්ල රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 32 හැවිරිදි කුඩාවැල්ල, නාකුළුගමුව ප්‍රදේශයේ පදිංචි පුද්ගලයෙකි.අනතුර සම්බන්ධයෙන් ලංගම බස් රථයේ රියදුරු අත්අඩංගුවට ගෙන තිබේ.පශ්චාත් මරණ පරික්ෂණය අද(19) සිදු කිරිමට නියමිත අතර තංගල්ල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57368", "Category": null, "Parent URL": null}