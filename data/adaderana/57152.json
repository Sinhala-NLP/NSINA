{"Source": "Adaderana", "Timestamp": "February 12, 2016 08:59 am", "Headline": "ඉන්ධන මිල තවදුරටත් පහල යයි", "News Content": "ලෝක වෙළඳපළේ ඉන්ධන මිල තවදුරටත් පහල යමින් පවතින බව වාර්තා වෙයි.අමෙරිකානු වෙළඳපළේ බොරතෙල් බැරලයක මිල ඊයේ දිනයේද සියයට 05 කින් පමණ පහල ගොස් ඇති බව වාර්තා වේ.මෙම තත්ත්වය හමුවේ මුල්‍ය වෙළඳපළ අර්බුදයකට ලක්වෙමින් පවතින බව ද විශ්ලේශකයින් පෙන්වාදෙයි.සම්බාධක ඉවත් කිරීමෙන් පසු ඉරානය තෙල් නිෂ්පාදනය දෛනිකව බැරල් අසු දහසේ සිට මිලියන 3 දක්වා ඉහළ නංවා ඇති අතර ඉරාකය ද ජනවාරි මාසයේ සිට දෛනික තෙල් නිෂ්පාදනය බැරල් මිලියන 04.35 දක්වා ඉහළ නංවා තිබේ.සෞදි අරාබිය ද තෙල් අපනයනය ඉහළ නංවා ඇති බව වාර්තා වෙයි.මෙම තත්ත්වය තෙල් මිල පහත යාමට විශේෂයෙන් බලපා තිබේ.", "URL": "https://sinhala.adaderana.lk/news.php?nid=57152", "Category": null, "Parent URL": null}