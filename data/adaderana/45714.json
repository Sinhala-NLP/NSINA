{"Source": "Adaderana", "Timestamp": "August 30, 2014 03:12 pm", "Headline": "කතක් ඝාතනය කර  රන් සොරාගත් 2ක් අත්අඩංගුවේ ", "News Content": "කාන්තාවක ඝාතනය කර රන් භාණ්ඩ කොල්ලකෑමකට සම්බන්ධ පුද්ගලයින් දෙදෙනෙකු මහරගම ප්‍රදේශයේ දි අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් එක්කයේ නිලධාරින් කණ්ඩායමක් සිදුකළ විමර්ශනයකදි සැකකරුවන් අත්අඩංගුවට ගෙන ඇත. අදාළ පුද්ගලයින් දෙදෙනා 2012 වසරේ ජනවාරි මාසයේ 09 දින පිළියන්දල වෑවල ප්‍ර දේශයේ කාන්තාවක ගෙල සිරකර ඝාතනය කර රන් භාණ්ඩ සොරකම් කර ඇති බව පොලිසිය පැවසුවේය . අත්අඩංගුවට ගෙන ඇත්තේ වයස අවුරුදු 26 ක් වන හබරණ සහ ඇඹිලිපිටිය ප්‍ර දේශ වල පදිංචි පුද්ගලයින් දෙදෙනෙකු වන අතර ඔවුන් අද කැස්බෑව මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=45714", "Category": null, "Parent URL": null}