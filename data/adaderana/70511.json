{"Source": "Adaderana", "Timestamp": "March 6, 2017 06:16 pm", "Headline": "කුඩු කිලෝ 13ක් සමග සැකකරුවෙක් මාට්ටු", "News Content": "ග්‍රෑන්ඩ්පාස් ප්‍රදේශයේ සිදුකළ වැටලීමකදී හෙරොයින් කිලෝ ග්‍රෑම් 13 ක් සමග සැකකරුවෙකු අත්අඩංගුවට ගත් බව පොලිස් මාධ්‍ය ප්‍රකාශක, නි.පොලිස්පති ප්‍රියන්ත ජයකොඩි මහතා පවසයි.ග්‍රෑන්ඩ්පාස්හි නාගලගම් ස්ට්‍රීට් වලින් අද සොයාගනු ලැබූ මෙම මත්කුඩු තොගයේ වෙළඳ වටිනාකම රු. මිලියන 156 ක් පමණ වන බව සඳහන්ය.මීට අමතරව අදාළ සැකකරුගේ නිවස පරීක්ෂා කිරීමෙන් රු. මිලියන 20 ක මුදලක්ද සොයාගැනීමට හැකිවූ බවත්, සිද්ධිය සම්බන්ධයෙන් වැඩිදුර විමර්ශන සිදුකරන බවත් පොලිස් මාධ්‍ය ප්‍රකාශකවරයා කියා සිටියි.මෙම හෙරොයින් තොගය සම්බන්ධයෙන් පොලිස් මත්ද්‍රව්‍ය නාශක කාර්යාංශයේ උපදෙස් පරිදි පොලිස් කණ්ඩායම් කිහිපයක් පරික්ෂණ ආරම්භ කර ඇති බව පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා පවසයි.ඔහු පෙන්වා දෙන්නේ මේ වන විටත් අදාළ හෙරොයින් ජාවාරම පිළිබද තොරතුරු රැසක් වාර්තා වී ඇති බවය.", "URL": "https://sinhala.adaderana.lk/news.php?nid=70511", "Category": null, "Parent URL": null}