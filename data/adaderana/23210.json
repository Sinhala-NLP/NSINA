{"Source": "Adaderana", "Timestamp": "April 1, 2012 11:26 am", "Headline": " ගණකාධිකාරී සේවයට බඳවා ගැනීමේ වයස් සීමාව දීර්ඝ කරයි", "News Content": "ශ්‍රී ලංකා ගණකාධිකාරී සේවය සඳහා විවෘත පදනම මත බඳවා ගැනීමේ තරග විභාගයට අයඳුම් කිරීමේ වයස් සීමාව දීර්ඝ කර තිබේ. අදාළ වයස් සීමාව අවුරුදු 30 දක්වා දීර්ඝ කිරීමට රාජ්‍ය සේවා කොමිසන් සභාව අනුමැතිය ලබාදී ඇති බව සඳහන්වේ. මෙම සංශෝධන ඇතුළත් ගැසට් නිවේදනය අප්‍රේල් මාසය තුළ නිකුත් කිරීමට නියමිතය. මෙවර ශ්‍රී ලංකා ගණකාධිකාරී‍ සේවයට බඳවා ගැනීමේ විවෘත තරග විභාගය සඳහා අයඳුම්පත් භාර ගැනීමේ අවසන් දිනය අප්‍රේල් මස 23න් වන දිනෙන් අවසන් වේ. අයඳුම්පත් කැඳවීමේ අවසන් දිනය වෙනසක් සිදු නොකරන බැවින් එදිනට පෙර සිය අයඳුම්පත් විභාග කොමසාරිස් වෙත යොමුකරන ලෙස මුදල් හා ක්‍රමසම්පාදන අමාත්‍යාංශය දැනුම් දෙයි.", "URL": "https://sinhala.adaderana.lk/news.php?nid=23210", "Category": null, "Parent URL": null}