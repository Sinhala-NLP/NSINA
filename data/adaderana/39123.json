{"Source": "Adaderana", "Timestamp": "November 26, 2013 02:54 pm", "Headline": "අධිවේගයේ බස් රථ පිළිබඳව පැමිණිලි කරන්න දුරකථන අංකයක් ", "News Content": "දක්ෂිණ අධිවේගී මාර්ගයේ ධාවනය කෙරෙන පෞද්ගලික බස් රථ සම්බන්ධයෙන් පැමිණිලි ඉදිරිපත් කිරීම සඳහා නව දුරකථන අංකයක් හඳුන්වා දී තිබේ. මෙම මාර්ගයේ ධාවනය කෙරෙන ඇතැම් පෞද්ගලික බස් රථ ගුණාත්මක බවින් අඩු බවට මගීන්ගෙන් ලද චෝදනා අනුව මෙම පියවර ගත් බව පුද්ගලික ප්‍රවාහන සේවා අමාත්‍යාංශය සඳහන් කරයි. ඇතැම් බස් රථවල වායූ සමීකරණ අක්‍රීය වීම, මදුරුවන් ගැවසීම සහ අපිරිසිදුභාවය පිළිබඳ පැමිණිලි වැඩි වශයෙන් ලැබී ඇති බව ද එම අමාත්‍යාංශය පවසයි. ඒ අනුව දක්ෂිණ අධිවේගී මාර්ගයේ ධාවනය කෙරෙන පෞද්ගලික බස් රථ සම්බන්ධයෙන් පැමිණිලි 0112 80 72 79 යන දුරකථන අංකයට දැනුම් දෙන ලෙස පුද්ගලික ප්‍රවාහන සේවා අමාත්‍යාංශය සඳහක් කරයි . සතියේ දිනවල පෙරවරු 8.30 සිට පස්වරු 4.30 දක්වා මෙම දුරකථන අංකය ඔස්සේ මගී ජනතාවට පැමිණිලි ඉදිරිපත් කළ හැකි බවද එම අමාත්‍යංශය පෙන්වා දෙයි.", "URL": "https://sinhala.adaderana.lk/news.php?nid=39123", "Category": null, "Parent URL": null}