{"Source": "Adaderana", "Timestamp": "October 24, 2016 11:10 pm", "Headline": "රිය අනතුරට කෙනෙක් බිලි-රංගේ ගේ පුතු අත්අඩංගුවට", "News Content": "ආණමඩුව - ධර්මපාලය ප්‍රදේශයේදී සිදුවූ රිය අනතුරක් සම්බන්ධයෙන් රාජ්‍ය අමාත්‍ය පාලිත රංගේබණ්ඩාරගේ පුතා සහ තවත් අයෙකු අත්අඩංගුවට ගෙන ඇති බව ආණමඩුව පොලීසිය කියයි.අද(24) රාත්‍රී 8.00ට පමණ සිදුවූ මෙම අනතුරින් මිය ගොස් ඇත්තේ ආණමඩුව - වඩිගමංගාව පදිංචිව සිටි වන්නිනායක තෙන්නකෝන් මුදියන්සේලාගේ ගාමිණී වන්නිනායක (අවු:42) නම් අයෙකි.පොලීසිය විසින් අත්අඩංගුවට ගෙන ඇත්තේ රාජ්‍ය අමාත්‍ය පාලිත රංගේබණ්ඩාරයේ පුතා වන යශෝධ නිරංජන් රංගේබණ්ඩාර සහ ඩී.එම්.නිලන්ත ප්‍රදීප් රණතුංග නම් දෙදෙනෙකි.ජීප් රථයක පා පැදියක් ගැටීමෙන් මෙම අනතුර සිදුවී ඇති අතර අනතුරින් මිය ගොස් ඇත්තේ පා පැදියේ ගමන් කළ පුද්ගලයා වන බවත්,පාපැදිකරු එම ස්ථානයේදීම මිය ගොස් ඇති බවත් අප වාර්තාකරු පවසයි.අනතුරට සම්බන්ධ ජීප් රථය පදවා ඇත්තේ රාජ්‍ය අමාත්‍යවරයාගේ පුතු බවට මූලාරම්භයේ වාර්තා පළවූ නමුත් එම රථය පැදවූයේ තමන් බව අත්අඩංගුවට ගෙන ඇති අනෙක් සැකකරු පොලීසියට පවසා තිබේ.අත්අඩංගුවට ගෙන ඇති සැකකරුවන් ආණමඩුව දිසා වෛද්‍ය නිලධාරීවරයා වෙත ඉදිරිපත් කර පරීක්ෂා කර ඇතත් ඔවුන් ඒවන විට මත්පැන් පානය කර සිට නොමැති බව එහිදී අනාවරණය වී ඇත.ආණමඩුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=65375", "Category": null, "Parent URL": null}