{"Source": "Adaderana", "Timestamp": "June 28, 2016 11:22 am", "Headline": " අධ්‍යාපන පරිපාලන සීමිත තරග විභාගය ජුලි 10 දා", "News Content": "ශ්‍රී ලංකා අධ්‍යාපන පරිපාලන සේවයේ තෙවන ශ්‍රේණියට බඳවා ගැනීමේ සීමිත තරග විභාගය ජුලි මස 10 වන දින පැවැත්වෙන බව විභාග දෙපාර්තමේන්තුව පවසයි.කොළඹ පිහිටි විභාග මධ්‍යස්ථාන 144කදී විභාගය පැවැත්වීමට අවශ්‍ය සියලු කටයුතු මේ වන විට සූදානම් කර ඇති බව එම දෙපාර්තමේන්තුව සඳහන් කළේය.මෙවර විභාගයට අයඳුම්කරුවන් 22,706ක් පෙනී සිටීමට නියමිතය.සියලුම අයඳුම්කරුවන්ට ජුනි මස 24 වන දින විභාග ප්‍රවේශපත්‍ර තැපැල් කොට යවා ඇති අතර ප්‍රවේශපත්‍ර නොලැබුණු හෝ ඒ පිළිබඳ ගැටලු පවතින අයඳුම්කරුවන් සිටීනම් විභාග දෙපාර්තමේන්තුවේ සංවිධාන හා විදේශ විභාග ශාඛාව වෙත පැමිණෙන ලෙස එම දෙපාර්තමේන්තුව ඉල්ලීමක් කරයි. නැතහොත් 0112 78 52 30 හෝ 0112 17 70 75 යන දුරකථන අංකවලට දැනුම්දීමෙන් මේ සම්බන්ධව වැඩිදුර තොරතුරු ලබාගත හැකි බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=61573", "Category": null, "Parent URL": null}