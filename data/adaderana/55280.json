{"Source": "Adaderana", "Timestamp": "November 23, 2015 06:22 pm", "Headline": "ශ්‍රීලනිප මන්ත්‍රීන් අය වැයට සහය දෙනවා", "News Content": "අය වැයට පක්ෂව ඡන්දය ලබාදීමට පාර්ලිමේන්තුවේ ශ්‍රී ලංකා නිදහස් පක්ෂ මන්ත්‍රී කණ්ඩායම තීරණය කළ බව එම පක්ෂයේ මහලේකම් දුමින්ද දිසානායක මහතා පවසයි.කෙසේ වෙතත් සන්ධානයේ මන්ත්‍රී කණ්ඩායම සම්බන්ධයෙන් කිසිවක් ප්‍රකාශ කළ නොහැකි බව හෙතෙම කියයි.ශ්‍රී ලංකා නිදහස් පක්ෂයේ මන්ත්‍රී කණ්ඩායම සහ ජනාධිපති මෛත්‍රීපාල සිරිසේන මහතා අතර හමුවක් ජනාධිපති ලේකම් කාර්යාලයේදී අද සවස පැවැත්විණ.අද පස්වරු 04.30ට පමණ ජනාධිපතිවරයා එම සාකච්ඡාව සදහා පැමිණි බව අද දෙරණ වාර්තාකරු සඳහන් කළේය.සාකච්ඡාව අවසානයේ මාධ්‍යවේදීන් ඇසූ ප්‍රශ්නයකට පිළිතුරු ලෙස දුමින්ද දිසානායක මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=55280", "Category": null, "Parent URL": null}