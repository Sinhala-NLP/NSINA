{"Source": "Adaderana", "Timestamp": "February 9, 2015 12:58 pm", "Headline": "ෆයිසර්ට ඇමතිකම එපාවෙයි - ඒත් ජනපතිටත් ආණ්ඩුවටත් සහය දෙනවාලු", "News Content": "සිවිල් ගුවන් සේවා රාජ්‍ය අමාත්‍ය ෆයිසර් මුස්තාෆා මහතා සිය තනතුරින් ඉල්ලා අස්වී තිබේ.කෙසේ වුවද තමන් ජනපති මෛත්‍රිපාල සිරිසේන මහතාට සහ නව රජයේ කටයුතුවලට සහය පළ කරන බව හෙතෙම පැවසීය.ෆයිසර් මුස්තාෆා ඉකුත් ජනාධිපතිවරණයේදී මහින්ද රාජපක්ෂ මහතාගේ ආණ්ඩුවෙන් ඉවත් වී පොදු අපේක්ෂක මෛත්‍රිපාල සිරිසේන මහතාට සහය පළ කළ අතර මෛත්‍රිපාල සිරිසේන මහතා ජනපතිවීමෙන් පසු ඔහුට සිවිල් ගුවන් සේවා රාජ්‍ය ඇමතිධූරය හිමිවිය.කෙසේ වුවද තමන්ට පිරිනැමුණු අමාත්‍යංශයේ අංශ කිහිපයක්ම සිය විෂය පථයෙන් ඉවත් කර ඇති බවට මුස්තාෆා මහතා කලකිරීමෙන් සිටි බව මාධ්‍ය වාර්තා කළේය. මේ යටතේ අමාත්‍යාංශය වලට අයත් විෂය පථය ගැසට් කිරිමේදී තමාගේ අමාත්‍යාංශයට අයත් විෂය පථයෙන් කොටසක් අරජුන රණතුංග අමාත්‍යවරයා යටතේ පවතින වරාය හා නාවුක ගුවන් සේවා අමාත්‍යාංශයට එකතු කර ගැසට් කිරීම මෙම ඉල්ලා අස්වීමට හේතු වී ඇති බව මේ යටතේ වාර්තා විණ.එසේම තම අමාත්‍යාංශයට අයත් විෂය පථය ගැසට් කිරිමේදී මත්තල ගුවන් තොටුපොළ පමණක් ඇතුළත් කර ඇති බවත්,මේ හේතුවෙන් ඔහු සිත්තැවුලට පත්වී සිටි බවත්, දේශපාලන ආරංචි මාර්ග අනාවරණය කළේය.මෙම වාතාවරණය මත ඔහු පසුගියදා සිංගප්පූරුවේද සංචාරය කර නැවත දිවයිනට පැමිණි අතර නීතීඥ වෘත්තියේ කටයුතු කිරීමට අපේක්ෂා කරන බවක්ද පවසා තිබිණ.", "URL": "https://sinhala.adaderana.lk/news.php?nid=49223", "Category": null, "Parent URL": null}