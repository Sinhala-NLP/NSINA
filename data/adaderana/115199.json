{"Source": "Adaderana", "Timestamp": "July 28, 2019 02:20 pm", "Headline": "සියලු දෙනාගේම ආහාර මන්ත්‍රිවරුන් 225ට ලඝු කිරීම වැරදියි", "News Content": "සමස්ත පාර්ලිමේන්තුවේ කාර්යය මණ්ඩලයේ කෑම වියඳම පාර්ලිමේන්තු මන්ත්‍රිවරුන් 225 ලඝු කිරීම වැරදි බව ශ්‍රී ලංකා පොදුජන පෙරමුණේ පාර්ලිමේන්තු මන්ත්‍රී සී. බී. රත්නායක මහතා පවසයි. සී. බී. රත්නායක මහතා මේ බව පැවසුවේ ශ්‍රි ලංකා පොදු ජන පෙරමුණේ මස්කෙලිය ආසන බල මණ්ඩලයේ කාන්තා රැස්විම ඊයේ (27) ගිනිගත්හේන බිටා ශාලාවේ පැවති රැස්විමට සහභාගි විමෙන් අනතුරුව පැවති මාධ්‍යය හමුවේදිය. මෙහිදි වැඩි දුරටත් අදහස් දැක් වු මන්ත්‍රිවරයා පැවසුවේ සංඛ්‍යා ලේකන අනුව පාර්ලිමේන්තුවේ කාර්යය මණ්ඩලය 803 ක් ද පොලිස් නිලධාරින් 223 ක්ද , පාර්ලිමේන්තු සැසි වාරයට පැමිණෙන මාධ්‍යවේදින් ඇතුළු 1500 කට ආසන්න පිරිසක් ආහාර ලබා ගන්නා බවයි. එම සියළු දෙනාගේම ආහාර ලබා ගැනිම මන්ත්‍රිවරුන් 225 දෙනාට ලඝු කිරිම තුලින් රටේ ජනතාව තුල මහජන මන්ත්‍රිවරුන් පිලිබදව වැරදි හැඟිමක් ඇති වන නිසා එය නිවැරදි කිරිමට කතානායකවරයා කටයුතු කල යුතු බව සී. බී. රත්නායක මන්ත්‍රිවරයා කියා සිටියේය. පාර්ලිමේන්තු මන්ත්‍රිවරුන් 225 දෙනාගෙන් සතියට දින පහක් තුල මන්ත්‍රිවරුන් විශාල පිරිසක් තමන්ගේ දේශපාලන කටයුතු වලට පාර්ලිමේන්තුවෙන් පිටතට යන බවත්, ඇතැම් මන්ත්‍රිවරුන් පාර්ලිමේන්තුවෙන් ආහාර නොගන්නා බවත් මන්ත්‍රිවරයා කියා සිටියි. මෙම තත්ත්වය කථානායක වරයා නිවැරදි නොකරන්නේ නම් පාර්ලිමේන්තු මන්ත්‍රිවරුන් සුර සැප විදින කොටසක් බවට රටේ ජනතාව තුල විශ්වාසයක් ගොඩ නැගෙන බවද මන්ත්‍රිවරයා ප්‍රකාශ කළේය.", "URL": "https://sinhala.adaderana.lk/news.php?nid=115199", "Category": null, "Parent URL": null}