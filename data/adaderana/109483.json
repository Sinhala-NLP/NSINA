{"Source": "Adaderana", "Timestamp": "May 7, 2019 08:17 pm", "Headline": "ත්‍රස්ත ගොදුරක් වු කොච්චිකඩේ ශාන්ත අන්තෝනි දේවස්ථානය නාවිකයන් යලි ගොඩනගයි", "News Content": "පසුගිය 21 වන පාස්කු ඉරිදා දින මරාගෙන මැරෙන ත්‍රස්ත ප්‍රහාරයෙන් විනාශ වූ කොච්චිකඩේ ශාන්ත අන්තෝනි දේවස්ථානය පිරිසිදු කොට පිළිසකර කිරීමේ කටයුතු ශ්‍රී ලංකා නාවික හමුදාව විසින් සිදු‍කරමින් පවති. මේ අනුව අප්‍රේල් මස 27 වන දින පවිත්‍ර කොට නාවික හමුදා ඉංජිනේරුවන්ගේ හා ගෘහ නිර්මාණ ශිල්පීන්ගේ දායකත්වයෙන් ඉදි කෙරෙන මෙම දේවස්ථානය එළඹෙන ජුනි මසට යෙදෙන දේවාස්ථනයේ මංගල්‍යට ප්‍රථම බැතිමතුන් හට විවෘත කිරීමට බලපෝරෝත්තු වේ. තවද, කච්චතිව් දුපතේ පිහිටි දේවස්ථාන‍ නිර්මාණය කල නාවික ගෘහ නිර්මාණ ශිල්පියා විසින්ම මෙම දෙව්මැදුරේ පිළිසකර කිරීමේ කටයුතු සිදු කරන අතර, එය ඉතා උසස් අන්දමකින් සහ අලංකාරවත් ලෙස ඉටු කිරීමට නාවික හමුදාව බලාපොරෝතු වේ. අද (07) දින සිට දේවාස්ථානයේ දකුණු පස එක් කොටසක් බැතිමතුන්ගේ යාඥා කිරීම සහ ඉටි පනහන් දැල්විම සඳහා සුදානම් කර ඇත.", "URL": "https://sinhala.adaderana.lk/news.php?nid=109483", "Category": null, "Parent URL": null}