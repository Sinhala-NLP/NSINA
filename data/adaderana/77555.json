{"Source": "Adaderana", "Timestamp": "September 14, 2017 04:45 pm", "Headline": "මන්නාරමේ  සුරුවමක් කඩා දමලා", "News Content": "මන්නාරම, කුඩා නීලාසනෙයි නමැති ගම්මානයේ මාර්ගය ආසන්නයේ පැවති කිතුණු සුරුවමක් කිසියම් පිරිසක් විසින් ඊයේ (13) රාත‍්‍රියේ කඩා දමා ඇති බව ප‍්‍රදේශවාසීහූ පවසති.මන්නාරම මැදවච්චිය මාර්ගයේ නොච්චිකුලම රෝමානු කතෝලික දෙමළ මිශ‍්‍ර පාසල ඉදිරිපස පැවති සුරුවම හා සුරුව තැන්පත් කොට තිබු කුටිය මෙසේ කඩා දමා ඇත.සිද්ධිය සම්බන්ධයෙන් මන්නාරම පොලිසියෙන් සිදුකළ විමසීමේ දී පොලිසිය පැවසූවේ මාර්ගය ආසන්නයේ පැවති සුරුවමක් කඩා දමා ඇති අතර සිද්ධිය සම්බන්ධයෙන් පරීක්ෂණ මෙහෙයවන බවයි.මීට පෙර අවස්ථා ගණනාවකදී ද මන්නාරම ප‍්‍රදේශයේ මෙවැනි දේ සිදුවු බවෙ ප‍්‍රදේශවාසීහූ පවසති.", "URL": "https://sinhala.adaderana.lk/news.php?nid=77555", "Category": null, "Parent URL": null}