{"Source": "Adaderana", "Timestamp": "February 18, 2011 08:40 pm", "Headline": "පීඩාවට පත් ජනයාට යුරෝපා සංගමයෙන් යුරෝ ලක්ෂ 7 ක්", "News Content": "ගංවතුරින් පීඩාවට පත්වූ ජනතාවට සහන සැලසීම සඳහා යුරෝ ලක්ෂ 7ක මුදලක් යුරෝපා සංගමය මගින් ලබාදී තිබේ. ‍ ගංවතුරින් පීඩාවට පත්වූවන්ගේ ආහාර අවශ්‍යතා සපුරාලීම සඳහා ලෝක ආහාර වැඩසටහන යටතේ මෙම මුදල ලබා දී ඇති බව සඳහන්ය. ‍ පීඩාවට පත්වූවන් ලක්ෂ 5ක පිරිසකගේ අදාළ අවශ්‍යතා සඳහා මෙම මුදල් යොදා ගැණෙනු ඇත. ‍ ශ්‍රී ලංකාවේ මානූෂීය අවශ්‍යතා සඳහා ආධාර පිරිනැමීමට යුරෝපා සංගමය තවදුරටත් කටයුතු කරන බව යුරෝපා සංගමයේ ශ්‍රී ලංකා තානාපති බර්නාඩ් ෂැවේජ් මහතා පැවසුවේය.", "URL": "https://sinhala.adaderana.lk/news.php?nid=14313", "Category": null, "Parent URL": null}