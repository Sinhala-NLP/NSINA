{"Source": "Adaderana", "Timestamp": "November 26, 2012 12:58 pm", "Headline": "අධ්‍යාපනය දැඩි අර්බුදකාරී තත්ත්වයකට පත්වෙලා", "News Content": "වර්තමාන අධ්‍යාපන ක්ෂේත්‍රය දැඩි අර්බුදකාරී තත්ත්වයකට පත්ව ඇති බව ජ්‍යෙෂ්ඨ අමාත්‍ය හා මුදල් නියෝජ්‍ය අමාත්‍ය ආචාර්ය සරත් අමුණුගම මහතා පවසයි. පාසල් අධ්‍යාපනය සහ රැකියා වෙළඳපොළ අතර දුරස්ථභාවයක් පවතින බව හෙතෙම සඳහන් කරයි. මීට වහාම පිළියම් සෙවීමේ අවශ්‍යතාවය පවතින බව අමාත්‍යවරයා කියා සිටියේය. විෂය අධ්‍යාපනයට, පමණක් නොව ළමුන්ගේ මානසික වර්ධනය කෙරෙහි ද අධ්‍යාපන බලධාරීන්ගේ අවධානය යොමු විය යුතු බව ආචාර්ය සරත් අමුණුගම නියෝජ්‍ය අමාත්‍යවරයා ගලගෙදර ප්‍රදේශයේ පැවති උත්සවයක් අමතමින් සඳහන් කළේය.", "URL": "https://sinhala.adaderana.lk/news.php?nid=29497", "Category": null, "Parent URL": null}