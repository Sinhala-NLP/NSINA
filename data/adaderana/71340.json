{"Source": "Adaderana", "Timestamp": "March 25, 2017 01:06 pm", "Headline": "ජිනීවාහි සහය දැක්වූ රටවලට ශ්‍රී ලංකාවෙන් ස්තූතිය", "News Content": "එක්සත් ජාතීන්ගේ මානව හිමිකම් කවුන්සිලය වෙත මාර්තු මස 23 දින ඉදිරිපත් කෙරුණු ශ්‍රී ලංකාවේ සංහිඳියාව , වගවීම හා මානව හිමිකම් ප්‍රවර්ධනය නැමති යෝජනාව සම්මත කර ගැනීම පිණිස සහය දැක්වූ සියලු රටවලට ශ්‍රී ලංකා රජය සිය ප්‍රණාමය දක්වයි.රජයේ ප්‍රවෘත්ති දෙපාර්තමේන්තුව විසින් නිවේදනයක් නිකුත් කරමින් මේ බව ප්‍රකාශකර තිබේ.සියලු ලාංකීකයන් වෙත සාමය හා සෞභාග්‍ය ළගාකර දීම සඳහා ශ්‍රී ලංකාවේ සංහිඳියාව ,යුක්තිය හා මානව හිමිකම් ප්‍රවර්ධනය කිරීමේ ක්‍රියාවලිය පිළිබදව දැක්වූ අවබෝධය අගය කොට සලකන බවද මෙහි දන්වා තිබේ.ශ්‍රී ලංකා රජයේ නායකත්වය යටතේ ජාත්‍යන්තර සහයෝගය සහිත ක්‍රියාවලියක් පිහිටුවීමට මහත් පරිශ්‍රමයක් දරණ බැවින් ,ශ්‍රී ලංකාව හා එහි ජනතාව වෙත විශෟවාසය තැබීම සම්බන්ධව සියලු රටවලට ස්තූතිවන්ත වන බව මෙහි වැඩිදුරටත් සඳහන්වේ.", "URL": "https://sinhala.adaderana.lk/news.php?nid=71340", "Category": null, "Parent URL": null}