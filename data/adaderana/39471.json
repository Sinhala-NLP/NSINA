{"Source": "Adaderana", "Timestamp": "December 10, 2013 11:20 am", "Headline": "මළ මුහුද රතු මුහුදේ ජලයෙන් පිරවීමට එකඟවෙයි", "News Content": "සිඳෙමින් පවතින මළ මුහුද රතු මුහුදේ ජලයෙන් පිරවීමට අදාළ ගිවිසුමකට මැදපෙරදිග රටවල බලධාරීන් අත්සන් තබා ති‍බේ. ඊශ්‍රායලය, ජෝර්දානය සහ පලස්තීනය යන රටවල බලධාරීන් අදාළ ගිවිසුමට අත්සන් තබා ඇති බව විදෙස් මාධ්‍ය වාර්තා කළේය. ඒ අනුව එක්දිනක් තුළ දී රතු මුහුදේ පිරිසිඳු කළ ජලය නල මාර්ගයෙන් මළ මුහුද වෙත පොම්ප කිරීමට නියමිත බව සඳහන් වෙයි. කෙසේ වෙතත් මෙමගින් මළ මුහුදේ පරිසර පද්ධතියට හානී සිදුවිය හැකි බවට විද්‍යාඥයින් අනතුරු අඟවයි. සිඳෙමින් පවතින මළ මුහුද වසර 2050 වන විට සම්පූර්ණයෙන්ම සිදීයාමේ අවදානමක් පවතින බව ද විද්‍යාඥයින් පෙන්වා දෙයි.", "URL": "https://sinhala.adaderana.lk/news.php?nid=39471", "Category": null, "Parent URL": null}