{"Source": "Adaderana", "Timestamp": "November 5, 2010 09:52 am", "Headline": "ජර්මනියේදී එල්. ටී. ටී. ඊ සාමාජිකයෙක් අත්අඩංගුවට ", "News Content": "එල්. ටී. ටී. ඊ සංවිධානය වෙත සහය දැක්වීමේ චෝදනාව මත ජර්මන් ජාතිකයෙකු එරටදී අත්අඩංගුවට පත්ව තිබේ. 35 හැවිරිදි මෙම ජර්මන් ජාතිකයා මැඩගස්කරයෙහි සිට පැමිණෙමින් සිටියදී ගුවන් තොටුපළේදී අත්අඩංගුවට ගෙන ඇති බව විදෙස් මාධ්‍ය වාර්තා කරයි. ඔහු මැඩගස්කරයෙන්ද පිටුවහල් කර ඇති බව ද වාර්තා වේ. 2005 වර්ෂයේ 2009 දක්වා කාලය තුළ මෙම පුද්ගලයා එල්. ටී. ටී. ඊ සංවිධානයේ ජර්මන් ශාඛාව සමග ක්‍රියාකාරී සබඳතා පවත්වා ඇති බව ද සඳහන්ය. ජර්මනියේ වෙසෙන ඇතැම් ද්‍රවිඩ ජන කොටස් එල්. ටී. ටී. ඊ සංවිධානය වෙත ආධාර ලබාදෙන බව ද වාර්තා වේ. අදාළ සැකකරු ද ශ්‍රී ලංකාවේ එල්. ටී. ටී. ඊ සාමාජිකයින් වෙත අවශ්‍ය විවිධ ද්‍රව්‍ය සපයමින් සහයෝගය දැක්වීම පිළිබඳව චෝදනා ලබා ඇත. මේ වනවිට සැකකරු රිමාන්ඩ් භාරයේ පසුවන බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=11946", "Category": null, "Parent URL": null}