{"Source": "Adaderana", "Timestamp": "August 27, 2017 10:22 am", "Headline": " හංවැල්ල-කොළඹ ප්‍රධාන මාර්ගයේ වාහන ගමනාගමනය සීමා කෙරේ", "News Content": "හංවැල්ල - කොළඹ ප්‍රධාන මාර්ගයේ කඩුවෙල දක්වා රථ වාහන ගමනාගමනය සීමා කර ඇති බව පොලීසිය පවසයි.කඩුවෙල රංකඩු මහා පත්තිනි දේවාලයේ වාර්ෂික පෙරහැර වීථි සංචාරය කිරීම හේතුවෙන් උදෑසන 10.00 සිට පස්වරු 2.00 දක්වා එම මාර්ගයේ රථ වාහන ගමනාගමනය සීමා කර ඇති බව සඳහන්ය.එම කාලය තුළ මාර්ග තදබදය අවම කිරීම සඳහා විකල්ප මාර්ග භාවිත කරන ලෙස පොලීසිය මහජනතාවගෙන් ඉල්ලීමක් කරයි.හංවැල්ල දෙස සිට කොළඹ දෙසට ගමන් කරන වාහන නවගමුව, සුමනතිස්ස පාර ඔස්සේ වඳුරන්මුල්ල, අතුරුගිරිය, මාළඹේ ඔස්සේ කොළඹට ගමන්කළ හැකි බව පොලීසිය පැවසුවේය.නව නුවර පාර ඔස්සේ මාලඹේ දෙසට ධාවනය වන වාහන බියගමින් නව අධිවේගී පාළම ඔස්සේ රාජසිංහ මාවත හරහා මාලඹේ දෙසට ගමන් කළ හැකි අතර කඩුවෙල දෙස සිට හංවැල්ල දෙසට ගමන් ගන්නා වාහනවලට කඩුවෙල නගරයෙන් බියගම, මල්වාන ඔස්සේ හංවැල්ල දෙසට ගමන් කිරීමට හැකියාව පවතින බව සඳහන්ය.", "URL": "https://sinhala.adaderana.lk/news.php?nid=76746", "Category": null, "Parent URL": null}