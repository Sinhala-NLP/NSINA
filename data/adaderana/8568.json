{"Source": "Adaderana", "Timestamp": "May 23, 2010 08:51 am", "Headline": "අවුරුදු 60 ට වැඩි සිරකරුවන්ට නිදහස", "News Content": "බන්ධනාගාර ගතව සිටින වයස් ගත පුද්ගලයින් නිදහස් කිරීම සඳහා අධිකරණ අමාත්‍යාංශයේ අවධානය යොමු වී තිබේ. වයස අවුරුදු 60ට වැඩි පුද්ගලයින් මෙසේ නිදහස් කිරීමට අදහස් කර ඇති බව වාර්තා වේ. දිවයිනපුරා බන්ධනාගාරවල සිටින වයස අවුරුදු 60 වැඩි පුද්ගලයින් පිළිබඳ විස්තර බන්ධනාගාර දෙපාර්තමේන්තුව විසින් අධිකරණ අමාත්‍යාංශය වෙත ලබා දී ඇති බව බන්ධනාගර කොමසාරිස් මේජර් ජනරාල් වී.ආර්. ද සිල්වා මහතා ප්‍රකාශ කරයි. වයස අවුරුදු 60 වැඩි සිරකරුවන් 300 දෙනෙකු පමණ මේ වන විට බන්ධනාගාර ගතව සිටින බව කොමසාරිස්වරයා ප්‍රකාශ කළේය.", "URL": "https://sinhala.adaderana.lk/news.php?nid=8568", "Category": null, "Parent URL": null}