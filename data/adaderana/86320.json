{"Source": "Adaderana", "Timestamp": "March 25, 2018 07:31 pm", "Headline": "ත්‍රීරෝද රථයක් ප්‍රපාතයට පෙරළී 5 කට තුවාලයි", "News Content": "හැටන් - දික්ඔය බටල්ගල ප්‍රදේශයේ ත්‍රිරෝද රථයක් ප්‍රපාතයට පෙරලීමෙන් තුවාල ලැබු පස්දෙනෙකු රෝහල් ගත කල බව හැටන් පොලීසිය පවසයි. හැටන් පොලිස් වසමට අයත් දික්ඔය - සාංචිමලේ ප්‍රධාන මාර්ගයේ බටල්ගල ප්‍රදේශයේදි ත්‍රිරෝද රථයක් මාර්ගයෙන් ඉවතට පැන අඩි 50 ක් පමණ ප්‍රපාතයට පෙරළී තිබේ . එම ත්‍රිරෝද රථය මැණික්ඔය ඉවුර දක්වාම පෙරළී ඇති අතර එම අවස්ථාවේ ත්‍රිරෝද රථයේ ගමන් කරමින් සිටි රියදුරාද සහිතව තුවාල ලැබු පස්දෙනෙකු දික්ඔය රජයේ මුලික රෝහලට ඇතුලත් කර තිබේ. තුවාල කරුවන් අතර වයස අවුරුදු 12ක පාසල් ශිෂ්‍යයෙක් හා වයස අවුරුද 22 ක රියදුරාද වන අතර රියදුරා මත්පැන් පානය කර ඇති බව රෝහලේ ප්‍රකාශකයෙක් පැවසිය. අනෙක් තුවාල කරුවන් තිදෙනා වයස අවුරුදු 41 ත් 45 ත් අතර පිරිමි පුද්ගලයන්ය. පුලියාවත්ත ප්‍රදේශයේ සිට දික්ඔය නගරය දන්වා ධාවනය කරමින් සිටියදි අනතුර සිදුවි ඇති අතර අධික වේගයෙන් ධාවන කිරිම නිසා බෑවුම් සහිත ප්‍රධාන මාර්ගයේ වංගුව ස්ථානයේ රථය පාලනය කරගැනිමට නොහැකිවිම අනතුරට හේතුව බව පොලීසිය පවසයි.", "URL": "https://sinhala.adaderana.lk/news.php?nid=86320", "Category": null, "Parent URL": null}