{"Source": "Adaderana", "Timestamp": "June 15, 2016 12:11 pm", "Headline": "තැපැල් සේවක වර්ජනය තෙවන දිනටත්", "News Content": "තැපැල් සේවකයින් ආරම්භ කර ඇති වෘත්තීය සමිති ක්‍රියාමාර්ගය තෙවන දිනටත් ක්‍රියාත්මකිවෙයි.මෙම වෘත්තීය සමිති ක්‍රියාමාර්ගය පිළිබඳව ඊයේ(14) දිනයේ තැපැල් අමාත්‍යවරයා, ජනාධිපතිවරයා සහ අග්‍රාමාත්‍යවරයා දැනුම්වත් කළ අතර එහිදී අග්‍රාමාත්‍යවරයා උපදෙස් දි ඇත්තේ මුදල් අමාත්‍ය රවී කරුණානායක මහතා සමග සාකච්ඡාවකින් අනතුරුව අවශ්‍ය ක්‍රියාමාර්ග ගන්නා ලෙසයි.ඒ අනුව මුදල් අමාත්‍ය රවී කරුණානායක මහතා අද(15) පෙරවරුවේ වෘත්තීය සමිති ක්‍රියාමාර්ගය අතහැර තමන් සමග සාකච්ඡාවකට පැමිණෙන ලෙස තැපැල් සේවකයින්ට දැනුම් දී තිබුණි.කෙසේවෙතත් තැපැල් වෘත්තීය සමිති පවසන්නේ තමන් කිසිදු අවස්ථාවක වෘත්තීය සමිති ක්‍රියාමාර්ගය අතහැර දමා සාකච්ඡාවක් සඳහා සහභාගී නොවන බවයි. මේ අතර තැපැල් වර්ජනය හේතුවෙන් තැපැල් මළු 35,000ක පමණ ප්‍රමාණයක් මධ්‍යම තැපැල් හුවමාරුවේ ගොඩගැසී ඇති බව චින්තක බණ්ඩාර මහතා සඳහන් කළේය.තැපැල් ප්‍රවාහන කටයුතු සිදුනොවීම හේතුවෙන් ග්‍රාමීය සහ නාගරික තැපැල් ස්ථානවල ලිපි විශාල වශයෙන් ගොඩගැසී ඇති බව ද ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=61117", "Category": null, "Parent URL": null}