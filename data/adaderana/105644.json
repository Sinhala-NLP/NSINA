{"Source": "Adaderana", "Timestamp": "March 7, 2019 12:49 pm", "Headline": "බිම් බෝම්බ ඉවත් කරන හැටි බලන්න නෝර්වේ නියෝජිතයින් ‍උතුරට", "News Content": "නොර්වේ රාජ්‍ය විදේශ කටයුතු අමාත්‍යාංශ ලේකම් මේරියන් හේගන් මහත්මිය ඇතුළු නෝර්වේ රාජ්‍ය නියෝජිතයින් යාපනය මුහමාලෙයි ප්‍රදේශයේ බිම් බෝම්බ ඉවත් කිරීමේ කටයුතු නිරීක්ෂණය සඳහා එක්වූ බව අද දෙරණ වාර්තාකරු පවැසීය. නොර්වේ රාජ්‍ය විදේශ කටයුතු අමාත්‍යාංශ ලේකම්වරිය ඊයේ(06) මෙම නිරීක්ෂණ කටයුතු සඳහා එක්ව තිබිණි උතුරු පළාතේ බිම්බෝම්බ ඉවත් කිරීමේ කටයුතු වෙනුවෙන් ඉදිරි වසර තුනක කාලය වෙනුවෙන් නෝර්වේ රාජ්‍ය තවදුරටත් ආධාර ලබාදීමට කටයුතු කරන බවද හේගන් මහත්මිය එහිදි පැවසුවාය. උතුරු පළාතේ බිම් බෝම්බ ඉවත් කිරීමේ කටයුතු ඉතා සාර්ථක අයුරින් ඉටුකිරීම හා අදාළ ප්‍රදේශයන් තුළ ජනතාව පදිංචි කිරීමේ ක්‍රියාවලිය සාර්ථකව ඉටු කිරීම සම්බන්ධයෙන් ශ්‍රී ලංකා රජයට ප්‍රණාමය පිරිනමන බවද හෙතෙම එහිදි පැවසීය. මුහමාලෙයි ප්‍රදේශයේ බෝම්බ ඉවත් කිරීමේ කටයුතු ඉදිරි වසර තුනක පමණ කාලය තුළදි අවසන් කිරීමට හැකි බවද බිම්බෝම්බ ඉවත් කිරීමේ සංවිධාන නොර්වේ නියෝජිතයින් වෙත පැවසූහ. මෙරට සංචාරයකට එක්ව සිටින නොර්වේ රාජ්‍ය විදේශ අමාත්‍යාංශ ලේකම්වරිය හා මෙරට නොර්වේ තානාපතිනිය ඇතුළු පිරිසක් සංචාරයට එක්ව සිටියහ.", "URL": "https://sinhala.adaderana.lk/news.php?nid=105644", "Category": null, "Parent URL": null}