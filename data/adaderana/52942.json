{"Source": "Adaderana", "Timestamp": "July 30, 2015 11:08 am", "Headline": "සාගලගේ පෝස්ටර් අලවමින් සිටි 2ක් පැහැරගත් 6ක් කොටු", "News Content": "අකුරැස්ස, බංගම - දියලපේ ප්‍රදේශයේදී මාතර දිස්ත්‍රීක් අපේක්ෂක සාගල රත්නායක මහතාගේ පෝස්ටර් අලවමින් සිටි පුද්ගලයින් දෙදෙනෙකු හා ත්‍රීවිලරයක් පැහැරගෙන යාමේ සිද්ධියක් සම්බන්ධයෙන් සැකකරුවන් 06 දෙනෙකු අත්අඩංගුවට ගෙන තිබේ.අද අළුයම 3.00ට පමණ කැබ් රථයකින් පැමිණි පිරිසක් මෙම පැහැරගැනීම සිදුකර ඇති බව පොලිස් මාධ්‍ය ප්‍රකාශක කාර්යාලය පැවසුවේය.පැහැරගැනීමට ලක්වූ එක් පුද්ගලයෙකු ඔවුන්ගෙන් මිදී පලාගොස් අකුරැස්ස පොලීසියට සිද්ධිය සම්බන්ධයෙන් පැමිණිලි කර ඇත.ඒ අනුව විමර්ශන ආරම්භ කළ අකුරැස්ස පොලීසිය, කැබ් රථයේ ගමන්කරමින් සිටි පැහැරගැනීමට ලක්වූ පුද්ගලයා බේරාගෙන ඇති අතර එහිදී සැකකරුවන් 06 දෙනා අත්අඩංගුවට ගෙන ඇති බව සඳහන්ය.සැකකරුවන් මාතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52942", "Category": null, "Parent URL": null}