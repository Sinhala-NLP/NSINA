{"Source": "Adaderana", "Timestamp": "September 16, 2018 06:47 pm", "Headline": "ශ්‍රී ලංකාවට හෙට තරඟ තීරණාත්මකයි", "News Content": "ආසියානු කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගී වන දෙවන තරගය හෙට පැවැත්වේ. ඇෆ්ගනිස්ථාන කණ්ඩායම සමඟ එම තරගය පැවැත්වීමට නියමිතය. තරගාවලිය ආරම්භ කරමින් ශ්‍රී ලංකා කණ්ඩායම ඊයේ (15) සහභාගී වූ පළමු තරගයේ දී ඔවුන් බංග්ලාදේශ කණ්ඩායම හමුවේ පරාජයට පත්විය. ඒ අනුව තරඟාවලිය තුළ තවදුරටත් රැදී සිටීමට නම් ඔවුන් හෙට පැවැත්වෙන තරගය අනිවාර්යයෙන්ම ජයගත යුතුවේ. කාණ්ඩ දෙකක් යටතේ පැවැත්වෙන තරගාවලියේ “ඒ” කාණ්ඩයේ පළමු තරගය ලෙස පාකිස්ථාන කණ්ඩායම සහ හොංකොං කණ්ඩායම අතර තරගය අද පැවැත්වීමට නියමිතය.", "URL": "https://sinhala.adaderana.lk/news.php?nid=96186", "Category": null, "Parent URL": null}