{"Source": "Adaderana", "Timestamp": "January 7, 2017 05:17 pm", "Headline": "119  9දා අක්‍රිය වෙන්නේ නෑලු ", "News Content": "119 පොලිස් හදිසි ඇමතුම් මධ්‍යස්ථානයේ දුරකථන ජාලය ලබන 09 වනදා ක්‍රියාවිරහිත නොවන බව පොලිස් මූස්ථානය පවසයි.එදින අළුයම 04.00 සිට උදෑසන 06.00 දක්වා පැය දෙකක කාලයක් එම දුරකථන ජාලයේ අලුත්වැඩියා කටයුතු සිදු කෙරෙන බැවින් ක්‍රියාවිරහිත වන බවට මීට පෙර දැනුම්දී තිබුණි.නමුත් එදිනට එම නඩත්තු කටයුතු සිදු කිරීම සඳහා අදාළ දුරකථන ආයතනයේ නිලධාරීන්හට පැමිණිය නොහැකි බැවින් එම අලුත්වැඩියා කටයුතු සිදු නොකරන බව පොලිස් මූලස්ථානය සඳහන් කළේය.119 හදිසි ඇමතුම් මධ්‍යස්ථානයේ දුරකථන ජාලයේ වරින්වර ඇතිවන දෝෂ තත්ත්වයන් මඟ හරවා ගැනීම සඳහා එම අලුත්වැඩියා සිදු කිරීමට නියමිතව තිබුණි.", "URL": "https://sinhala.adaderana.lk/news.php?nid=67831", "Category": null, "Parent URL": null}