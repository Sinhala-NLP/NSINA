{"Source": "Adaderana", "Timestamp": "May 12, 2015 11:37 am", "Headline": "බසයෙන් විසි වී 7 හැවිරිදි පාසල් දැරිය මරුට ", "News Content": "බද්දේගම - නාගොඩ මාර්ගයේ දෙල්පාවිට ප්‍රදේශයේ දී සිදුවු රිය අනතුරකින් පාසල් දැරියක ජීවිතක්ෂයට පත්ව තිබේ. හත් හැවිරිදි දැරියක් මෙලෙස ජීවිතක්ෂයට පත්ව ඇත.පාසල් බස් රථයක ගමන් කරමින් සිටි දැරිය ඉන් ඉවතට විසිවීමෙන් බස් රථයේ පිටුපස රෝදයට යටවී ඇති බව සඳහන්ය. බරපතළ තුවාල ලැබු දැරිය ප්‍රතිකාර සඳහා බද්දේගම රෝහලට ඇතුළත් කළ ද ඇය ඒ වන විටත් මියගොස් ඇති බව පොලීසිය සඳහන් කළේය. අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර ඔහු බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51274", "Category": null, "Parent URL": null}