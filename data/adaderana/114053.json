{"Source": "Adaderana", "Timestamp": "July 13, 2019 03:08 pm", "Headline": "කාටවත් අපිව කකුලෙන් ඇදලා නවත්වන්න දෙන්නේ නෑ-සාගල", "News Content": "ආණ්ඩුවට එරෙහිව පවතින බලවේග කුමන ආකාරයේ බාධා එල්ල කළද ආණ්ඩුවෙන් ජනතාවට ලැබිය යුතු සහනයන් ජනතාවට ලබා දීම වැළැක්විය නොහැකි බව වරාය හා නාවික කටයුතු සහ දක්ෂිණ සංවර්ධන අමාත්‍ය සාගල රත්නායක මහතා පවසයි. මොරවක ප්‍රදේශයේදී අද (13) පැවති වැඩසටහනකට එක් වෙමින් අමාත්‍යවරයා මේ අදහස් පළ කළේය. තම රජය බලයට පැමිණ සංවර්ධනය සඳහා හොඳ අඩිතාලමක් දමා සියළු දෙනාට සාධාරණ අවස්ථා හිමිවන රටක් ගොඩනැඟීමට ක්‍රියා කළ බව ඒ මහතා පවසයි. ඉදිරියේ දී සංවර්ධන වේගය තවදුරටත් වේගවත් වන බවත් ඒ මහතා පවසයි. ඇතැම් පාර්ශවවලින් ඒ සඳහා බාධා පමුණුවමින් සිටින බවත් විශ්වාසභංගයෙන් සිදු කළේද ආණ්ඩුව බිඳ වැටීමට උත්සාහ ගැනීම නමුත් එය සාර්ථකව පරාජය කිරීමට හැකි වු බවත් ඔහු කියා සිටියි. තම පක්ෂය මැතිවරණ ඉලක්ක කර ගනිමින් සංවර්ධන වැඩපිළිවල සිදු නොකරන බවත් ඒ සඳහා ක්‍රමානුකූල වැඩපිළිවලක් පක්ෂය සතු බවත් සාගල රත්නායක මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=114053", "Category": null, "Parent URL": null}