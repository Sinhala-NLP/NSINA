{"Source": "Adaderana", "Timestamp": "September 9, 2010 09:47 am", "Headline": "ශ්‍රී ලංකා, පකිස්ථාන ඒ කණ්ඩායම් අද ගැටෙයි", "News Content": "සංචාරක පකිස්ථානු\"ඒ\"කණ්ඩායම සහ ශ්‍රි ලංකා\"ඒ\"කණ්ඩායම අතර පැවැත්වෙන ටෙස්ට් ක්‍රිකට් තරගාවලියේ පළමු තරගය අද ආරම්භ වීමට නියමිතව තිබේ. ඒ ගාල්ල ජාත්‍යන්තර ක්‍රිකට් ක්‍රීඩාංගණයේදීය. සිව් දින නිල තරග දෙකකින් මෙම තරඟාවලිය සමන්විත වේ. අද තරගයට සහභාගී වන ශ්‍රි ලංකා\"ඒ\"කණ්ඩායමේ නායකත්වය තිළින කණ්ඩම්බි විසින් හොබවන අතර කණ්ඩායමට දිනේෂ් චන්දිමාල්, ධම්මික ප්‍රසාද්, ලහිරු තිරිමාන්න, කෞෂාල් ද සිල්වා යන ක්‍රීඩකයින් ද ඇතුළත්ය. කෙසේ වුවත් ශ්‍රි ලංකා\"ඒ\"කණ්ඩායම සහ දකුණු අප්‍රිකානු \"ඒ\"කණ්ඩායම අතර පසුගියදා පැවති ටෙස්ට් තරග දෙකම ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=10733", "Category": null, "Parent URL": null}