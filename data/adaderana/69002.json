{"Source": "Adaderana", "Timestamp": "February 2, 2017 03:01 pm", "Headline": " පාරිභෝගික අයිතීන් සුරැකීමේ ජාතික ව්‍යාපාරයෙන් අගමැතිට ලිපියක් ", "News Content": "පාරිභෝගික අයිතීන් සුරැකීමේ ජාතික ව්‍යාපාරය විසින් අග්‍රමාත්‍ය රනිල් වික්‍රමසිංහ මහතා වෙත ලිපියක් යොමු කර තිබේ.වර්තමානය වන විට පාරිභෝගික අධිකාරිය අක්‍රීය තත්ත්වයට පත්ව ඇති බවත්, ඒ හේතුවෙන් අවශ්‍ය ක්‍රියාමාර්ගයන් කඩිනමින් සිදු කරන ලෙසත් ඉල්ලමින් මෙම ලිපිය යොමු කර තිබේ.එම ලිපිය වැඩිදුරටත් පහත පරිදි වෙයි,2017-02-01 ගරු අග්‍රාමාත්‍ය,රනිල් වික්‍රමසිංහ මැතිතුමා,අග්‍රාමාත්‍ය ලේකම් කාර්යාලය,කොළඔ 01.ගරු අගමැතිතුමනි, පාරිභෝගික අධිකාරියට සුදුසුකම් ඇති ඇස් පෙනෙන, කණ් ඇසෙන සභාපතිවරයෙක් පත්කරන්න.2003 අංක 9 දරණ පාරිභෝගික කටයුතු අධිකාරී පනත මගින් පිහිටුවා ඇති පාරිභෝගික කටයුතු අධිකාරිය මෙරට පාරිභෝගිකයින් ආරක්ෂා කිරීම සඳහා ඉතා වැදගත් කාර්යය භාර්යයක් ඉටු කළ හැකි ආයතනයකි. එහෙත් පරිපාලනමය ගැටළු නිසා පාරිභෝගික අධිකාරිය මේවන විට අක්‍රීය තත්ත්වයට පත්ව ඇත. එයට මූලිකම හේතුව නම් වර්තමාන සභාපතිවරයා අදාළ තනතුරේ රාජකාරී කටයුතු කිරීම සඳහා සුදුසු ශරීර සෞඛ්‍ය තත්වයෙන් පසුනොවීමයි.මෙම හේතුව නිසා රජය අපහසුතාවයට පත්වන බැවින් පාරිභෝගික කටයුතු අධිකාරිය වැඩිහිටි නිවාසයක් බවට පත් නොකර කාර්යක්ෂමව මෙරට පාරිභෝගිකයින්ට සේවය කිරීම සඳහා හැකි ඉක්මනින් සුදුසුකම් ඇති හොදින් කණ් ඇසෙන , ඇස් පෙනෙන සභාපතිවරයෙක් පත් කරන ලෙස ඔබතුමාගෙන් කරුණාවෙන් ඉල්ලා සිටිමි.රංජිත් විතානගේ සභාපති,පාරිභෝගික අයිතීන් සුරැකීමේ ජාතික ව්‍යාපාරය", "URL": "https://sinhala.adaderana.lk/news.php?nid=69002", "Category": null, "Parent URL": null}