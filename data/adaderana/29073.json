{"Source": "Adaderana", "Timestamp": "November 10, 2012 01:36 pm", "Headline": " ත්‍රීරෝද රථ රියදුරන්ට අනතුරු  ඇඟවිමක්", "News Content": "ත්‍රීරෝද රථවල හැඬලයට සවිකර ඇති පාලන අගුල කිසිදු හේතුවක් මත ගලවා ඉවත් නොකරන ලෙස පොලීසිය ත්‍රිරෝද රථ රියැදුරන්ගෙන් ඉල්ලීමක් කරයි. ශ්‍රී ලංකාවේ සිදුවන මාර්ග අනතුරුවලින් වැඩි වශයෙන් ත්‍රීරෝද රථ අනතුරු සිදුවන බව පොලිස් රථ වාහන අංශ සඳහන් කළේය. මෙයට හේතුව වී ඇත්තේ ත්‍රීරෝද රථවල හැඩලයට සවිකර ඇති පාලන අගුල ගලවා රථයේ ඉදිරි රෝදය ක්ෂණිකව හරවා ගැනීමට හැකිවන පරිදි සකස් කර තිබීම බව සඳහන්ය. මින් ඉදිරියේදී ත්‍රිරෝද රථ අනතුරට පත්වන අවස්ථාවලදී මෝටර් රථ වාහන පරීක්ෂක ලවා ත්‍රිරෝද රථයේ හැඩලයේ පාලන අගුල කඩා ඇද්ද යන්න පිළිබඳව පරීක්ෂණ සිදුකරන බව ද පොලීසිය පැවසුවේය. එලෙස පාලන අගුල කඩා ඇත්නම් මෝටර් රථ වාහන ආඥා පනතේ 145 වන වගන්තිය අනුව නීතිමය කටයුතු කිරීමට පියවර ගන්නා බව පොලීසිය සඳහන් කළේය.", "URL": "https://sinhala.adaderana.lk/news.php?nid=29073", "Category": null, "Parent URL": null}