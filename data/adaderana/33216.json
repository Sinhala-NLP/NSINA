{"Source": "Adaderana", "Timestamp": "April 12, 2013 11:52 am", "Headline": "පන්සල හන්දියේ කුඩු ඇද්ද අයෙක් මාට්ටු", "News Content": "අඟුලාන, සුමනාරාම පන්සල හන්දිය අසල දී හෙරොයින් ප්‍රවාහනය කරමින් සිටි පුද්ගලයෙකු අත්අඩංගුවට ගෙන තිබේ. ඊයේ (11) පස්වරුවේ මෙම සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී හෙරොයින් අඩංගු පැකැට් 180 ක් සොයාගත් බව පොලීසිය සඳහන් කළේය. අත්අඩංගුවට ගත් සැකකරු මොරටුව මහේස්ත්‍රාත් අධිකරණයට ඉදිරිපත් කිරීමට නියමිත අතර අඟුලාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33216", "Category": null, "Parent URL": null}