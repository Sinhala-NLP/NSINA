{"Source": "Adaderana", "Timestamp": "August 30, 2017 08:56 am", "Headline": "සොරකමේ ගිය 5ක් මාට්ටු", "News Content": "කල්පිටිය, මොහොත්තු වාරම දූපතේ පිහිටි සංචාරක හෝටලක විදුලි උපකරණ තොගයක් සොරකම් කළ පුද්ගලයින් 05 දෙනෙකු අත්අඩංගුවට ගෙන තිබේ.හෝටලයේ එළිමහන් කාමර බිඳ එහි තිබූ රුපියල් ලක්ෂ 04ක් පමණ වටිනා විදුලි උපකරණ තොගයන් අදාළ සැකකරුවන් විසින් සොරා ගෙන ඇති බව පොලීසිය පැවසුවේය.අගල් 24 ප්‍රමාණයේ එල්.ඊ.ඩී රූපවාහිනී යන්ත්‍ර 08ක්, ඩෙක් යන්ත්‍රයක් සහ විදුලි කේතලයක් අදාළ සැකකරුවන් විසින් සොරාගත් උපකරණ අතර වන බව වාර්තා වෙයි.සැකකරුවන් කල්පිටිය ප්‍රදේශයේම පදිංචි අවුරුදු 22ත් 29ත් අතර වයසේ පසුවන්නන් බව පොලීසිය සඳහන් කළේය.ඔවුන් අද(30) පුත්තලම මහේස්ත්‍රාත් අධිකරණයට ඉදිරිපත් කිරීමට නියමිත අතර කල්පිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76877", "Category": null, "Parent URL": null}