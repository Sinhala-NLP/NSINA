{"Source": "Adaderana", "Timestamp": "February 19, 2018 05:47 pm", "Headline": "SAITM  ගැටළුවට ස්ථිරසාර විසඳුමක් ඉල්ලා ඒකාබද්ධ සංදේශයක් ජනපති අතට", "News Content": "සයිටම් ගැටළුවට ස්ථිරසාර විසඳුමක් ලබා ගැනීමට අදාළ එකඟතාවයන් සහිත යෝජනා ඇතුළත් ඒකාබද්ධ සංදේශයක් හෙට(20) දිනයේ ජනාධිපති මෛත්‍රීපාල සිරිසේන මහතා වෙත බාරදීමට නියමිතව තිබේ. තම සංගමය ඇතුළුව පාර්ශව කිහිපයක් එක්ව අදාළ සංදේශය බාරදෙන බව රජයේ වෛද්‍ය නිලධාරීන්ගේ සංගමය සඳහන් කළේය. සයිටම් ආයතනයේ අධ්‍යාපනය ලැබූ සහ දැනට අධ්‍යාපනය හදාරන සිසුන් සයිටම් අර්බුදය හේතුවෙන් අගතියට පත් ප්‍රධාන පාර්ශවය වෙයි. ව්‍යාජ විසඳුම් ලබා දෙමින් සයිටම් සිසුන් සඳහා පිළිගැනීමක් නොලඳ වෛද්‍ය උපාධියක් ලබාදීමට රජය ගන්නා උත්සහය කිසිසේත් අනුමත නොකරන බව රජයේ වෛද්‍ය නිලධාරීන්ගේ සංගමය සඳහන් කළේය.", "URL": "https://sinhala.adaderana.lk/news.php?nid=84540", "Category": null, "Parent URL": null}