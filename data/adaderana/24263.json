{"Source": "Adaderana", "Timestamp": "May 15, 2012 12:43 pm", "Headline": "ජාතික අසමගිය පැතිරෙන පුවත් පළකරන්න එපා - ජනපති ඉල්ලයි", "News Content": "ජාතික අසමගිය පැතිරෙන ආකාරයේ ප්‍රවෘත්ති පළකිරීමෙන් වළකින ලෙස ජනාධිපතිවරයා මාධ්‍ය ආයතන ප්‍රධානීන්ගෙන් ඉල්ලීමක් කර තිබේ. ජනාධිපති මහින්ද රාජපක්ෂ මහතා හා මාධ්‍ය ආයතන ප්‍රධානීන් අතර හමුවක් අද(15) උදෑසන අරලියගහ මන්දිරයේ දී පැවැත්වුණි. මෙම හමුවට මෙරට සියලු විද්‍යුත් සහ මුද්‍රිත මාධ්‍ය ආයතනවල ප්‍රධානීන් සහභාගී විය. අන්‍යෝන්‍ය විශ්වාසය හා සුහදත්වය වර්ධනය වන ආකාරයේ ප්‍රවෘත්ති පළකිරීම වැදගත් බව එහිදි ජනාධිපති මහින්ද රාජපක්ෂ මහතා සඳහන් කළේය. විශේෂයෙන්ම පාතාල ලෝකයට දිරිදෙන සුළු ප්‍රවෘත්ති වාර්තා කිරීමෙන් වළකින ලෙස ද ජනාධිපතිවරයා මෙහිදි සියලු මාධ්‍ය ආයතන ප්‍රධානීන්ගෙන් ඉල්ලා සිටියේය.", "URL": "https://sinhala.adaderana.lk/news.php?nid=24263", "Category": null, "Parent URL": null}