{"Source": "Adaderana", "Timestamp": "June 20, 2016 09:15 am", "Headline": "අර්ජුනගේ කතා යහපාලනයට අපහාසයක්", "News Content": "වරාය සහ නාවික අමාත්‍ය අර්ජුන රණතුංග මහතා සිදු කරන ප්‍රකාශ යහපාලනයට සිදු කරන අපහාසයක් බව වරාය වෘත්තිය සමිති පවසයි.අර්ජුන රණතුංග අමාත්‍යවරයා ඊයේ දිනයේ මාධ්‍යවේදින් අමතමින් ප්‍රකාශ කළේ තමන්ට විරුද්ධව අසත්‍ය චෝදනා එල්ල කිරීම හේතුවෙන් වෘත්තිය සිමිති නායකයින් තිදෙනෙකුගෙන් වන්දි ලබා ගැනීමට කටයුතු කරන බවයි.කෙසේ වෙතත් මෙම ප්‍රකාශය සම්බන්ධයෙන් වරාය ඒකාබද්ධ වෘත්තිය සමිති එකමුතුවේ සම කැඳවුම්කරු ලාල් බංගමුවගේ මහතා ද අදහස් පළ කර සිටියේය.ඔහු පැවසුවේ අර්ජුන රණතුංග ඇමතිවරයාට චෝදනා එල්ල කරන්නේ සාක්ෂි ඇතිව බවයි.මේ අනර වරාය අමාත්‍ය අර්ජුන රණතුංග මහතාට එරෙහිව රුපියල් මිලියන 1000ක මුදලක් ඉල්ලා එන්තරවාසියක් ඉදිරිපත් කරන බව වරාය වෘත්තීය සමිති එකමුතුවේ සම කැඳවුම්කරු ලාල් බංගමුවගේ මහතා පවසයි.අමාත්‍යවරයාට එරෙහිව එල්ලවී ඇති චෝදනා සම්බන්ධයෙන් නඩු කටයුත්තකට යොමුවීමට සූදානම් බව ඔහු සඳහන් කළේය.වරාය වෘත්තීය සමිති නියෝජිතයින් තිදෙනෙකුට එරෙහිව රුපියල් මිලියන 500ක් ඉල්ලා එන්තරවාසි යොමු කරන බව අමාත්‍ය අර්ජුන රණතුංග මහතා ඊයේ(19) ප්‍රකාශ කළේය.", "URL": "https://sinhala.adaderana.lk/news.php?nid=61257", "Category": null, "Parent URL": null}