{"Source": "Adaderana", "Timestamp": "May 16, 2019 12:58 pm", "Headline": "බෝයිං 737 MAX නැතිවු විශ්වාසය ගොඩනැඟීමේ උත්සාහයක", "News Content": "බෝයිං 737 MAX වර්ගයේ ගුවන් යානා වල දෝෂ හඳුනාගෙන ඒවා නිවැරදි කර නැවත එම යානා වෙළද පොළට නිකුත් කළ යුතු බව ඇමරිකාවේ නිරිතදිග ගුවන් සේවා සමාගම ප්‍රකාශ කර ඇත. එහි ප්‍රධාන විධායක නිලධරී ගැරී කෙලී ප්‍රකාශ කර ඇත්තේ බොයිං 737 MAX වර්ගයේ ගුවන් යානා අනතුරුට ලක් වීම පිළිබඳ බොයිං සමාගම වගකීම භාරගෙන යළි විශ්වාසය ගොඩනැගීමට ක්‍රියාකළ යුතු බවයි. ඊට පිළිතුරු ලබා දෙමින් බොයිං සමාගමේප්‍රධාන විධායක නිලධාරි ඩෙනිස් මයිර්ලන්බර්ග් පවසා ඇත්තේ සිය ගනුදෙනුකරුවන්ගේ විශ්වාසය දිනාගැනීමට හා ගුවන් මගීන්ගේ ද විශ්වාසය දිනාගැනීමට තම ආයතනය විසින් කාර්යයක් රාශියක සිදුකර ඇති බවයි. පසුගිය දා බොයිං 737 MAX වර්ගයේ ගුවන් යානා දිගින් දිගටම අනතුරු වලට ලක්වීම හේතුවෙන් ඕස්‍ට්‍රේලියාව ඇතුලු ප්‍රධාන පෙළේ රටවල් කිහිපයක් එම වර්ගයේ ගුවන් යානා භාවිතය නැවත්වීමට කටයුතු කළේය.", "URL": "https://sinhala.adaderana.lk/news.php?nid=110066", "Category": null, "Parent URL": null}