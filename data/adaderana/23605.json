{"Source": "Adaderana", "Timestamp": "April 18, 2012 12:49 pm", "Headline": "පොළොව හාරා වාසනාව සෙවූ 08 ක් අත්අඩංගුවේ", "News Content": "පුත්තලම, ගුවන්ගම , පාලවිය ප්‍රදේශයේ නිධන් හාරමින් සිටි සැකකරුවන් 08 දෙනෙකු ‍පුත්තලම පොලිසිය විසින් අත්අඩංගුවට ගෙන තිබේ. අද අලුයම 2.00 ට පමණ මෙම සැකකරුවන් පිරිස අත්අඩංගුවට ගත් බව පුත්තලම පොලිසිය සඳහන් කරයි. මෙහිදී නිධන් හෑරීම සඳහා උපයෝගී කරගත් බැකෝ යන්ත්‍රයක්, ඇතුළු තවත් උපකරණ රැසක් ද පොලිස් භාරයට ගෙන තිබේ. සැකකරුවන් අද දින පුත්තලම මහේස්ත්‍රාත්වරයා හමුවට ඉදිරිපත් කිරීමට නියමිතය. පුත්තලම පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=23605", "Category": null, "Parent URL": null}