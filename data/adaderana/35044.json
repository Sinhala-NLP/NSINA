{"Source": "Adaderana", "Timestamp": "June 18, 2013 04:19 pm", "Headline": "වික්ටෝරියා ජලාශයේ වාන් දොරටු 03 ක් විවෘත කරයි", "News Content": "මාධ්‍යම කඳුකරයට ඇද හැළෙන ධාරාණීපාත වර්ෂාව හේතුවෙන් මේ වන විට වික්ටෝරියා ජලාශයේ වාන් දොරටු 3ක් විවෘත කර ඇත. ඒ අනුව ජලය තප්පරයට ඝණ අඩි 400 ක වේගයෙන් මහවැලි ගඟට මුදා හැරෙන බව අද දෙරණ වාර්තාකරු සඳහන් කරයි. පසුගිය 12 වන දින සිට කාසල් රී ජලාශයේ වාන් දොරටු 07 ක් විවෘත කර තිබේ. මේ වන තෙක් එම වාන් දොරටු වසා දමා නොමැති අතර තවමත් මධ්‍යම කඳුකරයට පවතින දැඩි වර්ෂාවද පහවගොස් නොමැත.", "URL": "https://sinhala.adaderana.lk/news.php?nid=35044", "Category": null, "Parent URL": null}