{"Source": "Adaderana", "Timestamp": "August 13, 2016 09:35 am", "Headline": " අනතුරු 2ක්-2ක් මරු‍ට", "News Content": "වව්නියාව - මන්නාරම ප්‍රධාන මාර්ගයේ පුවරසන්කුලම් ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.වෑන් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු වව්නියාව රෝහලට ඇතුළත් කිරීමේදී මියගොස් තිබේ.මියගොස් ඇත්තේ පුවරසන්කුලම් ප්‍රදේශයේ පදිංචිව සිටි 39 හැවිරිදි පුද්ගලයෙකි.මෘත ශරීරය වව්නියාව රෝහලේ තැන්පත් කර ඇති අතර පශ්චාත් මරණ පරීක්ෂණය අද(13) සිදුකිරීමට නියමිතය.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර පුවරසන්කුලම් පොලීසිය වැඩිදුර විමර්ශන සිදුකරයි. මේ අතර මීරිගම ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.ගිරිඋල්ල දෙසට ධාවනයවූ ටිපර් රථයක් එයට ඉදිරියෙන් ගමන් කළ යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු දඹදෙණිය රෝහලට ඇතුළත් කිරීමේදී මියගොස් තිබේ.මියගොස් ඇත්තේ දිවුල්දෙණිය, නාල්ල ප්‍රදේශයේ පදිංචිව සිටි 38 හැවිරිදි පුද්ගලයෙකු වන අතර පශ්චාත් මරණ පරීක්ෂණය අද(13) දින සිදුකිරීමට නියමිතය.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=63016", "Category": null, "Parent URL": null}