{"Source": "Adaderana", "Timestamp": "June 25, 2012 09:54 am", "Headline": "ගිරිතලේ ජලාශයෙන් ජලය නිකුත් කිරීම අද සිට නවතයි", "News Content": "ගිරිතලේ ජලාශයෙන් ජලය නිකුත් කිරීම අද(25) සිට නතර කරන බව ගිරිතලේ වාරිමාර්ග ව්‍යාපෘතියේ සහකාර ඉංජිනේරු එම්.එස්.ආර්.කේ මාරසිංහ මහතා පවසයි. යල කන්නය ආරම්භ වීමත් සමඟ ගිරිතලේ ජලාශයෙහි සම්පූර්ණ ජල මට්ටම පැවතිය ද මේ වන විට ජලාශයෙහි පවතින්නේ අක්කර අඩි 2000 ක පමණ ජල ධාරිතාවක් පමණක් බව සහකාර ඉංජිනේරුවරයා සඳහන් කරයි. කන්න රැස්වීම අනුව පසුගිය අප්‍රේල් මස 15 වැනි දින ජලය ලබා දීම ආරම්භකළ බවත්, ඒ වනවිට එහි සම්පුර්ණ ජල ධාරිතාවය තිබූ නමුත් ගිරිතලේ වැවට සම්පූර්ණ කන්නක් අස් වැද්දීම සදහා වැව තුන් වතාවක් පිරිවිය යුතු බවත්, එම මහතා ප්‍රකාශ කරයි. කෙසේ වෙතත් මෙම වැව පිරීවීම සදහා ජලය ලබා දෙන්නේ මහවැලි ජලාශවලින් බවත්, ඒ වන විට එම ජලාශවල ජලය නොමැති වීම නිසා 50% වී වගාවත් හා 50% අමතර වගාවත් කිරීමට කන්න රැස්වීමේදී තීරණය කළ බවත්, ඒ මහතා පවසයි. නමුත් ජලය ලබා දීමෙන් අනතුරුව ගොවීන් විසින් 100% වී වගාව කිරීමට නිසා ජලය ප්‍රමාණවත් නොවූ බවත්, එම නිසා ජලය ලබාදීම නතර කිරීමට සිදුවී ඇති බව ඒ මහතා සඳහන් කළේය. කෙසේ වෙතත් තමා සතු සියලු මුදල් වී හොවිතැන සඳහා යෙදවූ බවත්, ජලය නොමැති වීමෙන් තමන්ගේ කුඹුරු මේ වන විටත් විනාශ වී ගොස් ඇති බවත්, එම නිසා තමා දැඩි අපහසුතාවයට පත්ව සිටින බවත්, ගිරිතලේ ජලාශයෙන් ජලයෙන් ගෙවිතැන් කරන ගොවීන් පවසයි.", "URL": "https://sinhala.adaderana.lk/news.php?nid=25297", "Category": null, "Parent URL": null}