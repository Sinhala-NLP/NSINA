{"Source": "Adaderana", "Timestamp": "February 1, 2016 03:03 pm", "Headline": "රජයේ සියලුම උත්සව වර්ජනය කරනවා", "News Content": "ඒකාබද්ධ විපක්ෂයේ සියලුම මන්ත්‍රීවරුන් රජයේ සියලුම උත්සව වර්ජනය කරන බව පාර්ලිමේනතු මන්ත්‍රී දිනේෂ් ගුණවර්ධන මහතා පවසයි.ඒ මහතා මේ බව ප්‍රකාශකර සිටියේ අද(01) කොළඔදී පැවති මාධ්‍ය හමුවකට එක් වෙමින්.මෙහිදී මාධ්‍යවේදියෙකු නැගූ ප්‍රශ්නයකට පිළිතුරු දෙමින් දිනේෂ් ගුණවර්ධන මහතා ප්‍රකාශකර සිටියේ නිදහස් උත්සවයත් රජයේ උත්සවයක් වන නිසා ඔවුන් නිදහස් උත්සවයත් වර්ජනය කරන බවකි.පවතින ආණුඩුව විසින් ප්‍රජාතන්ත්‍රවාදය මර්දනය කිරීමට මෙන්ම විපක්ෂයේ දේශපාලන ක්‍රියාකාරීත්වය අඩපන කර දේශපාලන සිරකරුවන් නිර්මාණය කිරීමට නිරන්තර උත්සහ දරන බව ඒ මහතා ප්‍රකාශකර තිබේ.වැඩිදුරටත් අදහස් දැක්වූ ඒ මහතා කියා සිටියේ හිරුණිකා ප්‍රේමචන්ද්‍ර මහත්මිය අත්අඩංගුවට ගැනීමට නීතිපතිවරයාගෙන් ලිපියක් ලැබුණද යෝෂිත රාජපක්ෂ මහතා අත්අඩංගුවට ගැනීමට එසේ නීතිපතිවරයාගෙන් ලිපියක් නොලැබුණ බවයි.", "URL": "https://sinhala.adaderana.lk/news.php?nid=56841", "Category": null, "Parent URL": null}