{"Source": "Adaderana", "Timestamp": "March 26, 2013 10:16 am", "Headline": "උතුරු මැද ළිං පරීක්ෂාවක්", "News Content": "උතුරු මැද පළාතේ ළිං ජලය පරික්ෂා කිරීමට සෞඛ්‍ය අමාත්‍යාංශය තීරණය කර තිබේ. එම පළාත තුළ පැතිර යන වකුගඩු රෝගය හේතුවෙන් මෙම තීරණය ගෙන ඇති බව සෞඛ්‍ය අමාත්‍යාංශය සඳහන් කරයි. ජලය පරික්ෂා කිරීම සඳහා අවශ්‍ය වර්ණ මීටර උතුර මැද පළාතේ සියලුම මහජන සෞඛ්‍ය පරීක්ෂකවරුන් වෙත මේ වන විටත් ලබාදී තිබේ. පසුගිය වසරේ ද උතුරු මැද පළාතේ ළිං ජලය පරික්ෂා කළ අතර එහිදි ළිං 34,000ක් පරික්ෂාවට ලක්කර ඇති බව සෞඛ්‍ය අමාත්‍යාංශය සඳහන් කරයි. ඒ අතරින් ළිං 5000ක පමණ ජලය භාවිතයට නුසුදුසු බවට අනාවරණය වී තිබේ.", "URL": "https://sinhala.adaderana.lk/news.php?nid=32751", "Category": null, "Parent URL": null}