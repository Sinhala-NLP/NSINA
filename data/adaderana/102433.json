{"Source": "Adaderana", "Timestamp": "January 16, 2019 12:58 pm", "Headline": "අබලන් වූ පාරක් නිසා ප්‍රදේශවාසින් දැඩි දුෂ්කරතාවකට", "News Content": "බදුල්ල නගරයේ ඇති වඩාත් ජනාකීර්ණ ප්‍රදේශය වන මුතියංගන රාජමහා විහාරස්ථානය වටා විහාරගොඩ ඇති මාර්ග අබලන්වීම නිසා පදිකයන්ට පාගමනින් වත් ගමන් කිරීමට නොහැකි තත්වයක් උද්ගතව තිබේ. බදුල්ල පස්සර මාර්ගයේ මුතියංගන විහාරස්ථානය ඉදරියේ සිට කොස්ගස් හන්දිය දක්වා වූ කොටස වඩාත් අබලන්ව තිබේ. වාහන ගමනාගමනයට දුෂ්කරතාවයන් මතුවී ඇති අතර මුතියංගන වෙහෙරට එන බැතිමතුන් මෙන්ම උපකාරක පන්ති සඳහා යන දරුවන්ද කාර්යාල සේවකයන්ද මේ තත්ත්වය නිසා වඩාත් දුෂ්කරතාවයට පත්ව සිටින බව අප වාර්තාකරු පවසයි.", "URL": "https://sinhala.adaderana.lk/news.php?nid=102433", "Category": null, "Parent URL": null}