{"Source": "Adaderana", "Timestamp": "March 28, 2013 02:53 pm", "Headline": "යතුරුපැදි එන්ජින් ධාරිතාව 1000 දක්වා ඉහළ යයි", "News Content": "යතුරු පැදි ලියාපදිංචිය එන්ජින් ධාරිතාව දහස දක්වා ඉහළ නැංවීමට ඉදිරියේ දී පියවර ගන්නා බව මෝටර් රථ ප්‍රවාහන කොමසාරිස් දෙපාර්තමේන්තුව පවසයි. ඊට අදාළ කැබිනට් අනුමැතිය ලැබුණු වහාම එය ක්‍රියාත්මක කරන බව මෝටර් රථ ප්‍රවාහන කොමසාරිස් ජෙනරාල් එස්.එච් හරිස්චන්ද්‍ර මහතා පැවසුවේය. ඒ අනුව දැනට පවතින එන්ජින් ධාරිතාව 450 යතුරුපැදිවල සිට එන්ජින් ධාරිතාව දහස දක්වා වන යතුරුපැදි ඉදිරියේ දී මෙරට ජනතාවට භාවිතා කිරීමට අවස්ථාව උදාවේ.", "URL": "https://sinhala.adaderana.lk/news.php?nid=32807", "Category": null, "Parent URL": null}