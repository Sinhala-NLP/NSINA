{"Source": "Adaderana", "Timestamp": "May 20, 2010 08:41 am", "Headline": "විපතට පත් පිරිස ලක්ෂ 05 ඉක්මවයි", "News Content": "ජල ගැලීම් හේතුවෙන් පීඩාවට පත්වී ඇති සංඛ්‍යාව ලක්ෂ 05 ඉක්මවා ඇති බව ජාතික ආපදා කළමනාකරණ මධ්‍යස්ථානය පවසයි. මෙම ආපදා තත්ත්වය හේතුවෙන් පුද්ගලයින් 18 දෙනෙකු මේ වනවිට ජීවිතක්ෂයට පත්වී ඇති බව එම මධ්‍යස්ථානය සඳහන් කරයි. එමෙන්ම අද දිනය තුළත් දිවයිනේ ප්‍රදේශ රැසකට වර්ෂාව ඇතිවිය හැකි බව කාලගුණ විද්‍යා දෙපාර්තමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=8510", "Category": null, "Parent URL": null}