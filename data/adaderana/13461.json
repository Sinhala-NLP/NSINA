{"Source": "Adaderana", "Timestamp": "January 13, 2011 09:11 am", "Headline": "පකිස්ථානයේ කාර් බෝම්බයකින් 17 දෙනෙකු මරුට ", "News Content": "වයඹ දිග පකිස්ථානයේ පුපුරාගිය කාර් බෝම්බයකින් පුද්ගලයින් 17 දෙනෙකු ජිවිතක්ෂයට පත්ව තිබේ. වයඹ දිග පකිස්ථානයේ භණ්නු දිස්ත්‍රික්කයේ පිහිටි පොලිස් ස්ථානයක් ආසන්නයේ මෙම කාර් බෝම්බය පුපුරාගොස් ඇති බව විදෙස් වාර්තා සඳහන් කරයි. මින් තවත් පුද්ගලයින් විසි දෙනෙකු තුවාල ලබා ඇත. මෙම බෝම්බය පුපුරුවා හැරීම තලෙයිබාන් සටන්කාමීන් විසින් භාරගෙන ඇති බව ද විදෙස් වාර්තා පෙන්වා දෙයි. අදාළ කාර් බෝම්බය පුපුරාගිය භණ්නු දිස්ත්‍රික්කය පිහිටා ඇත්තේ ඇෆ්ගනිස්ථානු දේශ සීමාව ආසන්නයේය.", "URL": "https://sinhala.adaderana.lk/news.php?nid=13461", "Category": null, "Parent URL": null}