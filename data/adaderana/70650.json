{"Source": "Adaderana", "Timestamp": "March 9, 2017 09:40 pm", "Headline": "ඒකාබද්ධය පාර්ලමේන්තු රථගාලට", "News Content": "තමන් පාර්ලිමේන්තුව තුළ ද මර්දනයකට ලක් වී ඇතැයි ඒකාබද්ධ විපක්ෂය පවසයි. අද (09) පැවති මාධ්‍ය හමුවට එක් වෙමින් ඔවුන් මේ බව කියා සිටියේය. ඒකාබද්ධ විපක්ෂයේ නායක පාර්ලිමේන්තු මන්ත‍්‍රී දිනේෂ් ගුණවර්ධන මහතාට සතියක පාර්ලිමේන්තු තහනම් කාලයක් ලබා දීම සම්බන්ධයෙන් ඒකාබද්ධ විපක්ෂය අද පාර්ලිමේන්තු සංකීර්ණයේ දී මෙම මාධ්‍ය හමුව පැවැත් වීමට කටයුතු සංවිධානය කර තිබුණි. කෙසේ වෙතත් ඒ සඳහා අවසර නොලැබීම හේතුවෙන් එම පක්ෂයේ මන්ත‍්‍රීවරුන්ට පාර්ලිමේන්තු රථගාලේ මාධ්‍ය හමුව පැවැත් වීමට සිදු විය.", "URL": "https://sinhala.adaderana.lk/news.php?nid=70650", "Category": null, "Parent URL": null}