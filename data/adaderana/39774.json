{"Source": "Adaderana", "Timestamp": "December 22, 2013 10:58 am", "Headline": "අපිරිසිදු කෑම විකුණන තැන් ගැන 24 පැයේම කියන්න දුරකථන අංක 3ක්", "News Content": "මහජන සෞඛ්‍යට නුසුදුසු ආහාර අලෙවි කරන ස්ථාන පිළිබඳ දැනුම් දීම සඳහා පැය 24 පුරාම දැනුම් දිය හැකි විශේෂ දුරකථන අංක 03ක් හඳුන්වා දී තිබේ‍. දිවයිනපුරා ආහාර පරිහරණ ස්ථාන වැටලීමේ වැඩසටහනට සමගාමීව සෞඛ්‍ය අමාත්‍යංශය විසින් මෙම දුරකථන අංක හඳුන්වා දී ඇත. අදාළ වැටලීම් එළඹෙන උත්සව සමය නිමිත්තෙන් හෙට දිනයේ සිට අඛණ්ඩව දින 04ක් සිදුකරන බව සෞඛ්‍ය අමාත්‍යංශය සඳහන් කළේය. මෙහිදී දිවයින පුරා සියලුම බේකරි, ආපන ශාලා, හෝටල් මෙන්ම මස්, මාළු, එළවළු හා පළතුරු අලෙවි කරන ස්ථාන පරීක්ෂා කිරිමට නියමිතය. සෞඛ්‍යට නුසුදුසු ආහාර අලෙවිකරන ස්ථාන පිළිබඳ තොරතුරු පැය 24 පුරාම 0113 071 073, 0112 676 161 හෝ 1977 යන දුරකථන අංකවලට දැනුම්දෙන ලෙස සෞඛ්‍ය අමාත්‍යංශය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=39774", "Category": null, "Parent URL": null}