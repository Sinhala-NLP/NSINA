{"Source": "Adaderana", "Timestamp": "May 1, 2014 07:26 am", "Headline": " දිස්ත්‍රීක්ක 5ට අනතුරු ඇඟවීම්", "News Content": "පවතින අධික වැසි සහිත කාලගුණ තත්ත්වය හේතුවෙන් දිස්ත්‍රීක්ක 05ට නායයෑමේ අනතුරු ඇඟවීම් නිකුත් කර තිබේ. ආපදා කළමනාකරණ මධ්ය ස්ථානය කියා සිටියේ කෑගල්ල, බදුල්ල, මාතලේ, නුවරඑළිය සහ මහනුවර යන දිස්ත්‍රීක්ක වලට මෙම අනතුරු ඇඟවීම් නිකුත් කර ඇති බවයි. නායයෑම්, ගල් පෙරළීම් හා කණ්ඩි කඩාවැටීම් සිදුවිය හැකි බැවින් අදාළ දිස්ත්‍රීක්ක වල ජනතාව ඒ පිළිබද වැඩි අවධානයක් යොමු කළ යුතු බව ආපදා කළමනාකරණ මධ්‍යස්ථානය පවසයි. මේ අතර කෑගල්ල නගරයේ ඉදිකෙරුණු නව විකල්ප මාර්ගයට පස් කන්දක් කඩාවැටීමෙන් වාහන ගමනාගමනයට බාධා එල්ලවී තිබේ. ආපදා කළමනාකරණ මධ්ය ස්ථානය කියා සිටියේ ඊයේ පස්වරුවේ ප්‍රදේශයට ඇදහැළුණු වර්ෂාවත් සමග පස් කන්දක් කඩාවැටී මාර්ගය අවහිර වී ඇති බවයි.", "URL": "https://sinhala.adaderana.lk/news.php?nid=42901", "Category": null, "Parent URL": null}