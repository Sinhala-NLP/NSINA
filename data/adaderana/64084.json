{"Source": "Adaderana", "Timestamp": "September 14, 2016 03:12 pm", "Headline": "දේශපාලනයට මම ලංගම තෝතැන්නක් කරගන්නේ නැහැ", "News Content": "තමා ලංගමය භාරගැනීමත් සමඟ අසාමාන්‍ය අමාත්‍යවරයෙක් බවට පත්වු බව ප්‍රවාහන අමාත්‍ය නිමල් සිරිපාල ද සිල්වා මහතා පවසයි.එයට හේතුව කිසිම ලංගම සේවකයෙකු තමා විසින් බඳවාගෙන නොමැති වීම බව අමාත්‍යවරයා කියයි.එමෙන්ම දේශපාලනය කිරීම සඳහා ලංගමය තමා කිසිම දිනෙක තෝතැන්නක් කර නොගන්නා බවත්, කිසිදු දේශපාලන පක්ෂයකට පක්ෂග්‍රාහීව කටයුතු නොකරන බවත්, කිසිදු දේශපාලන පක්ෂයකට නොමිලේ ශ්‍රී ලංගම බස්රථ ලබා නොදුන් බවත් ලංගමය නඟා සිටුවීමට තිරය පිටුපස සිට කටයුතු කරන බවත් අමාත්‍යවරයා පවසයි.අමාත්‍යවරයා මෙම අදහස් පළ කළේ අද දින (14) පෙරවරුවේ නාරාහේන්පිට ශාලිකා ශාලාවේ පැවති උත්සව අවස්ථාවකදීය. පසුගිය මැයි මස ශ්‍රී ලංකාවට බලපෑ අයහපත් කාලගුණික තත්ත්වය හේතුවෙන් ආපදාවට ලක්වු සේවකයින් 279 දෙනෙකු සඳහා රුපියල් අසු දෙලක්ෂ හැත්තෑ දෙදහසක් ලබාදීම සඳහා එය පැවැති අතර මෙම මුදල ලංගම සේවකයින්ගේ මාසික වැටුපෙන් ලබාදුන් පරිත්‍යාග මුදලකි.", "URL": "https://sinhala.adaderana.lk/news.php?nid=64084", "Category": null, "Parent URL": null}