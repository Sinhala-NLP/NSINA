{"Source": "Adaderana", "Timestamp": "September 14, 2013 01:46 pm", "Headline": "අවශ්‍ය නම් ජනාධිපති ලේකම්ගෙන් අහන්න", "News Content": "නැණසල, ඊ - ශ්‍රී ලංකා, ඉන්ෆොටෙල් ආදී ව්‍යාපෘති ආරම්භ කරමින් තොරතුරු තාක්ෂණය මෙරටට දයාද කරලිමට පියවර ගත්තේ එක්සත් ජාතික පක්ෂ ආණ්ඩු විසින් බවත් ඒ පිළිබඳ වැඩි තොරතුරු අවශ්‍ය නම් ජනාධිපති ලේකම් ලලිත් වීරතුංග මහතාගෙන් තොරතුරු විමසන ලෙසත් විපක්ෂනායක රනිල් වික්‍රමසිංහ මහතා ජනාධිපතිවරයා ඇතුළු අමාත්‍ය මණ්ඩලයෙන් ඉල්ලීමක් කරයි. එක්සත් ජාතික පක්ෂ නායක රනිල් වික්‍රමසිංහ මහතා එම ඉල්ලීම කළේ ඊයේ කුලියාපිටියේ පැවැති මැතිවරණ ප්‍රචාරක රැළියක් අමතමිනි. මෙරටට රූපවාහිනිය, ජංගම දුරකථනය පමණක් නොව පරිගණක තාක්ෂණය, තොරතුරු තාක්ෂණ හා අන්තර්ජාලය හඳුන්වා දෙමින් ව්‍යාප්ත කළේ එක්සත් ජාතික පක්ෂය බව අවධාරණය කළ වික්‍රමසිංහ මහතා පැවසුවේ දැන් රාජපක්ෂ රෙජිමය ඒ ‍ඓතිහාසික සත්‍යයන් පවා විකෘති කිරීමට තරම් පහත් අඩියකට ඇද වැටී ඇති බවය.", "URL": "https://sinhala.adaderana.lk/news.php?nid=37401", "Category": null, "Parent URL": null}