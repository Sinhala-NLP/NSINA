{"Source": "Adaderana", "Timestamp": "February 6, 2010 08:54 am", "Headline": "ඩෙංගු මර්දනයට කියුබාවේ බී.ටී.අයි", "News Content": "ඩෙංගු රෝග වාහක මදුරු මර්දනය සඳහා කියුබාවේ බී.ටී.අයි. බැක්ටීරියා ලීටර් 30,000 ක් මෙරටට ගෙන්වීමට සෞඛ්‍ය අමාත්‍යාංශය පියවර ගෙන තිබේ. මීට අදාළ මූලික පියවර දැනටමත් ගෙන ඇති අතර ප්‍රථම අදියරේ දී මහනුවර දිස්ත්‍රික්කයේ අදාළ බැක්ටීරියා ඉසීමට නියමිත බව සඳහන් වේ. මෙය ආදර්ශනයක් ලෙස පළමුව සිදුකිරීමට නියමිතය. මහනුවර දිස්ත්‍රික්කයේ ප්‍රදේශ තුනක් ඉලක්ක කරගනිමින් බැක්ටීරියාව ඉසීමට යෝජනා වී ඇති අතර එය කියුබානු විශේෂඥයින්ගේ පූර්ණ අධීක්ෂණය යටතේ සිදුකිරීමට නියමිත බව ද වාර්තා වේ.", "URL": "https://sinhala.adaderana.lk/news.php?nid=6505", "Category": null, "Parent URL": null}