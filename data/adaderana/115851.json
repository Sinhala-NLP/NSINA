{"Source": "Adaderana", "Timestamp": "August 6, 2019 11:02 am", "Headline": "LTTE ළමා සොල්දාදුවෙක් ඕස්ට්‍රේලියාවේ දී ඝාතනයකට වරදකරු වෙයි", "News Content": "එල්.ටී.ටී.ඊ ළමා සොල්දාදුවෙකු ලෙස කටයුතු කළ පුද්ගලයෙකු ඔස්ට්‍රේලියාවේදී පුද්ගල ඝාතනයක් සම්බන්ධයෙන් වරදකරු වී තිබේ. 2017 වසරේ මාර්තු මාසයේදී ඇඩිලේඩ් හිදී පුද්ගලයෙකු අමානුෂික ලෙස ඝාතනය කිරිම සම්බන්ධයෙන් ගනේෂමූර්ති ත්‍යාගරාජා නමැති මෙම පුද්ගලයාට චෝදනා එල්ල වී තිබුණි. සිද්ධියට අදාල නඩුව ඊයේ (05) එරට අධිකරණයක් හමුවේ කැඳවූ අවස්ථාවේ විත්තිකරු එම ඝාතනයට වරදකරු වී ඇති බව විදෙස් මාධ්‍ය වාර්තා කළේය. ඒ අනුව ඔහුට ඊට අදාල දඩුවම ඉදිරි දිනකදී ප්‍රකාශයට පත් කිරිමට නියමිත බව සදහන්. 12 හැවිරිදි වියේදී එල්.ටී.ටී.ඊ සංවිධානයේ ළමා සොල්දාදුවෙකු ලෙස කටයුතු කර ඇති ගනේෂමූර්ති ත්‍යාගරාජා පසුව බෝට්ටු මාර්ගයෙන් ඔස්ට්‍රේලියාවට පලාගොස් තිබේ. මොහු ඔස්ට්‍රේලියාවේ නීති විරෝධිව රැදී සිටි පුද්ගලයෙකු බවට ද අදාල නඩු විභාගයේදී අනාවරණය වී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=115851", "Category": null, "Parent URL": null}