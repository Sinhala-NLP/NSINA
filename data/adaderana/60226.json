{"Source": "Adaderana", "Timestamp": "May 17, 2016 02:30 pm", "Headline": "වෙසක් නිමිත්තෙන් නව දුම්රිය සේවා", "News Content": "එළඹෙන වෙසක් උත්සවය වෙනුවෙන් විශේෂ දුම්රිය සේවාවන් ක්‍රියාත්මක කිරීමට දුම්රිය දෙපාර්තමේන්තුව තීරණය කර තිබේ.ඒ අනුව දුම්රිය 16ක් යෙදවීමට සැලසුම් කර ඇත.කොළඹ,කොටුවේ සිට සහ මරදාන සිට මහනුවර දකුණු කළුතර, වේයන්ගොඩ , අලුත්ගම, අනුරාධපුර, අවිස්සාවේල්ල සහ රඹුක්කන යන දුම්රිය ස්ථාන දක්වා මෙම විශේෂ දුම්රිය සේවා ක්‍රියාත්මක කරන බව දුම්රිය දෙපාර්තමේන්තුව සඳහන් කළේය.දුම්රිය සාමාන්‍යාධිකාරී බී.ඒ.පී.ආරියරත්න මහතාගේ උපදෙස් මත මෙම විශේෂ දුම්රිය සේවාවන් ක්‍රියාත්මක කිරීමට සැලසුම් කර ඇත.", "URL": "https://sinhala.adaderana.lk/news.php?nid=60226", "Category": null, "Parent URL": null}