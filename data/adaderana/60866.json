{"Source": "Adaderana", "Timestamp": "June 7, 2016 01:43 pm", "Headline": " හිලරි ක්ලින්ටන්ගේ ඥාතියෙකු අත්අඩංගුවට ", "News Content": "අමෙරිකානු ජනාධිපති ධූර අපේක්ෂක හිලරි ක්ලින්ටන්ගේ ඥාතී සහෝදරයෙකු කැලිෆෝනියාවේ දී අත්අඩංගුවට ගෙන තිබේ. විදෙස් මාධ්‍ය වාර්තා කරන්නේ බීමත්ව රිය පැදවීමේ චෝදනාව මත හිලරි ක්ලින්ටන්ගේ මස්සිනා මෙලෙස අත්අඩංගුවට ගෙන ඇති බවයි.රොජර් ක්ලින්ටන් නමැති 59 හැවිරිදි ඔහු බීමත්ව රිය පැදවීමේ චෝදනාව මත රෙඩෙන්ගෝ පොලීසිය විසින් අත්අඩංගුවට ගෙන තිබේ. අත්අඩංගුවට ගත් ඔහු කිසිඳු රසායනික පරීක්ෂණයකට මුහුණදීම ප්‍රතික්ෂේප කර ඇති බව වාර්තා වෙයි.ඒ අනුව ඔහු බන්ධනාගාර ගත කර ඇති අතර පසුව අමෙරිකානු ඩොලර් 15,000ක ඇපයක් මත නිදහස් කර තිබේ. මීට පෙර ද රොජර් ක්ලින්ටන් 2001 වසරේ දී ද බීමත්ව රිය පැදවීමේ චෝදනාව මත අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=60866", "Category": null, "Parent URL": null}