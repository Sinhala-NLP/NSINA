{"Source": "Adaderana", "Timestamp": "April 7, 2013 09:46 am", "Headline": "ඩයගම පාලමක් කඩා වැටී 6ට තුවාලයි", "News Content": "හැටන් ඩයගම ප්‍රදේශයේ මගී පාලමක් කඩා වැටීමෙන් පුද්ගලයින් 6 දෙනෙකු තුවාල ලබා රෝහල්ගත කර තිබේ. අද (07) පෙරවරු 9.00ට පමණ සිදුවූ එකී අනතුරින් තුවාල ලැබු පුද්ගලයින් ඩයගම රෝහලට ඇතුළත් කර ඇත. කොත්මලේ ඔයේ ශාඛාවක් හරහා කොන්ක්‍රීට් අතුරා හැදූ පාලමක් මෙලෙස කඩා වැටී ඇතැයි අප වාර්තාකරු පවසයි.", "URL": "https://sinhala.adaderana.lk/news.php?nid=33071", "Category": null, "Parent URL": null}