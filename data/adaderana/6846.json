{"Source": "Adaderana", "Timestamp": "February 21, 2010 10:20 am", "Headline": "ඊශ්‍රායලයට යවන ශ්‍රමිකයන් වැඩිකරයි", "News Content": "විදේශ රැකියා සඳහා ඊශ්‍රායලය බලා පිටත්ව යන මෙරට ශ්‍රමිකයින් සංඛ්‍යාව වැඩි කිරීමට රජයේ අවධානය යොමු වී තිබේ. විදේශ විනිමය මෙරටට හිමි වන ප්‍රධාන මාර්ගයක් වන විදේශ රැකියා ‍කේෂ්ත්‍රයේ රැකියා අවස්ථා තවත් පුළුල් කිරීම මෙහි අරමුණයි. මේ සම්බන්ධයෙන් ඊශ්‍රායලය හා ශ්‍රී ලංකාව අතර ද්විපාර්ශ්වික ගිවිසුමකට එළඹීමට ද නියමිත බව විදේශ රැකියා ප්‍රවර්ධන හා සුබසාධන අමාත්‍යාංශය පවසයි. ඒ සඳහා ඊශ්‍රායලය රජයේ ප්‍රධාන පෙළේ විධායක නිලධාරීන් පිරිසක් ඉදිරියේ දී මෙරටට පැමිණීමට නියමිතව තිබේ. විදේශ රැකියා ප්‍රවර්ධන හා සුබසාධන අමාත්‍යංශය පවසන පරිදි උපස්ථායකයන් හා කෘෂිකර්ම කේෂ්ත්‍රයේ නියුක්තිකයන් සඳහා ඊශ්‍රායලයේ වැඩි ඉල්ලුමක් පවතී.", "URL": "https://sinhala.adaderana.lk/news.php?nid=6846", "Category": null, "Parent URL": null}