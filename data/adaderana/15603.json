{"Source": "Adaderana", "Timestamp": "April 21, 2011 08:34 am", "Headline": "කොචි ටස්කර්ස්, කල්කටා නයිට් රයිඩර්ස් පරදයි", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ ඊයේ(20) පැවති තවත් තරගයකින් කල්කටා නයිට් රයිඩර්ස් කණ්ඩායම පරදා කොචි ටස්කර්ස් කේර්ල කණ්ඩායම ලකුණු 6ක තියුණු ජයක් හිමිකර ගැනීමට සමත් විය. තරග‍යේ ප්‍රථමයෙන් පන්දුවට පහරදුන් මහේල ජයවර්ධනගේ නායකත්වයෙන් යුත් කොචි ටස්කර්ස් කණ්ඩායම නියමිත පන්දුවාර 20 අවසානයේ කඩුලු 7ක් දැවී ලබාගත් ලකුණු සංඛ්‍යාව 132 කි. එම ඉනිම වෙනුවෙන් ජඩේජා ලකුණු 29 ක් ලබාගත් අතර මහේල ජයවර්ධන ලකුණු 25ක් ලබාගත්තේය. ලකුණු 133ක ඉලක්කයක් හඹාගිය කල්කටා නයිට් රයිඩරස් කණ්ඩායමට පන්දුවාර 20 අවසානයේ කඩුලු 9ක් දැවී ලබාගත හැකි වුයේ ලකුණු 126 ක් පමණි. මේ අතර ඊයේ(20) පැවති තවත් තරගයකින් පූනෙ වොරියස් කණ්ඩායම පරාජය කළ මුම්බායි ඉන්දියන්ස් කණ්ඩායම කඩුලු 7ක ජයක් හිමිකර ගැනීමට සමත් විය.", "URL": "https://sinhala.adaderana.lk/news.php?nid=15603", "Category": null, "Parent URL": null}