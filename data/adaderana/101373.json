{"Source": "Adaderana", "Timestamp": "December 27, 2018 02:51 pm", "Headline": "රුසියාවෙන් නවතම මිසයිලයක්", "News Content": "ඕනෑම මිසයිල ආරක්ෂණ පද්ධතියක් මගහැරයාමේ හැකියාව ඇති නව මිසයිලයක් හඳුන්වාදීමට සමත්වූ බව රුසියානු ජනාධිපතිවරයා අනාවරණය කර ඇත. හයිපර්සොනික් න්‍යෂ්ටික මිසයිල භාවිතය සඳහා වන නව රෙජිමේන්තුවක් ලබන වසරේදී ස්ථාපනය කිරීමට තමන් සූදානම් බව රුසියානු ජනාධිපති ව්ලැද්මීර් පුටින් අනාවරණය කළේය. මේ අනුව එම රෙජිමේන්තුව රුසියාවේ නවතම ක්‍රමෝපායික ආයුධය වනු ඇති බවද ඔහු වැඩිදුරටත් සඳහන් කර තිබේ. රුසියාවේ නවමත මිසයිල පද්ධතියක් වන ඇවන්ගාඩ් පද්ධතිය පසුගිය බදාදා සාර්ථකව අත්හදා බැලුවේය. මිසයිල ආරක්ෂණ පද්ධති පහසුවෙන් මගහැරයාමේ හැකියාව මෙම මිසයිල සතුවන බවද පැවසෙයි. ජනාධිපති පුටින් මෙම මිසයිලය අත්හදා බැලීමේ අවස්ථාව මොස්කව්හි ආරක්ෂක අමාත්‍යංශ ගොඩනැගිල්ලේ සිට සජීවීව නැරඹූ බවද විදෙස් මාධ්‍ය වාර්තා කළේය. මෙම මිසයිල මඟින් ලෝකයේ ඕනෑම ස්ථානයක් ඉලක්ක කර ප්‍රහාර එල්ල කිරීමේ හැකියාව පවතියි.", "URL": "https://sinhala.adaderana.lk/news.php?nid=101373", "Category": null, "Parent URL": null}