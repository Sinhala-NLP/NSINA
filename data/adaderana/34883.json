{"Source": "Adaderana", "Timestamp": "June 13, 2013 11:14 am", "Headline": "වාර්ෂික චීන වෙළඳ හුවමාරුව ඩොලර් මිලියන 20 ඉක්මවයි", "News Content": "චීන ශ්‍රී ලංකා වෙළඳ හුවමාරුව පසුගිය වර්ෂයේ අමෙරිකානු ඩොලර් මිලියන 20 ඉක්මවා ඇති බව චීනයේ යුනාන් ප්‍රාන්තයේ ආණ්ඩුකාරවරයා පවසයි. අග්‍රාමාත්‍ය දි.මු ජයරත්න මහතාගේ චීන සංචාරය අතරතුර යුනාන් ආණ්ඩුකාර ලී ජියෑන් මහතා හමුවූ අවස්ථාවේ ඔහු මෙම අදහස් පළකර ඇති බව අග්‍රාමාත්‍ය කාර්යාලය සඳහන් කරයි. චීන ව්‍යාපාරිකයින්ට ශ්‍රී ලංකාවේ ආයෝජන අවස්ථා පුළුල් කිරීම පිළිබඳව ලී ජියෑන් මහතා ශ්‍රී ලංකා රජයට ස්තූතිය පළ කර ඇත. ඔහු පෙන්වා දී ඇත්තේ චීන ආයෝජකයින් ශ්‍රී ලංකාවේ මුදල් ආයෝජනය සඳහා දැඩි කැමත්තෙන් පසුවන බවත් එමගින් චීන ශ්‍රී ලංකා මිත්‍රත්වය තවදුරටත් ශක්තිමත් වන බවයි. චීන සත්කාරක සුහදතාවය පිළිබඳවත් ශ්‍රී ලංකාවට ලබා දෙන ආධාර පිළිබඳවත් තමා මධ්‍යම රජයට හා ප්‍රාන්ත ආණ්ඩු වෙත ස්තූතිය පුද කරන බව මෙහිදී අග්‍රාමාත්‍ය දි.මු ජයරත්න මහතා පවසා තිබේ.", "URL": "https://sinhala.adaderana.lk/news.php?nid=34883", "Category": null, "Parent URL": null}