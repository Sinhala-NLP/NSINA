{"Source": "Adaderana", "Timestamp": "November 15, 2018 10:47 am", "Headline": "අගමැති ඇතුළු ආණ්ඩුවේ සියලු තනතුරු පිළිගන්නේ නෑ-කථානායක කියයි", "News Content": "අග්‍රාමාත්‍යවරයා ලෙස පත් වුණු මහින්ද රාජපක්ෂ මහතා පාර්ලිමේන්තුව තුළ එම තනතුරෙහි පිළිනොගන්නා බව කථානායක කරූ ජයසූරිය මහතා පවසයි. අද(15) උදෑසන පාර්ලිමේන්තුව රැස්වුණ අවස්ථාවේ පාර්ලිමේන්තුව අමතමින් ඔහු මේ බව පැවසීය. මේ අතර, වත්මන් සියලු අමාත්‍යවරුන්, රාජ්‍ය අමාත්‍යවරුන්, නියෝජ්‍ය අමාත්‍යවරුන් මෙන්ම සභානායකවරයා සහ ආණ්ඩු පක්ෂයේ ප්‍රධාන සංවිධායකවරයා ද තමන් පිළි නොගන්නා බව කථානායකවරයා මෙහිදී අදහස් දක්වමින් කියා සිටියේය. එමෙන්ම තමාගේ තීරණයන්ට අභියෝග කළ හැක්කේ පාර්ලිමේන්තුව තුළ දී පමණක් බවත්, ඉන් පිටත කිසිවෙකුටත් එය විවේදනය කළ නොහැකි බවත් ඔහු කියා සිටියේය.", "URL": "https://sinhala.adaderana.lk/news.php?nid=99235", "Category": null, "Parent URL": null}