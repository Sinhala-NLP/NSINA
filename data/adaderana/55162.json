{"Source": "Adaderana", "Timestamp": "November 18, 2015 08:54 am", "Headline": "ජනතාවට සහන සැලසීම අය වැයේ අරමුණයි", "News Content": "පීඩාවට පත් ජනතාවට සහන සැලසීම මෙවර අයවැයේ මූලික අරමුණ බව මුදල් අමාත්‍ය රවී කරුණානායක මහතා පවසයි.ජනතාවාදී අයවැයක් මගින් රටේ සෑම පුරවැසියෙකුටම සහන සැලසීමට අපෙක්ෂා කරන බව අමාත්‍යවරයා කියයි.එවැනි අයවැයක් ඉදිරිපත් කරමින් රටේ ආර්ථිකයද සුභදායක මට්ටමකට ගෙන ඒම අභියෝගයක් බව රවී කරුණානායක අමාත්‍යවරයා පවසයි. දේශීය ආර්ථිකයක් ගොඩනැංවීමට මූලික පදනම සකස් කිරීම ද මෙවර අයවැයෙන් අරමුණු කෙරෙන බව මුදල් අමාත්‍ය රවී කරුණානායක මහතා කියයි.", "URL": "https://sinhala.adaderana.lk/news.php?nid=55162", "Category": null, "Parent URL": null}