{"Source": "Adaderana", "Timestamp": "September 9, 2010 10:45 am", "Headline": "සන් සී නැවේ එල්. ටී. ටී. ඊ විදෙස් නියෝජිතයෙකු සිටින බව හෙළිවෙයි", "News Content": "ශ්‍රී ලාංකික ද්‍රවිඩ සරණාගතයින් 492 දෙනෙකු රැගෙන පසුගිය දිනෙක කැනඩාව වෙත ළඟා වූ\"සන් සී\"නැමති නෞකාවේ සිටින සරණාගතයින් අතර එල්. ටී. ටී. ඊ සංවිධානයේ විදෙස් නියෝජිතයකු ලෙස කටයුතු කළ පුද්ගලයෙකු සිටින බව හඳුනාගෙන ඇත. මෙම පුද්ගලයා ශ්‍රී ලංකාව හා එල්. ටී. ටී. ඊ සංවිධානය අතර සාම සාකච්ඡා පැවති අවස්ථා වලදී එම සංවිධානය වෙනුවෙන් විදෙස් රටවලදී සාම සාකච්ඡා සඳහා සහභාගි වී ඇති බව ද සඳහන්ය. මෙසේ එල්. ටී. ටී. ඊ සංවිධානයේ විදෙස් නියෝජිතයෙකු ‍ෙලස කටයුතු කළ බව පළමුව මෙම පුද්ගලයා විසින් ප්‍රතික්ෂේප කර ඇති අතර පසුව පුවත්පත් සාකච්ඡාවකදී ඔහු ඒ බව පිළිගෙන ඇත. එම සංචාරයන් වලදී මාධ්‍ය සාමාජිකයෙකු ලෙස සහභාගි වූ බව ඔහු සඳහන් කර ඇත. ඔහු නිදහස් මාධ්‍ය නියෝජිතයෙකු ලෙස කටයුතු කර ඇති බවත්, ඔහු එල්. ටී. ටී. ඊ සංවිධානයේ නියෝජිතයකු ලෙස කටයුතු කළ බවට සාක්ෂි නොමැති බවත්, මෙම පුද්ගලයාගේ නිතීඥවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=10736", "Category": null, "Parent URL": null}