{"Source": "Adaderana", "Timestamp": "March 8, 2016 02:42 pm", "Headline": "තොරතුරු පනත අද පාර්ලිමේන්තුවට නෑ", "News Content": "තොරතුරු දැනගැනීමේ අයිතිය පිළිබඳ පනත අද (08)දිනයේ පාර්ලිමේන්තුවට ඉදිරිපත් නොකරන බව ජනමාධ්‍ය හා පාර්ලිමේන්තු ප්‍රතිසංස්කරණ අමාත්‍ය ගයන්ත කරුණාතිලක මහතා පවසයි.මෙම පනත් කෙටුම්පත අද දිනයේ පාර්ලිමේන්තුවට ඉදිරිපත් කිරීමට නියමිතව තිබුණු බව මීට පෙරාතුව මාධ්‍ය මගින් වාර්තා කර තිබුණි.එසේ වුවද අමාත්‍යවරයා පාර්ලිමේන්තුවට අද දිනයේ දන්වා සිටියේ මෙම පනත් කෙටුම්පත උතුරු පළාත් සභාවේ හැර සෙසු පළාත් සභාවල අනුමැතියට යටත්ව තිබුණද උතුරු පළාත් සභාවේ අනුමැතිය ලබාගැනීමට නොහැකි වූ බවයි.එයට හේතුවූයේ උතුරු පළාත් සභාව මීළඟට රැස්වෙන්නේ 11-12 යන දිනවල බව දන්වා එවා තිබීම බවත්, ඒ අනුව ඒ දිනවල උතුරු පළාත් සභාවට ඉදිරිපත් කොට එහි අනුමැතිය ලබා ඊළඟ පාර්ලිමේන්තු දිනයට මෙම පනත් කෙටුම්පත ඉදිරිපත් කරන බව කරුණාතිලක අමාත්‍යවරයා අවධාරණය කළේය.", "URL": "https://sinhala.adaderana.lk/news.php?nid=57996", "Category": null, "Parent URL": null}