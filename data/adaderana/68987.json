{"Source": "Adaderana", "Timestamp": "February 2, 2017 12:46 pm", "Headline": "නීති විරෝධී මත් පැන් සමඟ 1ක් අල්ලයි", "News Content": "නීති විරෝධී අයුරින් මත් පැන් නිෂ්පාදනය කිරීමේ ස්ථානයක් පවත්වාගෙන ගිය පුද්ගලයෙකු හොරණ, දික්හේනපුර ප්‍රදේශයේදී අත්අඩංගුවට ගෙන තිබේ.හොරණ පොලිස් ස්ථානයේ නිලධාරීන් විසින් සිදුකළ වැටලීමකදී මහා පරිමාණයෙන් පවත්වාගෙන ගිය අදාළ මත් පැන් නිෂ්පාදනාගාරය සොයාගෙන ඇති බව සඳහන්වේ. එහිදී නීති විරෝධී මත්පැන් සහ මත්පැන් නිෂ්පාදනයට ගත් උපකරණ කිහිපයක් පොලීසිය බාරයට ගෙන තිබේ.අත්අඩංගුවට ගත් සැකකරු හොරණ, මූණගම ප්‍රදේශයේ පදිංචි 43 හැවිරිදි පුද්ගලයෙක් වන අතර ඔහු බණ්ඩාරගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=68987", "Category": null, "Parent URL": null}