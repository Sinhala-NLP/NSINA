{"Source": "Adaderana", "Timestamp": "April 13, 2011 03:12 pm", "Headline": "ලක්ෂ 30 ක කුඩුත් එක්ක බඩු මාට්ටු", "News Content": "හෙරොයින් ළඟ තබා ගත් පකිස්ථානු ජාතිකයෙකු අත්අඩංගුවට ගැනීමට සුරාබදු දෙපාර්තමේන්තුව සමත්ව තිබේ. එම දෙපාර්තමේන්තුවේ මාධ්‍ය ප්‍රකාශක සුරාබදු අධිකාරී ප්‍රභාත් ජයවික්‍රම මහතා කියා සිටියේ අදාළ පකිස්ථානු ජාතිකයා සතුව තිබී හෙරොයින් ග්‍රෑම් 500කට ආසන්න ප්‍රමාණයක් සොයාගැනීමට හැකිවු බවයි. එහි වටිනාකම රුපියල් ලක්ෂ 30කට ආසන්න බව ද ඔහු සඳහන් කළේය. මෙම වැටලීම සිදුකර තිබුණේ සුරාබදු දෙපාර්තමේන්තුවේ මත්ද්‍රව්‍ය ඒකකයේ නිලධාරීන් විසිනි. හෙරොයින් ජාවාරම සඳහා සම්බන්ධ මෙරට ජාවාරම්කරුවන් සොයා තවදුරටත් පරීක්ෂණ සිදුකෙරන බව ප්‍රභාත් ජයවික්‍රම මහතා පැවසුවේය. අත්අඩංගුවට ගත් සැකකරු අද දින මහේස්ත්‍රාත්වරයා හමුවට ඉදිරිපත් කරන බවද ජයවික්‍රම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15455", "Category": null, "Parent URL": null}