{"Source": "Adaderana", "Timestamp": "June 26, 2013 04:15 pm", "Headline": "ජුලියා ගිලාඩ් පරදවා කෙවින් රඩ් නායකත්වයට", "News Content": "ඕස්ට්‍රේලියානු අග්‍රාමාත්‍ය ජූලියා ගිලාඩ්ට ඕස්ට්‍රේලියානු කම්කරු පක්ෂයේ නායකත්වය අහිමි වී තිබේ. ඒ අනුව ඕස්ට්‍රේලියානු කම්කරු පක්ෂයේ නව නායකයා ලෙස කෙවින් රඩ් පත්ව ඇති බව විදෙස් මාධ්‍ය වාර්තා කරයි. ඕස්ට්‍රේලියානු කම්කරු පක්ෂයේ නායකත්ව තේරීම සඳහා පැවති රහස් ජන්දයෙන් කෙවින් රඩ් ජන්ද 57ක් ලබාගෙන ඇති අතර ජූලියා ගිලාඩ් ලාබාගෙන ඇත්තේ ජන්ද 45ක් පමණයි. ඒ අනුව වැඩි ජන්ද 12 කින් කෙවින් රඩ් ඕස්ට්‍රේලියානු කම්කරු පක්ෂයේ නව නායකයා ලෙස තේරී පත්ව තිබේ. ඒ අනුව සැප්තැම්බර් මස 14 වන දින පැවැත්වෙන ඕස්ට්‍රේලියානු මහමැතිවරණයට ඉදිරිපත්වීමේ අවස්ථාව කෙවින් රඩ්ට හිමිවෙයි. ඕස්ට්‍රේලියානු මැතිවරණය සඳහා ඇත්තේ තවත් දින 100 ක් පමණයි.", "URL": "https://sinhala.adaderana.lk/news.php?nid=35266", "Category": null, "Parent URL": null}