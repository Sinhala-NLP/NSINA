{"Source": "Adaderana", "Timestamp": "May 15, 2010 03:20 pm", "Headline": "හෙරොයින් සමග පාකිස්ථාන ජාතිකයෙක් අල්ලයි", "News Content": "හෙරොයින් රැගෙන එමින් සිටි පාකිස්ථාන ජාතිකයෙකු කටුනායක ගුවන්තොටුපලේ දී අත්අඩංගුවට ගෙන තිබේ. ගුවන්තොටුපල පොලිස් මත්ද්‍රව්‍ය නාශක කාර්යාංශ නිලධාරීන් විසින් අදාළ පුද්ගලයා අත්අඩංගුවට‍ ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. ඔහු සමග තවත් සැකකාරියක් ද අත්අඩංගුවට ගෙන ඇත. සැකකරු සතුවූ ලැප්ටොප් යන්ත්‍රයක් තුළ සූක්ෂම ලෙස හෙරොයින් ග්‍රෑම් 340 ක් අසුරා තිබූ බව ජයකොඩි මහතා පැවසුවේය. මීගමුව මහේස්ත්‍රාත්වරයාගෙන් ලබාගත් රඳවා ගැනීමේ බලපත්‍රයක් මත සැකකරු රඳවාගෙන වැඩිදුර ප්‍රශ්න කිරීම් සිදුකරන බව පොලිස් මාධ්‍ය ප්‍රකාශකවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8421", "Category": null, "Parent URL": null}