{"Source": "Adaderana", "Timestamp": "May 7, 2016 10:40 am", "Headline": " ශ්‍රී පාදස්ථානයේ ගෞරවය රකින්න", "News Content": "ශ්‍රී පාදස්ථානයේ ගෞරවය රැකෙන අයුරින් නල්ලතන්නිය නගරයේ ආපනශාලා සහ වෙළදසැල්වල නම් ලියාපදිංචි කරන ලෙසට වන යෝජනාවක් ශ්‍රීපදස්ථානාධිපති පූජ්‍ය බෙංගමුවේ ධම්මදින්න හිමි විසින් අඹගමුව ප්‍රාදේශිය සභාවට ඉදිරිපත් කර තිබේ.2015 – 2016 වර්ෂය සඳහා වු ශ්‍රී පාද වන්දනා වාරය අවසන් කිරීම පිළිබඳ රාජ්‍ය හා පෞද්ගලික අංශ නිලධාරීන් දැනුවත් කිරීම සඳහා නල්ලතන්නියේ පැවැති විශේෂ රැස්වීමකදී උන් වහන්සේ අදාළ යෝජනාව ඉදිරිපත් කර ඇති බව සඳහන්ය.නල්ලතන්නිය නගරයේ ඇතුම් ආපනශාලා සහ වෙළදසැල්වල නාමයන් ශ්‍රී පාදස්ථානයට හා එහි පූජනීයත්වයට හානි කර බව බෙංගමුවේ ධම්මදින්න හිමි පෙන්වා දෙයි.මේ හේතුවෙන් ඉදිරියේදී එම ආයතන ලියාපදිංචි කිරීමේදී එහි නාමය පිළිබඳ සැළකිලිමත් වන ලෙස ශ්‍රී පදස්ථානාධිපති හිමියන් අඹගමුව ප්‍රාදේශීය සභාවෙන් ඉල්ලීමක් කර තිබේ.මෙවර ශ්‍රී පාද වන්දනා වාරය ලබන 22 වනදායින් අවසන්වීමට නියමිතය.ශ්‍රී පාද පුදබිමේ උඩමළුවේ පැවැත්වෙන විශේෂ පිංකමකින් අනතුරුව එහි තැන්පත් කර ඇති සධාතුක කරඩුව, සමන් දේව ප්‍රතිමාව හා පූජා භාණ්ඩ පැල්මඩුල්ල ගල්පොත්තාවල රජමහා විහාරස්ථානය වෙත වැඩම කරවන බව පූජ්‍ය බෙංගමුවේ ධම්මදින්න හිමි සඳහන් කළේය.", "URL": "https://sinhala.adaderana.lk/news.php?nid=59892", "Category": null, "Parent URL": null}