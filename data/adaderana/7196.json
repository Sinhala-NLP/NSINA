{"Source": "Adaderana", "Timestamp": "March 11, 2010 12:59 pm", "Headline": " ග්‍රීසියේ සේවකයින් වැඩ වර්ජනයක", "News Content": "ග්‍රීසියේ පෞද්ගලික හා රාජ්‍ය සේවකයින් වැඩ වර්ජනයක නිරත වෙයි. මීට සමගාමීව දැවැන්ත උද්ඝෝෂණ ව්‍යාපාර ද නිරත වන බව එරට වෘත්තීය සමිති නියෝජිතයින් පවසයි. වර්ජනය හේතුවෙන් එරට ගුවන් ගමන්, වරාය ඇතුළු අත්‍යවශ්‍ය සේවා බොහොමයකට බාධා එල්ල වී ඇති බව සඳහන්ය. වැටුප් කප්පාදුවට සහ බදු ඉහළ දැමීමට එරෙහිව සේවකයින් මෙම වර්ජනය දියත් කර තිබේ. සේවකයින්ගේ මෙම වෘත්තීය සමිති ක්‍රියාමාර්ගය අසාධාරණ බව පාලක සමාජවාදී පක්ෂය සඳහන් කරයි. රටේ ඉදිරි ගමන සඳහා ප්‍රතිව්‍යූහගත කිරීම අනිවාර්ය කරුණක් බව පාලක පක්ෂය පෙන්වා දෙයි. ලෝක වෙළඳපොළේ ස්ථාවරත්වයක් හිමිකරගැනීමට යෝජිත ප්‍රතිව්‍යූහගතකරණ ක්‍රියාවලිය සිදුකළ යුතු අතර ඊට සේවකයින් ද සූදානම් විය යුතු බව පාලක පක්ෂය පවසයි.", "URL": "https://sinhala.adaderana.lk/news.php?nid=7196", "Category": null, "Parent URL": null}