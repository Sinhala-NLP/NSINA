{"Source": "Adaderana", "Timestamp": "April 19, 2016 02:14 pm", "Headline": "පුරප්පාඩු ලයිස්තුව අත්තනෝමතිකව වෙනස්කරලා", "News Content": "2016 වසරේ පශ්චාත් සීමාවාසික පත්වීම් සඳහා සකස් කරන ලද පුරප්පාඩු ලයිස්තුව සෞඛ්‍ය අමාත්‍යංශ බලධාරියෙකු විසින් අත්තනෝමතික ලෙස වෙනස් කර ඇති බව රජයේ වෛද්‍ය නිලධාරීන්ගේ සංගමය පවසයි.එම සංගමයේ ලේකම් වෛද්‍ය නලින්ද හේරත් මහතා පෙන්වා දෙන්නේ එම පුරප්පාඩු ලැයිස්තුව සෞඛ්‍ය අමාත්‍යාංශය, රෝහලේ ප්‍රධානීන් හා රජයේ වෛද්‍ය නිලධාරීන්ගේ සංගමය යන සියළු පාර්ශව එක්ව නිවැරදි ආකාරයෙන් සකස් කර තිබූ බවයි.කෙසේවෙතත් සෞඛ්‍ය අමාත්‍යවරයාගේ මහජන සම්බන්ධතා නිලධාරීවරයෙකුගේ උවමනාව ඉටු කිරීම සඳහා සෞඛ්‍ය අමාත්‍යාංශයේ වෛද්‍ය සේවා අධ්‍යක්ෂවරයා විසින් අදාළ ලැයිස්තුව අත්තනෝමතික ලෙස වෙනස් කර ඇති බව ඔහු චෝදනා කරයි.මේ පිළිබඳ සෞඛ්‍ය අමාත්‍යවරයාට වැරදි තොරතුරු ලබා දී ඇති අතර අමාත්‍යවරයා සහ වෛද්‍ය නිලධාරීන්ගේ සංගමය අතර ගැටුමක් නිර්මාණය කිරීම මෙහි අරමුණ වී ඇති බව වෛද්‍ය නලින්ද හේරත් මහතා පවසයි.අත්තනෝමතික ලෙස පළ කර ඇති මෙම පුරප්පාඩු ලැයිස්තුව නිවැරදි නොකළහොත් ඉදිරියේ දී වෘත්තීය ක්‍රියාමාර්ගවල නිරත වීමට කටයුතු කරන බව ද රජයේ වෛද්‍ය නිලධාරීන්ගේ සංගමයේ ලේකම්වරයා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=59314", "Category": null, "Parent URL": null}