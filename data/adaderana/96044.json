{"Source": "Adaderana", "Timestamp": "September 13, 2018 02:56 pm", "Headline": "හම්බන්තොට වන සතුන් දඩයම ඉහළ ගිහින්", "News Content": "කාලයක් තිස්සේ වනාන්තරව තිබු වන අලින් ඇතුළු වන සතුන් බහුලව විසු හම්බන්තොට රක්ෂිත ප්‍රදේශයන් සංවර්ධන කටයුතු සඳහා මෙන්ම නොයෙක් කටයුතු සඳහා නීති විරෝධිව මෙන්ම රාජ්‍ය මැදිහත් වීම ඇතිව හෙළි පෙහෙළි කිරීම නිසා මේ වන විට කුඩා රක්ෂිත ප්‍රදේශයන් තුල කොටුවී සිටින වන සතුන්ද මිනිසුන්ගේ ගොදුරු බවට පත්වී ඇති බව වාර්තාවේ. මේ ආකාරයෙන් හම්බන්තොට රක්ෂිත ප්‍රදේශයන් තුල දිනෙන් දින වැඩි වෙමින් තිබෙන මස් පිණිස මුවන් ඇතුළු වන සතුන් ඝාතනය කිරීම හමුවේ හම්බන්තොට වන ජීවී කාර්යාලය මගින් පසුගිය මාස තුන තුලදී පමණක් දඩයක් කරුවන් 07 දෙනෙකු පමණ අත්අඩංගුවට ගෙන ආධිකරණයට ඉදිරිපත් කිරීමට හැකිවී ඇති බව වාර්තා වේ. නමුත් හම්බන්තොට මේ වන විට පවතින අලි වුවදුරු මැඩලීම සඳහා වනජීවී නිලධාරීන් හට ඒ වෙනුවෙන් වැඩි කාලයක් ගත කිරීමට සිදුවී තිබුනත් වනජීවී අපරාධ මැඩලීම සදහාද වනජීවී නිලධාරීන් යෙදවීම සදහා කටයුතු කරන බව හම්බන්තොට වනජීවී කාර්යාලයේ අඩවි ආරක්ෂක ජේ .ඒ .පි .විජය කුමාර මහතා කියා සිටියේය . දඩයක් කරුවන් වන සතුන් ඝාතනය කිරීම සදහා සුලබ ලෙස යෝග ගන්නේ කම්බි මලපුඩු දීම වේ මේ හේතුවෙන් විශාල ලෙස වන සතුන් මිය යන බව වනජීවී නිලධාරින් පෙන්වා දෙයි. ඒ අකාරයෙන් මල පුඩුවලට හසුවී මිය ගිය මුවන් කීපදෙනෙකුම පසුගිය සති කීපය තුල හමුවූබවත් වනසතුන් ඇල්ලීම සඳහා හම්බන්තොට රක්ෂිත ප්‍රදේශයන් තුල අටවා තිබු කම්මි මල පුඩු 300 කට අසන්න ප්‍රමාණයක් ඉවත්කිරීමට පසුගිය මසක කාලය තුල කටයුතු කල බවත් අඩවි ආරක්ෂක විජය කුමාර මහතා කියා සිටියේය . එමෙන්ම වස යොදා සතුන් දඩයම් කිරීම සඳහා දඩයක් කරුවන් කටයුතු කිරී නිසා සියලු සතුන් හට ජිවිතයෙන් වන්දි ගෙවීමට සිදුව තිබේ. එමෙන්ම වෙඩි තබාද මේ ආකාරයෙන් සතුන් දඩයම් කිරීම සිදු කරන බැවින් යම් හෙයකින් දඩමස් ලග තබාගෙන සිටින පුදගලයින් පිළිබද හා සතුන් දඩයම් කරන පුදගලයින් පිළිබද යම් තොරතුරක් වෙතොත් හම්බන්තොට වනජීවී කාර්යාලයේ නිලධාරින් වහා දැනුවත් කරන ලෙසද අඩවි ආරක්ෂක විජය කුමාර මහතා ජනතාවගනේ ඉල්ලා සිටියි", "URL": "https://sinhala.adaderana.lk/news.php?nid=96044", "Category": null, "Parent URL": null}