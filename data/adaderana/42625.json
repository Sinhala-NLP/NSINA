{"Source": "Adaderana", "Timestamp": "April 18, 2014 10:14 am", "Headline": "ලාංකික ධීවරයින්ට ඉන්දීය නාවික හමුදාවේ අතහිත!", "News Content": "අනතුරට පත් ධීවර යාත්‍රාවක සිටි ලාංකික ධීවරයින් දෙදෙනෙකු ඉන්දීය නාවික හමුදාව විසින් බේරාගෙන තිබේ. අදාළ යාත්‍රාව ගිණිකොන දිග ඉන්දීය මුහුදු ප්‍රදේශයේ දී අනතුරට ලක්ව ඇත. ඉන්දීය නාවික හමුදාව විසින් බේරාගත් ධීවරයින් දෙදෙනා සහ ධීවර යාත්‍රාව කොඩික්කාරයි වෙරළට ගෙනවිත් තිබේ. මෙම ධීවරයින් දෙදෙනා වැල්වටිතුරෙයි ප්‍රදේශයෙන් ධීවර කටයුතු සඳහා පිටත්ව ගොස් ඇතැයි සඳහන්ය. ඉන්ධන නොමැති වීමෙන් අදාළ යාත්‍රාව අනතුර ලක්ව ඇතැයිද පැවසේ.", "URL": "https://sinhala.adaderana.lk/news.php?nid=42625", "Category": null, "Parent URL": null}