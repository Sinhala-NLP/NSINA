{"Source": "Adaderana", "Timestamp": "May 20, 2013 09:25 am", "Headline": "ගෝන මස් පැටවු ත්‍රීවිලරයක් අල්ලයි - පොලීසියට 3ක් කොටු", "News Content": "අඹේවෙල, සත්ව ගොවිපළ මාර්ගයේදී ත්‍රිරෝද රථයකින් ගෝනමස් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. නානුඔය පොලීසියේ නිලධාරීන් කණ්ඩායමක් සිදුකළ සෝදිසියකදී මෙම සැකකරුවන් අත්අඩංගුවට ගෙන ඇත. ඔවුන් සතුව තිබී ගෝන මස් කිලෝ ග්‍රෑම් 26 ට අධික ප්‍රමාණයක්, බෝර 12 වර්ගයේ ගිනි අවියක්, ඒ සඳහා යොදන පතරොම් 3 ක් ඇතුළු දඩයම් සඳහා භාවිත කරන උපකරණ කිහිපයක් සොයාගෙන තිබේ. අත්අඩංගුවට ගත් සැකකරුවන් අද නුවරඑළිය මහේස්ත්‍රාත් අධිකරණයට ඉදිරිපත් කරන බව පොලීසිය පවසයි. සිද්ධිය සම්බන්ධයෙන් නානුඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34229", "Category": null, "Parent URL": null}