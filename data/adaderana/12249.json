{"Source": "Adaderana", "Timestamp": "November 19, 2010 08:02 am", "Headline": "ජනපති පදවි ප්‍රාප්තියට සුබ පැතුම් එක්කරයි", "News Content": "ජනාධිපති මහින්ද රාජපක්ෂ මහතාගේ දෙවන පදවි ප්‍රාප්තිය සම්බන්ධයෙන් රජයට සම්බන්ධ පක්ෂ කිහිපයක ක්‍රියාකාරීන් සිය සුභාෂිංශන පළ කරයි. ජනාධිපතිවරයාගේ පළමු ධුර කාලය තුළ ‍කුරිරු ත්‍රස්තවාදය මෙරටින් තුරන් කිරීමට හැකිවීම මුළු මහත් ජාතියම ලැබූ ජයග්‍රහණයක් බව ජාතික හෙළ උරුමයේ සභාපති පූජ්‍ය ඕමල්පේ සෝභිත හිමියන් සඳහන් කළේය. අද ඇරඹෙන ජනාධිපතිවරයාගේ දෙවන ධුර කාලය තුළ ළඟා කර ගත යුතු දැවැන්ත සංවර්ධන ඉලක්කයක් පවතින බව උන්වහන්සේ වැඩිදුරටත් අදහස් දක්වමින් කියා සිටියේය. මේ අතර මෙය මෙරට ඉතිහාසයේ තවත් ඉදිරි පිම්මක් බව ප්‍රජාතන්ත්‍රවාදී වාමාංශික පෙරමුණේ ප්‍රධාන ලේකම් වාසුදේව නානායක්කාර මහතා ජනපති දෙවන පදවි ප්‍රාප්තිය සම්බන්ධයෙන් අදහස් දක්වමින් කියා සිටියේය. පසුගිය වසර 5ක කාලය තුළ ලබාගත් ජයග්‍රහණයන් සදා අමරණීය වන බව ද ඔහු සඳහන් කළේය.", "URL": "https://sinhala.adaderana.lk/news.php?nid=12249", "Category": null, "Parent URL": null}