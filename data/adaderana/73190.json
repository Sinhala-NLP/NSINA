{"Source": "Adaderana", "Timestamp": "May 15, 2017 08:15 pm", "Headline": " පක්ෂ - පාට මාරු කරන තුට්ටු දෙකේ වැඩ කරන්නේ නෑ ", "News Content": "ආණ්ඩුවෙන්, පක්ෂයෙන් කෙතරම් අසාධාරණකම් සිදුවුවත් තමන් සිය පක්ෂය මාරු නොකරන බව සුජීව සේනසිංහ මහතා පවසයි.අද(14) මහරගම පැවති උත්සවයකට සහභාගිවෙමින් එම මහතා මේ බව ප්‍රකාශකර තිබේ.එමෙන්ම තමා මීට පෙර මහින්ද රාජපක්ෂ මහතාගේ නැගෙණියගේ බණ ගෙදරට ගොස් මහින්ද රාජපක්ෂ මහතා සමඟ කතා කළ අතර එය කලගුණ සැලකීමක් පමණක් වන බවත් එම මහතා කියා සිටියේය.තවද ආණ්ඩුවලින් දක්ෂයෝ අමතක කර තමන් කැමති පුද්ගලයින් සඳහා අවස්ථාව ලබා දෙන බවද ඔහු පෙන්වාදෙයි.තමාට දේශපාලනය කළ නොහැකි අවස්ථාවක තමන් ගරු සරුව ඉවත්වන බවත් පක්ෂ මාරු කරන පාට මාරු කරන තුට්ටු දෙකේ වැඩ තමන් නොකරන බවත් සේනසිංහ මහතා පවසයි.එමෙන්ම අනාගතයේ රටේ ස්වර්ණමය යුගයක් බිහිකරන්න ලොකු කාර්යයභාර්යයක් සියලුදෙනා සතුවම පවතින අතර ඉදිරියේදී සිදුවන කැබිනට් වෙනස් කිරීම් වලදී සුදුස්සන්ට සුදුසු තැන ලබා දී ජනතාවට සේවයක් කිරීමට අවස්ථාව ලබාදෙන මෙන් එම මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=73190", "Category": null, "Parent URL": null}