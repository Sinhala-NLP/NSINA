{"Source": "Adaderana", "Timestamp": "April 19, 2016 03:12 pm", "Headline": "බීමත් රියදුරන්ට වැඩ වරදියි", "News Content": "අද පෙරවරු 6න් අවසන් වු පැය 24ක කාලය තුළ පමණක් බීමත් රියදුරන් එකසිය පනස් දෙදෙනෙකු අත්අඩංගුවට ගෙන ඇති බව පොලීසිය පවසයි.බීමත් රියදුරන් අත්අඩංගුවට ගැනීම සඳහා පසුගිය 10 වැනි දින සිට පොලීසිය විශේෂ මෙහෙයුමක් ආරම්භ කළේය. ඒ අනුව මේ දක්වා බීමත් රියදුරන් එක්දහස් අටසිය හැට දෙදෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් රියදුරන් අතරින් 1014 දෙනෙකුම යතුරුපැදිකරුවන් බව සඳහන්ය. ත්‍රි රෝද රථ රියදුරන් 583 දෙනෙකු , මෝටර් රථ රියදුරන් 87 දෙනෙකු, වෑන් රථ රියදුරන් 55 දෙනෙකු , ලොරි රථ රියදුරන් 45 දෙනෙකු , පුද්ගලික බස් රථ රියදුරන් 12 දෙනෙකු සහ ලංගම බස් රථ රියදුරන් තිදෙනෙකු ද ඒ අතර වන බව පොලීසිය සඳහන් කළේය.බීමත් රියදුරන් අත්අඩංගුවට ගැනීම සඳහා පොලීසිය ආරම්භ කළ මෙම විශේෂ මෙහෙයුම හෙට දිනයෙන් අවසන් වීමට නියමිතය.", "URL": "https://sinhala.adaderana.lk/news.php?nid=59318", "Category": null, "Parent URL": null}