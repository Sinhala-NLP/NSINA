{"Source": "Adaderana", "Timestamp": "February 23, 2016 08:00 am", "Headline": " ග්‍රාම නිලධාරීන් සාම විනිසුරන් වෙයි", "News Content": "ස්ථීර පත්වීම් ලබා ඇති සෑම ග්‍රාම නිලධාරිවරයෙකුටම සාම විනිසුරු තනතුර ලබාදීමට රජය පියවර ගෙන තිබේ. අධිකරණ අමාත්‍ය විජේදාස රාජපක්ෂ මහතා විසින් අදාළ තීරණය ගෙන ඇති බව වාර්තා වේ. ඒ අනුව ස්ථීර සේවයේ යෙදී සිටින සෑම ග්‍රාම නිලධාරීවරයෙකුම සාමදාන විනිශ්චකාරවරයෙකු ලෙස කටයුතු කිරීමේ හැකියාව පවතී.ග්‍රාම නිලධාරීවරයෙකු ඔහු සේවය කරන ග්‍රාම නිලධාරී වසම පිහිටි ප්‍රාදේශීය ලේකම් කොට්ඨාශය සඳහා නිල බලයෙන් පත්වන සාමදාන විනිශ්චකාරවරයෙකු ලෙස පත් කර ඇති බව අධිකරණ අමාත්‍යංශයය සඳහන් කරයි. ඊට අදාළ ගැසට් නිවේදනය පසුගිය 18 වන දින නිකුත් කර ඇති අතර ගැසට් නිවේදනය නිකුත් කළ දිනයේ සිට එම තනතුර වලංගු වන බව සඳහන්ය.", "URL": "https://sinhala.adaderana.lk/news.php?nid=57504", "Category": null, "Parent URL": null}