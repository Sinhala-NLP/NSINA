{"Source": "Adaderana", "Timestamp": "January 17, 2017 09:23 am", "Headline": "අනතුරු 2යි-මරණ 3යි", "News Content": "වෙල්ලාවලි ප්‍රදේශයේ දී සිදුවු අනතුරකින් තරුණයින් දෙදෙනෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන විදුලිපහන් කණුවක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු කලවංචිකුඩි රෝහලට ඇතුළත් කිරීමෙන් අනතුරුව පසුපැදිකරු මියගොස් තිබේ.යතුරුපැදිකරු වැඩිදුර ප්‍රතිකාර සඳහා මඩකළපුව රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය.මෙලෙස මියගොස් ඇත්තේ මණ්ඩූර් ප්‍රදේශයේ පදිංචිව සිටි 19 හැවිරිදි සහ 20 හැවිරිදි තරුණයින් දෙදෙනෙකි.අනතුර සම්බන්ධයෙන් වෙල්ලාවලි පොලීසිය වැඩිදුර විමර්ශන සිදුකරයි.මේ අතර අලුත්ගම - මතුගම ප්‍රධාන මාර්ගයේ නාකන්දලගොඩ ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ.ලොරි රථයක් පාපැදියක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතළ තුවාල ලැබු පාපැදිකරු දර්ගා නගරය රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ දර්ගා නගරය ප්‍රදේශයේ පදිංචිව සිටි 58 හැවිරිදි අයෙකි.අනතුර සම්බන්ධයෙන් ලොරි රථ රියදුරු අත්අඩංගුවට ගෙන ඇති අතර අලුත්ගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=68191", "Category": null, "Parent URL": null}