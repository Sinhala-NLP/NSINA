{"Source": "Adaderana", "Timestamp": "September 3, 2016 10:11 am", "Headline": "  දුල් හිජ්ජා හෙවත් හජ්ජි මාසය ඇරඹෙයි", "News Content": "ඊයේ(02) නව සඳ දිස්වීමෙන් අනතුරුව හජ්ජි මාසය ආරම්භ කිරීමට තීරණය කළ බව කොළඹ මහ පල්ලිය පවසයි.ඒ අනුව ඊදුල් අල්හා හජ්ජි උත්සවය එළඹෙන සැප්තැම්බර් 12 වනදා සැමරීමට තීරණය කර ඇති බව කොළඹ මහ පල්ලිය පවසයි.වාර්ෂික හජ් වන්දනාව සඳහා ශ්‍රී ලාංකිකයින් 2240 දෙනෙකු සඳහා මෙවර අවස්ථාව හිමිවන බව තැපැල් සේවා හා මුස්ලිම් ආගමික කටයුතු අමාත්‍ය මොහොමඩ් හලීම් මහතා පවසයි.එම ප්‍රමාණය ඉහළ නංවාගැනීමට උත්සාහ කළද එය ව්‍යර්ත වූ බව හෙතෙම පැවසුවේය.හජ් වන්දනා කටයුතු සඳහා වැය වන මුදලද පහල දැමීමට තමන්ට හැකි වූ බව මොහොමඩ් හලීම් අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=63725", "Category": null, "Parent URL": null}