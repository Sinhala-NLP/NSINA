{"Source": "Adaderana", "Timestamp": "August 26, 2010 10:59 am", "Headline": "ආධාර ලැබෙන්නේදැයි ඉන්දියාව නිරන්තර අවධානෙන් ", "News Content": "ශ්‍රි ලංකාවේ අවතැන්වූවන් සඳහා ඉන්දියා‍ව ලබාදෙන ආධාර නිසිපරිදි එම ජනතාව වෙත ලැබෙන්නේද යන්න පිළිබඳව නිරන්තරයෙන් විමර්ශනය කරන බව ඉන්දීය විදේශ අමාත්‍ය එස්.එම්.ක්‍රිෂ්ණා මහතා ප්‍රකාශ කරයි. එසේ ශ්‍රී ලංකාව වෙත එවන ආධාර එම අවතැන්වූවන් වෙත නොලැබෙන බවට තමිල්නාඩු පාර්ලිමේන්තු මන්ත්‍රීවරුන් විසින් සිදුකරන චෝදනා සම්බන්ධයෙන් අදහස් දක්වමින් ඔහු මේ බව සඳහන් කර තිබේ. ඉන්දීය විදේශ අමාත්‍යවරයා මේ මස අවසානයේදී ශ්‍රි ලංකාවේ සංචාරයක නිරත වීමටද නියමිතව ඇත. සරණාගත කඳවුරු වල වෙසෙන ජනතාවගේ තත්ත්වය සොයා බැලීම ඇතුළු කරුණු කිහිපයක් පිළිබඳ අවධානය යොමු කිරීම මෙම සංචාරයේ අරමුණ බව සඳහන්ය.", "URL": "https://sinhala.adaderana.lk/news.php?nid=10448", "Category": null, "Parent URL": null}