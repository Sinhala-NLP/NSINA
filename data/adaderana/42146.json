{"Source": "Adaderana", "Timestamp": "March 28, 2014 04:04 pm", "Headline": "යෝජනාවට ඡන්දය නොදීම කොංග්‍රසයේ සබදතා අත්හැරීමට හේතුවක් වෙයි", "News Content": "ශ්‍රී ලංකාව සම්බන්ධයෙන් ජිනීවා මානව හිමිකම් කවුන්සිලයට ඉදිරිපත් වු යෝජනාවට අදාළ ඡන්ද විමසීමේ දී ඉන්දියාව අනුගමනය කළ ක්‍රියාමාර්ගය හෙළා දකින බව ඉන්දීය ඩී.එම්.කේ.පක්ෂය පවසයි. ඩි.එම්.කේ. පක්ෂ නායක එම්.කරුණානිධි පවසන්නේ ඉන්දීය රජයේ මෙම ක්‍රියාමාර්ගය දෙමළ ජනතාව නොසලකා හැරීමක් ලෙස හැඳින්විය හැකි බවයි. ශ්‍රී ලංකාවේ යුදමය වාතාවරණය පැවති සමයේ සිදුවු බව කියන සිදුවීම් සම්බන්ධයෙන් ජාත්‍යන්තර විමර්ශනයක් සිදුකළ යුතු බවට වන වගන්තිය ඇතුළත් යෝජනාව ඊයේ(27) ජිනීවා මානව හිමිකම් කවුන්සිලයේ දී වැඩි ඡන්දයෙන් සම්මත වුණි. අදාළ යෝජනාව සඳහා ඉන්දියාව ඡන්දය ලබාදීමෙන් වැළකී සිටින ලදී. මේ සම්බන්ධයෙන් අදහස් දක්වන ඉන්දීය ඩි.එම්.කේ.පක්ෂ නායක කරුණානිධි පවසන්නේ ඉන්දීය රජයේ මෙම තීරණය කොංග්‍රස් පක්ෂය සමඟ පවතින සියලු සබදතා අත්හැර දැමීමට හේතුවක් වනු ඇති බවයි.", "URL": "https://sinhala.adaderana.lk/news.php?nid=42146", "Category": null, "Parent URL": null}