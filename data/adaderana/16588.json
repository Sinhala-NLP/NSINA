{"Source": "Adaderana", "Timestamp": "June 6, 2011 04:33 pm", "Headline": "වතු කම්කරු වැටුප් ඉහළ නංවයි", "News Content": "සියලුම වතු කම්කරුවන්ගේ සමස්ත දෛනික වැටුප ඉහළ නැංවීම සම්බන්ධව වතු හාම්පුතුන්ගේ සංගමය හා වෘත්තීය සමිති අතර අද(06) ගිවිසුමක් අත්සන් තබා තිබේ. ඒ අනුව දෛනික කම්කරු සමස්ත වැටුප රුපියල් 405 සිට රුපියල් 515 දක්වා ඉහළ නැංවෙන බව ලංකා කම්කරු කොංග්‍රසයේ සභාපති මුත්තු ශිවලිංගම් මහතා සඳහන් කළේය. එමෙන්ම රුපියල් 285 ක් වූ කම්කරු මූලික වැටුප රුපියල් 380 දක්වා ඉහළ නැංවෙන බව ද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=16588", "Category": null, "Parent URL": null}