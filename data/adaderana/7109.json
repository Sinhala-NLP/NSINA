{"Source": "Adaderana", "Timestamp": "March 6, 2010 11:06 am", "Headline": "නීතිවිරෝධී දැව තොගයක් අල්ලයි", "News Content": "ජාත්‍යන්තර සහන සේවා ආයතනයකට‍ අයත් ලොරියකින් නීතිවිරෝධී ලෙස ප්‍රවාහනය කරමින් තිබූ දැව තොගයක් ‍වව්නියාව දිසා අඩවි වන නිලධාරීන් භාරයට ගෙන තිබේ. වව්නියාව පුවරසන්කුලම් ප්‍රදේශයේ සිට මෙම දැව තොගය ප්‍රවාහනය කරමින් තිබියදී අඩවි වන නිලධාරීන් භාරයට ගෙන ඇති බව සඳහන්ය. අදාළ දැව තොගයට බුරුත දැව කඳන් 36 ක් අයත් වේ. මෙම දැව තොගය සමග සැකකරුවන් තිදෙනෙකු අත්අඩංගුවට ගෙන ඇත. සැකකරුවන් සහ අදාළ දැව තොගය වව්නියාව දිසා අධිකරණයට ඉදිරිපත් කිරීමට අඩවි වන නිලධාරීන් පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=7109", "Category": null, "Parent URL": null}