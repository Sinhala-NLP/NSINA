{"Source": "Adaderana", "Timestamp": "July 10, 2018 06:55 pm", "Headline": "මරණ දඬුවම යළි ක්‍රියාත්මක කිරීමේ සුදානමක්", "News Content": "මරණ දඬුවම යළි ක්‍රියාත්මක කිරීම සඳහා අමාත්‍ය මණ්ඩලයේ ඒකමතික අවධානය යොමුව ඇති බව බුද්ධ ශාසන අමාත්‍ය ගාමිණී ජයවික්‍රම පෙරේරා මහතා පවසයි. අද(10) පැවති අමාත්‍ය මණ්ඩල හමුවෙන් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. ජනාධිපතිවරයාට මේ සම්බන්ධයෙන් තීරණයක් ගැනීම පිළිබඳ තමා ස්තූතිවන්ත වන බව ද අමාත්‍යවරයා මෙහිදී පැවසීය. ඉතිහාසයේ පළමුවරට මෙවැනි යෝජනාවක් සඳහා කැබිනට් මණ්ඩලයේ අමාත්‍යවරු සියලු දෙනාගේ සහයෝගය ලැබුණ බවත් කිසිවෙකුත් එයට විරෝධය නොදැක්වු බවත් අමාත්‍යවරයා මෙහිදී වැඩිදුරටත් කියා සිටියේය. මත් කුඩු ගෙනෙමින් බන්ධනාගාරයේ සිටම රට විනාශ කරන පුද්ගලයින් කෙසේ හෝ නැති කළ යුතු බවත් එයට කැබිනට් මණ්ඩලයේම සහයෝගය හිමිවීම විශේෂත්වයක් බවත් අමාත්‍යවරයා මෙහිදී නැවත වරක් කියා සිටියේය.", "URL": "https://sinhala.adaderana.lk/news.php?nid=92319", "Category": null, "Parent URL": null}