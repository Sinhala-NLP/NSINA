{"Source": "Adaderana", "Timestamp": "October 9, 2016 03:41 pm", "Headline": " වතු කම්කරු වැටුප වැඩි කරන ලෙස ඉල්ලා මාතලේදීත් උද්ඝෝෂණ", "News Content": "වතු කම්කරුවන්ගේ දෛනික වැටුප රුපියල් 1000 දක්වා ඉහළ නංවන ලෙස ඉල්ලා මාතලේ නගරයේ දී උද්ඝෝෂණයක් පවත්වා තිබේ.මාතලේ, ඇල්කඩුව, හුන්නස්ගිරිය, යටවත්ත ආදී ප්‍රදේශවල වතු කම්කරුවන් 300කට ආසන්න පිරිසක් මෙලෙස විරෝධතාවයේ නිරත වූ බව වාර්තා වේ.තම ඉල්ලීම දිනා ගන්නා තෙක් වැටුප් අරගලය අඛණ්ඩව ක්‍රියාත්මක කරන බව විරෝධතාවයේ නිරත වූ කම්කරුවන් ප්‍රකාශ කරයි.මේ අතර වතුකරයේ දේශපාලනඥයින් ලබාදුන් බොරු පොරොන්දු හේතුවෙන් වතු කම්කරුවන්ගේ ආර්ථිකයට දැඩි බලපෑම් එල්ල වී ඇති බව ශ්‍රී ලංකා නිදහස් පක්ෂයේ නුවරඑළිය දිස්ත්‍රික් සංවිධායක පෙරියසාමි ප්‍රදීපන් මහතා පවසයි.ගත වූ දින 12 තුළ වතුකම්කරුවන් සිදු කළ වැඩ වර්ජන හේතුවෙන් තේ ආර්ථිකයට දැඩි බලපෑමක් සිදු වී ඇති අතර සෑම වතු කම්කරුවෙකුටම රුපියල් 9000ක පාඩුවක් සිදුවී ඇති බව ද පෙරියසාමි ප්‍රදීපන් මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=64864", "Category": null, "Parent URL": null}