{"Source": "Adaderana", "Timestamp": "April 7, 2017 10:23 am", "Headline": "විමල් ඇප මත නිදහස්!", "News Content": "රජයේ වාහන අවභාවිතා කළ බවට චෝදනා එල්ලවී ඇති ජාතික නිදහස් පෙරමුණේ නායක, පාර්ලිමේන්තු මන්ත්‍රී විමල් වීරවංශ මහතා ඇප මත නිදහස් වී තිබේ.රු.50,000ක මුදල් ඇප හා රු. ලක්ෂ 5 බැගින්වන ශරීර ඇප දෙකක් මත සැකකාර මන්ත්‍රීවරයා මුදාහැරීමට කොටුව මහේස්ත්‍රාත් ලංකා ජයරත්න විසින් නියෝග කළ බව අද දෙරණ වාර්තාකරු පවසයි.මෙම ශරීර ඇප දෙකින් එකක් ළඟම ඥාතියෙකු විය යුතු බවත්, මන්ත්‍රීවරයාට විදේශ ගමන් තහනම් බැවින් විදේශ ගමන් බලපත්‍රය අධිකරණය බාරයට ගන්නා බවත් විනිසුරුවරුය දැනුම්දී තිබේ.මීට පෙර අවස්ථා ගණනායකදීම ඇප ඉල්ලීම් සිදුකරනු ලැබුවද අධිකරණය විසින් සැකකරුට ඇප ලබාදීම ප්‍රතික්ෂේප කෙරුණු අතර ඊට එරෙහිව මන්ත්‍රීවරයා විසින් බන්ධනාගාර තුළ ආහාර වර්ජනය කරමින් උපවාසයක නිරත විය.", "URL": "https://sinhala.adaderana.lk/news.php?nid=71825", "Category": null, "Parent URL": null}