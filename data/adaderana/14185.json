{"Source": "Adaderana", "Timestamp": "February 13, 2011 11:21 am", "Headline": "පැන ගිය සෙබළුන් 4630 ක් අත්අඩංගුවට-4816 ක් යළි භාර වෙයි", "News Content": "යුද හමුදාවෙන් පලා ගිය සෙබළුන්ට යළි භාර වීමට ලබා දී තිබූ කාල සීමාව තුළ සෙබළුන් 4816 දෙනෙකු භාර වී ඇති බව යුද හමුදා මාධ්‍ය ප්‍රකාශක මේජර් ජෙනරාල් උභය මැදවල මහතා ප්‍රකාශ කරයි. පසුගිය 4 වැනිදා ආරම්භ වූ හමුදාවට භාර වීමට ලබා දී තිබූ කාල සීමාව ඊයේ මධ්‍යම රාත්‍රියෙන් අවසන් විය. එම කාල සීමාව තුළ දී නිලධාරීන් 11 දෙනෙකු ද හමුදාවට භාර වූ බව මේජර් ජෙනරාල් උභය මැදවල මහතා ප්‍රකාශ කළේය. මේ අතර පසුගිය නොවැම්බර් මාසයේ සිට මේ දක්වා හමුදාවෙන් පලා ගිය සෙබළුන් 4630 දෙනෙකු අත්අංඩගුවට ගෙන තිබේ. තවත් නිලධාරීන් 12 දෙනෙකු අත්අඩංගුවට ගෙන ඇති බව උභය මැදවල මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14185", "Category": null, "Parent URL": null}