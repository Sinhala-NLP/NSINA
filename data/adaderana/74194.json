{"Source": "Adaderana", "Timestamp": "June 14, 2017 08:44 am", "Headline": "අලි ඇතුන් නැතිව පෙරහැර පැවැත්වීම ගැටළුවක්", "News Content": "කතරගම මහා දේවාලයේ වාර්ෂික මහා පෙරහැර මංගල්‍යය ඇතුළු පෙරහැර සඳහා අලි ඇතුන් යොදාගැනීමේ ගැටළුවක් පවතින බව රුහුණු කතරගම මහා දේවාලයේ බස්නායක නිළමේ ඩී.පී. කුමාරගේ මහතා පවසයි. ඔහු ප්‍රකාශ කළේ මීට පෙර පෙරහැර සඳහා සහභාගී වූ අලි ඇතුන් 38 දෙනෙකු පමණ නඩු භාණ්ඩ වශයෙන් පින්නවල අලි අනාථාගාරයේ රඳවා සිටින බවයි. ඔවුන් මුදාහැරිමට රජයෙන් ඉල්ලා සිටියද ඒ සම්බන්ධයෙන් මෙතෙක් පියවර නොගැනීම හේතුවෙන් පෙරහැර පැවැත්වීමේ ගැටලු මතුවන බව බස්නායක නිළමේ ඩී.පී. කුමාරගේ මහතා වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=74194", "Category": null, "Parent URL": null}