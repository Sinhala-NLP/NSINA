{"Source": "Adaderana", "Timestamp": "November 21, 2012 05:11 pm", "Headline": "වැඩි මිලට හාල් දුන්නු 100 ට වැඩවරදියි", "News Content": "වැඩි මිලට සහල් අලෙවි කළ වෙළෙඳුන් සිය දෙනෙකු නීතියේ රැහැනට හසු කර ගැනීමට පාරිභෝගික අධිකාරිය සමත්ව තිබේ. පාලන මිලට වඩා වැඩි මිලට සහල් අලවි කරන වෙළෙදුන් පිළිබඳ පාරිභෝගික අධිකාරියට පැමිණිලි රැසක් ලැබී තිබුණි. ඒ අනුව දිවයින පුරා පාරිභෝගික අධිකාරියේ විශේෂ කණ්ඩායම් 10ක් යොදා සහල් වැඩි මිලට අළෙවි කරන වෙළෙඳුන් සොයා වැටලීම් සිදු කළ බව සමූපකාර හා අභන්තර වෙළඳ කටයුතු අමාත්‍ය ජොන්ස්ටන් ප‍්‍රනාන්දු මහතා සඳහන් කරයි. සහල් වැඩිමිලට අළෙවි කරන වෙළෙඳුන් සොයා වැටලීම් අඛණ්ඩව සිදු කරන ලෙසත් එළඹෙන උත්සව සමයේ දී ඒ පිළිබඳ වැඩි අවධානයක් යොමු කරන ලෙසත් අමාත්‍යවරයා විසින් පාරිභෝගික අධිකාරියේ සභාපතිවරයාට උපදෙස් ලබා දී ඇති බව කියැවෙයි.", "URL": "https://sinhala.adaderana.lk/news.php?nid=29383", "Category": null, "Parent URL": null}