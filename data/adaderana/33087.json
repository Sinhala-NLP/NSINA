{"Source": "Adaderana", "Timestamp": "April 7, 2013 05:00 pm", "Headline": "මැන්ඩෙලා ගෙදර යයි", "News Content": "දකුණු අප්‍රිකානු හිටපු ජනාධිපති නෙල්සන් මැන්ඩෙලා වෛද්‍ය ප්‍රතිකාරවලින් අනතුරුව යළිත් සිය නිවස වෙත පැමිණ තිබේ. පෙනහළු ආශ්‍රිත රෝග තත්ත්වයක් හේතුවෙන් නෙල්සන් මැන්ඩෙලා මාර්තු මස 27 වන දින රෝහල්ගත කෙරිණ. ප්‍රතිකාරවලින් අනතුරුව ඊයේ රාත්‍රි ඔහු සිය නිවස වෙත පැමිණ ඇති බව විදෙස් මාධ්‍ය වාර්තා කරයි. පසුගිය වසර 02ක කාලයක සිට විවිධ රෝගාබාධවලින් පෙලෙන හිටපු දකුණු අප්‍රිකානු ජනාධිපතිවරයා එම කාලය තුළ සිව්වරක් රෝහල්ගත කර ඇති බව වාර්තා වේ. 94 වන වියේ පසු වන නෙල්සන් මැන්ඩෙලා 1990 වසරේ දකුණු අප්‍රිකාවේ පළමු කළු ජාතික ජනාධිපතිවරයා ලෙස තේරී පත්විය.", "URL": "https://sinhala.adaderana.lk/news.php?nid=33087", "Category": null, "Parent URL": null}