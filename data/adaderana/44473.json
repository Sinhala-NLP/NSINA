{"Source": "Adaderana", "Timestamp": "July 7, 2014 07:48 am", "Headline": "නිවසට ගිනි තබා සිය දියණිය ඝාතනය කළ පියා රිමාන්ඩ්", "News Content": "කුරුවිට, දෙවිපහල, කිරිබන්ගල ප්‍රදේශයේ නිවසකට ගිනි තබා සිය දියණිය ඝාතනය කිරිමේ චෝදනා මත අත්අඩංගුවට ගත් සැකකරුවෙකු රක්ෂිත බන්ධනාගාර ගත කර තිබේ. ඊයේ අළුයම 01.00 ට පමණ අදාළ සැකකරු නිවසට ගිනි තබා ඇති අතර එහිදී මියගොස් ඇත්තේ වයස අවුරුදු 02ක දැරියක් බව පොලිසිය පවසයි. ගින්නෙන් තුවාල ලැබු බිරිඳ, බිරිඳගේ මව සහ සොහොයුරාද පිළිස්සුම් තුවාල ලබා රත්නපුර රෝහලේ ප්‍රතිකාර ලබයි. සිය බිරිඳ සමග පැවති ආරවුලක් හේතුවෙන් කලක සිට නිවසින් බැහැරව සිටි අදාළ පුද්ගලයා නැවත නිවසට පැමිණ මෙම අපරාධය සිදුකර තිබෙන බව කුරුවිට පොලිසිය සඳහන් කළේය. සැකකරු 27 හැවිරිදි අයෙක් වන අතර ඔහු රත්නපුර මහේස්ත්‍රාත් අධිකරණයට ඉදිරිපත් කිරිමෙන් පසු ලබන 17 වැනි දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=44473", "Category": null, "Parent URL": null}