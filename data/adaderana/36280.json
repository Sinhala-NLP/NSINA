{"Source": "Adaderana", "Timestamp": "August 1, 2013 12:04 pm", "Headline": "බස් රථයේ අසභ්‍ය චිත්‍රපට පෙන්නලා මාට්ටු ", "News Content": "බස් රථයක රූපවාහිනී යන්ත්‍රයක් මගින් අසභ්‍ය දර්ශන සහිත වීඩියෝ පටයක් විකාශය කිරීමේ සිද්ධියක් සම්බන්ධයෙන් එම බස් රථයේ රියදුරු සහ කොන්දොස්තරවරයා අරලගංවිල පොලීසිය විසින් අත්අඩංගුවට ගෙන තිබේ. අරලගංවිල පොලීසියට ලැබුණු තොරතුරකට අනුව මොවුන් දෙදෙනා අත්අඩංගුවට ගෙන ඇති බව සඳහන් වෙයි. පාසල් සිසුන් ඇතුළු මගීන් විශාල පිරිසක් බස් රථයේ ගමන් කරමින් සිටි අවස්ථාවක අදාළ දර්ශන සහිත වීඩියෝ පටය විකාශය කර තිබේ. මේ සම්බන්ධයෙන් අත්අඩංගුවට ගත් සැකකරුවන් දෙදෙනා පොලිස් ඇප මත මුදා හැර ඇති අතර ඔවුන් දෙදෙනාට හෙට දිනයේ අධිකරණය හමුවේ පෙනී සිටින ලෙස දැනුම් දි ඇති බව පොලීසිය පවසයි.", "URL": "https://sinhala.adaderana.lk/news.php?nid=36280", "Category": null, "Parent URL": null}