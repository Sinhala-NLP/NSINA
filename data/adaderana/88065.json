{"Source": "Adaderana", "Timestamp": "April 26, 2018 01:23 pm", "Headline": "බුලත්කොහුපිටියේ වැටලීමකින් පුද්ගලයින් අටක් අත්අඩංගුවට", "News Content": "බුලත්කොහුපිටිය ප‍්‍රදේශයේ කරන ලද පොලිස් වැටලිමකින් බුලත්කොහුපිටිය ප‍්‍රදේශයට මත්කුඩු අලෙවි කරන ප‍්‍රධාන සැකකරුවන් දෙදෙනා සහ ඔහුගේ ගෝලයන් අද ( 26) අලූයම 2 සිට කරන ලද මෙහෙයුමකින් පසුව අත්අඩංගුවට ගැනිමට කෑගල්ල දිසා විෂ මත්ද්‍රව්‍ය ඒකකය කටයුතු කරන කර තිබේ. පැය 5 කට ආසන්න කාලයක් ඇතුලත මසකට වැඩි කාලයක් ඔත්තු බලා සිදු කරන ලද මෙම පොලිස් වැටලිමෙන් 8 දෙනෙකු අත්අඩංගුවට ගැනිමට පොලිසිය හැකි විය. ඒ අනුව ප‍්‍රධාන සැකකරුවන් වන අවුරුදු 36 වයසැති කහටපිටිය, උදුගොඩ පදිංචි ඩබ්ලිව්. ඒ. ප‍්‍රසාද් කුමාර යන අයගේ සන්තකයේ තිබි හෙරොයින් මිලි ග‍්‍රෑම් 2330 ක් ද, කේ. අජන්ත රණසිංහ යන සැකකරු ලග තිබී හෙරොයින් මිලිග‍්‍රෑම් 2480 ක් ද පොලිසිය සොයා ගත් අතර ඔහු විලූබහේන, උදුගොඩ ප‍්‍රදේශයේ පදිංචි කරුවෙකු බව පොලීසිය පවසයි. මෙම ප‍්‍රධාන සැකකරුවන් සිය ව්‍යාපාර කටයුතු සිදු කරන්නේ ගෝලයන් මාර්ගයෙන් වන අතර ඔහුන්ද අත්අඩංගුවට අලූයම් කාලයේ පොලීසිය කටයුතු කර අතර ඒ අනුව මා බෝපිටිය, හිග්ගොඩ, උදුගොඩ පදිංචි ජේ.එම්. තරිදු 28 හැවිරිදි සැකකරු සන්තකයේ තිබි හෙරොයින් මිලිග‍්‍රෑම් 2100 ක්ද, දෙමළ ජාතික බංඩාරම් සංකර් 32 හැවිරිදි සැකකරු සන්තකයේ තිබි ගංජා මිලි ග‍්‍රෑම් 1600 ක් ද පොලීසිය සොයා ගත් අතර ඔහු යටිදැරියවත්ත, උදුගොඩ ප‍්‍රදේශයේ අයෙකි. මෙම වැටලිමෙදි තවත් සැකකරුවන් දෙදෙනෙක් අත්අඩංගුවට ගත් අතර කුමාර් සාමි ජීවන් 19 හැවිරිදි යටිදැරියවත්ත, උදුගොඩ පදිංචි මෙම සැකකරු සන්තකයේ ගංජා මිලිග‍්‍රෑම් 1500 ක් ද පොලිසිය සොයා ගත් අතර ඩබ්ලිව්.පි. හෂාන් උදය කුමාර 24 හැවිරිදි සැකකරු හිග්ගොඩ උදුගොඩ ප‍්‍රදේශයේ පදිංචි වන අතර ඔහුගේ සන්තකයේ හෙරොයින් මිලිග‍්‍රෑම් 2240 ත් තිබු බවද පොලීසිය පවසයි. මෙම වැටලීම් අතර වාරයේ යටිදැරියවත්ත, මාතලාව, උදුගොඩ ප‍්‍රදේශයේදි ගෝඩා මිලි ලීටර් 180000 ක් ද පොලිසියට සොයා ගැනිමට හැකි වු බවත් එම සැකකරුද අත්අඩංගුවට ගත් බව පොලිසිය පවසයි. සැකකරු 40 හැවිරිදි අයෙක් වේ. මෙම වැටලිම සඳහා කෑගල්ල දිසා විස මත්ද්‍රව්‍ය ඒකකයේ ස්ථානාධිපති පොලිස් පරික්ෂක ඒ.ජි. අමරපාල මහතා, උප පොලිස් පරික්ෂක කේ.ජි.එන් දසනායක, පොලිස් සැරයන්වරුන් වන 32516 එස්.ඒ ප‍්‍රියන්ත, 859 නන්දජීව, පොලිස් කොස්තාපල්වරුන් වන 38212 රවින්ද්‍ර, 48630 ධර්මසේන, 48675 නිමල්, 49355 චානක යන මහත්වරුන් එක්වී තිබේ. සිද්ධිය සම්බන්ධයෙන් කෑගල්ල දිසා විෂ මත්ද්‍රව්‍ය ඒකකය වැඩි දුර පරික්ෂණ මෙහෙයවයි.", "URL": "https://sinhala.adaderana.lk/news.php?nid=88065", "Category": null, "Parent URL": null}