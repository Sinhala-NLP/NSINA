{"Source": "Adaderana", "Timestamp": "May 12, 2019 07:13 am", "Headline": "කොම්පඤ්ඤවීදියේ ගබඩාවකින් මතු වු මත් පැන් බෝතල්", "News Content": "කොළඹ - කොම්පඤ්ඤ වීදියේ පිහිටි ඉදිකිරීම් ව්‍යාපෘතියක් තුළ ගබඩාවක තිබී කොරියාවේ නිෂ්පාදනය කරන ලද මත්පැන් බෝතල් 740ක් සුරාබදු දෙපාර්තමේන්තුවේ විශේෂ මෙහෙයුම් ඒකකයේ නිලධාරීන් තම බාරයට ගෙන ඇත. එම ගබඩාව බාරව සිටි මෙරට ජාතිකයෙකුවද සුරාබදු දෙපාර්තමේන්තුවේ නිලධාරීන් විසින් අත්අඩංගුවට ගෙන ඇත. සුරාබදු කොමසාරිස් ජනරාල්වරයාට ලද තොරතුරක් මත මෙම වැටලීම සිදු කර ඇත. එම ගබඩාවේ තිබී සොයා ගන්නා ලද මත්පැන් වල වටිනාකම රුපියල් ලක්ෂ 06 කට අධික බව වාර්තා වෙයි. කොරියාණු සමාගමක් විසින් පවත්වා ගෙන යන ඉදිකිරීම් ව්‍යාපෘතියක ගබඩාවක් තුළ මෙම මත්පැන් බෝතල් තොගය සගවා තිබී ඇත. සහල්, අර්තාපල් හෝ බතල වැනි ද්‍රව්‍ය යොදා ගෙන \"සෝජු\" නමින් හදුන්වන මෙම මත්පැන් නිෂ්පාදනය කර ඇති බව සුරාබදු නිලධාරීන් සඳහන් කරයි. අදාල ඉදිකිරීම් ව්‍යාපෘතියේ සේවය කරන කොරියාණු ජාතිකයින්ගේ පුද්ගලික පරිභෝජනය සඳහා මෙම මත්පැන් තොගය මෙරට ගෙන්වා ඇති බව විමර්ශණ වලදී අනාවරණය වී ඇත. දිගින් දිගටම මෙම ස්ථානයට කොරියාවේ සිට මත්පැන් ගෙන්ව ඇති බවත් වැටලීම කළ නිලධාරීන් සඳහන් කර ඇත. සුරාබදු දෙපාර්තමේන්තුවේ විශේෂ මෙහෙයුම් ඒකකයේ ස්ථානාධිපති ඇතුළු නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=109780", "Category": null, "Parent URL": null}