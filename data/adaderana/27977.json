{"Source": "Adaderana", "Timestamp": "October 3, 2012 02:19 pm", "Headline": "වැලිකඩ ගැටුමේ සැකකරුවන් යළි රිමාන්ඩ්", "News Content": "පසුගිය ජනවාරි 26 වන දින වැලිකඩ බන්ධනාගාරයේ සිරකරුවන් සහ එහි නිලධාරීන් අතර ඇතිවූ ගැටුමට අදාළ සැකකරුවන් 48 දෙනා සම්බන්ධයෙන් පරීක්ෂණ කටයුතු අවසන් කළ බව අද (03) කොළඹ අපරාධ විමර්ශන අංශයේ නිලධාරියෙක් කොළඹ ප්‍රධාන මහේස්ත්‍රාත් රශ්මි සිංගප්පුලි මහතාට පැවසීය. තවද එම සැකකරුවන් සම්බන්ධයෙන් ගතයුතු පියවර කුමක්දැයි නීතිපතිවරයාගෙන් උපදෙස් පැතූව ද උපදෙස් නොලැබුණ බව එම නිලධාරියා අධිකරණය හමුවේ පවසා සිටියේය‍. ඒ අනුව සැකකරුවන් තවදුරටත් රක්ෂිත බන්ධනාගාර ගත කරන ලෙසට නියෝග කළ මහේස්ත්‍රාත්වරයා අදාළ නඩුව ඔක්තෝම්බර් 17 වන දින දක්වා කල් තැබීය.", "URL": "https://sinhala.adaderana.lk/news.php?nid=27977", "Category": null, "Parent URL": null}