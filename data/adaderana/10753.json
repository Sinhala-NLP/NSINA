{"Source": "Adaderana", "Timestamp": "September 10, 2010 08:25 am", "Headline": "පොලිසිය කළ යුතු වූයේ සිරිකොත සීල් තැබීමයි", "News Content": "18 වැනි ව්‍යවස්ථා සංශෝධන පනත් කෙටුම්පතට එරෙහිව සංවිධානය කළ සාධාරණ හා අහිංසක විරෝධතා ව්‍යාපාරය ආණ්ඩුව විසින් කඩාකප්පල් කළ බව එක්සත් ජාතික පක්ෂ පළාත් සභා මන්ත්‍රී ශිරාල් ලක්තිලක මහතා පවසයි. තම පක්ෂයේ පෝස්ටර් තොගයක් මුද්‍රණයට භාර ගත් මුද්‍රණාලයේ හිමිකරු සහ බිරිඳ ඇතුළු පිරිසක් තවදුරටත් පොලිසියේ රඳවා ගෙන සිටින බව ඔහු සඳහන් කරයි. අදාළ පෝස්ටර් තොගය මුද්‍රණයට භාර දීමේ වගකීම සිය පක්ෂය විසින් භාර ගත් බැවින් පොලිසිය කළ යුතු වූයේ මංගල සමරවීර මහතාට එරෙහිව වරෙන්තු නිකුත් කිරීම සහ සිරිකොත මන්දිරය සීල් තැබීම බව ශිරාල් ලක්තිලක මහතා පෙන්වා දෙයි.", "URL": "https://sinhala.adaderana.lk/news.php?nid=10753", "Category": null, "Parent URL": null}