{"Source": "Adaderana", "Timestamp": "August 15, 2013 11:22 am", "Headline": "මහනුවර රෝහලේ අදත්  වෙද වර්ජනය ක්‍රියාත්මකයි ", "News Content": "මහනුවර මහරෝහලේ වෛද්‍ය වර්ජනය අද(15) දිනයේත් ක්‍රියාත්මක වන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ මහනුවර ශාඛාවේ සභාපති වෛද්‍ය සමන් කරුණාතිලක මහතා පැවසුවේ අද දහවල් සෞඛ්‍ය බලධාරීන් සමඟ පැවැත්වෙන සාකච්ඡාවකින් අනතුරුව ඉදිරි ක්‍රියාමාර්ග තීරණය කරන බවයි. අද දිනයේ මීට විසදුමක් නොලැබුණහොත් මධ්‍යම පළතේ සියලුම රෝහල් වල වෛද්‍ය වර්ජනය කරන බව වෛද්‍ය සමන් කරුණාතිලක මහතා කියා සිටියි. මහනුවර මහරෝහලේ විවේකාගාරයක් මූලික කර ගනිමින් රෝහල් හෙද කාර්ය මණ්ඩලය සමඟ හටගත් අර්බුදකාරී වාතාවරණයක් හේතුවෙන් මෙම වර්ජනය ක්‍රියාත්මක වෙයි. මීට පෙර කිහිප අවස්ථාවකදීම මේ හේතුවෙන් වෛද්‍ය වර්ජනය ක්‍රියාත්මකවූ අතර යළි ඊයේ(14) දිනයේ සිට වෛද්‍ය වර්ජනය ක්‍රියාත්මක වන බව වෛද්‍ය සමන් කරුණාතිලක මහතා පවසයි.", "URL": "https://sinhala.adaderana.lk/news.php?nid=36642", "Category": null, "Parent URL": null}