{"Source": "Adaderana", "Timestamp": "March 20, 2010 11:53 am", "Headline": "හොර හරක් ලොරියකට පොලීසියෙන් වෙඩි ප්‍රහාර", "News Content": "පොලිස් අණ නොතකා ධාවනය වූ හොර හරක් පැටවූ ලොරි රථයකට එල්ල කළ වෙඩි ප්‍රහාරයකින් පුද්ගලයින් දෙදෙනෙකු දික්වැල්ල ප්‍රදේශයේ දී ජීවිතක්ෂයට පත්ව තිබේ. ලොරි රථය පිටුපස හඹා ගොස් දික්වැල්ල රදන්පලදී මෙම වෙඩි ප්‍රහාරය එල්ල කළ බව බෙලිඅත්ත පොලිසිය පවසයි. එහිදී ලොරි රථය මාර්ගයෙන් ඉවතට ගමන් කිරීම හේතුවෙන් පෙරලීමකට ලක්ව ඇත. අද අලුයම මෙම වෙඩිතැබීම සිදුවූ බව බෙලිඅත්ත පොලිසිය සඳහන් කළේය. ලොරි රථය තුළ සිටි ගවයින් කිහිපදෙනකුම මරණයට පත්ව ඇති බව සඳහන්ය. සිද්ධිය සම්බන්ධයෙන් දික්වැල්ල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=7402", "Category": null, "Parent URL": null}