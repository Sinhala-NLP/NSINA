{"Source": "Adaderana", "Timestamp": "July 13, 2016 08:57 am", "Headline": "ඉන්දීය ධීවරයින් 21 තෙක් රිමාන්ඩ්", "News Content": "මුහුදු සීමා උල්ලංඝණය කිරීමේ චෝදනාව මත අත්අඩංගුවට ගෙන සිටි ඉන්දීය ධීවරයින් 13 දෙනෙකු ලබන 21 වනදා දක්වා රක්ෂිත බන්ධනාගාර ගත කර තිබේ.මන්නාරම මහේස්ත්‍රාත් ඒ.ජී ඇලෙක්ස් රාජා මහතා වෙත ඉදිරිපත් කිරීමෙන් අනතුරුව ඔවුන් තවදුරටත් රක්ෂිත බන්ධනාගාර ගත කර ඇති බව වාර්තා වේ.මෙරට මුහුදු සීමාවේ නීති විරෝධී ලෙස මසුන් අල්ලමින් සිටියදී පසුගිය මැයි මස 30 වනදා සහ ජුනි මස 06 වනදා මෙම ධීවරයින් අත්අඩංගුවට ගෙන තිබුණි.මේ අතර මෙරට අත්අඩංගුවේ පසුවන ඉන්දීය ධීවරයින් මුදවා ගැනීම සඳහා මැදිහත්වන ලෙස ඉල්ලා තමිල්නාඩු මහඇමතිනි ජයලලිතා ජයරාම් මිය ඉන්දීය අග්‍රාමාත්‍ය නරේන්ද්‍ර මෝඩි මහතාගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=62015", "Category": null, "Parent URL": null}