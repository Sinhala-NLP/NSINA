{"Source": "Adaderana", "Timestamp": "November 30, 2012 01:24 pm", "Headline": " ඒඩ්ස් ගැන දැනුවත් කිරීමට රෙකිට් බෙන්කිසර් ලංකා ව්‍යාපාරික සන්ධානය සමග එක්වෙයි", "News Content": "ඡායා රූ - වමේ සිට දකුණට – රෙකිට් බෙන්කිසර් හී සැපයුම් ප‍්‍රවාහ ප‍්‍රධානී නවීන් සෙනෙවිරත්න, රෙකිට් බෙන්කිසර් හි අලෙවි අධ්‍යක්‍ෂ සින්ක්ලෙයාර් කෲස්, රෙකිට් බෙන්කිසර් හි මූල්‍ය අධ්‍යක්‍ෂ සන්දීප් කෝලී, රෙකිට් බෙන්කිසර් හී කළමනාකාර අධ්‍යක්‍ෂ රාහුල් මුර්ගායි, එල්.බී.සී.එච්. හි සභාපති කිෂූ ගෝමස්, බේට්ස් ස්ට‍්‍රැටජික් එලයන්ස් හී සභාපති නිමල් ගුණවර්ධන, රෙකිට් බෙන්කිසර් හි අලෙවි අංශ ප‍්‍රධානී සියාඩ් ටන්සිම් රිස්වාන්, සහ රෙකිට් බෙන්කිසර් හි සුව සේවා සහ යථා පැවැත්ම අංශයේ ජ්‍යෙෂ්ඨ සන්නාම කළමනාකාර අහමඩ් අරූස් යන මහත්වරු ඡායා රූපයේ වෙති. ආරක්ෂාකාරී ලිංගික චර්යා සඳහා දිරිදෙන ලොව පිළිගත් ‘ඩියුරෙක්ස්’ සන්නාමයේ අලෙවිකරු ලංකාවේ (LBCH) මෙහෙවරට සවිබලය ගෙන එයි ඩියුරෙක්ස් (Durex) නිෂ්පාදනයේ අරමුණ වන්නේ ජීවිතවලට ආදරය සහ නිදහස ලබාදීමයි. පසුගිය වසර 10 මුළුල්ලේ එච්.අයි.වී. ඒඩ්ස් ආසාදනයෙන් අත්මිදීම සඳහා සිදුකෙරෙන දැනුවත් කිරීම් ක‍්‍රමක‍්‍රමයෙන් අඩුවෙමින් පවතින තත්ත්වයක් තුළ එය ශී‍්‍ර ලංකාව ඇතුළු ලෝවැසියන්ගේ ජීවිතවල නිදහස සහ ආදරයට දැඩි බලපෑමක් එල්ල කර තිබේ. එච්.අයි.වී. ආසාදනය වැඩි වශයෙන් ලිංගික චර්යාවන්ගෙන් ඇති වන නිසා මෙම රෝගය වළක්වා ගැනීම සඳහා ඩියුරෙක්ස් සන්නාමයට ගෝලීය වශයෙන් ප‍්‍රමුඛ පෙළේ භූමිකාවක් නිරූපනය කළ හැකි අතර මේ පිළිබඳව ජාත්‍යන්තර මට්ටමේ දැනුවත් කිරීමේ වැඩපිළිවෙළක් දියත් කරමින් ඒඩ්ස් රෝගයෙන් අත්මිදීමට සහය විය හැක. මෙම ගෝලීය පණිවිඩය සමග එක්ව කටයුතු කරන ඩියුරෙක්ස් සන්නාමයේ හිමිකරු ලෙස කටයුතු කරන රෙකිට් බෙන්කිසර් ඒඩ්ස් රෝගය පිටුදැකීම සඳහා වන ලංකා ව්‍යාපාරික සන්ධානය සමග අත්වැල් බැදගනිමින් එච්.අයි.වී. ඒඩ්ස් වළක්වා ගැනීම සඳහා සිදුකරන දැනුවත් කිරීමේ ව්‍යාපෘතියේ මූලෝපායික සහකරු බවට පත්ව සිටී. ශී‍්‍ර ලංකාව තුළ එච්.අයි.වී. ඒඞ්ස් රෝගය පිළිබඳව දැනුවත් කිරීම් සිදුකරන ප‍්‍රමුඛ පෙළේ සංවිධානයක් බවට ඒඩ්ස් රෝගය පිටුදැකීම සඳහා වන ලංකා ව්‍යාපාරික සන්ධානය LBCH පත්ව ඇත. මෙම සංවිධානයේ ඒඩ්ස් රෝගය පිළිබඳව දැනුවත් කෙරෙන ප‍්‍රමුඛතම ව්‍යාපෘතිය වන ‘‘Pillow Of Awareness’’ සංකේතවත් කරන දීප්තිමත් රතු කොට්ටය රෙකිට් ඇන්ඩ් බෙන්කිසර් හි කළමනාකාර අධ්‍යක්ෂ රාහුල් මුරුගායි මහතාට භාරදෙමින් සංවිධානය, ඩියුරෙක්ස් සමග එක්ව ශී‍්‍ර ලංකාව තුළ ඒඩ්ස් රෝගයට එරෙහිව දැනුවත් කිරීමේ වැඩසටහන සඳහා සිය සහයෝගිතාවය පළ කළේය. මෙම දීප්තිමත් රතු කොට්ටය ලබා ගනිමින් රෙකට් බෙන්කිසර් හි කළමනාකාර අධ්‍යක්‍ෂ රාහුල් මුරුගායි මහතා පැවසුවේ ‘‘රෙකිට් බෙන්කිසර් හි ජාත්‍යන්තර වශයෙන් සාර්ථක වෙළෙඳනාමයක් වන ඩියුරෙක්ස් ඒඩ්ස් රෝගය වැළැක්වීම සඳහා වන ව්‍යාපාරික සන්ධානය සමග එච්.අයි.වී. ඒඩ්ස් මර්දන වැඩසටහනේ උපාය සම්බන්ධීකරණ සහකරු ලෙස අත්වැල්බැඳ ගන්නේ ඉතාමත් සතුටින්. ඩියුරෙක්ස් ජාත්‍යන්තර වශයෙන්ද ඉතා කි‍්‍රයාකාරී ලෙස එච්.අයි.වී. ඒඩ්ස් ව්‍යාප්තිය පාලනය වෙනුවෙන් ආරක්ෂාකාරී ලිංගික කි‍්‍රයාකාරකම් සඳහා දැවැන්ත දායකත්වයක් සපයනවා. ශී‍්‍ර ලංකාව තුළ එම ආරක්ෂාකාරී වාතාවරණය ඇති කිරීමට වගකීම් සහිත ව්‍යාපාරික ප‍්‍රජාවක් ලෙස අප කැපවී කි‍්‍රයාකරන අතර එච්.අයි.වී. ඒඩ්ස් මර්දන වැඩසටහන ඉදිරියට රැගෙන යාම සඳහා ජාත්‍යන්තර වශයෙන් ප‍්‍රවීණයින්ගේ අදහස් හුවමාරු කර ගැනීමට කටයුතු කරනවා’’ යනුවෙනි. ජනවාරි මාසයේ දියත් කළ මෙම වැඩසටහන තුළ එච්.අයි.වී. ඒඩ්ස් රෝගය පිළිබඳව දැනුවත් කිරීමේ වැදගත්කම සංකේතවත් කෙරෙන්නේ දීප්තිමත් රතු කොට්ටයක් හුවමාරු කිරීම තුළින් වන අතර එහි ගැබ්වන පණිවිඩය වන්නේ ඒඩ්ස් රෝගය පිටුදැකීම සඳහා වන ලංකා ව්‍යාපාරික සන්ධානයට අයත් දිවයිනේ ප‍්‍රමුඛ පෙළේ ව්‍යාපාරයන්ගෙන් සැදුම්ලත් 60ක් වූ සාමාජික ආයතන ජාලය එච්.අයි.වී. ආසාදනයෙන් නිදහස් කර ගැනීමයි. රෙකිට් බෙන්කිසර් හි අලෙවි අංශයේ ප‍්‍රධානී තන්සීම් රිස්වාන් මහතා ආයතන එළැඹි සහයෝගිතාව පිළිබඳව අදහස් දක්වමින් ‘‘එච්.අයි.වී. ඒඩ්ස් රෝග නිවාරණය සඳහා දැනුවත් කිරීමේ ප‍්‍රවේශයන් රැසක් අප සිදු කිරීමට බලාපොරොත්තු වන අතර මෙම ව්‍යාපෘතිය සාර්ථකත්වය කරා රැගෙන යෑමට අපගේ උපරිම සහයෝගය සහ විශේෂඥභාවය යොදා ගැනීමට අපි බලාපොරොත්තු වනවා.’’ යනුවෙන් පැවසීය. මෙම ආයතන අතර ගොඩනැඟුනු සහයෝගිතාවය ඒඩ්ස් රෝගය පිළිබඳව ප‍්‍රජාව දැනුවත් කිරීම සඳහා ශක්තිමත් වැඩපිළිවෙළක් වනු ඇත. මෙම අවස්ථාවට සහභාගි වූ ඒඩ්ස් රෝගය පිටුදැකීම සඳහා වන ව්‍යාපාරික සන්ධානයේ වත්මන් සභාපති ආචාර්ය කිෂූ ගෝමස් මහතා පැවසුවේ ‘‘ව්‍යාපාරික නියමුවන් ලෙසට ඒඩ්ස් රෝගයේ අවධානම පිළිබඳව සමාජය දැනුවත් කිරීමේ වැදගත්කම අප විසින් වටහා ගත යුතු අතරම මිලියන 8ක් වූ අපගේ ශ‍්‍රම බලකාය ඇතුළත මෙම රෝගය ව්‍යාප්ත වීම පාලනය කිරීම සඳහා අවශ්‍ය ක‍්‍රමෝපායන් කි‍්‍රයාත්මක කිරීමද එක ලෙස වැදගත් වනවා. රටේ ආර්ථික වර්ධනය සංචාරක, විදේශගත ශ‍්‍රමික ඉපැයීම්, වෙළෙඳාම, අපනයන ආදී සාධක මත රඳා පවතින බැවින් අපගේ ශ‍්‍රම බලකාය මෙම රෝගය සඳහා නිරාවරණය වීමේ අධික අවධානමකින් යුතු බව හැදින්විය හැකිය. ව්‍යාපාරික ප‍්‍රජාව ලෙස අපගේ කැපවීමට නිසි ගෞරවයක් හිමි වන්නේ ලාභය, පුද්ගලයින් සහ මිහිතලය රැක ගැනීමට අප යොමු කරන අවධානය හා සමාන අවධානයක් අපගේ ජනතාව රැක ගැනීමට යොමු කළහොත් පමණයි’’ යනුවෙනි. මෑත කාලීනව එච්.අයි.වී. ඒඩ්ස් රෝග ව්‍යාප්තියේ වර්ධනය ආයතනික පරිසරයට දැඩි බලපෑමක් එල්ල කර තිබේ. දත්තයන්ට අනුව එච්.අයි.වී. ඒඩ්ස් සමග දිවි ගෙවන සෑම පුද්ගලයින් දස දෙනෙකුගෙන් නම දෙනෙකු ගෝලීය ශ‍්‍රම බලකායට අයත් අතර මේ තත්ත්වය වටහා ගනිමින් ඊට නිසි පියවර නොගතහොත් වැඩබිමේ ඵලදායිතාවයට එය නිසැක වශයෙන්ම තර්ජනයක් වනු ඇත. 2015 වසර වන විට ඒඩ්ස් රෝගය හේතුවෙන් අහිමි වෙතැයි අපේක්ෂා කෙරෙන සමුච්චිත ශ‍්‍රම බලකාය මිලියන 74ක් තරම් වේ. එබැවින් රෝගය පැතිරීම පිළිබඳව දැනුවත් කිරීම අතිශය වැදගත් වන්නේ මෙමගින් රෝගයට අලූතින් නතු විය හැකි පිරිසෙන් තුනෙන් දෙකක පිරිසක් බේරාගත හැකි බැවිනි. ලංකාවේ ඒඩ්ස් ආසාදිත පුද්ගලයින්ගේ සංඛ්‍යාව ඉහළ අගයක් ගන්නා අතර මෙය දිනෙන් දින ඉහළ යයි. සෑම සතියකදීම අලූතින් රෝගය ආසාදිත වූවන් දෙදෙනකු පමණ වාර්තා වන අතර මේ තත්ත්වය පාලනය කර ගැනීමේ වැදගත්කම මෙහි අවධානම් සහගත ස්වරූපයෙන්ම වටහාගත හැකි බැවින් රෝග ව්‍යාප්තිය අවම කර ගැනීම සඳහා ශක්තිමත් අරමුණකින් යුතු දීප ව්‍යාප්ත දැනුවත් කිරීමේ වැඩපිළිවෙළක් අවශ්‍ය කෙරේ. මෙම අවස්ථාවට එක් වෙමින් රෙකිට් බෙන්කිසර් හි ජ්‍යෙෂ්ඨ කළමනාකාර අහ්මඩ් අරූස් මහතා පැවසුවේ ‘‘ආරකෂාකාරී ලිංගික චර්යාවන් සඳහා උපත් පාලන කොපු භාවිතය දිරි ගැන්වීම මෙම වැඩපිළිවෙළ තුළින් බලාපොරොත්තු වන අතර එමගින් මෙම ව්‍යසනකාරී රෝගයෙන් අත්මිදීමට ප‍්‍රජාව නැඹුරු කරවීමද සිදු වෙනවා’’ යනුවෙනි.", "URL": "https://sinhala.adaderana.lk/news.php?nid=29609", "Category": null, "Parent URL": null}