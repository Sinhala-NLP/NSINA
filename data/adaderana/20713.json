{"Source": "Adaderana", "Timestamp": "December 15, 2011 04:41 pm", "Headline": "තවමත් උ/පෙළ ඇගයීම් දීමනා ගෙවා නෑ", "News Content": "පසුගිය අධ්‍යයන පොදු සහතික පත්‍ර උසස් පෙළ විභාගයේ ඇගයීම් සිදුකළ ගුරුවරුන්ට මෙතෙක් අදාළ දීමනා ගෙවා නොමැති බව ලංකා ගුරු සංගමය පවසයි. මේ හේතුවෙන් ගුරුවරුන් අපහසුතාවට පත්ව සිටින බව එහි සභාපති ජෝශප් ස්ටාලින් මහතා සඳහන් කරයි. උසස් පෙළ ප්‍රතිඵල ද ප්‍රමාද වී ඇති වාතාවරණයක් තුළ විභාග දෙපාර්තමේන්තුවේ අකාර්යක්ෂමතාව මෙමගින් ද තහවුරු වන බව හෙතෙම කියා සිටියි. විභාග ප්‍රතිඵල ප්‍රමාද වීම සහ ගුරුවරුන්ගේ දීමනා ලබාදීම අතර කිසිදු සම්බන්ධයක් නොමැති හෙයින් අදාළ දීමනා වහාම ලබාදිය යුතු බව ඔහු පෙන්වාදෙයි.", "URL": "https://sinhala.adaderana.lk/news.php?nid=20713", "Category": null, "Parent URL": null}