{"Source": "Adaderana", "Timestamp": "May 18, 2018 09:16 am", "Headline": "කේරළ ගංජා තොගයක් සමඟ පුද්ගලයින් 6 ක් අත්අඩංගුවට", "News Content": "ගිනි අවියක් සහ කේරළ ගංජා තොගයක් ළඟ තබාගෙන සිටි පුද්ගලයින් හය දෙනෙකු ග්‍රෑන්ඩ්පාස්, කැලණි පාලම අසල දී අත්අඩංගුවට ගෙන තිබේ. සංවිධානත්මක අපරාධ නිවාරණ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්ය. එහිදී සැකකරුවන් සතුව තිබී රිවෝල්වරයක්, ජීව උණ්ඩ 06ක් සහ කේරළ ගංජා කිලෝග්රෑ ම් 02යි ග්‍රෑම් 50ක් පොලීසිය භාරයට ගෙන තිබේ. සැකකරුවන් නාරාහේන්පිට, කිරුළපන සහ මෝදර යන ප්‍රදේශවල පදිංචිකරුවන් වන අතර ඔවුන් අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=89313", "Category": null, "Parent URL": null}