{"Source": "Adaderana", "Timestamp": "August 15, 2019 12:01 pm", "Headline": "සජිත් ජනපති නම් අනිවාර්යයෙන්ම අගමැති ධූරය රනිල්ට-විජයපාල", "News Content": "එක්සත් ජාතික පක්ෂයේ ජනාධිපති අපේක්ෂයා අමාත්‍ය සජිත් ප්‍රේමදාස මහතා වන්නේ නම් එක්සත් ජාතික පක්ෂයේ නයකයා සහ අගමැති අපේක්ෂකය අග්‍රාමාත්‍ය රනිල් වික්‍රමසිංහ මහතා විය යුතු බව පාර්ලිමේන්තු මන්ත්‍රී විජේපාල හෙට්ටිආරච්චි මහතා පැවසීය. ගාල්ල ප්‍රදේශයේදි මාධ්‍ය අමතමින් මන්ත්‍රීවරයා මේ බව සඳහන් කළේය. එක්සත් ජාතික පක්ෂය තුළ චෝදනා ඇති බොහෝ දෙනෙක් අමාත්‍ය සජිත් ප්‍රේමදාස මහතා සමඟ එක්ව සිටිව බම පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. පාර්ලිමේන්තු මන්ත්‍රී විජේපාල හෙට්ටිආරච්චි මහතා පෙන්වා දෙන්නේ සජිත් ප්‍රේමදාස මහතා සහ අග්‍රාමාත්‍ය රනිල් වික්‍රමසිංහ මහතා එක්ව ජයග්‍රහනය කරා යන වැඩපිළිවලක් නිර්මාණය කළ යුතු බවයි. එක්සත් ජාතික පක්ෂය තුළ සිටින ඇතැම් පුද්ගයින් අග්‍රාමාත්‍ය රනිල් වික්‍රමසිංහ මහතා පැත්තකට දමා කටයුතු කිරීමට උත්සහ කරන බව මන්ත්‍රීවරයා සඳහන් කරයි. එක්සත් ජාතික පක්ෂයට නොහැකි වූ හැම අවස්ථාවකම අභියෝග ජය ගෙන ඉදිරියට යාම සඳහා නායකත්වය දුන්නේ අග්‍රාමාත්‍ය රනිල් වික්‍රමසිංහ මහතා බව පාර්ලිමේන්තු මන්ත්‍රී විජේපාල හෙට්ටිආරච්චි මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=116596", "Category": null, "Parent URL": null}