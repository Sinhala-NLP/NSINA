{"Source": "Adaderana", "Timestamp": "November 2, 2017 05:13 pm", "Headline": "ඒකාබද්ධය බිල්ලො මවනවා ", "News Content": "හිටපු ජනාධිපති මහින්ද රාජපක්ෂ මහතා ප්‍රමුඛ ඒකාබද්ධ විපක්ෂයේ මන්ත්‍රීවරුන් සුපුරුදු පරිදි සියලු දේට විරුද්ධ වෙමින් බිල්ලෙක් මවා පාමින් සිටින බව එක්සත් ජාතික පක්ෂ පාර්ලිමේන්තු මන්ත්‍රී තුෂාර ඉඳුනිල් මහතා පවසයි. අද(02) සිරිකොත පක්ෂ මුලස්ථානයේ පැවති මාධ්‍ය හමුවකට එක්වෙමින් ඔහු මෙම අදහස් පළ කළේය. හිටපු ජනාධිපති මහින්ද මහතාගේ ප්‍රතිපත්ති ප්‍රකාශයේ ද නව ව්‍යවස්ථාවක් පිළිබඳ සඳහන්ව තිබු බවද මන්ත්‍රීවරයා මෙහිදි කියා සිටියේය. මේ අතර ව්‍යවස්ථාව සම්බන්ධයෙන් සුසිල් ප්‍රේමජයන්ත් මහතා ද නොයෙක් දෙබිඩි ප්‍රතිපත්තීන් අනුගමනය කරන බව ට ද තුෂාර ඉඳුනිල් මහතා මෙහිදී පැවසීය. සුසිල් ප්‍රේම්ජයන්ත් මහතා පසුගිය ආණ්ඩු සමයේ බාල තෙල් ගෙන්වීමට චෝදනාවට ලක් ව ඇති නිසාවෙන් ජනාධිපතිවරයා හමුවේ මෙවැනි දෙබිඩි පිළිවෙතක් අනුගමනය කරන බව ද මන්ත්‍රීවරයා කියා සිටියේය.", "URL": "https://sinhala.adaderana.lk/news.php?nid=79455", "Category": null, "Parent URL": null}