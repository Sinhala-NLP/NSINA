{"Source": "Adaderana", "Timestamp": "February 12, 2016 09:39 pm", "Headline": "තිසරගෙන් කඩුලු ත්‍රිත්වයක් - ඉලක්කය 197යි", "News Content": "ඉන්දියාව සමග පැවැත්වෙන පන්දුවාර 20-20 තරඟාවලියේ දෙවන තරඟයේදී තිසර පෙරේරා කඩුලු ත්‍රිත්වයක් දවා ගැනීමට මීට ටික වේලාවකට පෙර සමත් විය.මෙම තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව ඉන්දියාවට ලබාදුන් අතර එහිදී ඉන්දියාව කඩුලු 6ක් දැවී ලකුණු 196ක් ලබා ගැනීමට සමත් විය.තරඟයේ 19 වැනි පන්දුවාරයේදී එච් පාන්ඩය, යුවරාජ් සිං හා සුරේෂ් රයිනා පිට පිට දවාගනිමින් තිසර පෙරේරා කඩුලු ත්‍රිත්වයක් ලබාගත් අතර ඔහුගේ පන්දු යැවීමට පන්දුවාර 3දී ලකුණු 33ට කඩුලු 3ක් ලෙස සනිටුහන් විය.පන්දුවාර 20 -20 තරඟාවලි ඉතිහාසය තුළ මෙවැනි දස්කමක් දැක්වූ සිව්වැන්නා බවට ද මේ නිසා ඔහු පත්විණ.ඉන්දීය ඉනිම වෙනුවෙන් සිකර් දවාන් ලකුණු 51ක් හා රෝහිත් ෂර්මා ලකුණු 43ක් ලබාගනිමින් ඉන්දීය ඉනිමේ වැඩිම ලකුණු ලාභින් බවට පත්විය.ඉන්දියාවේ රංචි හි මෙම තරඟය පැවැත්වෙයි.", "URL": "https://sinhala.adaderana.lk/news.php?nid=57176", "Category": null, "Parent URL": null}