{"Source": "Adaderana", "Timestamp": "August 12, 2015 05:06 pm", "Headline": "නිරුවත් මළසිරුරක් වෙරළ තීරයේ!", "News Content": "කොල්ලුපිටිය දුම්රිය ස්ථානයට ආසන්න වෙරළ තීරයේ තිබී නිරුවත් පිරිමි මළ සිරුරක් හමුවී තිබේ.පොලීසිය පැවසුවේ අද පෙරවරුවේ 119 පොලිස් හදිසි ඇමතුම් ඒකකයට ලද තොරතුරක් මත කොල්ලුපිටිය පොලීසිය විසින් එම මළ සිරුර සොයාගෙන ඇති බවයි.මියගොස් ඇත්තේ වයස අවුරුදු 40ත් 45ත් අතර පිරිමි පුද්ගලයෙක් වන අතර ඔහුගේ අනන්‍යතාව මෙතෙක් අනාවරණය වී නැත.මළ සිරුර කොළඹ ජාතික රෝහලේ පොලිස් මෘත ශරීරාගාරයේ තබා ඇති අතර මේ සම්බන්ධයෙන් කොල්ලුපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=53206", "Category": null, "Parent URL": null}