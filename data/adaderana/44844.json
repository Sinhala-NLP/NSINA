{"Source": "Adaderana", "Timestamp": "July 22, 2014 12:08 pm", "Headline": "ඉන්දීය ධීවරයින් 38ක් මාට්ටු", "News Content": "මුහුදු සීමාව උල්ලංඝණය කර මසුන් මැරූ ඉන්දීය ධීවරයින් 38 දෙනෙකු ඩෙල්ෆ් හා තලෙයිමන් මන්නාරම ආශ්‍රිත මුහුදු ප්‍රදේශවලදී අත්අඩංගුවට ගත් බව නාවික හමුදාව පවසයි. වැඩිදුර විමර්ශන කටයුතු සඳහා එම ධීවරයින් පිරිස තලෙයිමන්නාරම ධීවර පරීක්ෂකවරයා වෙත බාරදුන් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා කියයි.", "URL": "https://sinhala.adaderana.lk/news.php?nid=44844", "Category": null, "Parent URL": null}