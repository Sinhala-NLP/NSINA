{"Source": "Adaderana", "Timestamp": "September 19, 2011 09:51 am", "Headline": "උතුරු ඉන්දියාවේ භූකම්පනය -මරණ ගණන 16 දක්වා ඉහළට ", "News Content": "උතුරු දිග ඉන්දියාවට සහ නේපාලයට බලපෑ භූකම්පනයෙන් මියගිය පුද්ගලයින්ගේ සංඛ්‍යාව 16 දෙනෙකු දක්වා ඉහළ ගොස් තිබේ. නේපාලයේ පමණක් පුද්ගලයින් 5 දෙනෙකු මෙම භූකම්පනයෙන් ජීවිතක්ෂයට පත් ව ඇති බව විදෙස් වාර්තා සඳහන් කරයි. උතුරු ඉන්දියාවේ සික්කිම් ප්‍රදේශයට මෙම භූ කම්පනයෙන් දැඩි බලපෑම් එල්ල වී ඇත. අනතුරින් මියගිය පුද්ගලයින් සංඛ්‍යාව තවදුරටත් ඉහළ යා හැකි බව විදෙස් වාර්තා පවසයි. රික්ටර් මාපකයේ ඒකක 6 .8 ක් ලෙස මෙම භූකම්පනය සටහන්ව ඇත. මෙම භූකම්පනයට සුළු මොහොතකට පෙර තවත් සුළු භූකම්පන දෙකක් සිදුව ඇති බව විදෙස් වාර්තා සදහන් කරයි. ගොඩනැගිලි කඩා වැටීම හේතුවෙන් පුද්ගලයින් රැසක් තුවාල ලබා ඇති බවට ද වාර්තා වේ.", "URL": "https://sinhala.adaderana.lk/news.php?nid=18817", "Category": null, "Parent URL": null}