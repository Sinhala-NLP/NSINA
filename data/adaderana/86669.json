{"Source": "Adaderana", "Timestamp": "March 31, 2018 04:19 pm", "Headline": "වත්කම් බැරකම් හෙළි නොකරන  දේශපාලනඥයින්ට-රාජ්‍ය නිලධාරීන්ට වැඩ වරදින ලකුණු", "News Content": "‍වත්කම් බැරකම් හෙළි නොකරන දේශපාලනඥයින් සහ රාජ්‍ය නිලධාරීන්ගෙන් අය කරනු ලබන දඩු මුදල් ඉහළ දෑමීමට තීරණය කර ඇති බව අල්ලස් කොමිසම පවසයි. ඒ අනුව මෙතෙක් අය කරනු ලැබූ රුපියල් 1000 දඩ මුදල රුපියල් ලක්ෂයක් දක්වා ඉහළ දැමීමට තීරණය කර ඇති බව අල්ලස් කොමිසමේ කොමසාරිස් නෙවිල් ගුරුගේ මහතා සඳහන් කළේය. අදාළ දඩ මුදල් සංශෝධනය කිරීම සඳහා වූ යෝජනා මේ වන විට රජය වෙත යොමු කර ඇති බව සඳහන්ය. මාණ්ඩලික ශ්‍රේණි සහ ඊට ඉහළ ශ්‍රේණිවල රාජ්‍ය නිලධාරීන් මෙන්ම දේශපාලනඥයින් සිය වාර්ෂික වත්කම් හා බැරකම් ඇතුළත් වාර්තා ඉදිරිපත් කිරීම අත්‍යවශ්‍ය කාරණයක් වන බව කොමසාරිස්වරයා සඳහන් කළේය. කෙසේවෙතත් සියයට 75ක පමණ පිරිසක් තම වත්කම් හා බැරකම් වාර්තා හෙළිකිරීම සිදු නොකරන බව අල්ලස් කොමිසමේ කොමසාරිස් නෙවිල් ගුරුගේ මහතා සඳහන් කළේය. එ අනුව අදාළ රාජ්‍ය නිලධාරීන්ගෙන් අය කරනු ලබන දඩ මුදල් ඉහළ දැමීමට තීරණය කළ බව නෙවිල් ගුරුගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=86669", "Category": null, "Parent URL": null}