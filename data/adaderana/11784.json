{"Source": "Adaderana", "Timestamp": "October 28, 2010 10:58 am", "Headline": "සබරගමු අයවැය වැඩි ඡන්ද 21 න් සම්මත වෙයි", "News Content": "2011 සබරගමු පළාත් සභා අයවැය වැඩි ඡන්ද 21කින් සම්මත වී තිබේ. සබරගමු පලාත් සභා අයවැය යෝජනා පසුගිය 25 වනදා දින ප්‍රධාන අමාත්‍ය හා මුදල් විෂයභාර අමාත්‍ය මහීපාල හේරත් මහතා සභාව හමුවේ තැබු අතර එය දින තුනක් පුරා විවාදයට ගැනුණි. අමාත්‍යාංශ මට්ටමින් පැවති විවාදයන්ගෙන් අනතුරුව අයවැය පිළිබඳ අවසන් ඡන්ද විමසීම ඊයේ(27) පස්වරුවේ පැවති අතර එහිදි අයවැයට පක්ෂව ඡන්ද 23ක් ලැබුණු අතර එක්සත් ජාතික පක්ෂ මන්ත්‍රීවරු ඡන්දය ලබාදීමෙන් වැළකී සිටියහ. අයවැයට එරෙහිව ජනතා විමුක්ති පෙරමුණේ මන්ත්‍රීවරු දෙදෙනා පමණක් ඡන්දය පාවිච්චි කර තිබු අතර ඒ අනුව අයවැය වැඩි ඡන්ද 21කින් සම්මත වී තිබේ.", "URL": "https://sinhala.adaderana.lk/news.php?nid=11784", "Category": null, "Parent URL": null}