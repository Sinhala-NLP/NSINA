{"Source": "Adaderana", "Timestamp": "October 15, 2018 12:18 pm", "Headline": "පෙරවැරදි සහිත සැකකරුවෙක් මෙහෙයුමකින් කොටු-නිදහස ඉල්ලා බිම පෙරළෙයි", "News Content": "පොළොන්නරුව, වැලිකන්ද අසේල පුර ප්‍රදේශයේ දී ගම්වැදී සිටි වන අලියෙකු වනජීවි නිලධාරීන් විසින් අල්ලා ගෙන තිබේ. ඊයේ (14) රාත්‍රීයේ මෙම මෙහෙයුම සිදු කර ඇති අතර, අල්ලා ගනු ලැබූ වන අලියා ගම්වැසියන් සිව්දෙනෙකු පමණ ජීවිතක්ෂයට පත් කර ඇතැයි වනජීවි නිලධාරීහූ පවසති. වයස අවුරුදු 30-35 අතර වයසේ පසුවන මෙම අලියා ඉතා භයානයක අලියෙක් බව වනජීවි නිලධාරීහු වැඩි දුරටත් සඳහන් කළෝය. අද(15) දිනයේ දී මෙම වන අලියා අනුරාධපුර, හොරොව්පතාන අලි සංරක්ෂණ මධ්‍යස්ථානය වෙත රැගෙන යෑමට නියමිතයි. අලියා අල්ලා ගැනීම සඳහා, නැගෙනහිර වන අලි අල්ලා ගැනීමේ කණ්ඩායමක් මෙහෙයුම දියත් කර තිබිණි. සමීර කලිඟුආරච්චි, මාලක අබේවර්ධන යන වනජීවි පශු වෛදවරුන් ඇතුළු ගිරිතලේ, වැලිකන්ද හා උඩවලව වන ජීවි නිලධාරීන් මෙහෙයුමට සම්බන්ධ වී තිබේ. කෙසේ වෙතත් වන අලියා අල්ලා ගැනීමට බොහෝ අපහසු වී ඇති අතර, අල්ලා ගැනීමෙන් පසුව අලියාගේ පාද 4ම ලණු යොදා ගැට ගසා තිබේ. අලියා ඉතා අපූරු ලෙස මෙම ලණු ගලවා ගන්නා අතර, කුඩා දරුවෙකු ලෙස බිම පෙරළෙමින් ලණු ලිහිල් කර ගන්නා අයුරු අපගේ කැමරා කාචයේ සනිටුහන් විය.", "URL": "https://sinhala.adaderana.lk/news.php?nid=97712", "Category": null, "Parent URL": null}