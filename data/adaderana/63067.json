{"Source": "Adaderana", "Timestamp": "August 15, 2016 11:17 am", "Headline": " ආන්දෝලනාත්මක කතාවක් කියමින් නාමල් FCID ඇතුළුවෙයි", "News Content": "පාර්ලිමේන්තු මන්ත්‍රී නාමල් රාජපක්ෂ මහතා පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ.පොලිස්පතිවරයා නීතිය නවා ඇත්තේ කෙසේදැයි තමන් එළියට ඇවිත් කියන්නම් යැයි එහි සිටි මාධ්‍යවේදීන්ට පවසා මන්ත්‍රීවරයා පොලිස් මූල්‍ය අපරාධ විමර්ශන කොට්ඨාසය තුළට ගිය බව අප වාර්තාකරු පැවසීය.පෞද්ගලික සමාගමකින් කොටස් මිලදී ගැනීමක් සම්බන්ධයෙන් සිදුකෙරෙන විමර්ශනයකට අදාළව මෙම කැඳවීම සිදුකර ඇත.මේ අතර රග්බි ක්‍රීඩාවේ උන්නතියට යයි පවසමින් එක්තරා සමාගමකින් ලබාගත් රු.මිලියන 70ක මුදලක් සාවාද්‍ය පරිහරණයට යොදා ගත් බවට ලැබුණු පැමිණිල්ලක් අනුව පාර්ලිමේන්තු මන්ත්‍රී නාමල් රාජපක්ෂ මහතාට එරෙහිව පොලිස් මූල්‍ය අපරාධ කෝටඨාසය විසින් පරීක්ෂණ පවත්වමින් සිටියි.", "URL": "https://sinhala.adaderana.lk/news.php?nid=63067", "Category": null, "Parent URL": null}