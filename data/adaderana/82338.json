{"Source": "Adaderana", "Timestamp": "January 1, 2018 12:22 pm", "Headline": "පෝය දා බලපත්‍ර නැතිව සුරාවට අනුබල දුන් අයෙක් කොටු", "News Content": "දුරුතු පොහෝදා බලත‍්‍රයක් නොමැතිව වතුකරයේ මත්පැන් අලෙවි කළ ජාවාරම්කරුවෙක් සැකපිට හැටන් පොලිසිය මඟින් අද (01) අත්අඩංගුවට ගෙන තිබේ. හැටන් වැලිඔය වත්තේ වතු නිවාසයක මෙම මත්පැන් තොගය සඟවා අධික මිළකට සැකකරු අලෙවි කරන බවට ලද තොරතුරක් මත හැටන් පොලිසියේ නිළධාරින් මෙම වැටලිම සිදුකර ඇත. සැකකරු සන්තකයේ තිබි අරක්කු බෝතල් 48 ක් සහ බියර් ටින් 48 ක් අත්අඩංගුවට ගත් බව හැටන් මුලස්ථාන පොලිස් පරික්‍ෂක ඒ.එල්.එන් ජෙමින් මහතා කියා සිටියේය. අත්අඩංගුවට ගත් සැකකරු හෙට (02) හැටන් මහේස්ත‍්‍රාත්වරයා වෙත ඉදිරිපත් කරන බව පොලිසිය පවසයි.", "URL": "https://sinhala.adaderana.lk/news.php?nid=82338", "Category": null, "Parent URL": null}