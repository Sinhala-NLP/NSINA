{"Source": "Adaderana", "Timestamp": "May 30, 2016 12:22 pm", "Headline": " GMOAන් ජනපතිට ලිපියක් ", "News Content": "තවදුරටත් සෞඛ්‍ය අමාත්‍යාංශය පරිහානියට පත්වීම වැළැක්වීම සඳහා එය ජනාධිපතිවරයා යටතට පවරා ගැනීම සෞඛ්‍ය ක්ෂේත්‍රයේ බහුතරයකගේ මතය බව රජයේ වෛද්‍ය නිලධාරීන්ගේ සංගමය පවසයි.ජනාධිපති මෛත්‍රීපාල සිරිසේන මහතා වෙත ලිපියක් යොමු කරමින් එම සංගමය පෙන්වා දෙන්නේ දුෂ්කර ප්‍රදේශවලට වෛද්‍යවරුන් අනුයුක්ත කිරීමේ ක්‍රමවේදය සම්බන්ධයෙන් ගැටළු මතුව ඇති බවයි.වර්තමාන සෞඛ්‍ය අමාත්‍යවරයාගේ පුද්ගලවාදී සහ පවුල්වාදී ක්‍රියා පිළිවෙත හේතුවෙන් ජනාධිපතිවරයා විසින් අමාත්‍යවරයා ලෙස කටයුතු කළ කාලයේදී ප්‍රතිපත්ති ගරුක තත්ත්වයට පත් කළ සෞඛ්‍ය අමාත්‍යාංශය මේ වන විට අපකීර්තියට පත්ව ඇති බව රජයේ වෛද්‍ය නිලධාරීන්ගේ සංගමය සිය ලිපියේ දක්වා තිබේ.පවතින තත්ත්වය පිළිබඳ කඩිනමින් සාකච්ඡාවක් ලබා දෙන ලෙස එම සංගමය ජනාධිපතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=60613", "Category": null, "Parent URL": null}