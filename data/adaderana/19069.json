{"Source": "Adaderana", "Timestamp": "October 1, 2011 10:22 am", "Headline": "හෝමාගම වෙඩි තැබීමක් -මෝටර් රථ 2 ට හානි", "News Content": "හෝමාගම ප්‍රදේශයේ සිදුවූ වෙඩි තැබීමකින් මෝටර් රථ දෙකකට හානි සිදුව තිබේ. අද(01) අලුයම 2 .30 ට පමණ ප්‍රදේශයේ නිවසක් අසලට පැමිණ මෙම වෙඩි තැබීම සිදුකර ඇති බව පොලිසිය පැවසීය. හෝමාගම ප්‍රදේශයේ පදිංචි ගුරුවරයෙකුගේ නිවසේ නවතා තිබූ මෝටර් රථ දෙකක් මෙම වෙඩි තැබීමට ලක්ව ඇති බව සඳහන්ය. වෙඩි තැබීමෙන් කිසිවෙකුට හෝ අනතුරක් සිදුව නොමැති බව ද පොලිසිය පවසයි. වෙඩි තැබීම සිදුකළ පුද්ගලයින් අත්අඩංගුවට ගැනීම සඳහා පරීක්ෂණ ආරම්භ කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=19069", "Category": null, "Parent URL": null}