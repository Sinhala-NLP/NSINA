{"Source": "Adaderana", "Timestamp": "March 8, 2013 08:41 am", "Headline": "මාලිංගගේ වාර්තාව හෙට ක‍්‍රිකට් විධායක කමිටුවට", "News Content": "මාධ්‍යවේදීන් ඉදිරියේ හැසිරුණු අන්දම සම්බන්ධයෙන් ක‍්‍රිකට් ක‍්‍රීඩක ලසිත් මාලිංග පිළිබඳ පැවැත්වූ විනය කමිටු වාර්තාව හෙට (09) ශ‍්‍රී ලංකා ක‍්‍රිකට් ආයතනයේ විධායක කමිටුවට යොමු කිරීමට තීරණය කර තිබේ. ශ‍්‍රී ලංකා ක‍්‍රිකට් ආයතනයේ ප‍්‍රධාන විධායක අජිත් ජයසේකර මහතා විසින් ඒ පිළිබඳ වාර්තාව මේ වන විට ක‍්‍රිකට් ආයතනයේ ලේකම්වරයා වෙත යොමුකර ඇති බව වාර්තා වේ. එය හෙට දිනයේ විධායක කමිටුවට යොමු කිරීමෙන් පසු ඉදිරි ක‍්‍රියාමාර්ග පිළිබඳ තීරණය කිරීමට නියමිතය. පසුගිය 3 වැනිදා ශ‍්‍රී ලංකා ක‍්‍රිකට් ආයතන පරිශ‍්‍රයේ දී ලසිත් මාලිංග මාධ්‍ය හමුවේ සිදුකළ අශීලාචාර ප‍්‍රකාශ සම්බන්ධයෙන් විවිධ පාර්ශවවලින් දැඩි විවේචන එල්ල වී තිබිණි.", "URL": "https://sinhala.adaderana.lk/news.php?nid=32206", "Category": null, "Parent URL": null}