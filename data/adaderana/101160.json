{"Source": "Adaderana", "Timestamp": "December 22, 2018 07:05 pm", "Headline": "පිරිසිදු පාලනයක් බවට වූ සහතිකය තවමත් ජනතාවගෙන් ලැබී නෑ", "News Content": "නීති විරෝධී කටයුතු සහ අක්‍රමිකතාවන් පිළිබඳ කුමන අන්දමේ බලපෑම් එල්ල වුවද රාජ්‍ය නිලධාරීන් ඊට ඉඩ නොතැබිය යුතු බව ජනාධිපති මෛත්‍රීපාල සිරිසේන මහතා අවධාරණය කරයි. යහපාලනය යන වචනය අප කොතෙක් භාවිත කළද මෙරට රාජ්‍ය පාලනය පිරිසිදු පාලනයක් බවට වූ සහතිකය තවමත් අපට ජනතාවගෙන් ලැබී නොමැති බව ජනාධිපතිවරයා පවසන්නේය. ජනාධිපති ලේකම් කාර්යාලයේදී නව අමාත්‍යංශ ලේකම්වරුන් වෙත පත්වීම් ලිපි ප්‍රදානය කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර කළේය. රාජ්‍ය සම්පත් විනාශ කරමින් සහ ජනතා මුදල් සොරකම් කරමින් සිදුකරන වංචා, දූෂණ සැමදා රහසක්ව නොපවතින අතර එය කෙදිනක හෝ මහජනතාව හමුවේ අනාවරණය වන බවත් නියත වශයෙන්ම වැරදිකරුවන්ට දඩුවම් විදීමට සිදුවන බව ද ජනාධිපති මෛත්‍රීපාල සිරිසේන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=101160", "Category": null, "Parent URL": null}