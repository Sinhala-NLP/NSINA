{"Source": "Adaderana", "Timestamp": "February 13, 2017 02:07 pm", "Headline": "බලපත්‍ර නැතිව දැව ප්‍රවාහනය කළ 1ක් මාට්ටු", "News Content": "බලපත්‍ර නොමැතිව දැව තොගයක් ප්‍රවාහනය කරමින් සිටි පුද්ගලයෙකු මන්නාරම පුනරින් ප්‍රදේශයේ දී අත්අඩංගුවට ගෙන තිබේ.පොලීසියට ලද තොරතුරකට අනුව සිදු කළ වැටලීමක දී අදාළ පුද්ගලයා අත්අඩංගුවට ගත් බව පුනරීන් පොලීසිය පවසා තිබේ.එහි දී දහයියා ගෝනි යට සඟවා ප්‍රවාහනය කරමින් තිබූ විවිධ ප්‍රමාණයේ බුරුත දැව කඳන් 22 ක් ද පොලීසිය බාරයට ගෙන තිබේ.අත්අඩංගුවට ගෙන ඇත්තේ වව්නියාව ප්‍රදේශයේ පදිංචි 49 හැවිරිදි පුද්ගලයෙකි.ඔහු අද(13) කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69562", "Category": null, "Parent URL": null}