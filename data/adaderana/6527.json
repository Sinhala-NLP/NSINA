{"Source": "Adaderana", "Timestamp": "February 7, 2010 08:50 am", "Headline": "බලපිටියේ රිය අනතුරක්", "News Content": "බලපිටිය ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. අද අළුයම 1 . 30 ට පමණ සුඛෝපභෝගී බස් රථයක් තාප්පයක ගැටීමෙන් මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා ප්‍රකාශ කළේය. බස් රථයේ රියදුරුට නින්ද යාම හේතුවෙන් මෙම අනතුර සිදු වී ඇති බව ද පොලිසීය පවසයි. අනතුර සිදු වන අවස්ථාවේ මගීන් කිසිවෙක් නොසිටි බව ද වාර්තා වේ. මෙම අනතුර සම්බන්ධයෙන් බලපිටිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=6527", "Category": null, "Parent URL": null}