{"Source": "Adaderana", "Timestamp": "November 9, 2010 01:36 pm", "Headline": "උදුල්ට ඇප නෑ-ඇප දෙන්න බලයක් නෑ", "News Content": "අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු උදුල් ප්‍රේමරත්න මහතාට ඇප ලබාදීම කොළඹ මහේස්ත්‍රාත් අධිකරණය විසින් අද ප්‍රතික්ෂේප කරන ලදී. පසු ගිය දිනෙක උසස් අධ්‍යාපන අමාත්‍යංශයට අනවසරයෙන් ඇතුළු වී රජයේ දේපළ වලට අලාභ හානි සිදුකිරීම යන චෝදනාවට අදාළව අත්අඩංගුවට ගනු ලැබූ මොහු අද යළි අධිකරණයට ඉදිරිපත් කිරීමෙන් පසු මෙම තීරණය ලබා දී තිබේ. අද උදුල් ප්‍රේමරත්න මහතා වෙනුවෙන් පෙනී සිටි ගේ නීතිඥයින් අධිකරණය හමුවේ කරුණු දක්වමින් කියා සිටියේ සැකකරුට එරෙහිව ප්‍රමාණවත් සාක්ෂි නොමැති නිසා මෙම සැකකරුට ඇප ලබාදෙන ලෙසයි. එසේ වුවද මෙම සැකකරුට එරෙහිව නඩු පවරා ඇත්තේ පොදු දේපළ පනත යටතේ බැවින් සැකකරුට ඇප ලබාදීමට බලයක් මහේස්ත්‍රාත් අධිකරණයට නොමැති බව කොළඹ මහේස්ත්‍රාත් රශ්මි සිංගප්පුලී මහතා සඳහන් කළේය. එසේ හෙයින් මෙම සැකකරුට ඇප ලබාදිය නොහැකි බව මහේස්ත්‍රාත් වරයා අවධාරණය කර තිබේ.", "URL": "https://sinhala.adaderana.lk/news.php?nid=12031", "Category": null, "Parent URL": null}