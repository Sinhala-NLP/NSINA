{"Source": "Adaderana", "Timestamp": "April 19, 2016 09:22 am", "Headline": "ගලක් ඇඟට වැටී කම්කරුවෙක් මරුට", "News Content": "සමන්තුරය, මලයාඩි ප්‍රදේශයේ ගල්වළක සිදුවු අනතුරකින් පුද්ගලයෙකු මියගොස් තිබේ.ලොරි රථයකට ගල් පටවමින් සිටියදී එම ලොරි රථයේ තිබු ගලක් ශරීරය මතට වැටීමෙන් අදාළ පුද්ගලයා අනතුරට ලක්ව ඇති බව පොලීසිය සඳහන් කළේය.බරපතළ තුවාල ලැබු ඔහු සමන්තුරය රෝහලට ඇතුළත් කිරීමේ දී මියගොස් ඇත.මියගොස් ඇත්තේ සමන්තුරය ප්‍රදේශයේ පදිංචිව සිටි 50 හැවිරිදි අයෙකි.සිද්ධිය සම්බන්ධයෙන් සමන්තුරය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59300", "Category": null, "Parent URL": null}