{"Source": "Adaderana", "Timestamp": "August 10, 2011 02:56 pm", "Headline": "අමෙරිකානු ගුවන්යානා අනවසරෙන් ඇවිත් නෑ", "News Content": "අමෙරිකානු ගුවන්යානා කිහිපයක් ශ්‍රී ලංකා ගුවන් සීමාව උල්ලංඝණය කළ බවට පළ වූ වාර්තාවල කිසිදු සත්‍යතාවක් නොමැති බව සිවිල් ගුවන්සේවා අමාත්‍ය ප්‍රියංකර ජයරත්න මහතා පවසයි. අද පාර්ලිමේන්තුවේදී විශේෂ ප්‍රකාශයක් කරමින් අමාත්‍යවරයා මේ බව සඳහන් කළ බව අද දෙරණ පාර්ලිමේන්තු වාර්තාකරු කියා සිටියි. අමෙරිකානු නාවික හමුදාවට අයත් මෙම ගුවන්යානා ජාත්‍යන්තර ගුවන්සීමාවට පැමිණ ඇති බව තහවුරුවී ඇති බවත්,ජාත්‍යන්තර ගුවන් සීමාවට පැමිණීමට ඕනෑම රටක ගුවන් යානාවලට බාධාවක් නොමැති බවත් අමාත්‍යවරයා අවධාරණය කර තිබේ. එසේ වුවද මේ සම්බන්ධයෙන් කළ විමර්ශනවලට අනුව මෙම ගුවන්යානා ශ්‍රී ලංකා ගුවන් සීමාවට ඇතුළු වූ බවට පිළිගත හැකි කිසිදු සාක්ෂියක් නැතැයි සිවිල් ගුවන්සේවා අමාත්‍ය ප්‍රියංකර ජයරත්න මහතා වැඩිදුරටත් පෙන්වා දී ඇත.", "URL": "https://sinhala.adaderana.lk/news.php?nid=17979", "Category": null, "Parent URL": null}