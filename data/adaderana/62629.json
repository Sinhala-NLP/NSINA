{"Source": "Adaderana", "Timestamp": "August 1, 2016 08:41 am", "Headline": "විදේශ අමාත්‍යංශයට ඇසළ වීරකෝන්", "News Content": "විදේශ අමාත්‍යංශයේ නව ලේකම්වරයා ලෙස ඇසළ විරකෝන් මහතා අද දිනයේ වැඩ බාරගැනීමට නියමිතව තිබේ.හිටපු විදේශ අමාත්‍යංශ ලේකම් චිත්‍රාංගනී වාගීෂ්වර මහත්මිය ඉන්දියාවේ නව දිල්ලි නුවර මහකොමසාරිස් ධුරයේ වැඩ බාරගැනීමට නියමිත බව වාර්තා වේ.වසරකට ආසන්න කාලයක් ඉන්දියාවේ නවදිල්ලි නුවර ශ්‍රී ලංකා මහකොමසාරිස්වරයා ලෙස කටයුතු කළ ඇසළ වීරකෝන් මහතා මෙරට තානාපති සේවයේ නිරතව සිටින ජෙෂ්ඨතම නිළධාරියෙකු වේ.1988 වසරේදී විදේශ සේවයට එක්ව ඇති ඇසළ වීරකෝන් මහතා මීට පෙර කැනඩාවේ ශ්‍රී ලංකා මහ කොසාරිස් ධුරය ඇතුළු විදේශ රටවල් රැසක සේවය කර තිබේ.", "URL": "https://sinhala.adaderana.lk/news.php?nid=62629", "Category": null, "Parent URL": null}