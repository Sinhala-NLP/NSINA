{"Source": "Adaderana", "Timestamp": "July 26, 2013 10:28 pm", "Headline": " දකුණු අප්‍රිකාවට ජය", "News Content": "සංචාරක දකුණු අප්‍රිකාව සහ ශ්‍රී ලංකා කණ්ඩායම අතර තුන්වන එක්දින ක්‍රිකට් තරඟයෙන් ලකුණු 56 න් ජයග්‍රහණය කිරීමට දකුණු අප්‍රිකානු කණ්ඩායම සමත්වී තිබේ. පළමුව පන්දුවට පහරදුන් දකුණු අප්‍රිකානු කණ්ඩායම නියමිත පන්දුවාර 50 අවසානයේ කඩුලු 7 ට ලකුණු 223 ක් ලබාගන්නා ලදී. අද(26) මහනුවර පල්ලෙකැලේ ක්‍රීඩාංගණයේදී පැවැත්වෙන මෙම තරඟයේදී පන්දු 72 ට මුහුණදෙමින් ලකුණු 85 ක් රැස්කිරීමට මිලර් සමත්විය. පන්දුයැවීමේදී අජන්ත මෙන්ඩිස් ලකුණු 35 ට කඩුලු 3 ක් දවා ගැනීම විශේෂත්වයක් විය. කෙසේ වෙතත් අනතුරුව පිටියට පිවිසි ශ්‍රී ලංකා කණ්ඩායමට පන්දුවාර 43 යි පන්දු 2 ක් තුළ සියලුම දෙනා දැවී ලබාගත හැකිවූයේ ලකුණු 167 ක් පමණි. ඒ අනුව මෙම තරඟයේ ජය දකුණු අප්‍රිකාව විසින් හිමිකරගන්නා ලදී.", "URL": "https://sinhala.adaderana.lk/news.php?nid=36128", "Category": null, "Parent URL": null}