{"Source": "Adaderana", "Timestamp": "April 9, 2019 09:22 am", "Headline": "ජීව අත්බෝම්බයක් සහ තියුණු ආයුධ සමඟ අයෙක් අත්අඩංගුවට", "News Content": "ජීව අත්බෝම්බයක් සහ තියුණු ආයුධ ළඟ තබාගෙන සිටි පුද්ගලයෙකු එරාවූර් අයියන්කේනී ප්‍රදේශයේ දී අත්අඩංගුවට ගෙන ඇත. මඩකලපුව කොට්ඨාශ බුද්ධි නිලධාරින් විසින් සිදුකළ වැටලීමකදී සැකකරු අත්අඩංගුවට ගෙන ඇති බව සදහන් වේ. එහිදි ඔහු සතුව තිබී විදෙස් රටක නිෂ්පාදිත ජීව අත්බෝම්බයක් සහ කඩු දෙකක් සොයාගෙන තිබේ. සැකකරු 21 හැවිරිදි අයියන්කේනී ප්‍රදේශයේ පදිංචිකරුවෙකු වන අතර ඔහු අද (09) එරාවූර් මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=107668", "Category": null, "Parent URL": null}