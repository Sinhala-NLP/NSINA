{"Source": "Adaderana", "Timestamp": "April 17, 2011 03:15 pm", "Headline": "නැගෙනහිර සරසවිය 19 දා යළි ඇරෙයි", "News Content": "පසුගියදා තාවකාලිකව වසාදැමුණු නැගෙනහිර විශ්ව විද්‍යාලය අනිද්දා(19)දින යළි විවෘත කරන බව විශ්ව විද්‍යාලයීය ලේඛකාධිකාරී මණික්කවාසහර් තයාබරන් මහතා පවසයි. විශ්ව විද්‍යාල සිසුන් හා පොලීසිය අතර ඇතිවූ ගැටුමක් දුරදිග යාම හේතුවෙන් නැගෙනහිර විශ්ව විද්‍යාලය තාවකාලිකව වසා දමා තිබුණි. ‍ විශ්ව විද්‍යාලය තුළ ස්ථාපිත කොට ඇති පොලිස් මුරපොළ ඉවත් කරන ලෙස ඉල්ලා විශ්ව විද්‍යාල සිසුන් විසින් උද්ඝෝෂණය ව්‍යාපාරයක්ද ගෙන ගිය අතර ඒ පිළිබඳ තීරණයක් නොමැතිවම විශ්ව විද්‍යාලය වසාදැමීමට එහි පාලනාධිකාරිය විසින් තීරණය කර තිබිණි. පොලිස් මුරපොළ ඉවත් කිරීම හෝ නොකිරීම පිළිබඳ මේ වනතුරුත් අවසන් තීරණයක් ගෙන නොමැති වුවද,19 දින විශ්ව විද්‍යාලය විවෘත කරන්නට තීරණය කර ඇති බව මණික්කවාසහර් තයාබරන් මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=15523", "Category": null, "Parent URL": null}