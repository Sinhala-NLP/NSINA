{"Source": "Adaderana", "Timestamp": "May 25, 2015 02:25 pm", "Headline": "මරදානේ ගින්නක් - තිදෙනෙක් මරුට!", "News Content": "මරදාන එළිෆිනිස්ටන් රඟහල අසළ ගොඩනැඟිල්ලක හදිසියේ ගින්නක් හටගෙන ඇති අතර එම ගින්නට මැදිවූ තිදෙනෙකු ජීවිතක්ෂයට පත්ව තිබේ.මීට පෙරාතුව වාර්තාවූයේ ගින්නෙන් තිදෙනෙකු බේරාගත් බව වුවද රෝහලට ඇතුළත් කරනවිටත් එයින් දෙදෙනෙකු ජීවිතක්ෂයට පත්ව ඇති බව රෝහල් ආරංචි මාර්ග පවසයි.මේ පිළිබඳව අද දෙරණ කළ විමසීමකදී පොලිස් මාධ්‍ය ප්‍රකාශක කාර්යාලය නිවේදනය කර සිටියේ ගින්නට මැදිවූ තවත් අයෙකු බේරාගැනීමට මේවන විටත් උත්සාහ දරමින් සිටින බවයි.ගිනි නිවන රථ 8ක් තාමත් ගින්න මැඩපත්වමින් සිටින බවත්, මේවන විට ගින්න මුළුමනින්ම පාහේ පාලනය කර ඇති බවත් කොළඹ මහනගර සභාවේ ගිනි නිවන ඒකකය සඳහන් කරයි.ගොඩනැඟිල්ලේ හෝටලයක පළමුව ගින්න හටගෙන අනතුරුව අසළ තවත් කඩකාමරයක් දක්වාද ගින්න පැතිරී තිබේ.", "URL": "https://sinhala.adaderana.lk/news.php?nid=51562", "Category": null, "Parent URL": null}