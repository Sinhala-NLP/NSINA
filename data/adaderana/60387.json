{"Source": "Adaderana", "Timestamp": "May 22, 2016 01:08 pm", "Headline": " ආපදා කළමනාකරණ කමිටු පිහිටුවීමට පියවර ", "News Content": "ආපදා තත්ත්වයට ලක්ව ඇති සියලුම ප්‍රාදේශීය ලේකම් කොට්ඨාස අවරණය වන පරිදි ආපදා කළමනාකරණ කමිටු පිහිටුවීමට පියවර ගෙන ඇති බව ස්වදේශ කටයුතු අමාත්‍යාංශය පවසයි.ඒ අනුව ආපදා තත්ත්වය පිළිබදව දෛනික වාර්තා එම කමිටු මගින් ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා වෙත ලබාදීමට නියමිත බව සඳහන්ය.ප්‍රාදේශීය ලේකම් කාර්යාල ඒකාබද්ධව පිහිටුවනු ලබන මෙම හදිසි ආපදා කළමනාකරණ කමිටු ආපදාවට පත් පුද්ගලයින්ගේ ජන ජිවිතය යථා තත්ත්වයට පත්වන තුරු ක්‍රියාත්මක කිරීමට නියමිත බව ස්වදේශ කටයුතු අමාත්‍යංශය නිවේදනය කළේය.ආපදාවට ලක් වූ දිස්ත්‍රික්කවලට අවශ්‍ය සහයන සැළසීම සඳහා සහය වන ලෙස ආපදාවට පත් නොවූ දිස්ත්‍රික්කවල දිස්ත්‍රික් ලේකම්වරුන්ට උපදෙස් දී තිබේ.ඒ අනුව එම දිස්ත්‍රික්කවලින් එක්රැස් කරන ද්‍රව්‍යමය ආධාර ඉදිරි දින කිහිපයේදී ස්වදේශ කටයුතු අමාත්‍යාංශයේ මැදිහත්වීමෙන් අවශ්‍ය ප්‍රදේශවලට බෙදාහැරීමට නියමිතය.", "URL": "https://sinhala.adaderana.lk/news.php?nid=60387", "Category": null, "Parent URL": null}