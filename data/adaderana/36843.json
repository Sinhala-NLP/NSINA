{"Source": "Adaderana", "Timestamp": "August 23, 2013 12:19 pm", "Headline": "මැතිවරණයට හමුදාව යොදා ගැනීම ගැන තොරතුරු නෑ ", "News Content": "උතුරු මැතිවරණයේ දී යුද හමුදාවේ මැදිහත් වීමක් පවතින බවට තොරතුරු ලැබී නොමැති බව මැතිවරණ කොමසාරිස් මහින්ද දේශප්‍රිය මහතා පවසයි. ඔහු පෙන්වා දෙන්නේ කිසිදු ආකාරයකට මැතිවරණය හා සම්බන්ධ කටයුතු සඳහා හමුදාව සම්බන්ධ කරගැනීම සිදුවන්නේ තමා පොලිස්පතිවරයාගෙන් ඉල්ලීමක් කළ හොත් පමණක් බවයි. වව්නියාව දිස්ත්‍රික් ලේකම් කාර්යාලයේ පැවති සාකච්ඡාවකදී මැතිවරණ කොමසාරිස්වරයා මේ පිළිබඳ අදහස් පළ කළේය. එහිදි වැඩිදුරටත් අදහස් දැක්වු මැතිවරණ කොමසාරිස් මහින්ද දේශප්‍රිය මහතා ප්‍රකාශ කළේ මෙවර මැතිවරණය නිදහස් හා සාධාරණව පැවැත්වීම සඳහා අවශ්‍ය කටයුතු සම්පාදනය කර ඇති බවයි.", "URL": "https://sinhala.adaderana.lk/news.php?nid=36843", "Category": null, "Parent URL": null}