{"Source": "Adaderana", "Timestamp": "December 30, 2017 04:03 pm", "Headline": "ගුවන් ප්‍රහාරයෙන් කාන්තාවක් 10 ක් මරුට", "News Content": "සෞදි අරාබිය විසින් එල්ල කරන ලද ගුවන් ප්‍රහාර හේතුවෙන් යේමනයේ කාන්තාවන් 10 දෙනෙකු මියගොස් තිබේ. යේමනයේ බටහිර ප්‍රදේශයේ වෙරළ තීරයක් ආසන්නව පිහිටි ගොවිපලකට ගුවන් ප්‍රහාර එල්ල කර ඇති බවයි විදෙස් මාධ්‍ය වාර්තා කළේය. වසර ගණනාවක සිට සෞදි අරාබිය විසින් යේමනයට ගුවන් ප්රමහාර එල්ල කිරිම සිදු කරන අතර ඒ හේතුවෙන් පුද්ගලයින් 13,600ක් පමණ මියගොස් ඇති බව සඳහන්ය. තවත් 40,000ක පමණ පිරිසක් තුවාල ලබා ඇති අතර මිලියන 3කට අධික පිරිසක් අවතැන්ව ඇති බවයි විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=82265", "Category": null, "Parent URL": null}