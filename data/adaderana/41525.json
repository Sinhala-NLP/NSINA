{"Source": "Adaderana", "Timestamp": "March 4, 2014 10:53 am", "Headline": "ලොව වටිනාම නගරය සිංගප්පූරුවයි", "News Content": "ලොව වටිනාම නගරය සිංගප්පුරුව බවට අනාවරණය වී තිබේ. රටවල ජීවන වියදම් දර්ශක සම්බන්ධයෙන් ආර්ථික විශ්ලේෂකයින් පිරිසක් සිදුකළ සමීක්ෂණයකදී මෙය අනාවරණය වී ඇති බව විදෙස් මාධ්‍ය වාර්තා කරන්නේය. ලොව පුරා නගර 131ක් යොදා ගනිමින් සිදුකළ සමීක්ෂණයේ දී මෙලෙස සිංගප්පූරුව ප්‍රථම ස්ථානයට පත්ව ඇත. එමෙන්ම සිංගප්පූරුව ලොව මිල අධිකම ඇඳුම් පැළඳුම් සහිත රට බවට ද එම සමීක්ෂණයේ දී හෙළි වී ඇති බව සඳහන්ය. ලොව වටිනාම රටවල් අතර දෙවන ස්ථානය ප්‍රංශයේ පැරිස් නුවරටත්, තෙවන ස්ථානය නෝර්වේ රාජ්‍යයේ ඔස්ලෝ නුවරටත් සිව්වන ස්ථානය ස්විට්සර්ලන්තයේ සුරිච් නුවරටත්, පස්වන ස්ථානය ඔස්ට්‍රේලියාවේ සිඩ්නි නුවරටත් හිමිව ඇත.", "URL": "https://sinhala.adaderana.lk/news.php?nid=41525", "Category": null, "Parent URL": null}