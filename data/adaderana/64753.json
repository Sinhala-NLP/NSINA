{"Source": "Adaderana", "Timestamp": "October 6, 2016 07:47 am", "Headline": "මූන් වෙනුවට ගුටෙර්ස් එයි", "News Content": "එක්සත් ජාතීන්ගේ සංවිධානයේ මහලේකම් ලෙස හිටපු පෘතුගාල අග්‍රාමාත්‍යවරයෙකු වන අන්තෝනියෝ ගුටෙර්ස් පත්වීමට නියමිත බව විදෙස් පුවත් වාර්තා පෙන්වාදෙයි.බෑන්කී මූන්ගෙන් පුරප්පාඩු වන තනතුරට ගුටෙර්ස්ගේ පත්කිරීමට එක්සත් ජාතීන්ගේ ආරක්ෂක මණ්ඩලය විසින් එකඟතාව පළකරනු ඇති බවත්,ඒ අනුව ඉදිරි වසරේ සිට නව මහලේකම්වරයා ලෙස ඔහු ක්‍රියා කරනු ඇති බවත් සඳහන්ය.කෙසේ වෙතත් අද දිනයේ ගුටෙර්ස්ගේ පත්කිරීට එකඟතාව විමසීම සඳහා ඡන්දයක් පවත්වනු ලබන බවත්,15 දෙනෙකුගෙන් යුතු ආරක්ෂක මණ්ඩලයේ 14 දෙනෙකුම ඔහු පිටුපස සිටින බව එහි රුසියානු නියෝජිත විටලි චූර්කින් පවසා තිබේ.67 හැවිරිදි ඇන්ටෝනියෝ ගුටේරස් එක්සත් ජාතීන්ගේ සංවිධානයේ සරණාගත ඒජන්සි කාර්යාලයේ ප්‍රධානියා ලෙස වසර 10ක පමණ කාලයක් සේවය කර තිබේ.", "URL": "https://sinhala.adaderana.lk/news.php?nid=64753", "Category": null, "Parent URL": null}