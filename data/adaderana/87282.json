{"Source": "Adaderana", "Timestamp": "April 11, 2018 11:22 am", "Headline": "නායකත්ව පුහුණුවේදී මියගිය විදුහල්පතිනියගේ මරණ සහතිකය පවා තාමත් ලැබිලා නෑ", "News Content": "‍නායකත්ව පුහුණු වැඩසහටහනක් අතරතුර සිදුවූ අනතුරකින් මියගිය හම්බන්තොට සුචී ජාතික පාසලේ විදුහල්පතිනියගේ මරණ සහතිකය පවා මේ වන තෙක් ලබාගත නොහැකි තත්ත්වයක් උදා වී තිබේ. මියගිය විදුහල්පතිනියගේ ස්වාමිපුරුෂයා වන තිලකරත්න අබේසිංහ මහතා පවසන්නේ අධ්‍යාපන අමාත්‍යවරයා ඇතුළු අමාත්‍යංශයේ කිසිදු බලධාරියෙකු මේ පිළිබඳව අවධානය යොමු නොකරන බවයි. මේ හේතුවෙන් තමන් ඇතුළු දරුවන් දැඩි දුෂ්කරතාවට පත්ව සිටින බව තිලකරත්න අබේසිංහ මහතා පැවසීය. කුරුණෑගල, වාරියපොල වයඹ නායකත්ව පුහුණු කඳවුරේ පැවති වැඩසටහනකදී හදිසි අනතුරකට ලක්වීමෙන් හම්බන්තොට සුචී ජාතික පාසලේ විදුහල්පතිනිය ලෙස කටයුතු කළ රෝහිණී කුමාරි අතපත්තු මහත්මිය පසුගිය පෙබරවාරි මස 17 වනදා මියගියේය. මෙම මරණය සම්බන්ධයෙන් නිසි පරීක්ෂණයක් සිදු නොකර ඊට වගකිවයුත්තන් ආරක්ෂා කිරීමට අධ්‍යාපනඅමාත්‍යංශ්‍ය පියවර ගනිමින් සිටින බවට ලංකා ගුරු සේවා සංගමයේ ප්‍රධාන ලේකම් ජෝසප් ස්ටාර්ලින් මහතා පවසසි.", "URL": "https://sinhala.adaderana.lk/news.php?nid=87282", "Category": null, "Parent URL": null}