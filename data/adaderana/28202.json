{"Source": "Adaderana", "Timestamp": "October 11, 2012 12:11 pm", "Headline": "හිංසාකාරී ලෙස එළුවන් ඇද්ද 2 ක් දැලේ", "News Content": "බලපත්‍ර නොමැතිව හිංසාකාරී අයුරින් එළුවන් ප්‍රවාහනය කරමින් සිටි පුද්ගලයන් දෙදෙනෙකු තලවකැලේ, ළිඳුල ප්‍රදේශයේ දී අත්අඩංගුවට ගෙන තිබේ. කුඩා වෑන් රථයක් යොදා ගනිමින් එළුවන් 28 දෙනෙකු සැකකරුවන් විසින් ප්‍රවාහනය කරමින් සිටි බව ළිඳුල පොලීසිය සඳහන් කළේය. සැකකරුවන් විසින් දීර්ඝ කාලයක් තිස්සේ ළිඳුල ප්‍රදේශයේ සිට කොළඹට එළුවන් ප්‍රවාහනය කිරීමේ මෙම ජාවාරම සිදුකර ඇති බවට අනාවරණය වී තිබේ. අත්අඩංගුවට ගත් සැකකරුවන් අද (11) හැටන් දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28202", "Category": null, "Parent URL": null}