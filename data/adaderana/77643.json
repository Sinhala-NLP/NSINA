{"Source": "Adaderana", "Timestamp": "September 17, 2017 11:53 am", "Headline": "විදුලි බල වෘත්තීය සමිති අතර විශේෂ සාකච්ඡාවක්", "News Content": "ක්‍රියාත්මක කර ඇති වැඩ වර්ජනය සම්බන්ධයෙන් විශේෂ සාකච්ඡාවක් මේ වන විට විදුලි බල වෘත්තීය සමිති අතර පැවැත්වෙයි.ඉල්ලීම් කිහිපයක් මුල් කරගනිමින් විදුලි සේවකයින් පසුගිය 13 වන දින දහවල් සිට වැඩවර්ජනයක් අරම්භ කරනු ලැබීය.බලධාරීන් සමඟ පැවති සාකච්ඡා අසාර්ථක වීම හේතුවෙන් අඛණ්ඩව මේ වන විටත් වැඩවර්ජනය ක්‍රියාත්මක කර තිබේ.වැඩවර්ජනයේ ඉදිරි කටයුතු සම්බන්ධයෙන් විදුලි වෘත්තීය සමිති මේ වන විට තීරණාත්මක සාකච්ඡාවක නිරත වී සිටින බව වාර්තා වෙයි.මේ අතර දිවයිනේ විදුලි සැපයුමට බාධා සිදුකරන පුද්ගලයින් සම්බන්ධයෙන් නීතිමය පියවර ගැනීමට පොලීසිය සමඟ එක්ව කටයුතු කරමින් සිටින බව විදුලිබල හා පුනර්ජනනීය බලශක්ති අමාත්‍යංශයේ මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=77643", "Category": null, "Parent URL": null}