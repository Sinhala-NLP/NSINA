{"Source": "Adaderana", "Timestamp": "April 21, 2016 10:13 am", "Headline": "බඹර ප්‍රහාරයකින් මරුදකියි", "News Content": "ඇල්ල, නහවිලවත්ත ප්‍රදේශයේදී පුද්ගලයෙකු බඹර ප්‍රහාරයකට ලක්ව මියගොස් තිබේ.තේ දළු නෙළමින් සිටි අදාළ පුද්ගලයා බඹර ප්‍රහාරයට ලක්ව වැටී සිටියදී සොයාගෙන ඇති අතර පසුව ඔහු දෙමෝදර රෝහලට ඇතුළත් කිරීමේදී මියගොස් ඇති බව පොලීසිය පැවසුවේය.අදාළ පුද්ගලයා රැගෙනඒමට එම ස්ථානයට ගිය, අදාළ පුද්ගලයාගේ බිරිඳටද බඹරුන් දෂ්ට කර ඇති අතර ඇයද දෙමෝදර රෝහලට ඇතුළත් කර තිබේ.මියගොස් ඇත්තේ නහවිලවත්ත, බල්ලකොටුව ප්‍රදේශයේ පදිංචිව සිටි 47 හැවිරිදි පුද්ගලයෙකි.මෘත ශරීරය දෙමෝදර රෝහලේ තැන්පත් කර ඇති අතර පශ්චාත් මරණ පරීක්ෂණය අද දින සිදුකිරීමට නියමිතය.", "URL": "https://sinhala.adaderana.lk/news.php?nid=59381", "Category": null, "Parent URL": null}