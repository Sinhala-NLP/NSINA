{"Source": "Adaderana", "Timestamp": "September 19, 2017 11:54 am", "Headline": "ජනපති එක්ක යන්න ෆොන්සේකාට වීසා නැති වෙයි", "News Content": "එක්සත් ජාතීන්ගේ මහා මණ්ඩල සැසියට සහභාගී වීමට ජනාධිපතිවරයා සමග ඇමෙරිකාව බලා යාමට සූදානම් වුවද තමාට වීසා නොලැබුණු බව ප්‍රාදේශීය සංවර්ධන ඇමැති ෆීල්ඩ් මාෂල් සරත් ෆොන්සේකා පැවසීය. ඊයේ (18) සවස කැලණියේ පැවැති උත්සවයකට සහභාගී වී පිටත්ව යමින් සිටියදී මාධ්‍යයට අදහස් දක්වමින් ඔහු මේ බව කියා සිටියේය. එක්සත් ජාතීන්ගේ මහා මණ්ඩල සැසිවාරයට සහභාගී වීම සදහා විදේශ ඇමැති තිලක් මාරපන, නියෝජ්‍ය ඇමැතිවරුන් කිහිප දෙනකු මෙන්ම තමාවද ජනාධිපතිවරයා තෝරාගෙන සිටි බව හෙතෙම පැවැසීය. ලක්ෂ දෙකක් වන හමුදාවෙන් හත් අට දෙනෙකු කළ යුද අපරාධ නිසා තමාටත්, රටටත්, සමස්ත හමුදාවටත් අපකීර්තියක් සිදුවන බව පැවැසූ ඔහු අද වීසා ලැබුණොත් අද රෑම ඇමෙරිකාව බලා පිටත්ව යන බව පැවැසීය.", "URL": "https://sinhala.adaderana.lk/news.php?nid=77740", "Category": null, "Parent URL": null}