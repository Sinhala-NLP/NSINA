{"Source": "Adaderana", "Timestamp": "August 6, 2016 09:32 am", "Headline": "ශ්‍රීලනිප - එජාප දීගය මම අනුමත කරන්නේ නෑ", "News Content": "තනතුරු වරප්‍රසාද වෙනුවෙන් තම ප්‍රතිපත්ති පාවා නොදෙන බව කුමාර වෙල්ගම මන්ත්‍රීවරයා පවසයි.ශ්‍රී ලංකා නිදහස් පක්ෂය ප්‍රමුඛ එක්සත් ජනතා නිදහස් සන්ධානය එක්සත් ජාතික පක්ෂය සමග සන්ධාන ගතවීම තමන් කිසිසේත් අනුමත නොකරන බව මන්ත්‍රීවරයා කියයි.මතුගම ප්‍රදේශයේ පැවැති උත්සවයක් අමතමින් කුමාර වෙල්ගම මන්ත්‍රීවරයා මේ බව කියා සිටියේය.කෙසේ වෙතත් ලක්ෂ්මන් යාපා අබේවර්ධන රාජ්‍ය අමාත්‍යවරයා පවසන්නේ නිදහස් පක්ෂයේ සියලු පාර්ශව ඒකරාශිකර ගනිමින් ඉදිරියට යෑම පක්ෂ නායකත්වයේ අපේක්ෂාව බවයි.කොළඹ පැවැති මාධ්‍ය හමුවකදී මාධ්‍යවේදියෙකු කළ විමසීමකට ප්‍රතිචාර දක්වමින් රාජ්‍ය අමාත්‍යවරයා මේ බව පැවසුවේය.", "URL": "https://sinhala.adaderana.lk/news.php?nid=62803", "Category": null, "Parent URL": null}