{"Source": "Adaderana", "Timestamp": "January 5, 2018 10:06 pm", "Headline": "හෙරොයින් තොගයක් සමඟ සැකකරුවන් 2 ක් පොලිස් දැලේ", "News Content": "කුලියාපිටිය වස්සාවුල්ල ප‍්‍රදේශයේදී හෙරොයින් කිලෝ 1 හා ග‍්‍රෑම් 503ක් යතුරුපැදියකින් ප‍්‍රවාහනය කරමින් සිටි දෙදෙනෙකු පොලිස් මත්ද්‍රව්‍ය නාෂක කොට්ඨාසයේ නිළධාරීන් පිරිසක් විසින් අත්අඩංගුවට ගෙන තිබේ. එලෙස අත්අඩංගුවට ගැනුණේ ඉලුක්හේන වස්සාවුල්ල ලිපිනයේ හා ගලහිටියාව ප‍්‍රදේශයේ පදිංචි දෙදෙනෙකි. අත්අඩංගුවට ගන්නාවිටත් අදාළ යතුරුපැදියේ බහාලූමේ දමා තිබියදී අදාළ හොරායින් තොගය පොලිස් බාරයට ගැනීමට හැකිව ඇත. සැකකරුවන් මත්ද්‍රව්‍ය නාෂක කොට්ඨාසයේ නිළධාරීන් විසින් අදාළ මහා පරිමාන හෙරොයින් තොගයද සමගින් කුලියාපිටිය අධිකරණයට ඉදිරිපත් කළ අතර එහිදී එළැඹෙන 11 දක්වා රඳවාගැනීමට මහේස්ත‍්‍රාත් රුවන් ධම්මික දිසානායක මහතා රැදවුම් නියෝගයක් නිකුත් කළේය. මේ මස 11 වැනි දින එම නඩුව නැවත කැඳවීමට නියමිතව ඇත.", "URL": "https://sinhala.adaderana.lk/news.php?nid=82564", "Category": null, "Parent URL": null}