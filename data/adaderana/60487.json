{"Source": "Adaderana", "Timestamp": "May 25, 2016 05:57 pm", "Headline": "ගංවතුර ඇවිත් පණිවිඩයක් කියාදුන්නා", "News Content": "සංහිඳියාව යැයි කියමින් ආණ්ඩුව මෙවර විජයග්‍රහණයේ සැමරුම නොකළ බවත්, ගංවතුරක් ඇවිත් ආණ්ඩුවට කියාදුන්නේ එම පණිවිඩය විය හැකි බවත්, පා.ම විමල් වීරවංශ මහතා පවසයි.ඒකාබද්ධ විපක්ෂය අද (25) කැඳවූ මාධ්‍ය හමුවකදී ඒ මහතා මේ බව කියා සිටි අතර රණවිරුවන්ට ගරහන කාලයක් බවට මෙය පත්ව ඇති බවද ඔහු පෙන්වාදුන්නේය.විජයග්‍රහණයේ සැමරුම යෙදී තිබුණු පසුගිය 19 වැනිදා ආණ්ඩුව එය සැමරීමෙන් වැළකී සිටි බවත්, ගංවතුර ඇවිදින් ආණ්ඩුවට කියා දුන්නේ එම පණිවිඩයදැයි මිනිසුන් කියන බවත්, මන්ත්‍රීවරයා පැවසීය.නැගෙනහිර මහඇමතිවරයා පසුව විසඳාගත යුතු ප්‍රශ්නයක් අමෙරිකානු තානාපතිවරයා පවා ළඟ සිටියදී “වලං කඩයට පැන්න ගොනා වගේ” කටයුතු කළ බවත්, මේ ආකාරයට රණවිරුවන්ට ගැරහීමට ඉඩදිය නොහැකි බවත්, ඒ මහතා අවධාරණය කළේය.", "URL": "https://sinhala.adaderana.lk/news.php?nid=60487", "Category": null, "Parent URL": null}