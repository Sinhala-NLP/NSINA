{"Source": "Adaderana", "Timestamp": "September 29, 2010 03:17 pm", "Headline": "නුවරඑළිය අවදානම්-පවුල් 8 ක් ඉවත්කරයි", "News Content": "කොත්මලේ ප්‍රාදේශීය ලේකම් කොට්ඨාශයට අයත් වැවන්ඩන් කඳුකර ප්‍රදේශයේ ගල් පෙරළීයාමේ තත්ත්වයක් හේතුවෙන් පවුල් 8 ක් සිය නිවාසවලින් ඉවත් කර තිබේ. අද දහවල් කාලය වන විට ගල් පෙරලීයා‍මේ තත්ත්වය තරමක් උග්‍ර වූ බැවින් මෙම පිරිස ඉවත් කිරීමට උපදෙස් දුන් බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා පවසයි. අදාළ පවුල්වෙත අවශ්‍ය පිසූ ආහාර හා වියළි සලාක ලබාදීමට කටයුතු කර ඇති බව ද කුමාරසිරි මහතා කියා සිටියේය. අයහපත් කාලගුණයත් සමග නුවරඑළිය ප්‍රදේශයේ මාර්ග අවට ඉවුරු කඩා වැටීමේ අවදානමක් ද පවතින බැවින් රථවාහන ධාව‍නයේ දී සැලකිලිමත් වන ලෙස ද දිස්ත්‍රික් ලේකම්වරයා වැඩිදුරටත් ඉල්ලීමක් කරයි.", "URL": "https://sinhala.adaderana.lk/news.php?nid=11175", "Category": null, "Parent URL": null}