{"Source": "Adaderana", "Timestamp": "June 19, 2011 09:42 am", "Headline": "ජාතික වනෝද්‍යානයේ දඩයමේ ගිහින්- 4 ක් අත්අඩංගුවේ", "News Content": "මාදුරු ඔය ජාතික වනෝද්‍යානයේ සතුන් දඩයමේ ගිය පුද්ගලයින් සිව් දෙනෙකු වනජීවී නිලධාරීන් විසින් අත්අඩංගුවට ගෙන තිබේ. අරලගංවිල , වෙහෙරගල වනජීවී කාර්යාලයේ නිලධාරීන් විසින් ඊයේ පස්වරුවේ මොවුන් අත්අඩංගුවට ගෙන ඇති බව සඳහන්වේ. අත්අඩංගුවට ගත් සැකකරුවන් සතුව තිබී මෙරට නිෂ්පාදිත ගිනිඅවියක් ද සොයා ගෙන තිබේ. අරලගංවිල වෙහෙරගල වනජීවී කාර්යාලයේ අඩවි වන ආරක්ෂක කේ.එම්.එච්.එස් කුමාර මහතා ප්‍රකාශ කර සිටියේ අත්අඩංගුවට ගත් සැකකරුවන් අද දින දෙහිඅත්තකණ්ඩිය මහේස්ත්‍රාත්වරයා වෙත ඉදිරිපත් කරන බවයි.", "URL": "https://sinhala.adaderana.lk/news.php?nid=16855", "Category": null, "Parent URL": null}