{"Source": "Adaderana", "Timestamp": "June 25, 2012 08:29 am", "Headline": "ව්‍යාජ යූරෝ මුදල් නෝට්ටු තොගයක් සමඟ  අයෙකු අත්අඩංගුවට", "News Content": "ව්‍යාජ යූරෝ මුදල් නෝට්ටු තොගයක් සමඟ සැකකරුවෙකු නාරම්මල ප්‍රදේශයේ දී අත්අඩංගුවට ගෙන ති‍බේ. අදාළ සැකකරු නාරම්මල නගරයේ රන් භාණ්ඩ අළෙවිසැලකට ව්‍යාජ යූරෝ 100 මුදල් නෝට්ටුවක් ලබා දී රන් භාණ්ඩ ලබා ගැනීමට උත්සහ කිරීමේ දී අත්අඩංගුවට ගත් බව පොලිසිය සඳහන් කරයි. සැකකරු සම්බන්ධයෙන් සිදුකළ වැඩිදුර විමර්ශන වලදී මොහු ළඟ තිබී ව්‍යාජ යූරෝ මුදල් නෝට්ටු 21 ක් සොයා ගෙන ඇති බව වැඩ බලන පොලිස් මාධ්‍ය ප්‍රකාශක පොලිස් අධිකාරි සජීව මැදවත්ත මහතා සඳහන් කළේය. සැකකරු වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවේ ව්‍යාජ ‍මුදල් නෝට්ටු අංශයට භාර දී තිබේ.", "URL": "https://sinhala.adaderana.lk/news.php?nid=25294", "Category": null, "Parent URL": null}