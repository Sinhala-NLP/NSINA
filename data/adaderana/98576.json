{"Source": "Adaderana", "Timestamp": "November 2, 2018 07:17 am", "Headline": "අජිත්ගේ චෝදනා ආරක්ෂක ලේකම් ප්‍රතික්ෂේප කරයි", "News Content": "රනිල් වික්‍රමසිංහ මහතා අරලියගහ මන්දීරයෙන් නෙරපා හැරීම සඳහා සැලසුම් කරන බවට පාර්ලිමේන්තු මන්ත්‍රී අජිත් පී පෙරේරා මහතා සිදු කරන චෝදනා තරයේ ප්‍රතික්ෂේප කරන බව ආරක්ෂක ලේකම් හේමසිරි ප්‍රනාන්දු මහතා පවසයි. ඊයේ(01) පැවැති මාධ්‍ය හමුවකදී මන්ත්‍රීවරයා ප්‍රකාශ කළේ කොල්ලුපිටිය පොලිස් ස්ථානාධිපතිවරයා සමග ආරක්ෂක ලේකම්වරයා මේ සම්බන්ධයෙන් සාකච්ඡා පවත්වා ඇති බවයි. මේ පිළිබඳ අද දෙරණ කළ විමසීමදී ආරක්ෂක ලේකම් හේමසිරි ප්‍රනාන්දු මහතා සඳහන් කළේ තමා එවැනි සාකච්ඡාවකට සම්බන්ධ නොවූ බවයි.", "URL": "https://sinhala.adaderana.lk/news.php?nid=98576", "Category": null, "Parent URL": null}