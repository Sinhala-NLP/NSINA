{"Source": "Adaderana", "Timestamp": "April 13, 2016 11:09 am", "Headline": "ගුලි ගිල්ලාට වමාරන්න වෙලා-පකිස්ථාන් ජාතිකයා අමාරුවේ", "News Content": "හෙරොයින් මත්කුඩු ගිල මෙරටට පැමිණි විදේශීය ජාතිකයෙකු කටුනායක ගුවන්තොටුපළේ දී අත්අඩංගුවටගෙන තිබේ.ගුවන් තොටුපළ පොලිස් මත්ද්‍රව්‍ය නාශක කාර්යාංශය විසින් පකිස්ථාන ජාතිකයෙකු මෙලෙස අත්අඩංගුවට ගෙන ඇති බව අද දෙරණ ගුවන්තොටුපළ වාර්තාකරු පවසයි.අද අලුයම 4.30ට පමණ ශ්‍රී ලංකන් ගුවන්සේවයට අයත් එම්.ජේ 186 දරණ ගුවන් යානයෙන් ඔහු මෙරටට පැමිණ තිබේ.එහිදි සැකකරු පරීක්ෂා කිරීමේ දී ඔහුගේ කුස තුළ හෙරොයින් මත්ද්‍රව්‍ය ඇති බවට අනාවරණය වී ඇති බව අද දෙරණ ගුවන්තොටුපළ වාර්තාකරු සඳහන් කරයි.තමන් හෙරොයින් ගුලි 38 ගිල පැමිණි බව සිදුකළ ප්‍රශ්න කිරීම්වල දී ඔහු පවසා තිබේ.ඒ අනුව සැකකරු මීගමුව රෝහලට ඇතුළත් කර ඇති අතර ගුවන්තොටුපළ මත්ද්‍රව්‍ය නාශක කාර්යාංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59154", "Category": null, "Parent URL": null}