{"Source": "Adaderana", "Timestamp": "March 9, 2013 10:22 am", "Headline": "ජවිපෙ හිටපු සාමාජිකයෙක්‍ අභිරහස් ලෙස මරුට", "News Content": "පාදුක්ක පෝරගෙදර සමිඳු උයන සොහොන් පිටියක් අසළ ත්‍රීරෝද රථයක් තුළ අභිරහස් ලෙස මියගිය පුද්ගලයෙකුගේ සිරුරක් ඇති බවට ලැබුණු තොරතුරක් අනුව මොරගහහේන පොලීසිය පරීක්ෂණයක් ආරම්භ කර තිබේ. අදාළ පුද්ගලයා ජනතා විමුක්ති පෙරමුණට සම්බන්ධව කලක් දේශපාලන කටයුතු සිදුකළ අයෙකු බවද අනාවරණය වී ඇත. මියගොස් ඇති පුද්ගලයාගේ ගෙලෙහි කැපුම් තුවාල ඇතැයි පොලීසිය පවසයි. එම ස්ථානයේ මදක් ඉතිරි වූ මත්පැන් බෝතලයක් මෙන්ම පිහියක් ද තිබී සොයාගෙන ඇත.", "URL": "https://sinhala.adaderana.lk/news.php?nid=32244", "Category": null, "Parent URL": null}