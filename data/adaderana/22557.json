{"Source": "Adaderana", "Timestamp": "March 3, 2012 05:03 pm", "Headline": "කන්තලේ රිය අනතුරකින් එක් අයෙක් මරුට", "News Content": "කන්තලේ, මහ වීදිය ඩිපෝ හන්දිය ප්‍රදේශයේ දී සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. මාර්ගයේ ධාවනය වෙමින් තිබූ කන්ටේනර් රථයක ටයරයක් පිපිරී යාමෙන් අනතුර සිදුව ඇති බව කන්තලේ පොලිසිය පවසයි. අනතුර සිදුවන අවස්ථාවේ එම ස්ථානයෙන් පාපැදියක යමින් සිටි පුද්ගලයෙකු මෙලෙස මියගොස් ඇත. එහිදී අසල තිබූ වෙළඳසැලකට හා ජල නල පද්ධතියකට ද හානි සිදුව ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=22557", "Category": null, "Parent URL": null}