{"Source": "Adaderana", "Timestamp": "December 13, 2015 03:58 pm", "Headline": "අඩාහැලෙන ඇල්ල ළඟ මළ සිරුරු ‍ 2ක්", "News Content": "ඇල්පිටිය, පිටුවල අඩාහැලෙන ඇල්ල අසළ ප්‍රදේශයේ තිබී මළ සිරුරු දෙකක් සොයාගෙන තිබේ.23 හැවිරිදි තරුණයෙකුගේ සහ 18 හැවිරිදි තරුණියකගේ මළ සිරුරු මෙලෙස සොයාගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේය.අද දහවල් අඩාහැලෙන ඇල්ල අසළ යතුරුපැදියක් දමාගොස් ඇති බවට පොලිසියට පැමිණිල්ලක් ලැබී තිබේ.ඒ අනුව සිදුකළ විමර්ශනයක දී එම ප්‍ර දේශයේ තිබී අදාළ මළ සිරුරු දෙක හමුවී ඇති බව පොලිස් මාධ්‍ය ප්‍රකාශකවරයා සඳහන් කළේය.මියගොස් ඇත්තේ ඇල්පිටිය නවදගල ප්‍රදේශයේ පදිංචිව සිටි තරුණයෙකු සහ තරුණියක් වන අතර මළ සිරුරු ආසන්නයේ තිබී වස කුප්පියක් ද සොයාගෙන තිබේ.මෙම මරණවලට හේතුව මෙතෙක් අනාවරණය වී නොමැති අතර පශ්චාත් මරණ පරීක්ෂණ අද ඇල්පිටිය රෝහලේ දී සිදුකිරීමට නියමිත බව පොලිස් මාධ්‍ය ප්‍රකාශකවරයා කියා සිටියේය.ඇල්පිටිය පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55697", "Category": null, "Parent URL": null}