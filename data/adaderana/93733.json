{"Source": "Adaderana", "Timestamp": "August 3, 2018 11:36 am", "Headline": "යුද්ධයෙන් විනාශ වු පොල් කර්මාන්තය නඟා සිටුවන්න පොල් පැළ 5000 ක් ", "News Content": "යුද්ධය හේතුවෙන් විනාශ වු මුලතිව් දිස්ත්‍රික්කයේ පොල් කර්මාන්තය නඟා සිටුවීමට හා මුලතිව් නැවත පදිංචි ජනතාවගේ ජන ජිවිතය සංවර්ධය කිරීමේ අරමුණින් මුලතිව් නැවත පදිංචි වැසියන් වෙනුවෙන් පොල්පැළ 5000ක් බෙදා දී තිබේ. මුලතිව් ආරක්ෂක සේනා ආඥාපති මේජර් ජෙනරල් ඒ.ඩී.බී. රාජගුරු මහතාගේ ප්‍රධානත්වයෙන් ඊයේ(02) මුලතිව් ආරක්ෂක සේනා මූලස්ථානයේදී පවත්වා ඇත. මුලතිව් ආරක්ෂක සේනා 68 වන සේනංකාධිපති මේජර් ජෙනරල් එච්.ආර්.එන්.ප්‍රනාන්දු මහතාගේ සම්බන්ධීකරණයෙන් පොල් වගා කිරීමේ මණ්ඩලයේ සභාපති කපිල යකන්ද්‍රාණවල මහතාගේ අනුමැතිය පරිදි පාසිකුඩා පොල්වගා කිරීමේ මණ්ඩල පැළ තවාන තුළින් පොල් පැළ ලබාගෙන බෙදාදීම සිදුකරනු ලැබීය. මුලතිව් දිස්ත්‍රික්කයේ කෘෂිකර්මාන්තයේ යෙදෙන ග්‍රාමසේවා වසම් 14 ක නැවත පදිංචි වැසියන් ‍වෙනුවෙන් මෙම පොල්පැල ලබා දුන් අතර පොල් පැල ලබාගත් වැසියන් වෙනුවෙන් පොල් පැල වගා කිරීමට ප්‍රථම භූමිය සකස් කෙරෙන අයුරු, පොල් වගාකරන අයුරු , පොල් වගා කල පසු නඩත්තු කටයුතු ආදි දේ පිළිබඳවද පොල් වගා කිරීමේ මණ්ඩල නිලධාරීන් විසින් ජනතාව දැනුවත් කිරීමද එහිදි සිදුකෙරිණ. පොල් පැල බෙදා දීමේ වැඩසටහන් අවස්ථාව සඳහා මුලතිව් ආරක්ෂක සේනා ආඥාපති, 68 වන සේනංකාධිපති, ඇතුලු සියලුම බළසේනාවන්හි බළසේනාධිපතිවරුන් හා සාමාන්‍ය වැසියන් විශාල පිරිසක් සහභාගී වූහ.", "URL": "https://sinhala.adaderana.lk/news.php?nid=93733", "Category": null, "Parent URL": null}