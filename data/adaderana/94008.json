{"Source": "Adaderana", "Timestamp": "August 7, 2018 06:34 pm", "Headline": "අධ්‍යයනයකින් පසු විපක්ෂ නායක ධුරය ගැන තීරණය පාර්ලිමේන්තුවට ", "News Content": "විපක්ෂ නායකවරයා වෙනස් කිරීම සම්බන්ධයෙන් කරුණු අධ්‍යයනය කර සතියක් තුළ පාර්ලිමේන්තුවට වාර්තා කිරීමට බලාපොරොත්තු වන බව කතානායක කරූ ජයසූරිය මහතා පවසයි. විපක්ෂ නායක ධුරය සම්බන්ධයෙන් පාර්ලිමේන්තු මන්ත්‍රී දිනේෂ් ගුණවර්ධන මහතා පාර්ලිමේන්තුව හමුවේ සිදුකළ ප්‍රකාශයකට පිළිතුරු දෙමින් කතානායකවරයා මෙම අදහස් පල කළේය. අදාල ප්‍රකාශය සම්බන්ධයෙන් සභානායක ලක්ෂ්මන් කිරිඇල්ල මහතා අදහස් පල කල අතර ඊට කතානායක කරූ ජයසූරිය මහතා ද එක්විය.", "URL": "https://sinhala.adaderana.lk/news.php?nid=94008", "Category": null, "Parent URL": null}