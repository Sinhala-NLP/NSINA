{"Source": "Adaderana", "Timestamp": "October 27, 2010 03:22 pm", "Headline": "අන්තරේට විරුද්ධව කැලණියේ උද්ඝෝෂණ-සරසවි සිසුවෙකුටත් පහරදීලා", "News Content": "අන්තර් විශ්ව විද්‍යාලයීය ශිෂ්‍ය බල මණ්ඩලයේ ක්‍රියාකාරීත්වයට ‍එරෙහිව කැලණිය ප්‍රදේශයේදී උද්ඝෝෂණ ව්‍යාපාරයක් සංවිධානය කර තිබේ. අද පෙරවරුවේ පැවති එම උද්ඝෝෂණය සඳහා විශාල පිරිසක් සහභාගී වී සිටි බව අද දෙරණ වාර්තාකරු සඳහන් කරයි. විශ්ව විද්‍යාල අධ්‍යාපනය කඩාකප්පල් කරන සිසුන් වහා විශ්ව විද්‍යාල වලින් ඉවත් කළ යුතු බව උද්ඝෝෂණයට එක්වූවන් පවසා ඇත. උද්ඝෝෂණය අතර වාරයේදී කැලණිය විශ්ව විද්‍යාලයේ සිසුවෙකුට පහරදීමක් සිදුවු බව ද වාර්තා වේ.", "URL": "https://sinhala.adaderana.lk/news.php?nid=11768", "Category": null, "Parent URL": null}