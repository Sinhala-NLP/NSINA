{"Source": "Adaderana", "Timestamp": "February 21, 2016 12:57 pm", "Headline": "අන්තර් පාසල් පාපන්දු තරගාවලියේ ශූරතාවය යාපනයට", "News Content": "වයස අවුරුදු 19න් පහළ අන්තර් පාසල් පාපන්දු තරගාවලියේ ශූරතාවය දිනා ගැනීමට යාපනය ශාන්ත හෙන්රි විදුහල සමත් වී තිබේ.ඒ අවසන් මහා තරගයේ දී මරදාන සහිරා විදුහල පරාජයට පත් කරමිනි.අවසන් පූර්ව වටයේදී කළුතර සිරිකුරුස විදුහලට එරෙහිව ගෝල 8-0 ක විශිෂ්ට ජයක් ලබාගනිමින් ශාන්ත හෙන්රි විදුහල අවසන් මහ තරගයට සුදුසුකම් ලබා ගැනීමට සමත් වී තිබේ.මරදාන සහිරා විදුහල අවසන් මහ තරගයට සුදුසුකම් ලබා ගෙන ඇත්තේ අවසන් පූර්ව වටයේදී කටුනේරිය ශාන්ත සෙබස්තියන් විදුහල ගෝල 2-0 ක් ලෙස පරාජයට පත් කරමිනි.", "URL": "https://sinhala.adaderana.lk/news.php?nid=57449", "Category": null, "Parent URL": null}