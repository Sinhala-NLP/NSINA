{"Source": "Adaderana", "Timestamp": "October 2, 2017 10:56 am", "Headline": "අද සිට සතොසෙන් අඩුවට පොල් ලබා ගත හැකි බව ඇමැති රිෂඩ් කියයි ", "News Content": "සතොස හරහා අද (02) සිට පාරිභෝගික ජනතාවට අඩු මිලට පොල් ලබාදෙන බව කර්මාන්ත හා වාණිජ කටයුතු අමාත්‍ය රිෂාඞ් බදියුදීන් පැවැසීය.මන්නාරම ප‍්‍රදේශයේ වැඩසටහනකින් අනතුරුව මාධ්‍යවිදීන් නැගු ප‍්‍රශ්නවලට පිළිතුරු සපයමින් ඊයේ (01) දිනයේදී අමාත්‍යවරයා එලෙස පැවසුවේය.අමාත්‍යවරයා එහිදි වැඩිදුරටත් පැවසූවේ මේ වනතෙක් සතොස හරහා පොල් විකිනීම සිදුනොකළ අතර, පොල් මිල ඉහළ යාමේ ගැටළුවට විසඳුමක් ලෙස අද සිට අඩු මිලට සතොස හරහා පොල් විකිනීම ආරම්භ කරන බවයි.අත්‍යාවශ්‍ය භාණ්ඩයන්ගේ මිල පාලනය කිරිම උදෙසා ජනාධිපතිවරයා හා අගමැතිවරයා ලබාදුන් උපදෙස් අනුව මේ වන විට සතොස හරහා අඩු මිලට අත්‍යාවශ්‍ය භාණ්ඩයන් ලබාදෙන බවද අමාත්‍යවරයා එහිදි පැවසුවේය.දිස්ත‍්‍රික්ක 25 ම ආවරණය වන පරිදි සතොස තොග ගබඩා ආරම්භ කිරීමට නියමිත අතර, සිල්ලර වෙ‍ළෙදුන් වෙත ඒ හරහා අඩු මිලට භාණ්ඩ ලබා ගැනීම සිදුකළ හැකි බවද ඇමැතිවරයා මෙහිදී සඳහාන් කළේය.අමාත්‍යවරයා එහිදි වැඩිදුරටත් පැවසූවේ සතොස ශාඛා 370 ක් තුළින් මේ වන විට අඩු මිලට භාණ්ඩ ලබාදීම සිදුකරන අතර පැවති නියඟය හේතුවෙන් උද්ගත වු සහල් හිඟය වළක්වා ගැනීමට පකිස්ථානයෙන්, ඉන්දියාවෙන් ඇතුළු විදේශීය රටවලින් සහල් මෙට්‍රික් ටොන් ලක්ෂ පහක් ගෙන ඒමට කටයුතු කරන බවයි.", "URL": "https://sinhala.adaderana.lk/news.php?nid=78242", "Category": null, "Parent URL": null}