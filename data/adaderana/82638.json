{"Source": "Adaderana", "Timestamp": "January 7, 2018 03:33 pm", "Headline": " නිවසේ තනිව සිටි කතගේ මරණය අභිරහසක්", "News Content": "බදුල්ල - නෙළුම්ගම ප්‍රදේශයේ නිවසක සැක කටයුතු ලෙස මියගොස් සිටි කාන්තාවකගේ මළ සිරුරක් සොයාගෙන තිබේ. අදාළ කාන්තාව පදිංචිව සිටි නිවස දෙසින් දුර්ගන්ධයක් හමන බවට ප්‍රදේශවාසීන් විසින් සිදුකරන ලද දැනුම්දීමකට අනුව බදුල්ල පොලීසිය විසින් මෙම මළ සිරුර සොයාගෙන ඇති බව සඳහන්ය. මියගොස් ඇත්තේ 75 හැවිරිදි කාන්තාවකි. ඇයගේ ස්වාමි පුරුෂයා තලවතුගොඩ ප්‍රදේශයේ නිවසක සේවයේ නිරතව සිටින අතර කාන්තාව පමණක් තනිව නිවසේ සිට ඇති බව අද දෙරණ වාර්තාකරු සඳහන් කළේය. මහේස්ත්‍රාත් පරීක්ෂණය පැවැත්වීමෙන් අනතුරුව මළ සිරුර පශ්චාත් මරණ පරීක්ෂණය සඳහා බදුල්ල මහ රෝහලට රැගෙන ගොස් තිබේ. සිද්ධිය සම්බන්ධයෙන් බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=82638", "Category": null, "Parent URL": null}