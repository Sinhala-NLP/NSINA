{"Source": "Adaderana", "Timestamp": "November 27, 2010 11:14 am", "Headline": "හෙරොයින් තොගයක් සමග කතක් කොටුවෙයි", "News Content": "හෙරොයින්ග්‍රෑම් 368 මිලිග්‍රෑම් 72 ක් සමග කාන්තාවක් අත්අඩංගුවට ගෙන තිබේ. කඳාන, පේරලන්ද ප්‍රදේශයේ දී ඇය අත්අඩංගුවට ගෙන ඇති බව සඳහන්ය. කඳාන පොලිසියට ලැබුණු තොරතුරක් මත ඊයේ(26) රාත්‍රියේ සිදුකළ වැට‍ලීමක දී අදාළ කාන්තාව අත්අඩංගුවට ගත් බව පොලිසිය පවසයි. මෙම හෙරොයින් තොගයේ වටිනාකම රුපියල් ලක්ෂ 20 ක් පමණ වන බව පොලිසිය සඳහන් කරයි.", "URL": "https://sinhala.adaderana.lk/news.php?nid=12430", "Category": null, "Parent URL": null}