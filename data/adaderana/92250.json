{"Source": "Adaderana", "Timestamp": "July 9, 2018 04:25 pm", "Headline": "අනුරාධපුර ඝාතන සිද්ධියේ ප්‍රධාන සැකකරුවන් ලබන 23 දා දක්වා රිමාන්ඩ්", "News Content": "අනුරාධපුර දීපානි විද්‍යාලය අසලදී සන්නද්ධ කණ්ඩායමක් විසින් සුජීව ප්‍රසන්න නැමති පුද්ගලයෙකු ඝාතනය සිද්ධියට අත්අඩංගුවට ගත් සිව්දෙනා ලබන 23 දා දක්වා රක්ෂිත බන්ධනාගාර ගතකරන ලෙස අධිකරණය නියොග කර තබේ. අනුරාධපුර ප්‍රධාන මහේස්ත්‍රාත් හර්ෂණ කැකැණාවෙල මහත විසින් මෙම නියෝගය ලබා දි ඇත. එදිනට සැකකරුවන් හඳුනාගැනීමේ පෙරෙට්ටුවක් සඳහා ද ඉදිරිපත් කරන ලෙසට මහේස්ත්‍රාත්වරයා නියෝග කර තිබේ. අනුරාධපුර මූලස්ථාන පොලීසියේ බුද්ධි අංශයේ නිධාරීන් ලබා දුන් තොරතුරු මත අපරාධ විමර්ශන අංශයේ නිලධාරීන් විසින් ඊයේ(08) මෙම සැකකරුවන් අත්අඩංගුවට ගෙන තිබිණි.", "URL": "https://sinhala.adaderana.lk/news.php?nid=92250", "Category": null, "Parent URL": null}