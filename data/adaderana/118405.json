{"Source": "Adaderana", "Timestamp": "September 6, 2019 08:33 am", "Headline": "ස්ටීවන් ස්මිත්ගෙන් ද්විත්ව ශතකයක්", "News Content": "අළු බඳුන ටෙස්ට් ක්‍රිකට් තරගාවලියේ සිව්වන තරගයේදී ද්විත්ව ශතකයක් ලබා ගැනීමට ඔස්ට්‍රේලියාවේ ස්ටීවන් ස්මිත් සමත් වුණි. එංගලන්තයට එරෙහිව පළමු ඉනිමේදි ස්මිත් ලකුණු 211ක් ලබා ගත් අතර ඔහු ලබා ගත් තුන්වැනි ද්විත්ව ශතකයද එයයි. ඔස්ට්‍රේලියානු කණ්ඩායම පළමු ඉනිම සඳහා කඩුලු 08ක් දැවී ලකුණු 497ක් ලබා සිටියදී ඉනිම අත්හිටුවනු ලැබුවේය. එම කණ්ඩායම වෙනුවෙන් මානුස් ලබුස්චාන්ජ් ලකුණු 67ක්, ටිම් පේයින් ලකුණු 58ක් සහ මිචෙල් ස්ටාක් නොදැවී ලකුණු 54ක් ලබා ගත්තේය. පිළිතුරු වශයෙන් එංගලන්ත කණ්ඩායම දිනය නිමාවන විට එක් කඩුල්ලක් දැවී ලකුණු 23ක් ලබා සිටියි.", "URL": "https://sinhala.adaderana.lk/news.php?nid=118405", "Category": null, "Parent URL": null}