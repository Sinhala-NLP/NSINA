{"Source": "Adaderana", "Timestamp": "March 9, 2017 03:44 pm", "Headline": "  ධීවරයින් නිදහස් කරන්න ඉන්දු ලංකා එකඟතාවක් ", "News Content": "ශ්‍රී ලංකා සහ ඉන්දීය අත්අඩංගුවේ සිටින දෙරටේ ධීවරයින් නිදහස් කිරීමට එකඟතාව පළ වී තිබේ. ධීවර හා ජලජ සම්පත් සංවර්ධන අමාත්‍යංශය සඳහන් කළේ දෙරට අතර මිත්‍ර සබඳතා තහවුරු කරමින් අන්‍යෝන්‍ය හුවමාරු පදනම යටතේ මෙම ධීවරයින් නිදහස් කිරීමට එකඟතාව පළ වී ඇති බවයි. ධීවර අමාත්‍ය මහින්ද අමරවීර මහතා අග්‍රමාත්‍ය රනිල් වික්‍රමසිංහ මහතා සමඟ මේ පිළිබඳ සාකච්ඡා පවත්වා ඇති අතර ඒ අනුව රැඳවුම් භාරයේ සිටින ඉන්දීය ධීවරයින් 85 දෙනා නිදහස් කිරීමට පියවර ගන්නා ලෙස අග්‍රමාත්‍යවරයා දැනුම් දී ඇති බව සඳහන්ය. මේ අතර ඉන්දීය අත්අඩංගුවේ පසුවන ශ්‍රී ලාංකික ධීවරයින් 19 දෙනා නිදහස් කිරීමට ඉන්දීය රජය එකඟතාව පළ කර ඇති බව ධීවර අමාත්‍යංශය පැවසුවේය.", "URL": "https://sinhala.adaderana.lk/news.php?nid=70633", "Category": null, "Parent URL": null}