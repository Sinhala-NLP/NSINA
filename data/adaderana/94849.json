{"Source": "Adaderana", "Timestamp": "August 22, 2018 04:04 pm", "Headline": "රට ආපස්සට ඇද දැමූ මිලේච්ඡ ත්‍රස්තවාදයට යළි ඉඩක් නෑ", "News Content": "සියලුදෙනාගේ අරමුණ සහ අධිෂ්ඨානය විය යුත්තේ නැවත රට තුළ යුද්ධයක් ඇති නොවන අයුරින් කටයුතු කිරීම බව ජනාධිපති මෛත්‍රීපාල සිරිසේන මහතා පවසයි. ජීවිත දහස් ගණනක් අහිමි කරමින් හා ජාතික සම්පත් විනාශ කර දමමින් ට තුළ ඉඩක් තැබිය නොහැකි බව ජනාධිපතිවරයා පවසයි. මයිලිඩ්ඩි ධීවර වරාය ප්‍රතිසංස්කරණය හා නැවත ක්‍රියාත්මක කිරීමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පල කර තිබේ. එහිදී ජනාධිපතිවරයා ප්‍රකාශ කර ඇත්තේ ආරක්ෂක අංශ භාරයේ පැවති උතුරේ ඉඩම්වලින් සියයට 86 ක් පමණ මේ වන විට මුල් පදිංචිකරුවන් වෙත නිදහස් කර ලබා දී ඇති බවයි. ඉතිරි සියයට 12 ක ප්‍රමාණය ද කඩිනමින් ජනතාව වෙත ලබාදිය යුතුය යන පැහැදිලි ප්‍රතිපත්තිය තුළ රජය කටයුතු කරන බව ජනාධිපති මෛත්‍රීපාල සිරිසේන මහතා එහිදී වැඩිදුරටත් සඳහන් කර තිබේ. සමහර ප්‍රශ්න උතුරට පමණක් සීමාවී නොමැති බවද ජනපතිවරයා ප්‍රකාශ කළේය. මත්ද්‍රව්‍ය සම්බන්ධයෙන් ඉහළම දඬුවම් ලබාදෙන බවත් මරණ දඬුවම ක්‍රියාත්මක කරන බවද ජනාධිපතිවරයා අවධාරණය කළේය.", "URL": "https://sinhala.adaderana.lk/news.php?nid=94849", "Category": null, "Parent URL": null}