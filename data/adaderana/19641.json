{"Source": "Adaderana", "Timestamp": "October 28, 2011 04:04 pm", "Headline": "මෝටර් රිය ලොරියක ගැටෙයි -දෙදෙනෙක් මරුට", "News Content": "කුරුණෑගල දඹුල්ල ප්‍රධාන මාර්ගයේ බඩගමුව රක්ෂිතය ආසන්නයේ දී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. මෝටර් රථයක් නවතා තිබූ ලොරි රථයක ගැටීමෙන් අනතුර සිදුව ඇති බව කුරුණෑගල පොලිසිය පවසයි. එහිදි මෝටර් රථයේ ගමන් කළ පුද්ගලයින් පස්දෙනෙකු තුවාල ලබා තිබේ. ඔවුන් කුරුණෑගල රෝහලට ඇතුළත් කෙරුණු බව පොලිසිය පවසයි. බරපතල තත්ත්වයේ පසුවූ කාන්තාවක සහ පුරුෂයෙකු රෝහල් ගත කිරීමෙන් අනතුරුව මියගොස් තිබේ. ඔවුන් නින්දවූර් ප්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=19641", "Category": null, "Parent URL": null}