{"Source": "Adaderana", "Timestamp": "May 20, 2010 10:54 am", "Headline": "ජී.එස්.පී ප්ලස් වෙනුවෙන් සාකච්ඡා", "News Content": "ශ‍්‍රී ලංකාවට යළි ජී.එස්.පී ප්ල්ස් බදු සහනය ලබා ගැනීම සඳහා මෙරට නියෝජිත පිරිසක් යුරෝපිය සංගමය සමග පවත්වනු ලබන සාකච්ඡා බ‍්‍රසල්ස් හීදී පැවැත්වේ. අදාළ සාකච්ඡා සඳහා සහභාගි වන ශ‍්‍රී ලංකා නියෝජිත පිරිසට ව්දේශ අමාත්‍ය ලේකම් රොමේෂ් ජයසිංහ, මුදල් අමාත්‍යාංශ ලේකම් පී.බී. ජයසුන්දර, නීතිපති මොහාන් පිරීස් යන මහත්වරු ඇතුළත්ව සිටියි. ජී.එස්.පී ප්ල්ස් බදු සහනය යළි ශ‍්‍රී ලාංකාවට ලබා ගැනීම සඳහා විදේශ අමාත්‍යාංශය පවසන පරිදි දින 03 කාලයක් සාකාච්ඡා වල නිරත වනු ඇත. අදාළ සාකච්ඡා අද ආරම්භ වන අතර එහිදී තාක්‍ෂණික කරුණූ පිළිබඳව සාකච්ඡාවට බඳුන්වන බව එම අමාත්‍යාංශය කියා සිටියි.", "URL": "https://sinhala.adaderana.lk/news.php?nid=8516", "Category": null, "Parent URL": null}