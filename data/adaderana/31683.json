{"Source": "Adaderana", "Timestamp": "February 16, 2013 12:29 pm", "Headline": "රාත්‍රී සමාජ ශාලාවේදී තරුණයාගේ ඝාතනයට සැක 5ක් අත්අඩංගුවට", "News Content": "කොල්ලුපිටිය, තුම්මුල්ල ප්‍රදේශයේ රාත්‍රී සමාජ ශාලාවකදී පුද්ගලයෙකු ඝාතනය කිරීමේ සිද්ධිය සම්බන්ධයෙන් සැකපිට පුද්ගලයින් 5 දෙනෙකු අත්අඩංගුවට ගෙන තිබේ. ඊයේ (15) අලුයම අදාළ රාත්‍රී සමාජ ශාලාවේ දෙපිරිසක් අතර ඇතිවූ ගැටුමකින් පුද්ගලයෙකු ජීවිතක්ෂයට පත්විය. 22 හැවිරිදි බාන්ස් පෙදෙසේ පදිංචි තරුණයෙකු මෙලෙස ඝාතනයට ලක්ව තිබුණි. මෙම ඝාතනය සම්බන්ධයෙන් පරීක්ෂණ ආරම්භ කළ කොල්ලුපිටිය පොලීසිය සිද්ධිය සම්බන්ධයෙන් සැකපිට පුද්ගලයින් 5 දෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන්ගෙන් 4 දෙනෙකු කොළඹ ප්‍රදේශයේ පදිංචිකරුවන් වන අතර එක් පුද්ගලයෙකු මඩකළපුව ප්‍රදේශයේ පදිංචිකරුවෙකු බව පොලීසිය සඳහන් කළේය. සැකකරුවන් අධිකරණයට ඉදිරිපත් කිරීමට නියමිත අතර කොල්ලුපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31683", "Category": null, "Parent URL": null}