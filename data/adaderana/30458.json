{"Source": "Adaderana", "Timestamp": "January 3, 2013 10:43 am", "Headline": "අවුරුද්දක් ගියත් ප්‍රතිඵලයක් නැති නිසා ඉවත් කරන්නලු", "News Content": "මාලඹේ ශ්‍රී ය‍ශෝධරා මහා විද්‍යාලය ඉදිරිපිට මවුපියන් පිරිසක් මේ වන විට උද්ඝෝෂණයක නිරත වෙති. පාසල්වල හිඟයක්ව පැවති මානව සම්පත් සහ යටිතල පහසුකම් තවදුරටත් සංවර්ධනය කිරීමේ අරමුණින් අධ්‍යාපන අමාත්‍යංශයේ සපිරි පාසල් වැඩසටහන යටතේ මාලඹේ ශ්‍රී ය‍ශෝධරා මහ විද්‍යාලය සහ කඩුවෙල කොතලාවල මහ විද්‍යාලය අනුබද්ධ කරනු ලැබීය. එහෙත් එය සිදුවී වසරක් ගතවී ඇතත් තවමත් එම පාසල් තුළ කිසිදු සංවර්ධනයක් සිදුවී නොමැති බව නමුත් උද්ඝෝෂණයේ නිරත වන මව්පියන් පවසයි. මේ හේතුවෙන් මෙම නව වැඩසටහනෙන් අදාළ පාසල් දෙක ඉවත් කරන ලෙස උද්ඝෝෂණයේ නිරත දෙමවුපියන් බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=30458", "Category": null, "Parent URL": null}