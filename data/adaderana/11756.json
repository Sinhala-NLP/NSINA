{"Source": "Adaderana", "Timestamp": "October 26, 2010 05:26 pm", "Headline": "කැලණි සරසවියේ අනවස‍රයෙන් රැ‍ඳෙන සිසුන් ඉවත් කිරීමට අවසර ලැබෙයි", "News Content": "කැලණි සරසවි භූමිය තුළ අනවස‍රයෙන් රැඳී සිටින සිසුන් සිටී නම් ඔවුන් ඉවත් කිරීම සඳහා කොළඹ මහේස්ත්‍රාත් අධිකරණය අද(26) පොලිසියට අවසර ලබාදී තිබේ. කිරිබත්ගොඩ පොලිසිය විසින් කළ ඉල්ලීමක් සළකා බැලු කොළඹ අතිරේක මහේස්ත්‍රාත් මහී විජේවීර මහතා විසින් මෙම අවසරය ලබාදී ඇත. සරසවි භූමිය තුළ අනවස‍රයෙන් පිරිසක් රැඳී සිටිමින් විශ්ව විද්‍යාල දේපළ වලට අලාභ හානි සිදුකරන බවට පොලිස් නිලධාරීන් හා විශ්ව විද්‍යාල නිලධාරීන් අධිකරණය හමුවේ සාක්ෂි ලබාදී තිබේ. අදාළ කරුණු සළකා බැලු අතිරේක මහේස්ත්‍රාත්වරයා අදාළ නියෝගය ප්‍රකාශයට පත් කළ අතර වැඩිදුර විභාගය මේ මස 28 වැනිදා දක්වා කල් තැබුණි.", "URL": "https://sinhala.adaderana.lk/news.php?nid=11756", "Category": null, "Parent URL": null}