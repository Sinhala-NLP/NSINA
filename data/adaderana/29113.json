{"Source": "Adaderana", "Timestamp": "November 12, 2012 08:51 am", "Headline": "මෝටර් රථයක් අධිබලැති විදුලි රැහැන් කණුවක ගැටෙයි", "News Content": "අනුරාධපුර, විලච්චිය මාර්ගයේ ලෝලුගස්වැව ප්‍රදේශයේ දී මෝටර් රථයක් වෝල්ට් තිස් තුන්දහසක් අධිබලැති විදුලි රැහැන් කණුවක ගැටී තිබේ. ඊයේ (11) පස්වරුවේ මෙම අනතුර සිදුවී ඇති බව සඳහන්ය. අදාළ මෝටර් රථය මාර්ගයෙන් ඉවතට පැන විදුලි රැහැන් කණුවේ ගැටී ඇති අතර එහිදී මෝටර් රථයේ ගමන් කළ පුද්ගලයෙකු බරපතළ තුවාල ලබා රෝහල් ගතකර ඇත. අධික වේගය හේතුවෙන් මෙම අනතුර සිදුව ඇති බව පොලීසිය සඳහන් කළේය. අනුරාධපුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29113", "Category": null, "Parent URL": null}