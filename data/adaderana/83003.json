{"Source": "Adaderana", "Timestamp": "January 15, 2018 01:18 pm", "Headline": "යුද හමුදාව හා දමිළ ජනතාව එක්ව තෛපොංගල් සමරයි ", "News Content": "ජාතීන් අතර සංහිදියාව වර්ධනය කිරීමේ හා සර්ව ආගමික සංකල්පය අර්ථවත් කිරීමේ අරමුණින් මුලතිවු ඔට්ටුසුට්ටාන් ප්‍රදේශයේ දමිළ ජනතාව හා යුද හමුදා සාමාජිකයින් එක්ව තෛපොංගල් උත්සවයක් පැවැත්වූහ. ආගමික වතාවත් වලට මුල්තැන දී තෛපොංගල් උළෙල සැමරීමෙන් පසු යුද හමුදාව විසින් පැමිණි බැතිමතින් සඳහා රස කැවිලි හා ආහාරපාන වලින් සමන්විත සංග්‍රහයක්ද සිදු කෙරිණි. ඔට්ටුසුට්ටාන් ශිවම්කොවිල් පරිශ්‍රයේ මෙම කටයුතු සිදුවූ අතර තෛපොංගල් උත්සවයට ආවේනික රසකැවිලි හා ආහරපාන වලින් යුතුව සිදුවූ මෙම සංග්‍රහ කටයුතු විඳ ගැනීම සඳහා විශාල පිරිසක් එක්ව සිටියහ. මුලතිවු ආරක්ෂකසේනා ආඥාපති මේජර් ජනරාල් ආර්.ඩබ්ලිව්.ඩබ්ලිව්.ඒ.ඩී.බි.රාජගුරු මහතාගේ සංකල්පයකට අනුව 64 සේනාංකාධිපතිවරයාගේ මග පෙන්වීම යටතේ එම හමුදා සාමාජිකයින් විසින් මෙම කටයුතු සංවිධනයවී තිබිණි. මෙම අවස්තාවට හින්දු පූජකවරුන් ,රාජ්‍ය ආයතන ප්‍රධානින් හා ප්‍රදේශවාසීන් ඇතුළු විශාල පිරිසක් සහභාගිවූහ.", "URL": "https://sinhala.adaderana.lk/news.php?nid=83003", "Category": null, "Parent URL": null}