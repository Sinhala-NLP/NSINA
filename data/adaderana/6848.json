{"Source": "Adaderana", "Timestamp": "February 21, 2010 01:38 pm", "Headline": "නිදන් හෑරූ පස්දෙනෙක් මාට්ටු", "News Content": "මඩකළපුව වෙල්ලාවේලි ප්‍රදේශයේ නිදන් හාරමින් සිටි පුද්ගලයින් පස් දෙනෙකු පොලිසීය විසින් අත්අඩංගුවට ගෙන තිබේ. පුරාණ කෝවිලක නටබුන් සහිත ප්‍රදේශයක නිදන් හාරමින් සිටිය දී මෙම පිරිස අත්අඩංගුවට ගත් බව වෙල්ලාවේලි පොලීසිය සඳහන් කරයි. අත්අඩංගුවට ගත් පිරිස අතර පූසාරිවරයෙක්ද සිටින බවත්,අත්අඩංගුවට පත් වූවන්ගෙන් සිව් දෙනෙකු කොළඹ කොටහේන ප්‍රදේශයේ පදංචි කරුවන් වන බවත්, ඔවුන් සියලු දෙනාම ද්‍රවිඩ ජාතිකයන් බව ත්,වාර්තා වේ. මෙම‍ පිරිස පැමිණි ඩොල්ෆින් වර්ගයේ වෑන් රථය සහ නිදන් හෑරීම සඳහා යොදා ගන්නා ලද උපකරණ තොගය ද පොලිස් බාරයට ගෙන තිබේ. සැකකරුවන් අද දිනයේ දී මඩකළපුව මහේස්ත්‍රාත් අධිකරණ‍ය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6848", "Category": null, "Parent URL": null}