{"Source": "Adaderana", "Timestamp": "September 6, 2016 06:16 pm", "Headline": "ඇවන්ගාර්ඩ් ලොක්කා ඇතුළු 2ක් අත්අඩංගුවේ ", "News Content": "ඇවන්ගාර්ඩ් මෙරිටයිම් සමාගමේ සභාපති, විශ්‍රාමික කර්නල් නිශ්ශංක සේනාධිපති හා විශ්‍රාමික මේජර් ජෙනරාල් පාලිත ප්‍රනාන්දු අත්අඩංගුවට ගෙන තිබේ. අල්ලස් හෝ දූෂණ කොමිසම මගින් මීට සුළු මොහොතකට පෙර ඔවුන් සැකපිට අත්අඩංගුවට ගෙන ඇති බව වාර්තා වෙයි. ප්‍රකාශයක් ලබාගැනීම සඳහා ඇවන්ගාර්ඩ් සමාගමේ සභාපති නිශ්ශංක සේනාධිපති හා මේජර් ජනරල් පාලිත ප්‍රනාන්දු අල්ලස් කොමිසමට පැමිණි අවස්ථාවේදී ඔවුන් අත්අඩංගුවට ගෙන තිබේ.ඇවන්ට්ගාඩ් මැරිටයිම් සමාගම සමග එකතුවී රජයට රුපියල් කෝටි 1140ක පාඩුවක් සිදුකළැයි සැකපිට හිටපු ආරක්ෂක ලේකම් ගෝඨාභය රාජපක්ෂ, ආරක්ෂක අමාත්‍යංශයේ හිටපු අතිරේක ලේකම්වරියක හා ඇවන්ගාඩ් සභාපති විශ්‍රාමික කර්නල් නිශ්ශංක සේනාධිපති ඇතුළු අට දෙනකුට ලබන 30 වැනි දා අධිකරණයේ පෙනී සිටින ලෙස කොළඹ ප්‍රධාන මහේස්ත්‍රාත් ගිහාන් පිලපිටිය මහතා සැප්තැම්බර් 1 වැනිදා නොතීසි නිකුත් කර තිබිණි.", "URL": "https://sinhala.adaderana.lk/news.php?nid=63866", "Category": null, "Parent URL": null}