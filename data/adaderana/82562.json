{"Source": "Adaderana", "Timestamp": "January 5, 2018 09:19 pm", "Headline": "මන්නාරමේ නව රදගුරු හා සිවිල් සංවිධාන නියෝජිතයන් අතර හමුවක් ", "News Content": "මන්නාරමේ සිවිල් සංවිධාන නියෝජිතයින් පිරිසක් අද (5) දින මන්නාරම නව රදගුරු ලයනල් එමානුවෙල් හිමිපාණන් සමඟ විශේෂ සාකච්ඡාවක් පවත්වා තිබේ. එම සංවිධාන වල නියෝජිතයින් විසින් නව රදගුරු හිමිපාණන්ව පිළිගෙන ඉන් අනතුරුව පැවති සාකච්ඡාවේදී මන්නාරමේ වර්ථමාන තත්ත්වය හා කිතුණු බැතිමතුන් මුහුණ පා සිටින ප්‍රශ්න පිළිබදව විනාඩි 40 ක පමණ කාලයක් සාකච්ඡා කොට තිබේ. මන්නාරම දිස්ත්‍රික්කයේ වර්තමාන තත්ත්වය හා පළාත් පාලන මැතිවරණය සදහා ඇති සූදානම පිළිබදවද මේ හමුවේදී බොහෝ දේ සාකච්ඡා කල බව ඊට සහභාගි වූ මන්නාරමේ සිවිල් සංවිධාන එකමුතුවේ සභාපති වී.එස්,ශිවකරන් මහතා පැවසීය. ඉදිරිපත් කරන ලද ගැටළු හා ප්‍රශ්න සම්බන්ධයෙන් රදගුරු හිමිපාණන් ස්ථිර පිළිතුරක් ලබා නොදුන් බවත් සියළු ප්‍රශ්න සාකච්ඡා කොට විසදා ගැනීමට හැකි වැඩ පිළිවෙලක් රාජ්‍ය නිලධාරීන් සමග සාකච්ඡා කොට සකස් විය යුතු බවත් රදගුරු හිමිපාණෝ පැවසූ බවද සභාපතිවරයා කියා සිටියේය.", "URL": "https://sinhala.adaderana.lk/news.php?nid=82562", "Category": null, "Parent URL": null}