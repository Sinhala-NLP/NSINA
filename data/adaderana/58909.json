{"Source": "Adaderana", "Timestamp": "April 4, 2016 09:03 am", "Headline": "තියුණු ආයුධයකින් පහරදී ඝාතනය කරලා", "News Content": "කැළණිය මකුළුගහවත්ත ප්‍රදේශයේදී තියුණු ආයුධයකින් පහරදී තරුණයෙකු ඝාතනය කර තිබේ.දෙපිරිසක් අතර ඇති වූ බහින් බස්වීමක් අදාළ ඝාතනයට මුල්වී ඇති බව පොලීසිය සඳහන් කළේය.අදාළ සිද්ධියෙන් බරපතළ තුවාල ලැබූ මෙම තරුණයා රාගම රෝහලට ඇතුළත් කිරීමේදී ජිවීතක්ෂයට පත්ව ඇති බව සඳහන්ය.මෙලෙස මියගොස් ඇත්තේ කැළණිය සිංහාරමුල්ල ප්‍රදේශයේ පදිංචිව සිටි 27 හැවිරිදි තරුණයෙකු බව පොලීසිය සඳහන් කළේය.මෘත ශරීරය රාගම රෝහලේ මෘත ශරීරාගාරයේ තැන්පත් කර ඇති අතර කැළණිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58909", "Category": null, "Parent URL": null}