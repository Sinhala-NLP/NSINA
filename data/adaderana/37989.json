{"Source": "Adaderana", "Timestamp": "October 8, 2013 06:18 am", "Headline": "වෙඩිතැබීමක් - පොලිස් නිලධාරියෙකු ඇතුළු දෙදෙනෙක් රෝහලේ", "News Content": "දුම්මලසූරිය - නාන්කඩවර ප්‍රදේශයේ සිදු වූ වෙඩි තැබීමකින් පොලිස් නිලධාරියෙකු ඇතුළු පුද්ගලයින් දෙදෙනෙකු තුවාල ලබා තිබේ. වැඩබලන පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා කියා සිටියේ මාර්ග රාජකාරීයේ යෙදී සිටි පොලිස් නිලධාරීන්ට යම් පිරිසක් පහරදීමට උත්සාහ කිරීමේ දී මෙම වෙඩි තැබීම සිදුව ඇති බවයි. මෙහිදි පොලිස් නිලධාරියෙකු සහ තවත් පුද්ගලයෙකු තුවාල ලබා තිබේ. තුවාල ලැබූවන් හලාවත සහ කුලියාපිටිය රෝහල්වල ප්‍රතිකාර ලබන බව පොලීසිය සඳහන් කරයි. දුම්මලසූරිය පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=37989", "Category": null, "Parent URL": null}