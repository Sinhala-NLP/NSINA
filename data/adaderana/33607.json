{"Source": "Adaderana", "Timestamp": "April 26, 2013 05:37 pm", "Headline": "ඇමති අමුණුගම තායිලන්තයට ", "News Content": "ආසියා ෆැසිපික් සමාජ ආර්ථික කොමිසමේ 69 වන සැසිවාරය තායිලන්තයේ බැංකොක් නුවරදී පැවැත්වෙයි. ඊට සහභාගීවීම සඳහා ජාත්‍යන්තර මුල්‍ය සහයෝගීතාව පිළිබඳ ජ්‍යෙෂ්ඨ අමාත්‍ය සරත් අමුණුගම මහතා හෙට (27) දිවයිනෙන් පිටත්ව යාමට නියමිතය. ඊයේ ආරම්භ වූ සමුළුව ලබන මැයි මස 1වැනි දින දක්වා පැවැත්වෙයි. ස්වභාවික ආපදාවන්ට හා දැඩි ආර්ථික ප්‍රශ්නවලට මුහුණ දීම සඳහා ප්‍රායෝගික හා නම්‍යශීලි විසදුම් මාලාවක් සකස් කිරීම යන තේමාව යටතේ ජ්‍යෙෂ්ඨ අමාත්‍ය සරත් අමුණුගම මහතා සමුළුව ඇමතීමට නියමිත බව ජාත්‍යන්තර මුල්‍ය සහයෝගීතාව පිළිබඳ අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=33607", "Category": null, "Parent URL": null}