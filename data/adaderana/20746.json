{"Source": "Adaderana", "Timestamp": "December 17, 2011 09:46 am", "Headline": "ලිබියාවට එරෙහි සම්බාධක ඉවතට", "News Content": "ලිබියාවට එරෙහිව පනවා තිබූ සම්බාධක ඉවත් කිරීමට එක්සත් ජාතීන්ගේ ආරක්ෂක මණ්ඩලය පියවර ගෙන තිබේ. ලිබියානු ප්‍රධාන බැංකුව සහ විදේශ ආයෝජන බැංකුවලට පනවා තිබූ සම්බාධක මෙලෙස ඉවත් කර ඇති බව විදෙස් මාධ්‍ය වාර්තා කරයි. ඒ අනුව ලිබියාවේ පැවති මූල්‍යමය ගැටලු රැසක් විස‍ඳෙනු ඇති බවට විශ්වාසය පළ වේ. මෙම සම්බාධක ඉවත් කිරීමත් සමග ලිබියානු බැංකුවල මුදල් හුවමාරු කිරීම සඳහා දිගු පෝලිම් දක්නට තිබූ බව එරට මාධ්‍ය වාර්තා කරයි. මේ අතර අමෙරිකාව ලිබියාවට එරෙහිව පනවා තිබූ සම්බාධක ද ඉදිරියේදී ඉවත් කරනු ඇති බව වාර්තා වේ. හිටපු ලිබියානු නායක මුවම්මර් ගඩාෆිගේ පාලනයට එරෙහිව මේ වසර ආරම්භයේ දී එක්සත් ජාතීන්ගේ සංවිධානය විසින් ලිබියාවට එරෙහිව සම්බාධක පනවා තිබුණී.", "URL": "https://sinhala.adaderana.lk/news.php?nid=20746", "Category": null, "Parent URL": null}