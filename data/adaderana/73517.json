{"Source": "Adaderana", "Timestamp": "May 25, 2017 09:54 am", "Headline": "ගුවන් මගීන් සඳහා නව රෙගුලාසි", "News Content": "ගුවන් මගීන් සඳහා ක්‍රියාත්මක නව රෙගුලාසි මෙරට ජාත්‍යන්තර ගුවන්තොටුපලවලදීද ක්‍රියාත්මක කිරීමට තීරණය කර ඇති බව ශ්‍රී ලංකා සිවිල් ගුවන් සේවා අධිකාරිය පවසයි.ගුවන් මගීන් විසින් අතේ ගෙන යන භාණ්ඩ අතර, දියර වර්ග, වාෂ්පශීලී ද්‍රව්‍ය හා ජෙල් වර්ග හෙවත් ක්‍රීම් වර්ග සඳහා ජාත්‍යන්තර වශයෙන් ක්‍රියාත්මක වන නිර්දේශ ඇතුළත් නව රෙගුලාසි හඳුන්වා දී ඇති බව එම අධිකාරිය පවසයි.ජාත්‍යන්තර සිවිල් ගුවන් සේවා ආයතනය විසින් නිර්දේශ කර ඇති මෙම ආරක්ෂිත ක්‍රියා පටිපාටිය මේ වන විටත් ලොව බොහෝමයක් රට වල ක්‍රියාත්මක වන බව සඳහන්ය.එම ආරක්ෂිත නිර්දේශ ජුනි මස පළවනදා සිට මෙරටදීද ක්‍රියාත්මක කිරීමට නියමිත බව ශ්‍රී ලංකා සිවිල් ගුවන් සේවා අධිකාරියේ ආරක්ෂක අංශ අධ්‍යක්ෂ ඩී. ඒ. ජයකාන්ත මහතා පැවසුවේය.", "URL": "https://sinhala.adaderana.lk/news.php?nid=73517", "Category": null, "Parent URL": null}