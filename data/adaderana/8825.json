{"Source": "Adaderana", "Timestamp": "June 5, 2010 12:50 pm", "Headline": "සිවිල් ඝාතනයක් ගැන අමෙරිකන් සෙබළෙකුට චෝදනා ", "News Content": "ඇෆ්ගනිස්ථාන සිවිල් වැසියන් ති‍දෙනකු ඝාතනය කිරීම සම්බන්ධයෙන් අමෙරිකානු සෙබළෙකුට එරෙහිව චෝදනා එල්ල වී තිබේ. 2006 වසරේ ජූනි මාසයේ දී මෙම අමෙරිකානු හමුදා සාමාජිකයා විසින් සිවිල් වැසියන් ඝාතනය කර ඇති බව වාර්තා වේ. මෝලොක් නැමැති විසි දෙහැවිරිදි මෙම හමුදා සාමාජිකයා ඇෆ්ගනිස්ථානයේ රැම් රොඩ් හමුදා කඳවුර ආසන්නයේ සිදුකළ මෙහෙයුම්වලදී මෙම මනුෂ්‍ය ඝාතන සිදුකර ඇති බවට ‍චෝදනා එල්ල වී ඇත. පසුගියදා මොහු යළි වොෂින්ටනයේ පිහිටි හමුදා කඳවුර වෙත පැමිණි අවස්ථාවේ දී එරට ආරක්ෂක අංශ විසින් අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=8825", "Category": null, "Parent URL": null}