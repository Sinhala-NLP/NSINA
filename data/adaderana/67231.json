{"Source": "Adaderana", "Timestamp": "December 21, 2016 03:06 pm", "Headline": "නව පාසල් වාරයට පෙර ඩෙංගු මර්දන වැඩසටහනක්", "News Content": "පාසල් ආශ්‍රිතව දෙදින ඩෙංගු මදුරු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ.නව පාසල් වාරය ආරම්භ කිරීමට පෙර දිවයිනපුරා සියලු පාසල් පරිශ්‍ර පරික්ෂා කිරීමේ අරමුණින් ලබන 27 සහ 28 යන දෙදින තුළ මෙම මදුරු මර්දන වැඩසටහන ක්‍රියාත්මක කිරීමට නියමිත බව සෞඛ්‍ය අමාත්‍යාංශය සඳහන් කළේය.අධ්‍යාපන අමාත්‍යාංශයේ සහයෝගය ද මෙම වැඩසටහන සඳහා ලැබී ඇති අතර ත්‍රිවිධ හමුදාව පොලීසිය සහ සෞඛ්‍ය සේවකයින්ගෙන් සමන්විත කණ්ඩායම් 640ක් මේ සඳහා යොදාගැනීමට නියමිත බව සඳහන්ය.", "URL": "https://sinhala.adaderana.lk/news.php?nid=67231", "Category": null, "Parent URL": null}