{"Source": "Adaderana", "Timestamp": "November 2, 2011 09:38 am", "Headline": " දුමින්ද සිල්වා ශ්‍රී ජයවර්ධනපුර රෝහලෙන් සිංගප්පූරුවට", "News Content": "පාර්ලිමේන්තු මන්ත්‍රී ආර්.දුමින්ද සිල්වා මහතා වැඩිදුර ප්‍රතිකාර සඳහා සිංගප්පූරුවට රැගෙන යාමට පවුලේ ඥාතීන් විසින් කටයුතු කළ බව ඔහුට ප්‍රතිකාර කළ විශේෂඥ වෛද්‍ය මහේෂි විජේරත්න මහත්මිය සඳහන් කරයි. මේවන විට මන්ත්‍රීවරයාගේ සෞඛ්‍ය තත්ත්වය බොහෝ දුරට යහපත් මට්ටමක පැවති බව විශේෂඥ වෛද්‍යවරිය අද දෙරණට සඳහන්කළාය. ඊයේ රාත්‍රී 9.15 ට පමණ දුමින්ද සිල්වා මහතා ශ්‍රී ජයවර්ධනපුර රෝහලෙන් රැ‍ගෙන ගිය බව රෝහල් ආරංචි මාර්ග කියා සිටියි.", "URL": "https://sinhala.adaderana.lk/news.php?nid=19737", "Category": null, "Parent URL": null}