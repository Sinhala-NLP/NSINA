{"Source": "Adaderana", "Timestamp": "April 6, 2016 11:18 am", "Headline": "එළියෙන් කරගන්නා පරීක්ෂණ කිහිපයකට සාධාරණ මිලක්", "News Content": "පෞද්ගලික රෝහල්වල රසායනාගාර පරීක්ෂණ කිහිපයක් සඳහා සාධාරණ මිලක් නියම කිරීමට සෞඛ්‍ය අමාත්‍යංශය සැළසුම් කර තිබේ. ඒ අනුව සී ටී ස්කෑන්, එක්ස් රේ වැනි පරීක්ෂණ මීට ඇතුළත් වන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේය.පෞද්ගලික රෝහල් නියාමනය කිරීමට සෞඛ්‍ය අමාත්‍යංශය තීරණය කර ඇති අතර රසායනාගාර පරීක්ෂණ 33ක් සඳහා මේ වන විටත් සාධාරණ මිලක් නියම කර ඇති බව පාලිත මහීපාල මහතා කියා සිටි‍ෙය්ය.පෞද්ගලික රෝහල් පරීක්ෂා කිරීම සඳහා ජ්‍යෙෂ්ඨ සහකාර ලේකම්වරයෙකුගේ ප්‍රධානත්වයෙන් යුත් විමර්ශන කමිටුවක් යෙදවීමට නියමිත බව ඔහු පැවසුවේය.පෞද්ගලික රෝහල් වල සිදුකරන රෝගී සත්කාරක සේවා නිවැරදි ආකාරයකට නියාමනය කර ගුණාත්මක සේවාවක් ඇති කිරීම මෙහි අරමුණ බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේය.එමෙන්ම පෞද්ගලික රෝහලකදී වෛද්‍යවරයෙකු විසින් රෝගියෙකු පරීක්ෂා කළ යුතු කාලය විනාඩි 10ක් විය යුතු බවට දැනුම් දී ඇති අතර රෝගීන් පරීක්ෂා කිරීම සඳහා ලබාගන්නා මුදලද නියම කර ඇති බව පාලිත මහීපාල මහතා පැවසුවේය.", "URL": "https://sinhala.adaderana.lk/news.php?nid=58985", "Category": null, "Parent URL": null}