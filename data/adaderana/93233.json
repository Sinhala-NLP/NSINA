{"Source": "Adaderana", "Timestamp": "July 26, 2018 11:33 am", "Headline": "ගල්කඩුල්ල ඔයේ ගිලී පුද්ගලයෙක් මරුට", "News Content": "මහවෙල, ගල්කඩුල්ල ඔයේ ගිලීමෙන් පුද්ගලයෙකු මියගොස් තිබේ. ගල්කඩුල්ල පාලම අසල දිය නෑමට ගිය අවස්ථාවේදී ඔහු දියේ ගිලී ඇති බව පොලීසිය සඳහන් කළේය. මියගොස් ඇත්තේ අකුරම්බඩ, වෙන්දේසියාය ප්‍රදේශයේ පදිංචිව සිටි 44 හැවිරිදි පුද්ගලයෙකි. මෘත ශරීරය මාතලේ රෝහලේ තැන්පත් කර ඇති අතර පශ්චාත් මරණ පරීක්ෂණය අද (26) දින සිදුකිරීමට නියමිතය.", "URL": "https://sinhala.adaderana.lk/news.php?nid=93233", "Category": null, "Parent URL": null}