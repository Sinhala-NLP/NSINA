{"Source": "Adaderana", "Timestamp": "August 17, 2012 01:01 pm", "Headline": "නොරොච්චෝලේ හදන්න චීනයෙන් කණ්ඩායමක් ", "News Content": "නොරොච්චෝලේ තාපවිදුලි බලාගාරය යථා තත්ත්වයට පත් කිරීම සඳහා චීන විශේෂඥ කණ්ඩායමක් දිවයිනට පැමිණ තිබේ. දැනට එහි කාර්මික දෝෂයන් මගහැරවීමේ කටයුතුවල නිරතව සිටින පිරිස්වලට සහය දැක්වීම සඳහා අතිරේක කණ්ඩායමක් වශයෙන් ඔවුන් දිවයිනට පැමිණ ඇති බව ලංකා විදුලිබල මණ්ඩලය ප්‍රකාශ කරයි. මේ අතර ලබන 27 වන දින දක්වා දිවා කාලයේ දී විදුලිය කප්පාදු කිරීම සිදුකරන බව විදුලිබල මණ්ඩල උප සභාපති අනුර විජේපාල මහතා පවසයි. ඒ අනුව පැය 3 යි විනාඩි 20 ක විදුලි කප්පාදුව අඛණ්ඩව ක්‍රියාත්මක වනු ඇති.", "URL": "https://sinhala.adaderana.lk/news.php?nid=26655", "Category": null, "Parent URL": null}