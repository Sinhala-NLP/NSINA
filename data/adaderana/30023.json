{"Source": "Adaderana", "Timestamp": "December 17, 2012 11:04 am", "Headline": "ඔස්ට්‍රේලියාවෙන් ශ්‍රී ලංකාවට 393ක ඉලක්කයක්", "News Content": "වෝන් මුරලිදරන් කුසලාන ටෙස්ට් තරගාවලියේ පළමු තරගය ජය ගැනීම සඳහා ඔස්ට්‍රේලියාව ශ්‍රී ලංකා කණ්ඩායමට ලකුණු 393ක ඉලක්කයක් ලබාදී තිබේ. ඒ ඔස්ට්‍රේලියානු දෙවන ඉනිම ලකුණු 278ට සීමාවීමත්ය. මෙම තරගයේ පළමු ඉනිම ක්‍රීඩා කළ ඔස්ට්‍රේලියානුවන් කඩුලු 5ක් දැවී ලකුණු 450ට ඉනිම අත්හිටුවා ශ්‍රී ලංකාවට පන්දුවට පහරදීමට අවස්ථාව ලබාදෙන ලදී. එහිදී ශ්‍රී ලංකා කණ්ඩායමට සියලු දෙනා දැවී ලබා ගත හැකි වුයේ ලකුණු 336කි. ඒ අනුව ඔස්ට්‍රේලියාව ශ්‍රී ලංකාවට වඩා ලකුණු 114ක් ඉදිරියෙන් සිටිමින් දෙවන ඉනිම අරඹන ලදී. ඔස්ට්‍රේලියානු දෙවන ඉනිමේ කඩුලු 5ක් බිඳ හෙළීමට රංගන හේරත් සමත් වු අතර චානක වෙලගෙදර කඩුලු 3ක් දවා ගත්තේය.", "URL": "https://sinhala.adaderana.lk/news.php?nid=30023", "Category": null, "Parent URL": null}