{"Source": "Adaderana", "Timestamp": "August 28, 2016 09:11 am", "Headline": " ඉසුරුපුරදී කාන්තාවට වෙඩි", "News Content": "මාලඹේ, ඉසුරුපුර ප්‍රදේශයේ නිවසක සිදුවූ වෙඩි තැබීමකින් කාන්තාවක තුවාල ලබා තිබේ. පොලීසිය සඳහන් කළේ හමුදා කර්නල්වරයෙකුගේ බිරිඳක් වෙඩි වැදීමෙන් තුවාල ලබා කොළඹ ජාතික රෝහලට ඇතුළත් කර ඇති බවයි.ඊයේ රාත්‍රී 10ට පමණ මෙම වෙඩි තැබීම සිදුව තිබේ.අදාළ කාන්තාව නිදන කාමරය තුළ සිටියදී ජනෙල් කවුළුවක් තුළින් වෙඩි තැබීම සිදු කර ඇති බව පොලීසිය සඳහන් කළේය.43 හැවිරිදි තිදරු මවක් මෙලෙස තුවාල ලබා ඇති බව සඳහන්ය.මෙම කාන්තාව සිය සැමියාගෙන් දික්කසාද වීමේ අපේක්ෂාවෙන් නීතිමය ක්‍රියාමාර්ග ගනිමින් සිට ඇති බව ද වාර්තා වෙයි.කෙසේවෙතත් වෙඩි තැබීම සිදුකළ සැකකරු පිළිබඳ තොරතුරු අනාවරණය වී නොමැති අතර අතුරුගිරිය පොලීසිය මේ සම්බන්ධයෙන් වැඩිදුර විමර්ශනය සිදුකරයි.", "URL": "https://sinhala.adaderana.lk/news.php?nid=63506", "Category": null, "Parent URL": null}