{"Source": "Adaderana", "Timestamp": "May 22, 2013 08:17 am", "Headline": "අනවසර වැඩබිමේ ගල් වෙඩිල්ල මරු කැඳවයි", "News Content": "කැකිරාව, අල්විස්ථාන, වනමල් උයන රක්ෂිතය ආසන්නයේ පවත්වාගෙන ගිය බලපත්‍ර රහිත ගල් වැඩපළක සේවය කරමින් සිටි පුද්ගලයෙකු ගල් වෙඩිල්ලක් පුපුරායාමෙන් ජීවිතක්ෂයට පත්ව තිබේ. ඊයේ පස්වරුවේ මෙම අනතුර සිදුව ඇති බව අද දෙරණ වාර්තාකරු සදහන් කළේය. මොහු ගල් වෙඩිල්ලක් පිපිරීමට සලස්වා එය පිපිරීනොයාම හේතුවෙන් නැවත පරීක්ෂාවට ලක් කිරීමට යාමේ දී මෙම අනතුර සිදුව ඇති බව පොලිසිය සඳහන් කරයි. ජීවිතක්ෂයට පත්ව ඇත්තේ එම ප්‍රදේශයේම පදිංචි 59 හැවිරිදි එක්දරු පියෙකි. මෘත ශරීරය අනුරාධපුර රෝහලේ මෘතශරීරාගාරයේ තැන්පත් කර ඇති අතර සිද්ධිය සම්බන්ධයෙන් කැකිරාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34279", "Category": null, "Parent URL": null}