{"Source": "Adaderana", "Timestamp": "September 12, 2017 11:05 am", "Headline": " ගිනි අවියක් සමඟ 1ක් අල්ලයි", "News Content": "ගිනි අවියක් ළඟ තබාගෙන සිටි පුද්ගලයෙකු ග්‍රෑන්ඩ්පාස්, ඛෙත්තාරාම කඩාංගණය අසළ දී අත්අඩංගුවට ගෙන තිබේ.කොළඹ අපරාධ කොට්ඨාසයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වෙයි.එහිදී ඔහු සතුව තිබී රිවෝල්වර වර්ගයේ ගිනි අවියක් සහ හිස් පතරොම් කොපු 02ක් පොලීසිය විසින් සොයාගෙන තිබේ.පසුගිය පස් වන දින ග්‍රෑන්ඩ්පාස්, මැල්වත්ත ප්‍රදේශයේ දී අහසට වෙඩි තබා ජනතාව බිය ගැන්වීමේ සිද්ධියට, සැකකරු සම්බන්ධ බවට ඔහුගෙන් සිදුකළ ප්‍රශ්න කිරීම්වලදී අනාවරණය වී ඇති බව වාර්තා වෙයි.සැකකරු 39 හැවිරිදි අයෙකු වන අතර ඔහු අද (12) අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=77435", "Category": null, "Parent URL": null}