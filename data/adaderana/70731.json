{"Source": "Adaderana", "Timestamp": "March 11, 2017 03:02 pm", "Headline": "පූජිත් එන තෙක් වික්‍රමරත්න වැඩ බලයි ", "News Content": "වැඩබලන පොලිස්පතිවරයා ලෙස ජ්‍යේෂ්ඨ නියෝජ්‍ය පොලිස්පති සී.ඩී වික්‍රමරත්න මහතා පත් කර තිබේ.පොලිස්පති පූජිත් ජයසුන්දර මහතා ආසියාතික පොලිස් නිලධාරීන්ගේ සමුළුවට සහභාගීවීම සඳහා විදෙස් ගතවීම හේතුවෙන් වික්‍රමරත්න මහතා පත් කර ඇති බව පොලිස් මූලස්ථානය සඳහන් කළේය. දකුණු ආසියාවේ හා අසල්වැසි රටවල්වල ප්‍රධාන පොලිස් නිලධාරීන් එක්ව පවත්වන මෙම සමුළුව බංගලාදේශයේ ඩකා නුවරදී අද සිට ලබන 14 වනදා දක්වා පැවැත්වීමට නියමිතය.තර්ජනාත්මක ප්‍රචණ්ඩ ක්‍රියා, අන්තවාදය හා අන්තර්ජාතික අපරාධ මැඩලීම සම්බන්ධයෙන් කලාපීය සහයෝගීතාව වර්ධනය කරගැනීම මෙම සමුළුවේ අරමුණ වී තිබේ.", "URL": "https://sinhala.adaderana.lk/news.php?nid=70731", "Category": null, "Parent URL": null}