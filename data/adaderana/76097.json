{"Source": "Adaderana", "Timestamp": "August 8, 2017 04:42 pm", "Headline": "අනතුරින් 1ක් මරුට-4ට තුවාල", "News Content": "වව්නියාව,මුණ්ඩිමුරුප්පුව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තවත් සිව් දෙනෙකු තුවාල ලබා තිබේ. අද පස්වරුවේ වෑන් රථයක් සහ ලොරි රථයක් එකිනෙක ගැටීමෙන් අනතුර සිදුව ඇති බව වව්නියාව පොලීසිය සඳහන් කළේය.අනතුරින් වෑන් රථයේ රියදුරු එම ස්ථානයේදීම මියගොස් ඇති අතර තවත් සිව් දෙනෙකු වව්නියාව රෝහලට ඇතුළත් කර තිබේ. මියගොස් ඇත්තේ පණ්ඩාරිකුලම ප්‍රදේශයේ පදිංචිව සිටි 58 හැවිරිදි අයෙකි.අනතුර සම්බන්ධයෙන් වව්නියාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76097", "Category": null, "Parent URL": null}