{"Source": "Adaderana", "Timestamp": "November 28, 2011 10:12 am", "Headline": "ලංගම බසය ත්‍රිරෝද රියේ ගැටෙයි -මව හා දියණිය මරුට", "News Content": "වාරියපොළ - පුත්තලම මාර්ගයේ වාරියපොළ රෝහල ඉදිරිපිට දී ලංගම බස් රථයක් ත‍්‍රීරෝද රථයක් සමග ගැටීමෙන් සිදුවූ රිය අනතුරකින් කාන්තාවක් හා කුඩා දැරියක් මරණයට පත්ව ඇත. ඊයේ(27) රාත්‍රී 12 ට පමණ සිදුවූ මෙම රිය අනතුරින් තුවාල ලත් ත්‍රී රෝද රථයේ රියදුරු, එහි ගමන් ගත් පිරිමි අයෙකු, කාන්තාවක් සහ ගැහැණු ළමයින් දෙදෙනෙකු වාරියපොළ රෝහලට ඇතුළත් කිරීමෙන් අනතුරුව වැඩිදුර ප‍්‍රතිකාර සඳහා කුරුණෑගල රෝහලට මාරු කර යවා ඇති බව පොලිසිය පවසයි. තුවාල ලත් කාන්තාව කුරුණෑගල රෝහලේදී මියගොස් ඇති බවත්, තුවාල ලත් මාස 03 ක් වයසැති දැරිය කොළඹ ජාතික රෝහලට මාරු කර යැවීමෙන් පසුව මියගොස් ඇති බවත් පොලිසිය සඳහන් කරයි. මියගිය කාන්තාව 34 හැවිරිදි වියෙහි පසුවූ අතර මාස 3 ක් වයසැති මියගිය දැරිය එම මියගිය කාන්තාවගේ දියණිය වන බවත් සඳහන්ය. වාරියපොළ පොලිසිය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=20311", "Category": null, "Parent URL": null}