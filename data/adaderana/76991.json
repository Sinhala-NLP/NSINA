{"Source": "Adaderana", "Timestamp": "September 1, 2017 02:28 pm", "Headline": "ගල් ගොඩක් උඩට වැටී අයෙක් මරුට", "News Content": "හංවැල්ල, බදුවත්ත ප්‍රදේශයේ ගල් වැඩපලක සිදු වූ අනතුරකින් එහි සේවය කළ පුද්ගලයෙකු මියගොස් තිබේ. අදාළ පුද්ගලයා ගල්ගොඩක් මතට වැටීමෙන් අනතුරට ලක්ව ඇති බව පොලීසිය සඳහන් කළේය. බරපතළ තුවාල ලැබූ එම පුද්ගලයා පාදුක්ක රෝහලට ඇතුලත් කිරිමෙන් පසු මියගොස් තිබේ. මියගොස් ඇත්තේ හංවැල්ල ප්‍රදේශයේම පදිංචිව සිටි 47 හැවිරිදි පුද්ගලයෙක් බව අනාවරණය වී ඇත. සිද්ධිය සම්බන්ධයෙන් හංවැල්ල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76991", "Category": null, "Parent URL": null}