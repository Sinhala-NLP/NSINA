{"Source": "Adaderana", "Timestamp": "September 6, 2010 08:08 am", "Headline": "සුසන්තගේ ඝාතනය ගැන සාක්ෂි බාරගන්නා කාලය දීර්ඝ කරයි", "News Content": "රුහුණ විශ්ව විද්‍යාලයේ ශිෂ්‍යයෙකුව සිටි සුසන්ත බණ්ඩාර ඝාතනය පිළිබඳ සොයා බැලීම සඳහා පත් කළ ජනාධිපති කොමිසම සාක්ෂි බාර ගැනීමේ කාල සීමාව දීර්ඝ කර තිබේ. ඒ අනූව ලිඛිත හා වාචික කරුණු කරුණු භාර ගැනීමේ කාලය මේ මස 13 දක්වා දීර්ඝ කළ බව එම කොමිසමේ ප්‍රකාශකයෙකු පවසයි. ඒ අනුව කොමිසමේ විමර්ෂණ කෙරෙහි උනන්දුවක් දක්වන පාර්ශව තමන් දන්නා තොරතුරු ලිඛිතව හෝ වාචිකව එදිනට පෙර ඉදිරිපත් කළ හැකි බවද කොමිසම මහජනයාගෙන් ඉල්ලා සිටියි. විශ්‍රාමලත් ශ්‍රේෂ්ඨාධිකරණ විනිසුරු ජගත් බාලපටබැඳිගේ මහතා එම කොමිසමේ සභාපතිවරයා ලෙස කටයුතු කරයි. රුහුණු විශ්ව විද්‍යාලයේ සුසන්ත බණ්ඩාර ශිෂ්‍යා ඝාතනයට වගකිව යුතු පාර්ශව හඳුනාගෙන ඒ පිළිබඳව නිර්දේශ ඉදිරිපත් කිරීම සඳහා ජනාධිපතිවරයා විසින් මෙම පරීක්ෂණ කොමිසම පත් කර තිබේ.", "URL": "https://sinhala.adaderana.lk/news.php?nid=10661", "Category": null, "Parent URL": null}