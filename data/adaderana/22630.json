{"Source": "Adaderana", "Timestamp": "March 6, 2012 05:36 pm", "Headline": "මහේලගේ වැටුපෙන් 10%ක් කපයි", "News Content": "සී.බී කුසලානය වෙනුවෙන් ශ්‍රී ලංකාව හා ඕස්ට්‍රේලියාව අතර අද ඕස්ට්‍රේලියාවේ ඇඩිලේඩ්හි පැවති තරගය වෙනුවෙන් ශ්‍රී ලංකා කණ්ඩායම් නායක මහේල ජයවර්ධනට හිමි වැටුපෙන් 10% ක් අයකරගැනීමට ජාත්‍යන්තර ක්‍රිකට් කවුන්සිලය තීරණය කර තිබේ. අද පැවති තරගයේදී විනිසුරුවරයාගේ තීරණය අභියෝගයට ලක්කරමින් අත දිගු කොට විවේචනය කිරීම නිසාත්,එය ජාත්‍යන්තර ක්‍රිකට් නීතිවලට අනුව වරදක් නිසාත් මෙම තීරණය ගත් බව තරග තීරක ක්‍රිස් බ්‍රෝඩ් සඳහන් කරයි. ජාත්‍යන්තර ක්‍රිකට් නීතියට අනුව විනිසුරුවරයාගේ තීරණය අවාසාන තීරණය බැවින් මහේල ජයවර්ධනගේ ක්‍රියා පිළිවෙත කිසිසේත්ම අනුමත කළ නොහැකි බව හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=22630", "Category": null, "Parent URL": null}