{"Source": "Adaderana", "Timestamp": "January 17, 2018 08:17 am", "Headline": "යකඩ යකාට තරුණියගේ ජීවිතය බිලි වෙයි", "News Content": "බේරුවල, මරක්කලාවත්ත ප්‍රදේශයේදී දුම්රියක ගැටීමෙන් තරුණියක මියගොස් තිබේ. දුම්රිය මාර්ගයේ ගමන් කරමින් සිටියදී මරදාන සිට අළුත්ගම දක්වා ධාවනය වු දුම්රියක අදාළ තරුණිය ගැටී ඇති බව පොලීසිය පැවසුවේය. මියගොස් ඇත්තේ එම ප්‍රදේශයේම පදිංචිව සිටි 19 හැවිරිදි තරුණියකි. මෘත ශරීරය නාගොඩ රෝහලේ තැන්පත් කර ඇති අතර පශ්චාත් මරණ පරීක්ෂණය අද දින සිදුකිරීමට නියමිතය.", "URL": "https://sinhala.adaderana.lk/news.php?nid=83092", "Category": null, "Parent URL": null}