{"Source": "Adaderana", "Timestamp": "May 20, 2011 08:15 am", "Headline": "පෞද්ගලික අංශ විශ‍්‍රාම වැටුප් පනත සංශෝධන සහිතව යළි පාර්ලිමේන්තුවට", "News Content": "පෞද්ගලික අංශයේ සේවකයන්ට විශ‍්‍රාම වැටුපක් ලබාදීම සඳහා වූ පනත් කෙටුම්පත සංශෝධන සහිතව යළි පාර්ලිමේන්තුවට ඉදිරිපත් කිරීමට රජය තීරණය කර තිබේ. සාමාජිකයාගේ ජීවිත කාලයපුරා විශ‍්‍රාම වැටුප හිමිවන පරිදි සංශෝධනය කර ඇති බව කම්කරු සබදතා අමාත්‍යාංශය පවසයි. මීට අමතරව සාමාජිකයා මියගියහොත් ඔහුගේ කාලත‍්‍රයාට විශ‍්‍රාම වැටුප් ප‍්‍රතිලාභ හිමිව සංශෝධන එක්කර ඇත. විශ‍්‍රාම වැටුප් පනත් කෙටුම්පත පසුගියදා පාර්ලිමේන්වට ඉදිරිපත්කළද ඊට එල්ලවූ විරෝධතා හේතුවෙන් විවාදයට ගැනීම කල්දැමුණි. කෙසේ වුවද අදාළ පනත්කෙටුම්පත ආණ්ඩුක‍්‍රම ව්‍යවස්ථාවට පටහැනි නොවන බව ඒ සම්බන්ධයෙන් අධීකරණයේ තීරණය විය. මේ සම්බන්ධයෙන් වෘත්තිය සමිති නියෝජිතයින් සමග ජනාධිපතිවරයා සාකච්ඡා වට කිහිපයක්ම පැවැත්වීය. ඒ අනුව ඉදිරිපත් වූ සංශෝධන සහිතව නව පනත් කෙටුම්පත ලබන මාසයේදී පාර්ලිමේන්තුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16206", "Category": null, "Parent URL": null}