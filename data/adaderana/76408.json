{"Source": "Adaderana", "Timestamp": "August 17, 2017 06:49 pm", "Headline": "ආවා කල්ලියේ යතුරුපැදියක් හම්බවෙලා", "News Content": "පසුගිය සමයේ යාපනය ප්‍රදේශයේ ප්‍රචණ්ඩ ක්‍රියා රැසක් සිදුකළ ආවා කල්ලිය අපරාධ සඳහා භාවිතා කළ බවට සැක කරන යතුරු පැදියක් කොකුවිල් ප්‍රදේශයේ පාලු වත්තක සඟවා තිබියදී යාපනය විශේෂ කාර්ය බලකා කඳවුරේ භට කණ්ඩායමක් විසින් අද (17) සොයාගත් බව යාපනය ආරක්ෂක අංශ පවසයි.යාපනය ආරක්ෂක අංශ පැවසූවේ හිමිකරුවකු නොමැති සැකකටයුතු යතුරු පැදියක් කොකුවිල් ප්‍රදේශයේ ගෙවත්තක සඟවා ඇති බවට විශේෂ කාර්ය බලකා බුද්ධි නිලධාරීන් වෙත ලද තොරතුරු මත අදාළ යතුරු පැදිය සොයාගත් බවයි.සැකකරුවන් අපරාධ කිරීම සඳහා යතුරු පැදිය භාවිත කර පසුව අදාළ ස්ථානයේ සඟවා තබන බවට තොරතුරු හෙළි වු බව කියැවේ.යාපනය කෝපායි ප්‍රදේශයේදී පොලිස් නිළධාරීන් දෙදෙනෙකු කපා දැමීමේ සිද්ධිය සම්බන්ධයෙන් කොක්කුවිල් ප්‍රදේ‍ශයේ හා අවට ප්‍රදේ‍ශයේ පදිංචි පුද්ගලයින් කිහිපදෙනෙකු අත්අඩංගුවට ගනු ලැබීය.සිද්ධිය සම්බන්ධයෙන් කෝපායි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=76408", "Category": null, "Parent URL": null}