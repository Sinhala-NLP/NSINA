{"Source": "Adaderana", "Timestamp": "November 22, 2016 04:16 pm", "Headline": " කසළ එකතු කිරීම සාර්ථකයි", "News Content": "වර්ගීකරණය කළ කසළ එකතු කිරීමේ දීප ව්‍යාප්ත වැඩසටහන සාර්ථක බව නාගරික කොමසාරිස්වරුන් ප්‍රකාශ කර තිබේ.වර්ගීකරණය කළ කසළ එකතු කිරීමේ වැඩසටහන පිළිබඳ සමාලෝචන රැස්වීමකදී නාගරික කොමසාරිස්වරුන් පළාත් සභා හා පළාත් පාලන අමාත්‍ය ෆයිසර් මුස්තාෆා මහතා සමග මේ බව ප්‍රකාශ කර ඇති බව සඳහන්ය. පරිසරයට එක්වන කසළ ප්‍රමාණය අඩුකිරීම සහ නොදිරන කසළ ප්‍රතිචක්‍රීයකරණය කිරීම මෙම වර්ගීකරණය කළ කසළ පමණක් එකතු කිරීමේ වැඩසටහනේ අරමුණයි. ඒ අනුව සෑම මහ නගර සභාවකම එකතු වන කසළ ප්‍රමාණය අඩු වී ඇති බවත්, ප්ලාස්ටික් සහ පොලිතීන් ප්‍රතිචක්‍රීකරණය ආරම්භ කර ඇති බවත්, නාගරික කොමසාරිස්වරුන් ප්‍රගති සමාලෝචන රැස්වීමේ දී අනාවරණය කර තිබේ.", "URL": "https://sinhala.adaderana.lk/news.php?nid=66307", "Category": null, "Parent URL": null}