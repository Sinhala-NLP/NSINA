{"Source": "Adaderana", "Timestamp": "July 8, 2011 09:42 am", "Headline": "පලාගිය කොල්ලකරුවන් සොයා තවදුරටත් පරීක්ෂණ", "News Content": "බේරුවල, මාගල්කන්ද ප්‍රදේශයේ දී පොලිසියෙන් මිදී පලාගිය කොල්ල කල්ලි සාමාජිකයන් සොයා තවදුරටත් පරීක්ෂණ සිදුකරන බව පොලිසිය පවසයි. ඊයේ(07) පස්වරුවේ පොලිසිය සහ කොල්ලකරුවන් අතර ‍වෙඩි හුවමාරුවකින් එක් අයෙකු ජීවිතක්ෂයට පත්ව තිබේ. දික්වැල්ල ප්‍රදේශයෙන් පැමිණි විශේෂ පොලිස් කණ්ඩායමක් සැකකරුවන් අත්අඩංගුවට ගැනීමට උත්සහ කිරීමේ දී වෙඩි හුවමාරුව සිදුව ඇති බව වාර්තා විය. බත්තරමුල්ල සහ දික්වැල්ල ප්‍රදේශවල සුපිරි වෙළඳසැල්වලින් රුපියල් ලක්ෂ 18 ක පමණ මුදලක් කොල්ලකෑම සම්බන්ධයෙන් සැකකරුවන්ට එරෙහිව චෝදනා එල්ල වී ඇත.", "URL": "https://sinhala.adaderana.lk/news.php?nid=17260", "Category": null, "Parent URL": null}