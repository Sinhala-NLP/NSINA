{"Source": "Adaderana", "Timestamp": "April 16, 2012 10:11 pm", "Headline": " සී.සී ටී.වී ජංගම වෑන් රිය හෙට සිට කොළඹ පුරා දුවයි", "News Content": "සී.සී ටී.වී ව්‍යාපෘතිය තවදුරටත් පුළුල් කරමින් ජංගම වෑන් රථය හෙට දින නිල වශයෙන් ධාවනයට යොදවන බව පොලිස් මූලස්ථානය කියා සිටියි. ඒ අනුව සී.සී ටී.වී කැමරා සවිකරන ලද ජංගම වෑන් රථය හෙට පස්වරු 4.00 ට පොලිස් මූලස්ථානයෙන් පිටත් කෙරෙන බව සඳහන් වේ. කොළඹ නගරය වඩාත් සුරක්ෂිත කිරීම හා අපරාධවලින් තොර නගරයක් බවට පත්කිරීමේ අරමුණෙන් මේවන විට සී.සී ටී.වී කැමරා කොළඹ නගරයේ තැනින් තැන සවිකොට තිබේ. එහෙත් ඇතැම් ප්‍රධාන මංසන්ධි මෙන්ම අතුරු මාවත් එයින් ආවරණය නොවීම නිසා පැය 24 ම මෙම ජංගම වෑන් රථය කොළඹ නගරය සිසාරා ධාවනයේ යෙදවීමට අපේක්ෂිතය.", "URL": "https://sinhala.adaderana.lk/news.php?nid=23556", "Category": null, "Parent URL": null}