{"Source": "Adaderana", "Timestamp": "August 17, 2017 10:49 am", "Headline": "ගාසා තීරයේ බෝම්බ පිපිරීමක්-2ක් මරුට", "News Content": "ගාසා තීරයේදී සිදුවූ බෝම්බ පිපිරීමකින් පුද්ගලයින් දෙදෙනෙකු මියගොස් තවත් පස් දෙනෙකු තුවාල ලබා තිබේ. දකුණු ගාසා තීරය හා ඊජිප්තු දේශසීමා අතර රෆා නගරයට ආසන්න ප්‍රදේශයකදී සැකකටයුතු පුද්ගලයින් දෙදෙනෙකු පරීක්ෂා කිරීමට දේශසීමා ආරක්ෂක අංශ නිළධාරීන් උත්සාහ කළ අවස්ථාවේදී මෙම පිපිරීම සිදුව ඇති බව වාර්තා වෙයි. එහිදී එක් පුද්ගලයෙකු විසින් තමන් සතු බෝම්බය පුපුරවාගෙන ඇති අතර එහිදී බෝම්බකරු සහ එක් ආරක්ෂක අංශ නිළධාරීයෙකු මියගිගොස් තිබේ. එහිදී අනෙක් පුද්ගලයා ද තුවාල ලබා ඇති බව සඳහන් වෙයි. බෝම්බකරුවන් අයි.එස් සංවිධානයට අයත් පුද්ගලයින් බවට සැක පළ කරන අතර මොවුන් දේශසීමා හරහා ඊජිප්තුවේ සිනායි ප්‍රදේශයට යාමට උත්සාහ කර ඇති බව සඳහන් වෙයි.", "URL": "https://sinhala.adaderana.lk/news.php?nid=76390", "Category": null, "Parent URL": null}