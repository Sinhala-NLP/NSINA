{"Source": "Adaderana", "Timestamp": "April 16, 2013 08:20 am", "Headline": "වෑන් රියක් පෙරළී තිදෙනෙක් මරුට", "News Content": "අවිස්සාවේල්ල නුවරඑළිය මාර්ගයේ ලිඳුල ලැමර් ලියර් ප්‍රදේශයේ වෑන් රථයක් ප්‍රපාතයකට පෙරළීමෙන් සිදුවු අනතුරකින් පුද්ගලයින් තිදෙනෙකු මියගොස් තිබේ. අනතුරෙන් තවත් පුද්ගලයින් හය දෙනෙකු තුවාල ලබා ඇති බව පොලීසිය සඳහන් කළේය. මියගිය පුද්ගලයින් අතර වෑන් රථයේ රියදුරු ද වන බව ලිඳුල පොලීසිය පැවසීය. කොළඹ සිට නුවරඑළිය බලා ගමන් කරමින් සිටි පිරිසක් මෙලෙස අනතුරට ලක්ව තිබේ. අනතුරෙන් තුවාල ලැබු පුද්ගලයින් අතර කුඩා ළමුන් පස් දෙනෙකු සහ කාන්තාවක් වන බව පොලීසිය සඳහන් කළේය. ඔවුන් මේ වන විට නුවරඑළිය රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=33292", "Category": null, "Parent URL": null}