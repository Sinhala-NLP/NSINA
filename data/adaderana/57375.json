{"Source": "Adaderana", "Timestamp": "February 19, 2016 12:27 pm", "Headline": " ගෙල වැලලාගෙන මියගිය දැරියගේ මරණය ඝාතනයක් බවට හෙළි වෙයි", "News Content": "වව්නියාව, උක්කුලාන්කුලම් ප්‍රදේශයේදී සිදු වූ 14 හැවිරිදි දැරියගේ මරණය ඝාතනයක් බවට පශ්චාත් මරණ පරීක්ෂණයේදී අනාවරණය වී තිබේ.පොලිස් මාධ්‍ය ප්‍රකාශක කාර්යාලය සඳහන් කළේ ලිංගික අතවර සිදු කිරිමෙන් අනතුරුව එම දැරිය ඝාතනය කර ඇති බවට මරණ පරීක්ෂණයේදී අනාවරණය වී ඇති බවයි.පසුගිය 16 වනදා 14 හැවිරිදි දැරියක් නිවස තුළ ගෙල වැලලාගෙන සියදිවි හානි කරගෙන ඇති බවට වව්නියාව පොලීසියට තොරතුරක් ලැබී තිබුණි.වව්නියාව පොලීසිය මේ සම්බන්ධයෙන් වව්නියාව මහේස්ත්‍රාත් අධිකරණයට කරුණු වාර්තා කිරීමෙන් අනතුරුව මළ සිරුර පිළිබඳ පශ්චාත් මරණ පරීක්ෂණයක් සිදු කරන ලෙස මහේස්ත්‍රාත්වරයා අධිකරණ වෛද්‍ය නිලධාරීවරයාට නියෝග කර තිබේ.ඒ අනුව මරණ පරීක්ෂයේදී අදාළ දැරිය ලිංගික අතවරයට ලක් කිරිමෙන් අනතුරුව ඝාතනය කර ඇති බවට තහවුරු වී ඇත.සිද්ධියට අදාළ සැකකරුවන් අත්අඩංගුවට ගැනීම සඳහා වව්නියාව පොලීසිය විමර්ශන සිදු කරන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=57375", "Category": null, "Parent URL": null}