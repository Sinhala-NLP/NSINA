{"Source": "Adaderana", "Timestamp": "April 8, 2011 02:28 pm", "Headline": "අනුරාධපුර රිය අනතුරකින් පස්දෙනෙකුට තුවාලයි", "News Content": "අනුරාධපුර, විලච්චිය ප්‍රධාන මාර්ගයේ අද(08) අලුයම සිදුවූ රිය අනතුරකින් මාස 10ක දරුවෙකු ඇතුළු පස්දෙනෙකු තුවාල ලබා තිබේ. අධික‍ වේගයෙන් ධාවනය වූ ටිපර් රථයක් වේගය පාලනය කරගත නොහැකිව නිවසකට කඩා වැදීමෙන් මෙම අනතුර සිදුව ඇති බව සඳහන්ය. සිද්ධියෙන් තුවාල ලැබූවන් අනුරාධපුර ශික්ෂණ රෝහලට ඇතුළත් කෙරුණු බව විලච්චිය පොලිසිය සඳහන් කළේය. ටිපර් රථයේ රියදුරු මෙම අනතුරින් බරපතල තුවාල ලබා ඇති බව පොලිසිය වැඩිදුරටත් පවසයි.", "URL": "https://sinhala.adaderana.lk/news.php?nid=15354", "Category": null, "Parent URL": null}