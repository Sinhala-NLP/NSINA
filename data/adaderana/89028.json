{"Source": "Adaderana", "Timestamp": "May 13, 2018 02:53 pm", "Headline": "බදුල්ලේ භූගත රථගාල මාස අටකින් ජල තටාකයක් වුන හැටි", "News Content": "බදුල්ල නගරයේ රථවාහන තදබදය අවම කිරීමේ අරමුණින් ස්තාපිත කරන ලද භූගත රථගාල මාස අටක් වැනි කෙටි කාලයක් තුල ජල තටාකයක් බවට පත්ව තිබේ. රථගාලේ ඇති කොන්ක්‍රීට් වහලයේ පිරෙන වැසි ජලය කාන්දුවී කොන්ක්‍රීට් බිත්ති දිගේ රථගාල තුලට ගලා බැසීමෙන් මේ තත්වය උදා වි ඇති බවයි අප වාර්තාකරු සදහන් කළේය. බදුල්ල නගරය තුළ ඇති වාහන තදබදය අවම කිරීමේ අභිලාෂය ඇතුව ඉදිවූ භූගත රථගාල 2017 වර්ෂයේ සැප්තැම්බර් මස 27වන දින ජනතා අයිතියට පත්කෙරුනේ ජනාධිපති මෛතී‍්‍රපාල සිරිසේන මහතා අතිනි. රථගාල විවෘතකොට මාස අටක් වැනි කෙටි කාලයක් ගතව ඇති මේ මොහොත වන විට රථගාල ජල තටාකයක් බවට පත්ව ඇති බව අද දෙරණ වාර්තාකරු පැවසීය. ඊට හේතුව වී ඇතිතේ රථගාලේ කොන්කී‍්‍රට් වහලයේ පිරෙන වැසි ජලය කාන්දුවී කොන්කී‍්‍රට් බිත්ති දිගේ රථගාල තුලට ගලා බැසීමයි. ජනතාව පෙන්වා දෙන්නේ ඉදිකිරීම් කල පුද්ගලයින් නිසි ප‍්‍රමිතියකට අනුව රථගාල ඉදිකර නොමැති බවයි. මෙමගින් නාස්ති වන්නාවූ ජනතා මුදල්වලට පාලකයින් මෙන්ම නිලධාරීන්ද වගකිව යුතු බව ඔවුන් වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=89028", "Category": null, "Parent URL": null}