{"Source": "Adaderana", "Timestamp": "April 5, 2015 02:19 pm", "Headline": "ටී.එන්.ඒ. නායකයින්ට විරුද්ධව විරෝධයක් ", "News Content": "දෙමළ ජාතික සන්ධානයේ නායකයින්ගේ ක්‍රියා කලාපයට එරෙහිව උතුරු පලාත් කාන්තා අයිතින් සුරැකිමේ සංවිධානය විසින් විරෝධතාවක නිරත වී තිබේ.කාන්තාවන් විශාල පිරිසකගේ සහභගීත්වයෙන් යාපනය වීරසිංහම් ශාලාව ඉදිරිපිටදී මෙම විරෝධතාව පැවති බව අද දෙරණ වාර්තාකරු සඳහන් කළේය. දෙමළ ජාතික සන්ධානය නියෝජනය කරන මුලතිව් ප්‍රදේශයේ ප්‍රාදේශිය සභා මන්ත්‍රීවරයෙකු කාන්තාවන් විශාල සංඛ්‍යාවක් රවටා ඔවුන්ට ලිංගික අතවර සිදුකර ඇති බව සඳහන්ය.මේ සම්බන්ධයෙන් සාක්ෂි ලැබී තිබුණද අදාළ මන්ත්‍රීවරයා සම්බන්ධයෙන් කිසිදු විනය ක්‍රියාමාර්ගයක් ගැනිමට දෙමළ ජාතික සන්ධානය පියවර ගෙන නොමැති බවට විරෝධතාකරුවන් චෝදනා කරයි.විරෝධතාවට එක්වු කාන්තාවන් විසින් ආර්.සම්බන්ධන් සහ මාවෙයි සේනාධිරාජා යන මහත්වරුන්ගේ අනුරුවට සකස් කළ පඹයන් දෙදෙනෙකුට ගිනි තැබු බවද අද දෙරණ වාර්තාකරු සඳහන් කළේය", "URL": "https://sinhala.adaderana.lk/news.php?nid=50449", "Category": null, "Parent URL": null}