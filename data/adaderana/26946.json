{"Source": "Adaderana", "Timestamp": "August 28, 2012 10:16 am", "Headline": "ශ්‍රී ලංකාව සහ ජපානය අතර දැල් පන්දු හටන අද", "News Content": "ආසියානු ශූරතා දැල් පන්දු තරගාවලියේ සිව් වන දිනය අද (28) යි. අද පෙරවරු 11.00 ට ශ්‍රී ලංකාව සහ ජපානය අතර තරගය පැවැත්වේ. මෙතෙක් මුහුණදුන් තරග තුනෙන්ම ජයගත් ශ්‍රී ලංකා කණ්ඩායම තරගාවලියේ දී කැපී පෙනෙන දක්ෂතා ඉදිරිපත් කිරීමට සමත්වීය. තරගාවලිය ලබන 31 වන දින දක්වා කොළඹ සුගතදාස ක්‍රීඩා සංකීර්ණයේ දී පැවැත්වෙනවා.", "URL": "https://sinhala.adaderana.lk/news.php?nid=26946", "Category": null, "Parent URL": null}