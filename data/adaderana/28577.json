{"Source": "Adaderana", "Timestamp": "October 24, 2012 12:00 pm", "Headline": "ලොරි 2ක් මුහුණට මුහුණ ගැටී අයෙක් මරුට 12ට තුවාලයි", "News Content": "හලාවත - පුත්තලම මාර්ගයේ වට්ටක්කල්ප්‍රිය ප්‍රදේශයේදී අද (24) අලුයම සිදුවු රිය අනතුරකින් එක් අයෙකු මියගොස් තවත් 12 දෙනෙකු තුවාල ලබා තිබේ. අනතුරින් ආඬීගම, නාගවිල ප්‍රදේශයේ පදිංචි 38 හැවිරිදි දෙදරු පියෙකු මියගොස් ඇතැයි අප වාර්තාකරු පවසයි. පුල්මුඩේ සිට තොඩුවාව දක්වා දැල් ආම්පන්න තොගයක් ප්‍රවාහනය කරමින් තිබු ලොරියක් හා කොළඹ සිට වව්නියාව දක්වා යකඩ තොගයක් ප්‍රවාහනය කරමින් තිබු ලොරියක් මුහුණට මුහණ ගැටීමෙන් මෙම අනතුර සිදුවී ඇත. අනතුරින් මියගොස් ඇත්තේ දැල් ආම්පන්න ප්‍රවාහනය කරමින් තිබු ලොරියේ රියදුරු බව පොලීසිය කියයි. ඔහුට නින්ද යාම නිසා මෙම අනතුර සිදුව ඇතැයි පොලීසිය සැක කරයි. තුවාල ලැබුවන් හලාවත මහා රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=28577", "Category": null, "Parent URL": null}