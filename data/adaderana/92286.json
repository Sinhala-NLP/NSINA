{"Source": "Adaderana", "Timestamp": "July 10, 2018 09:52 am", "Headline": " බ්‍රෙට් කැවනෝ ශ්‍රේෂ්ඨාධිකරණ විනිසුරු ධුරයට", "News Content": "පුරප්පාඩුව පැවති අමෙරිකාවේ ශ්‍රේෂ්ඨාධිකරණ විනිසුරු ධුරය සඳහා බ්‍රෙට් කැවනෝ නම් කර ඇත. අමෙරිකානු ජනාධිපති ඩොනල්ඩ් ට්‍රම්ප් විසින් එම නම් කිරීම සිදුකර ඇති බව විදෙස් මාධ්යි වාර්තා කළේය. හිටපු අමෙරිකානු ජනාධිපති ජෝර්ජ් ඩබ්ලිව් බුෂ්ගේ උපදේශකවරයෙකු ලෙස ද කටයුතු කර ඇති බ්‍රෙට් කැවනෝ මේ වන විට කොලොම්බියා දිස්ත්‍රක්කයේ අභියාචනාධිකරණ විනිසුරුවරයෙකු ලෙස ද කටයුතු කරනු ලබයි. 81 හැවිරිදි ඇන්තනි කෙනඩි ශ්‍රේෂ්ඨාධිකරණ විනිසුරු ධුරයෙන් විශ්‍රාම ගැනීමෙන් පසුව බ්‍රෙට් කැවනෝ එම ධුරය සඳහා නම් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=92286", "Category": null, "Parent URL": null}