{"Source": "Adaderana", "Timestamp": "August 28, 2016 10:38 am", "Headline": " විවේචනයට ඇති අයිතිය තහවුරු කරනවා", "News Content": "රජය විවේචනයට මාධ්‍යයට සහ ජනතාවට ඇති අයිතිය තහවුරු කිරීමට කටයුතු කරන බව නියෝජ්‍ය විදේශ අමාත්‍ය හර්ෂ ද සිල්වා මහතා පවසයි.ශ්‍රී ජයවර්ධනපුර කෝට්ටේ ප්‍රදේශයේ සිදු කළ මාර්ග සංවර්ධන ව්‍යාපෘතියක් විවෘත කිරීමේ අවස්ථාවකට එක්වෙමින් ඔහු සඳහන් කළේ මාධ්‍යවේදීන්ට එල්ල වූ සියලු ප්‍රහාර සම්බන්ධයෙන් වගකිවයුත්තන්ට දඩුවම් පමුණුවන බවයි.මේ අතර කෑගල්ල ප්‍රදේශයේ පැවැති එක්සත් ජාතික පක්ෂයේ සාමාජික ප්‍රවර්ධන වැඩසටහනකට එක්වෙමින් අමාත්‍ය කබීර් හෂීම් මහතා ප්‍රකාශ කළේ පළමු වසරේදී රට තුළ නීතියේ ආධිපත්‍ය තහවුරු කිරීමට පියවර ගත් බවයි.", "URL": "https://sinhala.adaderana.lk/news.php?nid=63514", "Category": null, "Parent URL": null}