{"Source": "Adaderana", "Timestamp": "May 16, 2014 09:50 pm", "Headline": "  සරසවි සිසුන් 17ක් අත්අඩංගුවේ", "News Content": "විශ්වවිද්‍යාල ප‍්‍රතිපාදන කොමිෂන් සභාව ඉදිරිපිට අද (16) පැවැති උද්ඝෝෂණය අතර වාරයේදී සරසවි සිසුන් 17 දෙනෙකු අත්අඩංගුවට ගෙන තිබේ. අධිකරණ නියෝග කඩ කළ සම සෞඛ්‍ය සිසුවෙකු අත්අඩංගුවට ගැනීමට යාමේදී ඊට බාධා කළ සිසුන් 13 දෙනෙකු අත්අඩංගුවට ගත් බව පොලීසිය කියයි. එසේම විශ්වවිද්‍යාල ප‍්‍රතිපාදන කොමිෂන් සභාව ඉදිරිපිට විරෝධය දක්වන අවස්ථාවේදී තවත් සිසුන් 4 දෙනෙකු ද අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි. සම සෞඛ්‍ය උපාධියේ පාඨමාලා කාලය කප්පාදු කිරීමට එරෙහිව අද උදෑසන ආරම්භ කළ මෙම විරෝධතාවයට සම සෞඛ්‍ය සිසුහූ මෙන්ම ඔවුන්ගේ මව්පියන්ද ද එක්ව සිටියහ.", "URL": "https://sinhala.adaderana.lk/news.php?nid=43249", "Category": null, "Parent URL": null}