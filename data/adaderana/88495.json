{"Source": "Adaderana", "Timestamp": "May 4, 2018 10:21 am", "Headline": "කිරිපිටි මිලත් ඉහළ දාන්න අවසර ලැබෙයි", "News Content": "‍ආනයනික කිරිපිටි මිල ඉහළ දැමීම සඳහා ජීවන වියදම් කමිටුව පාරිභෝගික කටයුතු පිළිබඳ අධිකාරිය වෙත නිර්දේශ ඉදිරිපත් කර තිබේ. ඒ අනුව ගෑම් 400 කිරිපිටි පැකට්ටුවක මිල රුපියල් 20 කින් සහ කිලෝග්‍රෑමයක කිරිපිටි පැකට්ටුවක මිල රුපියල් 50කින් ඉහළ දැමීමට ජීවන වියදම් කමිටුව නිර්දේශ කර ඇත. ආනයනික කිරිපිටි මිල 2015 වසරේ සිට වැඩි කර නොමැති අතර මිල වැඩිකිරීම සම්බන්ධයෙන් කිරිපිටි සමාගම් විසින් ඉල්ලීම් ඉදිරිපත් කර තිබූ බව වාර්තා වේ. කෙසේවෙතත් සමාගම් ඉල්ලා සිටි මිලට වඩා අඩුමිලකින් කිරිපිටි මිල වැඩිකිරිමට ඊයේ (03) රැස්වූ ජීවන වියදම් කමිටුව තීරණය කර තිබේ. ආනයනික කිරිපිටි මිල වැඩිකිරිමට අදාළ ගැසට් නිවේදනය අද (04) පස්වරුවේ නිකුත් කිරීමට කටයුතු කරන බව පාරිභෝගික කටයුතු පිළිබඳ අධිකාරිය සඳහන් කළේය.", "URL": "https://sinhala.adaderana.lk/news.php?nid=88495", "Category": null, "Parent URL": null}