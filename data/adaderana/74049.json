{"Source": "Adaderana", "Timestamp": "June 9, 2017 06:45 am", "Headline": "බ්‍ර්තාන්‍ය  යළිත් කොන්සර්වේටිව් වෙයිද?", "News Content": "බ්‍ර්තාන්‍යයේ පැවති මහ මැතිවරණයෙන් එරට පාලක පක්ෂය වූ කොන්සර්වේටිව් පක්ෂය බහුතර මන්ත්‍රී ආසන සංඛ්‍යාවක් යළි ජයග්‍රහණය කර තිබේ.650 දෙනෙකුගෙන් සමන්විත නියෝජිත මන්ත්‍රී මණ්ඩලයේ සරල බහුතරයක් ලබා ගැනීමට නම් කිසියම් පක්ෂයක් විසින් ආසන 326ක් ජයග්‍රහණය කළ යුතුව තිබිණි.ද්විමණ්ඩලික බ්‍රිතාන්‍ය පාර්ලිමේන්තුවේ නියෝජිත මන්ත්‍රී මණ්ඩලය සතු මන්ත්‍රී ආසන 314ක් දිනා ගැනීමට කොන්සර්වේටිව් පක්ෂය සමත් වූ අතර ප්‍රධාන විපක්ෂය වූ ලේබර් පක්ෂයට ලබාගත හැකිවූයේ ආසන 266ක් පමණි.බ්‍රිතාන්‍ය අග්‍රාමාත්‍ය තෙරේසා මේ විසින් පාර්ලිමේන්තුව විසුරුවා හැර මහ මැතිවරණයක් කැඳවනු ලැබුවේ පාලක පක්ෂය සතුව පැවති බලය ශක්තිමත් කර ගැනීම පිණිස වුවද, විපක්ෂයේ මන්ත්‍රී ආසන බෙදීයාම කෙරෙහි අවධානය යොමුකරන විට ඇය ජයග්‍රහණය කොට ඇත්තේ සුළු බහුතරයකින් පමණක් බැව් පෙනී යයි.", "URL": "https://sinhala.adaderana.lk/news.php?nid=74049", "Category": null, "Parent URL": null}