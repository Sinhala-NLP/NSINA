{"Source": "Adaderana", "Timestamp": "February 14, 2019 10:35 pm", "Headline": "සැබෑ ආදරවන්තයෙක්", "News Content": "අද(14) දවසේ බොහෝ දෙනෙක් තමන්ගේ ආදරය විවිධ අයුරින් සමරන දිනයක් වෙයි. නමුත් අද වනවිට ආදරවන්තයින්ගේ දිනය වෙළෙඳ ව්‍යාපාරයක් බවට පත්වී ඇති අවස්ථාවක සැබෑ ආදරවන්තයින් දෙදෙනෙකු ගැන අද දෙරණට වාර්තා වුණේ සූරියවැව ප්‍රදේශයෙනි. මේ 43 හැවිරිදි ජගත් සුසන්ත. කුඩා අතදරුවෙකු සේ ඔහු සිය දෝතට රැගෙන ඉතා පරිසමෙන් රැක බලාගන්නේ වසර 17කට පෙර සිය ජීවන සහකාරිය කරගත් අනෝමා චාන්දනීවයි. මෙම සැබෑ ආදරවන්තයින් දෙදෙනා ජීවත්වන සූරියවැව දෙයියන්දරයාය ප්‍රදේශයේ නිවසයි. මීට වසර 17කට පෙර දහසකුත් බලාපොරොත්තු මැද සුසන්ත චාන්දනීව මේ නිවසට කැන්දාගෙන ආවත් ස්නායූ රෝගයක් හේතුවෙන් චාන්දනීට එක්තැන් වීමට සිදුවන අතර එතැන් පටන් මේ දක්වා ඇගේ සියලු අවශ්‍යතා ඉටුකෙරෙන්නේ සුසන්තගේ දෑතින්ය. මුළු දවස තිස්සේම සිය බිරිඳ රැක බලා ගන්නා සුසන්තට රැකියාවක් පවා කර ගැනීමට දැන් වෙලාවක් නොමැති තරම්ය. පෙම්වතුන්ගේ දිනය ලෙස තෝරා ගත් එක් දිනක් නම් කරමින් පෙම්වතුන් ආදරය සමරන මොහොතක ආදරයේ සැබෑ අරුත කියා දෙන මෙවැනි පෙම්වතුන් සැබවින්ම ආදර්ශයකි.", "URL": "https://sinhala.adaderana.lk/news.php?nid=104341", "Category": null, "Parent URL": null}