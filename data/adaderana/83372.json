{"Source": "Adaderana", "Timestamp": "January 23, 2018 09:51 am", "Headline": " ජූලේ හංදියේදී ජීවිත 2ක් මඟ නැවතුන හැටි", "News Content": "වලස්මුල්ල, හක්මන මාර්ගයේ ජූලේ හංදිය ප්‍රදේශයේදී සිදුවු රිය අනතුරකින් තරුණයින් දෙදෙනෙකු මියගොස් තිබේ. යතුරුපැදියක් පැදිකරුට පාලනය කරගත නෙහැකිව පෙරළිගොස් ඉදිරියෙන් පැමිණි ලොරි රථයක ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදියේ පැදිකරු සහ පසුපැදිකරු වළස්මුල්ල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ වළස්මුල්ල ප්‍රදේශයේ පදිංචිව සිටි 23න් හැවිරිදි සහ 24 හැවිරිදි තරුණයින් දෙදෙනෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර වළස්මුල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83372", "Category": null, "Parent URL": null}