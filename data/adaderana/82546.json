{"Source": "Adaderana", "Timestamp": "January 5, 2018 01:44 pm", "Headline": "මැතිවරණ කාර්යාල ජනවාරි 31 ට පෙර ඉවත් කළ යුතුයි", "News Content": "පළාත් පාලන මැතිවරණයට ඉදිරිපත්ව සිටින අපේක්ෂකයින් විසින් පවත්වාගෙන යනු ලබන මැතිවරණ කාර්යාල ජනවාරි 31කට පෙර ඉවත් කළ යුතු බව මැතිවරණ කොමිසම පවසයි. මැතිවරණ කොමිසමේ සභාපති මහින්ද දේශප්‍රිය මහතා පවසන්නේ අදාල නියෝග නොතකන කාර්යාල සහ පෝස්ටර් බැනර් ඉවත් කරවිමට පියවරගන්නා බවයි. මැතිවරණ කොමිසමේ පැවැත්වෙන මාධ්‍ය හමුවක් අමතිමින් මහින්ද දේශප්‍රිය මහතා මේ බව කියා සිටියේය. එහිදී වැඩිදුරටත් අදහස් දක්වමින් ඔහු පැවසුවේ ජනවාරි 20 වනදාට පෙර මැතිවරණ අපේක්ෂකයින් සිය වත්කම් බැරකම් ප්‍රකාශ ලබාදිය යුතු බවයි. එමෙන්ම ආගමික ස්ථානවල අපේක්ෂකයින් ප්‍රවර්ධනය වන ආකාරයේ ආගමික වැඩසටහන්, දේශපාලන ප්‍රතිපත්ති ප්‍රකාශන එළිදැක්විම් සිදු කළ හොත් අදාල අපේක්ෂකයාට එරෙහිව පමණක් නොව අදාල ආගමික ස්ථානයේ පූජ්‍ය පක්ෂයට එරෙහිව ද නීතිය ක්‍රියාත්මක කිරිමේ හැකියාව පවතින බව මහින්ද දේශප්‍රිය මහතා පැවසීය.", "URL": "https://sinhala.adaderana.lk/news.php?nid=82546", "Category": null, "Parent URL": null}