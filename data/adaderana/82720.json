{"Source": "Adaderana", "Timestamp": "January 9, 2018 01:55 pm", "Headline": "විවිධ ක්ෂේත්‍රයන්හි ලක්ෂ 5ක ඇබෑර්තු තියෙනවා", "News Content": "මෙරට විවිධ ක්ෂේත්‍රයන්හි ලක්ෂ 05 කට ආසන්න ඇබෑර්තු සංඛ්‍යාවක් පවතින බව ජනලේඛන හා සංඛ්‍යාලේඛන දෙපාර්තමේන්තුව පවසයි. එම දෙපාර්තමේන්තුව විසින් මෙරට ශ්‍රම ඉල්ලුම පිළිබඳ සිදුකළ සමීක්ෂණයකදී අනාවරණය වී ඇත්තේ විවිධ අංශයන්හී හාර ලක්ෂ 97,302 ත ඇබෑර්තු සංඛ්‍යාවක් පවතින බවයි. ඉහලම සේවක ඉල්ලුමක් මහන මැෂින් ක්‍රියාකරුවන් සඳහා වාර්තා වන අතර දෙවනුවට වැඩිම ඉල්ලුම ආරක්ෂක නියාමකයින් සඳහා වාර්තා වී තිබේ. මීට අමතරව යාන්ත්‍රික ඉංජිනේරු තාක්ෂණවේදීන්, ගිණුම්කරණ සහය වෘත්තිකයින් සහ හෙද වෘත්තිකයින් සඳහා ඉහළ ඉල්ලුමක් පවතින බව අදාළ සමීක්ෂණයෙන් අනාවරණය වී ඇති බව ජනලේඛන හා සංඛ්‍යාලේඛන දෙපාර්තමේන්තුව පෙන්වා දෙයි. මේ වන විට මෙරට පෞද්ගලික අංශයේ රැකියාවල පුද්ගලයින් මිලියන 05 කට ආසන්න සංඛ්‍යාවක් සේවයේ නිරතව සිටින බවද ශ්‍රී ඉල්ලුම පිළිබඳ සමීක්ෂණ වාර්තාවෙන් අනාවරණය වී තිබේ.", "URL": "https://sinhala.adaderana.lk/news.php?nid=82720", "Category": null, "Parent URL": null}