{"Source": "Adaderana", "Timestamp": "January 6, 2018 11:50 am", "Headline": "   යතුරුපැදියෙන් මාරයා එයි", "News Content": "පාදෙනිය - අනුරාධපුර මාර්ගයේ සෙනරත්ගම ප්‍රදේශයේදී සිදු වූ යතුරුපැදි අනතුරකින් තරුණයෙක් මියගොස් තිබේ. යතුරුපැදියක් මාර්ගය ආසන්නයේ නවතා තිබූ ලොරි රථයක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු තඹුත්තේගම රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අනුරාධපුර රෝහලට ඇතුළත් කර ඇති අතර එහිදී ඔහු මියගොස් තිබේ. මියගොස් ඇත්තේ 26 හැවිරිදි මුරුවත, ඉබ්බාලමුව ප්‍රදේශයේ පදිංචිව සිටි තරුණයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ගල්ගමුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82587", "Category": null, "Parent URL": null}