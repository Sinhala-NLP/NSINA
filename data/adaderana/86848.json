{"Source": "Adaderana", "Timestamp": "April 3, 2018 07:07 pm", "Headline": "මාධ්‍යවේදීන්ට දඬුවම් දීම සම්බන්ධයෙන් අමාත්‍යාංශය ගත් තීරණය ඉවත් කරන්න නියෝගක්", "News Content": "ව්‍යාජ ප්‍රවෘත්ති පල කරන මාධ්‍යවේදීන් සඳහා දඩුවම් ලබා දීම සම්බන්ධයෙන් ඉන්දීය තොරතුරු අමාත්‍යාශය ගත් තීරණය ඉවත් කර ගන්නා ලෙස එරට අග්‍රාමාත්‍ය නරේන්ද්‍ර මෝදි නියෝග කර තිබේ. ඉන්දීය තොරතුරු අමාත්‍ය ස්ම්රියති ඉරානි විසින් පසුගියදා නිවේදනය කර තිබුණේ ව්‍යාජ ප්‍රවෘත්ති පල කරන මාධ්‍යවේදීන්ගේ මාධ්‍ය හැඳුනුම්පත් අත්හිටුවීමට පියවර ගත යුතු බවයි. කෙසේ වෙතත් ඒ සම්බන්ධයෙන් එරට දැඩි කථාබහක් නිර්මාණය වී තිබූ අතර මාධ්‍යවේදීන් රැසක් එය මාධ්‍ය නිදහස අහිමි කිරීමක් ලෙස හඳුන්වා තිබුණි. හටගත් අර්බුදකාරී තත්ත්වයට මැදිහත් වූ ඉන්දීය අග්‍රාමාත්‍ය නරේන්ද්‍ර මෝදි තොරතුරු අමාත්‍යාංශයේ එම තීරණයන් වහාම අත්හිටුවීමට නියෝග කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=86848", "Category": null, "Parent URL": null}