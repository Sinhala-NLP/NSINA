{"Source": "Adaderana", "Timestamp": "August 3, 2015 12:37 pm", "Headline": "පැය 24ට ප්‍රචණ්ඩ ක්‍රියා 9යි ", "News Content": "ගත වූ පැය 24 ක කාලය තුළ මහ මැතිවරණයට අදාළව ප්‍රචණ්ඩ ක්‍රියා 09 ක් වාර්තා වී ඇති බව මැතිවරණ මහ ලේකම් කාර්යාලය පවසයි.මැතිවරණය ප්‍රකාශයට පත් කළ දිනයේ සිට ඊයේ(02) දිනය දක්වා කාලය තුල වාර්තා වී තිබුණේ ප්‍රචණ්ඩ ක්‍රියා 09 ක් පමණ බව වාර්තා වෙයි.කෙසේ වෙතත් ගත වූ පැය 24 ක කාලය තුළ මැතිවරණ මහ ලේකම් කාර්යාලයේ මැතිවරණ පැමිණිලි ඒකකයට ප්‍රචන්ඩ ක්‍රියා සම්බන්ධ තවත් පැමිණිලි 09 ක් ලැබී තිබේ.එම ඒකකයට මේ දක්වා ලැබී ඇති මුළු පැමිණිලි සංඛ්‍යාව 892 කි.ඉන් වැඩිම පැමිණිලි සංඛ්‍යාවක් ලැබී ඇත්තේ නීතිවිරෝධි පෝස්ටර්, බැනර්, කටවුට් සම්බන්ධයෙන් වන පැමිණිලි වන අතර එම පැමිණිලි සංඛ්‍යාව 190 ක් බව මැතිවරණ මහ ලේකම් කාර්යාලය සඳහන් කළේය.මේ අතර මැතිවරණ නීති උල්ලංඝණය කිරිම සම්බන්ධයෙන් මේ වන විට පුද්ගලයින් 350 දෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. දිවයිනේ සෑම ප්‍රදේශයක්ම ආවරණය වන පරිදි පොලිසිය සිදු කළ වැටලීම් 123 කදී පුද්ගලයින් 304 දෙනෙකු සහ පොලිස් මැතිවරණ පැමිණිලි ඒකකයට ලද පැමිණිලි 145 කට අදාළව පුද්ගලයින් 46 දෙනෙකු අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=53015", "Category": null, "Parent URL": null}