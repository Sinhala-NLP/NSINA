{"Source": "Adaderana", "Timestamp": "June 2, 2014 06:39 pm", "Headline": " පිරිමි දරුවා අපයෝජනය කළ බැංකු කළමනාකරුවා රිමාන්ඩ්", "News Content": "කන්තලේ ප්‍රදේශයේ රජයේ බැංකුවක කළමනාකාරවරයෙකු රක්ෂිත බන්ධනාගාර ගත කර තිබේ. කන්තලේ මහ විද්‍යාලයක 12 හැවිරිදි පිරිමි දරුවෙකු අපයෝජනයට ලක්කිරීමේ චෝදනා මත අත්අඩංගුවට ගත් සැකකරු අද (2) කන්තලේ මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන 16 වන දින දක්වා රක්ෂිත බන්ධනාගාර ගත කෙරුණි. . තම පියාගේ බැංකු ගිණුමක් පිළිබඳ කතා බහ කිරීමට බැංකුවට පැමිණි අවස්ථාවේදී සිසුවාට මෙම අවාසනාවන්ත සිදුවීම සිදුව ඇති බව සඳහන්ය. මේ අතර පෑලියගොඩ හිටපු නාගරික මන්ත්‍රී ශාමිල සඳරුවන් ඝාතනයේ සැකකරුවන් සිව්දෙනා ලබන 16 වන දින දක්වා රක්ෂිත බන්ධනාගාර ගත කරන ලෙස මහර මහේස්ත්‍රාත් අධිකරණය අද නියෝග කර තිබේ.", "URL": "https://sinhala.adaderana.lk/news.php?nid=43677", "Category": null, "Parent URL": null}