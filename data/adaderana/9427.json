{"Source": "Adaderana", "Timestamp": "July 6, 2010 11:29 am", "Headline": "එක්සත් ජාතීන්ට එරෙහිව උපවාසයක්", "News Content": "එක්සත් ජාතීන්ගේ සංවිධානයේ කොළඹ කාර්යාලය ඉදිරිපිට මේ වන විට ජාතික නිදහස් පෙරමුණ විසින් උපවාසයක් ආරම්භ කර ඇති බව අද දෙරණ වාර්තාකරු සඳහන් කරයි. එක්සත් ජාතීන්ගේ සංවිධානය විසින් ශ්‍රී ලංකාවේ යුද අපරධ සිදුවීයයි කියනු ලබන චෝදනාව සම්බන්ධයෙන් උපදෙස් ලබාගැනීම සඳහා පත්කළ විශේෂ කමිටුවට එරෙහිව ජාතික නිදහස් පෙරමුණ විසින් සංවිධානය කරනු ලැබූ විරෝධතා ව්‍යාපාරය එක්සත් ජාතීන්ගේ කොළඹ කාර්යාලය ඉදිරිපිටට පැමිණීමෙන් පසු මෙම උපවාසය ආරම්භ කර තිබේ. ජාතික නිදහස් පෙරමුණේ නායක,අමාත්‍ය විමල් වීරවංශ මහතාගේ ප්‍රධානත්වයෙන් අද පෙ.ව 10.00 ට පමණ හයිඩ් පාර්ක් වලින් ආරම්භ වූ මෙම විරෝධතා පෙළ පාළිය ක්‍රමයෙන් එක්සත් ජාතීන්ගේ කොළඹ කාර්යාලය අබියසට පැමිණි අතර පසුව මෙම විරෝධතාකරුවන් උපවාසයට පෙළගැසී ඇත.", "URL": "https://sinhala.adaderana.lk/news.php?nid=9427", "Category": null, "Parent URL": null}