{"Source": "Adaderana", "Timestamp": "April 18, 2014 09:59 am", "Headline": "පය ලිස්සා මුහුදට වැටී ළමයා මරුට", "News Content": "ගන්දර, මහහේන වැල්ල මුහුදු තීරයේදී ළමයෙකු දියේ ගිළීමෙන් මියගොස් තිබේ. මුහුද ආසන්නයේ ගලක් මත සිටි මෙම ළමයා ලිස්සා ගොස් මුහුදට වැටී ඇති බව සඳහන්ය. සිය මව සහ සහෝදරියන් දෙදෙනා සමග ඥාතීයෙකුගේ නිවසට පැමිණි අවස්ථාවේ මෙම ළමයා අනතුරට ලක්ව ඇති බව පොලිසිය පැවසුවේය. මියගොස් ඇත්තේ දෙවිනුවර කපුගම ප්‍රදේශයේ පදිංචිව සිටි 14 හැවිරිදි ළමයෙකි.", "URL": "https://sinhala.adaderana.lk/news.php?nid=42624", "Category": null, "Parent URL": null}