{"Source": "Adaderana", "Timestamp": "March 28, 2014 08:56 am", "Headline": " මන්ත්‍රි කසුන් දුලංජන ප්‍රහාරයකට ලක්වී රෝහලේ ", "News Content": "හම්බන්තොට නගර සභා මන්ත්‍රි කසුන් දුලංජන මහතා තියුණු ආයුධයකින් පහරකෑමකට ලක්ව රෝහල් ගත කර තිබේ. අම්බලන්තොට නගරයේ දි ඊයේ(27) රාත්‍රි දෙපිරිසක් අතර ඇතිවු බහින්බස්වීමක් දුරදිග යාමෙන් පහරදීම සිදුව ඇති බව වාර්තා වෙයි. ප්‍රදේශයේ සිදුවු රථ වාහන අනතුරක් බහින්බස්වීමට හේතුවී තිබේ. තුවාල ලැබු මන්ත්‍රිවරයා හම්බන්තොට මහ රෝහලට ඇතුළත් කර ඇති බව වාර්තා වෙයි. පහරදීම සම්බන්ධයෙන් සැකකරුවන් දෙදෙනෙකු අම්බලන්තොට පොලිසිය විසින් අත්අඩංගුවට ගෙන තිබේ. මන්ත්‍රිවරයාගේ ආධාරකරුවෙකු ද අත්අඩංගුවට ගෙන ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=42133", "Category": null, "Parent URL": null}