{"Source": "Adaderana", "Timestamp": "November 18, 2015 03:49 pm", "Headline": "වාහන නලා ශබ්දය පාලනයට වැඩසටහනක්", "News Content": "වාහන නලා මගින් නිකුත් කරන අධික ශබ්දය පාලනය සඳහා විශේෂ වැඩසටහනක් ක්‍රියාත්මක කිරීමට සැලසුම් කර ඇති බව මධ්‍යම පරිසර අධිකාරිය පවසයි.පොලීසිය, මෝටර් රථ ප්‍රවාහන දෙපාර්තමේන්තුව සහ කාර්මික තාක්ෂණික ආයතනය ඒකාබද්ධව මෙම වැඩසටහන ක්‍රියාත්මක කරන බව මධ්‍යම පරිසර අධිකාරිය කියයි. අධිකව ශබ්දය නිකුත් කරන වාහන නලා මගින් ඇති කරන පරිසර දූෂණ හා මහජන පීඩාවන් නැවැත්වීම සඳහා විශේෂ ඒකාබද්ධ වැටලීම් ක්‍රියාදාමයක් මේ යටතේ ක්‍රියාත්මක කිරීමට නියමිතය.ජාතික පාරිසරික පනතේ නෛතික ප්‍රතිපාදනවලට අනුව වාහන නලා සම්බන්ධයෙන් අදාළ සීමාවන් වෙන් වෙන්ව හඳුන්වා දී ඇති බව මධ්‍යම පරිසර අධිකාරිය සඳහන් කළේය.එම ප්‍රමිතීන් උල්ලංඝණය කරමින් පීඩාකාරී ලෙස වාහන නලා භාවිත කරන්නන්ට එරෙහිව නීති මගින් කටයුතු කරන බව එම අධිකාරිය පෙන්වාදෙයි.මීට අමතරව වාහන නලා ප්‍රමිතීන් පිළිබඳව රියදුරන් හා ජනතාව දැනුම්වත් කිරීමේ වැඩපිළිවෙළක් ක්‍රියාත්මක කිරීමට ද කටයුතු කරන බව මධ්‍යම පරිසර අධිකාරිය සඳහන් කරයි.", "URL": "https://sinhala.adaderana.lk/news.php?nid=55174", "Category": null, "Parent URL": null}