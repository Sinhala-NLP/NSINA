{"Source": "Adaderana", "Timestamp": "January 21, 2019 06:15 am", "Headline": "ගංජා තොගයක් සමඟ පුද්ගලයෙක් මාට්ටු", "News Content": "කේරළ ගංජා කිලෝග්‍රෑම් හයක් ළඟ තබාගත් සැකකරුවෙකු අත්අඩංගුවට ගත් බව යාපනය චාවකච්චේරි පොලීසිය පවසයි. පොලිසිය පැවසූවේ ලද තොරතුරක් මත වෙනත් ජාවාරම්කරුවෙකු වෙත ගංජා ලබාදී‍මට සුදානමින් සිටි අදාළ සැකකරු ඊයේ(20) අත්අඩංගුවට ගත් බවයි. යාපනය ‍එළුදුමට්ටුවාල් ප්‍රදේශයේ පදිංචි සැකකරුවෙකු එලෙස අත්අඩංගුවට ගත් අතර, සැකකරු යාපනය චාවකච්චේරි මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් චාවකච්චේරි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=102735", "Category": null, "Parent URL": null}