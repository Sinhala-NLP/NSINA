{"Source": "Adaderana", "Timestamp": "March 18, 2016 10:13 am", "Headline": "වකුගඩු ජාවාරමට සම්බන්ධ 3ක් කොටු", "News Content": "වකුගඩු ජාවාරම්වලට සම්බන්ධ බවට සැකපිට මෙරටදී අත්අඩංගුවට ගත් ඉන්දිය ජාතිකයින් 08 දෙනාගෙන් රැදවුම් නියෝග මත තවදුරටත් ප්‍රශ්න කිරීමට කොළඹ මහේස්ත්‍රාත් අධිකරණය පොලීසියට අවසර දී තිබේ.සැකකරුවන් අද(18) අධිකරණයට ඉදිරිපත් කිරීමෙන් පසු එම නියෝගය ලබාදුන් බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.මේ අතර ශ්‍රී ලංකාවේ වකුගඩු ජාවාරමට සම්බන්ධ බව කියන පුද්ගලයින් තිදෙනෙකු ඉන්දීය පොලීසිය විසින් අත්අඩංගුවට ගෙන තිබේ.ඉන්දියාවේ ගුජරාට් ප්‍රාන්තයේ පන්දෝලි ප්‍රදේශයේදී මෙම සැකකරුවන් අත්අඩංගුවට ගෙන ඇති බව වාර්තා වෙයි.සිද්ධියට අදාළව 27 හැවිරිදි පුද්ගලයෙකු විසින් පොලීසිය සිදු කරන ලද පැමිණිල්ලකට අනුව සැකකකරුවන් අත්අඩංගුවට ගෙන තිබේ.වකුගඩු විකිණීම සදහා අදාළ සැකකරුවන් විසින් පුද්ගලයින් 05 දෙනෙකු ශ්‍රී ලංකාවට රැගෙනවිත් ඇති බව ඔවුන් විසින් පාපොච්චාරණයක් ද සිදු කර ඇති බව ඉන්දීය මාධ්‍ය වාර්තා කළේය.සැකකරුවන් ප්‍රාන්ත අධිකරණයක් වෙත ඉදිරිපත් කිරීමෙන් අනතුරුව ලබන 29 වනදා දක්වා රක්ෂිත බන්ධනාගාර ගත කර ඇති බව වාර්තා වෙයි.", "URL": "https://sinhala.adaderana.lk/news.php?nid=58330", "Category": null, "Parent URL": null}