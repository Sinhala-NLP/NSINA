{"Source": "Adaderana", "Timestamp": "August 2, 2010 09:26 am", "Headline": "සජිත්ට නායකත්වය දී රනිල්ට ජ්‍යෙෂ්ඨ නායකත්වය දිය යුතුයි", "News Content": "එක්සත් ජාතික පක්ෂ නායකත්වය සජිත් ප්‍රේමදාස මහතාට භාරදී පක්ෂයේ ජ්‍යෙෂ්ඨ නායක ධුරය සහ විපක්ෂ නායක ධූරය රනිල් වික්‍රමසිංහ මහතාට භාරදිය යුතු බව එම පක්ෂයේ පාර්ලිමේන්තු මන්ත්‍රී දයාසිරි ජයසේකර මහතා පවසයි. මහර එක්සත් ජාතික පක්ෂ බල මණ්ඩල රැස්වීම අමතමින් දයාසිරි ජයසේකර මහතා මේ අදහස් පළ කළේය. එක්සත් ජාතික පාක්ෂිකයන්ට ගිනි තබා ගැනීමට තරම් අර්බුදයක් නැති බවද පාර්ලිමේන්තු මන්ත්‍රීවරයා අවධාරණය කළේය. කෙසේ වුව ද පක්ෂය වෙනුවෙන් ඉදිරියේදී ඇති වන අර්බුද වලදී ජිවිත පරිත්‍යාගයෙන් කටයුතු කිරීමට ඕනෑ තරම් පිරිස් සිටින බව ද මන්ත්‍රීවරයා පෙන්වා දෙයි.", "URL": "https://sinhala.adaderana.lk/news.php?nid=9976", "Category": null, "Parent URL": null}