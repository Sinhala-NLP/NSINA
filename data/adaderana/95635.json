{"Source": "Adaderana", "Timestamp": "September 6, 2018 11:28 am", "Headline": "මන්නාරමේ නිවසට පැමිණි අමුත්තා", "News Content": "මන්නාරම,සින්නකඩෙයි ප්‍රදේශයේ ගෙවත්තකට පැමිණි කිඹුලෙකු අල්ලාගත් බව සින්නකඩෙයි ප්‍රදේශවාසීන් පවසයි. ප්‍රදේශවාසීන් පැවසූ‍වේ පෙරේදා(04) රාත්‍රියේ නිවසේ ඇති කළ බල්ලන් බුරන ශබ්දයක් ඇසී නිවැසියන් එළියට පැමිණ බලන අවස්ථාවේ කිඹුලා ගෙවත්තට පැමිණ සිටි ආකාරය දන්කට ලැබුණ බවයි. අනතුරුව ප්‍රදේශවාසීන් එක්ව කිඹුලා අල්ලා ඇති අතර, අනතුරුව මන්නාරම පොලිස් නිළධාරීන් හා වනජිවි නිළධාරීන් දැනුවත් කළ බවයි. මන්නාරම වනජිවි නිළධාරීන් පැවසූවේ අඩි හයක පමණ දිගින් යුතු හැළ කිඹුලෙකු ‍එලෙස අදාළ ගෙවත්ත වෙත පැමිණ සිටි බවයි. අසළ ජලය පිරි කුඩා වැවක් පවතින අතර,අදාළ වැවේ ජලය සොයාගෙන පැමිණි කිඹුලෙකු එලෙස ගෙවත්ත වෙත පැමිණෙන්නට ඇති බවද වනජිවි නිලධාරීන් පැවසීය. අල්ලාගත් කිඹුලා මන්නාරම රක්ෂිතයේ ජල පෝෂක ප්‍රදේශයක් වෙත මුදා හැරීමට කටයුතු කළ බවද වනජිවි නිලධාරීන් පැවසූහ. (ඡායාරූප - මාධව කුලසූරිය)", "URL": "https://sinhala.adaderana.lk/news.php?nid=95635", "Category": null, "Parent URL": null}