{"Source": "Adaderana", "Timestamp": "January 11, 2011 12:13 pm", "Headline": "ඌව පළාතේ කලාප 4 ක පාසල් වසා දැමෙයි", "News Content": "අයහපත් කාලගුණ තත්ත්වය හේතුවෙන් ඌව පළාතේ කලාප 4 ක පාසල් තාවකාලික වසා දැමීමට ඌව පළාත් අධ්‍යාපන අමාත්‍යාංශය තීරණය කර තිබේ. වැලිමඩ, බදුල්ල, බණ්ඩාරවෙල හා පස්සර යන අධ්‍යාපන කලාපවල සියලු පාසල් ඒ අනුව වසා තැබෙන බව පළාත් අධ්‍යාපන ලේකම් අනිල් විජේසිරි මහතා සඳහන් කළේය. එම ප්‍රදේශ වල අධික ලෙස පස් කඳු කඩාවැටීම්, මාර්ගය අවහිරවීම්, ගස් කඩාවැටීම් හා දැඩි සුළං තත්ත්වය නිසා අද(11) පස්වරුව සහ හෙට(12) දිනය තුළ පාසල් වසා දැමීමට තීරණය කර ඇති බව ඒ පිළිබඳව වැඩිදුරටත් පැහැදිලි කරන පළාත් අධ්‍යාපන ලේකම් අනිල් විජේසිරි මහතා ප්‍රකාශ කළේය. මෙම තත්ත්වය තවදුරටත් පැවතුණහොත් පාසල් පවත්වාගෙන යාම සම්බන්ධව ගතයුතු තීරය පිළිබඳව හෙට දිනය තුළ තීරණය කරන බව ඔහු කියා සිටියේය.", "URL": "https://sinhala.adaderana.lk/news.php?nid=13416", "Category": null, "Parent URL": null}