{"Source": "Adaderana", "Timestamp": "January 28, 2016 11:21 am", "Headline": " බුද්ධි සෙබළා මට්ටු", "News Content": "සේවය අවසන් කර නිවසට යමින් සිටි තරුණියකට අයුතු බලපෑමක් කර ලිංගික අතවර සිදු කිරීමට උත්සාහ කළ බව කියන යුධ හමුදා බුද්ධි අංශයේ සෙබළෙකු අත්අඩංගුවට ගෙන ඇති බව නවගත්තේගම පොලීසිය කියයි.පොලීසිය විසින් අත්අඩංගුවට ගෙන ඇත්තේ කරන්දෙණිය සන්නද්ධ බුද්ධි බලකායේ සේවය කරන යුධ හමුදා සෙබළෙකු වන අතර ඔහු නවගත්තේගම - මීවැල්ලාව පදිංචිකරුවෙකි.පසුගිය 26 වැනිදා සවස 6.30 ට පමණ තමන් නවගත්තේගම නගරයේ සිටින විට පැමිණි සැකකාර යුධ හමුදා සෙබළා තමන්ගේ අතින් ඇද ලිංගික අතවර කිරීමට උත්සාහ කළ බව නවගත්තේගම - මීවැල්ලාව පදිංචි 26 හැවිරිදි තරුණියක් නවගත්තේගම පොලීසියට පැමිණිලි කරමින් පවසා ඇත.ඒ අනුව සිදු කරන ලද විමර්ශනයකින් පසුව සැකකරුව පොලීසිය විසින් අත්අඩංගුවට ගෙන ඇති අතර සැකකරු ආණමඩුව දිසා අධිකාරණයට ඉදිරිපත් කිරීමට නියමිතය.නවගත්තේගම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=56717", "Category": null, "Parent URL": null}