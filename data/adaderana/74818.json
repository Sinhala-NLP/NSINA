{"Source": "Adaderana", "Timestamp": "July 3, 2017 10:10 am", "Headline": "කමිටු කාර්යාලය තවදුරටත් පවත්වාගෙන යනවාද? කැබිනට් පත්‍රිකාව ඉදිරිපත් කිරීමට නියමිතයි!", "News Content": "දූෂණ විරෝධී කමිටු කාර්යාලය තවදුරටත් පවත්වාගෙන යන්නේද නැද්ද යන්න සම්බන්ධයෙන් කැබිනට් පත්‍රිකාවක් කැබිනට් මණ්ඩලයට ඉදිරිපත් කිරීමට නියමිත බව දේශපාලන ආරංචි මාර්ග සඳහන් කරයි.අග්‍රමාත්‍ය රනිල් වික්‍රමසිංහ මහතා විසින් අදාළ කැබිනට් පත්‍රිකාව කැබිනට් මණ්ඩලයට ඉදිරිපත් කිරීමට නියමිත බව වාර්තා වෙයි.පසුගිය රජය සමයේ පැවති වංචා දුෂණ පිළිබඳව දැනුම්දීම සඳහා පසුගිය වසරේ ජනවාරි මාසයේදී මෙම දුෂණ විරෝධී කමිටු කාර්යාලය ස්ථාපිත කරනු ලබයි.එහි ධූර කාලය මෙම වසරේ ජනවාරි මසයේදී අවසන්වීමට නියමිතව තිබුණ ද පසුව මාස 06කට එහි කටයුතු දීර්ඝ කිරීමට රජය පියවර ගත්තේය.ඒ අනුව පසුගිය ජුනි මස 30 වන දිනනේ එහි කාලය අවසන් වූ අතර එම කාලය දීර්ඝ කිරීමට මේ වන තෙක් පියවර ගෙන නැත.මෙම කාර්යාලය පිහිටුවීමෙන් අනතුරුව පොලිස් මූල්‍ය අපරාධ විමර්ශන ඒකකය ද ආරම්භ කරනු ලැබූ අතර දුෂණ ක්‍රියා පිළිබඳ විමර්ශන කටයුතු මෙමගින් සිදු කෙරෙයි.මෙම තත්ත්වය හමුවේ දුෂණ විරෝධී කමිටු කාර්යාලයට මේ වන විට පැවරී ඇත්තේ ඔවුන්ට ලැබෙන පැමිණිලි පොලිස් මූල්‍ය අපරාධ විමර්ශන ඒකකයට ලබාදීම පමණක් බව සඳහන්ය.ඒ අනුව දුෂණ විරෝධී කමිටු කාර්යාලය පවත්වාගෙන යාමේ අවශ්‍යතාවක් නොමැති බව ද රජයේ මතය වී තිබේ.", "URL": "https://sinhala.adaderana.lk/news.php?nid=74818", "Category": null, "Parent URL": null}