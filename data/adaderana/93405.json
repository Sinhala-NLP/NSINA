{"Source": "Adaderana", "Timestamp": "July 29, 2018 03:32 pm", "Headline": "ආගමික නායකයන් දේශපාලන පළිගැනීම්වලට ලක් වෙනවා", "News Content": "ශ්‍රී ලංකා පොදු ජන පෙරමුණේ මස්කෙලිය ආසනයේ තරුණ සමුළුව හම්බන්තොට දිස්ත්‍රික් මන්ත්‍රි නාමල් රාජපක්ෂ මහතාගේ ප්‍රධානත්වයෙන් ගිනිගත්හේන සමුපකාර ශාලාවේදි අද (29) පැවැත් විණ. ගිනිගත්හේන නගර මධ්‍යයෙන් පිලිගත් නාමල් රාජපක්ෂ මහතා ඇතුළු ශ්‍රි ලංකා පොදු ජන පෙරමුණේ මන්ත්‍රිවරුන් ගණනාවක්ම රැස්විම් ශාලාව වෙත පෙරහැරකින් කැදවාගෙන විත් තරුණ සමුළුව පවත්වන ලදි. එහිදී අදහස් දැක්වූ නාමල් රාජපක්ෂ මහතා ප්‍රකාශ කළේ යහපාලන ආණ්ඩුව පැමිණි පසු සමාජයේ නොයෙක් කොටස්වලට අසාධාරණයන් සිදූ වූ බවත් ඒ අතුරුන් ආගමික නායකයන් දේශපාලන පළිගැනීම්වලට ලක්වන බවයි. අඹගමුව ප්‍රාදේශිය සභාවේ සභාපති එල්.පි ජයසංඛ පෙරේරා මහතා විසින් මෙම තරුණ සමුළුව සංවිධානය කර තිබුණි. මෙම සමුළුවවට ශ්‍රි ලංකා පෙදු ජන පෙරමුණේ නුවරඑලිය දිස්ත්‍රික් සංවිධායක හා නුවරඑලිය දිස්ත්‍රික් පාර්ලිමේන්තු මන්ත්‍රි සි.බි රත්නායක මහතා ද සහභාගි විය", "URL": "https://sinhala.adaderana.lk/news.php?nid=93405", "Category": null, "Parent URL": null}