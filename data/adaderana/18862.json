{"Source": "Adaderana", "Timestamp": "September 21, 2011 06:53 am", "Headline": "යතුරුපැදිය ලොරියේ පිටුපසින් ගැටෙයි-යතුරුපැදිකරු මරුට", "News Content": "හලාවත-කොළඹ මාර්ගයේ කොස්වාඩිය ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත් ව තිබේ. ඊයේ රාත්‍රීයේ මෙම පුද්ගලයා යතුරුපැදියක ගමන් කරමින් සිටියදී අදාළ යතුරුපැදිය ලොරි රථයක පිටුපස ගැටීමෙන් මෙම අනතුර සිදුව ඇති බව අද දෙරණ වාර්තාකරු සඳහන් කරයි. මෙසේ මරුමුවට පත්වූ යතුරුපැදිකරු වන්නේ වීරපොකුණ ප්‍රදේශයේ පදිංචි 28 හැවිරිදි තරුණයෙකු බව පොලීසිය කියා සිටියි. හලාවත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=18862", "Category": null, "Parent URL": null}