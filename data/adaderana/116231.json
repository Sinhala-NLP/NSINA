{"Source": "Adaderana", "Timestamp": "August 10, 2019 02:13 pm", "Headline": "ඉන්ධන මිල සුත්‍ර කමිටුව එළඹෙන අඟහරුවාදා රැස්වෙයි", "News Content": "ඉන්ධන මිල සුත්‍ර කමිටුව එළඹෙන අඟහරුවාදා දිනයේ රැස්වීමට නියමිතයි. සෑම මසකම 10 වනදා ඉන්ධන මිල සූත්‍ර කමිටුව රැස් වී ඉන්ධන මිල සංශෝධනය සම්බන්ධයෙන් සාකච්ඡා කෙරෙන අතර අද දිනයේ රජයේ නිවාඩු දිනයක් බැවින් එම කමිටුව රැස නොවන බව මුදල් අමාත්‍යාංශය සඳහන් කළේය. ඒ අනුව ලබන සඳුදා දිනයේද රජයේ නිවාඩු දිනයක් බැවින් එළඹෙන අඟහරුවාදා ඉන්ධන මිල සූත්‍ර කමිටුව රැස්වනු ඇති. මේ අතර පසුගිය මාසයේ රැස්වු ඉන්ධන මිල සුත්‍ර කමිටුව ඉන්ධන මිල පහළ දැමීමට තීරණය කළේය. ඒ අනුව ඔක්ටේන් 92 වර්ගයේ පෙට්‍රල් ලිටරයක් රුපියල් 02 කින්ද, ඔක්ටේන් 95 වර්ගයේ පෙට්‍රල් ලීටරයක් රුපියල් 05කින් සහ සුපිරි ඩීසල් ලීටරයක් රුපියල් 05කින්ද පහත දැමුණි.", "URL": "https://sinhala.adaderana.lk/news.php?nid=116231", "Category": null, "Parent URL": null}