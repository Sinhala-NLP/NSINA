{"Source": "Adaderana", "Timestamp": "October 31, 2017 11:15 am", "Headline": " දහසය ලක්ෂ අසූදාහක දුම්වැටිත් එක්ක කත රේගු දැලේ", "News Content": "විදේශීය රටක නිෂ්පාදිත දුම්වැටි තොගයක් නීති විරෝධී ලෙස මෙරටට රැගෙන ඒමට උත්සාහ කළ කාන්තාවක කටුනායක ගුවන් තොටුපළේදී අත්අඩංගුවට ගෙන තිබේ. අද (31) උදෑසන 05.30 ට පමණ ඩුබායි සිට පැමිණි අදාළ කාන්තාවගේ ගමන් මල්ල පරීක්ෂා කිරීමේදී එම දුම්වැටි තොගය සොයා ගත් බව ශ්‍රී ලංකා රේගුව සඳහන් කළේය. එහිදී දුම්වැටි කාටූන් 168ක් රේගුව භාරයට ගෙන ඇති අතර එම දුම්වැටි තොගයේ වටිනාකම රුපියල් දාහසය ලක්ෂ අසූදාහක් පමණ වන බව වාර්තා වෙයි. අදාළ කාන්තාව 33 හැවිරිදි කොළඹ, ග්‍රෑන්ඩ්පාස් ප්‍රදේශයේ පදිංචිකාරියක් වන බව සඳහන්ය. සිද්ධිය සම්බන්ධයෙන් ශ්‍රී ලංකා රේගුව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79339", "Category": null, "Parent URL": null}