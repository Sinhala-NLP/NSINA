{"Source": "Adaderana", "Timestamp": "January 6, 2014 08:30 am", "Headline": "නිධන් සෙවු 8ක් මාට්ටු", "News Content": "නිධන් වස්තු ලබාගැනීමේ අරමුණින් වැලිවැව, කරමැටිය ප්‍රදේශයේ කැණීම් කරමින් සිටි පුද්ගලයින් 8 දෙනෙකු පොලීසිය විසින් අත්අඩංගුවට ගෙන තිබේ. සැකකරුවන් සමඟ කැණීම් කටයුතු සඳහා යොදාගත් භාණ්ඩ ද ඔවුන් පැමිණි මෝටර් රථයක් සහ යතුරුපැදි තුනක් ද පොලිසිය භාරයට ගෙන ඇත. සැකකරුවන් සූරියවැව, බරවකුඹුක, මුල්ඇටියාගල ප්‍රදේශ වල පදිංචිකරුවන් වන අතර අද දිනයේ ඔවුන් හම්බන්තොට මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40124", "Category": null, "Parent URL": null}