{"Source": "Adaderana", "Timestamp": "February 10, 2010 11:23 am", "Headline": "මිනුවන්ගොඩ ත් ආයුධ", "News Content": "මිනුවන්ගොඩ එල්ලග්ගල ප්‍රදේශයේ නිවසක් තුළ සඟවා තිබු ආයුධ තොගයක් සොයාගෙන තිබේ. පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේ ඊයේ පස්වරුවේ මිනුවන්ගොඩ පොලිසියේ නිලධාරීන් කණ්ඩායමක් විසින් මෙම ආයුධ තොගය සොයා ගත් බවයි. කානු දෙකේ තුවක්කු 5ක් , මිලිමීටර් 22 ගිනි අවියක් , එයාර් ගන් අවි දෙකක් , රයිෆලයක් , මිලිමීටර් 22 උණ්ඩ 110 ක් , මිලිමීටර් 38 උණ්ඩ 65 ක් , මිලිමීටර් හතයි දශම හයයි පහ වර්ගයේ උණ්ඩ 40 ක් එසේ ආයුධ අතරට අයත් වේ. මේ සම්බන්ධයෙන් සැකපිට පුද්ගලයෙකු අත්අඩංගුවට ගෙන ඇති බව ද පොලිස් මාධ්‍ය ප්‍රකාශකවරයා පවසයි..", "URL": "https://sinhala.adaderana.lk/news.php?nid=6596", "Category": null, "Parent URL": null}