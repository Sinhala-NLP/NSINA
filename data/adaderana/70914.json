{"Source": "Adaderana", "Timestamp": "March 15, 2017 02:31 pm", "Headline": "කොළඹ මහනුවර  මාර්ගයේ වතු සේවක  විරෝධතාවයක්", "News Content": "වතු සේවකයන් පිරිසක් කොළඹ මහනුවර ප්‍රධාන මාර්ගය ගලහ මංසන්ධියෙන් අවහිර කරමින් විරෝධතාවයක නිරතව තිබේ.මේ හේතුවෙන් කොළඹ මහනුවර ප්‍රධාන මාර්ගයේ රථ වාහන ධාවනයට පැය දෙකක පමණ කාලයක් බාධා එල්ල වූ බව අද දෙරණ වාර්තාකරු පැවසුවේය.තමන්ට ලැබිය යුතු දීමනා සහ සේවක අර්ථසාධක අරමුදල් ලබා නොදීම හා තමන්ට නිවාස ඉඳි කර ගැනීම සඳහා ඉඩම් ලබා දෙන ලෙස ඉල්ලා වතු සේවකයින් විරෝධතාවයේ නිරතව ඇති බව සඳහන්වේ.පුපුරැස්ස, හුන්නස්ගිරිය, හේවා හැට ඇතුළු මහනුවර දිස්ත්‍රීක්කයේ විවිධ ප්‍රදේශ නියෝජනය කරමින් වතු සේවකයින් විරෝධතාවට එක්ව සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=70914", "Category": null, "Parent URL": null}