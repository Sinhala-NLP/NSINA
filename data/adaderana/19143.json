{"Source": "Adaderana", "Timestamp": "October 4, 2011 09:04 pm", "Headline": "වෛද්‍ය නෝනිස්ට නාදුනන දෙදෙනෙක් පහරදෙති", "News Content": "ශ්‍රී ලංකා වෛද්‍ය සභාවේ ලේඛකාධිකාරී වෛද්‍ය එන්.නෝනිස් මහතාට සිය නිවස අසලදී පහරදීමක් සිදුව ඇති බව රජයේ වෛද්‍ය නිලධාරීන්ගේ සංගමය පවසයි. අද ප.ව 6.30 ට පමණ යතුරුපැදියකින් පැමිණි නාදුනන දෙදෙනකු කිසියම් අයෙකුගේ ලිපිනයක් විමසන මුවාවෙන් වෛද්‍යවරයා නිවසින් එළියට කැඳවා මුගුරකින් පහරදී ඇතැයි කියැවෙයි. පහරදුන් කිසිවෙකුත් පිළිබඳ මේවන විට නිසි තොරතුරක් නොදන්නා බවත්,සිද්ධිය සම්බන්ධයෙන් පොලිස් පරීක්ෂණ කටයුතු සිදුකෙරෙන බවත් වාර්තා වේ.", "URL": "https://sinhala.adaderana.lk/news.php?nid=19143", "Category": null, "Parent URL": null}