{"Source": "Adaderana", "Timestamp": "June 18, 2010 08:36 am", "Headline": "සිසුවියට හදිකළ ටියුෂන් මාස්ටර්ට මාංචු ", "News Content": "අම්පාර ගැමුණුපුර ප්‍රදේශයේ පෞද්ගලික උපකාරක පන්තියක් තුළදී බාලවයස්කාර දැරියක් අපයෝජනය කිරීමේ අපරාධයක් සම්බන්ධයෙන් එම පන්තියේ ඉගැන්වීමේ කටයුතු කළ ගුරුවරයා අත්අඩංගුවට ගෙන තිබේ. වයස අවුරුදු 9ක් වු අදාළ දැරිය සැකකරු විසින් අපයෝජනයට ලක් කර ඇති බව පොලිසිය පැවසුවේය. මේ පිළිබඳ සිදුකළ පරීක්ෂණ වලදී සැකකරු විසින් වයස අවුරුදු 10ක තවත් දැරියකද ලිංගික අ‍පයෝජනයට ලක් කර ඇති බවටද අනාවරණය වී ඇත. සිද්ධිය සම්බන්ධයෙන් අත්අඩංගුවට ගත් සැකකරු අද අම්පාර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9072", "Category": null, "Parent URL": null}