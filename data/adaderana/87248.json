{"Source": "Adaderana", "Timestamp": "April 10, 2018 04:12 pm", "Headline": "කේරළ ගංජා කිලෝ ග්‍රෑම් 4 සමඟ අයෙක් අත්අඩංගුවට", "News Content": "කිලිනොච්චිය - අනුරාධපුර දක්වා බස් රථයකින් රුපියල් ලක්ෂ පහකට ආසන්න වටිනාකමින් යුත් කේරල ගංජා කිලෝ ග්‍රෑම් 4 ග්‍රෑම් 25 රැගෙන යමින් සිටි පුද්ගලයකු ඊයේ (09) වවුනියාව නගරයේ දී අත්අඩංගුවට ගත් බව වවුනියාව පොලීසිය පවසයි. පොලීසිය ලද තොරතුරක් මත බස් රථයකින් කේරළ ගංජා ප්‍රවාහනය කළ සැකකරු අත්අඩංගුවට ගෙන තිබේ. සැකකරුගේ ගමන් මල්ලෙහි සඟවා තිබියදී කේරළ ගංජා අඩංගු පාර්සල දෙකක් සොයාගත් බව පොලීසිය වැඩිදුරටත් සඳහන් කර ඇත. මල්ලාවි සෙල්වපුරම් ප්‍රදේශයේ පදිංචි 32 හැවිරිදි පුද්ගලයෙකු එලෙස අත්අඩංගුවට ගෙන ඇති අතර, සැකකරු වවුනියාව මහේස්‍ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=87248", "Category": null, "Parent URL": null}