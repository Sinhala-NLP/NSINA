{"Source": "Adaderana", "Timestamp": "March 22, 2018 01:42 pm", "Headline": "වැදගත් තීරණ ගන්න කොට මහින්ද හිටියෙ නෑ-විශ්වාසංභංගයේ ඡන්ද විමසීමටත් එන්නේ නෑ", "News Content": "ඒකාබද්ධ විපක්ෂය මඟින් ඊයේ පාර්ලිමේන්තුවට බාරදුන් විශ්වාසභංගය ගැන බිය නොවන බවත් එය පාර්ලිමේන්තුවේ අති බහුතරයකින් පරාජයට පත්කරන බවත් රාජ්‍ය අමාත්‍ය අජිත් පී පෙරේරා මහතා පවසයි. අද(22) කළුතර පැවති ජන හමුවකට එක්වෙමින් ඒ මහතා මේ බව පවසා තිබේ. වැඩිදුරටත් අදහස් දක්වමින් අමාත්‍යවරයා පැවසුවේ විශ්වාසභංගයක් ගෙන ඒමට හේතුව වන්නේ දුෂණ විරෝධි මහ අධිකරණයක් ස්ථාපිත කිරීම නතර කිරීමට බවයි. මෙම දුෂණ විරෝධි අධිකරණය පිහිටු වීම මඟින් ඒකාබද්ධ විපක්ෂය සිටින කයිවාරු ගසන පිරිස් සිරගත වීම වළක්වා ගැනීම පිණිස දරන අන්තිම උත්සහය මෙය බවත් අමාත්‍යවරයා වැඩිදුරටත් සඳහන් කර ඇත. මාධ්‍යවේදීයෙකු නැගූ ප්‍රශ්නයකට පිළිතුරු දෙමින් අමාත්‍යවරයා පැවසුවේ පාර්ලිමේන්තුවේ බරපතළ තීන්දු ගන්නා අවස්ථාවලදී හිටපු ජනපති මහින්ද රාජපක්ෂ මහතා නොසිටි බවත් මෙම විශ්වාසභංගයේ ඡන්ද විමසීම සිදුවන දිනයට රාජපක්ෂ මහතා නිසැකයෙන්ම නොපැමිණෙ බවත් තමා විශ්වාසයෙන් පවසන බව අමාත්‍යවරයා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=86137", "Category": null, "Parent URL": null}