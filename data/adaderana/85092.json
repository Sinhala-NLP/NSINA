{"Source": "Adaderana", "Timestamp": "March 2, 2018 10:58 pm", "Headline": "අවුරුදු 3 හමාරක පන්සිලු ජීවිතය සොයා සටනක-මාස 3කින් ශෛල්‍යකර්මය කරන්නැයි වෛද්‍ය උපදෙස්", "News Content": "ගලෙවෙල මොරගොල්ල බඹරගස් වැව පදිංචි වයස අවුරුදු තුන හමාරක් වූ පන්සිලු කවීශ්වර පුංචි පුතා දරුණු අක්මා රෝගයකින් පෙළෙන අතර ඔහුට අක්මාවක් බද්ධ කිරීම අවශ්‍ය වී ඇතැයි වෛද්‍යවරු පවසා තිබේ. මෙම අක්මා බද්ධ කිරීමේ ශල්‍යකර්මය ඉන්දියාවේ රෝහලකදී සිදුකිරීමට අවශ්‍ය බව වෛද්‍යවරු පන්සිළුගේ මවට සහ පියාට දැනුම් දී තිබේ. ඒ සඳහා රුපියල් ලක්ෂ 80ක මුදලක් වැය වෙන බව වෛද්‍යවරුන් දෙමව්පියන්ට දැනුම් දී තිබේ. ගොවිතැන් කොට ජීවත් වන පන්සිළුගේ මව සහ පියාට මෙම විශාල මුදල සොයා ගැනීම සිහිනයක් ව පවතී. පන්සිලුගේ පියා කේ.එස්.ජේ. ධර්මතිස්ස මහතා ගමේ කිහිප දෙනෙකු සමඟ මේ දිනවල අවට ගම්වල ගෙන් ගෙට ගොස් ලක්ෂ 80 සෙවීමේ උත්සාහයක නිරතව සිටීති. මේ වන විටත් එම උත්සාහයේ ප‍්‍රතිඵලයක් හැටියට මසක් ඇතුළත රුපියල් ලක්ෂ තුනක මුදලක් ඔවුන්ට සොයා ගැනීමට හැකිවී තිබීම විශේෂත්වයකි. තවමත් පෙර පාසල් වියේ වත් පසු නොවන පුංචි පන්සිළුගේ ජීවිතය බේරා ගැනීම සඳහා ශල්‍යකර්මය මාස තුනක් ඇතුළත සිදු කළ යුතු බව වෛද්‍ය මතයයි. මාස එකක කාලයක් ගතවී හමාරය. තවත් ඇත්තේ මාස දෙකක් පමණ ඉතා කෙටි කාලයක් බව පන්සිළුගේ මව හඬා වැටෙමින් කියා සිටින්නීය. මෙම පුංචි පන්සිලුගේ ජීවිතය බේරා ගැනීම සඳහා ඔබටත් මූල්‍ය මගින් දායකත්වය ලබා දීමට හැකියි. ඔවුන්ගේ ලිපිනය කේ.එස්.ජේ. ධර්මතිස්ස මොරගොල්ලල බඹරගස්වැවල ගලේවෙල. ගලේවෙල මහජන බැංකුවේ ගිණුම් අංක 115 -2-001-4-0026501ට වැඩි විස්තර දැන ගැනීමට පන්සිළුගේ දෙමව්පියන්ට ඔබටත් මෙම දුරකථන අංකයන්ට කතා කළ හැකියි. 077 5148893 හෝ 0775808812", "URL": "https://sinhala.adaderana.lk/news.php?nid=85092", "Category": null, "Parent URL": null}