{"Source": "Adaderana", "Timestamp": "September 20, 2018 05:08 pm", "Headline": "පොලිස් සැරයන්වරියට තර්ජනය කළ විශ්‍රාමික නාවික සෙබළා රිමාන්ඩ්", "News Content": "රාජකාරියේ නියුතව සිටි කාන්තා පොලිස් සැරයන්වරියට බැන තර්ජනය කළ විශ්‍රමික නාවික හමුදා සේවයේ සිටි පුද්ගලයෙකු ලබන 27 දක්වා රක්ෂිත බන්ධනාගාර ගත කර තිබේ. මතුගම පොලිසියේ සේවය නියුතු කාන්තා පොලිස් සැරයන්වරිය ඊයේ(19) සවස විශේෂ රාජකාරියක් වු අධි පැය රාජකාරියේ නියුතුව සිටියේ මතුගම ප්‍රාදේශීය සභාව ඉදිරිපිට ඇති කහ ඉර මතයි. ඒ පාසල් නිමවිමත් සමඟ ඇතිවන මාර්ග තදබදය බැවිනි. කහ ඉර මත සිටි කාන්තා පොලිස් සැරයන්වරිය ගමන් ගන්නා රථ වාහන නතර කරන ලෙස අණ කල ද නිලධාරිනිය අසලටම පැමිණී ත්‍රීරෝද රථයක් ඉන් ඉවතට ගන්නා ලෙස අණ කල අවස්ථාවේ එහි රියදුරු සේවයේ නියුතු පොලිස් නිලධාරියට බැන වැදි පසුව ත්‍රී රෝද රථය නවතා ඒ අසල වු බැංකුවක් තුළ සැඟවි ඇත. පසුව අධි පැය රාජකාරියේ නියුතුව සිටි නිලධාරිනියන් ඒ බව පොලිස්ථානයේ නිලධාරින් දැනුවත් කිරිමෙන් පසු මෙම ත්‍රීරෝද රථ රියදුරු අත්තඩංගුවට ගෙන ඇත. මතුගම වැලිපැන්න පන්විලහේන ප්‍රදේශයේ පදිංචි 43 හැවිරිදි උරාගොඩ අප්පුහාමිලාගේ උපුල් රුවන්ත යන විශ්‍රාමික නාවික හමුදාවේ සේවයේ නියුතුව සිටි පුද්ගලයකු බව හඳුනාගෙන ඇති අතර අද(20) මතුගම මහේස්ත්‍රාත්වරයා වෙත් ඉදිරිපත් කර ඇත. පසුව ප්‍රධාන මහේස්ත්‍රාත් කෝසල සේනාධිර මහතා විසින් සැකකරු ලබන 27වනදා දක්වා රක්ෂිත බන්ධනාගාර ගත කරන ලෙස නියෝග කර ඇත.", "URL": "https://sinhala.adaderana.lk/news.php?nid=96422", "Category": null, "Parent URL": null}