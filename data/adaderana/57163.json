{"Source": "Adaderana", "Timestamp": "February 12, 2016 01:37 pm", "Headline": "  ශ්‍රී ලංකාව හදිසි විය යුතු නෑ", "News Content": "සංහිඳියාව හා වගවීමේ ක්‍රියාවලිය වෙනුවෙන් ජගත් මානව හිමිකම් සංවිධානයට වූ පොරොන්දු ඉටුකිරීමට ශ්‍රී ලංකා රජය හදිසි විය යුතු නැතැයි එම සංවිධානයේ විශේෂ නියෝජිත පබ්ලෝ ද ග්‍රීෆ් මහතා පවසයි.ශ්‍රී ලංකාවේ සංහිඳියාව හා වගවීමේ ක්‍රියාවලිය සම්බන්ධයෙන් සොයාබැලීමට පසුගිය ජනවාරී මස 26දා සිට පෙබරවාරී මස 01 වැනිදා මෙරට සංචාරයක නිරත වූ දිවයිනට පැමිණි ජගත් සංවිධානයේ විශේෂ නියෝජිත පබ්ලෝ ද ග්‍රීෆ් එම සංචාරය අලලා නිකුත් කළ නවතම වාර්තාවක‍ මේ බව දැක්වෙයි.එහි දැක්වෙන්නේ ලොව කිසිදු රටක් කෙටි කලක් තුළ සිය වගවීම් ඉටුකර නැති බවයි.මේ නිසා හදිසි වී ශ්‍රී ලංකාව තනිවම එම පොරොන්දු ඉටුකිරීමට ක්‍රියා නොකළ යුතු බව යැයිද ඔහු එමගින් සඳහන් කර ඇත.එසේම ගත වූ කෙටි කාලය තුළදී ශ්‍රී ලංකා රජය සංහිඳියාව හා වගවීමේ ක්‍රියාවලිය උදෙසා පියවර කිහිපයක් ඉදිරියට තබා ඇති බවද එම වාර්තාවේ සඳහන් වෙයි.ඇතැම් කරුණු ඉටුකිරීමේදී දිගු කලක් ගත වන බවද ඔහු එම වාර්තාව මගින් පෙන්වාදී ඇති අතර ඒ අනූව ව්‍යවස්ථා ප්‍රතිසංස්කරණ වැනි කටයුතුවලට කලක් ගතවිය හැකි බවද සඳහන් කරයි.එසේ වුවද යුද්ධයෙන් පීඩාවට පත්වූ ජනතාවට සහන සැලසීම, නීතිය නිසි පරිදි ක්‍රියාත්මක කිරීමෙන් එම ජනතාව අතර විශ්වාසය තහවුරු වන බවද අදාළ වාර්තාව මගින් හෙතෙම වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=57163", "Category": null, "Parent URL": null}