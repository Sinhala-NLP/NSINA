{"Source": "Adaderana", "Timestamp": "September 13, 2011 09:01 am", "Headline": "මෙරට ගැන එක්සත් ජාතීන්ගේ වාර්තාව මානව හිමිකම් ‍කවුන්සිලයට", "News Content": "ශ්‍රී ලංකාව සම්බන්ධව පත්කරන ලද එක්සත් ජාතීන්ගේ ත්‍රිපුද්ගල කමිටුවේ වාර්තාව එක්සත් ජාතීන්ගේ මානව හිමිකම් ‍කවුන්සිලය වෙත ඉදිරිපත් කළ බව එක්සත් ජාතීන්ගේ සංවිධානයේ මහ ලේකම් බැංකි මූන් මහතා සඳහන් කර තිබේ. ශ්‍රී ලංකා රජයේ හමුදා සහ එල්. ටී. ටී. ඊ සංවිධානය අතර අවසන් යුද ගැටුම් පැවති කාල සීමාව තුළ සාමාන්‍ය ජනතාව දසදහසක් පමණ මරණයට පත්ව ඇති බව අදාළ වාර්තාවෙන් පෙන්වා දී තිබිණි. එම යුද අපරාධ චෝදනා සම්බන්ධව ජාත්‍යන්තර විමර්ශනයක් පැවැත්වීම පිළිබඳව මානව හිමිකම් කවුන්සිලය, ආරක්ෂක කවුන්සිලය හෝ ප්‍රධාන සභාව මගින් ඉදිරිපත් කෙරෙන නියෝග පිළිගැනීමට සූදානම් බව මහ ලේකම්වරයා පසුගියදා සඳහන් කර තිබිණි. කමිටු වාර්තාව මානව හිමිකම් කවුන්සිලය වෙත ඉදිරිපත් කරන බව ශ්‍රී ලංකා රජය වෙත දැනුම් දුන් බව ද එක්සත් ජාතීන්ගේ මහ ප්‍රකාශකවරයාගේ මාධ්‍ය ප්‍රකාශක මාර්ටින් නෙසර්කි ප්‍රකාශ කර තිබේ.", "URL": "https://sinhala.adaderana.lk/news.php?nid=18684", "Category": null, "Parent URL": null}