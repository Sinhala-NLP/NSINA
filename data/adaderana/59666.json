{"Source": "Adaderana", "Timestamp": "April 30, 2016 01:52 pm", "Headline": "ප්‍රංශ අකොනිට් ලංකාවට ", "News Content": "ප්‍රංශ නාවික හමුදාවට අයත් නෞකාවක් මෙරටට පැමිණ තිබේ.දින 7 ක සුහඳ සංචාරයක් සඳහා එම නෞකාව මෙරටට පැමිණි ඇති බව නාවික හමුදාව පවසයි.ප්‍රංශ නාවික හමුදාවේ අකොනිට් නම් වූ නෞකාව මෙලෙස පැමිණ තිබේ.නෞකාව සහ එහි පැමිණි පිරිස පිළිගැනීමේ අවස්ථාවට ආරක්ෂක රාජ්‍ය අමාත්‍ය ගරු, රුවන් විජේවර්ධන , ආරක්ෂක ලේකම්, කරුණාසේන හෙට්ටිආරච්චි, නාවික හමුදාධිපති වයිස් අද්මිරාල් රවීන්ද්‍ර විජේගුණරත්න යන මහත්වරුන් සහ ශ්‍රී ලංකාවේ ප්‍රංශ තානාපති ජීන් මාරින් මහතා සහ එම මැතිනිය ද සහභාගී වී තිබේ.එහිදී ඔවුන් ද්විපාර්ශ්වික වශයෙන් වැදගත් වන කරුණු සම්බන්ධයෙන් සුහඳ කථාබහක නිරත වු බව නාවික හමුදාව පවසයි.", "URL": "https://sinhala.adaderana.lk/news.php?nid=59666", "Category": null, "Parent URL": null}