{"Source": "Adaderana", "Timestamp": "April 16, 2013 08:15 am", "Headline": "උතුරු මැද මහජන සෞඛ්‍ය පරීක්ෂකවරුන් වැඩ වර්ජනයක", "News Content": "උතුරු මැද පළාතේ සියලුම මහජන සෞඛ්‍ය පරීක්ෂකවරුන් අද (16) දිනයේ සිට අඛණ්ඩ වැඩ වර්ජනයක නිරත වීමට තීරණය කර තිබේ. පොළොන්නරුව දිස්ත්‍රික් වසංගත රෝග විෂය භාර වෛද්‍යවරයා සම්බන්ධයෙන් උද්ගත වී ඇති ගැටලුව මෙම වර්ජනයට හේතුවී ඇති බව එම සංගමයේ සභාපති උපුල් රෝහණ මහතා සඳහන් කළේය. අදාළ වෛද්‍යවරයා පිළිබඳ තොරතුරු හෙළි කළ සිය සංගමයේ ලේකම්වරයාට එරෙහිව පළාත් බලධාරීන් විසින් ගෙන ඇති අත්තනෝමතික තීන්දු තීරණවලට එරෙහිව මෙම වර්ජනය ක්‍රියාත්මක කරන බව උපුල් රෝහණ මහතා පැවසීය. කෙසේ වෙතත් අදාළ පරීක්ෂණ සාධාරණව පැවැත්වීමට තම සංගමය පූර්ණ සහයෝගය ලබාදෙන බව රජයේ වෛද්‍ය නිලධාරීන්ගේ සංගමය පෙන්වාදෙයි.", "URL": "https://sinhala.adaderana.lk/news.php?nid=33291", "Category": null, "Parent URL": null}