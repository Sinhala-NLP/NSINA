{"Source": "Adaderana", "Timestamp": "September 1, 2019 07:41 am", "Headline": "කසළ තේ කිලෝ 6480ක් සමඟ දෙදෙනෙක් පොලීසියට", "News Content": "නිට්ටඹුව ප්‍රදේශයේ දී කසළ තේ ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන ඇත. නිට්ටඹුව පොලීසිය විසින් ලොරි රථයක් නවතා සිදුකළ පරික්ෂාවකදී අදාළ කසළ තේ තොගය සමඟ සැකකරුවන් අත්අඩංගුවට ගෙන ඇත. එහි තිබී කසළ තේ කිලෝග්‍රැම් 6480ක් පොලීසිය විසින් සොයාගෙන ඇත. අත්අඩංගුවට ගත් සැකකරුවන් ගලහ සහ මුරුතගහමුල යන ප්‍රදේශවල පදිංචිකරුවන් වන අතර ඔවුන් අද අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=117972", "Category": null, "Parent URL": null}