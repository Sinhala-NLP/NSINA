{"Source": "Adaderana", "Timestamp": "June 18, 2018 11:18 am", "Headline": "ත්‍රීරෝද අනතුරකින් කතක් මරුට", "News Content": "තංගල්ල, පොළොම්මාරුව ප්‍රදේශයේදී සිදුවූ අනතුරකින් කාන්තාවක ජීවිතක්ෂයට පත්ව තවත් කාන්තාවක් බරපතළ තුවාල ලබා තංගල්ල මූලික රෝහලට ඇතුළත් කළ බව පොලීසිය පවසයි. අනතුරින් ජීවිතක්ෂයට පත්ව ඇත්තේ පොළොම්මාරුව ප්‍රදේශයේ පදිංචි මාලිනී මහානාම දිසානායක නැමති 61 හැවිරිදි විවාහක කාන්තාවක්ය. අධික වේගයෙන් පැමිණි ත්‍රී රෝද රථයක මාර්ගයේ ගමන් කරමින් සිටි කාන්තාවන් දෙදෙනාගේ ගැටීම මෙම අනතුර සිදුවී ඇති බව පොලීසිය සඳහන් කළේය. ජීවිතක්ෂයට පත්වූ කාන්තාවගේ නිවස ආසන්නයේදී මෙම අනතුරට සිදුව ඇති අතර බරපතළ තුවාල ලැබූ කාන්තාවන් දෙදෙනා තංගල්ල මූලික රෝහලට ඇතුළත් කළද එක් කාන්තාවක රෝහලේදී ජීවතක්ෂයට පත්ව තිබේ. අනතුර සිදුකළ ත්‍රී රෝද රථ රියදුරු තංගල්ල මූලස්ථාන පොලීසිය විසින් එදිනම අත්අඩංගුවට ගනු ලැබීය. තංගල්ල මූලස්ථාන පොලිස් ස්ථානයේ රථවාහන අංශය මඟින් සිද්ධිය පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91046", "Category": null, "Parent URL": null}