{"Source": "Adaderana", "Timestamp": "August 4, 2012 03:10 pm", "Headline": "බවුසරයෙන් පෙට්‍රල් ඇදලා මාට්ටු", "News Content": "නීති විරෝධී ලෙස බවුසරයකින් පෙට්‍රල් ඉවත් කරමින් සිටි පුද්ගලයින් දෙදෙනෙකු සේරුනුවර, කල්ලාර් හන්දිය ප්‍රදේශයේදී පොලීසිය විසින් අත්අඩංගුවට ගෙන තිබේ. කන්තලේ පොලිස් විශේෂ කාර්යය බලකා කඳවුරේ බුද්ධි අංශයට ලද තොරතුරකට අනුව මෙම පුද්ගලයින් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ සැකකරුවන් සතුව තිබී පෙට්‍රල් ලීටර 5 බැගින් අඩංගු කෑන් 3ක් සහ අදාළ බවුසර් රථය ද සිය බාරයට ගත් බව පොලිසිය පැවසුවේය. අදාල පුද්ගලයින් සහ භාණ්ඩ වැඩිදුර විමර්ශන කටයුතු සඳහා සේරුනුවර පොලිසියට භාරදී තිබේ.", "URL": "https://sinhala.adaderana.lk/news.php?nid=26316", "Category": null, "Parent URL": null}