{"Source": "Adaderana", "Timestamp": "December 1, 2017 09:24 am", "Headline": " අයහපත් කාලගුණය අස්සේ බලපිටියේ මුහුදේ නාන්න ගිය විදේශිකයා අතුරුදන්", "News Content": "අම්බලන්ගොඩ, බලපිටිය මුහුදු ප්‍රදේශයේදී විදේශිය ජාතිකයෙකු දියේ ගිලි අතුරුදන්ව තිබේ. අදාල මුහුදු ප්‍රදේශයේ දියනෑමට ගිය විදේශිය යුවලක් සැඩපහරට හසුවී ඇති අතර එහිදී කාන්තාව ප්‍රදේශවාසීන් විසින් බේරාගෙන ඇති බව අම්බලන්ගොඩ පොලිසිය පැවසීය. අතුරුදන්ව ඇත්තේ 28 හැවිරිදි යුක්රේවන ජාතිකයෙකු බව සඳහන්ය. අතුරුදන්වූ පුද්ගලයා සොයා පොලිසිය, ප්‍රදේශවාසින් සහ නාවික හමුදාව එක්ව මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=80842", "Category": null, "Parent URL": null}