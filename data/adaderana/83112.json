{"Source": "Adaderana", "Timestamp": "January 17, 2018 02:13 pm", "Headline": " පොලිතින් වෙනුවට හඳුන්වාදුන් විකල්ප අමුද්‍රව්‍ය ගන්න බදු සහන නෑ", "News Content": "පසුගිය සැප්තැම්බර් මස පළමු වනදා සිට පොලිතීන් තහනම් කිරීමට බලධාරීන් කටයුතු කළද හඳුන්වා දුන් විකල්ප අමුද්‍රව්‍ය මිලදී ගැනීම සඳහා මෙතෙක් බදු සහන ලබා දී නොමැති බව සමස්ත ලංකා දේශීය කර්මාන්තකරුවන්ගේ අයිතීන් සුරැකීමේ සංවිධානය පවසයි. එහි ජාතික සංවිධායක නිරුක්ෂ නන්දකුමාර මහතා සඳහන් කළේ විකල්ප අමුද්‍රව්‍ය සඳහා අධික පිරිවැයක් දැරීමට සිදුවන බවයි. අද දෙරණ මේ සම්බන්ධයෙන් මධ්‍යම පරිසර අධිකාරියේ නියෝජ්‍ය අධ්‍යක්ෂ ජනරාල් ජේ.එම්.යූ.ඉන්ද්‍රරන්ත මහතාගෙන් විමසීමක් කළේය. එහිදී ඔහු කියා සිටියේ සෑම කර්මාන්තකරුවෙකුටම බදු සහන ලබාදීමට පියවර ගෙන ඇති බවයි.", "URL": "https://sinhala.adaderana.lk/news.php?nid=83112", "Category": null, "Parent URL": null}