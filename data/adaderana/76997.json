{"Source": "Adaderana", "Timestamp": "September 1, 2017 04:37 pm", "Headline": "ජිවිතයේ අවසන් කාලය සයිටම් සටනට  කැපකරනවා - කාලෝ", "News Content": "මාළඹේ සයිටම් පෞද්ගලික වෛද්‍ය විද්‍යාලය අහෝසි කිරීමට වත්මන් රජය පියවර නොගතහොත් තම ජිවිතයේ අවසන් කාලය සයිටම් සටන වෙනුවෙන් කැපකරන බව වෛද්‍ය සභාවේ හිටපු සභාපති මහාචාර්ය කාලෝ ෆොන්සේකා මහතා පැවැසීය. ලාභ අපේක්ෂාවෙන් කටයුතු කිරිම හේතුවෙන් ප්‍රමිතිය සම්බන්ධයෙන් ගැටළු මතු වුවද එය අහෝසි කිරිමට රජය පියවර නොගන්නා බව ද ඔහු පවසයි.රක්ෂිත බන්ධනාගාර ගත කර සිටින වෛද්‍ය පිඨ ශිෂ්‍ය ක්‍රියාකාරි කමිටුවේ කැඳවුම්කරු රයන් ජයලත්ගේ සුවදුක් විමසීමට වැලිකඩ බන්ධනාගාරය වෙත ගිය අවස්ථාවේදී ඔහු මෙම අදහස් පල කර කළේය.විශ්ව විද්‍යාල ආචාර්ය මණ්ඩලය ඉදිරිපත් කර ඇති සයිටම් ආයතනය වසාදැමිමේ යෝජනාව වහාම ක්‍රියාත්මක කළ යුතු බව මහාචාර්ය කාලෝ ෆොන්සේකා මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=76997", "Category": null, "Parent URL": null}