{"Source": "Adaderana", "Timestamp": "January 15, 2011 11:33 am", "Headline": "අයහපත් කාලගුණය නිසා මරණ සංඛ්‍යාව 32 දක්වා ඉහළට", "News Content": "දිවයිනට බලපෑ අයහපත් කාලගුණ තත්ත්වය හේතුවෙන් ජීවිතක්ෂයට පත්ව ඇති පුද්ගලයින් සංඛ්‍යාව 32 දෙනෙකු දක්වා ඉහළ‍ ගොස් තිබේ. වැඩිම පුද්ගල මරණ සංඛ්‍යාවක් මඩකලපුව දිස්ත්‍රික්කයෙන් වාර්තා වී ඇති බව ආපදා කළමනාකරණ මධ්‍යස්ථානය පවසයි. එම සංඛ්‍යාව 14 කි මීට අමතරව පැවති ආපදා තත්ත්වය හේතුවෙන් පුද්ගලයින් 49 දෙනෙකු තුවාල ලබා ඇති අතර තවත් 12 දෙනෙකු අතුරුදන්ව සිටියි. මේ වන විට පවුල් දෙලක්ෂ 82,953 ක් පීඩාවට පත්ව ඇති බව ආපදා කළමනාකරණ මධ්‍යස්ථානය සඳහන් කරයි. අවතැන්ව සිටින පවුල් 87,899 ට අයත් පුද්ගලයින් තුන්ලක්ෂ 29,200ක් අවතැන් කඳවුරු 584 ක මේ වන විටත් රැදී සිටියි. පැවති ආපදා තත්ත්වය හේතුවෙන් නිවාස 3,737 ක් සම්පූර්ණයෙන් විනාශ වී ඇති අතර තවත් නිවාස 19,356 ට අර්ධ හානි සිදුව ඇති බව ආපදා කළමනාකරණ මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=13512", "Category": null, "Parent URL": null}