{"Source": "Adaderana", "Timestamp": "January 11, 2014 02:19 pm", "Headline": "රණවිරුවෝ රණශූර පදක්කම් ලබති", "News Content": "මානුෂීය මෙහෙයුමේ නිරතව සිටිය දී දිවිපිදු, ආබාධිතවු, අතුරුදන්වු සහ සුවිශේෂී මෙහෙවරක් ඉටුකළ ශ්‍රී ලංකා යුද හමුදාවේ ගජබා රෙජිමේන්තුවේ රණවිරුවන් සඳහා රණ ශුර පදක්කම් පිරිනමා තිබේ. අද පෙරවරුවේ අනුරාධපුර සාලියපුර ගජබා රෙජිමේන්තු මුලස්ථාන කඳවුරේ දී මෙම පදක්කම් ප්‍රදානය සිදුකෙරුණි. රණවිරුවන් 785 දෙනෙකු සඳහා රණ ශුර පදක්කම පිරිනැමිණ. ගජබා රෙජිමේන්තු ප්‍රධානි මේජර් ජෙනරාල් එස්.ඩබ්ලිව්.එල්.දවුලගල මහතාගේ ප්‍රධානත්වයෙන් මෙම පදක්කම් ප්‍රදානය සිදුකෙරුණු අතර මෙහිදී මානුෂීය මෙහෙයුමේ දී සුවිශේෂී මෙහෙවරක් ඉටුකළ ගජබා රෙජිමේන්තුවේ උසස් නිලධාරීන් වෙත මෙහිදී පළමුවෙන්ම පදක්ම් ප්‍රදානය සිදුකෙරුණි. ඉන් අනතුරුව මානුෂීය මෙහෙයුමේ දී දිවි පිදු හා අතුරුදන්වු රණවිරුවන් 98 දෙනෙකු වෙනුවෙන් ඔවුන්ගේ ඥාතීන් වෙත රණ ශුර පදක්කම ප්‍රදානය කෙරිණ.", "URL": "https://sinhala.adaderana.lk/news.php?nid=40269", "Category": null, "Parent URL": null}