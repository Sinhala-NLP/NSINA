{"Source": "Adaderana", "Timestamp": "October 15, 2017 09:07 am", "Headline": " හොරකමේ ගිය 2ක් අල්ලයි ", "News Content": "ගෙවල් බිදුම් හා සොරකම් කිහිපයකට අවශ්‍යව සිටි සැකකරුවන් දෙදෙනෙකු කල්මුණේ පොලීසිය විසින් අත්අඩංගුවට ගෙන තිබේ.පොලීසියට ලද තොරතුරක් මත අම්පාර සමන්තුරෙයි ප්‍රදේශයේ දී සහ මාවඩිපල්ලි ප්‍රදේශයේ දී ඔවුන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය.සැකකරුවන් විසින් කල්මුණේ ප්‍රදේශයේ ගෙවල් බිදුම් සහ සොරකම් ගණනාවක් සිදුකර ඇති අතර ඔවුන් සොරකම් කරන ලද රත්‍රං තොගයක් ද පොලීසිය විසින් සොයාගෙන තිබේ.සැකකරුවන් දෙදෙනා සමන්තුරය හා මාවඩිපල්ලි ප්‍රදේශයේ පදිංචිකරුවන් වන අතර ඔවුන් කල්මුණේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=78727", "Category": null, "Parent URL": null}