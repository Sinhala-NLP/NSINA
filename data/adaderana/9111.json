{"Source": "Adaderana", "Timestamp": "June 20, 2010 08:44 am", "Headline": "හෙළ උරුමයේ නායකත්වය සෝභිත හිමියන්ට", "News Content": "ඊයේ රැස්වු ජාතික හෙළ උරුමයේ මහා සම්මේලනය පක්ෂ නායකත්වය සඳහා පුජ්‍ය ඕමල්පේ සෝභිත හිමියන් පත් කළ බව එම පක්ෂයේ මාධ්‍ය ප්‍රකාශක නිශාන්ත ශ්‍රි වර්ණසිංහ මහතා ප්‍රකාශ කළේය. පුජ්‍ය එල්ලාවල හිමියන් පක්ෂයේ නායකත්වයෙන් ඉවත්වීමට අවශ්‍ය බව දැනුම් දී තිබු බැවින් නව නායකයෙක් පත් කිරීමට කටයුතු කළ බව ඔහු පවසයි. නමුත් පක්ෂ නායකත්වයෙන් ඉවත්වීමට තමා ඉල්ලීමක් කර නොතිබු බව පුජ්‍ය එල්ලාවල මේදානන්ද හිමියන් සඳහන් කරයි. නොදන්වාම තමාව ජාතික හෙළ උරුමයේ නායකත්වයෙන් ඉවත් කර ඇති බව උන්වහන්සේ පෙන්වාදෙයි. ජාතික හෙළ උරුමයේ ප්‍රධාන ලේකම් ලෙස අමාත්‍ය පාඨලී චම්පික මහතා ද පක්ෂ සභාපති ලෙස අතුරලියේ රතන හිමියන් ද කටයුතු කරනු ඇත.", "URL": "https://sinhala.adaderana.lk/news.php?nid=9111", "Category": null, "Parent URL": null}