{"Source": "Adaderana", "Timestamp": "February 17, 2011 11:12 am", "Headline": "තවත් ඉන්දීය ධීවරයින් 24 ක් අත්අඩංගුවේ ", "News Content": "ශ්‍රී ලංකා මුහුදු සීමාවේ අනවසරයෙන් ධීවර කටයුතුවල නිරතව සිටි තවත් ධීවරයින් පිරිසක් පේදුරුතුඩුව මුහුදු සීමාවේ දී අත්අඩංගුවට ගෙන තිබේ. උතුරු ප්‍රදේශය භාර ජ්‍යෙෂ්ඨ නියෝජ්‍ය පොලිස්පති ගාමිණි සිල්වා මහතා ප්‍රකාශ කර සිටියේ ධීවරයින් 24 දෙනෙකු මෙසේ ඊයේ අත් අඩංගුවට ගත් බවයි. ඔවුන් පැමිණි ධීවර යාත්‍රා 7ක් ද පොලිසිය භාරයට ගෙන තිබේ. අත් අඩංගුවට ගත් ධීවරයින් පිරිස මේ වන විට ඉලවාලි පොලිසියේ රඳවා සිටින අතර ඔවුන් අද(16) අධිකරණයට ඉදිරිපත් කිරීමට නියමිත බව ගාමිණි සිල්වා මහතා ප්‍රකාශ කළේය. මේ අතර පෙරේදා දිනයේදී ද මෙලෙස ඉන්දීය ධීවරයින් 112 දෙනෙකු පේදුරුතුඩුව පොලිසිය විසින් අත් අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=14274", "Category": null, "Parent URL": null}