{"Source": "Adaderana", "Timestamp": "August 17, 2018 12:36 pm", "Headline": "මම හොඳම ප්‍රවාහන ඇමති වෙනවා", "News Content": "දුම්රිය මැදිරි මෙරට දී අලුත්වැඩියා කිරීමේ වැඩපිළිවෙලක් ක්‍රියාත්මක වන බව ප්‍රවාහන අමාත්‍ය නිමල් සිරිපාල ද සිල්වා මහතා පවසයි. අමාත්‍යවරයා පෙන්වා දෙන්නේ එය ජාතික ආර්ථිකය ශක්තිමත් කිරීමට ඉවහල්වන බවය. දෙමටගොඩ පිහිටි දුම්රිය මැදිරි අලුත්වැඩියා කිරීමේ අංගනයේ නිරීක්ෂණ චාරිකාවකට එක්වෙමින් මේ සම්බන්ධයෙන් අදහස් පල කළ අමාත්‍ය නිමල් සිරිපාල ද සිල්වා මහතා මේ බව පැවසීය. වැඩවර්ජන වල නිරත වීමට ප්‍රජාතන්ත්‍රවාදී අයිතිය රජය ලබා දී ඇති අතර තමා හොඳම ප්‍රවාහන අමාත්‍යවරයා වන බව ද නිමල් සිරිපාල ද සිල්වා මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94553", "Category": null, "Parent URL": null}