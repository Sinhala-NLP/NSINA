{"Source": "Adaderana", "Timestamp": "December 30, 2011 08:21 am", "Headline": "හිටපු මන්ත්‍රීගේ මරණය සැක කටයුතුයි ", "News Content": "මිනුවන්ගොඩ ප්‍රාදේශීය සභාවේ හිටපු මන්ත්‍රී ඉන්දික දිනේෂ් චන්ද්‍රසිරි මහතාගේ මරණය සැක කටයුතු මරණයක් ලෙස සලකා විමර්ශන ආරම්භ කර ඇති බව පොලිසිය පවසයි. යතුරු පැදියකින් ගමන් කරමින් සිටියදී කුරුණෑගල දියගමපල මාර්ගයේ මාඔස්සාව පාලමෙන් පහළට වැටී මන්ත්‍රීවරයා මියගොස් තිබුණි. එය හදිසි අනතුරක් ලෙස සැලකිය නොහැකි බව පොලිස් පරීක්ෂණවලදී අනාවරණය විය. ඒ අනුව මිනුවන්ගොඩ වැඩබලන මහේස්ත්‍රාත්වරයා විසින් මහේස්ත්‍රාත් පරීක්ෂණයක් ආරම්භ කර තිබේ. පශ්චාත් මරණ පරීක්ෂණය පැවැත්වීම සඳහා කුලියාපිටිය අධිකරණ වෛද්‍ය නිලධාරීවරයා වෙත නියෝග කෙරුණි.", "URL": "https://sinhala.adaderana.lk/news.php?nid=21040", "Category": null, "Parent URL": null}