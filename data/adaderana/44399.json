{"Source": "Adaderana", "Timestamp": "July 3, 2014 03:21 pm", "Headline": "මවගේ ඝාතනයට පුතාට හා බෑනාට මරණ දඬුවම් ", "News Content": "තංගල්ල මහාධිකරණය මගින් පුද්ගලයින් දෙ‍දෙනෙකුට මරණ දඬුවම නියම කර තිබේ. පුද්ගල ඝාතනයක් සම්බන්ධයෙන් චෝදනා එල්ල වී තිබු පුද්ගලයින් දෙදෙනෙකු ඊට වර‍දකරුවන් බවට නිගමනය කරමින් තංගල්ල මහාධිකරණ විනිසුරු ලලිත් විජේසේකර මහතා අද (03) මෙම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය. 1998 වසරේ ජුලි මස 12 වනදා වලස්මුල්ල, වාව්ව, මෝදරවාන ප්‍රදේශයේදි 65 හැවිරිදි කාන්තාවක් කපා කොටා ඝාතනය කිරීම සම්බන්ධයෙන් විත්තිකරුවන්ට එරෙහිව චෝදනා එල්ල වී තිබුණි. ඝාතනයට ලක්වු කාන්තාවගේ මව, දූවරුන් සිව්දෙනා, පුත්‍රයන් දෙදෙනා සහ බෑනා ඝාතනය සම්බන්ධයෙන් චෝදනා ලැබ සිටියහ. මරණ දඬුවම නියම වී ඇත්තේ ඝාතනයට ලක්වු කාන්තාවගේ පුත්‍රයෙකු වන 47 හැවිරිදි අයෙකුට සහ බෑනා වන 45 හැවිරිදි පුද්ගලයෙකුටය. සිද්ධියට සම්බන්ධ අනෙක් සැකකරුවන් 06 දෙනා ලබන 17 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=44399", "Category": null, "Parent URL": null}