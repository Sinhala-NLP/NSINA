{"Source": "Adaderana", "Timestamp": "May 9, 2015 08:56 am", "Headline": "කුරුණෑගල රැළියට ශ්‍රී.ල.නි.ප මන්ත්‍රීවරු රැසක් - මහින්දගෙන් තවත් පණිවිඩයක් ", "News Content": "පැවති රජය ලබාදුන් සහන බොහෝමයක් වත්මන් රජය විසින් කපා හැර ඇති බව වාසුදේව නානායක්කාර මන්ත්‍රීවරයා පවසයි. ඔහු පවසන්නේ තැන්පත් පොලී අනුපාතයද වත්මන් ආණ්ඩුව විසින් කපා හැරීමේ අවධානමක් මතුව ඇති බවයි. “දිනු නිදහස අනතුරේ - මහින්ද සමග නැගිටිමු ” යන තේමාව යටතේ කුරුණෑගල ඊයේ පැවති ජනරැළිය‍ට සහභාගී වෙමින් වාසුදේව නානායක්කාර මන්ත්‍රීවරයා මේ බව කියා සිටියේය. එම ජන රැළියට සහභාගී වෙමින් විමල් වීරවංශ මන්ත්‍රීවරයා පැවසුවේ ශ්‍රී ලංකාව වර්තමානය වන විට බටහිර කුමන්ත්‍රණයට නතුවී ඇති බවයි. එසේම අග්‍රාමාත්‍ය රනිල් වික්‍රමසිංහ මහතාට එරෙහිව විශ්වාසභංග යෝජනාවක් ගෙන එන බවද ඒ මහතා සඳහන් කළේය. එම රැළියේදී හිටපු ජනපති මහින්ද රාජපක්ෂ මහතා විසින් එවන ලද පණිවිඩය පාර්ලිමේන්තු මන්ත්‍රී ඩලස් අලහප්පෙරුම මහතා විසින් ප්‍රකාශයට පත් කළේය. අදාළ රැළිය සඳහා පාර්ලිමේන්තු මන්ත්‍රී මාලනී ෆොන්සේකා මහත්මිය, ඩලස් අලහප්පෙරුම මහතා, හිටපු බස්නාහිර පළාත් ආණ්ඩුකාර අලෙවි මවුලානා මහතා සහභාගී වී සිටි අතර පළාත් පාලන ආයතනව වල මන්ත්‍රීවරුන් විශාල පිරිසක් සහභාගී වී සිටීයේය. ඊට අමතරව එ.ජ.නි.ස පාර්ලිමේන්තු මන්ත්‍රීවරුව් වන විමල් වීරවංශ, දිනේෂ් ගුණවර්ධන, වාසුදේව නානායක්කාර, ටී.බී. ඒකනායක, සාලින්ද දිසානායක, රෝහිත අබේගුණවර්ධන, බන්දුල ගුණවර්ධන, මහින්දානාන්ද අලුත්ගමගේ, රංජිත්ද සොයිසා, ජානත වක්කුඹුර, නිශාන්ත මුතුහෙට්ටිගම, මනුෂ නානායක්කාර, සී.ඒ. මුතුකුමාරන, සරණ ගුණවර්ධන, සරත් කුමාර, වයි.ජී. පද්මසිරි, මොහාන් සිල්වා, වි.කේ ඉන්දික, චාමික බුද්ධදාස, තේනුක විදාන පතිරණ, ලොහාන් රත්වත්තේ, අරුන්දික ප්‍රනාන්දු, රොෂාන් රණසිංශ, ශ්‍රියානි විජේවික්‍රම, රෝහන දිසානායක, සරත් වීරසේකර, අබ්දුල් කාදල්, ජයරත්න හේරත් යන මන්ත්‍රීවරන්ද ඒ අතර වෙයි. එමෙන්ම බස්නාහිර පළාත් මහ ඇමති ප්‍රසන්න රණතුංග මහතා ඇතුළු පළාත් පාලන ආයතන වල මන්ත්‍රීවරන් රැසක් සහභාගී වී ඇති බව වාර්තා වෙයි.", "URL": "https://sinhala.adaderana.lk/news.php?nid=51202", "Category": null, "Parent URL": null}