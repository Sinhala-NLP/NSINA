{"Source": "Adaderana", "Timestamp": "February 1, 2019 03:06 pm", "Headline": "ඉන්දීය කණ්ඩායම පරදා නවසීලන්ත කාන්තා කණ්ඩායමට ජයක්", "News Content": "සංචාරක ඉන්දීය කාන්තා කණ්ඩායම සමඟ පැවති තුන්වන එක්දින තරගයෙන් කඩුලු 08ක ජයක් හිමිකර ගැනීමට නවසීලන්ත කාන්තා කණ්ඩායම සමත්ව ඇත. තරගයේ කාසියේ වාසිය දිනූ නවසීලන්ත කාන්තා කණ්ඩායම ප්‍රථමයෙන් පන්දුවට පහරදීමේ අවස්ථාව ඉන්දීය කාන්තා කණ්ඩායමට ලබා දුන්නේය. ඉන්දීය කාන්තා කණ්ඩායම පන්දුවාර 44ක් අවසානයේ සියළු දෙනා දැවී ලකුණු 149 ක් ලබා ගත්තේය. ජයග්‍රාහී ඉලක්කය හඹා ගිය නවසීලන්ත කාන්තා කණ්ඩායම පන්දුවාර 29යි පන්දු 02ක් අවසානයේ කඩුලු 02ක් පමණක් දැවී ලකුණු 153ක් ලබා ගනිමින් ජයග්‍රහණය වාර්තා කිරීමට සමත් වුණි. ඒමි සැටර්ත්වෙයිට් නොදැවී ලකුණු 66 ක් සහ සූසී බැට්ස් ලකුණු 57 ක් ලබා ගත්තේය.", "URL": "https://sinhala.adaderana.lk/news.php?nid=103524", "Category": null, "Parent URL": null}