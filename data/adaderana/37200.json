{"Source": "Adaderana", "Timestamp": "September 6, 2013 09:30 pm", "Headline": "අනියම් පෙම හෙළි වූ ලැජ්ජාවෙන් එල්ලී මැරෙයි", "News Content": "අනියම් ප්‍රේම සම්බන්ධතාවයක් හෙළි වීම නිසා ලැජ්ජාවට පත් හලාවත දැදුරු ඔය ප්‍රදේශයේ පදිංචි 44 හැවිරිදි පුද්ගලයෙකු ගෙල වැලලාගෙන සියදිවි නසාගෙන තිබේ. ඊයේ සවස 5.00ට පමණ මෙය සිදුව ඇති අතර හලාවත රෝහලේදී අද පැවැති පශ්චාත් මරණ පරීක්ෂණයේදී හෙළි වී ඇත්තේ හුස්ම හිරවීම නිසා මරණය සිදුව ඇති බවයි. අනියම් සම්බන්ධතාවයක් හෙළිවීම නිසා එම පුද්ගලයා සිය දිවි නසා ගෙන ඇති බව මූලික පරීක්ෂණවලදී හෙළි වී ඇතැයි පොලීසිය පවසයි.", "URL": "https://sinhala.adaderana.lk/news.php?nid=37200", "Category": null, "Parent URL": null}