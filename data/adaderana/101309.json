{"Source": "Adaderana", "Timestamp": "December 26, 2018 12:39 pm", "Headline": "ආචිගේ සිහිනය සැබැ වෙයිද ?", "News Content": "සංචාරක ඉන්දීය කණ්ඩායම සහ ඔස්ට්‍රේලියානු කණ්ඩායම අතර තුන්වන ටෙස්ට් ක්‍රිකට් තරඟය ඔස්ට්‍ර්ලියාවේ මෙල්බර්න් හිදී මේ වන විට පැවැත් වේ. තරඟයේ කාසියේ වාසිය දිනා ඉන්දීය කණ්ඩායමේ නායක විරාත් කෝලි ප්‍රථමයෙන් පන්දුවට පහරදීමට තීරණය කළේය. ඒ අනුව මීට ටික වේලාවකට පෙර කඩුලු 02 ක් දැවී ඔවුන් ලබා සිටි ලකුණු සංඛ්‍යාව215ක්. අද (26) තරගයේදී ඔස්ට්‍ර්ලියානු කණ්ඩායමේ නායක ටිම් පේන් සමඟ 07 හැවිරිදි ආචි ෂිලර් ද කණ්ඩායමේ සම නායකත්වය දරන අතර ඔහු ටිම් පේන් සමඟ කාසියේ වාසිය උරගා බැලීමේ අවස්ථාවට ද සහභාගී විය. ඔස්ට්‍ර්ලියානු කණ්ඩායමට ක්‍රීඩා කිරීමට දැඩි ආශාවෙන් පසු වූ හදවත් රෝගියෙකු වන 07 හැවිරිදි “ආචි” ගේ ඉල්ලීම ඉටු කරමින් ඔහු මෙම තරඟයේදී ඔස්ට්‍ර්ලියානු සංචිතයට එක් කිරීමට එරට ක්‍රිකට් බලධාරීන් තීරණය කළේය.", "URL": "https://sinhala.adaderana.lk/news.php?nid=101309", "Category": null, "Parent URL": null}