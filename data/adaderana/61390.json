{"Source": "Adaderana", "Timestamp": "June 23, 2016 01:15 pm", "Headline": "UPDATE:වෙඩි තැබීම‍ට හේතුව පෞද්ගලික ආරවුලක්?", "News Content": "මහර මහේස්ත්‍රාත් අධිකරණය අසළදී පුද්ගලයෙකු වෙඩි තබා ඝාතනය කිරීමේ සිද්ධියට අදාළ සැකකරුවන් අත්අඩංගුවට ගැනීම සඳහා විශේෂ මෙහෙයුමක් ආරම්භ කර ඇති බව පොලීසිය පවසයි.කැලණිය කොට්ඨාශ ජ්‍යේෂ්ඨ පොලිස් අධිකාරීවරයාගේ මෙහෙයවීම යටතේ එම මෙහෙයුම සිදුකෙරෙන බව පොලීසිය පැවසුවේය.අද(23) පෙරවරුවේ මහර මහේස්ත්‍රාත් අධිකරණය අසළදී මෝටර් රථයකින් පැමිණි නාඳුනන පුද්ගලයින් පිරිසක් විසින් සිදුකළ වෙඩි තැබීමකින් 35 හැවිරිදි පුද්ගලයෙකු ජීවිතක්ෂයට පත්වුණි.මහර අධිකරණයේ විභාග වූ හෙරොයින් සම්බන්ධ නඩුවකට පෙනී සිටීම සඳහා අධිකරණයට පැමිණි අවස්ථාවේ එම පුද්ගලයා මෙම වෙඩි ප්‍රහාරයට ලක්ව තිබුණි. මෙම වෙඩි තැබීම පෞද්ගලික ආරවුලක් මත සිදුව ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=61390", "Category": null, "Parent URL": null}