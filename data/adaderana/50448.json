{"Source": "Adaderana", "Timestamp": "April 5, 2015 12:54 pm", "Headline": " ඩිලාන්  චතුරංග අනුස්මරණ ශාලාව හා තාක්ෂණාගාරය විවෘත කරයි", "News Content": "හදිසි අනතුරකින් අභාවප්‍රාප්ත වූ ඩිලාන් චතුරංග මහතාගේ 24 වන ජන්ම දිනය නිමිත්තෙන් මිලියන 400 ක වියදමින් ඉදිකරන ලද රත්නපුර,පැල්මඩුල්ල ගන්කන්ද විද්‍යාලයට මෙතෙක් අඩුපාඩුව පැවති ඩිලාන් චතුරංග අනුස්මරණ ශාලාව හා තාක්ෂණාගාරය ජාත්‍යන්තර මැණික් ව්‍යාපාරික විනිල් මැණික් මහතාගේ ප‍්‍රධානත්වයෙන් පසුගියදා විවෘත කෙරිණ.මෙම අවස්ථාවට පැල්මඩුල් එක්සත් ජාතික පක්‍ෂ ප‍්‍රධාන සංවිධායක දුනේෂ් ගන්කන්ද මහතාගේ ආරාධනයෙන් ජනමාධ්‍ය හා ප‍්‍රවෘත්ති අමාත්‍ය ගයන්ත කරුණාතිලක සහ විදේශ කටයුතු අමාත්‍ය තලතා අතුකෝරළ අමාත්‍යතුමිය සහ පරිසර රාජ්‍ය අමාත්‍ය පවිත‍්‍රා දේවි වන්නිආරච්චි මැතිණිය, සබරගමු පළාත් අමාත්‍ය භානු මනුප‍්‍රිය සහ සබරගමු පළාත් සභා අමාත්‍ය අතුල කුමාර රාහුබද්ධ සහ වයඹ පළාත් විපක්‍ෂනායක ජේ.සී. අලවතුගොඩ යන අය එක්ව සිටියහ.", "URL": "https://sinhala.adaderana.lk/news.php?nid=50448", "Category": null, "Parent URL": null}