{"Source": "Adaderana", "Timestamp": "June 25, 2011 09:27 am", "Headline": "උපුල් තරංගට මාස 03 ක තරග තහනමක්", "News Content": "තහනම් උත්තේජක ලබාගත් බවට චෝදනා එල්ල වී ඇති ශ්‍රී ලංකා ක්‍රිකට් ක්‍රීඩක උපුල් තරංගට මාස 03 ක තරග තහනමක් පැනවීමට ජාත්‍යන්තර ක්‍රිකට් කවුන්සිලය තීරණය කර තිබේ. ‍ පසුගිය ක්‍රිකට් ලෝක කුසලාන තරගාවලියේදී නවසීලන්ත කණ්ඩායම හා ශ්‍රී ලංකාව අතර පැවති අවසන් පූර්ව තරගයේදී තහනම් උත්තේජක ලබාගෙන ඇති බවට උපුල් තරංගට එරෙහිව චෝදනා එල්ල විය. ‍ එම චෝදනා සම්බන්ධව ජාත්‍යන්තර ක්‍රිකට් කවුන්සිලය මගින් පරීක්ෂණ මෙහෙයවනු ලැබීය. ‍ එම පරීක්ෂණවලින් අනතුරුව උපුල් තරංගට එරෙහිව මෙසේ මාස 03 ක තරග තහනමක් පනවා ඇති බව ජාත්‍යන්තර ක්‍රිකට් කවුන්සිලය සඳහන් කරයි.", "URL": "https://sinhala.adaderana.lk/news.php?nid=16993", "Category": null, "Parent URL": null}