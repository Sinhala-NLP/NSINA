{"Source": "Adaderana", "Timestamp": "May 8, 2011 11:35 am", "Headline": "අත්හිටවූ කොළඹ අවට ජල සැපයුම ඇරඹෙයි", "News Content": "පන්නිපිටිය ඇතුළු ප්‍රදේශ කිහිපයකට අත්හිටුවා තිබූ ජල සැපයුම මේ වන විට යථා තත්ත්වයට පත් කර ඇති බව ජලසම්පාදන හා ජලපවාහන මණ්ඩලය පවසයි.. අද පෙරවරු 7ට ජල සැපයුම යථා තත්ත්වයට පත් කළ බව සඳහන්වේ. එහෙත් ඇතැම් උස් බිම් සහිත ප්‍රදේශ වලට ජලය ලැබීමේ ප්‍රමාද විම් ඇති විය හැකි බවද ජල සම්පාදන හා ජලාපවහන මණ්ඩලය පවසයි. අද දහවල් වන විට සෑම ප්‍රදේශයකම ජල සැපයුම යථා තත්ත්වයට පත් වනු ඇති බව එම මණ්ඩලය කියා සිටියි. කලටුවාව සිට ජලය රැගෙන එන ප්‍රධාන නල මාර්ගයක සිදු වූ හානියක් හේතුවෙන් ජල සැපයුම පසුගිය සිකුරාදා රාත්‍රියේ සිට අත්හිටුවා තිබුණි. රුක්මල්ගම , මත්තේගොඩ , පැලැන්වත්ත , කැස්බෑව , යන ප්‍රදේශවල සහ පිළියන්දල සිට බොරලැස්ගමුව දක්වා ප්‍රධාන මාර්ගය සහ අතුරු මාර්ග වල ජල සැපයුම මෙසේ අත්හිටුවීමට පියවර ගන්නා ලදී.", "URL": "https://sinhala.adaderana.lk/news.php?nid=15968", "Category": null, "Parent URL": null}