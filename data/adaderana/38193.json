{"Source": "Adaderana", "Timestamp": "October 17, 2013 11:11 am", "Headline": "වැල්ලව ප්‍රදේශයට දැඩි සුළං තත්ත්වයක් ", "News Content": "වැල්ලව - පේද්දව ප්‍රදේශයට තද සුළං තත්ත්වයක් හටගෙන තිබේ. වැල්ලව පොලීසිය පැවසුවේ ඊයේ(16) පස්වරුවේ මෙම සුළං තත්ත්වය හට ගත් බවයි. වර්ෂාව සමඟ ඇති වූ එම සුළං තත්ත්වය හේතුවෙන් නිවාස කිහිපයක වහලවල් වලට හානි සිදු ව ඇති අතර ගස් කඩාවැටීම් හේතුවෙන් ප්‍රදේශයේ විදුලිබලය ද ඇණහිට තිබේ. මේ අතර, ඉදිරි පැය 24 තුළ දිවයිනේ බොහෝ ප්‍රදේශවලට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. ඔවුන් පෙන්වා දෙන්නේ එම අවස්ථා වලදී සුළං සමඟ අකුණු ඇති වීමේ හැකියාවද පවතින බවයි. අන්තර් මෝසම සක්‍රිය වීම හේතුවෙන් ඉදිරි දින කිහිපය තුලද මෙම කාලගුණ තත්ත්වය පැවතිය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=38193", "Category": null, "Parent URL": null}