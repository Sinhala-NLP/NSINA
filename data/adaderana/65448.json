{"Source": "Adaderana", "Timestamp": "October 27, 2016 03:32 pm", "Headline": "ජයනාත් කොළඹගේට රට යන්න අවසරයි", "News Content": "හිටපු නාවික හමුදාපති ජයනාත් කොළඹගේ මහතාට විදෙස් ගතවීමට කොළඹ මහේස්ත්‍රාත් අධිකරණය අවසර ලබාදී තිබේ.හිටපු නාවික හමුදාපතිවරයාට චීනය සහ ඉන්දියාව බලා පිටත්වයාමට ලබන දෙසැම්බර් මස පළමුවනදා තෙක් කල් ලබාදෙන මෙන් ඔහුගේ නීතීඥවරයා අධිකරණයෙන් ඉල්ලීමක් කර තිබුණි. එම ඉල්ලීම පිළීගත් කොළඹ ප්‍රධාන මහේස්ත්‍රාත් ගිහාන් පිලපිටිය මහතා හිටපු නාවික හමුදාපති ජයනාත් කොළඹගේ මහතාට විදෙස් ගතවීමට අවසර ලබාදුන් බව අද දෙරණ අධිකරණ වාර්තාකරු සඳහන් කළේය.ඇවන්ගාඩ් සමාගම විසින් රජයට පාඩු සිදු කළ බවට චෝදනා කරමින් ගොනු කර ඇති නඩුවේ විත්තිකරුවෙකු වන හිටපු නාවික හමුදාපතිවරයාගේ විදෙස් ගමන් තහනම් කිරීමට මීට පෙර අධිකරණය නියම කර තිබුණි.", "URL": "https://sinhala.adaderana.lk/news.php?nid=65448", "Category": null, "Parent URL": null}