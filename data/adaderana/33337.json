{"Source": "Adaderana", "Timestamp": "April 17, 2013 01:13 pm", "Headline": "තලවකැලේ දෙපිරිසක ගුටි බැට හුවමාරුවකින් පසු තරුණයෙක් මරුට", "News Content": "තලවකැලේ, වටගොඩ මඩකුඹුර ප්‍රදේශයේ දෙපිරිසක් අතර ඇති වු ගැටුමකින් එක් අයෙකු ජීවිතක්ෂයට පත්ව තවත් අයෙකු තුවාල ලබා තිබේ. ක්‍රිකට් තරගයක් අතර තුර ඇති වු බහින් බස්වීමක් දුරදිග යාමෙන් ගැටුම හටගෙන ඇති බව පොලීසිය පැවසුවේය. මියගොස් ඇත්තේ 19 හැවිරිදි එම ප්‍රදේශයේම පදිංචි තරුණයෙකි. ගැටුමෙන් අනතුරුව ප්‍රකෝප වු ප්‍රදේශවාසීන් සිද්ධියට අදාළ සැකකරු සැඟ වී සිටි යැයි සැක කෙරෙන නිවාස දෙකකට ද හානී සිදුකර ඇති බව අද දෙරණ වාර්තාකරු සඳහන් කළේය. සිද්ධිය සම්බන්ධයෙන් මේවන විට සැකකරුවන් දෙදෙනෙකු ද අත්අඩංගුවට ගෙන ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=33337", "Category": null, "Parent URL": null}