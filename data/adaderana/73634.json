{"Source": "Adaderana", "Timestamp": "May 27, 2017 04:22 pm", "Headline": "  ත්‍රිවිධ හමුදා මෙහෙයුම් ඉතා වේගයෙන් හා කාර්යක්ෂමව", "News Content": "ආපදා හේතුවෙන් විපතටපත් වූවන් මුදා ගැනීමේ ත්‍රිවිධ හමුදාවේ මෙහෙයුම් ඉතා වේගයෙන් හා කාර්යක්ෂමව සිදු වන බව රජයේ ප්‍රවෘත්ති දෙපාර්තමේන්තුව පවසයි.අයහපත් කාලගුණ තත්ත්වය හේතුවේ ඊයේ දිනයේ ළඟාවීමට නොහැකි වූ ස්ථානවලට අද වන විට ත්‍රිවිධ හමුදා සහන කණ්ඩායම් ළඟාවි ඇති බව එම දෙපාර්තමේන්තුව සඳහන් කළේය.ඒ සඳහා යුද හමුදා බලඇණි 15ක නිලධාරීන් 1500ක්, විශේෂ පුහුණුවක් ලද නාවික හමුදා සහන කණ්ඩායම් 86ක නිලධාරීන් 500කට අධික සංඛ්‍යාවක් , ඩිංගි බෝට්ටු 86ක් සහ හෙලිකොප්ටර් යනා සහ ගුවන් හමුදා නිලධාරීන් යොදවා තිබේ.මේ වන විට යුද හමුදාව මෙහෙයුම් කණ්ඩායම් විසින් විපතට පත්වූවන් 1854ක් ද, ගුවන් මෙහෙයුම් වලින් පුද්ගලයින් 26 දෙනෙක් ද නාවික හමුදාව විසින් පුද්ගලයින් 2047 දෙනෙකු ද මුදාගෙන ඇති බව රජයේ ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=73634", "Category": null, "Parent URL": null}