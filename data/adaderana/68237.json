{"Source": "Adaderana", "Timestamp": "January 18, 2017 11:35 am", "Headline": "   ප්‍රශ්න කිරීම්වලදී ගිනි අවියක් මතුවෙයි", "News Content": "අධිකරණ නියෝග මත පොලිස් අත්අඩංගුවේ රඳවාගෙන සිටින සැකකරුවෙකු සඟවා තිබූ ගිනි අවියක් බස්නාහිර පළාත් දුෂණ මර්දන අංශයේ නිලධාරීන් විසින් සොයාගෙන තිබේ.හෙරොයින් සමග අදාළ සැකකරු පසුගිය 14 වනදා බස්නාහිර පළාත් දුෂණ මර්දන අංශය මගින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අධිකරණයට ඉදිරිපත් කිරීමෙන් අනතුරුව ඔහු ලබන 20 වනදා දක්වා රඳවා තබාගෙන විමර්ශන සිදු කිරිමට බස්නාහිර පළාත් දුෂණ මර්දන අංශයට අවසරදී තිබුණි.සැකකරුගෙන් සිදු කරන ලද ප්‍රශ්න කිරීම්වලදී අනාවරණය වූ තොරතුරු මත ඔහු විසින් අංගොඩ ප්‍රදේශයේ සඟවා තිබූ ගිනි අවියක් කොටස් 30කට ගලවා තිබියදී බස්නාහිර පළාත් දුෂණ මර්දන අංශය බාරයට ගෙන ඇති බව සඳහන්ය.මේ සම්බන්ධයෙන් බස්නාහිර පළාත් දුෂණ මර්දන අංශය වැඩිදුර විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=68237", "Category": null, "Parent URL": null}