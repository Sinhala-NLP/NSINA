{"Source": "Adaderana", "Timestamp": "October 3, 2016 09:16 am", "Headline": "නීතියේ ආධිපත්‍යය බිඳහෙලනව‍ානම් මම ආණ්ඩුවෙන් යනවා", "News Content": "වත්මන් රජය විසින් තහවුරු කළ අධිකරණයේ ස්වාධීනත්වය සහ නීතියේ පාලනය බිඳහෙලීමට කිසිඳු පුද්ගලයෙකුට අවස්ථාව ලබා නොදෙන බව ජනමාධ්‍ය නියෝජ්‍ය අමාත්‍ය කරූ පරණවිතාරණ මහතා පවසයි.වත්මන් ආණ්ඩුවේ කිසියම් පුද්ගලයෙකු නීතියේ ආධිපත්‍යය බිඳහෙලීමට කටයුතු කරන්නේ නම් තමන් කිසිඳු අවස්ථාවක ආණ්ඩුව තුළ සිටිමින් කටයුතු නොකරන බව නියෝජ්‍ය අමාත්‍යවරයා සඳහන් කළේය. රත්නපුර ප්‍රදේශයේ පැවැති උත්සවයකට එක්වෙමින් ජනමාධ්‍ය නියෝජ්‍ය අමාත්‍ය කරුණාරත්න පරණවිතාරණ මහතා මේ බව සඳහන් කළේය.මේ අතර තොරතුරු දැන ගැනීම පිළිබඳ කොමිසන් සභාවේ සෙසු සාමාජිකයින් කඩිනමින් පත් කළ යුතුව පවතින බව ට්‍රාන්ස්පේරන්සි ඉන්ටනැෂනල් ආයතනය පවසයි.එම ආයතනය පෙන්වා දෙන්නේ සෙසු සාමාජිකයින්ද පත් කර එම කොමිසන් සභාව යථාර්තයක් බවට පත් කිරීමට වත්මන් රජය කටයුතු කළ යුතු බවයි.", "URL": "https://sinhala.adaderana.lk/news.php?nid=64671", "Category": null, "Parent URL": null}