{"Source": "Adaderana", "Timestamp": "November 28, 2015 11:38 am", "Headline": "කඩඉම් විභාග ගැන ඉදිරියේදී තීරණයක් ගතයුතුයි ", "News Content": "කඩඉම් විභාග පැවැත්වීම සම්බන්ධයෙන් ඉදිරියේදී අළුතින් සිතා බැලිය යුතු බව අධ්‍යාපන අමාත්‍ය අකිල විරාජ්කාරියවසම් මහතා පවසයි.අමාත්‍යවරයා අවධාරණය කළේ කඩඉම් විභාග හේතුවෙන් දරුවන්ට ඔවුන්ගේ ළමා කාලය අහිමි වෙමින් පවතින නමුත් දැනුම මැනිමේ ක්‍රමවේදයක් තිබිය යුතු බැවින් ඒ පිළිබඳව අලුතින් සිතා බලා තීරණයක් ගත යුතු බවයි.අධ්‍යාපනයේ අරමුණ විය යුත්තේ සමබර පෞර්ෂයෙන් යුත් පුද්ගලයෙකු බිහි කිරිම බව අධ්‍යාපන අමාත්‍යවරයා පවසයි.5 ශ්‍රේණිය ශිෂ්‍යත්ව විභගය ඉහලින්ම සමත් සිසුන් ඇගයිම සදහා බත්තරමුල්ල අපේ ගම පරිශ්‍රයේ පැවැති උත්සවයකට එක්වෙමින් අකිල විරාජ්කාරියවසම් අමාත්‍යවරයා මේ බව ප්‍රකාශ කර සිටියේය.අධ්‍යාපනයේ නවිකරණය කළ යුතු ක්ෂේත්‍ර පිළිබඳ අධ්‍යාපනවේදීන් සහ විෂය ප්‍රවිනයින් සම්බන්ධ කරගෙන සැලසුම් සකස් කිරිමට මේ විට පියවර ගෙන ඇති බව අමාත්‍යවරයා සඳහන් කළේය.අධ්‍යාපන සම්බන්ධ තීන්දු තීරණ ඉතා කල්පනාකාරිව ගත යුතු බවත් යම් වැරදි තීන්දුවක් ගත හොත් එහි ප්‍රථිපලය අත්විදින්ට සිදු වන්නේ ඒ මොහොතේ නොව අනාගතයේදී බව අමාත්‍යවරයා එහිදී සඳහන් කර තිබේ.", "URL": "https://sinhala.adaderana.lk/news.php?nid=55375", "Category": null, "Parent URL": null}