{"Source": "Adaderana", "Timestamp": "July 29, 2019 11:52 am", "Headline": "ශ්‍රීලනිපයට දැන් තියෙන්නේ විකල්ප දෙකයි-සුසිල්", "News Content": "ඉදිරි ජනාධිපතිවරණයට තරග කිරීමේදී ශ්‍රී ලංකා නිදහස් පක්ෂයට ඇත්තේ විකල්ප දෙකක් පමණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේමජයන්ත මහතා පවසයි. ඔහු මේ අදහස් පළ කළේ කඩුවෙල ඊයේ (28) පැවති ජන හමුවකදීයී. ශ්‍රී ලංකා නිදහස් පක්ෂය පොදුජන පෙරමුණට එක්වීම හෝ නැතිනම් එක්සත් ජාතික පක්ෂයට එක්වීම සිදු කර යුතු බවත් පක්ෂ නායකයින් එකතු නොවුනද පහළින් සිටින පිරිස් මේ වන විටත් එකතු වී ඇති බවත් ඒ මහතා පැවසීය. අවශ්‍යව ඇත්තේ මහින්ද රාජපක්ෂ මහතා අගමැති කොට ගෝඨාභය රාජපක්ෂ මහතා අපේක්ෂකයා ලෙස ඉදිරිපත් කොට ජයග්‍රහණය කරවා ජනතා මතයත් සමඟ රටේ ඉදිරි ගමන් මඟ යහපත්ව ගෙනයාම බව ඒ මහතා වැඩි දුරටත් ප්‍රකාශ කර සිටියේය.", "URL": "https://sinhala.adaderana.lk/news.php?nid=115261", "Category": null, "Parent URL": null}