{"Source": "Adaderana", "Timestamp": "November 3, 2017 02:57 pm", "Headline": "ජනපති මුලිකත්වයෙන් ශ්‍රීලනිපෙ විශේෂ සාකච්ඡාවක්", "News Content": "ශ්‍රී ලංකා නිදහස් පක්ෂයේ විශේෂ සාකච්ඡාවක් අද දහවල් පවත්වා තිබේ. පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති ලේකම් කාර්යාලයේදී එම සාකච්ඡාව පැවැත්වෙන බව වාර්තා වෙයි. එළඹෙන පළාත් පාලන මැතිවරණය පිළිබඳ සාකච්ඡා කිරිමේ අරමුණින් මෙම සාකච්ඡාව කැඳවා තිබේ. කෙසේ වෙතත් ඒකාබද්ධ විපක්ෂය නියෝජනය කරන ශ්‍රි ලංකා නිදහස් පක්ෂ මන්ත්‍රීවරුන් අදාල සාකච්ඡාව සඳහා සහභාගී නොවන බව පාර්ලිමේන්තු මන්ත්‍රී බන්දුල ගුණවර්ධන මහතා සඳහන් කළේය. කෙසේ වෙතත් අද ගාල්ල ප්‍රදේශයේ පැවැති මාධ්‍ය හමුවකට එක්වෙමින් නියෝජ්‍ය අමාත්‍ය නිශාන්ත මුතුහෙට්ටිගම මහතා පැවසුවේ නිදහස් පක්ෂය සමඟ ඒකාබද්ධ විපක්ෂය සන්ධාන ගත කර ගැනිම සඳහා තවදුරටත් උත්සහ ගන්නා බවයි.", "URL": "https://sinhala.adaderana.lk/news.php?nid=79478", "Category": null, "Parent URL": null}