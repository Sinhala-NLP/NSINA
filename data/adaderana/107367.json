{"Source": "Adaderana", "Timestamp": "April 4, 2019 01:34 pm", "Headline": "විපක්ෂයට ගණිතය පිළිබඳ බරපතළ ගැටළුවක් තියෙනවා-අකිල", "News Content": "අය වැය සම්මත කරගැනීම සඳහා අවශ්‍ය බහුතරය ආණ්ඩුව සතු බව අධ්‍යාපන අමාත්‍ය අකිල විරාජ් කාරියවශංම් මහතා පවසයි. කොළඹ පැවති උත්සවයකින් අනතුරුව මාධ්‍ය වෙත අඳහස් දක්වමින් ඒ මහතා මේ බව සඳහන් කළේය. අය වැය ඡන්ද විමසීම කිසිදු ගැටළුවක් නොමැති බවත්, ඡන්දය දෙවැනි වර කියවීමේ දීත් විශිෂ්ඨ ජයග්‍රහණයක් ලබා ගත් බව ද පැවසු අමාත්‍යවරයා, විපක්ෂයට අද වෙන විට බරපතළ ගැටළුවක් ඇති බවත් ඔවුන් අයවැය පරාජය වන තුරු නිරන්තරයෙන් බලා සිටිය ද දෙවැනිවර කියැවීමේ දී එවැන්නක් සිදු නොවනු බව පැවසීය. අවසන් අවස්ථාවේ දීත් අයවැය තම පක්ෂය ජයග්‍රහණය කරන බවත්, විපක්ෂයත් එදිනට නොපැමිණෙන බැවින් එජාපයේ සහභාගීත්වයත් ඇතැම් අවස්ථාවල දී අඩුවන බව ද පැවසු අමාත්‍යවරයා මොවුන් සැඟවී සිට පැමිණ පළාත් පාලන ඡන්ද විමසීමේ දී පරාජයට පත් කළ පැවසීය‍. එවැනි දෙයක් සිදු කළත් ගැටළුවක් වන්නේ විපක්ෂයට බව ද සඳහන් කළ අමාත්‍යවරයා, පළාත් පාලන ආයතන රැසක බලය විපක්ෂයට හිමිව තිබුණු බැවින් තමන්ගේ අයවැය කපා ගන්නා විපක්ෂයක් මෙලෙස දැක නැති බව ද සඳහන් කළේය. විපක්ෂයේ වැඩ පිළිවෙල කුමන ආකාරයට ගියත් ආණ්ඩු පක්ෂය ජයග්‍රහණය කරන බවත්, මීළඟ වසර 10 තුළ ආණ්ඩුව කරන්නේ තමන් ප්‍රමුඛ පක්ෂය බවත් අමාත්‍යවරයා මෙහිදී තව දුරටත් පැවසීය.", "URL": "https://sinhala.adaderana.lk/news.php?nid=107367", "Category": null, "Parent URL": null}