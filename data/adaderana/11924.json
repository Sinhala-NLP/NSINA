{"Source": "Adaderana", "Timestamp": "November 4, 2010 08:39 am", "Headline": "ආසියානු ක්‍රීඩා උළෙලට මෙරටින් 104ක කණ්ඩායමක්", "News Content": "චීන‍යේදී ආරම්භ වීමට නියමිත 16 වැනි ආසියානු ක්‍රීඩා උළෙලට මෙරටින් ක්‍රීඩක ක්‍රීඩිකාවන් ඇතුළු නිලධාරීන් 104 දෙනෙකුගෙන් යුතු කණ්ඩායමක් සහභාගී කරවීමට කටයුතු යොදා තිබේ. තරගාවලියට සහභාගී වන ශ්‍රි ලංකා කණ්ඩායම ලබන 11 වැනිදා දිවයිනෙන් පිටත්ව යාමට නියමිතය. චීනයේ ගුඇංෂු නුවරදී ලබන 12 වැනිදා ආරම්භ වන ආසියානු ක්‍රීඩා උළෙල ලබන 16 වැනිදා දක්වා පැවැත්වෙනු ඇත. රටවල් 44ක සහභාගීත්වයෙන් පැවැත්වෙන මෙම ක්‍රීඩා උළෙලට තරග ඉසව් 42ක් ඇතුළත්ය. මෙවර ආසියානු ක්‍රීඩා උළෙලට පන්දුවාර 20/20 ක්‍රිකට් තරගාවලියක් ද ඇතුළත් කර තිබීම ද විශේෂත්වයක් වේ. ශ්‍රි ලංකාව වෙනුවෙන් ඒ සඳහා සහභාගී වන දෙවන පෙළ ක්‍රිකට් කණ්ඩායමේ නායකත්වය ජෙහාන් මුබාරක්ට හිමිව ඇත.", "URL": "https://sinhala.adaderana.lk/news.php?nid=11924", "Category": null, "Parent URL": null}