{"Source": "Adaderana", "Timestamp": "January 24, 2019 10:28 am", "Headline": "වෙළඳසැල් බිඳ දේපල සොරා කෑ පුද්ගලයෙක් දැලේ", "News Content": "දිවයිනේ ප්‍රදේශ රැසක වෙළඳසැල් බිඳ දේපල සොරාගත් පුද්ගලයෙකු ජංගම දුරකතන 73ක් සමඟ වීරකැටිය, හකුරුවෙල ප්‍රදේශයේදී අත්අඩංගුවට ගෙන තිබේ. තංගල්ල කොට්ඨාස අපරාධ විමර්ශන අංශයේ නිලධාරින්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු විසින් ජාඇළ, බේරුවල, කිරිබත්ගොඩ, කඳාන සහ ගලේවෙල යන ප්‍රදේශවල වෙළසැල් බිද දේපල සොරාගෙන ඇති අතර ඔහු සතුව තිබී ජංගම දුරකතනවලට අමතරව සොරකම් කරන ලද රුපවාහිණි යන්ත්‍ර 08ක්, ලැප්ටොප් පරිඝණක යන්ත්‍රයක් ද පොලීසිය විසින් සොයාගෙන තිබේ. 29 හැවිරිදි මෙම සැකකරුට වලස්මුල්ල සහ ඇඹිලිපිටිය යන අධිකරණවලින් වරෙන්තු නිකුත් කර ඇති බව ද පොලීසිය සඳහන් කළේය.", "URL": "https://sinhala.adaderana.lk/news.php?nid=102963", "Category": null, "Parent URL": null}