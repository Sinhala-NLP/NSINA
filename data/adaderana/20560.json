{"Source": "Adaderana", "Timestamp": "December 9, 2011 09:27 am", "Headline": "ස්කොට්ලන්තයට දරුණු කුණාටුවක්", "News Content": "ස්කොට්ලන්තයට දරුණු කුණාටු තත්ත්වයක් බලපා තිබේ. පැයට කිලෝමීටර් 165 ට අධික වේගයකින් සුළං හැමීම සිදුවූ බව විදෙස් මාධ්‍ය වාර්තා කරයි. මේ හේතුවෙන් ස්කොට්ලන්තයේ ප්‍රදේශ රැසක ජනතාවගේ දෛනික කටයුතුවලට බාධා එල්ල වී ඇත. එරට කාලගුණ විද්‍යා දෙපාර්තමේන්තුව මේ වන විට අනතුරු ඇඟවීමක් ද නිකුත් කර ඇති බව සඳහන්ය. ස්කොට්ලන්තයේ නිවාස 50,000 ට පමණ මේ හේතුවෙන් විදුලිබලය ඇනහිට ඇති අතර පාසල් 100 ට ආසන්න සංඛ්‍යාවක් වසා දැමීමට සිදුව ඇති බව වාර්තා වේ. ස්කොට්ලන්තයට බලපෑ මෙම චණ්ඩ මාරුතය අනතුරුව එංගලන්තයේ වේල්ස් සහ උතුරු අයර්ලන්තය යන ප්‍රදේශවලට ද ව්‍යාප්ත වී තිබේ. කුණාටුවත් සමග එංගලන්තයේ ප්‍රදේශ රැසකට අධික වර්ෂාවක් ද ඇද‍හැලෙමින් පවතින බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=20560", "Category": null, "Parent URL": null}