{"Source": "Adaderana", "Timestamp": "December 19, 2017 11:48 am", "Headline": "යහපාලන ඇමතිවරු අමු අමුවේ මැතිවරණ නීති උල්ලංඝණය කරනවා", "News Content": "යහපාලන ආණ්ඩුවේ ඇමතිවරු අමු අමුවේ මැතිවරණ නීති උල්ලංඝණය කරන බවට පාර්ලිමේන්තු මන්ත්‍රී නාමල් රාජපක්ෂ මහතා චෝදනා කරයි. හම්බන්තොට ප්‍රදේශයේ පැවති ජන හමුවකට එක් වීමෙන් අනතුරුව ඔහු මෙම අදහස් පළ කර තිබේ. හම්බන්තොට දිස්ත්‍රික්කයේ මෙන්ම මුළු දිවයින පුරා යහපාලන ආණ්ඩුවේ ඇමතිවරු සිය අභිමතය පරිදි මැතිවරණ නීති කඩා දමන බවත් ඒ සම්බන්ධයෙන් රජයේ බලධාරින් කිසිදු පියවරක් නොගන්නා බවත්, මන්ත්‍රීවරයා මෙහිදී වැඩිදුරටත් කියා සිටියේය. ඇමතිවරුන්ගේ ක්‍රියාකාරකම් මත බොහෝ මංකොල්ලකෑම් සිදු වන බවත් හම්බන්තොට ප්‍රදේශයේ රුපියල් 250 බැගින් නිවාස ණය ලබා දී ඇති බවත් නාමල් රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=81775", "Category": null, "Parent URL": null}