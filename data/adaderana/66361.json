{"Source": "Adaderana", "Timestamp": "November 24, 2016 09:47 am", "Headline": " සිරියානු රජයෙන්  සුහඳ පාපන්දු තරගයකට ඇරයුම්", "News Content": "සිරියානු රජය විසින් එරට කැරලිකරුවන් හට සුහඳ පාපන්දු තරගයකට ඇරයුම් කර තිබේ.ගුවන් මගින් අදාළ ඇරයුම් පත්‍රිකා ඇලෙප්පෝ නගරයේ යුද කලාපය තුළ බෙදාහැර ඇති බව විදෙස් මාධ්‍ය වාර්තා කළේය. හම්දානියා ක්‍රීඩාංගණයේ දී අදාළ තරගය පැවැත්වීමට නියමිත බව සඳහන්ය.ඒ අනුව සිරියානු රජය විසින් කැරලිකරුවන් ඊට සහභාගී වීම සඳහා ආරක්ෂාව සලසා දී ඇති බව ද වාර්තා වෙයි.කෙසේවෙතත් මේ සම්බන්ධයෙන් කැරළිකරුවන් කිසිදු ප්‍රතිචාරයක් දක්වා නොමැති අතර මීට පෙර සිරියානු රජය විසින් සිදුකරනු ලැබු විවිධ ආරාධනා ප්‍රතික්ෂේප කර තිබුණි.", "URL": "https://sinhala.adaderana.lk/news.php?nid=66361", "Category": null, "Parent URL": null}