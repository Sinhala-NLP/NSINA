{"Source": "Adaderana", "Timestamp": "August 8, 2017 10:50 am", "Headline": " අද පක්ෂ නායක රැස්වීමක්", "News Content": "විදේශ කටයුතු අමාත්‍ය රවී කරුණානායක මහතාට එරෙහිව ඉදිරිපත් වී ඇති විශ්වාසභංග යෝජනාව විවාදයට ගන්නා දිනය පිළිබඳව අද(08) දිනයේ අවසන් එකඟතාවයකට පැමිණීමට බලාපොරොත්තු වන බව ඒකාබද්ධ විපක්ෂය පවසයි. පාර්ලිමේන්තු මන්ත්‍රී දිනේෂ් ගුණවර්ධන මහතා සඳහන් කළේ අද දහවල් පැවැත්වෙන පක්ෂ නායක රැස්වීමේ දී මේ පිළිබදව තීරණය කිරීමට නියමිත බවයි. අද දහවල් 12.00ට කථානායක කරූ ජයසූරිය මහතාගේ ප්‍රධානත්වයෙන් පක්ෂ නායක රැස්වීමක් කැඳවා තිබේ.එහිදී විදේශ කටයුතු අමාත්‍යවරයාට එරෙහිව ඉදිරිපත් කර ඇති විශ්වාසභංග යෝජනාව පිළිබඳව කථානායකවරයා දැනුවත් කිරීමට පියවර ගන්නා බව දිනේෂ් ගුණවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=76075", "Category": null, "Parent URL": null}