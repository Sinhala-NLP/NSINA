{"Source": "Adaderana", "Timestamp": "December 5, 2011 04:00 pm", "Headline": "නීති විරෝධීව ලක්ෂ 74 ක් අරන් පනින්න ගිහින්", "News Content": "නීතී විරෝධී ලෙස මුදල් තොගයක් සමඟ විදේශ ගත වීමට සූදානම් වූ බංග්ලාදේශ ජාතිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ. අද පෙරවරු ගුවන් තොටුපළ ආරක්ෂක අංශ විසින් මොහු අත්අඩංගුවට ගෙන ඇති බව සඳහන්වේ. මොහු සතුව තිබී අමෙරිකානු ඩොලර් සහ යූරෝ මුදල් තොගයක් ‍සොයා ගෙන තිබේ. එහි වටිනාකම රුපියල් ලක්ෂ 74ක් පමණ වන බව සඳහන්වේ. අදාළ පුද්ගලයා මිහින් ලංකා ගුවන් යානයකින් බංග්ලාදේශය බලා පිටත්ව යාමට සූදානමින් සිට තිබේ.", "URL": "https://sinhala.adaderana.lk/news.php?nid=20480", "Category": null, "Parent URL": null}