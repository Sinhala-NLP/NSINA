{"Source": "Adaderana", "Timestamp": "September 23, 2015 10:59 am", "Headline": "ගුරුවරුන් පිරිසක් උපාවසයේ!", "News Content": "වව්නියාව, දකුණ කලාප අධ්‍යාපන කාර්යාලය ඉදිරිපිට ගුරුවරුන් පිරිසක් උපවාසයක් ආරම්භ කර තිබේ.වව්නියාව සහ වැලිඔය ප්‍රදේශ වල කොන්ත්‍රාත් පදනම යටතේ සේවය කරන පාසල් ගුරුවරුන් පිරිසක් මෙලෙස උපවාසයේ නිරත වන බව අද දෙරණ වාර්තාකරු සඳහන් කළේය.වසර 06කට වඩා වැඩි කාලයක් කොන්ත්‍රාත් පදනම යටතේ සේවය කරන නමුත් තමන්ට ස්ථීර පත්වීම් ලබාදීමට කිසිවෙකුත් මෙතෙක් කටයුතු කර නොමැති බව උපවාසයේ නිරත ගුරුවරුන් පවසයි.වව්නියාව සහ වැලිඔය ප්‍රදේශයේ පාසල් වල කොන්ත්‍රාත් පදනම යටතේ ගුරුවරුන් 177 දෙනෙකු සේවය කරන අතර තමන් සේවයෙන් ඉවත් වුවහොත් එම පාසල් වැසීයාමේ අවදානමක් මතුවිය හැකි බව විරෝධතාවයේ නිරත ගුරුවරුන් කියයි.", "URL": "https://sinhala.adaderana.lk/news.php?nid=54025", "Category": null, "Parent URL": null}