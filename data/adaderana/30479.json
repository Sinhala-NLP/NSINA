{"Source": "Adaderana", "Timestamp": "January 4, 2013 09:51 am", "Headline": "රිසානාට නිදහස ලැබීමේ ඉඩක්", "News Content": "සෞදි අරාබියේ දී මරණ ‍දඬුවමට නියමව සිටින රිසානා න‍ෆීක් නැමැති කාන්තාවට නිදහස ලැබීමේ ඉඩ පවතින බව ශ්‍රී ලංකාවේ සෞදි අරාබි තානාපතිවරයා ප්‍රකාශ කර තිබේ. ශ්‍රී ලංකාවේ සෞදි අරාබි තානාපති අබ්දුල් අසීස් අල් ජම්මාස් මහතා අධිකරණ අමාත්‍ය අවුෆ් හකීම් මහතා වෙත මේ සම්බන්ධයෙන් දැනුම් දී ඇති බව වාර්තා වේ. සෞදි අරාබියේ ‍ගෘහ සේවයේ නිරතව සිටිය දී බිළිඳෙකු මරා දැමුණු බවට වැරදිකරු වූ රිසානා නෆීක් නැමැති කාන්තාවට මරණීය දණ්ඩනය නියම වී තිබේ. ඇය මුදා ගැනීම සඳහා ජනාධිපති මහින්ද රාජපක්ෂ මහතා ද එරට රජුගෙන් ඉල්ලීමක් කර තිබිණි.", "URL": "https://sinhala.adaderana.lk/news.php?nid=30479", "Category": null, "Parent URL": null}