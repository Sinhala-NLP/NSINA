{"Source": "Adaderana", "Timestamp": "March 5, 2016 09:34 am", "Headline": "ලිබියාවේදී  පැහැරගත් ඉතාලියානු ජාතිකයින් දෙදෙනා මුදාහැරේ ", "News Content": "ලිබියාවේදී පැහැරගැනීමට ලක්ව සිටි ඉතාලියානු ජාතිකයින් දෙදෙනෙකු මුදාහැර තිබේ.ඉදිකිරීම් සමාගමක සේවය කරමින් සිටි ඉතාලි ජාතිකයින් සිව් දෙනෙකු ත්‍රස්ථ කණ්ඩායමක් මඟින් පසුගියදා පැහැරගැනීමට ලක්ව තිබුණි.පසුගිය වසරේ දී මෙම පැහැරගැනීම සිදුව ඇති බව විදෙස් මාධ්‍ය වාර්තා කරයි.පැහැරගැනීමට ලක්වු සිව් දෙනාගෙන් දෙදෙනෙකු මෙලෙස මුදාහැර ඇති බව වාර්තා වෙයි.අනෙක් දෙදෙනා ලිබියානු හමුදාව විසින් සිදුකළ මෙහෙයුමක් අතරතුරදී මියයන්නට ඇති බවට විශ්වාසය පළ කරයි.පවතින ත්‍රස්ථ තර්ජන හේතුවෙන් ඉතාලිය, ලිබියාවේ පිහිටි සිය තානාපති කාර්යාලය ඉවත් කරගැනීමට පසුගිය පෙබරවාරි මාසයේදී තීරණය කර තිබුණි.", "URL": "https://sinhala.adaderana.lk/news.php?nid=57896", "Category": null, "Parent URL": null}