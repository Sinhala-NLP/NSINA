{"Source": "Adaderana", "Timestamp": "April 26, 2013 02:03 pm", "Headline": "දුම්රිය වර්ජනය තීන්දුයි", "News Content": "දුම්රිය ස්‌ථානාධිපතිවරුන්, නියාමකවරුන්, අධීක්‍ෂණ කළමනාකරුවන් සහ ලොකොමොටිව් ඔපරේටර්වරුන්ගේ සංගමය ලබන 28 වැනිදා මධ්‍යම රාත්‍රියේ සිට පැය 48ක කාලයක් වර්ජනයක නිරත වීමට තීරණය කර තිබේ. අංක 06/2006 චක්‍රලේඛය මගින් දුම්රිය සේවකයන්ගේ වැටුප් විෂමතා ඉවත් කරන ලෙස ප්‍රවාහන ඇමැතිවරයා සමඟ වසරක කාලයක්‌ සහ ජනාධිපති ලේකම් ලලිත් වීරතුංග මහතා සමඟ පසුගිය මාස හතරක පමණ කාලයක්‌ සාකච්ඡා කළ බව දුම්රිය ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා පැවසීය. එහෙත් අදාළ සාකච්ඡාවලින් විසඳුමක්‌ නොලැබීම නිසා මෙම තීරණයට එළැඹුණු බව හෙතෙම කොළඹදී අද (26) පැවැති මාධ්‍ය හමුවකදී කීවේය.", "URL": "https://sinhala.adaderana.lk/news.php?nid=33595", "Category": null, "Parent URL": null}