{"Source": "Adaderana", "Timestamp": "June 25, 2018 07:05 pm", "Headline": "කෝප්‍රල්ට වෙඩි තැබු හැටි", "News Content": "රත්මලාන, චක්කින්දාරාම මාර්ගයේ නිවසක් ආසන්නයේ සිදු වූ වෙඩි තැබීමකින් හමුදා කෝප්‍රල්වරයෙකු තුවාල ලබා තිබේ. මෙම වෙඩිතැබීම සිදුව ඇත්තේ අද(25) උදෑසනයි. ලුතිතන් කර්නල්වරියකට අයත් නිවසක සිටි කෝප්‍රල්වරයෙකුට මෙලෙස වෙඩි තබා ඇති බවයි පොලිසිය පවසන්නේ. සිද්ධිය සිදුවන ආකාරය අසල නිවසක සවිකර තිබූ ආරක්ෂිත කැමරාවක මෙලෙස සටහන්ව තිබුණි. වෙඩි වැදී තුවාල ලැබූ කෝප්‍රල්වරයා ප්‍රතිකාර සඳහා කළුබෝවිල රෝහලට ඇතුළත් කර ඇති අතර පසුව ආරක්ෂක හේතුමත ඔහුව කොළඔ යුද හමුදා රෝහලට මාරු කර යවා තිබේ. කළුබෝවිල රෝහල් අධ්‍යක්ෂකවරයා සඳහන් කළේ, කෝප්‍රල්වරයාගේ අතකට පමණක් සුළු තුවාල සිදුව ඇති බවයි. ත්‍රිරෝද රථයකින් සහ යතුරුපැදියකින් පැමිණි කිහිප දෙනෙකු මෙම වෙඩි තැබීම සිදු කර පලාගොස් ඇති බව පොලීසිය පවසයි. ගල්කිස්ස පොලිසිය සිද්ධිය සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=91490", "Category": null, "Parent URL": null}