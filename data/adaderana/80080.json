{"Source": "Adaderana", "Timestamp": "November 18, 2017 08:19 am", "Headline": "  ගුවන් යානයක්-හෙලිකොප්ටරයක් එකිනෙක ගැටෙයි-4ක් මරු වැළඳගනී", "News Content": "සැහැල්ලු ගුවන් යානයක් හා හෙලිකොප්ටරයක් එකිනෙක ගැටීමෙන් සිදු වූ ගුවන් අනතුරකින් පුද්ගලයින් සිව් දෙනෙකු මියගොස් තිබේ. එංගලන්තයේ බකිංහැම්ෂයර් ප්‍රදේශය්දී සිදුවූ සැහැල්ලු ගුවන් යානයක් හා හෙලිකොප්ටරයක් එකිනෙක ගැටීමෙන් අනතුර සිදුව ඇති බව විදෙස් මාධ්‍ය සඳහන් කළේය. මධ්‍යම ගුවනේදී අදාළ අනතුර සිදුව ඇති අතර ඈල්ස්බරි නගරය ආසන්න කැළෑබද ප්‍රදේශයකට ගුවන් යානා දෙකෙහි සුන්බුන් කඩාවැටී තිබේ. ගුවන් යානයේ ගමන් කළ පුද්ගලයින් දෙදෙනෙකු සහ හෙලිකොප්ටරයේ ගමන් කළ පුද්ගලයින් දෙදෙනෙකු මෙලෙස මියගොස් ඇති බව සඳහන්ය. අනතුරට හේතුව මෙතෙක් අනාවරණය වී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=80080", "Category": null, "Parent URL": null}