{"Source": "Adaderana", "Timestamp": "December 7, 2010 11:23 am", "Headline": "උදුල්ගේ ඇප ඉල්ලීම සලකා බැලීම හෙටට කල්යයි", "News Content": "දැනට රිමාන්ඩ් භාරයේ පසුවන අන්තර් විශ්ව විද්‍යාල ශිෂ්‍යබල මණ්ඩල කැඳවුම්කරු උදුල් ප්‍රේමරත්න මහතා‍ගේ ඇප ඉල්ලීම සලකා බැලීම හෙට(08) දිනය දක්වා කල් තැබීමට කොළඹ මහාධිකරණය තීරණය කර තිබේ. ආදාළ ඇප ඉල්ලීම කොළඹ මහාධිකරණ විනිසුරු දීපාලි විජේසුන්දර මහත්මිය ඉදිරියේ විභාග කිරීමට අද(07) නියමිතව තිබුණි. දීපාලි විජේසුන්දර මහත්මිය අද නිවාඩු ලබා සිටින හෙයින් ඇප ඉල්ලීම සලකා බැලීම හෙට දිනය දක්වා කල් තබන බව කෙසේ වුවත් අධිකරණය ප්‍රකාශ කරනු ලැබීය. පසුගියදා උසස් අධ්‍යාපන ගොඩනැගිල්ලට අයුතු ලෙස ඇතුළු වී රජයේ දේපළ වලට හානි කිරීමේ චෝදනාව මත සැකකාර උදුල් ප්‍රේමරත්න කොළඹ මහේස්ත්‍රාත් අධිකරණය මගින් රිමාන්ඩ් භාරයට පත්කර තිබේ. ඔහුට ඇප ලබාදීම කොළඹ මහේස්ත්‍රාත් අධිකරණය ප්‍රතික්ෂේප කිරීම නිසා ඔහුගේ නීතිඥවරුන් විසින් මහාධිකරණය වෙත මෙම ඇප ඉල්ලීම ඉදිරිපත් කර තිබේ.", "URL": "https://sinhala.adaderana.lk/news.php?nid=12665", "Category": null, "Parent URL": null}