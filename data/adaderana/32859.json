{"Source": "Adaderana", "Timestamp": "March 30, 2013 03:36 pm", "Headline": "කුවේටයේදී ලාංකික කතකට දිවි එපාවෙලා", "News Content": "කුවේටයේදී ශ්‍රී ලාංකික ගෘහසේවිකාවක් බෙහෙත් පෙති විශාල ප්‍රමාණයක් පානය කර සියදිවි නසා ගැනීමට තැත්කර තිබේ. කුවේටයේ මැන්ගාෆ් ප්‍රදේශයේ නිවසක සේවයට ගිය ශ්‍රී ලාංකික කතක් මෙලෙස සියදිවි හානිකර ගැනීමට තැත්කර ඇතැයි විදෙස් මාධ්‍ය වාර්තා කරයි‍. එම කාන්තාව කාමරයක බිම වැටී සිටිනු දැක නිවසේ හිමිකරු විසින් ඇය රෝහල්ගත කිරීමට පියවර ගෙන ඇත. ඒ අනුව ඇය කුවේටයේ ඇඩන් රෝහලේ දැඩි සත්කාර ඒකකයට ඇතුළත් කර තිබේ. පරීක්ෂණවලදී අනාවරණය වී ඇත්තේ පවුලේ අභ්‍යන්තර ප්‍රශ්න නිසාවෙන් ඇය මෙලෙස සියදිවි නසා ගැනීමට තැත් කර ඇති බවයි. මෙම සිද්ධියත් සමග එකී නිවසේ ස්වාමියා විසින් ශ්‍රී ලංකාවේ වෙසෙන ඇයගේ දරුවන්ට මුදල් එවා ඇති බවද කියැවෙයි.", "URL": "https://sinhala.adaderana.lk/news.php?nid=32859", "Category": null, "Parent URL": null}