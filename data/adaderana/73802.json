{"Source": "Adaderana", "Timestamp": "June 1, 2017 12:29 pm", "Headline": " ආපදා තත්ත්වය ගැන සාකච්ඡාවක්", "News Content": "ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආපදා තත්ත්වය සම්බන්ධයෙන් සාකච්ඡාවක් අද (1)පෙරවරුවේ ගාල්ල දිස්ත්‍රික් ලේකම් කාර්යාලයේ දී පැවැත්විය.ආපදා සහන සේවා නිලධාරීන් සමඟ පැවති මෙම සාකච්ඡාව සඳහා ගයන්ත කරුණාතිලක, වජිර අබේවර්ධන යන අමාත්‍යවරුන් ඇතුළු පිරිසක් සහභාගී වූ බව ජනාධිපති මාධ්‍ය අංශය සඳහන් කළේය.ස්වදේශ කටයුතු අමාත්‍යංශය මඟින් පවත්වනු ලබන ආපදා සහන සේවා වැඩසටහනට සහභාගී වීමට පෙර ජනාධිපතිවරයා මෙම සාකච්ඡාව පවත්වා තිබේ.ආපදාවන්ට මුහුණ දුන් ජනතාවට ශක්තියක් වෙමින් ඔවුන්ට සහන සැලසීම පිළිබඳව ජනාධිපතිවරයා මෙහිදී සහනසේවා කණ්ඩායම් වෙත සිය ස්තූතිය පළ කළ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=73802", "Category": null, "Parent URL": null}