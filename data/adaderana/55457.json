{"Source": "Adaderana", "Timestamp": "December 2, 2015 08:54 am", "Headline": "නාරාහෙන්පිට ඕ.අයි.සීටත් මාරුවක්", "News Content": "වහාම ක්‍රියාත්මක වන පරිදි පොලිස් ස්ථානාධිපතිවරුන් 06 දෙනෙකු ස්ථාන මාරු කර තිබේ. සේවයේ අවශ්‍යතාව මත පොලිස්පති එන් .කේ ඉලංගකෝන් මහතා විසින් එම ස්ථාන මාරු ලබාදී ඇති බව පොලිස් මාධ්‍ය ප්‍රකාශක සහකාර පෙලොස් අධිකාරී රුවන් ගුණසේකර මහතා සඳහන් කළේය.ඒ අනුව නාරාහේන්පිට පොලිස් ස්ථානයේ ස්ථානාධිපති ප්‍රධාන පොලිස් පරීක්ෂක එම්.ජී.යූ.ඩී ගුණතිලක මහතා, අම්පාර පොලිස් මූලස්ථාන පොලිස් ස්ථානයේ සාමාන්‍ය රාජකාරි සඳහා මාරු කර යවා ඇත. බලංගොඩ ස්ථානාධිපති ප්‍රධාන පොලිස් පරීක්ෂක එච්.පී.ජී ප්‍රසන්න මහතා නාරාහේන්පිට පොලිස් ස්ථානයේ ස්ථානාධිපතිවරයා ලෙස අනුයුක්ත කර ඇති බව සඳහන්ය.පසුගියදා රුපියල් 25 ලක්ෂයක අල්ලසක් ගැනීමේ සිද්ධියක් සම්බන්ධයෙන් නාරාහෙන්පිට පොලීසියේ අපරාධ අංශ‍ෙය් ස්ථානාධිපතිවරයා අල්ලස් කොමිසමෙන් අත්අඩංගුවට ගත් අතර මේ හේතුවෙන් නාරාහෙන්පිට පොලීසියේ නමද වැඩි වශයෙන් කතා බහට ලක්විය.", "URL": "https://sinhala.adaderana.lk/news.php?nid=55457", "Category": null, "Parent URL": null}