{"Source": "Adaderana", "Timestamp": "November 23, 2010 04:35 pm", "Headline": "ගල්ගමුවේ හොර මුද්‍රණාලයක් වටලයි", "News Content": "ගල්ගමුව, කළුකන්දෑව ප්‍රදේශයේ නීති විරෝධී ලෙස පවත්වාගෙන ගිය මුද්‍රණාලයක් වැටලීමට පොලිසිය සමත්ව තිබේ. එම මුද්‍රණාලයේ තිබී ව්‍යාජ ලෙස සකස් කළ රියදුරු බලපත්‍ර, විවාහ සහතික, අධ්‍යාපන සහතික සහ ජාතික හැඳුනුම්පත් තොගයක් සොයාගත් බවයි ගල්ගමුව පොලිසිය පවසයි. අතිරේක දිස්ත්‍රික් රෙජිස්ටාර්වරයෙකුගේ නිල නාමය සහිත ව්‍යාජ රබර් මුද්‍රා ඇතුළු තවත් මුද්‍රා කිහිපයක් ද එහි තිබී සොයාගෙන ඇත. සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර ඔහු ගල්ගමුව මහේස්ත්‍රාත් අධිකරණය වෙත ඉදිරිපත් කරන බව පොලිසිය පවසයි.", "URL": "https://sinhala.adaderana.lk/news.php?nid=12358", "Category": null, "Parent URL": null}