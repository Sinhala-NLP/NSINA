{"Source": "Adaderana", "Timestamp": "July 25, 2010 02:48 pm", "Headline": "අනාගත පරපුර ගොඩනැගීමේ වගකීමට රජය උරදී සිටිනවා ", "News Content": "උගත් බුද්ධිමත් අනාගත පරපුරක් රට තුළ ගොඩනැගීමේ වගකීමට රජය දැන් උරදී සිටින බව ජනාධිපති මහින්ද රාජපක්ෂ මහතා පවසයි. රට තුළ ගොඩනැගෙන සුවිසල් සංවර්ධන ව්‍යාපෘතීන්ගේ ප්‍රතිලාභ නිසිලෙස අත්කර ගත හැකි නවීන තාක්ෂණ දැනුමෙන් ලෝකයා හා මුසුවිය හැකි උගත් බුද්ධිමත් පිරිසක් මෙරටට අවශ්‍ය බව ජනාධිපතිවරයා පෙන්වා දෙයි. ශ්‍රී ලංකා - සිංගප්පූරු මිත්‍රත්ව පාසල විවෘත කිරීමේ අවස්ථාවට වීරකැටියේදී අද පෙරවරුවේදී එක්වෙමින් ඔහු මේ අදහස් පළ කළේය. දරුවන්ට එරෙහිව සමාජයෙන් සිදුවන අකටයුතුකම් වලදී ඊට දැඩි පියවර ගැනීමට රජය කිසිවිටකත් පසුබට නොවන බව ද ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=9828", "Category": null, "Parent URL": null}