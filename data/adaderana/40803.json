{"Source": "Adaderana", "Timestamp": "February 1, 2014 10:45 am", "Headline": "ලක්ෂ 75 කොල්ලයේ සැකකරුවෙක් මාට්ටු", "News Content": "මුදල් කොල්ලකෑමේ සිද්ධියකට සම්බන්ධ පුද්ගලයෙකු සැකපිට යටියන්තොට, පරුස්වැල්ල ප්‍රදේශයේ දී අත්අඩංගුවට ගෙන තිබේ. පසුගියදා ජාඇල ප්‍රදේශයේ සිදුවු රුපියල් ලක්ෂ 75ක මුදල් මංකොල්ලකෑමේ සිද්ධියට මෙම සැකකරු සම්බන්ධ බවට පරීක්ෂණවලින් අනාවරණය වී ඇති බව පොලීසිය සඳහන් කළේය. යටියන්තොට පොලීසියට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන තිබේ. සැකකරු 35 හැවිරිදි තණමල්විල ප්‍රදේශයේ පදිංචිකරුවෙකි අත්අඩංගුවට ගන්නා අවස්ථාවේ දී සැකකරු සතුව තිබී රුපියල් 85,000ක මුදලක් ද පොලීසිය විසින් සොයාගෙන තිබේ. සැකකරු වැඩිදුර විමර්ශන සඳහා කොළඹ අපරාධ කොට්ඨාසයට බාරදී ඇති බව සඳහන්ය.", "URL": "https://sinhala.adaderana.lk/news.php?nid=40803", "Category": null, "Parent URL": null}