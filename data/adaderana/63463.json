{"Source": "Adaderana", "Timestamp": "August 26, 2016 02:35 pm", "Headline": " පරිභෝජනයට නුසුදුසු ආහාර අලෙවි කළ වෙ‍ළෙඳුන් 536ට නඩු", "News Content": "ආහාර සුරක්ෂිතතා සතිය තුළ මේ දක්වා සිදු කළ වැටලීම්වලදී පරිභෝජනයට නුසුදුසු ආහාර අලෙවි කළ වෙ‍ළඳසැල් හිමියන් 536 දෙනෙකුට නඩු පැවරීමට පියවර ගෙන ඇති බව සෞඛ්‍ය අමාත්‍යාංශය පවසයි.පසුගිය 22 වනදා ආරම්භ වූ ආහාර සුරක්ෂිතතා සතියේ සිව් වන දිනය වන ඊයේ(25) දිනය වන විට ආයතන 12,275ක් පරීක්ෂාවට ලක් කර ඇති බව අමාත්‍යාංශය පැවසුවේය.මෙම වැටලීම්වලදී වර්ණ සංකේත නොමැති පාන වර්ග සොයා ගැණුනු අවස්ථාවන් 14,722ක් වාර්තා වන බව සෞඛ්‍ය අමාත්‍යාංශය සඳහන් කරයි.වැටලීම්වලදී සොයා ගැණුනු පරිභෝජනයට නුසුදුසු ආහාර වර්ග 10,824ක් විනාශ කිරීමට ද පියවර ගෙන තිබේ.ආහාර සුරක්ෂිතතා සතිය ලබන 29 වන දින දක්වා ක්‍රියාත්මක වන අතර මහජන සෞඛ්‍ය පරීක්ෂකවරු 1800 දෙනෙකු දිවයින පුරා වැටලීම්වල නිරත වන බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=63463", "Category": null, "Parent URL": null}