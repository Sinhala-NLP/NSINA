{"Source": "Adaderana", "Timestamp": "September 5, 2013 05:16 pm", "Headline": "තෙවැනි ආරක්ෂක සමුළුව නිමයි ", "News Content": "ශ්‍රී ලංකා යුද හමුදාව විසින් සංවිධානය කළ තෙවැනි ආරක්ෂක සමුළුව අද(05) කොළඹදී නිමාවට පත් විය. දින 3 ක් පුරා පැවති මෙම සමුළුව සඳහා රටවල් 30ක ආරක්ෂක අංශ ප්‍රධානීන් සහභාගී වී සිටින ලදී. පශ්චාත් යුද ශ්‍රී ලංකාව, අභියෝග හා කලාපීය ස්ථාවරත්වය, යන තේමාව යටතේ සමුළුව පැවැත්වුණි. අද දිනයේ ද දෙස් විදෙස් දේශකයින් එම තේමාව යටතේ කරුණු දැක්වූ අතර සමුළුව ඇමතූ ආචාර්ය රොහාන් ගුණරත්න මහතා ප්‍රකාශ කළේ ශ්‍රී ලංකාව සමාජ සංහිදියාවෙන් ස්වයංපෝෂිත රටක් බවයි. එම සංහිදියාව බිඳ දැමීමට ඇතැම් දේශපාලඥයන්ගේ ක්‍රියා කලාපය හේතුවී ඇති බව එහිදී ඔහු පෙන්වා දුන්නේය. බෙදුම්වාදී මතවාද වලින් ජනතාව ආරක්ෂා කර ගැනීමේ අභියෝගයක් පවතින බව ද ආචාර්ය රොහාන් ගුණරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=37171", "Category": null, "Parent URL": null}