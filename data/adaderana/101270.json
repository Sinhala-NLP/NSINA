{"Source": "Adaderana", "Timestamp": "December 25, 2018 01:58 pm", "Headline": "පෑනක හැඩය ගත් පිස්තෝලයක් සමඟ අයෙක් අත්අඩංගුවට", "News Content": "පෑනක හැඩය ගත් පිස්තෝලයක් ලඟ තබාගෙන සිටි තරුණයෙකු කටුනායක, හීනටියන ප්‍රදේශයේදි අත්අඩංගුවට ගෙන තිබේ. පැලියගොඩ බස්නාහිර පළාත් උතුර දිසා අපරාධ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. සැකකරු 20 හැවිරිදි කටුනායක, හීනටියන ප්‍රදේශයේම පදිංචිකරුවෙකු බව සදහන්. ඔහු අද (25) මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=101270", "Category": null, "Parent URL": null}