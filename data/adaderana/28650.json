{"Source": "Adaderana", "Timestamp": "October 27, 2012 07:56 am", "Headline": "අයහපත් කාලගුණය නිසා පමාවෙයි", "News Content": "ඩෙංගු මර්ධනය සඳහා යොදාගැනීමට නියමිත බී.ටී.අයි. බැක්ටීරියාව ඉසීමේ කටයුතු අයහපත් කාලගුණය හේතුවෙන් ප‍්‍රමාද කිරීමට සිදුවූ බව සෞඛ්‍ය අමාත්‍යංශය පවසයි. මේ මාසයේ මුල් සතිය තුළ බී.ටී.අයි. බැක්ටීරියාව ඉසීමට කලින් තීරණය කර තිබූ බව එම අමාත්‍යංශය සඳහන් කරයි. එහෙත් පවතින වර්ෂා සහිත කාලගුණය මෙයට යෝජිත නොවන බවට විශේෂඥ අංශ පෙන්වා දී ඇති බව සෞඛ්‍ය අමාත්‍යංශය කියා සිටියේය. අයහපත් කාලගුණය පහව යන තෙක් බී.ටී.අයි. බැක්ටීරියාව ගුවනින් ඉසීම සිදු නොකිරීමට තීරණය කළ බව එම අමාත්‍යංශය පවසයි. කොළඹ නගරය හා තදාසන්න ප‍්‍රදේශවල උස් ගොඩනැගිලිවලට මෙම බී.ටී.අයි. බැක්ටීරියාව ඉසීමට නියමිතය. ඒ සඳහා ගුවන් හමුදාවේ සහය ද ලබා ගන්නා බව සෞඛ්‍ය අමාත්‍යංශය පැවසීය.", "URL": "https://sinhala.adaderana.lk/news.php?nid=28650", "Category": null, "Parent URL": null}