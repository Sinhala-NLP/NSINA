{"Source": "Adaderana", "Timestamp": "August 16, 2018 03:22 pm", "Headline": "පොහොර බෙදා දීමේ දී දූෂණ-අක්‍රමිකතා සිදුවෙනවා", "News Content": "සහනාධාර පොහොර බෙදාහැරිමේ කටයුතුවලදී තවදුරටත් විවිධ දූෂණ සහ අක්‍රමිකතා සිදු වන බවට වාර්තා වී ඇති බව කෘෂිකර්ම අමාත්‍ය මහින්ද අමරවීර මහතා පවසයි. තමා වෙත ලැබුණු වාර්තාවකට අනුව පොහොර සම්බන්ධයෙන් කිසිදු වංචාවක් වාර්තා නොවන එකම දිස්ත්‍රික්කය යාපනය දිස්ත්‍රික්කය බව අමාත්‍යවරයා සඳහන් කළේය. එමෙන්ම පොහොර බෙදාහැරීම් කටයුතුවලදී වැඩිම වංචාවන් සිදුව ඇත්තේ අම්පාර දිස්ත්‍රික්කයෙන් බව අමාත්‍යවරයා පවසයි. මේ හේතුවෙන් අදාළ දිස්ත්‍රික්කවලට ගොස් මේ සම්බන්ධයෙන් සොයා බැලීමට තමා තීරණය කළ බව අතුරුගිරිය ප්‍රදේශයේ පැවැති උත්සවයකට එක්වෙමින් කෘෂිකර්ම අමාත්‍ය මහින්ද අමරවීර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=94507", "Category": null, "Parent URL": null}