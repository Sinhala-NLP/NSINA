{"Source": "Adaderana", "Timestamp": "July 25, 2013 04:12 pm", "Headline": "අපේ ස්ථාවරය‍ වෙනස්වෙලා නෑ ", "News Content": "ශ්‍රී ලංකාවේ දෙමළ ජනතාවගේ ගැටලුව පිළිබඳ ඉන්දියාවේ ස්ථාවරය වෙනස් වී නොමැති බව ඉන්දීය අගමැති මන්මෝහන් සිං තමිල්නාඩු මහ ඇමතිනි ජයලලිතා ජයරාම් වෙත දැනුම් දී තිබේ. ශ්‍රී ලංකාවේ දෙමළ ජනතාව ඉලක්ක කරගනිමින් බලය විමධ්‍යගත කිරීම පිළිබඳ ඉන්දීය ස්ථාවරය එලෙසම පවතින බව ඔහු දැනුම් දී ඇත. ජයලලිතා ජයරාම් විසින් යවන ලද ලිපියට පිළිතුරු දක්වමින් ඉන්දීය අග්‍රාමාත්‍යවරයා මෙම දැනුම්දීම කර ඇත. 13 වන ව්‍යවස්ථා සංශෝධනය සම්බන්ධයෙන් ද ඉන්දීය ස්ථාවරයේ වෙනසක් සිදුව නොමැති බව අග්‍රාමාත්‍ය මන්මෝහන් සිං තමිල්නාඩු මහ ඇමතිවරියට දැනුම් දී තිබේ.", "URL": "https://sinhala.adaderana.lk/news.php?nid=36099", "Category": null, "Parent URL": null}