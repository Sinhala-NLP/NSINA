{"Source": "Adaderana", "Timestamp": "June 7, 2016 09:58 am", "Headline": "  හොරට පෙරූ මත්පැන් සමග මාට්ටු", "News Content": "අනුරාධපුර, පලාඩිකුලම් ප්‍රදේශයේ පවත්වාගෙන ගිය නීති විරෝධී මත්පැන් පෙරීමේ ස්ථානයක් වටළා පුද්ගලයෙකු අත්අඩංගුවට ගෙන තබේ. අනුරාධපුර පොලීසියේ දූෂණ මර්දන අංශයේ නිලධාරීන් විසින් සිදුකළ වැටළීමකදී මොහු අත්අඩංගුවට ගෙන ඇති බව සඳහන්ය.එම ස්ථානයේ තිබී මත්පැන් සහ ඒවා පෙරීමට යොදාගන්නා උපකරණ තොගයක් ද සොයාගත් බව පොලීසිය සඳහන් කළේය. අත්අඩංගුවට ගත් මෙම සැකකරු මීට පෙර ද මෙවැනිම ජාවාරමකට සම්බන්ධ වී අධිකරණයෙන් වරදකරු වු පුද්ගලයෙකු බව සඳහන්ය. සැකකරු අද(07) දින අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60855", "Category": null, "Parent URL": null}