{"Source": "Adaderana", "Timestamp": "June 11, 2010 12:10 pm", "Headline": "අන්තරේ කැඳවුම්කරු මහජනයාට පීඩාකර නෑ", "News Content": "මහජන පීඩාවක් සිදු කරන ලැදැයි චෝදනාව මත අධිකරණය හමුවට කැඳවනු ලැබු අන්තර් විශ්ව විද්‍යාලයීය ශිෂ්‍ය බල මණ්ඩලයේ කැඳවුම්කරු උදුල් පේ‍්‍රමරත්න මහතා එම චෝදනා වලින් නිදහස් කිරීමට කොළඹ ප‍්‍රධාන මහේස්ත‍්‍රාත්වරිය නියෝග කර තිබේ. කුරුදුවත්ත පොලිසිය විසින් ලබාගත් නොතිසියකට අනුව උදුල් පේ‍්‍රමරත්න මහතා අද අධිකරණය හමුවේ පෙනී සිටියේය. එහිදී පොලිසිය අධිකරණයට දන්වා සිටියේ අදාළ චෝදනාව සම්බන්ධයෙන් ප‍්‍රකාශයක් ලබා ගැනීම සඳහා ඔහු අධිකරණය හමුවට කැඳවනු ලැබු බවයි. ප‍්‍රකාශයක් සටහන් කර ගැනීම සඳහා පුද්ගලයන් අධිකරණය හමුවට කැඳවන්නේ කෙසේදැයි කොළඹ ප‍්‍රධාන මහේස්ත‍්‍රාත් චම්පා ජානකි රාජරත්න මහත්මිය මෙහිදී පොලිසියෙන් ප‍්‍රශ්න කර සිටියාය. පොලිසිය තමන් සතු බලතල නිසි පරිදි ක‍්‍රියාත්මක කළ යුතු බව ද මහේස්ත‍්‍රාත්වරිය සඳහන් කළාය. ඒ අනුව උදුල් පේ‍්‍රමරත්න මහතා චෝදනා වලින් නිදහස් කර හැරීමට නියෝග කෙරුණි..", "URL": "https://sinhala.adaderana.lk/news.php?nid=8948", "Category": null, "Parent URL": null}