{"Source": "Adaderana", "Timestamp": "January 26, 2018 10:05 am", "Headline": "අනතුරු 2කික් ජීවිත 2ක් මහ මඟ නවතී ", "News Content": "නිට්ටඹුව, වේවැල්දෙණිය ප්‍රදේශයේදී සිදු වූ අනතුරකින් පුද්ගලයෙකු මියගොස් තිබේ. කොළඹ සිට නුවර දෙසට ගමන් කළ ත්‍රීරෝද රථයක් නවතා තිබියදී පිටුපසුන් පැමිණි ලොරි රථයක් ත්‍රීරෝද රථයේ ගැටීමෙන් ත්‍රීරෝද රථය විසිවී ගොස් ඉදියේ තිබූ වෑන් රථයක ගැටී ඇති බව පොලීසිය පැවසුවේය. අනතුරින් බරපතළ තුවාල ලැබූ ත්‍රීරෝද රථයේ රියදුරු වරකාපොල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ පහලගම, වේවැල්දෙණිය ප්‍රදේශයේ පදිංචිව සිටි 31 හැවිරිදි පුද්ගලයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර නිට්ටඹුව පොලීසිය මේ පිළිබඳ වැඩිදුර විමර්ශන සිදු කරයි. මේ අතර වව්නියාව, සෙට්ටිකුලම් ප්‍රදේශයේදී යතුරුපැදියක් මාර්ගයෙන් ඉවතට පැන ගසක ගැටීමෙන් සිදු වූ අනතුරකින් පුද්ගලයෙකු මියගොස් තිබේ. අනතුරින් බරපතළ තුවාල ලැබූ යතුරුපැදිකරු වව්නියාව රෝහලට ඇතුළත් කිරීමෙන් පසු මියගොස් ඇති බව පොලීසිය පැවසුවේය. මියගොස් ඇත්තේ අර්පානගර, වව්නියාව ප්‍රදේශයේ පදිංචිව සිටි 28 හැවිරිදි පුද්ගලයෙකි. වව්නියාව පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83550", "Category": null, "Parent URL": null}