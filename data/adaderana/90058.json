{"Source": "Adaderana", "Timestamp": "May 30, 2018 10:48 am", "Headline": "ගුවන් හමුදා සෙබළා භට නිවාසයේ එල්ලිලා", "News Content": "රත්මලාන ගුවන් හමුදා කඳවුරේ සෙබළෙකු ගෙල වැලලාගෙන සියදිවි හානි කරගෙන තිබේ. හමුදා කඳවුරේ භට නිවාසය තුළදී ඔහු සියදිවි හානි කරගෙන ඇති බව පොලීසිය සඳහන් කළේය. මියගොස් ඇත්තේ අම්පාර, පරගහකැලේ ප්‍රදේශයේ පදිංචිව සිටි 20 හැවිරිදි තරුණයෙකි. සියදිවි හානි කරගැනීමට හේතුව මෙතෙක් අනාවරණය වී නොමැති අතර ගල්කිස්ස පොලීසිය මේ සම්බන්ධයෙන් විමර්ශන සිදු කරයි.", "URL": "https://sinhala.adaderana.lk/news.php?nid=90058", "Category": null, "Parent URL": null}