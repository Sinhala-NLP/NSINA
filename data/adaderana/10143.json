{"Source": "Adaderana", "Timestamp": "August 10, 2010 02:08 pm", "Headline": "ප්‍රභාගේ තැනට එස්.රාජේන්ද්‍රන් ", "News Content": "ප්‍රජාතන්ත්‍රවාදී ජනතා පෙරමුණේ ජාතික සංවිධායක ධුරයට බස්නාහිර පළාත් සභා මන්ත්‍රී එස්.රාජේන්ද්‍රන් මහතා පත් කර ඇති බව පක්ෂ මහ ලේකම් නල්ලයියා කුමරගුරුබරන් මහතා පවසයි. ප්‍රජාතන්ත්‍රවාදී ජනතා පෙරමුණේ ජාතික සංවිධායක ධූරය දැරූ පාර්ලිමේන්තු මන්ත්‍රී ප්‍රභා ගනේෂන් මහතා වෙනුවට මෙම නව පත්කිරීම සිදුකර තිබේ. අද රැස්වූ පක්ෂ දේශපාලන මණ්ඩලය මෙම තීරණයට එළඹි බව ප්‍රජාතන්ත්‍රවාදී ජනතා‍ පෙරමුණේ මහලේකම් එන්. කුමරුගුරුබරන් මහතා පැවසුවේය. පාර්ලිමේන්තු මන්ත්‍රී ප්‍රභා ගනේෂන් මහතා පසුගිය දා පාර්ලිමේන්තුවේ දී ආණ්ඩු පක්ෂයට එක්වීම නිසා එම පක්ෂයේ ජාතික සංවිධායක ධූරය පුරප්පාඩුව පැවතිණි. ඒ අනුව ප්‍රජාතන්ත්‍රවාදී ජනතා පෙරමුණේ නව ජාතික සංවිධායක ධූරය මෙන්ම එම පක්ෂයේ කොළඹ දිස්ත්‍රීක් සංවිධායක ධූරයද බස්නාහිර පළාත් සභා මන්ත්‍රී එස්.රාජේන්ද්‍රන් මහතා විසින් මින් ඉදිරියට මෙහෙයවනු ලබනු ඇත.", "URL": "https://sinhala.adaderana.lk/news.php?nid=10143", "Category": null, "Parent URL": null}