{"Source": "Adaderana", "Timestamp": "July 11, 2013 04:29 pm", "Headline": "වැඩි මිලට පානීය ජල බෝතල් විකුණූ 100ක් කොටු ", "News Content": "පාරිභෝගික අධිකාරිය විසින් ඊයේ(10) දිනයේ සිදුකළ වැටලීම්වලදී වැඩිමිලට පානීය ජල බෝතල් අලෙවි කළ ව්‍යාපාරිකයින් සිය දෙනෙකු නීතියේ රැහැනට හසුකර ගැනීමට හැකිව තිබේ. කොළඹ , ගම්පහ, මාතර , හම්බන්තොට, කළුතර, මහනුවර, මාතලේ , නුවරඑළිය , බදුල්ල, මොණරාගල , මඩකලපුව හා පුත්තලම යන දිස්ත්‍රික්කවල මෙම මෙහෙයුම් සිදුකළ බව පාරිභෝගික අධිකාරිය පවසයි. ජල බෝතල්වල සඳහන්ව ඇති මිලට වඩා වැඩි මිලට ඒවා අලෙවි කරන බවට ලැබුණු පැමිණිලිවලට අනුව මෙම වැටලීම් සිදුකළ බව එම අධිකාරිය සඳහන් කරයි. ඒ අනුව අදාළ ව්‍යාපාරිකයින් සිය දෙනාට එරෙහිව ඉදිරියේදී නඩු පැවරීමට පියවර ගන්නා බව පාරිභෝගික අධිකාරිය පැවසීය.", "URL": "https://sinhala.adaderana.lk/news.php?nid=35696", "Category": null, "Parent URL": null}