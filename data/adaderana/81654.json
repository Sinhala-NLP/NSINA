{"Source": "Adaderana", "Timestamp": "December 17, 2017 02:22 pm", "Headline": "මුහුණට මුහුණ ගැටීලා ජීවිතය කෙලවර වෙයි", "News Content": "සපුගස්කන්ද මාබිම වී මෝල හංදිය අතුරු මාර්ගයේ සිදුවූ රිය අනතුරකින් පුද්ගලයෙකු මියගොස් තිබේ. කැබ්රථයක් ප්‍රතිවිරුද්ධ දෙසින් පැමිණි යතුරුපැදියක් හා මුහුණට මුහුණ ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබු යතුරුපැදිකරු කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ කැලණිය නුම්ගම්ගොඩ ප්‍රදේශයේ පදිංචිව සිටි 30 හැවිරිදි අයෙකි. අනතුර සම්බන්ධයෙන් කැබ්රථයේ රියදුරු අත්අඩංගුවට ගෙන ඇති අතර සපුගස්කන්ද පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=81654", "Category": null, "Parent URL": null}