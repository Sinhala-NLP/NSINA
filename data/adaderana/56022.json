{"Source": "Adaderana", "Timestamp": "December 30, 2015 06:17 am", "Headline": " වෑන් රථයක් සහ බස් රථයක් ගැටී 5ක් මරුට ", "News Content": "කොළඹ- නුවර ප්‍රධාන මාර්ගයේ වරකාපොළ ප්‍රදේශයේ සිදුවු රිය අනතුරකින් පුද්ගලයින් පස් දෙනෙකු ජීවිතක්ෂයට පත්වී තිබේ.අද අලුයම 4.30 ට පමණ මෙම අනතුර සිදුව ඇති බවත්, බස් රථයක් සහ වෑන් රථයක් එකිනෙක ගැටී මෙම අනතුර සිදුවී ඇති අතර තුවාර ලැබූ පිරිසක් වරකාපොළ රෝහලට ඇතුළත් කර ඇති බවත් පොලීසිය පවසයි.අදාළ අනතුරින් කාන්තාවන් තිදෙනෙකු වෑන් රථයේ රියදුරු සහ කුඩා දරුවෙකු මියගොස් ඇති බව පොලීසිය පවසයි.සමන්තුරේ ප්‍රදේශයේ සිට කොළඹ දෙසට පැමිණෙමින් සිටි වෑන් රථයක් සහ පොළොන්නරුව සෝමාවතිය බලා ගමන්කරමින් සිටි පුද්ගලයින් පිරිසක් රැගත් බස් රථයක් එකිනෙක ගැටීමෙන් අනතුර සිදුව තිබේ.සිද්ධිය සම්බන්ධයෙන් වරකාපොළ පොලීසිය විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=56022", "Category": null, "Parent URL": null}