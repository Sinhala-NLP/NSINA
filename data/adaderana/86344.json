{"Source": "Adaderana", "Timestamp": "March 26, 2018 09:15 am", "Headline": "පාසල් වෑන් රථයක් හා පෞද්ගලික බස් රථයක් මුහුණට මුහුණ හැප්පුණ හැටි(ඡායාරූප සහිතයි)", "News Content": "මස්කෙළියේ සිට හැටන් දක්වා පාසල් ළමුන් ප්‍රවාහනය කරන වෑන් රථයක් සහ නොර්වුඩ් ප්‍රදේශයේ සිට මස්කෙළිය දක්වා අධික වේගයෙන් ධාවනය වු පෞද්ගලික බස් රථයක් මුහුණට මුහුණ ගැටිමෙන් අනතුරක් සිදුවි ඇති බව මස්කෙළිය පොලිසිය පවසයි. අද (26) උදැසන 7.30 ට පමණ මෙම අනතුර සිදුවී ඇත්තේ හැටන් මස්කෙළිය ප්‍රධාන මාර්ගයේ කුඩා මස්කෙළිය ප්‍රදේශයේදිය. අනතුරෙන් වෑන් රථයේ රියදුරා තුවාල ලබා මස්කෙළිය රෝහලට ඇතුලත් කර ඇති බවත් වෑන් රථය සහ බස් රථය අනතුරට පත්වන අවස්ථාවේ වෑන් රථය තුළ පාසල් ළමුන් කිහිපදෙනෙකු ගමන් කර ඇතත් ඔහුන්ට ඉන් කිසිදු අනතුරක් සිදුවී නොමැති බව ද පොලිසිය කියයි. වෑන් රථය නොර්වුඩ් ප්‍රදේශයේ ඇගලුම් කර්මාන්ත ශාලාවකට සේවිකාවන් ප්‍රවහානය කර ආපසු මස්කෙළිය දක්වා ධාවනය කරවන අවස්ථාවේ මෙම අනතුර සිදුවි ඇති බව පොලිසිය පවසයි. බස් රථය ප්‍රතිවිරුද්ධ දිශාවෙන් අධික වේගයෙන් ධාවනය කිරිම නිසා මෙම අනතුර සිදුවි ඇති බව අනතුර පිළිබඳ පරික්‍ෂණ පවත්වන මස්කෙළිය පොලීසිය සඳහන් කරයි.", "URL": "https://sinhala.adaderana.lk/news.php?nid=86344", "Category": null, "Parent URL": null}