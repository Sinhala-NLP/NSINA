{"Source": "Adaderana", "Timestamp": "July 12, 2017 08:35 am", "Headline": "2008 දමිළ ජාතිකයින් පැහැර ගැනීම- සැකකරුවෙක් නම් කරයි", "News Content": "2008 වසරේදී දමිළ ජාතිකයින් 11 දෙනෙකු පැහැරගෙනගොස් අතුරුදන් කරවීමේ සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව විසින් පවත්වන විමර්ශනයේ සැකකරුවෙකු ලෙස හිටපු නාවික හමුදා මාධ්‍ය ප්‍රකාශකයෙකු නම් කර තිබේ.එම නඩුවේ සැකකරුවෙකු ලෙස නම් කර සිටියදී අධිකරණය මඟහරිමින් සිටින නාවික හමුදාවේ ලුතිනන් කමාන්ඩර් ප්‍රසාද් හෙට්ටිආරච්චි අත්අඩංගුවට ගන්නා ලෙස ද කොටුව මහේස්ත්‍රාත් ලංකා ජයරත්න මෙනෙවිය නියෝග කළේය.එමෙන්ම අදාළ සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව විසින් අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර සිටි නාවික හමුදා බුද්ධි අංශ නිලධාරීන් පස් දෙනා ලබන 19 වනදා දක්වා තවදුරටත් රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=75151", "Category": null, "Parent URL": null}