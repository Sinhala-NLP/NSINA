{"Source": "Adaderana", "Timestamp": "April 25, 2013 02:18 pm", "Headline": "මනුස්සයා දැන් බලන්නේ බිරිඳ දිහා නෙවෙයි මීටරය දිහායි", "News Content": "ගෙදරක ස්වාමියා සාමාන්‍යයෙන් ආදරයෙන් බලා සිටින්නේ බිරිඳ දෙස නමුත් දැන් ඔහු බලන්නේ ගෙදර විදුලි මීටරය දෙස බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා පවසයි. විදුලි මීටරය, ශීතකරණය දෙස දැන් ස්වාමිවරුන්ට බලා සිටිනු හැර බිරිඳ දෙස බැලීමට වේලාවක් නැතැයි හෙතෙම පෙන්වාදෙයි. දූෂණ විරෝධී සංවිධානය විසින් අද (25) පැවැත් වූ මාධ්‍ය හමුවකට සහභාගි වෙමින් ඔහු මේ බව පැවසීය. එම අවස්ථාවට එක්වූ අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු සංජීව බණ්ඩාර මහතා කියා සිටියේ ජාතියේ ආගමේ ගැලවුම්කරුවන් ලෙස පෙනී සිටින බව පවසමින් මෑතකදී මතුවු කොට්ඨාසය විදුලිබිල වැඩි වීම ගැන කිසිම කතාවක් නොකියන බවයි. විදුලි බලයට සම්බන්ධ ඇමතිවරු 4ක් සිටින මුත් ඵලක් නැති බවද පීඩාව ඇත්තේ ජනතාව මත බවද හෙතෙම කීවේය.", "URL": "https://sinhala.adaderana.lk/news.php?nid=33573", "Category": null, "Parent URL": null}