{"Source": "Adaderana", "Timestamp": "April 18, 2016 08:09 am", "Headline": " විග්නේෂ්වරන් අද ජනපති හමුවෙයි", "News Content": "ජනාධිපති මෛත්‍රීපාල සිරිසේන මහතා සහ උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා අතර සාකච්ඡාවක් අද(18) දිනයේ පැවැත්වීමට නියමිතව තිබේ.ජනාධිපති කාර්යාලයේදී මෙම සාකච්ඡාව පැවැත්වීමට නියමිතය.අග්‍රාමාත්‍ය රනිල් වික්‍රමසිංහ මහතා ද මෙම සාකච්ඡාවට එක්වනු ඇති බව දේශපාලන ආරංචි මාර්ග සඳහන් කරයි.උතුරු පළාත් ප්‍රධාන අමාත්‍ය කාර්යාල ආරංචි මාර්ග සඳහන් කළේ උතුරු පළාත සම්බන්ධව පවතින ගැටළු සම්බන්ධයෙන් සාකච්ඡා කිරීම මෙම හමුවේ අරමුණ බවයි.මීට අමතරව යුධ හමුදාව විසින් උතුරේ ඉඩම් අත්පත් කර ගැනීම හා ධීවර ගැටළු සම්බන්ධයෙන් මෙහිදී වැඩි අවධානයක් යොමු කරමින් සාකච්ඡා කිරීමට සැළසුම් කර ඇති බව සඳහන්ය.කෝකිලායි ඇතුළු ප්‍රදේශ කිහිපයක සිංහල ජනතාව යළි පදිංචි කරවීම පිළිබඳව ද මෙහිදී සාකච්ඡා කිරීමට සැළසුම් කර ඇති බව උතුරු පළාත් ප්‍රධාන අමාත්‍ය කාර්යාලය සඳහන් කළේය.වර්ථමාන දේශපාල තත්ත්වය පිළිබඳ ව ද මෙම සාකච්ඡාවේදී අවධානයට යොමු වනු ඇති බව වාර්තා වෙයි.", "URL": "https://sinhala.adaderana.lk/news.php?nid=59258", "Category": null, "Parent URL": null}