{"Source": "Adaderana", "Timestamp": "February 23, 2018 06:47 pm", "Headline": "ජාතික ඔලිම්පික් කමිටුවේ මහ පුටුව  සුරේෂ සුබ්රමනියම්ට", "News Content": "වසර නමයකට පසු ජාතික ඔලිම්පික් කමිටුවේ නිලවරණයෙන් සභාපති ලෙස සුරේෂ සුබ්රමනියම් පත්ව ඇත. ශ්‍රී ලංකා ජාතික ඔලිම්පික් කමිටුවේ නිලවරණය අද (23) පැවැත්වුණි. ශ්‍රී ලංකා ටෙනිස් සංගමයේ හිටපු සභාපති හා ආසියානු ටෙනිස් සම්මේලනයේ අලුතින් පත් වූ උප සභාපති ලෙස සුබ්රමනියම් මහතා කටයුතු කරයි. මෙවර නිලවරණය සඳහා පාර්ශව දෙකක් ඉදිරිපත් වී සිටි අතර, ආධුනික ඔරු පදින්නන්ගේ සංගමයේ සභාපති රොහාන් ප්‍රනාන්දු මහතාද ඊට ඉදිරිපත් වී සිටි එක් පාර්ශවයක්ය. එමෙන්ම මෙම කමිටුවේ ලේකම් ධුරය සඳහා නිළවරණයෙන් මැක්ස්වේල් දි සිල්වා මහතාද, පත්ව තිබේ.", "URL": "https://sinhala.adaderana.lk/news.php?nid=84742", "Category": null, "Parent URL": null}