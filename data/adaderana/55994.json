{"Source": "Adaderana", "Timestamp": "December 28, 2015 03:25 pm", "Headline": "2015 තුන්වන කාර්තුවේදී මෙරට විරැකියාව  සියයට පහයි ", "News Content": "මේ වසරේ තුන්වන කාර්තුවේදී මෙරට විරැකියා අනුපාතය 05% ක් වන බව ජන ලේඛන හා සංඛ්‍යා ලේඛන දෙපාර්තමේන්තුව පවසයි.වයස අවුරුදු 15ත් 24 ත් අතර තරුණ විරැකියා අනුපාතය සියයට 22.9 ක් වන බව එම දෙපාර්තමේන්තුව සිදු කළ සමික්ෂණයකින් අනාවරණය වි ඇත.තරුණ වයසේ පසුවන පුරුෂයන්ට වඩා ස්ත්‍රීන්ගේ විරැකියා අනුපාතය ඉහළ අගයක් ගන්නා බව සඳහන්ය.උසස් පෙළ සමත් සහ ඊට ඉහළ අධ්‍යාපන සුදුසුකම් සහිත පුද්ගලයින් අතර විරැකියා අනුපාතය ඉහළ අගයක් ගන්නා බව ජන ලේඛන හා සංඛ්‍යා ලේඛන දෙපාර්තමේන්තුව පවසයි.මෙරට ශ්‍රම බලකාය මිලියන 09 ක් පමණ වන අතර ඉන් 64.5% ක් පුරුෂයින් වන අතර 35.7% ක් ස්ත්‍රීන්වෙයි.", "URL": "https://sinhala.adaderana.lk/news.php?nid=55994", "Category": null, "Parent URL": null}