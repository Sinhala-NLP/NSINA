{"Source": "Adaderana", "Timestamp": "October 12, 2013 09:40 am", "Headline": "අල්ලස් ගත්තැයි දූෂණ මර්දන ලොක්කෙක් ඇතුළු 3ක් දැලේ", "News Content": "කළුතර කොට්ඨාස දුෂණ මර්දන අංශයේ උප පොලිස් පරීක්ෂකවරයෙකු සහ කොස්තාපල්වරු දෙදෙනෙකු අත්අඩංගුවට ගෙන තිබේ. නීති විරෝධී මත්පැන් වැටලීමක දී සිය භාරයට ගත් භාණ්ඩ නිසිපරිදි අධිකරණයට ඉදිරිපත් නොකිරීමේ චෝදනා මත මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසීය‍. නඩු භාණ්ඩ ලෙස භාරයට ගත් ත්‍රීවිලරයක් උසාවියට ඉදිරිපත් නොකිරීම සඳහා ත්‍රීරෝද රථ රියදුරාගෙන් මුදලක් ගත් බවට මොවුන්ට චෝදනා එල්ල වී ඇති අතර ඔවුන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38084", "Category": null, "Parent URL": null}