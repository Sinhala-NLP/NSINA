{"Source": "Adaderana", "Timestamp": "March 5, 2011 08:24 pm", "Headline": "වැස්ස නිසා ශ්‍රී ලංකා -ඕස්ට්‍රේලියා තරගය අතහැර දමයි", "News Content": "වර්ෂාධික තත්ත්වය නිසා තාවකාලිකව නවතා දැමීමට තීරණය කළ ශ්‍රී ලංකාව හා ඕස්ට්‍රේලියාව අතර ලෝක කුසලාන ක්‍රිකට් තරගය ප්‍රතිඵලයකින් තොරව අතහැර දැමීමට තීරණය කර තිබේ. එමෙන්ම ඒ අනුව එක් කණ්ඩායමකට ප්‍රසාද ලකුණු 01 බැගින් ලබා දී ඇත. ලෝක කුසලාන තරගාවලියේ ඒ කණ්ඩායමේ තරගයක් වන මෙම තරගය අද(05) පස්වරුවේ කොළඹ, ආර්. ප්‍රේමදාස ක්‍රීඩාංගණයේදී ආරම්භ විය. ‍ තරගයේ කාසියේ දිනාගැනීමට ශ්‍රී ලංකාව සමත් වූ අතර ප්‍රථමයෙන් පන්දුවට පහරදීමට ශ්‍රී ලංකා කණ්ඩායමේ නායක කුමාර සංගක්කාර තීරණය කළේය. ‍ නමුත් ඇදහැලුණු වර්ෂාව නිසා තරගය අතරමග නවතාදැමීමට සිදුවිය. ‍ තරගය නවතන අවස්ථාව වනවිට ශ්‍රී ලංකාව කඩුලු 03 ක් දැවී පන්දු වාර 32, පන්දු 05 ක් තුළදී ලකුණු 146 ක් රැස්කරගෙන තිබිණි. ‍ නොදැවී ක්‍රීඩාකළ නායක කුමාර් සංගක්කාර ලකුණු 73 ක් ලබාගෙන තිබිණි.", "URL": "https://sinhala.adaderana.lk/news.php?nid=14637", "Category": null, "Parent URL": null}