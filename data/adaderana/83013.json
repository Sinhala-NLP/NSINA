{"Source": "Adaderana", "Timestamp": "January 15, 2018 04:17 pm", "Headline": "කැස්බෑ බිත්තර 67 ක් සමඟ අයෙක් අත්අඩංගුවට", "News Content": "නිලාවේලි, එරක්කන්ඩි මුහුදු තීරයේදී නීති විරෝධි ලෙස කැස්බෑ බිත්තර තොඟයක් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. නැගොනහිර නාවික විධානයට අයත් නාවික නිලධාරින් පිරිසක් සහ පොලිස් විශේෂ කාර්යය බලකා නිළධාරින් පිරිසක් එක්ව සිදු කළ සෝදිසියකදී සැකකරු අත්තඅඩංගුවට ගත් බව නාවික හමුදාව සදහන් කළේය. එහිදී සැකකරු සතුව තිබී කැස්බෑ බිත්තර 67ක් නාවික හමුදාව භාරයට ගෙන තිබේ. අත්අඩංගුවට ගත් සැකකරු සහ කැස්බෑ බිත්තර තොඟය ඉදිරි විමර්ශන කටයුතු සදහා නිලාවේලි වනජිවි දෙපාර්තමේන්තුවට භාරදුන් බ‍ව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=83013", "Category": null, "Parent URL": null}