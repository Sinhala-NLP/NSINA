{"Source": "Adaderana", "Timestamp": "June 10, 2015 05:42 pm", "Headline": "ප්‍රතිසංස්කරණවාදයක් අවශ්‍යයි - විශ්වාසභංගයට ජනපතිගේ මැදිහත්වීමන් නෑ ", "News Content": "ජනාධිපති මෛත්‍රීපාල සිරිසේන මහතාගේ කිසිදු මැදිහත්වීමක් අගමැතිට එරෙහි විශ්වාසභංග යෝජනාව සම්බන්ධයෙන් නොමැති බව ශ්‍රී.ල.නි.ප. ලේකම් පාර්ලිමේන්තු මන්ත්‍රී අනුර ප්‍රියදර්ශන යාපා මහතා පවසයි.ඒ මහතා මේ බව සඳහන් කර සිටියේ අද ශ්‍රී.ල.නි.ප. මූලස්ථානයේ පැවති මාධ්‍ය හමුවකට එක්වෙමින්ය.එසේම විශ්වාසභංගයක් ඉදිරිපත් කිරීම විධායකයේ කටයුත්තක් නොවන බවත්, එය පාර්ලිමේන්තු කටයුත්තක් බවත්, ඒ මහතා එහිදී පෙන්වා දුන්නේය.එමෙන්ම විශ්වාසභංග යෝජනාව ඉවත් කර ගන්නා බවට පසුගිය දිනක නියෝජ්‍ය අමාත්‍ය අජිත් පී පෙරේරා මහතා පවසා ඇති බවත්, ඒ පිළිබඳව කිසිදු එකඟතාවයක් පාර්ලිමේන්තුව තුළ සිදුවී නොමැති බවත්, හෙතෙම අවධාරණය කළේය.අගමැතිවරයාට එරෙහිව ඉදිරිපත් කළ විශ්වාසභංග යෝජනාව සහ 20 වන ව්‍යවස්ථා සංශෝධනය දෙකක් ලෙස ක්‍රියාකරන බවද ඒ මහතා කියා සිටියේය.එසේම ප්‍රතිසංස්කර‍ණවාදයක් ඕනෑම දේශපාලන පක්ෂයකට අවශ්‍ය බවත්, ප්‍රතිසංකරණවාදයක් නොමැතිවීම හේතුවෙන් පසුගිය ජනාධිපතිවරයේදී ශ්‍රී.ල.නි.ප පරාජයට වු බවත්, එහිදී අනුර ප්‍රියදර්ශනයාපා මහතා පෙන්වා දුන්නේය.එමෙන්ම ප්‍රතිසංස්කරණවාදයක් අවශ්‍ය බව මෙරටේ ජනතාව පෙන්වා දී ඇති බවත්, එය ශ්‍රී.ල.නි.ප. තුළ ක්‍රියාත්මක කිරීමට බලපොරොත්තු වන බවත්, ඒ මහතා එහිදී කියා සිටියේය.එම මාධ්‍ය හමුව අමතමින් සන්ධානයේ මහ ලේකම් සුසිල් ප්‍රේමජයන්ත් මහතා සඳහන් කර සිටියේ 1976දී සීමානිර්ණ කොමිසම මෙරටේ අවසාන වතාවට සීමානිර්ණය කරන අවස්ථාවේදී මෙරටේ ඡන්ද දායක සංඛ්‍යාව ලක්ෂ 75ක් බවත්, පසුගිය ජනාධිපතිවරණණය වන විට මෙරටේ ජනගහණය ලක්ෂ 150ක් බවත්, එබැවින් පාර්ලිමේන්තුවේ මන්ත්‍රීධූර සංඛ්‍යාව වැඩිකළ යුතු බවයි.පාර්ලිමේන්තුව තුළ සෑම ජනකොටසක්ම නියෝජනය විය යුතු බවත්,ඒ අනුව ජන කොටස් සහ පක්‍ෂ නියෝජනය වන ආකාරයට පාර්ලිමේන්තුවේ මන්ත්‍රීධූර සංඛ්‍යාව 255 දක්වා වැඩිවිය යුතු බවට යෝජනාව ඉදිරිපත් වූ බවත් ඒ මහතා කියා සිටියේය.", "URL": "https://sinhala.adaderana.lk/news.php?nid=51911", "Category": null, "Parent URL": null}