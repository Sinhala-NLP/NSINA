{"Source": "Adaderana", "Timestamp": "October 19, 2017 10:18 am", "Headline": "විද්‍යුත් වාහන ආරෝපණ මධ්‍යස්ථාන-වාචික අදහස් ලබාගැනීම අද", "News Content": "විද්‍යුත් වාහන ආරෝපණ මධ්‍යස්ථානවල සේවාවන් විධිමත් කිරීම සදහා වාචික අදහස් ලබාගැනීමේ කටයුතු අද(19) දිනයේදී සිදුකරන බව මහජන උපයෝගීතා කොමිෂන් සභාව පවසයි. එහි සන්නිවේදන අධ්‍යක්ෂ ජයනාත් හේරත් මහතා සඳහන් කළේ ඒ සඳහා ලිඛිත අදහස් ලබාගැනීමේ කටයුතු මේ වන විට අවසන් කර ඇති බවයි. කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී මෙම අදහස් ලබාගැනීමේ කටයුතු සිදුකරනු ලබයි. විද්‍යුත් වාහන ආරෝපණ මධ්‍යස්ථාන සහ ඒවායේ පාරිභෝගික ආරක්ෂාව සම්බන්ධයෙන් වැඩපිළිවෙලක් සකස් කිරීම මෙහි අරමුණ බව ජයනාත් හේරත් මහතා සඳහන් කළේය.", "URL": "https://sinhala.adaderana.lk/news.php?nid=78882", "Category": null, "Parent URL": null}