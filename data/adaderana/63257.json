{"Source": "Adaderana", "Timestamp": "August 20, 2016 11:14 am", "Headline": " නිධන් හෑරූ 2ක් දැලේ ", "News Content": "මතුගම, බෝපිටිය ප්‍රදේශයේදී නීතිවිරෝධී ලෙස නිධන් වස්තු ලබා ගැනීමේ අරමුණින් කැණිම් සිදු කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ.මතුගම පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පවසයි.එහිදී ඔවුන් සතුව තිබී වෙඩි බෙහෙත් ග්‍රෑම් 250ක් සහ කැණීම් සිදු කිරීම සඳහා යොදා ගන්නා උපකරණ කිහිපයක් ද පොලීසිය භාරයට ගෙන තිබේ.සැකකරුවන් දොඩංගොඩ සහ මතුගම යන ප්‍රදේශවල පදිංචි පුද්ගලයන් බව සඳහන්ය.ඔවුන් අද(20) මතුගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63257", "Category": null, "Parent URL": null}