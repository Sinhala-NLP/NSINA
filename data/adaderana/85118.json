{"Source": "Adaderana", "Timestamp": "March 3, 2018 02:25 pm", "Headline": "කොටුගොඩදී ගිනි අවි සමඟ පුද්ගලයින් 3 ක් අත්අඩංගුවට", "News Content": "ගම්පහ, කොටුගොඩ ප්‍රදේශයේදී ගිනි අවි සමඟ පුද්ගලයින් තිදෙනෙකු අත්අඩංගුවට ගෙන තිබේ. ලද තොරතුරක් මත ගම්පහ මූලස්ථානයේ නිලධාරීන් කණ්ඩායමක් විසින් සිදුකළ වැටලීමකදී මොවුන් අත්අංඩංගුවට ගත් බව පොලිසිය පැවසීය. එහිදී නිවාස හතරක වැටලීම් සිදුකර ඇති අතර ඔවුන් සතුව තිබී ටී.56 ගිනි අවි 01 ක් සහ එම උණ්ඩ 58 ක්, අමෙරිකාවේ නිෂ්පාදිත ස්වයංක්‍රීය පිස්තෝල 01 හා එම උණ්ඩ 08 ක්, 38 වර්ගයේ රිවෝල්වර 01 ක් හා එම උණ්ඩ 03 ක් පොලිසිය භාරයට ගෙන තිබේ. සැකකරුවන් කොටුගොඩ සහ උඩුගම්පොල ප්‍රදේශවල පදිංචි 29,31 හා 41 යන වයස්වල පසුවන්නන් වන බව සදහන්ය. සිද්ධිය සම්බන්ධයෙන් ගම්පහ පොලිසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=85118", "Category": null, "Parent URL": null}