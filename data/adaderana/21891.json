{"Source": "Adaderana", "Timestamp": "February 5, 2012 02:11 pm", "Headline": " කැලණි ගඟේ ගිලුණු පුද්ගලයාගේ සිරුර හමුවෙයි", "News Content": "කැලණි ගඟේ දිය නාමින් සිටියදී දියේ ගිලී අතුරුදහන් වූ පුද්ගලයකුගේ මළ සිරුර අද පෙරවරුවේ නාවික හමුදා කිමිදුම්කරුවන්ගේ සහය ඇතිව සොයාගත් බව පොලීසිය පවසයි. ඊයේ පස්වරුවේ කපුගොඩ තොටුපොළ අසලින් කැළණි ග‍ඟේ දිය නාමින් සිටි පුද්ගලයෙකු මෙසේ දියේ ගිලී ජීවිතක්ෂයට පත් වී තිබේ. නුගේගොඩ ගංගොඩවිල ප‍්‍රදේශයේ පදිංචි පුද්ගලයින් පිරිසක් කපුගොඩ තොටුපොල අසලින් කැළණි ග‍ඟේ දිය නාමින් සිටියදීමෙම අනතුරට මුහුණපා ඇතැයි පොලීසිය සඳහන් කරයි. දියේ ගිලීමෙන් මිය ගොස් ඇත්තේ නුගේගොඩ , ගංගොඩවිල ප්‍රදේශයේ පදිංචි 37 හැවිරිදි රත්නායක මුදියන්සේලාගේ රංජිත් විමලසිරි නැමති පුද්ගලයෙකි. කොස්ගම පොලිස් ස්ථානය මගින් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=21891", "Category": null, "Parent URL": null}