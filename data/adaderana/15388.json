{"Source": "Adaderana", "Timestamp": "April 10, 2011 12:10 pm", "Headline": "බස්නාහිර පළාතේ පාසල් වෑන් 4500 ක් ලියාපදිංචියි", "News Content": "බස්නාහිර පළාත තුළ පාසල් වෑන් රථ 4500ක් පමණ මේ වන විට ලියාපදිංචි කර ඇති බව ජාතික ළමා රක්ෂණ අධිකාරිය පවසයි. එම අධිකාරියේ සභාපති නීතීඥ අනෝමා දිසානායක මහත්මිය සඳහන් කර සිටියේ බස්නාහිර පළාත තුළ පාසල් වෑන් රථ ලියාපදිංචි කිරීමේ කටයුතු අප්‍රේල් 15 වැනි දිනෙන් අවසන් වන බවයි. ඉන් අනතුරුව ලියාපදිංචි වන සෑම පාසල් වෑන් රථයක් සඳහාම අතිරේක මුදලක් ගෙවීමට සිදු වන බව ‍අනෝමා දිසානායක මහත්මිය ප්‍රකාශ කළාය. අප්‍රේල් මස 18 වැනි දින සිට දිවයිනේ අනෙක් පළාත් වල පාසැල් වෑන් රථ ලියාපදංචි කිරීමේ කටයුතු ආරම්භ කිරීමට නියමිතව ඇති බවද ඇය කියා සිටියාය. වයඹ පළාතේ පුත්තලම සහ කුරුණෑගල දිස්ත්‍රික්ක වලින් එම කටයුතු ආරම්භ කරන බව ජාති ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=15388", "Category": null, "Parent URL": null}