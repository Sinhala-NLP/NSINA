{"Source": "Adaderana", "Timestamp": "December 31, 2013 09:10 am", "Headline": "ආයුර්වේද සිසුවිය සියදිවි හානිකරගනියි ", "News Content": "වීරගුල ආයුර්වේද විශ්ව විද්‍යාලයේ සිසුවියක ගෙළ වැලලාගෙන සියදිවි හානිකරගෙන තිබේ. පොලීසිය පැවසුවේ විශ්ව විද්‍යාලයේ නේවාසිකාගාර කාමරයක් තුළ ඇය සියදිවි හානීකරගෙන ඇති බවයි. මියගොස් ඇත්තේ 27 හැවිරිදි මීගලෑව ප්‍රදේශයේ පදිංචිව සිටි තරුණියකි. සියදිවි හානිකරගැනීමට හේතුව මෙතෙක් අනාවරණය වී නොමැති අතර වීරගුල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර උහන ප්‍රදේශයේ නිවසක ගෙල සිරවීමක් හේතුවෙන් 11 හැවිරිදි පිරිමි දරුවෙකු මියගොස් තිබේ. අදාළ දරුවා අම්පාර රෝහලට ඇතුළත් කිරීමේ දී මියගොස් ඇති බව සඳහන් වෙයි. මෙම මරණය ගෙළ වැලලාගැනීමකින් සිදුවූවක් බවට හදිසි මරණ පරීක්ෂණ වාර්තාවෙන් අනාවරණය වී ඇති බව පොලීසිය පවසයි.", "URL": "https://sinhala.adaderana.lk/news.php?nid=39982", "Category": null, "Parent URL": null}