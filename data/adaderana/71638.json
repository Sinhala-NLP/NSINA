{"Source": "Adaderana", "Timestamp": "April 2, 2017 03:36 pm", "Headline": "තෙප්පනාව පතලක් කඩා වැටී 2ක් මරු දකියි", "News Content": "කුරුවිට, තෙප්පනාව ප්‍රදේශයේ පතලක සිදුවූ අනතුරකින් පුද්ගලයින් දෙදෙනෙකු මියගොස් තිබේ.නීත්‍යානුකූලව පවත්වාගෙන ගිය අදාළ පතල අද(2) දහවල් වසා දැමීමේදී කඩා වැටී ඇති බව පොලීසිය පැවසුවේය.එහිදී බරපතල තුවාල ලැබූ පතලේ සේවය කළ පුද්ගලයින් දෙදෙනෙකු තෙප්පනාව ග්‍රාමීය රෝහලට ඇතුළත් කිරීමේදී මියගොස් තිබේ.මියගිය එක් පුද්ගලයෙකුගේ අනන්‍යතාවය මෙතෙක් තහවුරු වී නොමැති අතර අනෙක් පුද්ගලයා ඇහැලියගොඩ ප්‍රදේශයේ පදිංචිව සිටි අයෙකු බව වාර්තා වේ.සිද්ධිය සම්බන්ධයෙන් කුරුවිට පොලීසිය මේ වන විට වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=71638", "Category": null, "Parent URL": null}