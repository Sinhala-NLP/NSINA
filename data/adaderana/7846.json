{"Source": "Adaderana", "Timestamp": "April 17, 2010 09:22 am", "Headline": "මරණ සංඛ්‍යාව දහස ඉක්මවයි", "News Content": "චීනයේ ඇති වූ භූමිකම්පාව හේතුවෙන් දහසකට අධික පිරිසක් මිය ‍ගොස් තිබේ. චීනයේ, ක්වින්ග් හායි පළාතේ ඇති වූ මෙම භූමිකම්‍පාවෙන් මේ වන විට 1144 දෙනෙකු මිය ගොස් ඇති බව විදෙස් මාධ්‍ය වාර්තා කරයි. තවත් පුද්ගලයින් 417 දෙනෙකු අතුරුදහන් වී ඇත. පුද්ගලයින් 11744 දෙනෙකු තුවාල ලබා රෝහල් ගත කර ඇති බව වාර්ත‍ා වේ. භූමිකම්පාව හේතුවෙන් දහස් ගණනකට නිවාස අහිමි වී තිබේ. මේ වන විට ගණන් බලා ඇති ආකාරයට නිවාස 15 ,000 ක් පමණ විනාශ වී ඇති බව ද සඳහන්ය. භූමිකම්පාව හේතුවෙන් විපතට පත් ව සිටින පුද්ගලයින්ට අවශ්‍ය ආහාර සහ වෛද්‍ය පහසුකම් සැපයීමේ කටයුතු මෙන්ම සුන්බුන් අතර සිර වී සිටින පුද්ගලයින් බේරා ගැනීමේ කටයුතු ද සහන සේවා නිලධාරීන් විසින් සිදු කරනු ලබයි.", "URL": "https://sinhala.adaderana.lk/news.php?nid=7846", "Category": null, "Parent URL": null}