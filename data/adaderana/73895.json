{"Source": "Adaderana", "Timestamp": "June 4, 2017 01:35 pm", "Headline": "ආපදා තත්ත්වයෙහි සත්‍ය අලාභය කඩිනමින් ගණනය කළ යුතුයි", "News Content": "පැවති ආපදා තත්ත්වයෙහි සත්‍ය අලාභය කඩිනමින් ගණනය කිරීමේ ජාතික ප්‍රතිපත්තියක් සැකසිය යුතු බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි.අද (4) කොළඹ පැවති මාධ්‍ය හමුවකට එක් වෙමින් එම මහතා මේ බව පවසා සිටියේය.මෙම ගණන කිරීමේදී එක් එක් ග්‍රාමසේවා වසම් වලට අයත් පවුල්,කෘෂිකර්මාන්තය,සුළු හා මධ්‍ය පරිමාණ ව්‍යාපාර,ස්වයං රැකියා ආදී සියලූම ජීවනෝපාය අංශ පාදක කර ගනිමින් සිදු කළ යුතු බව එම මහතා පෙන්වාදේ.සුනාමියෙන් පසු ගංවතුරකින් වැඩිම මිනිස් ජීවත ප්‍රමාණයක්, දේපළ හා සම්පත් ප්‍රමාණයක් අහිමි වූ ව්‍යසනය මෙවර ගංවතුර ව්‍යසනය බවද එම මහතා කියා සිටියේය.මානුෂීය ආධාර සැපයීම මඟින් විසඳිය නොහැකි ගැටළුවක් ඉදිරියේ ඉතිරිවන බව හා ඉදිරියේදී රටක් වශයෙන් මුහුණ දීමට සිදුවන ගැටළුව බැරෑරුම් තත්ත්වයක් වන බව ඒකාබද්ධ විපක්ෂයේ තක්සේරුව බවද ඔහු පවසයි.එමෙන්ම ජනතාවගේ විනාශයට ලක් වූ භාණ්ඩ මෙන්ම ව්‍යාපාරික ස්ථාන වල යන්ත්‍ර සූත්‍ර ණය වී හා රක්ෂණයක් නොමැතිව මිලදී ගත් භාණ්ඩ වන අතරම ඒ සඳහා ජනතාවට අවශ්‍ය ආධාර ලබා දීමද රජයෙහි වගකීමක් බව එම මහතා පෙන්වාදේ.එමෙන්ම රටට ව්‍යසනයක් පැමිණි මිනිසුන්ගේ දේවල් විනාශ කර එය යථා තත්ත්වයට පත් වුවද ජනතාවගේ ණය මුදල් ඉතිරීවී පවතින බව ඔහු පවසයි.එමෙන්ම වැවිලි කෘෂිකර්මාන්තය,මැණික් කර්මාන්තය,කෘෂිර්මික ක්ෂේ්‍ත්‍රයේ සිදු වූ වගා හානිය හා තක්සේරු කර ඒ සඳහා ජනතාවට සහන සැපයීම ආදිය හා ගංවතුර බැස ගිය පසු ජනතාවට ඇතිවිය හැකි රෝගාදිය පිළිබදව තක්සේරු කර ඒ සඳහා ජාතික වැඩ පිළිවෙළක් නිර්මාණය කළ යුතු බ එම මහතා වැඩිදුරටත් පෙන්වා දේ.", "URL": "https://sinhala.adaderana.lk/news.php?nid=73895", "Category": null, "Parent URL": null}