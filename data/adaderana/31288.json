{"Source": "Adaderana", "Timestamp": "February 2, 2013 04:07 pm", "Headline": " එච්.අයි.වී. සහ ඒඩ්ස් රෝගය පිටුදැකීමට පුළුල් වැඩපිළිවෙළක්", "News Content": "එච්.අයි.වී. සහ ඒඩ්ස් රෝගය පිටුදැකීමට සඳහා වන ලංකා ව්‍යාපාරික සන්ධානයේ සාමාජික සමාගම් සමග ලොව ප‍්‍රමුඛතම සන්නාමයක් වන ඩියුරෙක්ස් (උපත් පාලන කොපු) හී අලෙවිකරු වන රෙකිට් බෙන්කිසර් අත්වැල් බැඳ ගනිමින් මෙම රෝගයෙන් අත්මිදීම සඳහා සේවකයින් දැනුවත් කිරිමේ වැඩසටහනක් ආරම්භ කෙරිණ. ව්‍යාපෘතියේ සමාරම්භය සෞඛ්‍ය අමාත්‍ය මෛත‍්‍රීපාල සිරිසේන සහ නියෝජ්‍ය අමාත්‍ය ලලිත් දිසානායක යන මහත්වරුන්ගේ ගෞරවනීය සහභාගීත්වයෙන් සිදුකෙරිණ. ‘‘ඒඩ්ස් රෝගය ආශ‍්‍රිත මරණ තුරන් කරමු’’ යන ගෝලීය එච්.අයි.වී. ඒඩ්ස් දින සැමරුමේන් සති කිහිපයකට පසු වගකීම් සහගත පුරවැසියන් රජය සහ ව්‍යාපාරික ප‍්‍රජාවගේ සහභාගීත්වය ඇතිව මෙම මාරන්තික රෝගයෙන් ආරක්‍ෂාවීම පිළිබඳව පුළුල් දැනුවත් කිරීමේ හා ඒ සඳහා සහාය ලබාදෙන බවට ප‍්‍රතිඥා ලබාදීමේ වැඩසටහනක් ලෙස මෙය ක‍්‍රියාත්මක වේ. ලොව අනෙකුත් රටවලට මෙන්ම ශ්‍රී ලංකාවටද එච්.අයි.වී. සහ ඒඩ්ස් රෝගය දැඩි සමාජ ප‍්‍රශ්නයක් බවට පත්ව ඇත. රෝගයට ගොදුරු වූවන් පමණක් නොව ඔවුන්ගේ පවුල්වල සමාජිකයින්ද සමාජය විසින් කොන් කිරීමේ ප‍්‍රවණතාවක් පවතියි. එබැවින් මේ පිළිබඳව සමාජය දැනුවත් කිරීම මගින් තවදුරටත් රෝගය බෝවීම පාලනය කර ගත හැක. එබැවින් ඒඩ්ස් රෝගය සඳහා සිදුකරන ප‍්‍රතිකාර නිවාරණය අරමුණු කරගත් ක‍්‍රියාමාර්ගයක් විය යුතුව ඇත. මෙම අවස්ථාවට එක්වෙමින් අදහස් දැක්වූ රෙකිට් බෙන්කිසර් හි කළමනාකාර අධ්‍යක්‍ෂ රාහුල් මුර්ගායි ‘‘ රෙකිට් බෙන්කිසර් සමාගමේ දෘෂ්ඨි කෝණයෙන් ඩියුරෙක්ස් නිෂ්පාදනය සහ එච්.අයි.වී. ඒඩ්ස් රෝගය පාලනය කිරීමට ලංකා ව්‍යාපාරික සන්ධානය හා අප ආයතනය අතර උපායමාර්ගික සහ සදාචාරමය සබඳතාවක් ඇති බව පෙනෙයි. වැඩ බිමේදී එච්.අයි.වී. සහ ඒඩ්ස් රෝගය පිටුදැකීමට ලංකා ව්‍යාපාරික සන්ධානයේ සාමාජික සමාගම් සමග ලොව ප‍්‍රමුඛතම සන්නාමයක් වන ඩියුරෙක්ස් හී අලෙවිකරු වන රෙකිට් බෙන්කිසර් අත්වැල් බැඳ ගනිමින් මෙම රෝගයෙන් අත්මිදීම සඳහා පුළුල් දැනුවත් කිරීමේ වැඩපිළිවෙළක් අරඹා තිබෙනවා. ඩියුරෙක්ස් නිෂ්පාදනයේ මූලික අරමුණ වී තිබෙන්නේ 2012 ඒඩ්ස් රෝගය පාලන වැඩසටහනේ එන ඒඩ්ස් රෝගයෙන් තොර වීම පිළිබඳ අදහසයි. මේ පිළිබඳව අදහස් දැක්වූ රෙකිට් බෙන්කිසර් හී අලෙවි අධ්‍යක්‍ෂ ටන්සිම් රිස්වාන් මහතා ‘‘ ඩියුරෙක්ස් නිෂ්පාදනයේ අරමුණ වන්නේ ආදරයේ මිහිරියාව නිදහසේ විඳගැන්මට ඉඩසලසා දීමයි. එච්.අයි.වී. සහ ඒඩ්ස් රෝගයෙන් අත්මිදීම සඳහා කෙරෙන දැනුවත් කිරීම් පසුගිය වසර 10දී අඩු වී තිබෙනවා. එබැවින් ලංකාව ඇතුළුව ලොව බොහෝ රටවල එච්.අයි.වී. ආසාදිත පුද්ගලයින්ගේ සංඛ්‍යාවේ වර්ධනය විශාල ගැටලූවක්ව පවතිනවා’’යනුවෙන් පැවසීය. රෙකිට් බෙන්කිසර් හී ජ්‍යෙෂ්ඨ සන්නාම කළමනාකාර අහමඩ් අරූස් මහතා මෙම වැඩසටහන පිළිබඳ අදහස් දක්වමින් කියා සිටියේ ‘‘ශ්‍රී ලංකාව තුළ පුළුල් මට්ටමේ එච්.අයි.වී. ඒඩ්ස් නිවාරණ වැඩපිළිවෙළක් කි‍්‍රයාවට නැංවීම සඳහා ආයතනවල සහාය ලබා ගැනීමට සැලසුම් කර තිබේ. ඒ සඳහා වන ප‍්‍රතිඥාව විශේෂ ආරාධිතයින් හා උත්සවයට සහභාගි වන පුද්ගලයින් මෙන්ම ප‍්‍රමුඛ ආයතන රැසක ප‍්‍රධානීන් හා නියෝජිතයින් විසින් අත්සන් තබනු ලබන අතර එය ආයතනයෙන් ආයතනය කරා රැගෙන යමින් එච්.අයි.වී. ඒඩ්ස් රෝග ව්‍යාප්තියට එරෙහිව සටන් වැදීමට අවශ්‍ය සහාය තවදුරටත් ඔවුන් වෙතින් ලබා ගැනීමට අපේක්ෂා කරනු ලබනවා’’ යනුවෙනි. එච්.අයි.වී. සහ ඒඩ්ස් රෝගය පිටුදැකීමට ලංකා ව්‍යාපාරික සන්ධානය මීට පෙරද එච්.අයි.වී. ඒඩ්ස් රෝග ව්‍යාප්තියට එරෙහි දැනුවත් කිරීම් හා තවත් වැඩසටහන් රැසක් කි‍්‍රයාවට නංවන ලදී. එහි එක් අදියරක් ලෙස ඒඩ්ස් රෝග මර්ධනය කිරීම පිළිබඳ දැනුවත් භාවය වැඩි කරමින් ආයතනික මට්ටමින් එම වගකීම ඉටුකිරීමේ ‘‘රතු කොට්ටය’’ හුවමාරු කිරීමේ වැඩසටහන කි‍්‍රයාත්මක කරනු ලැබීය. එම රතු කොට්ටයට හුවමාරු කර ගැනීමේ තේමාව බවට පත්වූයේ ‘‘ ඔබ තවත් කෙනෙකුට දෙන්න දැනුවත් බව ඒඩ්ස් නොවේ’’ යන්නයි. එම වැඩසටහන පිළිබඳව අදහස් දක්වමින් LBCH සංවිධානයේ ප‍්‍රධානතම සාමාජිකයෙකු වන Standard Chartered Bank ප‍්‍රධාන විධායක නිලධාරී අනිර්වාන් ගොෂ් දස්තිධාර් මහතා සඳහන් කළේ ‘‘ අපගේ ප‍්‍රයත්නය වී තිබෙන්නේ වැඩබිම් තුළින් එච්.අයි.වී. ඒඩ්ස් ව්‍යාප්තිය පාලනය කරමින් වඩාත් සුරක්ෂිත සමාජයක් බිහි කිරීමයි. එච්.අයි.වී. එක් පුද්ගලයෙකුට හෝ එම එක් පවුලකට පමණක් බලපාන ගැටලූවක් නොවේ. එය රටේ ආර්ථිකයට හා සමස්ත සමාජයට බලපෑම් එල්ල කරන්නකි. මේ හේතුවෙන් ඒඩ්ස් රෝගය තුරන් කිරීම සඳහා සෑම දෙනාගේම සහයෝගය අපෙක්ෂා කරනු ලබනවා’’ යන්නයි. මෙම අවස්ථාවට සහභාගි වූ සෞඛ්‍ය අමාත්‍ය මෛති‍්‍රපාල සිරිසේන, සෞඛ්‍ය නියෝජ්‍ය අමාත්‍ය ලලිත් දිසානායක යන මහත්වරුන් විසින් එච්.අයි.වී. ඒඩ්ස් රෝගය පිටුදැකීම සඳහා වන ලංකා ව්‍යාපාරික සන්ධානය හා Durex එක්ව කි‍්‍රයාත්මක කරනු ලබන මෙම වැඩසටහන ඇගයීමට ලක් කරන ලදී. HIV/AIDS පිළිබඳ තොරතුරු ආයතනික පරිසරය තුළද HIV/AIDS රෝගය දැනෙන බලපෑමක් එල්ල කර ඇත. දත්තයන්ට අනුව HIV/AIDS සමග දිවි ගෙවන සෑම 10 දෙනෙකුගෙන් 9 දෙනකුම වැඩ කරන වයසේ පසුවන්නන්ය. 2015 වන විට HIV/AIDS හේතුවෙන් අහිමිවන ශ‍්‍රමිකයන් සංඛ්‍යාව මිලියන 74ක් තරම් විශාල අගයක් ගන්නා බව ගණන් බලා ඇත. ඉදිරියේ දී රෝගයට ගොදුරු විය හැකි සෑම පුද්ගලයින් තිදෙනකුගෙන් දෙදෙ‍ෙනකුම එච්.අයි.වී. සහ ඒඩ්ස් රෝගය පිළිබඳව දැනුවත් කිරීම මගින් වළක්වා ගත හැක. ලංකාවේ සෑම දෙසතියකට වරක්ම එච්.අයි.වී. ආසාදිතයින් දෙදෙනකු හමුවීමෙන් එහි බලපෑම කෙතරම්දැයි සිතාගත හැකි බැවින් එච්.අයි.වී. සහ ඒඩ්ස් රෝගය පිළිබඳව දැනුවත් කිරීමේ අවශ්‍යතාව සමාජයට ප‍්‍රබලව සන්නිවේදනය කළ යුතුව ඇත.", "URL": "https://sinhala.adaderana.lk/news.php?nid=31288", "Category": null, "Parent URL": null}