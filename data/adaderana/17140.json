{"Source": "Adaderana", "Timestamp": "July 2, 2011 11:12 am", "Headline": "පොලිස් වැටලීම්වලින් ගංජා හේන් කිහිපයක් සොයා ගනියි", "News Content": "පොලිස් විශේෂ කාර්යය බලකාය මගින් සිදුකළ වැටලීම්වලදී ගංජා හේන් කිහිපයක් සොයා ගෙන තිබේ. හපුතලේ අඹගාල ප්‍රදේශ‍යේ පවත්වාගෙන ගිය ගංජා හේනක් වැටලූ විශේෂ කාර්යය බලකා සාමාජිකයින් එහි තිබී ගංජා කිලෝග්‍රෑම් 200 ක ප්‍රමාණයක් සො‍යාගෙන ඇති බව සඳහන්ය. හපුතලේ උණකන්ද ප්‍රදේශයෙන් ද අක්කර භාගයක පමණ ගංජා හේනක් සොයාගත් බව පොලිස් විශේෂ කාර්ය බලකාය පවසයි. එහි තිබී ගංජා පැළ 50,000 ක් පමණ සොයාගෙන ඇති බව වාර්තා වේ.", "URL": "https://sinhala.adaderana.lk/news.php?nid=17140", "Category": null, "Parent URL": null}