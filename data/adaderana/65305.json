{"Source": "Adaderana", "Timestamp": "October 23, 2016 08:49 am", "Headline": "විදුලිබල සේවකයින් 4ක් උපවාසයක", "News Content": "ලංකා විදුලිබල මණ්ඩලයේ ප්‍රධාන කාර්යාලයේ සේවකයින් සිව්දෙනෙකු උපවාසයක නිරතව සිටියි. මිනිස් බල ආයතන හරහා සේවාවල නිරත වු පිරිසකට පත්වීම් ලබාදීමේ දී විදුලිබල මණ්ලයේ අභ්‍යන්තර සේවාවල නිරතව සිටි කාර්යාල කාර්යය සේවා නිලධාරීන් 97 දෙනෙකු නොසළකා හැරීම උපවාසයට හේතුවයි. එම සේවකයින් පෙන්වා දෙන්නේ ඔවුන් ලිපිකරු සේවය දක්වා උසස් කිරීමටත්, තරග විභාග ක්‍රමය සංශෝධනය කිරීමටත්, කාර්යාල කාර්යය සේවකයන්ට විශේෂ ශ්‍රේණියක් ඇති කිරීමටත් බලධාරීන් පියවර ගත යුතු බවයි. මේ පිළිබඳ අවස්ථා කිහිපයකදී සාකච්ඡා කළ ද නිසි ප්‍රතිචාරයක් නොලැබුණු බව කාර්යාල කාර්යය සේවා සංගමයේ සභාපති සාගර ලක්මාල් මහතා සඳහන් කළේය.", "URL": "https://sinhala.adaderana.lk/news.php?nid=65305", "Category": null, "Parent URL": null}