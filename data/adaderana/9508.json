{"Source": "Adaderana", "Timestamp": "July 10, 2010 09:17 am", "Headline": "තත්ත්වය සමහන් කරන්නැයි මහ ලේකම්ගෙන් නිවේදනයක්", "News Content": "එක්සත් ජාතීන්ගේ සංවිධානයේ කොළඹ කාර්යාලය අවට ප්‍ර‍දේශය සාමාන්‍ය තත්ත්වයට පත්කරන්නැයි එම සංවිධානයේ මහලේකම් බැන්කි මූන් මහතා ශ්‍රී ලංකා රජයෙන් ඉල්ලා සිටියි. ඒ සඳහා ශ්‍රී ලංකා රජය වහා පියවර ගනු ඇති බවට හෙතෙම විශ්වාසය පළ කරයි.‍‍‍‍‍. ශ්‍රී ලංකාවේ සිදුවූ බවට පැවසෙන මානව හිමිකම් කඩවීම් සම්බන්ධයෙන් ත්‍රිපුද්ගල කමිටුවක් පත්කරඇත්තේ තමාට උපදෙස් ලබාදීමට පමණක් බව බැන්කි මූන් මහතා පවසයි. එමගින් කිසිදු විමර්ශන කාර්යයක් සිදුනොවන බව ද හෙතෙම අවධාරණය කරයි. පසුගිය වසරේ මැයි මාසයේ තමා ශ්‍රී‍‍ ලංකාවේ සිදු කළ සංචාරයේ දී ජනාධිපති මහින්ද රාජපක්ෂ මහතා සමග පැවැත්වූ සාකච්ඡාවලින් අනතුරුව නිකුත් කළ ඒකාබද්ධ නිවේදනයෙහි ද මෙවැනි ත්‍රිපුද්ගල කමිටුවක් පත්කිරීම පිළිබඳව සඳහන් කර ඇති බව ජගත් මහලේකම්වරයා වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=9508", "Category": null, "Parent URL": null}