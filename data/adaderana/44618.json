{"Source": "Adaderana", "Timestamp": "July 12, 2014 12:28 pm", "Headline": "බස් රථයක් ලිස්සා 5ක් රෝහලේ ", "News Content": "නානුඔය, ඩෙස්පෝට් වතුයායේ සිට තලවකැලේ දක්වා ගමන් කරමින් තිබු පෞද්ගලික බස් රථයක් මාර්ගයෙන් ලිස්සා යෑම හේතුවෙන් පුද්ගලයින් පස් දෙනෙකු රෝහල්ගත කර තිබේ. අදාළ පෞද්ගලික බස් රථයේ ගමන් ගත් පුද්ගලයින් විවාහ උත්සවයකට සහභාගීවීම සඳහා නානුඔය ඩෙස්පොට් වතුයායේ සිට තලවකැලේ දක්වා ගමන් කරමින් තිබු බව අද දෙරණ වාර්තාකරු සඳහන් කරයි. නානුඔය කෙටි මාර්ගය ආසන්නයේදී අදාළ බස් රථය මාර්ගයෙන් ලිස්සා ගොස් අනතුර සිදුවී ඇති බව වාර්තා වෙයි. සිදුවූ අනතුරින් තුවාල ලැබු පුද්ගලයිනක් පස් දෙනාගේ තත්ත්වය බරපතළ නොවන බව අද දෙරණ වාර්තාකරු සඳහන් කළේය. එසේම මේ දිනවල නුවරඑළිය දිස්ත්‍රික්කයට බලපා ඇති අයහපත් කාලගුණික තත්ත්වය හේතුවෙන් එම ප්‍රදේශවල මාර්ග ලිස්සන සුළු බැවින් ඒ පිළිබඳව සැලකිලිමත් වන ලෙස පොලීසිය ජනතානගෙන් ඉල්ලීමක් කරයි.", "URL": "https://sinhala.adaderana.lk/news.php?nid=44618", "Category": null, "Parent URL": null}