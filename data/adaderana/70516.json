{"Source": "Adaderana", "Timestamp": "March 6, 2017 10:06 pm", "Headline": "ට්‍රම්ප් ඉරාකයට එරෙහි සම්බාධක ඉවත් කරයි", "News Content": "රටවල් කිහිපයකට අමෙරිකාවේ සංචාරය කිරීම වළක්වාලමින් අමෙරිකානු ජනාධිපති ඩොනල්ඩ් ට්‍රම්ප් නව ආගමන ප්‍රතිපත්තියකට අත්සන් තබා තිබේ.ඒ අනුව පසුගිය වර තහනම් කරනු ලැබු රටවල් ලැයිස්තුවෙන් ඉරාකය ඉවත් කිරීමට ජනාධිපති ඩොනල්ඩ් ට්‍රම්ප් තීරණය කර ඇති බව ජනාධිපති උපදේශිකා කේලියන් කොන්වේ පවසයි.නව ආගමන ප්‍රතිපත්තියට අනුව ඉරානය, ලිබියාව, සිරියාව, සුඩානය, සෝමාලියාව සහ යේමනය යන රටවලට දින 90ක කාලයක් තවදුරටත් තහනම බලපැවැත්වෙනු ඇත.එමෙන්ම ලබන 16 වන දින සිට බලපැවැත්වෙන පරිදි දින 120ක් සඳහා සියලු සරණාගත පුද්ගලයින් සඳහා අමෙරිකාවට ඇතුළු වීම තහනම් බව ද නව ගිවිසුමෙහි ඇතුළත් බව වාර්තා වේ.කෙසේවෙතත් සංශෝධිත නව ආගමන ප්‍රතිපත්තියෙහි ඇතුළත් අනෙකුත් කරුණු තවමත් ප්‍රකාශයට පත් කර නොමැති බව විදෙස් මාධ්‍ය වාර්තා කරයි. පසුගියදා අමෙරිකානු ජනාධිපතිවරයා විසින් රටවල් හතක් සඳහා අමෙරිකාවේ තහනම් කලාපයක් ලෙස ප්‍රකාශයට පත් කළ ද එම නියෝගය අත්හිටුවමින් එරට ෆෙඩරල් අධිකරණය විසින් නියෝගයක් නිකුත් කර තිබේ. ‍", "URL": "https://sinhala.adaderana.lk/news.php?nid=70516", "Category": null, "Parent URL": null}