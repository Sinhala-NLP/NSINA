{"Source": "Adaderana", "Timestamp": "January 18, 2018 08:43 pm", "Headline": "ධූරයෙන් නික්ම යන දවස ජනපති කියයි", "News Content": "දූෂිතයින්ට නිසි දඬුවම්දීමේ අරමුණ සාක්ෂාත් කර ගැනීමෙන් අනතුරුව තමා ධූරයෙන් නික්ම යන බව ජනාධිපති මෛත්‍රීපාල සිරිසේන මහතා පවසයි. කොස්ගම පැවති ශ්‍රී ලංකා නිදහස් පක්ෂ ජන රැළියට එක් වෙමින් ජනාධිපතිවරයා මේ බව ප්‍රකාශ කළේය. මේ රට හැදීමට හැකියාවක් නැත්තේ දූෂිත දේශපාලඥයින් නිසා බව ජනාධිපති මෛත්‍රීපාල සිරිසේන මහතා පැවසීය. මේ රටේ පවතින දූෂණයට හොරකමට නාස්තියට විරුද්ධව ජනතාවාදී දේශපාලන ගමනක් යෑමට මහජනතාව සමඟ පාරට බෑසිමට වුවද තමන් සූදානම් බව ජනාධිපති මෛත්‍රීපාල සිරිසේන මැතිතුමන් වැඩිදුරටත් පැවසීය. මෙම අවස්ථාව සඳහා ශ්‍රී ලංකා නිදහස් පක්ෂය නියෝජනය කරන මැති ඇමතිවරුන් මෙන්ම පාක්ෂිකයින් විශාල පිරිසක්ද එක්ව සිටියහ.", "URL": "https://sinhala.adaderana.lk/news.php?nid=83189", "Category": null, "Parent URL": null}