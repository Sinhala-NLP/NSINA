{"Source": "Adaderana", "Timestamp": "May 7, 2010 03:24 pm", "Headline": "ලාෆ්ස්, ෂෙල් වෙත ඇස ගසයි", "News Content": "ශ්‍රී ලංකාවේ ක්‍රියාත්මක ෂෙල් ගෑස් සමාගම මිලදීගැනීම සම්බන්ධයෙන් බ්‍රිතාන්‍යයේ මව් සමාගම සමග මූලික සාකච්ඡා පවත්වා ඇති බව ලාෆ්ස් ගෑස් සමාගමේ සභාපති ඩබ්ලිව් .කේ. එච්. වෑගපිටිය මහතා පවසයි. ෂෙල් සමාගම ශ්‍රි ලංකාව ඇතුළු ලෝකයේ රටවල් බොහෝමයක ගෑස් අලෙවිය පිළිබඳ යලි සළකා බැලීමට තීරණය කර තිබේ. ශ්‍රි ලංකාවට අමතරව බ්‍රිතාන්‍යය‍, නෝර්වේ, ඩෙන්මාර්ක් ඇතුළු ලෝකයේ බොහෝ රටවල ‍ගෑස් අලෙවිය සම්බන්ධයෙන් යළි සළකා බැලීමට එහි මව් සමාගම තීරණය කර ඇති බව ෂෙල් සමාගමේ මූල්‍ය අධ්‍යක්ෂ රීමු සල්ඩීන් මහතා පැවසුවේය. මෙම සළකා බැලීමෙන් පසුව ශ්‍රි ලංකාවේ ෂෙල් ගෑස් අලෙවියෙන් බොහෝ දුරට ඉවත් වීමට මව් සමාගම තීරණය කරනු ඇති බව රීමු සල්ඩීන් මහතා කියා සිටියේය.", "URL": "https://sinhala.adaderana.lk/news.php?nid=8250", "Category": null, "Parent URL": null}