{"Source": "Adaderana", "Timestamp": "March 4, 2015 10:08 am", "Headline": "නිධන් සෙවීමට හවුල් හිමිනම රිමාන්ඩ්", "News Content": "අනුරාධපුර ගුවන් හමුදා කඳවුර අසල පිහිටි පිරිවෙන් භූමියක නිධන් සෙවීමේ අරමුණින් කැණීම් සිදුකරමින් සිටි හිමි නමක් අත්අඩංගුවට ගෙන තිබේ. අනුරාධපුර පොලිසියට ලැබුණු තොරතුරකට අනුව සිදුකළ වැටලීමකදී අදාළ හිමිනම අත්අඩංගුවට ගෙන ඇති බව සඳහන්ය. අත්අඩංගුවට ගෙන ඇත්තේ එම පිරිවෙනේම හිමිනමක් බව පොලිසිය සඳහන් කළේය.සැකකාර හිමිනම අනුරාධපුර ප‍්‍රධාන මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව මේ මස 17 වෙනිදා දක්වා රක්ෂිත බන්ධනාගාර ගතකර ඇත.", "URL": "https://sinhala.adaderana.lk/news.php?nid=49726", "Category": null, "Parent URL": null}