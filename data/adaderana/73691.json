{"Source": "Adaderana", "Timestamp": "May 28, 2017 09:54 pm", "Headline": "  හානි වූ නිවාස සඳහා ලක්ෂ 20ක් දක්වා ආධාර", "News Content": "ගංවතුරින් හා විවිධ ආපදා හේතුවෙන් පීඩාවට පත් වූ ජනතාවගෙ නිවාස ගොඩ නැඟීම සඳහා රු. ලක්ෂ 20 දක්වා වූ ආධාර මුදලක් ලබාදීමට රජය තීරණය කර ඇති බව ධීවර අමාත්‍ය මහින්ද අමරවීර මහතා පැවසීය.අමාත්‍යවරයා මේ බව ප්‍රකාශ කර සිටියේ අද (28)සවස රන්න අදුපැලැන ප්‍රදේශයේ ගං වතුර තත්ත්වයෙන් පීඩාවට පත් ජනතාවට ආධාර බෙදීමේ අවස්ථාවට එක්වූ අවස්ථාවේ මාධ්‍ය වේදීන් ඇසූ ප්‍රශ්න කීපයකට පිළිතුරු දෙමිනි.එමෙන්ම හදිසි ආපදාවකින් මිය ගිය පුද්ගලයෙකුට මීට පෙර ලබාදුන් රුපියල් 15000ක් මුදල මිලියනයක් දක්වා ඉහළ දමන බවද අමාත්‍ය මහින්ද අමරවීර මහතා මෙහිදී ප්‍රකාශ කළේය .එහිදී වැඩිදුරටත් අදහස් දැක්වූ ඒ මහතා, '' රජය මෙතෙක් ලබාදුන්නු විශේෂ වන්දි ක්‍රමයන් සහනයන් ජනතාවට ලබා දෙන්න අපි කටයුතු කරනවා, මියගිය අයගේ පවුල්වලටත්, හානියට පත් අනෙක් ජනතාවටත් විශේෂ සහනයක් ලබාදෙන්න අපි කටයුතු කරනවා. කැබිනට් මණ්ඩලයෙදී විශේෂ අවධානයක් ඒ වෙනුවෙන් යොමුකරන බවද අමාත්‍ය වරයා කියා සිටියේය .'' ''හම්බන්තොට දිස්ත්‍රික්කයේ මේ වන විට ගං වතුර යම් මට්ටමකට බැස යාමක් තියනවා. නමුත් තවම ජන ජීවිතය යථා තත්වයට පත් කරන්න පුළුවන් කමක් නෑ. ඒ අයට ආධාර ලබා දීම රජය මඟින් අඛණ්ඩව කරගෙන යනවා. ඊට අමතරව අපි පෞද්ගලිකව අපිට හැකි ආකාරයෙන් හිතවත් අයගේ මාර්ගයෙන් ජනතාවට අවශ්‍ය දේවල් ලබාදීම සිදු කරනවා.'' ''විශාල විනාශයක් වෙලා තිබෙනවා අපේ දිස්ත්‍රික්කයටත්. පාලම් කැඩිලා, ගොඩනැගිලි කැඩිලා, මහා මාර්ග කැඩිලා. ඒවා ප්‍රතිසංස්කරණය කරන්න රජය විදියට අපි උපරිම දායකත්වය ලබා දෙන්න කටයුතු කරනවා. සේම පිඩාවට පත් අයට සිදු වෙච්ච හානි වෙනුවෙන් ඒ අයව රැක බලාගන්න රජය විදියට සියලු පියවරයන් ගන්නා බවයි මතය වරයා මෙහිදී කියා සිටියේ .ජනතාවට සහන ලබාදීල ඉවර වෙනකන් අපි රජයෙන් අලුතින් වාහන මිල දී ගැනීම අවශ්‍ය වෙන්නෙ නැති බවත්, ඒ වරප්‍රසාද ලබා ගන්න දැන් මේ අවස්ථාව සුදුසු නොවන බවද අමාත්‍ය වරයා මෙහිදී අවධාරණය කළේය .''මම රජයටත් යෝජනා කරනවා , මැති ඇමතිවරුන්ට හෝ නිලධාරීන්ට දෙන විශේෂ පහසුකම් මේ කාලය තුළ නවත්වලා ප්‍රමුඛ කාර්යය විදියට ගං වතුරෙන් විපතට පත්වුණු ජනතාවට සහන ලබා දීමට කටයුතු කිරීමට වැදගත් බව“ යැයි ඒ මහතා කියා සිටියේය.", "URL": "https://sinhala.adaderana.lk/news.php?nid=73691", "Category": null, "Parent URL": null}