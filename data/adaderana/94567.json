{"Source": "Adaderana", "Timestamp": "August 17, 2018 04:19 pm", "Headline": "කැලණි ගඟේ ජල මට්ටම ඉහළට?", "News Content": "පවතින වැසි සහිත තත්ත්වය සමඟ කැලණි ගඟේ ජල මට්ටමේ සුළු වැඩිවීමක් දක්නට ලැබෙන බව ආපදා කලමනාකරණ මධ්‍යස්ථානය නිවේදනය කරයි. ඊයේ(16) සහ පෙරේදා(15) දිනයන් දෙකෙහි ජල මට්ටමේ යම් සුළු වැඩිවීමක් දක්නට ලැබුණු බැවින් ඒ ආශ්‍රිත ජනතාවට කැලණි ගඟේ ජලය භාවිතා කිරීමේ දී සැලකිළිමත් වීම යුතු බව ද එම මධ්‍යස්ථානය වැඩිදුරටත් පවසයි. කෙසේ වෙතත් මේ වන විට පවතින වැසි තත්ත්වය හේතුවෙන් ලක්ෂපාන ජලාශයේ වාන් දොරටු 3ක්, කැනියන් ජලාශයේ වාන් දොරටු 2 ක්, කාශල්රී ජලාශයේ අඩි 2 හමාර බැගින් වාන් දොරටු 2ක් ද මේ වන විට විවෘත කර ඇති බව කාලගුණ විද්‍යා දෙපාර්තමේන්තුව පවසයි. මධ්‍යම, වයඹ, උතුරු මැද , නැගෙනහිර, බස්නාහිර හා හම්බන්තොට දිස්ත්‍රික්කයන් හි තද සුළං ඇති විය හැකි බව ද කාලගුණ අංශ නිවේදනය කරයි.", "URL": "https://sinhala.adaderana.lk/news.php?nid=94567", "Category": null, "Parent URL": null}