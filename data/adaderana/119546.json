{"Source": "Adaderana", "Timestamp": "September 20, 2019 09:01 am", "Headline": "එප්පාවල දී රිය අනතුරක්-අයෙක් මරුට", "News Content": "එප්පාවල එළියදිවුල්වැව ප්‍රදේශයේදී ඊයේ (20) පස්වරුවේ සිදුවූ රිය අනතුරකින් පුද්ගලයෙකු මියගොස් ඇත. අනතුරින් මියගොස් ඇත්තේ එප්පාවල ප්‍රෙද්ශයේම පදිංචිකරුවෙක්. ඊයේ පස්වරු 2.30 ට පමණ මෙම අනතුර සිදුව තිබුණි. තලාව- එප්පාවල ප්‍රධාන මාර්ගයේ එප්පාවල එළියදිවුල්වැව ප්‍රදේශයේදී අනුරාධපුර සිට කොළඹ බලා ධාවනය කෙරුණු බස් රථයක් හා යතුරු පැදියක් මුහුණට මුහුණ ගැටීමෙන් මෙම අනතුර සිදුව ඇත. අනතුරින් යතුරුපැදිකරු එම ස්ථානයේදීම ජීවිතක්ෂයට පත්වුණි. මෙලෙස මිය ගොස් ඇත්තේ එප්පාවල ඇඳගල ප්‍රදේශයේ පදිංචි අසේල කුමාර නැමති 28 හැවිරිදි තරුණයෙක්. අනතුර සිදු වීමත් සමඟ බස් රථයේ රියදුරු හා රියදුරු සහායකවරයා එප්පාවල පොලීසියට බාරවී ඇති අතර ඔවුන් අද තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=119546", "Category": null, "Parent URL": null}