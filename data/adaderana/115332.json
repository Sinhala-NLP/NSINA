{"Source": "Adaderana", "Timestamp": "July 30, 2019 11:07 am", "Headline": "තිලාන් සමරවීර නවසීලන්ත කණ්ඩායමේ පිතිකරණ උපදේශකවරයෙක් ලෙස පත් කරයි", "News Content": "ශ්‍රී ලංකාවේ සංචාරයේ යෙදෙන නවසීලන්ත ක්‍රිකට් කණ්ඩායමේ පුහුණුකාර්ය මණ්ඩලයේ උපදේශකයෙක් ලෙස ශ්‍රී ලංකාවේ හිටපු ක්‍රීඩකයෙක් සහ පිතිකරණ පුහුණුකරුවෙක් වන තිලාන් සමරවීර පත්කිරීමට නවසීලන්ත ක්‍රිකට් ආයතනය තීරණය කර තිබේ. අගෝස්තු 14 වනදා ශ්‍රී ලංකාව සහ නවසීලන්තය අතර තරග දෙකකින් සමන්විත ටෙස්ට් තරගාවලිය ආරම්භ වීමට නියමිතයි. තිලාන් සමරවීර ශ්‍රී ලංකාව වෙනුවෙන් ටෙස්ට් තරග 81ක් ක්‍රීඩා කර ඇති අතර කලක් ශ්‍රී ලංකාවේ පිතිකරණ පුහුණුකරු ලෙස ද කටයුතු කළේය.", "URL": "https://sinhala.adaderana.lk/news.php?nid=115332", "Category": null, "Parent URL": null}