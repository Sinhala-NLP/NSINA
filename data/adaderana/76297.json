{"Source": "Adaderana", "Timestamp": "August 14, 2017 05:35 pm", "Headline": "රවී අමාත්‍යධූරයෙන් ඉවත් වුණේ ආණ්ඩුව බේර ගන්න ", "News Content": "රවී කරුණානායක මහතා සිය අමාත්‍යධූරයෙන් ඉල්ලා අස් වුයේ ආණ්ඩුවේ බිඳ වැටීම නැවැත් වීමට බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. අද(14) පැවති සමාජවාදී ජනතා පෙරමුණේ මාධ්‍ය හමුවකට එක්වෙමින් ඔහු මේ අදහස් පළ කළේය. රවී කරුණානායක මහතාට එරෙහිව විශ්වාසභංග යෝජනාවක් ගෙන ඒමේ දී ඔහුට එකඟව හා විරුද්ධව ආණ්ඩුව තුළ බෙදී ඡන්දය පළ කිරීම තුළින් ආණ්ඩුව අස්ථාවර වන බවත් එය වැළැක්වීමට මෙවැනි තීරණයක් ගන්නා ලෙස රවී කරුණානායක මහතාට බල කර සිටි බවත් ඔහු වැඩිදුරටත් පැවසීය. කෙසේ වෙතත් අද වන විට ලොකුම ආන්දෝලනය බවට නීතිපතිවරයා පත්ව ඇති බවත් නීතිපති උපදෙස් මත ආණ්ඩුව වැඩ කරනවා ද නැතිනම් ආණ්ඩුවේ දේශපාලඥයින්ට අනුව නීතිපතිවරයා වැඩ කරනවාද යන්න ගැටළුවක් බවට පත්ව ඇති බවත් නානායක්කාර මහතා කියා සිටියේය. නීතිපතිවරයා වැඩ කළ යුතු ආකාරය පිළිබඳ අමාත්‍යවරු පැවසීම අද වන විට ඉතා භයානක විහිළුවක් බවට පත්ව ඇති බව ද වාසුදේව නානායක්කාර මහතා සඳහන් කළේය.", "URL": "https://sinhala.adaderana.lk/news.php?nid=76297", "Category": null, "Parent URL": null}