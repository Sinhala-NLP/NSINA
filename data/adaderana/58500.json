{"Source": "Adaderana", "Timestamp": "March 22, 2016 11:43 am", "Headline": " දෙතැනක මරණ 2ක්", "News Content": "බලංගොඩ ප්‍රදේශයේ සිදුවු රිය අනතුරකින් ද 24 හැවිරිදි තරුණයෙකු මියගොස් තිබේ.ත්‍රිරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන පෙරළීමෙන් අනතුර සිදුව ඇති බව සඳහන්ය. අනතුරෙන් බරපතළ තුවාල ලැබු ත්‍රිරෝද රථයේ ගමන් කළ පුද්ගලයෙකු බලංගොඩ රෝහලට ඇතුළත් කිරීමේ දී මියගොස් තිබේ. ත්‍රිරෝද රථයේ රියදුරු ද තුවාල ලබා බලංගොඩ රෝහලේ ප්‍රතිකාර ලබන බව පොලීසිය පැවසුවේය. මේ අතර මුලතිව් මාන්කුලම් මාර්ගයේ දී සිදුවු යතුරුපැදි අනතුරකින් තිස් දෙහැවිරිදි පුද්ගලයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන අනතුරට ලක්ව ඇති බව වාර්තා වෙයි. අනතුරෙන් බරපතළ තුවාල ලැබු යතුරුපැදිකරු මුලතිව් මාන්චෝල රෝහලට ඇතුළත් කිරීමේ දී මියගොස් තිබේ.", "URL": "https://sinhala.adaderana.lk/news.php?nid=58500", "Category": null, "Parent URL": null}