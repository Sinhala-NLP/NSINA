{"Source": "Adaderana", "Timestamp": "June 2, 2013 11:22 am", "Headline": "කළු ග‍ඟෙත් මළ ගමක්? පියා, පුතු හා දියණිය නෑ", "News Content": "රත්නපුර කළු ග‍ඟේදී අද (02) පෙරවරු 9.00ට පමණ ඔරුවක් පෙරළී පියෙකු, පුතෙකු හා දියණියක අතුරුදහන් වී තිබේ. මීගමුව ප්‍රදේශයේ පදිංචිකරුවන් පිරිසක් රත්නපුර මීහිටිය ප්‍රදේශයේ මළ ගෙදරකට සහභාගි වී නැවත ඔරු‍වකින් මෙගොඩට පැමිණෙන විට මෙම අනතුරට මුහුණ පා ඇතැයි වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා පැවසීය. ඔරුවේ හිමිකරු ඇතුළු 10 දෙනෙකු එසේ අනතුරට ලක්ව ඇති අතර 7 දෙනෙකුගේ දිවි බේරා ගැනීමට හැකි වී ඇත.", "URL": "https://sinhala.adaderana.lk/news.php?nid=34569", "Category": null, "Parent URL": null}