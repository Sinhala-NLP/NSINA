{"Source": "Adaderana", "Timestamp": "July 17, 2014 10:04 am", "Headline": " අතුරුදහන්වුණු සුදු නාගයා කොට්ට උරයකින් මතුවෙලා", "News Content": "දෙහිවල සත්වෝද්‍යානයෙන් අතුරුදහන් වුණු සුදු නාගයා අද (17) හමුවී ඇති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. දෙහිවල සත්වෝද්‍යානයෙන් මෙම සුදු නාගයා අතුරුදහන් වූයේ ඉකුත් සඳුදාය. කෙසේ වෙතත් අද දිනයේ එම නාගයා කොට්ට උරයක දමා යළි සත්වෝද්‍යානය තුළට වීසි කර දමා තිබියදී කුරුල්ලන් පුහුණුකරනා නිලධාරියෙකුට හමුවී තිබේ. සුදු නාගයා මනා සෞඛ්‍ය තත්ත්වයෙන් සිටින බව සත්වෝද්‍යානයේ වෛද්‍යවරුන් විසින් තහවුරු කර ඇති බවත්, වැඩිදුර පරීක්ෂණ පැවැත්වීම සඳහා නාගයා මේවන විට දෙහිවල පොලීසියට බාරදී ඇති බවත් පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=44724", "Category": null, "Parent URL": null}