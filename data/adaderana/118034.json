{"Source": "Adaderana", "Timestamp": "September 2, 2019 06:44 am", "Headline": "කුකුල් ගොවිපලකින් මතුවුණ කසිප්පු", "News Content": "වෙන්නප්පුව බොරලැස්ස ප්‍රදේශයේ පවත්වා ගෙන ගිය මහා පරිමාණ කසිප්පු නිෂ්පාදනාගාරයක් වැටලීමට පුත්තලම නියෝජ්‍ය පොලිස්පති කාර්යාලයේ දිසා වැටලීම් ඒකකයේ නිලධාරීන් සමත්වී ඇත. කුකුළු ගොවිපලක් පවත්වා ගෙන යන මුවාවෙන් මෙම කසිප්පු නිෂ්පාදනාගාරය පවත්වා ගෙන ගොස් ඇති බව වාර්තා වේ. පොලිස් නිලධාරීන් එම ස්ථානයට කඩා වදින විට එහි හිමිකරුවා කසිප්පු නිෂ්පාදනය කරමින් සිට ඇති අතර වැටලීම කළ නිලධාරීන් ඔහුව අත්අඩංගුවට ගෙන ඇත. එම ස්ථානයේ තිබී කසිප්පු නිෂ්පාදනය කිරීම සඳහා යොදා ගන්නා ගෝඩා අඩංගු බැරල් 14 ක්,නිෂ්පාදනය කරන ලද කසිප්පු බෝතල් 50 ක්,තඹ දගර 02 ක් සහ ගෑස් ලිප් 02 ක්ද හමු වී තිබේ. අත්අඩංගුවට ගෙන ඇති සැකකරුව සහ සෙසු ද්‍රව්‍ය මාරවිල දිසා අධිකරණයට ඉදිරිපත් කිරීම සඳහා වෙන්නප්පුව පොලීසියට බාර දීමට දිසා වැටලීම් ඒකකයේ නිලධාරීන් කටයුතු කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=118034", "Category": null, "Parent URL": null}