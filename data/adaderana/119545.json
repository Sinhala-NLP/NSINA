{"Source": "Adaderana", "Timestamp": "September 20, 2019 08:50 am", "Headline": "හොඳින් මුවහත් කළ හැකි මානව සම්පතක් අපිට ඉන්නවා-අනුර කුමාර", "News Content": "රට ගොඩනැගීමට නම් පවතින අධ්‍යාපන ක්‍රමයේ ප්‍රතිසංස්ණරනය කළ යුතු බව ජාතික ජන බලවේගයේ ජනාධිපති අපේක්ෂක අනුර කුමාර දිසානායක මහතා පවසයි. රත්නපුර ප්‍රදේශයේ පැවති ජන හමුවකට එක්වෙමින් ඒ මහතා මේ බව සඳහන් කළේය. මිහිඳු මහා රහතන් වහන්සේගේ ආගමනයත් සමඟ ලංකාවට විධිමත් අධ්‍යාපනයක් පැමිණි බවත් අපේ රටේ විශාල ජන ඝනත්වයක් පවතින අතර හොඳින් මුවහත් කළ හැකි මානව සම්පතක් ලංකාවේ සිටින බවත් ඒ මහතා ප්‍රකාශ කළේය. දුප්පත් පෝසත් භේදයකින් තොරව සියලු දරුවන්ට අධ්‍යාපනය ලැබෙන ක්‍රමයක් රටේ ගොඩනැඟිය යුතු බවත් ඒ සඳහා නව ප්‍රතිසංස්කරණ ගණනාවක් රටේ ඇති කරන බවත් අනුර කුමාර මහතා ප්‍රකාශ කළේය.", "URL": "https://sinhala.adaderana.lk/news.php?nid=119545", "Category": null, "Parent URL": null}