{"Source": "Adaderana", "Timestamp": "June 30, 2012 11:30 am", "Headline": "ඉහළ කොත්මලේ සම්පූර්ණ ධාරිතාව විදුලිබල පද්ධතියට එක්කෙරෙයි", "News Content": "ඉහළ කොත්මලේ ජලවිදුලි බලාගාරයෙන් මෙගාවොට් 75 ක තවත් විදුලි ධාරිතාවක් ජාතික විදුලි පද්ධතියට එක්කොට තිබේ. ඒ අනුව මේ වන විට ඉහළ කොත්මලේ ජලවිදුලි බලාගාරයෙන් මෙගාවොට් 150 ක විදුලි ධාරිතාවක් ප්‍රධාන විදුලි පද්ධතියට එක්කොට ඇති බව විදුලිබල හා බලශක්ති අමාත්‍යාංශය සඳහන් කරයි. ඉහළ ‍කොත්මලේ ජල විදුලි බලාගාරය ආරම්භ කිරීමෙන් අනතුරුව පළමු අදියර යටතේ මෙගාවොට් 75 ක විදුලි ධාරිතාවක් ජාතික විදුලි බල පද්ධතියට එක්කරනු ලැබීය. එයින් අනතුරුව අද දිනයේ දී තවත් මෙගා‍වොට් 75 ක විදුලි ධාරිතාවක් ජාතික පද්ධතියට එක් කළ බව එම අමාත්‍යාංශය පවසයි. ඒ අනුව ඉහළ කොත්මලේ ජලවිදුලි බලාගාරයෙන් අපේක්ෂිත මෙගාවොට් 150 ක විදුලි ධාරිතාව සපුරා ඇති බව විදුලි බල හා බලශක්ති අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25429", "Category": null, "Parent URL": null}