{"Source": "Adaderana", "Timestamp": "May 27, 2017 02:09 pm", "Headline": " මොරවක ජනතාවට ප්‍රමාණවත්  සහන නෑලු", "News Content": "අයහපත් කාලගුණ තත්ත්වය හේතුවෙන් විවිධ ආපදාවන්ට ලක්වූ මොරවක ප්‍රදේශයේ ජනතාවට මෙතෙක් ප්‍රමාණවත් පරිදි සහන සැලසීමක් සිදුව නොමැති බව වාර්තා වෙයි.ප්‍රදේශවාසීන් පවසන්නේ පිසූ ආහාර වියළි ආහාර නොමැතිව පවුල් රැසක පුද්ගලයින් පීඩාවට පත්ව සිටින බවයි.වර්ෂාපතනය පහව ගියද සහන කණ්ඩායම්වලට එම ප්‍රදේශයට ළඟාවීමට නොහැකිවීම හේතුවෙන් ඇතැම් ජනතාව කොටුවී සිටින බව සඳහන්ය.මොරවක ප්‍රදේශයේ අළුවන, පරඩුපල්ල, පුවක්වත්ත, දුම්මලවත්ත යන ගම්මානවල පවුල් සියයක් පමණ පානීය ජලය හා ආහාර නොමැතිකමින් දැඩි අසීරුතාවයට පත්ව තිබේ.මේ හේතුවෙන් තමන්ට පිසූ ආහාර සහ පානීය ජලය ලබා දෙන ලෙස ඔවුන් පරිත්‍යාගශීලී ජනතාවගෙන් ඉල්ලීමක් කරයි.මොරවක් කන්ද නායයාමෙන් අතුරුදන්වූ පුද්ගලයින් සොයා තවදුරටත් මෙහෙයුම් කටයුතු සිදු කරන බව මාතර ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=73626", "Category": null, "Parent URL": null}