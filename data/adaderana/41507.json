{"Source": "Adaderana", "Timestamp": "March 3, 2014 03:40 pm", "Headline": " පුංචි ආණ්ඩුවේ සභාපතිට සහ හිටපු සභාපතිට ඇප ලැබෙයි", "News Content": "විල්ගමුව ප්‍රාදේශීය සභාවේ සභාපතිවරයා සහ හිටපු සභාපතිවරයා ඇප මත මුදාහැර තිබේ. ප්‍රාදේශීය සභාවට අයත් කැබ් රථයකින් ගංජා මත් ද්‍රව්‍ය ප්‍රවාහනය කිරීමේ චෝදනා මත පසුගිය පළමු වැනිදා සැකකරුවන් අත්අඩංගුවට ගෙන රක්ෂිත බන්ධනාගාර ගත කර තිබුණි. මොවුන් නාවුල මහේස්ත්‍රාත් අධිකරණය වෙත අද (03) ඉදිරිපත් කෙරුණු අතර එහිදි එක් අයෙකුට රුපියල් දස දහසක මුදල් ඇපයක් සහ රුපියල් 50,000ක ශරීර ඇපයක් මත මුදාහරින ලෙස මහේස්ත්‍රාත්වරයා නියෝග කර තිබේ. මේ පිළිබඳව වැඩිදුර නඩු විභාගය ලබන 16 වන දිනට යළි කැඳවීමට නියමිතය.", "URL": "https://sinhala.adaderana.lk/news.php?nid=41507", "Category": null, "Parent URL": null}