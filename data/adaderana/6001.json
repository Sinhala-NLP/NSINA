{"Source": "Adaderana", "Timestamp": "January 9, 2010 05:39 pm", "Headline": "මැතිවරණ කොමසාරිස් වාර්තාවක් ඉල්ලයි", "News Content": "නීතිවිරෝධී බැනර් සහ කටවුට් සම්බන්ධයෙන් ගෙන ඇති ක්‍රියාමාර්ග පිළිබද ලබන 13 වැනිදා වන විට වාර්තාවක් ලබාදෙන ලෙස මැතිවරණ කොමසාරිස්වරයා පොලිස්පතිවරයාට දැනුම් දී තිබේ. මැතිවරණ මහලේකම් කාර්යාලය පවසන්නේ නීතිවිරෝධී බැනර් සහ කටවුට් සම්බන්ධයෙන් දිනෙන් දින පැමිණිලි ඉදිරිපත් වන බවයි. ඒ අනුව අදාළ කටවුට් සහ බැනර් ඇති ස්ථාන පිළිබද තොරතුරු ඉදිරිපත් කර ඒ පිළිබද අදාළ පොලිස් ස්ථානාධිපතිවරුන්ගෙන් කරුණු විමසන ලෙස මැතිවරණ කොමසාරිස්වරයා පොලිස්පතිවරයාට දැනුම් දී ඇත. එම පොලිස් ස්ථානාධිපතිවරුන්ගේ වාර්තා සහ අදාළ කටවුට් සම්බන්ධයෙන් ගත් ක්‍රියාමාර්ග 13 වැනිදා වන විට දැනුම් දෙන ලෙස මැතිවරණ කොමසාරිස්වරයා පොලිස්පතිවරයාට වැඩිදුරටත් දැනුම් දී තිබේ.", "URL": "https://sinhala.adaderana.lk/news.php?nid=6001", "Category": null, "Parent URL": null}