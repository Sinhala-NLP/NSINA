{"Source": "Adaderana", "Timestamp": "December 22, 2018 03:00 pm", "Headline": "ජනාධිපති ප්‍රධානත්වයෙන් සදහම් යාත්‍රා 45වෙනි දහම් සභාව පවත්වයි ", "News Content": "සදහම් යාත්‍රා 45 වෙනි දම් සභාව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ගම්පහ ජාත්‍යන්තර සාම විහාරස්ථානයේදී පවත්වා තිබේ. අද(22) පෙරවරුවේ විහාරස්ථානය වෙත ගිය ජනාධිපතිවරයා ආගමික වත්වත් වල නිරතවූ බව ජනාධිපති මාධ්‍ය අංශය සඳහන් කළේය. අනතුරුව ජනාධිපතිවරයා විහාරාධිපති බස්නාහිර පළාත් ප්‍රධාන අධිකරණ සංඝනායක සහ ගම්පහ දිස්ත්‍රීක් පරිවේනාධිපති ශ්‍රාස්ත්‍රවේදී පූජ්‍ය තලංගල්ලේ සෝමසිරි හිමි බැහැ දැක ආශිර්වාද ලබාගෙන තිබේ. ජනාධිපති මෛත්‍රීපාල සිරිසේන මහතා ධර්මදේශනාව ශ්‍රවණය කිරීමට ද එක්වූ අතර ධර්මදේශකයාණන් වහන්සේ වූ පූජ්‍ය ගලිගමුවේ ඥානදීප ස්වාමීන් වහන්සේට පිරිකර සහ ධාතු කරඩුවක් ජනාධිපතිවරයා විසින් පූජා කර ඇති බව සදහන්.", "URL": "https://sinhala.adaderana.lk/news.php?nid=101148", "Category": null, "Parent URL": null}