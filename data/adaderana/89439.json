{"Source": "Adaderana", "Timestamp": "May 20, 2018 01:26 pm", "Headline": "උතුරේ සිදුවීම් ගැන රජය වඩා විමසිල්ලෙන් කටයුතු කළ යුතුයි", "News Content": "උතුරේ සිද්ධීන් පිළිබද රජය වඩාත් විමසිල්ලෙන් කටයුතු කළ යුතු යැයි හිටපු ජනාධිපති මහින්ද රාජපක්ෂ මහතා පවසයි. හෝකන්දර ප්‍රදේශයේ පැවැති වැඩසටහනකට එක්වෙමින් හිටපු ජනාධිපතිවරයා මේ බව ප්‍රකාශ කළේය. රට වෙනුවෙන් දිවි පිදු රණවිරුවන් සිහිපත් කරමින් සංවිධාන කර තිබු \"රණවිරු කෘතගුණ ප්‍රදීප පූජා\" වැඩසටහන ඊයේ පස්වරුවේ කඩුවෙල , හෝකන්දර ශ්‍රි සම්බුද්ධ ජයන්ති දක්ෂිණාරාම විහාරස්ථානයේදි පැවැත්විණි. ඒ හිටපු ජනාධිපති මහින්ද රාජපක්ෂ හා හිටපු ආරක්ෂක ලේකම් ගෝඨාභය රාජපක්ෂ යන මහත්වරුන්ගේ ප්‍රධානත්වයෙනි. එහිදී අදහස් දැක්වූ හිටපු ජනාධිපතිවරයා වැඩිදුරටත් සඳහන් කළේ විජයග්‍රහන සැමරුම තහනම් කිරීමට මේ රජය කටයුතු කළ බවත් රණවිරුවන්ට එරෙහිව සිදුකරන කටයුතු වහාම නැවැත්විය යුතු බවයි.", "URL": "https://sinhala.adaderana.lk/news.php?nid=89439", "Category": null, "Parent URL": null}