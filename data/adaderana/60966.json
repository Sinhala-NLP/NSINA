{"Source": "Adaderana", "Timestamp": "June 10, 2016 01:55 pm", "Headline": "කැලණි ඇදුරන් අද වැඩ නෑ", "News Content": "කැලණිය විශ්වවිද්‍යාලයේ සියලු ආචාර්යවරුන් අද දිනයේ දේශන සහ ප්‍රයෝගික පංති පැවැත්වීමෙන් බැහැර වී තිබේ.විශ්වවිද්‍යාලයේ සිසුන් පිරිසක් විසින් මහාචාර්යවරයෙකුට එරෙහිව පදනම් විරහිත චෝදනා කරමින් පොලිසියට කරන ලද පැමිණිල්ලකට විරෝධය පළ කරමින් අද දිනයේ අධ්‍යයන කටයුතුවලින් බැහැරව සිටින බව කැලණිය විශ්වවිද්‍යාලයිය ආචාර්යවරුන්ගේ සංගමය පවසයි.එම සංගමයේ සභාපති මහාචාර්ය සුමතිපාල හල්පිට මහතා පැවසුවේ පසුගිය කාලයේ විශ්වවිද්‍යාලය තුළ පැවැති නවක වදය තුරන් කිරීමට විශ්වවිද්‍යාලයීය පරිපාලනය සහ ආචාර්ය මණ්ඩලය විශේෂ දායකත්වයක් ලබාදුන් බවයි.මේ හේතුවෙන් නවකවදය ක්‍රියාත්මක කිරීමට කටයුතු කළ ඇතැම් අන්තගාමි ශිෂ්‍ය කණ්ඩායම් විසින් විශ්වවිද්‍යාලයේ ආචාර්යවරුන්ට සහ මහාචාර්යවරුන්ට තර්ජනය කිරීමේ සහ අපහාස කිරීමේ ක්‍රියා පිළිවෙතක් ආරම්භ කර ඇති බව ඒ මහතා පැවසුවේය.මෙම ක්‍රියාමාර්ගවලට විරෝධය පළ කරමින් අද දිනයේ ශිෂ්‍යයින් සඳහා දේශන හා ප්‍රයෝජික පංති පැවැත්විමෙන් වැළකී සිටින බව ආචාර්යවරුන්ගේ සංගමයේ සභාපති මහාචාර්ය සුමතිපාල හල්පිට මහතා සඳහන් කළේය.", "URL": "https://sinhala.adaderana.lk/news.php?nid=60966", "Category": null, "Parent URL": null}