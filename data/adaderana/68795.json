{"Source": "Adaderana", "Timestamp": "January 29, 2017 01:03 pm", "Headline": " ශ්‍රීපාදයේ ආපනශාලා වටලයි ", "News Content": "ශ්‍රීපාද වන්දනාකරුවන්ට සෞඛ්‍යාරක්ෂිත ආහාර ලබාදීමේ අරමුණින් මහජන සෞඛ්‍ය පරීක්ෂක කණ්ඩායමක් විසින් වැටලීමක් දියත්කර තිබේ.ඊයේ(28) දිනයේ අදාළ වැටලීම දියත් කළ බව අද දෙරණ වාර්තාකරු පවසයි.මෙහිදී ආපනශාලා, ආහාර නිෂ්පාදන ආයතන 50ක් පමණ පරීක්ෂාවට ලක්කර තිබේ.එයින් සෞඛ්‍යාරක්ෂිත නොවන අයුරින් ආපන ශාලා හා ආහාර නිෂ්පාදන මෙන්ම වෙළෙඳසැල් පවත්වාගෙන යනු ලැබූ ව්‍යාපාරිකයන් 10ට එරෙහිව හැටන් දිසා අධිකරණයේ නඩු පැවරීමට කටයුතු කර තිබේ.ඉදිරියේදීත්මෙවැනි වැටලීම් සිදුකරන බව නුවරඑළිය දිස්ත්‍රික් පරිපාලන මහජන සෞඛ්‍ය පරීක්ෂක ගාමිණී පෙරේරා මහතා අදහස් දක්වමින් පැවසීය.", "URL": "https://sinhala.adaderana.lk/news.php?nid=68795", "Category": null, "Parent URL": null}