{"Source": "Adaderana", "Timestamp": "August 10, 2015 04:52 pm", "Headline": "දැන් සන්ධානයේ දැන්වීම්වල  මහින්ද වෙනුවට මෛත්‍රී ඉන්නේ ", "News Content": "හිටපු ජනාධිපති මහින්ද රාජපක්ෂ මහතා ඉදිරියටගෙන ඡන්ද ලබා ගැනීමට නොහැකි බව එක්සත් ජනතා නිදහස් සන්ධානයට වැටහී ඇතැයි අමාත්‍ය විජයදාස රාජපක්ෂ මහතා පවසයි.ඒඅනුව පුවත්පත් දැන්වීම්වලට පවා මේ වන විට හිටපු ජනාධිපති මහින්ද රාජපක්ෂ මහතාගේ ඡායාරූප වෙනුවට මෛත‍්‍රිපාල සිරිසේන ජනාධිපතිවරයාගේ ඡායාරූප ඇතුළත් කිරිමට සන්ධානය පෙළඹී ඇති බව අමාත්‍යවරයා ප‍්‍රකාශ කළේය.ඒ මහතා මේ බව සඳහන් කර සිටියේ අද(10) කොළඹ පැවති මාධ්‍ය හමුවකට එක්වෙමින්ය. එසේම නිසි ප‍්‍රතිපත්තියක් සහිතව රට ඉදිරියට ගෙන යා හැක්කේ මෛත‍්‍රිපාල සිරිසේන මහතාගේ සහ රනිල් වික‍්‍රමසිංහ මහතාගේ නායකත්වයෙන් යුතු රජයකට පමණක් බවද ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53160", "Category": null, "Parent URL": null}