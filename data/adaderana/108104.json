{"Source": "Adaderana", "Timestamp": "April 17, 2019 02:14 pm", "Headline": "මත්ද්‍රව්‍ය ජාවාරම් සම්බන්ධයෙන් 5ක් අත්අඩංගුවට", "News Content": "මත්ද්‍රව්‍ය ජාවාරම් කිරීම සම්බන්ධයෙන් පුද්ගලයින් 05 දෙනෙකු කිළිනොච්චිය, භාරතීපුරම් සුසාන භූමිය ප්‍රදේශයේ අත්අඩංගුවට ගෙන තිබේ. යාපනය මත්ද්‍රව්‍ය නාශක කාර්යංශයේ නිලධාරීන්ගෙන් ලද තොරතුරක් මත කිළිනොච්චිය පොලිස් විශේෂ කාර්ය බලකා නිලධාරීන් විසින් සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්. සැකකරුවන් සතුව තිබී යතුරුපැදි 5 ක් සහ රුපියල් තුන් ලක්ෂයකට අධික මුදලක් විශේෂ කාර්ය බලකා නිලධාරීන් භාරයට ගෙන තිබේ. ඔවුන් ඉදිරි විමර්ශන සඳහා කිලිනොච්චිය පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=108104", "Category": null, "Parent URL": null}