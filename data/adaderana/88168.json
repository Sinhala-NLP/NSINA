{"Source": "Adaderana", "Timestamp": "April 27, 2018 08:13 pm", "Headline": "කඩුවෙල-කොළඹ ප්‍රධාන මාර්ගයේ කොටසක් හෙට වැසෙයි", "News Content": "කඩුවෙල නගරයේ සිට හේවාගම අධිවේගී මාර්ග ගුවන් පාලම දක්වා වු කඩුවෙල-කොළඹ ප්‍රධාන මාර්ගය හෙට(28) දිනයේ වසා තැබෙන බව පොලීසිය පවසයි. ඒ අනුව හෙට සවස 6 සිට රාත්‍රී 8 දක්වා පැය 2ක කාලයක් මාර්ගය වසා ඇත. නවගමුව පොලිස් වසමේ කඩු‍වෙල මහ මෙවුනා අසපුව මඟින් පවත්වනු ලබන වෙසක් උත්සවයට සමගාමීව සංවිධානය කර ඇති පෙරහැ‍රක් විථී සංචාරය කිරීම නිසා මාර්ගය මෙසේ වසා ඇති බව පොලීසිය වැඩිදුරටත් සඳහන් කරයි. මේ සඳහා විකල්ප මාර්ග ලෙස කඩුවෙල දෙස සිට කොළඹ දක්වා ගමන් කිරීම සඳහා කඩුවෙල හංදියෙන් දකුණට හැරී බණ්ඩාරවත්ත හංදියෙන් වමට හැරී නැවත කැලණිය දෙසට ගමන්කර අධිවේගී මාර්ගය අසලින් වමට හේවාගම ගුවන් පාලම අසලට ගමන් කළ හැකිය. ‍කොළඹ දෙස සිට කඩුවෙල දෙසට ගමන් කිරීම සඳහා හේවාගම අධිවේගී ගුවන් පාලම අසලින් වමට හැරී බියගම ප්‍රධාන මාර්ගයට පිවිස දකුණට හැරී නැවත බණ්ඩාරවත්ත හංදියෙන් දකුණට හැරී නැවත කඩුවෙල බණ්ඩාරවත්ත හංදියෙන් දකුණට හැරී කඩුවෙල ‍හංදිය දක්වා ගමන් කළ හැකියි.", "URL": "https://sinhala.adaderana.lk/news.php?nid=88168", "Category": null, "Parent URL": null}