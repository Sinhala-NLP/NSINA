{"Source": "Adaderana", "Timestamp": "June 30, 2011 09:27 am", "Headline": "දකුණු දිග යේමනයේ ගැටුම්වලින් 23 දෙනෙකු මරුට", "News Content": "දකුණු දිග යේමනයේ ආරක්ෂක අංශ සහ කැරළිකරුවන් අතර ඇතිවු ගැටුම්වලින් පුද්ගලයින් 23 දෙනෙකු ජිවිතක්ෂයට පත්ව තිබේ. දකුණු යේමනයේ සිංජිබාර් නගරය ආශ්‍රිතව මෙම ගැටුම් හටගෙන ඇති බව විදෙස් වාර්තා සඳහන් කරනු ලැබීය. ගැටුමෙන් මියගිය පුද්ගලයින් අතරට එරට ආරක්ෂක අංශ සාමාජිකයින් 15 දෙනෙකු සහ කැරළිකරුවන් දෙදෙනෙකු ද අයත්ය. පසුගිය පෙබරවාරි මැද භාගයේ පටන් ආණ්ඩු විරෝධී ගැටුම් යේමනය තුළ උද්ගත විය. ඒ එරට ජනාධිපති අලි අබ්දුල්ලා සලාහ්ගේ වසර 33ක පාලනයට එරෙහිවය. මේ මස මුල් සතිය තුළ කැරළිකරුවන්ගෙන් එල්ල වූ ප්‍රහාරයක් හේතුවෙන් තුවාල ලැබූ යේමන් ජනපතිවරයාට ප්‍රතිකාර ලබාගැනීම සඳහා සෞදි අරාබියාවට යාමට ද සිදුවිය.", "URL": "https://sinhala.adaderana.lk/news.php?nid=17090", "Category": null, "Parent URL": null}