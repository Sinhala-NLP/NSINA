{"Source": "Adaderana", "Timestamp": "October 19, 2012 12:04 pm", "Headline": " සේවකයාගේ වැරදි බොත්තමෙන් බාසුන්නැහේ අවසන් ගමන් යයි", "News Content": "දංකොටුව,ලී මෝලක සේවයේ නියතුව සිටි පුද්ගලයෙකු තවත් සේවකයෙකුගේ අත්වැරදීමකින් ජීවිතක්ෂයට පත්ව තිබේ. ලී මෝලේ ප්‍රධාන කාර්මික ශිල්පියා යැයි කියවෙන මෙම පුද්ගලයා අද (19) පෙරවරුවේ ප්‍රධාන කියත මුවහත් කරමින් සිටියදී එහි පැමිණි අනෙක් සේවකයා කියත ක්‍රියාත්මක කෙරෙන ස්විචය වැරදීමකින් සක්‍රීය කිරීම නිසා කියත ක්‍රියාකාරීවීමෙන් මොහු ඊට ගොදුරුව මියගොස් ඇති බව අද දෙරණ වාර්තාකරු පවසයි. මෙසේ මිය ගොස් ඇත්තේ පී.එල් සිරිසේන නමැති ගල්යාය,පන්නල ලිපිනයේ පදිංචිව සිටි 70 හැවිරිදි පුද්ගලයෙකි. මෘත දේහය මේවන විට පශ්චාත් මරණ පරීක්ෂණය සඳහා දංකොටුව ‍රජයේ රෝහලේ තැන්පත් කර තිබේ. දංකොටුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28420", "Category": null, "Parent URL": null}