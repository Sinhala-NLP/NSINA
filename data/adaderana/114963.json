{"Source": "Adaderana", "Timestamp": "July 25, 2019 11:27 am", "Headline": "ජනපතිවරණයට පෙර පළාත් සභා මැතිවරණය පැවැත්විය යුතුයි", "News Content": "ජනාධිපතිවරණය පැවැත්විමට පෙර පළාත් සභා මැතිවරණය පැවැත්විය යුතු බවට වූ යෝජනාවක් ශ්‍රී ලංකා නිදහස් පක්ෂ මධ්‍යම කාරක සභාවේ දී සම්මත වී තිබේ. ශ්‍රී ලංකා නිදහස් පක්ෂයේ මධ්‍යම කාරක සභාව ඊයේ(24) රාත්‍රී පක්ෂයේ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වුණි. ශ්‍රී ලංකා නිදහස් පක්ෂයේ මධ්‍යම කාරක සභාව රැස්වීමෙන් අනතුරුව මාධ්‍ය වෙත අදහස් දක්වමින් එශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසා සිටියේ ජනාධිපතිවරණය පැවැත්වීමට පෙර පළාත් සභා මැතිවරණය පැවැත්විය හැකි දැයි ශ්‍රේෂ්ඨාධිකරණය මඟින් විමසීමක් කර හැකි ඉක්මනින් ළාත් සභා මැතිවරණය පවත්වන ලෙසයි. අළුතින් බිහි වන සන්ධානය පිළිබඳ ජනාධිපති මෛත්‍රීපාල සිරිසේන මහතාට සහ හිටපු ජනාධිපති මහින්ද රාජපක්ෂ මහතා සමඟ සාකච්ඡා කර තීන්දුකට පැමිණීම සඳහා ඊයේ රාත්‍රී පැවති කාරක සභාව රැස්වීමෙදී ජනාධිපතිවරයා වෙත බලය පැවරු බව ශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසයි.", "URL": "https://sinhala.adaderana.lk/news.php?nid=114963", "Category": null, "Parent URL": null}