{"Source": "Adaderana", "Timestamp": "June 16, 2014 04:25 pm", "Headline": "මේ වසර අවසන්වීමට පෙර අධ්‍යාපනයේ පුරප්පාඩු සම්පුර්ණ කරනවා ", "News Content": "මේ වසර අවසන් වීමට පෙර අධ්‍යාපන පරිපාලන සේවයේ සියලු පුරප්පාඩු පිරවීමට කටයුතු කරන බව අධ්‍යාපන අමාත්‍ය බන්දුල ගුණවර්ධන මහතා පවසයි. 2012 වසරේ පැවති පුරප්පාඩු සඳහා ගැසට් නිවේදනය නිකුත් කර විභාග සහ සම්මුඛ පරීක්ෂණ පවත්වා රාජ්‍ය සේවා කොමිෂන් සභාවේ නිර්දේශ මත 558 දෙනෙකු මේ වන විට බඳවාගෙන ඇති බව සඳහන් වෙයි. ඊට අමතරව තවත් පුරප්පාඩු 258ක් සඳහා රාජ්‍ය සේවා කොමිෂන් සභාවේ නිර්දේශ ලැබී ඇති බව අධ්‍යාපන අමාත්‍ය බන්දුල ගුණවර්ධන මහතා සඳහන් කළේය. එම බඳවා ගැනීම් ද ඉදිරි මාස කිහිපය තුළ සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=44004", "Category": null, "Parent URL": null}