{"Source": "Adaderana", "Timestamp": "August 12, 2012 11:15 am", "Headline": "මීටර් 400 x 4 ඉසව්වට ජැමෙයිකා‍වෙන් නව ලෝක වාර්තාවක්", "News Content": "ලන්ඩන් හීදි පැවැත්වෙන ඔලිම්පික් උළෙලේ පිරිමි මීටර් 100 x 4 තරග ඉසව්වේ නව ලෝක වාර්තාවක් තැබීමට උසෙන් බෝල්ට් ප්‍රමුඛ ජැමෙයිකාව සමත්විය. ඒ තත්පර 36.84 කින් එම තරගය නිම කරමින්ය. ඒ අනුව එහි රන් පදක්කමට උරුමකම් කීමට ජැමෙයිකාවට හැකි විය . ලොව වේගවත්ම මිනිසා ලෙස විරුධාවලිය ලත් උසෙන් බෝල්ට් ප්‍රමුඛ කණ්ඩායම ලැබු එම ජයග්‍රහණය ඔවුන් විසින් පසුගිය වසරේදි ලෝක ශූරතා ක්‍රීඩා තරගාවලියේදි පිහිටවු වාර්තාව යළි අභිබවා යාමකි. එම තරගයේ රිදී පදක්කම හිමිවූයේ ඇමරිකාවට වන අතර ලෝකඩ පදක්කම පදක්කම ටි‍්‍රනිඩෑඞ් ඇන්ඞ් ටොබැගෝ රාජ්‍යය දිනා ගන්නා ලදි. ලන්ඩන් ඔලිම්පික් තරඟාවලියේ අවසන් දිනය අදය.", "URL": "https://sinhala.adaderana.lk/news.php?nid=26515", "Category": null, "Parent URL": null}