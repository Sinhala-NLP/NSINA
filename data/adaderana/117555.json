{"Source": "Adaderana", "Timestamp": "August 27, 2019 06:44 am", "Headline": "වීරගුල දී හෙරොයින් සමඟ තරුණයෙක් අත්අඩංගුවට", "News Content": "හෙරොයින් ග්‍රෑම් 2 යි මිලි ග්‍රෑම් 500 ක් සමඟ තරුණයෙක් වීරගුල, දෙමටලන්ද ක්‍රීඩා පිටිය අසල දී අත්අඩංගුවට ගෙන තිබේ. වීරගුල පොලිස් ස්ථානයේ නිලධාරීන්ට ලද තොරතුරක් මත ඊයේ(26) උදෑසන 8.15ට පමණ මෙම වැටලීම සිදු කර ඇත. එහිදී වයස අවුරුදු 24 ක් වු දෙමටලන්ද, වතුරුගම ප්‍රදේශයේ පදිංචි පුද්ගලයෙක් අත්අඩංගුවට පත්ව තිබේ. සැකකරු අද(27) අත්තලනගල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. වීරගුල පොලීසීය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=117555", "Category": null, "Parent URL": null}