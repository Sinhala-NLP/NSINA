{"Source": "Adaderana", "Timestamp": "August 23, 2012 09:57 am", "Headline": "නිධන් හෑරූ 4 ක් කොටුවෙයි", "News Content": "පුරාවස්තු කැනීමේ නිරතව සිටි පුද්ගලයින් සිවු දෙනෙකු පොළොන්නරුව, කරුප්පුහන්දිය ප්‍රදේශයේ දී අත්අඩංගුවට ගෙන තිබේ. පොළොන්නරුව පුරාවස්තු ආරක්ෂණ විශේෂ පොලිස් ඒකකයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් අද (23) දිනයේ දී පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය. පුරාවස්තු කැනීමේ නිරතව සිටිය දී රනස්ගල්ලේගම, කනත්තේවැව ප්‍රදේශයේ දී අත්අඩංගුවට ගත් සැකකරුවන් දෙදෙනෙකු ද රක්ෂිත බන්ධනාගාර ගතකර තිබේ. කටුපොත පොලීසිය විසින් අත්අඩංගුවට ගත් සැකකරුවන් වාරියපොළ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වෙනිදා‍ දක්වා රක්ෂිත බන්ධනාගාර ගතකර ඇති බව සඳහන්ය.", "URL": "https://sinhala.adaderana.lk/news.php?nid=26819", "Category": null, "Parent URL": null}