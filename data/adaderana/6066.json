{"Source": "Adaderana", "Timestamp": "January 14, 2010 02:13 pm", "Headline": "තෛපොංගල් සුභ පැතුම්", "News Content": "වටිනා සංස්කෘතික උරුමයකින් බැඳීසිටින හින්දු ජනතාව, දීජ ව්‍යාප්තව තෛපොංගල් සමරන අද වැනි දිනෙක එම උත්සවය වඩාත් ප්‍රීතිජනකව සැමරිය හැකි බව තෛපොංගල් දින පණිවිඩයක් නිකුත්කරමින් ජනාධිපති මහින්ද රාජපක්ෂ ප්‍රකාශ කරයි. එහිදී ජනාධිපතිවරයා වැඩිදුරටත් දක්වා තිබෙන්නේ අප රටේ හින්දු ජනතාවට සිය අනාගත අපේක්ෂා වෙනුවෙන් කටයුතු කිරීමේ හැකියාව ලැබීම පිළිබඳව සතුටට පත්වන බවත්, දිනාගත් සාමය රැක ගැනීම සහ තම දරුවන් ද ඇතුළු සියළු ශ්‍රී ලාංකීය ජනතාව වෙනුවෙන් යහපත් අනාගතයක් සකස්කර දීම සඳහා ඔවුන්ගේ සහයෝගය ද ලබාගත හැකි බවයි. ශ්‍රී ලාංකීය හින්දු බැතිමතුන් ලෙස ලොව පුරා විසිරී සිටින අනෙකුත් හින්දු ප්‍රජාව සමග එක්ව තෛපොංගල් සැමරිය හැකි බවත්, දශක තුනකට ආසන්න කාලයක් හින්දු ජනතාවගෙන් බහුතරය අත්නොවිඳි නිදහස සමග අද දින ද්‍රවිඩ ජනතාවට වඩාත් සතුටු විය හැකි බව ද ජනාධිපතිවරයා සිය පණිවිඩයේ දක්වා තිබේ. ශ්‍රී ලාංකීය හින්දු බැතිමතුන් වෙත තෛපොංගල් සුභ පැතුම් එක්කරන මහින්ද රාජපක්ෂ මහතා, මව්බිමේ සියළුම ජනතාව අතර නොබිදෙන විශ්වාසය හා අනෙන්‍ය අවබෝධය සහිත නිත්‍ය සාමයක් හා සමෘද්ධිමත් අනාගතයක් සඳහා ද සුබ ප්‍රාර්ථනා කරයි.", "URL": "https://sinhala.adaderana.lk/news.php?nid=6066", "Category": null, "Parent URL": null}