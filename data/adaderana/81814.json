{"Source": "Adaderana", "Timestamp": "December 20, 2017 10:50 am", "Headline": "හැටන් කොළඹ ප‍්‍රධාන මාර්ගය මීදුමෙන් වැසෙයි", "News Content": "මධ්‍යම කඳුකරයේ බටහිර බෑවුම් ප‍්‍රදේශවල පිහිටි ජල පෝෂක ප‍්‍රදේශවලට අද (20) උදෑසන සිට අධික වර්ෂාව ලැබෙමින් පවතියි. මේ අතර අධික වර්ෂාවත් සමගම හැටන් කොළඹ ප‍්‍රධාන මාර්ගයේ වටවල සිට කිතුල්ගල දක්වා අධික මීදුමි තත්ත්වයක් පැවතිම හේතුවෙන් රථ වාහන ගමනා ගමනයටද තරමක බාධා පැමිණ තිබේ. ඉදිරියට ධාවනය වන වාහන නොපෙනෙ තරමට මෙම මිදුම් තත්ත්වය පැවතිම නිසා වාහන වල ඉදිරිපස ප‍්‍රධාන ලාම්පු දල්වාගෙන වාහන ධාවනය කරවන ලෙස පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=81814", "Category": null, "Parent URL": null}