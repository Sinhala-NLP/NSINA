{"Source": "Adaderana", "Timestamp": "February 24, 2013 05:12 pm", "Headline": "මහ කන්නයේ වී මිලදී ගනියි", "News Content": "2012 මහ කන්නයේ වී මිලදී ගැනීම් කටයුතු අද (24) ආරම්භ විය. සමූපකාර හා අභ්‍යන්තර වෙළෙඳ කටයුතු අමාත්‍ය ජොන්ස්ටන් ප්‍රනාන්දු මහතාගේ උපදෙස් මත වී අලෙවි මණ්ඩලය විසින් වී මිලදී ගැනීමේ කටයුතු සිදුකරයි. ඒ අනුව පොළොන්නරුව දිස්ත්‍රික්කයේ වී අලෙවි මණ්ඩලයට අයත් වී මිලදී ගැනීමේ ගබඩා 25ක්, දකුණු කලාපයේ හම්බන්තොට දිස්ත්‍රික්කයේ ගබඩා 14ක්, මොණරාගල දිස්ත්‍රික්කයේ ගබඩා 9ක්, රත්නපුර දිස්ත්‍රික්කයේ ගබඩා 5ක් වී මිලදී ගැනීමේ කටයුතු සඳහා විවෘත කර තිබේ. පොළොන්නරුව සහ හම්බන්තොට දිස්ත්‍රික්කවල වී අලෙවි මණ්ඩලය විසින් විවෘත කර ඇති වී ගබඩාවලට අමතරව ගොවිජන සේවා මධ්‍යස්ථානය හරහා ද වී මිලදී ගැනීම ඉදිරියේ දී ආරම්භ කරන බව වී අලෙවි මණ්ඩලයේ සභාපති කේ.බි.ජයසිංහ මහතා පැවසුවේය.", "URL": "https://sinhala.adaderana.lk/news.php?nid=31893", "Category": null, "Parent URL": null}