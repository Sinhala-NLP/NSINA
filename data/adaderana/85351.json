{"Source": "Adaderana", "Timestamp": "March 8, 2018 10:37 am", "Headline": "ගිනි අවි මිලදී ගැනීම ලග තබාගැනීමේ වයස් සීමාව ඉහළට ", "News Content": "ඇමෙරිකාවේ ෆ්ලොරිඩාව තුළ ගිනි අවි මිලදී ගැනීමේ හා ලග තබාගැනීමේ වයස් සීමාව ඉහළ දැමීමට අදාළ පනත සම්මත වී තිබේ. ගිනි අවියක් මිලදීගත හැකි හා ලග තබාගත හැකි අවම වයස් සීමාව අවුරුදු 21ක් වන බව විදෙස් මාධ්‍ය සඳහන් කර ඇත. පැය 08ක පමණ විවාදයකින් අනතුරුව අදාළ පනත වැඩි ඡන්ද 17කින් ඇමෙරිකානු සෙනෙට් සභාවේදී සම්මත වී තිබේ. මීට පෙර එම සීමාව වයස අවුරුදු 18ක්ව පැවතිණි. පසුගියදා ඇමෙරිකාවේ ෆ්ලොරීඩාහි පාසලක සිදුවූ වෙඩි තැබීමකින් කාර්යමණ්ඩලය ඇතුළු පාසල් සිසුන් 17 දෙනෙකු ඝාතනය වීමෙන් අනතුරුව මෙම වයස් සීමාව සංශෝධනය කිරීමට පියවර ගෙන තිබේ.", "URL": "https://sinhala.adaderana.lk/news.php?nid=85351", "Category": null, "Parent URL": null}