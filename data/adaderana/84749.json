{"Source": "Adaderana", "Timestamp": "February 23, 2018 10:37 pm", "Headline": "සතිමත්බව පිළිබඳ ජාත්‍යන්තර සමුළුව ජනපති ප‍්‍රධානත්වයෙන් ඇරඹෙයි", "News Content": "සතිමත්බව පිළිබඳ ජාත්‍යන්තර සමුළුවේ සමාරම්භක උත්සවය ජනාධිපති ගරු මෛතී‍්‍රපාල සිරිසේන මැතිතුමාගේ ප‍්‍රධානත්වයෙන් අද (23) පස්වරුවේ ශ‍්‍රී ලංකා පදනම් ආයතනයේදී පැවැත්විණි. සතිපාසල පදනම විසින් සංවිධානය කර තිබෙන මෙම සමුළුව අද සිට පෙබරවාරි 25 වනදා දක්වා කොළඹදී පැවත්වේ. යෙදෙන කාර්යයට සිත යොමු කර, වර්තමාන මොහොතේ සිහිය පවත්වා ගැනීම සතිය යනුවෙන් නිර්වචනය කර තිබෙන අතර, එය පාසල් දරුවන් අතර ව්‍යාප්ත කිරීමේ අරමුණින් සති පාසල වැඩසටහන කි‍්‍රයාවට නැංවේ. යහපත් සතිය පවත්වාගෙන යාම පිළිබද දැනුම බෙදාහදා ගැනීම උදෙසා ආගම්, වාර්ගික සහ සංස්කෘතික බේදයකින් තොරව ලොව පුරා විද්වතුන්ට වේදිකාවක් සපයමින් මෙම ජාත්‍යන්තර සමුළුව පැවැත්වේ. මෙහි සමාරම්භක අවස්ථාවට සති පාසල නිර්මාතෘ පූජ්‍ය මීතිරිගල තිස්සරණ වන සේනාසනයේ අධිපති පූජ්‍ය උඩ ඊරියගම ධම්මජීව නායක ස්වාමින් වහන්සේ ප‍්‍රමුඛ රටවල් 10 ක් නියෝජනය කරමින් නායක හිමිවරුන් සහ හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය ද අමාත්‍යවරුන් වන පාඨලී චම්පික රණවක, අකිල විරාජ් කාරියවසම්, ගාමිණි ජයවික‍්‍රම පෙරේරා යන මහත්වරුන් ද, සතිපාසල පදනමේ උපදේශක තාරා ද මෙල් මහත්මිය ඇතු`ථ සමාජිකයින් එක්ව සිටියහ.", "URL": "https://sinhala.adaderana.lk/news.php?nid=84749", "Category": null, "Parent URL": null}