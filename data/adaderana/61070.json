{"Source": "Adaderana", "Timestamp": "June 14, 2016 09:11 am", "Headline": " තරගය ජය පරාජයෙන් තොරව අවසන් ", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර පැවති තෙවන ටෙස්ට් ක්‍රිකට් තරගය ජය පරාජයෙන් තොරව අවසන් වී තිබේ. තරගයේ අවසන් දිනය වන ඊයේ(13) දිනයේ අවස්ථා කිහිපයකදීම වර්ෂාවෙන් බාධා එල්ල වුණි.තරගය නිමාවට පත් වන විට සිය දෙවන ඉනිම ක්‍රීඩා කරමින් සිටි ශ්‍රී ලංකා කණ්ඩායම එක් කඩුල්ලක් දැවී ලකුණු 78ක් ලබා සිටියේය. එංගලන්ත කණ්ඩායම පළමු ඉනිම සඳහා ලකුණු 416ක් ලබාගත් අතර ඊට පිළිතුරු වශයෙන් ශ්‍රී ලංකා කණ්ඩායම ලකුණු 288ක් ලබාගත්තේය. එංගලන්ත කණ්ඩායම දෙවන ඉනිම සඳහා කඩුලු 07ක් දැවී ලකුණු 233ක් ලබා සිටියදී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුනි.ඒ අනුව තරග තුනකින් සමන්විත ටෙස්ට් ක්‍රිකට් තරගාවලිය දෙකට බින්දුවක් ලෙස එංගලන්ත කණ්ඩායම ජයගත් අතර තරගාවලියේ වීරයා ලෙස ජෝනී බෙයාර්ස්ටොව් සහ කෞෂාල් සිල්වා සම්මාන හිමිකරගත්තේය.ඒ අනුව තරගය ජය පරාජයෙන් තොරව අවසන් කිරීමට හැකි විය.", "URL": "https://sinhala.adaderana.lk/news.php?nid=61070", "Category": null, "Parent URL": null}