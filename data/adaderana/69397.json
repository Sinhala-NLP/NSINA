{"Source": "Adaderana", "Timestamp": "February 10, 2017 08:24 am", "Headline": "සෑම ජන කොටසක් වෙනුවෙන්ම රජය පෙනී සිටිනවා", "News Content": "රටේ ජිවත්වන සෑම ජන කොටසකටම සාධාරණ සමාජයක ජිවත්විමට ඇති අයිතිය සහ අවශ්‍ය පහසුකම් ලබාදීමට රජයක් ලෙස කටයුතු කරන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ ජනතාව දිළිදුකමින් නිදහස් කර ගනිමින් ඔවුන්ට හොඳ ජිවන තත්ත්වයක් උදාකරදිම රජයේ අරමුණ බවයි. ජනතා සේවය ඉටු කිරිමේදී බෙදි වෙන් නොවී රට වෙනුවෙන් වූ සහමූහික වගකීම ඉටු කරන ලෙස ජාතික වශයෙන් පළාත් වශයෙන් මෙන්ම දිස්ත්‍රික් වශයෙන් සිටින සෑම දේශපාලනඥයෙකුගෙන්ම තමා ඉල්ලා සිටින බව ජනාධිපතිවරයා පවසනවා. ලංකා කම්කරු කොංග්‍රසයේ සාමාජිකයින් සමඟ ඊයේ (09) පස්වරුවේ කොටගල සී.එල්.එෆ් වෘත්තිය පුහුණු මධ්‍යස්ථානයේ පැවැති උත්සවයකට එක්වෙමින් ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=69397", "Category": null, "Parent URL": null}