{"Source": "Adaderana", "Timestamp": "January 31, 2012 04:02 pm", "Headline": "මදුරුවන්ට නවාතැන් දුන් 6182 දෙනෙකුට නඩු", "News Content": "පසුගිය 16 වැනිදා සිට 22 වැනිදා දක්වා ක්‍රියාත්මක කළ ජාතික මදුරු මර්දන සතියේ දී මදුරු කීටයින් සහිත ස්ථාන පවත්වාගෙන ගෙන ගිය නිවාස හා පරිශ්‍ර හිමියන් 6182 දෙනෙකුට එරෙහිව නඩු පවරා තිබේ. දිවයිනේ දිස්ත්‍රික්ක 25 ආවරණය වන පරිදි මෙම මදුරු මර්දන වැඩසටහන් ක්‍රියාත්මක කළ බව සෞඛ්‍ය අමාත්‍යාංශය සදහන් කරයි. මෙහි දී නිවාස හා පරිශ්‍ර 465, 917 ක් පරික්ෂාවට ලක්ව තිබේ. ඉන් ස්ථාන 89, 920 ක් මදුරුවන් බෝ විය හැකි ස්ථාන ලෙස හඳුනාගෙන ඇත.", "URL": "https://sinhala.adaderana.lk/news.php?nid=21777", "Category": null, "Parent URL": null}