{"Source": "Adaderana", "Timestamp": "October 19, 2013 02:13 pm", "Headline": "බස්නාහිරට තනිවම එනවා", "News Content": "ඉදිරියේදී පැවැත්වීමට නියමිත බස්නාහිර පළාත් සභා මැතිවරණය සඳහා තනි පක්ෂයක් ලෙස තරග කිරීමට තීරණය කර ඇතැයි ප්‍රජාතන්ත්‍රවාදී ‍ජනතා කොංග්‍රසයේ නායක පාර්ලිමේන්තු මන්ත්‍රී ප්‍රභා ගනේෂන් මහතා පවසයි. ඒ අනූව සිය පක්ෂය බස්නාහිර පළාත් සභා මැතිවරණයට තනි පක්ෂයක් ලෙස තරග කිරීමට තීරණය කර ඇති බව නිවේදනයක් නිකුත් කරමින් ඔහු සඳහන් කරයි‍. බස්නාහිර පළාත් සභාව සඳහා ආසන කිහිපයක් දිනා ගැනීමට හැකිවෙතැයි විශ්වාස කරන බවද ඔහු එමගින් පෙන්ව‍ාදෙයි. කොළඹ, ගම්පහ හා කළුතර ජනතාවට කර ඇති සේවයට අනූව මැතිවරණයේදී මන්ත්‍රී ආසන කිහිපයක් දිනා ගැනීමට ඔවුන් සහය දෙනු ඇතැයි ඔහු විශ්වාසය පළ කරයි. ප්‍රජාතන්ත්‍රවාදී ජනතා කොංග්‍රසය නිමාවට පත් වූ මධ්‍යම පළාත් සභා මැතිවරණයේදී කඳුරට ජනතා පෙරමුණ සමග සන්ධාන ගතව උදැල්ල ලකුණ යට‍ෙත් එම පළාත් සභා මැතිවරණයට ඉදිරිපත් විය.", "URL": "https://sinhala.adaderana.lk/news.php?nid=38232", "Category": null, "Parent URL": null}