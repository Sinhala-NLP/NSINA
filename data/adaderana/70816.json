{"Source": "Adaderana", "Timestamp": "March 13, 2017 11:30 am", "Headline": "මෝටර් රථයේ තිබී නැති වූ මුදල් හොයන්න විමර්ශන අරඹයි", "News Content": "තලවිල දේවස්ථාන භූමියේ නවතා තිබුණු මෝටර් රථයක් තුළ තිබූ බව කියන රුපියල් 8,72,000 ක් වටිනා රන් ආභරණ සහ මුදල් සොරකම් කිරීමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව නොරචෝලේ පොලීසිය පවසයි.ඉකුත් 11 වැනිදා රාත්‍රී කාලය තුළ මෙම සොරකම සිදුවී ඇති බව පැමිණිලිකරුවන වැලිපැන්නගහමුල්ල - හැවන පදිංචි වේලායුදන් ජෝෂප් ලක්දාස් බොතේජු (අවු:56) යන අය තලවිල සංචාරක පොලිස් මුරපොල වෙත කර ඇති පැමිණිල්ලේ සඳහන් වේ.තමන්ට අයත් රුපියල් 8,30,000 ක් වටිනා රන් ආභරණ සහ මුදල් රුපියල් 42,000 ක් මෝටර් රථය තුළ තිබියදී කිසියම් අයෙකු විසින් සොරකම් කර ඇති බව පැමිණිලිකරු පොලීසිය හමුවේ සඳහන් කර ඇත.සැකකරුවන් සම්බන්ධ තොරතුරු කිසිවක් මෙතෙක් වාර්තා වී නැති අතර නොරචෝලේ පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=70816", "Category": null, "Parent URL": null}