{"Source": "Adaderana", "Timestamp": "July 24, 2015 09:20 am", "Headline": "පිරිහෙන සමාජය සුවපත් කරන්න ආගමික ස්ථානවලට පුළුවන්", "News Content": "පිරිහි යන සමාජය සුවපත් කිරීමට ආගමික ස්ථාන වැඩි වැඩියෙන් නඟාසිටුවන බව ජනාධිපති මෛත්‍රිපාල සිරිසේන මහතා පවසයි.ජනාධිපතිවරයා පෙන්වාදෙන්නේ භික්ෂුන් වහන්සේට, පියතුමන්ට, පූජකතුමන්ට යහපත් සමාජයක් ගොඩනැඟීමට විශාල කාර්ය භාරයක් ඉටු කළ හැකි බවයි.මාවනැල්ල, උඩුමුල්ල, රුවන්පුර ශ්‍රී නිග්‍රෝධාරාම විහාරස්ථානයේ අභිනව බුද්ධ ප්‍රතිමා වහන්සේගේ නේත්‍රා ප්‍රතිෂ්ඨාපන පූජෝත්සවයට එක්වෙමින් ඊයේ පස්වරුවේ ජනාධිපති මෛත්‍රිපාල සිරිසේන මහතා මේ බව ප්‍රකාශ කළේය.එහිදී වැඩිදුරටත් අදහස් දැක්වූ ජනාධිපතිවරයා පෙන්වාදුන්නේ ආගමික ස්ථාන සමග ඇති වන එකමුතුකම, හැදියාව සහ සහෝදරත්වය රටත් සමාජයත් විශාල වශයෙන් ආගමික සහ සාමාජිය පුනර්ජිවනයක් කරා ගෙන යන බවයි.", "URL": "https://sinhala.adaderana.lk/news.php?nid=52812", "Category": null, "Parent URL": null}