{"Source": "Adaderana", "Timestamp": "March 20, 2016 02:55 pm", "Headline": "දස දෙනාගේ වටයේ දෙවන තැන ලංකාවට", "News Content": "20/20 ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගී වන දෙවන තරගය බටහිර ඉන්දීය කොදෙව් කණ්ඩායම සමඟ අද(20) පැවැත්වීමට නියමිතව තිබේ.බැංග්ලෝර්හිදී ශ්‍රී ලංකා වේලාවෙන් රාත්‍රී 7.30ට තරගය ආරම්භ වීමට නියමිතය.සුපිරි දස දෙනාගේ වටයේ පළමු කාණ්ඩය යටතේ තරග වදින ශ්‍රී ලංකාව සහභාගී වූ පළමු තරගයේ දී ඇෆ්ගනිස්ථාන කණ්ඩායම පරදා ජය හිමිකර ගැනීමට සමත් වුණි.බටහිර ඉන්දීය කොදෙව් කණ්ඩායම ද සහභාගී වු පළමු තරගයෙන් ජය හිමි කර ගත්තේ එංගලන්ත කණ්ඩායම පරාජයට පත් කරමිනි.ඒ අනුව සුපිරි දස දෙනාගේ වටයේ පළමු කාණ්ඩයෙන් පෙරමුණ ගැනීමට කොදෙව් කණ්ඩායම සමත්ව සිටින අතර දෙවන ස්ථානය හිමිව ඇත්තේ ශ්‍රී ලංකා කණ්ඩායමට යි.සහභාගී වූ තරග දෙකෙන් එක් තරගයක් ජයගත් එංගලන්ත කණ්ඩායම තෙවන ස්ථානයේත්, සහභාගී වු පළමු තරගය පරාජයට පත් වු දකුණු අප්‍රිකාව සහ ඇෆ්ගනිස්ථානය පිළිවෙලින් සිව්වන සහ පස්වන ස්ථානවල පසුවෙයි. මේ අතර සුපිරි දසදෙනාගේ වටයේ පළමු කාණ්ඩයේ දකුණු අප්‍රිකානු කණ්ඩායම සහ ඇෆ්ගනිස්ථාන කණ්ඩායම අතර තරගය ද අද පැවැත්වීමට නියමිතය.", "URL": "https://sinhala.adaderana.lk/news.php?nid=58420", "Category": null, "Parent URL": null}