{"Source": "Adaderana", "Timestamp": "July 15, 2019 08:46 am", "Headline": "ගංවතුරෙන් යට වී ගිය නේපාලය", "News Content": "තද වැසි සමඟ නේපාලයේ ප්‍රදේශ රැසකින් ගංවතුර හා නයායෑම් වාර්තා වී තිබේ. මේ හේතුවෙන් පුද්ගලයන් දහස් ගණනක් අවතැන්ව සිටින බව එරට වාර්තා සඳහන් කළේය. අයහපත් කාලගුණය හේතුවෙන් තුවාල ලැබූ පුද්ගලයන් ගණන 30කට අධිකයි. ගංවතුර හා නායයෑම් හේතුවෙන් එරට මහාමාර්ග රැසකම ගමනා ගමන කටයුතු ඇණහිට තිබේ. එමෙන්ම නිවාස, රථවාහන හා වගාබිම් රැසක්ද ජලගැලීම්වලට හසුව ඇති බව සඳහන් වෙයි. තදවැසි හේතුවෙන් ගංගා රැසක්ද මේ වන විට පිටාර මට්ටමට ළඟා වී තිබේ. ඒ හේතුවෙන් ගංවතුර මට්ටම තවදුරටත් ඉහළ යාමේ අවදානමක් පවතින බව කාලගුණ බලධාරීන් පෙන්වා දෙයි. මේඅතර විපතටපත් පුද්ගලයන් වෙනුවෙන් සහන සේවා මෙහෙයුමක්ද එරට බලධාරීන් විසින් ආරම්භ කර තිබේ.", "URL": "https://sinhala.adaderana.lk/news.php?nid=114152", "Category": null, "Parent URL": null}