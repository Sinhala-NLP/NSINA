{"Source": "Adaderana", "Timestamp": "February 13, 2010 02:36 pm", "Headline": "19 න් පහළ පාපන්දු අවසන් තරගය අද", "News Content": "ශ්‍රී ලංකා පාපන්දු සම්මේලනය මෙහෙයවන අවුරුදු 19 න් පහළ කණිෂ්ඨ පාපන්දු තරගාවලියේ අවසන් මහා තරගය අද ආරම්භ වේ. අද පස්වරු 4 ට කළුතර දී එය ආරම්භ වීමට නියමිතය. තරගාවලිය සඳහා කණ්ඩායම් 34 ක් සහභාගී වූ අතර අවසන් මහා තරගය සඳහා සුදුසුකම් ලබා ඇත්තේ කළුතර සහ ගම්පොළ පාපන්දු කණ්ඩායම්ය. කළුතර කණ්ඩායම මාතර , වත්තල සහ මීගමුව කණ්ඩායම පරාජය කරමින් අවසන් මහා තරගයට සුදුසුකම් ලබා ගත්තේය. ගම්පොළ කණ්ඩායම අවසන් මහා තරගයට සුදුසුකම් ලබා ගත්තේ මාතලේ , මාවනැල්ල , නුවරඑළිය සහ මන්නාරම පාපන්දු කණ්ඩායම් පරාජය කරමින්ය.", "URL": "https://sinhala.adaderana.lk/news.php?nid=6665", "Category": null, "Parent URL": null}