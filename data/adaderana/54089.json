{"Source": "Adaderana", "Timestamp": "September 26, 2015 11:16 am", "Headline": "කොත්මලේ මිය ගිය ගණන 7ක් වෙයි", "News Content": "කොත්මලේ ප්‍රදේශයේ සිදු වූ නායයාමෙන් මියගිය සංඛ්‍යාව 07 දෙනෙකු දක්වා ඉහළ ගොස් තිබේ.පොලිසිය පැවසුවේ නායයාමෙන් අනතුරට පත් වූ වයස අවුරුදු 02 ක ගැහැණු දරුවෙකු සහ තවත් වයස අවුරුදු 03ක පිරිමි දරුවෙකු ද ජීවිතක්ෂයට පත්ව ඇති බවයි.සිදු වූ නායයාමෙන් මියගිය පුද්ගලයින් 04 දෙනෙකුගේ මළසිරුරු අද උදෑසන වන විට සොයාගෙන තිබුණි. වයස අවුරුදු 07ක සහ 08ක ගැහැණු දරුවන් දෙදෙනෙකුද නායයෑමෙන් ජීවිතක්ෂයට පත්ව ඇත.නායයාම හේතුවෙන් වතු නිවාස 04කට හානි සිදුව ඇති බව වැඩබලන පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රියන්ත ජයකොඩි මහතා පැවසුවේය.", "URL": "https://sinhala.adaderana.lk/news.php?nid=54089", "Category": null, "Parent URL": null}