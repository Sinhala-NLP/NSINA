{"Source": "Adaderana", "Timestamp": "November 24, 2016 09:52 am", "Headline": "   ගැටළුවලට කඩිනමින් විසඳුම් දෙනවා", "News Content": "උමාඔය ව්‍යාපෘතිය හේතුවෙන් ජනතාවට සිදුව ඇති ගැටළුවලට කඩිනමින් විසඳුම් ලබාදීමට පියවර ගන්නා බව විදුලි සංදේශ හා ඩිජිටල් යටිතල පහසුකම් අමාත්‍ය හරීන් ප්‍රනාන්දු මහතා පවසයි.අමාත්‍යවරයා පෙන්වා දෙන්නේ මෙම ව්‍යාපෘතිය හේතුවෙන් බණ්ඩාරවෙල ප්‍රදේශයේ ගම්මාන කිහිපයක ජනතාව විශාල ගැටළුවකට මුහුණ දී සිටින බවයි. උමාඔය ව්‍යාපෘතියෙන් සිදුවු හානිය නිරීක්ෂණය කිරීම සඳහා බණ්ඩාරවෙල හීල්ඔය ප්‍රදේශයේ නිරීක්ෂණ චාරිකවක නිරතවීමෙන් අනතුරුව හරීන් ප්‍රනාන්දු අමාත්‍යවරයා මෙම අදහස් පළ කළේය.හීල්ඔය, කුරුදුගොල්ල, මකුල්ඇල්ල විද්‍යාලයේත්, මැදපෝරුව යන ගම්මානවල නිරීක්ෂණයක නිරත වූ අමාත්‍යවරයා අනතුරුව බණ්ඩාරවෙල ප්‍රාදේශීය ලේකම් කාර්යාලයේ දී මේ පිළිබඳව සාකච්ඡාවක් පවත්වනු ලැබීය. එහිදී ප්‍රදේශවාසීන් තමන් මුහුණ දී සිටින ගැටළු පිළිබඳව අමාත්‍යවරයා දැනුවත් කර ඇත.උමාඔය ව්‍යාපෘතිය හේතුවෙන් ජනතාවට සිදුව ඇති ගැටළුවලට කඩිනමින් විසඳුම් ලබාදෙන බව හරීන් ප්‍රනාන්දු අමාත්‍යවරයා මෙහිදි සඳහන් කළේය.මේ අතර උතුරු පළාත තුළ වැසි සහිත කාලගුණ තත්ත්වය හෙට(25) දිනය දක්වා අඩුවිය හැකි බව කාලගුණ විද්‍යා දෙපාර්තමේන්තුව පවසයි.අද දිනයේ සවස 2න් පසුව දිවයිනේ බොහෝ ප්‍රදේශවලට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=66362", "Category": null, "Parent URL": null}