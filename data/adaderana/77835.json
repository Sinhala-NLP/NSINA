{"Source": "Adaderana", "Timestamp": "September 21, 2017 10:47 am", "Headline": " ටිපර් එකෙන් මාරයා එයි", "News Content": "බත්තරමුල්ල - කඩුවෙල ප්‍රධාන මාර්ගයේ - තලංගම අටේ කණුව ප්‍රදේශයේදී ටිපර් රථ දෙකක් මුහුණට මුහුණ ගැටීමෙන් සිදු වූ අනතුරකින් පුද්ගලයෙකු මියගොස් තිබේ.අද (21) අළුයම ටිපර් රථ දෙකක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය පැවසුවේය.අනතුරෙන් ටිපර් රථ දෙකෙහි රියදුරන් දෙදෙනා බරපතළ තුවාල ලබා කොළඹ ජාතික රෝහලට ඇතුළත් කිරීමෙන් පසු එක් ටිපර් රථ රියදුරෙකු මියගොස් තිබේ.මියගොස් ඇත්තේ කුරුණෑගල, මහව ප්‍රදේශයේ පදිංචිව සිටි 29 හැවිරිදි අයෙක් බව පොලීසිය පැවසුවේය.මෘත ශරීරය කොළඹ ජාතික රෝහලේ මෘත ශරීරාගාරයේ තබා ඇති අතර තලංගම පොලීසිය අනතුර පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77835", "Category": null, "Parent URL": null}