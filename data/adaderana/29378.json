{"Source": "Adaderana", "Timestamp": "November 21, 2012 03:41 pm", "Headline": "නිලධාරීන්ට සීමා වූ විදෙස් සංචාර ගොවින්ටත්", "News Content": "නිලධාරීන්ට පමණක් සීමාවූ විදේශ සංචාර සඳහා සහභාගී වීමට ගොවි ජනතාවටත් මේ වන විට හැකියාව පවතින බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. කෘෂිකර්ම අමාත්‍යංශය යටතේ පවතින සියලුම ආයතනවල මුදල් විදේශ පුහුණු වැඩසටහන් වෙනුවෙන් වෙන් වී ඇති බව අමාත්‍යවරයා සඳහන් කළේය. ඒ අනුව අදාළ මුදල්වලින් නිලධාරීන් පුහුණු කිරීමට අමතරව ගොවීන් ද පුහුණු වැඩසටහන් සඳහා යොමු කිරීමට පියවර ගෙන තිබේ. මීට අමතරව බොහෝ අවස්ථාවල දී නිලධාරීන් පමණක් විදේශ සංචාරවලට සහභාගී වන අතර ගොවීන්ට එම අවස්ථාව අහිමි වන බව අමාත්‍යවරයා සඳහන් කළේය. එම නිසා ගොවීන්ට ද විදේශ සංචාර සඳහා සහභාගිවීමේ අවස්ථාව මේ වන විට ලබා දී ඇති බව අමාත්‍යවරයා පැවසුවේය.", "URL": "https://sinhala.adaderana.lk/news.php?nid=29378", "Category": null, "Parent URL": null}