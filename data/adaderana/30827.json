{"Source": "Adaderana", "Timestamp": "January 17, 2013 10:19 am", "Headline": " මර්වින් අත්අඩංගුවට ගන්නැයි විරෝධතාවක්", "News Content": "කැලණිය ප්‍රාදේශීය සභාවේ හිටපු මන්ත්‍රී හසිත මඩවල මහතාගේ ඝාතනයට අදාළව අමාත්‍ය මර්වින් සිල්වා මහතා අත්අඩංගුවට ගන්නා ලෙස කැලණිය ප්‍රාදේශීය සභාවේ මන්ත්‍රීවරුන් පිරිසක් ඉල්ලා සිටිති. මේ මොහොතේ මහර මහේස්ත්‍රාත් අධිකරණය ඉදිරිපිට සාමකාමී විරෝධතාවක නිරතවන ප්‍රාදේශීය සභා මන්ත්‍රීවරුන් හා ප්‍රදේශයේ ජනතාව විරෝධතා පුවරු ප්‍රදර්ශනය කරමින් එසේ පවසති. කැලණිය ප්‍රාදේශීය සභාවේ හිටපු මන්ත්‍රී හසිත මඩවල මහතාගේ ඝාතනයට අදාළව අත්අඩංගුවට ගනු ලැබූ සැකකරුවන් පස් දෙනා මේවන විට මහර මහේස්ත්‍රාත් අධිකරණයට ඉදිරිපත් කර තිබේ.", "URL": "https://sinhala.adaderana.lk/news.php?nid=30827", "Category": null, "Parent URL": null}