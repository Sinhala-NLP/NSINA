{"Source": "Adaderana", "Timestamp": "January 28, 2017 10:41 am", "Headline": "  නීති විරෝධී වැඩ කරලා තියේනම් ඉල්ලා අස්වෙන්න මම ලෑස්තියි!", "News Content": "2015 වසරේ ජනවාරි 8 දායින් පසුව එක්සත් ජාතික පාක්ෂිකයින් නීති විරෝධීව කටයුතු කර ඇත්නම් තමන් මන්ත්‍රී ධූරයෙන් ඉල්ලා අස් වන බව විදේශ රැකියා අමාත්‍ය තලතා අතුකෝරළ මහත්මිය පවසයි.අමාත්‍යවරිය මේ අදහස් පළ කළේ ඊයේ (27) රත්නපුර, කහවත්ත ප්‍රදේශයේ පැවැති උත්සවයකට එක්වෙමිනි.එහිදී අදහස් දැක්වූ අමාත්‍යවරිය කියා සිටියේ,”2015 ජනවාරි 8 වෙනිදයින් පස්සේ එක යුඑන්පී කාරයෙක් හරි අහිංසක මිනිහෙක්ගේ ඉඩම් කොල්ලකාලා තියෙනවා නම්, අනවසරයෙන් පතල් හාරලා තියෙනවා නම් මේ මන්ත්‍රීකමෙන් මම හෙට අයින් වෙන්න ලෑස්තියි. අපි නීතිය කි‍්‍රයාත්මක කරන්නයි බැඳිලා ඉන්නේ. පහුගිය කාලේ තිබුණේ නැති එකම දේත් ඒකයි.“සෙල්ලම් දැන් දාන්න දෙන්නේ නෑ. මරාගෙන මැරෙනවා මිසක් මේ අහිංසක මිනිස්සුන්ට කරදර කරන්න මම ඉඩ දෙන්නේ නෑ. ඒ අභියෝගය භාර ගෙන තමයි ඒකාබද්ධ විපක්‍ෂය අද දගලන්නේ” යනුවෙන් එතුමිය කියා සිටියේය.", "URL": "https://sinhala.adaderana.lk/news.php?nid=68732", "Category": null, "Parent URL": null}