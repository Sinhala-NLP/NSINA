{"Source": "Adaderana", "Timestamp": "July 3, 2019 09:00 am", "Headline": "අයහපත් කාළගුණයෙන් ඉන්දියාවේ ජීවිත 30ක් අහිමියි", "News Content": "අයහපත් කාලගුණ තත්ත්වය හේතුවෙන් බටහිහිර ඉන්දියාවේ පුද්ගලයින් 30දෙනෙකු මියගොස් ඇත. අධික මෝසම් වර්ෂාව හේතුවෙන් දෛනික කටයුතුවලට ද බාධා එල්ල වී ඇති බව විදෙස් මාධ්‍ය වාර්තා කළේය. මේ හේතුවෙන් පාසල් සහ කාර්යාල වසා දැමීමට ද පියවර ගෙන ඇති බව වාර්තා වෙයි. මුම්බාහි ඇතැම් ප්‍රදේශවලට පැය 24ක් තුළ මිලි මීටර් 375ක වර්ෂාපතනයක් ඇද හැලී ඇති අතර මෙය වසර 14ක් තුළ වාර්තා වූ ඉහළම වර්ෂාපතනය බව විදෙස් වාර්තා සඳහන් කළේය. මෙම තත්ත්තවය හේතුවෙන් ගමනාගමන කටයුතුවලට බාධා එල්ල වී ඇති අතර මේ හේතුවෙන් ගුවන්ගමන්වාර 55ක් හරවා යැමිමටත් තවත් ගුවන් ගමන් 52ක් අවලංගු කිරිමටත් පියවර ගෙන ඇත.", "URL": "https://sinhala.adaderana.lk/news.php?nid=113246", "Category": null, "Parent URL": null}