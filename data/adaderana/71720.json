{"Source": "Adaderana", "Timestamp": "April 4, 2017 03:26 pm", "Headline": "ත්‍රීකුණාමලයෙන් මුහුදු ගිය යාත්‍රාවක කාර්මික දෝෂයක්", "News Content": "ත්‍රීකුණාමල ප්‍රදේශයෙන් ධීවර කටයුතු සඳහා ගිය බහුදින ධීවර යාත්‍රාවක් ජාත්‍යන්තර මුහුදු සීමාව ආසන්නයේ කාර්මික දෝෂයකට ලක්ව ඇති බව නාවික හමුදාව පවසයි. “එවින්දි 01“ නැමැති අදාළ යාත්‍රාව පසුගිය 24 වන දා ධීවර කටයුතු සඳහා පිටත්ව ගොස් ඇති බව වාර්තා වේ. අදාළ යාත්‍රාව පේදුරුතුඩුවට මුහුදු සැතපුම් 142ක් ඈත මුහුදේ කාර්මික දෝෂයකට පත්ව තිබේ. මේ සම්බන්ධයෙන් නාවික හමුදාව චෙන්නායිහි පිහිටි ඉන්දීය නාවික බේරා ගැනීමේ මධ්‍යස්ථානයට සහ වෙරළ ආරක්ෂක දෙපාර්තමේන්තුවට දැනුම් දී ඇති බව සඳහන්වේ. ඒ අනුව අදාළ යාත්‍රාව බේරා ගැනීම සඳහා අද (4)දිනයේ ඉන්දීය බලධාරීන් කටයුතු කරනු ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=71720", "Category": null, "Parent URL": null}