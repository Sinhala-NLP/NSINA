{"Source": "Adaderana", "Timestamp": "September 19, 2011 10:06 pm", "Headline": "සෞඛ්‍ය ඇමති බෝ නොවන රෝග දුරුකරන හැටි එක්සත් ජාතීන්ට කියයි", "News Content": "එක්සත් ජාතීන්ගේ මහා මණ්ඩල සමුළුවට සමගාමීව සෞඛ්‍ය අමාත්‍යවරුන්ගේ සමුළුව හෙට නිව්යෝර්ක් නුවරදී පැවැත්වීමට සියලු කටයුතු සූදානම් කර ඇති වග සෞඛ්‍ය අමාත්‍යංශය පවසයි. එහිදී සෞඛ්‍ය අමාත්‍ය මෛත්‍රීපාල සිරිසේන මහතා මෙම සමුළුව අමතා මෙවර එහි තේමාව වන බෝ නොවන රෝග පිළිබඳ අදහස් දැක්වීමට නියමිත බව අමාත්‍යංශය කියා සිටියි. ඒ අනුව ගෙවීගිය වසර 50 ක කාලය තුළ ශ්‍රී ලංකාවේ බෝවන රෝග 3%-24% දක්වා ඉහළ ගොස් ඇති බවත්,බෝ නොවන රෝග 24%-11% දක්වා අඩුවී ඇති බවත් එහිදී අමාත්‍යවරයා විසින් පෙන්වාදෙනු ඇති බව සඳහන් වේ. එසේම ඉදිරිකාලය තුළ බෝ නොවන රෝග පාලනය කිරීම සඳහා ගනු ලබන ක්‍රියාමාර්ග පිළිබඳ අමාත්‍යවරයා විසින් කරුණු දක්වනු ඇති බව අමාත්‍යංශය නිවේදනය කරයි. ඉදිරි වසර 10 ක් තුළ වසරකට 2% බැගින් බෝ නොවන රෝග ප්‍රතිශතය අඩු කිරීමට වැඩපිළිවෙළක් ක්‍රියාවට නංවනු ඇති බවත්,ඒ අනුව වසර 10 තුළ ක්‍රමයෙන් බෝ නොවන රෝග පාලනය කිරීමේ අපේක්ෂාවක් පවතින බවත් සෞඛ්‍ය අමාත්‍යවරයා මෙහිදී අවධාරණය කරනු ඇත.", "URL": "https://sinhala.adaderana.lk/news.php?nid=18836", "Category": null, "Parent URL": null}