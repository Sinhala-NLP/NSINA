{"Source": "Adaderana", "Timestamp": "December 13, 2011 03:20 pm", "Headline": "රාජාංගණය ජලාශයේ වාන් දොරටු 4 ක් විවෘත කරයි", "News Content": "ඇද හැලෙන අධික වර්ෂාපතනයත් අනුරාධපුර රාජාංගණය ජලාශයේ වාන් දොරටු 4ක් විවෘත කර තිබේ. තත්පරයට ඝන අඩි 4750 ක ජල ධාරිතාවක් විවෘත කළ වාන් දොරටු මඟින් කලා ඔයට මුදා හැරෙන බව ජලාශ භාර වාරි ඉංජිනේරු අයි.එම් කලීල් මහතා සඳහන් කළේය. තවදුරටත් වර්ෂාව ඇතිවුවහොත් තවත් වාන් දොරටු විවෘත කිරීමට සිදුවන බැවින් කලා ඔය දෙපස පහත් බිම්වල සිටි ජනතාව අවධානයෙන් සිටිය යුතු බව ඔහු වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=20657", "Category": null, "Parent URL": null}