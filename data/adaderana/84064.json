{"Source": "Adaderana", "Timestamp": "February 7, 2018 08:24 am", "Headline": "තියුණු ආයුධයකින් පහරදී කාන්තාවන් දෙදෙනෙක් ඝාතනය කරලා ", "News Content": "පෝද්දල - කිබීඇල ප්‍රදේශයේදී එකම පවුලේ මවක සහ දියණියක කපා කොටා ඝාතනය කර තිබේ. පවුල් ආරවුලක් දුරදිග යාමෙන් ඊයේ(06) රාත්‍රී 10.25 ට පමණ නිවසේ රැදී සිටියදී මොවුන් දෙදෙනා මේ ආකාරයට තියුණු ආයුධයකින් කපා කොටා ඝාතනය කර ඇති බව පොලිසිය සඳහන් කළේය. මෙලෙස මිය ගොස් ඇත්තේ වයස අවුරුදු 46 ක කාන්තාවක් සහ වයස අවුරුදු 25 ක් පමණ වයසැති ඇගේ දියණියයි. පොලිසිය සඳහන් කළේ මිය ගිය දියණියගේ ස්වාමි පුරුෂයා විසින් මොවුන් ඝාතනය කර ඇති බවයි. සැකකරු ප්‍රදේශයෙන් පලා ‍ගොස් ඇති අතර සැකකරු අත්අඩංගුවට ගැනීම සඳහා පෝද්දල පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=84064", "Category": null, "Parent URL": null}