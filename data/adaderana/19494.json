{"Source": "Adaderana", "Timestamp": "October 21, 2011 08:31 am", "Headline": "එක්සත් ජාතීන්ගේ කමිටු සැසිවාරයකට ඇමති මහින්ද නිව්යෝර්ක් යයි", "News Content": "එක්සත් ජාතීන්ගේ මහ සමුළුවේ තුන්වන කමිටුවේ සැසිවාරයක් සඳහා අමාත්‍ය මහින්ද සමරසිංහ මහතා නිව්යෝර්ක් නුවර බලා පිටත්ව යාමට නියමිතව තිබේ. එම සැසියේ දී සාමාජික රටවල මානව හිමිකම් පිළිබඳ සාකච්ඡා කිරීමට නියමිතය. එහිදි මහින්ද සමරසිංහ මහතා ශ්‍රී ලංකාව වෙනුවෙන් විශේෂ දේශනයක් පවත්වනු ඇත. මීට අමතරව මේ මස 26 වැනි දින එක්සත් ජාතීන්ගේ මහලේකම් බැන්කි මූන් මහතා සමග විශේෂ සාකච්ඡාවකට ද මහින්ද සමරසිංහ මහතා සහභාගී වීමට නියමිතය. එහිදී මෙරට වත්මන් මානව හිමිකම් ප්‍රගතිය පිළිබඳව සහ එක්සත් ජාතීන්ගේ මානව හිමිකම් කවුන්සිලයේ සිදුවීම් පිළිබඳව මහලේකම්වරයා දැනුවත් කරන බව අමාත්‍යාංශය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=19494", "Category": null, "Parent URL": null}