{"Source": "Adaderana", "Timestamp": "May 4, 2019 09:59 am", "Headline": "මගීන් 136ක් රැගත් බෝයිං 737 යානය ගංඟාවකට", "News Content": "කියුබාවේ ගුවන්තනාමෝ සිට පැමිණි බෝයිං 737 දරණ ජෙට් ගුවන් යානය ගොඩබස්වමින් තිබියදී ධාවන පථයෙන් ඉවතට ගමන් කර අමරිකාවේ ෆ්ලොරිඩා ප්‍රාන්තයේ ගංඟාවක් වෙත ගමන් කර ඇත. ජැක්සන්විල් ප්‍රදේශයේ නගරාධිපතිවරයා තහවුරු කර ඇත්තේ මෙම වාණිජ ගුවන් යානය ඊයේ (03) රාත්‍රී 10.30 ට පමණ මෙම අනතුරට ලක්ව ඇති බවයි. අනතුර සිදුවන අවස්ථාවේ ගුවන් යානයේ මගීන් 136 දෙනෙකු ගමන් කර ඇති අතර ඔවුන් මේ වන විට ආරක්ෂිතව මුදවා ගෙන ඇති බව වාර්තා වෙයි. අනතුරින් කිසිදු ජීවිත හානියක් සිදුවී නොමැති අතර ගුවන් යානා ඉන්ධන ජලයට මිශ්‍ර වීම පාලනය කිරීමට ද මුදවාගැනීමේ කණ්ඩායම උත්සාහ දරමින් සිටින බව වාර්තා වෙයි.", "URL": "https://sinhala.adaderana.lk/news.php?nid=109210", "Category": null, "Parent URL": null}