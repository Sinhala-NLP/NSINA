{"Source": "Adaderana", "Timestamp": "January 22, 2019 07:17 pm", "Headline": "වැඩිහිටියන්ගේ නොසැලකිල්ලෙන් මිලිනව ගිය පුංචි මල් කැකුළ-දර්ශන සහිතයි", "News Content": "විලච්චි - පේමඩු ප්‍රදේශයේ නිවසක් ඉදිරිපිට තිබෙන ඇලකට වැටි අවුරුදු එක හමාරක දරුවෙකු මියගොස් තිබේ. සිය මිත්තනිය සමඟ නිවසේ සිට ඇති මෙම දරුවා ඇලට වැටී මියගොස් ඇති බව අද දෙරණ වාර්තාකරු සඳහන් කළේය. මව අනෙක් දරුවා රැගෙන ඒමට පාසල වෙත ගිය අවස්ථාවේ දී මෙම දරුවා ඇළට වැටී ඇති බව අනාවරණය වී තිබේ. ඇළට වැටීමෙන් අනතුරුව දරුවා මීටර 500ක පමණ දුරක් ගසා ගෙන ඇති අතර, පසුව ප්‍රදේශවාසීන් විසින් බේරා ගෙන තිබේ. දරුවා ගොඩට ගන්නා විටත් මිය ගොස් සිට ඇත. පසුව පේමඩු ප්‍රාදේ‍්ශීය රෝහලට දරුවා ඇතුළත් කර තිබේ. වැඩිහිටියන්ගේ නොසැලකිල්ල හේතුවෙන් අහිංසක පුංචි මල්කැකුළක් මිලින වී යෑම එම ප්‍රදේශයම කම්පනයට පත් කිරීමට සමත්ව තිබේ.", "URL": "https://sinhala.adaderana.lk/news.php?nid=102853", "Category": null, "Parent URL": null}