{"Source": "Adaderana", "Timestamp": "December 3, 2011 08:46 am", "Headline": "ලොරියකින් ඇද වැටී එක් අයෙක් මියයයි", "News Content": "රිදීගම, පොල්කුඹුර ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ලොරි රථයක පිටුපස තට්ටුවේ ගමන් කරමින් සිටි අදාළ පුද්ගලයා ඉන් ඇද වැටීමෙන් මෙම අනතුර සිදුව ඇති බව පොලිසිය පවසයි. එහිදි බරපතල තුවාල ලැබූ ඔහු රිදීගම රෝහලට ඇතුළත් කිරීමේ දී මියගොස් ඇති බව සඳහන්ය. අනතුරින් මියගොස් ඇත්තේ පොල්ගොල්ල ප්‍රදේශයේ පදිංචිව සිටි 38 හැවිරිදි පුද්ගලයෙකි. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(03) රම්බඩගල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20429", "Category": null, "Parent URL": null}