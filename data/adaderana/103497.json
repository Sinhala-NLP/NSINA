{"Source": "Adaderana", "Timestamp": "February 1, 2019 11:00 am", "Headline": "මැලේසියාවේ නව රජුගේ රාජාභිෂේක උත්සවය අති උත්කර්ෂයෙන්", "News Content": "මැලේසියාවේ 16වැනි රජු ලෙසින් අබ්දුල්ලා සුල්තාන් අහ්මඩ් ෂා රජු දිවුරුම්දෙනු ලැබුණි. මැලේසියාවේ නව රජුගේ රාජාභිෂේක උත්සවය අති උත්කර්ෂවත් අන්දමින් එරට පාර්ලිමේන්තු පරිශ්‍රෙය්දී පැවැත්වුණි. ඉන් අනතුරුව මැලේසියාවේ ජාතික මාළිගය වන ඉස්තානා නෙගාරාහිදී නව රජු ලෙසින් පීනෑන්හි සුල්තාන්ව සිටි අබ්දුල්ලා සුල්තාන් අහ්මඩ් ෂා රජු දිවුරුම්දෙනු ලැබුණි. එම අවස්ථාවට එරට අග්‍රාමාතය්‍ය මහතීර් මොහොමඩ්ද සහභාගි වී සිටියේය. මැලේසියාවේ හිටපු රජු වූ පස්වැනි මුහමද් රජු අනපේක්ෂිත ලෙසින් සිය රාජ්‍යත්වය අත්හරින බවට දැනුම්දුන්නේ ගතවූ ජනවාරි මස 06 වැනිදාය. වසර 2ක කාලයකින් අනතුරුව ඔහු ධුරයෙන් ඉවත්වූ අතර එරට රජ කෙනෙක් තමුන්ට හිමි වසර පහක පූර්ණ නිල කාලය සම්පූර්ණ නොකර එම ධුරය අත්හල පළමු අවස්ථාව ලෙසින් එය ඉතිහාසයට එක්වුණි. හිටපු රජු ධුරයෙන් ඉවත්වීමට නිශ්චිත හේතුවක් සදහන් නොවුණත්, ඔහු සහ හිටපු රුසියානු රූ රැජණක් අතර ඇතිවූ විවාහය ඊට හේතුවන්නට ඇති බව පැවසෙයි. රටේ පවතින රාජ වංශ 9ක් අතර තට්ටුමාරු ක්‍රමයට රාජ්‍යත්වය හුවමාරු වීම මැලේසියාවේ සම්ප්‍රදායයි. ඒ අනුව හිටපු රජුගෙන් හිස්වූ ධුරයේ පුරප්පාඩුව පිරවීමේ අවස්ථාව මීට මාස කිහිපයකට පෙර පීනෑන්හි සුල්තාන් ධුරයට පත් අබ්දුල්ලා සුල්තාන් අහ්මඩ් ෂා වෙත හිමිවුණි.", "URL": "https://sinhala.adaderana.lk/news.php?nid=103497", "Category": null, "Parent URL": null}