{"Source": "Adaderana", "Timestamp": "March 16, 2019 03:29 pm", "Headline": "පොලිස් විශේෂ මෙහෙයුමකින් පුද්ගලයින් 2646ක් අත්අඩංගුවට", "News Content": "විෂ මත්ද්‍රව්‍ය හා නීති විරෝධි මධ්‍යසාර සම්බන්ධයෙන් පොලීසිය සිදුකළ විශේෂ මෙහෙයුමකදී පුද්ගලයින් 2646 දෙනෙකු අත්අඩංගුවට ගෙන තිබේ. ඊයේ(15) උදෑසන 06 සිට රාත්‍රී 09 දක්වා කාළය තුළ අදාළ මෙහෙයුම සිදුකළ බව පොලිස් මූලස්ථානය සඳහන් කළේය. එහිදී හෙරොයින් ඇතුළු විෂ මත්ද්‍රව්‍ය හා නීති විරෝධි මද්‍යසාර සම්බන්ධයෙන් පුද්ගලයින් 1790 දෙනෙකු අත්අඩංගුවට ගෙන තිබේ. වරෙන්තුකරුවන් 623 දෙනෙකු, විවිධ අපරාධ සම්බන්ධයෙන් පුද්ගලයින් 101 දෙනෙකු ද විශේෂ මෙහෙයුමේදී අත්අඩංගුවට ගත් බව පොලීසිය පැවසීය. බලපත්‍ර නොමැතිව රජයේ මත්පැන් මුදලට විකිණීම්, ප්‍රසිද්ධ ස්ථානවල මත්පැන් පානය කිරීම් සහ වෙනත් දුෂණ ක්‍රියා සම්බන්ධයෙන් පුද්ගලයින් 125 දෙනෙකු එම මෙහෙයුමේදි අත්අඩංගුවට ගෙන තිබේ. මේ අතර බලපත්‍ර නොමැතිව ගිනි අවි ළඟ තබා ගත් පුද්ගලයින් 06 දෙනෙකු සහ ජීව අත්බෝම්බ සමඟ පුද්ගලයෙකු අත්අඩංගුවට ගත් බවයි පොලීස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=106171", "Category": null, "Parent URL": null}