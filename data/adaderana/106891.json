{"Source": "Adaderana", "Timestamp": "March 28, 2019 12:30 pm", "Headline": "පාසි එකතු කරන්න ගිය ජීවිතයක් වැව් පතුලේ සැඟව යයි", "News Content": "වෙන්නප්පුව බොරලැස්ස වැවේ පාසි එකතුකරමින් සිටි පුද්ගලයෙකු වැවේ ගිලීමෙන් මියගොස් ඇත. ඊයේ(27) පස්වරුවේ මේ අනතුර සිදුව ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ දංකොටුව උතුරු ගෝනවිල පදිංචිකරුවෙකු වූ චාමර තුසිත ජයකොඩි නමැති අයෙකි. මොහු තවත් අයෙකු සමඟ බොරලැස්ස වැවේ එකතුව තිබු ජලජ ශාඛ ඉවත් කරමින් සිටියදී මේ අනතුරට මුහුණ පා තිබේ. ඊයේ පෙරවරුවේ මේ පුද්ගලයාගේ මෳත ශරීරය ගොඩ ගෙන ඇති අතර පශ්චාත් මරණ පරීක්ෂණයක් අද(28) මාරවිල රෝහලේදී සිදු කිරීමට නියමිතව තිබේ.‍ මේ වැව සංවර්ධනය කිරීම සඳහා රජයෙන් මුදල් වෙන්කර තිබිණි. ඒ අනුව කොන්ත්‍රාත්කරුවෙකු විසින් වැව සංවර්ධනය කිරීමේ කොන්ත්‍රාත්තුව භාරගෙන තිබු අතර ඔහු විසින් මිය ගිය පුද්ගලයා ඇතුළු තවත් අයෙකුට වැවේ පාසි ඉවත් කිරීම සඳහා භාර දී තිබී ඇත. වෙන්නප්පුව පොලීසිය මේ පිළිබද වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=106891", "Category": null, "Parent URL": null}