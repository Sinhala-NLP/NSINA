{"Source": "Adaderana", "Timestamp": "October 2, 2017 06:29 pm", "Headline": "වෛද්‍ය සභාවේ නව සභාපති මහාචාර්ය කොල්වින් ගුණරත්න", "News Content": "ශ්‍රී ලංකා වෛද්‍ය සභාවේ නව සභාපතිවරයා ලෙස මහාචාර්ය කොල්වින් ගුණරත්න පත් කර ඇත. වෛද්‍ය සභාවේ හිටපු සභාපති මහාචාර්ය කාලෝ ෆොන්සේකාගේ ධුරකාලය ඉක්ම යෑම නිසා හිස් වූ තනතුර වෙනුවෙන් මෙම පත් කිරිම කර ඇති බව සෞඛ්‍ය අමාත්‍යංශය කියයි.නව පත් කිරීම කරන විටත් මහාචාර්ය ගුණරත්න ශ‍්‍රී ලංකා වෛද්‍ය සභාවේ සාමාජිකයෙකු ලෙස කටයුතු කළ අතර ඔහු කායික රෝග විශේෂඥ වෛද්‍යවරයෙක්ද වෙයි.", "URL": "https://sinhala.adaderana.lk/news.php?nid=78268", "Category": null, "Parent URL": null}