{"Source": "Adaderana", "Timestamp": "April 19, 2019 12:03 pm", "Headline": "ට්‍රම්ප් ජපන් සංචාරයකට සුදානමින්", "News Content": "අමෙරිකානු ජනාධිපති ඩොනල්ඩ් ට්‍රම්ප් ජපානයේ සංචාරයක නිරත වීමට සැලසුම් කර තිබේ. මැයි මස 25 වනදා සිට 28 වනදා දක්වා එම සංචාරය සිදුවනු ඇති බව වාර්තා වෙයි. දෙරට අතර වෙළඳ සහ ආයෝජන සම්බන්ධතා ශක්තිමත් කර ගැනීම මෙන්ම උතුරු කොරියාවේ න්‍යෂ්ටික අවිහරණ වැඩපිලිවෙල සම්බන්ධයෙන් එහිදි අවධානය යොමු කිරීමට නියමිතයි. ධවල මන්දිරය ප්‍රකාශ කළේ,ජපාන අග්‍රාමාත්‍ය ශින්ෂෝ අබේ ද මේ මස අවසානයේදී අමෙරිකාවේ සංචාරයක නිරත වන බවයි. ඩොනල්ඩ් ට්‍රම්ප් ලබන ජුනි මාසයේ ජපානයේ පැවැත්වෙන ජී 20 සමුළුවට ද සහභාගී වීමට නියමිතයි.", "URL": "https://sinhala.adaderana.lk/news.php?nid=108221", "Category": null, "Parent URL": null}