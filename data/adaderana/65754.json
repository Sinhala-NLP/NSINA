{"Source": "Adaderana", "Timestamp": "November 6, 2016 09:28 am", "Headline": " බීඩි-සුරුට්ටු ඇසුරුම්වල රූපමය අවවාද ඇතුළත් කිරීමට යයි?", "News Content": "බීඩි සහ සුරුට්ටු ඇසුරුම්වල රූපමය අවවාද ඇතුළත් කිරීමට අවධානය යොමුව ඇති බව සෞඛ්‍ය අමාත්‍යාංශය පවසයි.සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේ දුම්පානයෙන් ශ්‍රී ලාංකිකයින් මුදා ගැනීමේ වැඩපිළිවෙළ යටතේ සෞඛ්‍ය අමාත්‍යාවරයාගේ උපදෙස් මත මේ සම්බන්ධයෙන් කටයුතු කරන බවයි.බීඩි සඳහා සැප්තැම්බර් මාසයේ සිට බදු පැනවීමට ද රජය කටයුතු කළ බව පවසන පාලිත මහීපාල මහතා බීඩි කොළ ආනයනයේදී සෙස් බද්ද රුපියල් 2000 සිට 3000 දක්වා ඉහළ දැමීමට ද තීරණය කළ බව පෙන්වා දෙයි.දුම්කොළ නිෂ්පාදනවල බදු ප්‍රතිශතය මේ වන විට සියයට 90 දක්වා වැඩි කර ඇති අතර මේ තුළින් මෙරට දුම්පානය කරන්නේ සංඛ්‍යාව සියයට 4ත් 5ත් දක්වා අවමකර ගැනීම අපේක්ෂාව බව සෞඛ්‍ය සේවා අධ්‍යක්ෂ ජනරාල්වරයා පවසයි.", "URL": "https://sinhala.adaderana.lk/news.php?nid=65754", "Category": null, "Parent URL": null}