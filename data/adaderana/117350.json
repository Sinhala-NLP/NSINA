{"Source": "Adaderana", "Timestamp": "August 24, 2019 11:33 am", "Headline": "British Airways ගුවන් නියමුවන් වර්ජනයකට සැරසෙයි", "News Content": "බ්‍රිතාන්‍ය එයාර්වේස් ගුවන් සමාගමේ ගුවන් නියමුවන් ලබන මාසයේ දින තුනක කාලයක් වැඩවර්ජනයක නිරත වීමට තීරණය කර ඇත. වැටුප් විශමතා ගැටළුවක් මුල් කරගනිමින් ඔවුන් වර්ජනයයේ නිරත වීමට තීරණය කර ඇති බව විදෙස් මාධ්‍ය වාර්තා කළේ. ලබන මස 09,10 සහ 27 යන දින වලදී බ්‍රිතාන්‍ය එයාර්වේස් සමාගමේ ගුවන් නියමුවන් වැඩවර්ජනයේ නිරත වීමට නියමිතව ඇත. කෙසේවෙතත් වැර්ඩජනය වැළැක්වීම සඳහා එරට අධිකරණයක් විසින් වාරණ නියෝගයක්ද පණවා ඇති බව වාර්තා වෙයි. ලන්ඩන්, හීතෲ සහ ගැට්වික් ගුවන් තොටුපළවලට මෙම වර්ජනයෙන් බාධා එල්ල විය හැකි බව සඳහන්. මේ හේතුවෙන් ගුවන් ගමන් වෙන්කරගත් මඟින්ට සම්පුර්ණ මුදල් ආපසු ගෙවීමක් හෝ නැවත වෙන්කරවා ගැනීමේ අවස්ථාව ලබා දෙන බව බ්‍රිතාන්‍ය එයාර්වේස් ගුවන් සමාගම සඳහන් කර ඇත.", "URL": "https://sinhala.adaderana.lk/news.php?nid=117350", "Category": null, "Parent URL": null}