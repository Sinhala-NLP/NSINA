{"Source": "Adaderana", "Timestamp": "April 27, 2018 11:02 am", "Headline": "බදුල්ලේ සිට කොළඹ දක්වා ධාවනය වු රාත්‍රී තැපැල් දුම්රිය පීලි පැනලා", "News Content": "බදුල්ලේ සිට කොළඹ දක්වා ධාවනය වු රාත්‍රී තැපැල් දුම්රිය නාවලපිටිය සහ උලපනේ දුම්රිය ස්ථාන අතර 84 වෙනි සැතපුම් කණුව අසල පිලි පැනිම හේතුවෙන් උඩරට දුම්රිය මාරගයේ ධාවන කටයුතු වලට බාධා පැමිණ ඇති බව නාවලපිටිය දුම්රිය පාලක අධිකාරිය පවසයි. අද (27) අලුයම 1.45 ට පමණ රාත්‍රී තැපැල් දුම්රිය පිලි පැනිමෙන් එම දුම්රියේ පලවන සහ දෙවන පන්තියේ මැදිරි හතරක් පිලි පැන ඇති බව පාලක මැදිරිය කියා සිටියේය. දුම්රිය මැදිරි පීලි පැනිම හේතුවෙන් දුම්රිය මාර්ගයටද දැඩි අලාභ හානි සිදු වි ඇති අතර ,පිලි පැන ඇති දුම්රිය මැදිරි පිලි ගත කිරිම මේ වන විට නාවලපිටිය, ගම්පල සහ මහනුවර දුම්රිය ස්ථාන වල දුම්රිය මාර්ග නඩත්තු සේවකයින් විසින් ආරම්භ කර ඇත. දුම්රිය පීලි ගත කරන තෙක් කොළඹ කොටුවේ සිට බදුල්ල දක්වා හා බදුල්ලේ සිට කොළඹ දක්වා ධාවනය වන උඩරට මැණිකේ සහ පොඩි මැණිකේ දුම්රියන් දුම්රිය පිලි පැන ඇති ස්ථානය වෙත ධාවනය කර එතැන් සිට එම දුම්රියවල ගමන් ගන්නා මගින්ව දුම්රියන් දෙකට මාරු කර යැවිමට නාවලපිටිය දුම්රිය පාලක මැදිරිය කටයුතු කර ඇත. පීලි පැනිමට ලක් වු දුම්රියේ මගින්ද වෙනත් දුම්රියන් වලට මාරු කර යැවිමට නටයුතු කර ඇත.", "URL": "https://sinhala.adaderana.lk/news.php?nid=88130", "Category": null, "Parent URL": null}