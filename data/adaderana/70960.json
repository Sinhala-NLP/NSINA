{"Source": "Adaderana", "Timestamp": "March 16, 2017 03:17 pm", "Headline": "කුණු එකතු කරන සේවකයන් වෙනුවෙන් ෆයිසර්ගෙන් නව යෝජනා", "News Content": "කුණු එකතු කරන සේවකයන් විසින් සිදු කරනු ලබන ගෞරවාන්විත සේවය ඇගයීමට ලක් කර ඔවුන් වෙනුවෙන් රක්ෂණ ක්‍රමයක්, මාසික වෛද්‍ය සායනයක් හා සනීපාරක්ෂක ක්‍රමවේදයක් දියත් කිරීමට තමා බලාපොරොත්තු වන බව පළාත් සභා සහ පළාත් පාලන අමාත්‍ය ෆයිසර්ගෙන් මුස්තාෆා මහතා පවසයි. අද (16) දිනයේ දී කොළඹ නගරටය කුණු එකතු කරන ස්ථානවල සිදු කරන ලැබු නීරීක්ෂණයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව කියා සිටියේ ය. එමෙන්ම මේ වන විට කොළඹ නගරයේ කුණු එකතු කිරීම පෞද්ගලික අංශය වෙත පවරා ඇති බවත් එහි කාර්යක්ෂමතාවය පිළිබඳ ගැටළු පවතින බව ද අමාත්‍යවරයා මෙහිදී වැඩිදුරටත් පැවසීය. මේ වන විට පෞද්ගලික ආයතන 2 ක් කුණු එකතු කිරීම් සිදු කරනු ලබන අතර ඔවුන්ට වසර 4 කට එම ගිවිසුම ලැබී තිබීම නිසා මෙවැනි අකාරයක්ෂමතාවයක් ඇති බවත් එය වසරක් පාසා අලුත් කිරීමක් සිදුවුයේ නම් දැනට පවතින තත්ත්වය මඟ හැරී යා හැකි බව ද අමාත්‍යවරයා කියා සිටියේ ය. පවතින ගැටළු සම්බන්ධයෙන් පිළියම් ලබා ගැනීම සඳහා කොළඹ නගර සභාව සමඟ සාකච්ඡා කිරීමට නියමිත බව ද ෆයිසර්ගෙන් මුස්තාෆා අමාත්‍යවරයා පැවසීය.", "URL": "https://sinhala.adaderana.lk/news.php?nid=70960", "Category": null, "Parent URL": null}