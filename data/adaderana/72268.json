{"Source": "Adaderana", "Timestamp": "April 20, 2017 10:02 am", "Headline": " ඉන්දියාවේ අනතුරකින් ලාංකිකයා එලොව යයි ", "News Content": "ඉන්දියාවේ විශාඛාපට්නම්හි සිදුවු රිය අනතුරකින් ශ්‍රී ලාංකිකයෙකු ඇතුළු පුද්ගලයින් සිව් දෙනෙකු මියගොස් තිබේ.සිමෙන්ති පැටවූ ලොරි රථයක් වංගු සහිත ප්‍රදේශයකදී රියදුරුට පාලනය කරගත නොහැකිවීමෙන් අනතුරට ලක්ව ඇති බව ඉන්දීය මාධ්‍ය වාර්තා කළේය.අනතුරෙන් ශ්‍රී ලාංකිකයෙකු ඇතුළු පුද්ගලයින් සිව් දෙනෙකු එම ස්ථානයේදීම මියගොස් ඇති අතර තවත් තිදෙනෙකු තුවාල ලබා රෝහල් ගත කර තිබේ.මියගිය අය අතර වන ශ්‍රී ලාංකිකයා 26 හැවිරිදි අයෙකු බව සඳහන්ය.", "URL": "https://sinhala.adaderana.lk/news.php?nid=72268", "Category": null, "Parent URL": null}