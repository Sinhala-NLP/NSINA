{"Source": "Adaderana", "Timestamp": "July 11, 2017 01:56 pm", "Headline": "ඩෙංගු පාලනය ගැන සෞඛ්‍ය සංවිධානයේ වාර්තාව බාර දෙයි", "News Content": "ඩෙංගු මදුරු පාලනය පිළිබඳ ලෝක සෞඛ්‍ය සංවිධානයේ වාර්තාව සෞඛ්‍ය අමාත්‍ය රාජිත සේනාරත්න මහතා වෙත බාර දී තිබේ.නාරාහේන්පිට රුධිර පාරවිලන මධ්‍යස්ථානයේදී එම වාර්තාව අමාත්‍යවරයා වෙත බාරදුන් බව සෞඛ්‍ය අමාත්‍යාංශය සඳහන් කළේය.ඉන්දියාව, නේපාලය, ශ්‍රී ලංකාව යන රටවල් නියෝජනය කරමින් වෛද්‍යවරුන් සිව් දෙනෙකු ලෝක සෞඛ්‍ය සංවිධානය විසින් අදාළ වාර්තාව සකස් කිරීම සඳහා නම් කර තිබේ.ඩෙංගු මදුරු ඝනත්වය සහ රෝගීන්ගේ සංඛ්‍යාව සියයට 50ක් දක්වා අඩු කිරීමේ සැලසුම් සහිත ක්‍රමෝපායන් ඇතුළත්ව අදාළ වාර්තාව සකස් කර ඇති බව සඳහන්වේ.ලෝක සෞඛ්‍ය සංවිධානයේ නියෝජිතයින් පිරිස මෙම වාර්තාව සම්බන්ධයෙන් අද(11) දිනයේ අමාත්‍ය මණ්ඩලය දැනුවත් කර තිබේ.මෙරට ඩෙංගු රෝගය පැතිරීම ආරම්භ වීමත් සමඟ රෝහල් ප්‍රතිකාර සේවා නිසි අයුරින් සිදු කර ඇති බවත්, මරණ සංඛ්‍යාව පාලනය කිරීම ඉතා හොඳ ලක්ෂණයක් බවත් එම නියෝජිතයින් පිරිස එහිදී පෙන්වා දුන් බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=75128", "Category": null, "Parent URL": null}