{"Source": "Adaderana", "Timestamp": "September 12, 2011 12:11 pm", "Headline": "පවිත්‍රතා දිනය වෙනුවෙන් පවිත්‍ර කිරීමේ වැඩසටහන් රැසක්", "News Content": "අන්තර් ජාතික වෙරළ පවිත්‍රතා දිනය නිමිත්තෙන් මෙරට වෙරළ තීරය පවිත්‍ර කිරීමේ වැඩසටහන් රැසක් ක්‍රියාත්මක කිරීමට සමුද්‍රීය පරිසර ආරක්ෂණ අධිකාරිය පියවර ගෙන තිබේ. සියලුම සමුද්‍ර ආශ්‍රිත රටවල ජනතාව සැප්තැම්බර් තෙවන සතිය තුළ වෙරළ පවිත්‍ර කිරීමේ වැඩසටහන්වල නිරත වෙයි. ඒ අනුව ශ්‍රී ලංකාවේ ද වැඩසටහන් රැසක් සංවිධානය කර ඇති අතර එහි පළමු වැඩසටහන වැල්ලවත්ත මුහුදු තීරයෙන් ආරම්භ වේ. කොළඹ, හලාවත, කළුතර, ගාල්ල, හම්බන්තොට, මාතර, ත්‍රිකුණාමලය සහ යාපනය යන දිස්ත්‍රික්කවල තෝරා ගත් වෙරළ කලාප ආශ්‍රිතව ද එම වැඩසටහන් ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=18663", "Category": null, "Parent URL": null}