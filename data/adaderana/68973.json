{"Source": "Adaderana", "Timestamp": "February 2, 2017 11:03 am", "Headline": " යාපනය සිද්ධියේ සැකකරුවන් 6ක් හඳුනා ගැනෙයි", "News Content": "යාපනය නල්ලූර් ප්‍රදේශයේදී පුද්ගලයින්ට කඩුවලින් පහරදී තුවාල සිදුකර වෙළෙඳසැලකට ගිනි තැබීමේ සිද්ධියට සම්බන්ධ ප්‍රධාන සැකකරුවන් 06 දෙනෙකු හඳුනාගෙන ඇති බව පොලීසිය පවසයි.මේ වන විට ප්‍රදේශයෙන් පළා ගොස් ඇති ඔවුන් අත්අඩංගුවට ගැනීම සඳහා යාපනය පොලීසිය විසින් විශේෂ විමර්ශනයක් ආරම්භ කර ඇති බව සඳහන්ය.පසුගිය 30 වනදා රාත්‍රියේ යතුරුපැදි කිහිපයකින් පැමිණි ආයුධ සන්නද්ධ කණ්ඩායමක් වෙළෙඳසැලක් අසල සිටි පුද්ගලයින් දෙදෙනෙකුට කඩු වලින් පහරදී වෙළෙඳසැලට ගිනි තබා පළා යන ආකාරය සී. සී. ටී. වී. දර්ශන පෙළක සටහන් වී තිබුණි. මේ අතර යාපනය ප්‍රදේශයේ පහරදීම් සහ දේපළ අනර්ථයන් සිදුකිරීමේ සිද්ධීන් වලට සම්බන්ධ තවත් කණ්ඩායමක් ඊයේ(01) දිනයේ අත්අඩංගුවට ගනු ලැබීය.පුද්ගලයින් පස් දෙනෙකු මෙලෙස අත්අඩංගුවට ගෙන තිබූ අතර ඔවුන් යාපනය මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර ඇති බව සඳහන්ය.", "URL": "https://sinhala.adaderana.lk/news.php?nid=68973", "Category": null, "Parent URL": null}