{"Source": "Adaderana", "Timestamp": "March 19, 2011 04:31 pm", "Headline": "කැලණියේ අපේක්ෂකයෙකුගේ නිවසට වෙඩි ප්‍රහාරයක් ", "News Content": "මෙවර පළාත් පාලන මැතිවරණය සඳහා තරග කළ අපේක්ෂකයෙකුගේ කැලණිය ප්‍රදේශයේ පිහිටි නිවසට වෙඩි ප්‍රහාරයක් එල්ල වී ඇති බව පොලිසිය පවසයි. අද(19) පෙරවරුවෙහි පැමිණි කිසියම් සන්නද්ධ පිරිසක් විසින් මෙම ප්‍රහාරය එල්ල කර ඇති බව සඳහන්ය. වෙඩි ප්‍රහාරයෙන් තුවාල ලැබූ 05 හැවිරිදි දරුවෙකු ප්‍රතිකාර සඳහා කොළඹ ජාතික රෝහලට ඇතුළත් කර තිබේ. කැලණිය පොලිසිය සිද්ධිය පිළිබඳව වැඩිදුර විමර්ශන කටයුතු මෙහෙයවයි.", "URL": "https://sinhala.adaderana.lk/news.php?nid=14946", "Category": null, "Parent URL": null}