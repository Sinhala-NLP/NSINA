{"Source": "Adaderana", "Timestamp": "July 5, 2017 08:25 am", "Headline": "දුම්රියේ ගැටී අවසන් ගමන් යයි", "News Content": "දුම්රියක ගැටීමෙන් ගල්කිස්ස ප්‍රදේශයේදී පුද්ගලයෙකු මියගොස් තිබේ.රත්මලාන සිට දෙමටගොඩ බලා ධාවනය වූ දුම්රියක අදාළ පුද්ගලයා ගැටී ඇති අතර කළුබෝවිල රෝහලට ඇතුළත් කිරීමේදී ඔහු මියගොස් ඇති බව පොලීසිය පැවසුවේය.මියගිය පුද්ගලයාගේ අනන්‍යතාවය මෙතෙක් තහවුරු වී නොමැති අතර මෘත ශරීරය කළුබෝවිල රෝහලේ තැන්පත් කර ඇති බව සඳහන්වේ.ගල්කිස්ස පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74885", "Category": null, "Parent URL": null}