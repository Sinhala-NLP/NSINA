{"Source": "Adaderana", "Timestamp": "April 22, 2014 10:22 am", "Headline": "අම්මගෙයි දුවගෙයි සල්ලි මල්ල රේගුවේ හිරවෙයි ", "News Content": "නීති විරෝධී ලෙස විදේශ මුදල් තොගයක් මෙරටට රැගෙන පැමිණි කාන්තාවන් තිදෙනෙකු කටුනායක ගුවන්තොටුපලේ දී අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේ ඊයේ (21) රාත්‍රී චෙන්නායිහි සිට පැමිණි කාන්තාවන් තිදෙනෙකු මෙලෙස අත්අඩංගුවට ගත් බවයි. අත්අඩංගුවට ගත් කාන්තාවන් සතුව තිබී රුපියල් ලක්ෂ 83කට අධික වටිනාකමින් යුත් විදේශ මුදල් තොගයක් සොයාගෙන තිබේ. අත්අඩංගුවට ගත් කාන්තාවන් තිදෙනාගෙන් දෙදෙනෙකු මව සහ දියණිය බව ගුවන්තොටුපල රේගුව සඳහන් කළේය. ඔවුන් සතුව තිබී අමෙරිකානු ඩොලර් 60,000ක්, සෞදි රියාල් 1,405ක්, යුරෝ 1,200ක් සහ තවත් විදේශ මුදල් තිබු බව රේගු මාධ්‍ය ප්‍රකාශක ලෙස්ලි ගාමිණි මහතා පැවසුවේය.", "URL": "https://sinhala.adaderana.lk/news.php?nid=42706", "Category": null, "Parent URL": null}