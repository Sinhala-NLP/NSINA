{"Source": "Adaderana", "Timestamp": "July 3, 2016 12:50 pm", "Headline": " සීමා උල්ලංඝණය කළ 5ක් කොටු", "News Content": "මෙරට මුහුදු සීමා උල්ලංඝණය කරමින් ධීවර කටයුතුවල නිරත වූ ඉන්දීය ධීවරයින් 05 දෙනෙකු අත්අඩංගුවට ගෙන තිබේ.නාවික හමුදාවේ සහය ඇතිව වෙරළාරක්ෂක දෙපාර්තමේන්තුවේ නිලධාරීන් විසින් ඩෙල්ෆ් දුපතට බටහිර දෙසින් වූ මෙරට මුහුදු සීමාවේදී ඔවුන් අත්අඩංගුවට ගෙන ඇති බව සඳහන්.එහිදී එම ධීවරයින් පැමිණි ට්‍රෝලර් යාත්‍රාවක් ද නාවික හමුදාව භාරයට ගෙන තිබේ.අත්අඩංගුවට ගත් ධීවරයින් සහ යාත්‍රාව වැඩිදුර විමර්ශන සඳහා යාපනය ධීවර පරීක්ෂක කාර්යාලය වෙත භාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=61709", "Category": null, "Parent URL": null}