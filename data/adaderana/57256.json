{"Source": "Adaderana", "Timestamp": "February 16, 2016 10:18 am", "Headline": "අතුරුදහන්වූවන් සොයන්න තවත් මාස3ක් කල්දෙයි", "News Content": "අතුරුදහන්වූවන් පිළිබඳ සොයාබැලීමේ ජනාධිපති කොමිසමේ කාලය මාස 3න් දීර්ඝ කර තිබේ.ඒ අනුව මෙම වසරේ මැයි මස 15 වන දින දක්වා එම කොමිසමේ කාලය දීර්ඝ කර ඇති බව අතුරුදහන්වූවන් පිළිබඳ කොමිසමේ ලේකම් එච්.ඩබ්ලිව් ගුණදාස මහතා සඳහන් කළේය.කොමිසමේ නිල කාලය අවසන්වීමට නියමිතව තිබුණේ ඊයේ දිනයේය.ඒ අනුව කොමිසමේ කාලය මාස 3න් දීර්ඝ කිරීමට ජනාධිපති මෛත්‍රීපාල සිරිසේන මහතා අනුමැතිය ලබාදී ඇති බව එච්.ඩබ් ගුණදාස මහතා කියා සිටියේය.යුද්ධය පැවති සමයේ අතුරුදහන්වූවන් පිළිබඳ සොයා බැලීම සඳහා උගත් පාඩම් හා ප්‍රතිසන්ධානය සඳහාවූ ජනාධිපති කොමිෂන් සභාවේ නිර්දේශ මත හිටපු ජනාධිපති මහින්ද රාජපක්ෂ මහතා විසින් මැක්ස්වේල් පරණගම මහතාගේ සභාපතිත්වයෙන් යුතුව මෙම කොමිසම පත්කරනු ලැබිණි.", "URL": "https://sinhala.adaderana.lk/news.php?nid=57256", "Category": null, "Parent URL": null}