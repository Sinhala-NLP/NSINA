{"Source": "Adaderana", "Timestamp": "April 16, 2011 01:36 pm", "Headline": "  එ.ජාතීන්ගේ අරමුණ ජාත්‍යන්තර අධිකරණයක් ඉදිරියට ගෙනයාමයි", "News Content": "එක්සත් ජාතීන්ගේ සංවිධානයේ මහලේකම්වරයා විසින් ශ්‍රී ලංකාව වෙනුවෙන් පත් කළ උපදේශන කමිටුව විසින් ලබා දී ඇති වාර්තාව මෙරට ස්වෛරීභාවයට එරෙහිව යන්නක් බව විද්‍යා කටයුතු පිළිබඳ ජ්‍යෙෂ්ඨ අමාත්‍ය මහාචාර්ය තිස්ස විතාරණ මහතා පවසයි. කාලයක් තිස්සේ එල්.ටී.ටී.ඊ හිතවාදීන් විසින් ගෙන අසත්‍ය කරුණු පදනම් කර ගනිමින් අදාළ වාර්තාව සකස් කර ඇති බව ඔහු අවධාරණය කර සිටියි. යුද අපරාධ චෝදනා සිදුකළ බවට ජාත්‍යන්තර අධිකරණය ඉදිරියේ නඩු විමර්ශනයකට අදාළ පදනමක් ඇති කිරීම මෙම වාර්තාව ඉදිරිපත් කිරී‍මේ එක් අරමුණක් බව අමාත්‍යවරයා චෝදනා කරයි. එසේම එක්සත් ජාතීන් හරහා සෘජු ඇඟිලිගැසීමක් සඳහා පසුබිම සකස් කරගැනීමද මෙම වාර්තාව සකස්කිරීමේ තවත් අරමුණක් ලෙස පෙනී යන බවද අමාත්‍යවරයා අද දෙරණට කියා සිටියේය. එබැවින් මෙම වාර්තාව මුළු මනින්ම හෙළාදැකිය යුතු බව විද්‍යා කටයුතු පිළිබඳ ජ්‍යෙෂ්ඨ අමාත්‍ය මහාචාර්ය තිස්ස විතාරණ මහතා වැඩිදුරටත් කියා සිටියි.", "URL": "https://sinhala.adaderana.lk/news.php?nid=15507", "Category": null, "Parent URL": null}