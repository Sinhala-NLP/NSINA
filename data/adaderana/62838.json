{"Source": "Adaderana", "Timestamp": "August 7, 2016 11:43 am", "Headline": " 3ක් මරු‍ට 3ක් රෝහලට", "News Content": "මීගමුව - කොළඹ මාර්ගයේ මහබාගේ ප්‍රදේශයේ සිදු වූ රිය අනතුරකින් පුද්ගලයෙකු මියගොස් තිබේ.මාර්ගය හරහා ගමන් කරමින් සිටි පුද්ගලයෙකු යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පදිකයා රාගම රෝහලට ඇතුළත් කිරීමේදී මියගොස් තිබේ.මියගොස් ඇත්තේ වයස අවුරුදු 60ක් පමණ වන පුද්ගලයෙකු වන අතර ඔහුගේ අන්‍යතාව මෙතෙක් තහවුරු වී නොමැති බව පොලීසිය පැවසුවේය.මහබාගේ පොලීසිය මේ පිළිබඳ වැඩිදුර විමර්ශන සිදු කරයි.මේ අතර කහවත්ත ප්‍රදේශයේදී සිදු වූ රිය අනතුරකින් කාන්තාවක මියගොස් තවත් තිදෙනෙකු තුවාල ලබා තිබේ.පැල්මඩුල්ල දෙස සිට ඇඹිලිපිටිය දෙසට ධාවනය වූ ත්‍රිරෝද රථයක් සහ ප්‍රතිවිරුද්ධ දිසාවෙන් පැමිණි පුද්ගලික බස් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය පැවසුවේය.අනතුරින් තුවාල ලැබූ ත්‍රිරෝද රථයේ රියදුරු සහ තවත් තිදෙනෙකු කහවත්ත රෝහලට ඇතුළත් කිරීමේදී කාන්තාවක මියගොස් තිබේ.මියගොස් ඇත්තේ කහවත්ත, අටකලන්පන්න ප්‍රදේශයේ පදිංචිව සිටි 76 හැවිරිදි කාන්තාවකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කහවත්ත පොලීසිය වැඩිදුර විමර්ශන සිදු කරයි.මේ අතර අහංගම, දික්කුඹුර, තිත්තගල්ල ගම්බද්ද ප්‍රදේශයේදී සිදු වූ යතුරු පැදි අනතුරකින් පුද්ගලයෙකු මියගොස් තිබේ.යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන දුරකථන රැහැන් කණුවක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදිකරු බුන්නගහහේන ග්‍රාමීය රෝහලට ඇතළත් කිරීමේදී මියගොස් තිබේ.මියගොස් ඇත්තේ දික්කුඹුර ප්‍රදේශයේ පදිංචිව සිටි 51 හැවිරිදි අයෙකි.මෘත ශරීරය පශ්චාත් මරණ පරීක්ෂණ කටයුතු සඳහා ගාල්ල කරාපිටිය රෝහලේ තබා ඇති අතර අහංගම පොලීසිය අනතුර සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=62838", "Category": null, "Parent URL": null}