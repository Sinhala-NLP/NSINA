{"Source": "Adaderana", "Timestamp": "March 30, 2017 05:19 pm", "Headline": "උතුරු පළාත් නව නාවික ආඥාපති ආණ්ඩුකාරවරයා හමුවෙයි", "News Content": "උතුරු පළාත් නව නාවික ආඥාපති රියර් අද්මිරාල් කේ.‍කේ.ජේ ද සිල්වා මහතා උතුරු පළාත් ආණ්ඩුකාර රෙජිනෝල්ඩ් කුරේ මහතා හමුවී තිබේ. උතුරු පළාත් ආණ්ඩුකාර කාර්යාලයේදී පැවති මෙම හමුවේදී ආණ්ඩුකාරවරයා සමඟ උතුරු පළාත් නව නාවික ආඥාපතිවරයා ද සුහද කතාබහක නිරත වූ බව ආණ්ඩුකාර මාධ්‍ය ඒකකය සඳහන් කළේය. මුහුදු මඟින් යාපනය ප්‍රදේශයට නීති විරෝධී ලෙස ගෙන එන කේරල ගංජා වැනි මත්ද්‍රව්‍ය ජාවාරම් පිළිබඳව සහ මුහුදු සීමා උල්ලංඝනය කරමින් මෙරටට ඇතුළු වන ඉන්දීය ධීවරයින් ගෙන එන නීති විරෝධී බඩු භාණ්ඩ පිළිබඳ එහිදී දීර්ඝ වශයෙන් සාකච්ඡා කර ඇති බව සඳහන් වෙයි. එම තත්ත්වය වලක්වා ගැනීමට අවශ්‍ය නීතිපියවර ගැනීමට හැකි උපරිමයෙන් රාජකාරී කටයුතු කරන ලෙස උතුරු පළාත් ආණ්ඩුකාර රෙජිනෝල්ඩ් කුරේ මහතා උතුරු පළාත් නව නාවික ආඥාපති රියර් අද්මිරාල් කේ.‍කේ.ජේ ද සිල්වා මහතාට උපදෙස් දී ඇති බව ද වාර්තා වෙයි.", "URL": "https://sinhala.adaderana.lk/news.php?nid=71546", "Category": null, "Parent URL": null}