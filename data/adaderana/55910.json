{"Source": "Adaderana", "Timestamp": "December 23, 2015 06:18 pm", "Headline": "බැංකු කොල්ලයට පැමිණි සිව්දෙනා කැළණී ‍‍ගඟට පනියි - 3ක් දැලේ - අනෙකා අතුරුදහන් ", "News Content": "බණ්ඩාරවත්ත ප්‍ර දේශයේ රාජ්‍ය බැංකුවක් කොල්ලකෑම සඳහා පැමිණි පුද්ගලයින් තිදෙනෙකු අත්අඩංගුවට ගෙන තිබේ.අද‍ පෙරවරුවේ 3.45ට පමණ පුද්ගලයින් සිව් දෙනෙකු විසින් අදාළ බැංකුව කොල්ලකෑම සඳහා පැමිණ ඇති බව පොලීසිය පවසයි.එම අවස්ථාවේදී බැංකුවේ ඇති ආරක්ෂක පද්ධතිය ක්‍රියාත්මක වී ඇති අතර ඉන් ස්වල්ප මොහොතකට පෙර පොලීසිය එම ස්ථානයට ගොස් ඇති බව සඳහන්ය.එහිදී අදාළ සැකකරුවන් සිව් දෙනා පළා‍ ගොස් අසළ ඇති කැළණී ගඟට පැන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.එම අවස්ථාවේදී පොලීසිය මැදිහත් වී පුද්ගලයින් තිදෙනෙකු අත්අඩංගුවට ගෙන ඇති අතර අනෙක් සැකකරු මෙතෙක් සොයා ගැනීමට නොහැකී වූ බව එම කාර්යාලය සඳහන් කළේය.", "URL": "https://sinhala.adaderana.lk/news.php?nid=55910", "Category": null, "Parent URL": null}