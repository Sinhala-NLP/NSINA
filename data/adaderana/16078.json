{"Source": "Adaderana", "Timestamp": "May 13, 2011 02:20 pm", "Headline": "බැංකුවකින් මුදල් කොල්ලකා පැනයමින් සිටි සැකකරුවෙක් කොටුවෙයි", "News Content": "මහනුවර, අකුරණ ප්‍රදේශයේ පෞද්ගලික බැංකුවකින් මුදල් මංකොල්ලකා පලා යමින් සිටි පුද්ගලයෙකු කටුගස්තොට පොලිසිය විසින් අත්අඩංගුවට ගෙන තිබේ. අදාළ සැකකරු ගිනි අවියක් පෙන්වා රුපියල් දොළොස් ලක්ෂ 40,000ක මුදලක් මංකොල්ල කා ඇති බව කටුගස්තොට පොලිසිය පැවසීය. සැකකරු මුදල් මංකොල්ලකා යතුරු පැදියකින් පලා යමින් සිටියදී කටුගස්තොට ප්‍රදේශයේ දී අත්අඩංගුවට ගත් බව කටුගස්තොට පොලිසියේ අපරාධ අංශයේ ස්ථානාධිපති එම්.ජි.එස්.බණ්ඩාර මහතා සඳහන් කළේය. සැකකරු සහ මුදල් තොගය අද(13) අධිකරණයට ඉදිරිපත් කිරීමට කටයුතු කරන බව ද බණ්ඩාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=16078", "Category": null, "Parent URL": null}