{"Source": "Adaderana", "Timestamp": "October 9, 2018 01:02 pm", "Headline": "කැලඹුණ කාලගුණය අස්සේ දකුණ රත්වෙයි", "News Content": "දකුණු පළාත් සභාව අද(09) රැස්වූ අවස්ථාවේ උණුසුම් තත්ත්වයක් හටගෙන තිබේ. ඒකාබද්ධ විපක්ෂයට සහය පළ කරන සන්ධාන මන්ත්‍රීවරයෙකු මුරුංගා කොළවලින් සෑදූ මාලයක් පැළඳ සභා වාරය සඳහා පැමිණ ඇති අතර එක්සත් ජාතික පක්ෂ මන්ත්‍රීවරුන් පිරිසක් ඔහු වැලැක්වීමත් සමඟ දෙපාර්ශවය අතර ගැටුමක් හටගෙන ඇති බව අද දෙරණ වාර්තාකරු පවසයි සභාව ආරම්භ කිරීමෙන් පසුව සන්ධාන මන්ත්‍රීවරුන්ට සිදුවූ වරප්‍රසාද කඩවීම පිළිබඳ දකුණු පළාත්සභා සභාපතිවරයාට පැමිණිලි කර තිබේ. අනතුරුව සභා ගර්භය තුළදී ද යළිත් ගැටුමක් හටගැනීම හේතුවෙන් සභාව මිනිත්තු 15 කට පමණ කල් තැබීමට ද සිදු වූ බව සඳහන්ය. මින් ඉදිරියට විරෝධතාපුවර රැගෙන දකුණු පාළාත් සභා ගර්භය තුළට පැමිණිය නොහැකි බව දකුණු පළාත්සභා සභාපතිවරයා විසින් නියෝග කර අති පව අප වාර්තාකරු පැවසීය.", "URL": "https://sinhala.adaderana.lk/news.php?nid=97410", "Category": null, "Parent URL": null}