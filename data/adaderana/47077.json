{"Source": "Adaderana", "Timestamp": "October 31, 2014 07:09 am", "Headline": " ශ්‍රීලනිප-හෙළ උරුම දීගයේ වාර්තාව අදයි", "News Content": "ශ්‍රී ලංකා නිදහස් පක්ෂය සහ ජාතික හෙළ උරුමය අතර එකඟතාවයන් පිළිබඳ සොයාබැලිම සඳහා පත් කළ අමාත්‍ය අනු කමිටු වාර්තාව අද දිනයේ ඉදිරිපත් කිරීමට නියමිතව තිබේ. පසුගිය දා පැවති සාකච්ඡාවකින් අනතුරුව අදාළ කරුණු සාකච්ඡා කිරීම සඳහා දෙපාර්ශවයේ නියෝජිතයින්ගෙන් සමන්විත අනු කමිටුවක් පත් කෙරුණි. මේ අතර ඉදිරි ජනාධිපතිවරණයකදි සහය පළ කළ යුත්තේ කුමන පාර්ශවයට ද යන්නා තීරණය කිරිම සඳහා ශ්‍රී ලංකා මුස්ලිම් කොංග්‍රසයේ උත්තරීතර මණ්ඩලය අද රැස්වෙයි. එම පක්ෂයේ ප්‍රකාශකයෙකු කියා සිටියේ පක්ෂ නායක අමාත්‍ය රවුෆ් හකීම් මහතාගේ ප්‍රධානත්වයෙන්උත්තරීතර මණ්ඩලය අද පස්වරුවේ රැස්වීමට නියමිත බවයි.", "URL": "https://sinhala.adaderana.lk/news.php?nid=47077", "Category": null, "Parent URL": null}