{"Source": "Adaderana", "Timestamp": "October 10, 2011 03:43 pm", "Headline": "නාදුනන තුවක්කුකරුවකුගේ තවත් ඉලක්කයක්..!", "News Content": "මීටියාගොඩ පොලිස් බල ප්‍රදේශයේ පැරෑලිය සුනාමි ස්මාරකය අසලදී නාදුනන තුවක්කුකරුවකු විසින් පුද්ගලයකුට වෙඩිතබා පළා‍ගොස් අතැයි පොලීසිය පවසයි. අද දහවල් 12.10 ට පමණ මෙම සිදුවීම සිදුව ඇති බවත්, මෙයින් තුවාල ලබා ඇත්තේ මිදිගස්තුඩුව, තෙල්වත්ත ප‍්‍රදේශයේ පදිංචි වයස අවුරුදු 28 ක් වූ ජගත් නිශාන්ත නැමැති අයෙකු බව පොලිස් මාධ්‍ය ප්‍රකාශක,ජ්‍යේෂ්ඨ පොලිස් අධිකාරී මැක්සි ප්‍රොක්ටර් මහතා සඳහන් කරයි. මොහු දැනට කරාපිටිය රෝහලේ ප‍්‍රතිකාර ලබන බව හෙතෙම කියා සිටියි. සැකකරුවන් අනාවරණය වී නැති බවත්, මීටියාගොඩ පොලීසිය වැඩිදුර විමර්ශන කටයුතු කරමින් සිටින බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19267", "Category": null, "Parent URL": null}