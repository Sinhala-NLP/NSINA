{"Source": "Adaderana", "Timestamp": "August 29, 2011 05:21 pm", "Headline": "ගුණාත්මක හා කාර්යක්ෂම වෛද්‍ය සේවයක්දීම අරමුණයි", "News Content": "ජනතාවට ගුණාත්මක හා කාර්යක්ෂම වෛද්‍ය සේවාවක් ලබා දීම රජයේ අපේක්ෂාව බව ජනාධිපති මහින්ද රාජපක්ෂ මහතා පවසයි. බෙහෙත් ද්‍රව්‍ය මෙරටදීම නිෂ්පාදනය කිරීමට අවධානය යොමු කිරීම තුළින් ආනයනය කරනු ලබන බෙහෙත් ප්‍රමාණය අඩු කර ගත හැකි බව ජනාධිපතිවරයා පෙන්වා දෙයි. 2012 අයවැය සකස් කිරීමට අදාළව සෞඛ්‍ය අමාත්‍යාංශයේ හා දේශීය වෛද්‍ය අමාත්‍යාංශයේ අදහස් හා යෝජනා ලබා ගැනීමේ සාකච්ඡාවකට අද එක් වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. සෞඛ්‍ය සේවාව වෙනුවෙන් විශාල මුදලක් රජය වාර්ෂිකව වැය කරන්නේ ගුණාත්මක සෞඛ්‍ය සේවාවක් රට තුළ ස්ථාපිත කිරීමට බව ජනාධිපතිවරයා එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18388", "Category": null, "Parent URL": null}