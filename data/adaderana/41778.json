{"Source": "Adaderana", "Timestamp": "March 13, 2014 05:11 pm", "Headline": "අධිවේගයේ ඉඩ ඉල්ලා මාතර රියදුරන් සටනට එයි", "News Content": "මාතර සිට කොළඹ, ගාල්ල, කතරගම, හම්බන්තොට ඇතුළු මාර්ග රැසක ධාවන කටයුතු සිදුකරන පෞද්ගලික බස් රථ රියදුරන් වර්ජනයක් ආරම්භ කිරීමට තීරණය කර තිබේ. අද මධ්‍යම රාත්‍රියේ සිට වර්ජනය ක්‍රියාත්මක කරන බව සීමාසහිත මාතර මගී ප්‍රවාහන පුද්ගලික බස් සංගමයේ සභාපති ඒ.කේ.එච් හල්පගේ මහතා පවසයි. දක්ෂිණ අධිවේගි මාර්ගයේ ගාල්ල සහ මාතර අතර කොටස ලබන 15වනදා විවෘත කිරිමට නියමිතය. අධිවේගි මාර්ගයේ මාතර සිට බස් ධාවනයට පෞද්ගලික බස් හිමියන් ජාතික ගමනාගමන කොමිෂන් සභාවෙන් අවසර ඉල්ලා තිබු බව හල්පගේ මහතා පවසයි. කෙසේ වෙතත් තමන්ට ඒ සදහා මෙතෙක් අනුමැතිය ලබානොදීම මෙම වර්ජනය ක්‍රියාත්මක කිරිමට හේතුව බව ඔහු කියයි‍. මාතර - කඩුවෙල අධි‍වේගී මාර්ගයේ ගාස්තුවද රුපියල් 500කි. එසේම මාතර - මහරගම බස් ගාස්තුව ද රුපියල් 500කි. ගාල්ල - මහරගම හා ගාල්ල - කඩුවෙල බස් ගාස්තුව රුපියල් 420කි.", "URL": "https://sinhala.adaderana.lk/news.php?nid=41778", "Category": null, "Parent URL": null}