{"Source": "Adaderana", "Timestamp": "August 25, 2017 09:15 am", "Headline": "ඉන්දියාවට ජය", "News Content": "ශ්‍රී ලංකාව මුහුණදුන් 800 වැනි එක්දින ජාත්යන්තර ක්‍රිකට් තරගය ද ඉන්දීය කණ්ඩායම හමුවේ පරාජයට පත් විය. පෙර දින සිය විවාහ මංගල්‍යට සහභාගී වීමෙන් පසු කණ්ඩායමට එක් වු අකිල ධනංජයගේ විශ්මිත පන්දු යැවීම හමුවේ ඊයේ(24) තරගය තුළ ඉන්දීය කඩුලු 7ක් දවා ගැනීමට ශ්‍රී ලංකා කණ්ඩායම සමත් වුණි. ප්‍රථමයෙන් පන්දුවට පහරදුන් ශ්‍රී ලංකා කණ්ඩායම යළි දුර්වල පිතිහරඹයක් පෙන්නුම් කළ අතර පන්දුවාර 50දී කඩුලු 8ක් දැවී ඔවුන් ලබාගත්තේ ලකුණු 236ක් පමණි. එහි දි මිලින්ද සිරිවර්ධන ලකුණු 58ක් සහ චාමර කපුගෙදර ලකුණු 40ක් ලබාගත්තේය. ජස්ප්‍රිට් බුම්රාහ් කඩුලු 4ක් දවාගත්තේය. ශ්‍රී ලංකා ඉනිමෙන් අනතුරුව තරගයට වර්ෂාවෙන් බාධා එල්ල වු අතර ඉන්දීය කණ්ඩායමට පන්දුවාර 47කදී ලකුණු 231ක ඉලක්කයක් හිමිවිය. ඉන්දීය කණ්ඩායමේ පළමු කඩුල්ල සඳහා ලකුණු 109ක සබදතාවක් ගොඩනැගු අතර ලකුණු 131ක වන විට කඩුලු 7ක් දවා ගැනීමට ශ්‍රී ලංකා පන්දු යවන්නන්ට හැකි වුණි. එහෙත් 8 වන කඩුල්ල වෙනුවෙන් ලකුණු 100ක වාර්තා ගත සබදතාවක් පැවැත්වු බුවනේෂ්වර් කුමාර් නොදැවී ලකුණු 53ක් ලැබු අතර මහේන්ද්රා සිං දෝණි නොදැවී ලකුණු 45ක් ලබාගත්තේය. අකිල ධනංජය ලකුණු 54කට කඩුලු 6ක් වාගත්තේය.", "URL": "https://sinhala.adaderana.lk/news.php?nid=76667", "Category": null, "Parent URL": null}