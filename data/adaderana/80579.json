{"Source": "Adaderana", "Timestamp": "November 26, 2017 04:34 pm", "Headline": "තුන්බෝධිය ප්‍රදේශයේ කතුන් දෙදෙනෙක් මරා දාලා", "News Content": "මාතර - නාවිමන උතුර තුන්බෝධිය ප්‍රදේශයේ නිවසක දී කාන්තාවන් දෙදෙනෙකු ඝාතනය කර තිබේ. කිසියම් පිරිසක් අදාළ නිවස වෙත පැමිණ මෙම කාන්තාවන් දෙදෙනා ඝාතන කර ඇති බවට පොලීසිය සිදුකළ මූලික විමර්ශනයේ දී අනාවරණය වී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ එම නිවසේ පදිංචිව සිටි කාන්තාවක සහ ඇයගේ ස්වාමි පුරුෂයාගේ මව බව සඳහන්ය. සිද්ධිය සම්බන්ධයෙන් මාතර පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=80579", "Category": null, "Parent URL": null}