{"Source": "Adaderana", "Timestamp": "July 5, 2012 09:33 am", "Headline": "මුගරකින් පහරදී පුද්ගලයෙකු මරාදමලා", "News Content": "පොළොන්නරුව, පලුගස්දමන ප්‍රදේශ‍යේ දී මුගුරකින් පහර දී පුද්ගලයෙකු ඝාතනය කර තිබේ. ඊයේ රාත්‍රී මෙම ඝාතනය සිදුව ඇති බව පොළොන්නරුව පොලිසිය සඳහන් කරයි. මෙලෙස මියගොස් ඇත්තේ 47 හැවිරිදි පලුගස්දමන ප්‍රදේශයේ පදිංචිකරුවෙකි. බහින් බස්වීමක් දුරදිග යාම‍ හේතුවෙන් මියගිය පුද්ගල‍යාගේ සහෝදරයෙකු විසින් මෙම ඝාතනය සිදුකර තිබේ. සැකකරු අත්අඩංගුවට ගෙන ඇති අතර පො‍ළොන්නරුව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25529", "Category": null, "Parent URL": null}