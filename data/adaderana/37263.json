{"Source": "Adaderana", "Timestamp": "September 9, 2013 10:33 am", "Headline": "වව්නියාව - යාපනය බස් වර්ජනයක් ", "News Content": "වව්නියාවේ සිට යාපනය ඇතුළු ප්‍රදේශ රැසකට ධාවනය වන පෞද්ගලික බස් රථ වර්ජනයක් ආරම්භ කර තිබේ. මේ හේතුවෙන් වව්නියාවේ සිට යාපනය, මුලතිව්, කිලිනොච්චිය හා මන්නාරම යන ප්‍රදේශවලට ධාවනය කෙරෙන බස් රථ ගමනා ගමනය අද(09) උදෑසන සිට ඇණහිට ඇති බව අද දෙරණ වාර්තාකරු පවසයි. හම්බන්තොට සිට යාපනය දක්වා ධාවනය වූ බස් රථයක් නිති විරෝධී ලෙස වව්නියාවේදී මගින් නංවා ගැනීම හේතුවෙන් හටගත් මතභේදයක් දුරදිගයාමෙන් ඇතිවූ ගැටුමකදී පොලීසිය විසින් වව්නියාව බස් සංගමයට අයත් සාමාජිකයින් දෙදෙනෙකු අත්අඩංගුවට ගෙන තිබේ. අත්අඩංගුවේ පසුවන තම සංගමයේ සාමාජිකයින් නිදහස් කරනතෙක් හෝ සිද්ධියට සම්බන්ධ අනෙක් බස් රථයේ පුද්ගලයින් අත්අඩංගුවට ගන්නා තෙක් මෙම වර්ජනය ක්‍රියාත්මක කරන බව වර්ජකයින් සඳහන් කරයි.", "URL": "https://sinhala.adaderana.lk/news.php?nid=37263", "Category": null, "Parent URL": null}