{"Source": "Adaderana", "Timestamp": "December 13, 2011 10:37 pm", "Headline": "මර්වින්ගේ ගෝලයෙක් පැහැරගැනීමට ලක්වෙයි", "News Content": "අමාත්‍ය මර්වින් සිල්වාගේ සම්බන්ධීකාරක ලේකම්වරයකු යයි කියැවෙන අමල් රුද්‍රිගු නමැති අය කිසියම් පිරිසක් විසින් පැහැරගෙන ඇතැයි පොලීසිය පවසයි. අද සවස පිටකෝට්ටේ හංදියේදී මෙම පැහැරගැනීම සිදුකර ඇති බවට පොලීසියට පැමිණිලි ලැබී ඇතැයි පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කරයි. මේ පිළිබඳ අද දෙරණ කළ විමසීමකට පිළිතුරු දෙමින් අමාත්‍ය මර්වින් සිල්වාගේ කාර්ය මණ්ඩල සාමාජිකයෙකු කියා සිටියේ අමාත්‍යවරයාට අමල් රුද්‍රගු නම් සම්බන්ධීකාරකයකු නොසිටි බවයි. එසේ වුවද අමාත්‍යවරයා හමුවීමට යන එන,අමාත්‍යවරයාද හඳුනන එවැන්නෙක් සිටි බව ඔහු සඳහන් කළේය. එහෙත් අමල් රුද්‍රිගු යනු මර්වින් සිල්වා අමාත්‍යවරයාගේ ප්‍රබල අධාරකරුවෙකු වන අතර ඔහු කලක් කිරිබත්ගොඩ වෙළඳ සංගමයේ සභාපතිවරයා ලෙසද කටයුතු කළේය. කෙසේ වෙතත් මෙම පැහැරගැනීම සිදුකරනු ලැබුවේ කවුරුන් විසින්ද,කුමන හේතුවක් නිසාද යන්න මෙතෙක් අනාවරණය වී නැත.", "URL": "https://sinhala.adaderana.lk/news.php?nid=20667", "Category": null, "Parent URL": null}