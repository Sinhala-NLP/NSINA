{"Source": "Adaderana", "Timestamp": "February 12, 2017 10:20 am", "Headline": "මියන්මාරයෙන් සහල් ගෙන්වයි", "News Content": "සහල් මෙට්‍රික් ටොන් 50,000ක් මියෙන්මාරයෙන් ආනයනය කිරීමට රජය සැලසුම් කර තිබේ. ඊට අදාළ ගිවිසුම් මේ වන විටත් අත්සන් කර ඇති බව වාර්තා වේ.මියෙන්මාරයේ සහල් අපනයන සමාගම් පහකින් මෙම සහල් මෙට්‍රික් ටොන් 50,000 ආනයනය කිරීමට සැලසුම් කර තිබේ. එළඹෙන ජුනි මාසය වන විට මෙම සහල් තොගය ශ්‍රී ලංකාවට ආනයනය කිරීමට නියමිත බව ද වාර්තා වේ.මේ අතර මේ වන විට වෙළෙදපලේ පවතින සහල් අර්බුදය විසදීමට කඩිනමින් පියවර ගන්නා බව එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා පැවසුවේය.", "URL": "https://sinhala.adaderana.lk/news.php?nid=69484", "Category": null, "Parent URL": null}