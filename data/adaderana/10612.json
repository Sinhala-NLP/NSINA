{"Source": "Adaderana", "Timestamp": "September 3, 2010 10:48 am", "Headline": "සෙලාන් බැංකුවෙන් දින 4 න් නිවාස ණයක්", "News Content": "සෙලාන් බැංකුවේ විශේෂිත නිවාස ණය මධ්‍යස්ථානය වන\"සෙලාන් සිරි නිවස\"කොළඹ 3, ඞීල් පෙදෙස ඒ, අංක 02 දරණ ස්ථානයේදී මහ බැංකු අධිපති අජිත් නිවාඞ් කබ්රාල් මහතා විසින් අද නිල වශයෙන් විවෘත කරන ලදී. මෙම අවස්ථාවට සෙලාන් බැංකුවේ සභාපති ඊස්ට්මන් නාරංගොඩ මහතාත් අධ්‍යක්ෂ මණ්ඩල සාමාජිකයෝ සහ බැංකුවේ ජ්‍යෙෂ්ඨ කළමනාකාරිත්වයේ සාමාජිකයෝත් සහභාගී වූහ. මෙයට සමගාමීව සෙලාන් බැංකුවේ කඩිනම් නිවාස ණය යෝජනා ක‍්‍රමය වන\"සිරි නිවස\"ද ආරම්භ කෙරිණි. මේ යටතේ එම නිවාස ණය සිත් ඇද ගන්නා සුළු පොළී අනුපාත යටතේ දින 04ක් ඇතුලත ලබාගත හැක. මෙහි අඩංගු විශේෂ ප‍්‍රතිලාභ මාලාව නිසා කෙනෙකුගේ නිවාස සිහිනය යථාර්තයක් බවට පත් කර ගැනීමට හැකි වේ. සිරි නිවස නිවාස ණය යෝජන ක‍්‍රමය ශී‍්‍ර ලංකාවේ ඉතාමත් ඉක්මණින් ණය ලබා දෙන යෝජනා ක‍්‍රමයක් වන අතර අවශ්‍ය සියලූ ලිපි ලේඛන නිසි පරිදි ඉදිරිපත් කරනු ලැබුවහොත් පුර්ණ වැඩ කරන දින හතරක් ඇතුලත ණය නිකුත් කළ හැකිය. නිවාස ණයක් සඳහා බැංකුවකට අවශ්‍ය කරන ලියකියවිලි, උදා : වීදි රේඛා සහතිකය, ගෙඩනැගිලි සීමා සහතිකය, නොපවරා ගැනිමේ සහතිකය වැනි අවශ්‍ය කරන සහතික ගනුදෙනුකරුවන් වෙනුවෙන් සම්බන්ධීකරණය කර අදාළ ආයතන මගින් ලබා දිමේ සේවාවක්ද සිරි නිවස මධ්‍යස්ථානයේ දී කි‍්‍රයාත්මක වේ. \"මෙය හුදෙක් ණය යෝජනා ක‍්‍රමයක් පමණක් නොව ණය අපේක්‍ෂා කරන්නන්ට මහත් සහනයක්\"සෙලාන් බැංකුවේ සභාපති ඊස්ට්මන් නාරංගොඩ මහතා පැවසීය.\"ශී‍්‍ර ලංකාවේ තමන්ගේම නිවාස ඉදිකර ගැනීමට සිහින මවමින් දහස් ගණනක් දෙනා සිටිති. මුල්‍ය පහසුකම් ලබාගැනීමට නොහැකි වීම එම අපේක්‍ෂාව ඉටුකර ගැනීමට පවතින බාධකයයි. සෙලාන් බැංකුව හඳුන්වා දෙන\"සිරි නිවස\"නිවාස ණය යෝජනා ක‍්‍රමය නිසා ශී‍්‍ර ලාංකිකයන් විශාල පිරිසකට තමන්ගේම නිවාස ඉදිකර ගැනීමට හැකියාව ලැබීම ගැන අපි මහත් සේ සතුටු වෙමු\" සිරි නිවස ණය යෝජනා ක‍්‍රමය මගින් නිවාස ආශ‍්‍රිත අරමුණු ගණනාවක් සඳහා ණය නිකුත් කෙරේ. ඉදිකළ නිවසක් මිලදී ගැනීමට, මහල් නිවාසයක් හෝ ඉඩම් කැබැල්ලක් මිලදී ගැනීමට, නිවාස අලූත් වැඩියා කිරීමට, නිවසට අලූතින් කොටසක් එක් කිරීමට හෝ පවතින නිවසක වැඩ නිම කිරීමට ණය ලබා ගත හැකිය. ඊට අමතරව ලබා ගෙන ඇති නිවාස ණයක් ආපසු ගෙවීමට සහ නිවසේ අභ්‍යන්තර අලංකරණ කටයුතු, පැන්ටි‍්‍ර කබඞ් සවි කිරීම, භූමිය අලංකරණය හෝ වෙනත් අවශ්‍යතා සඳහාද එම ණය ලබා ගත හැකිය. ණය ඉල්ලූම්කරුට එම ණය ආපසු ගෙවීමට ඇති හැකියාව සහ දේපල වල වටිනාකම මත රුපියල් ලක්ෂයේ අවමයක් යටතේ ණය නිකුත් කෙරේ. වැටුප් ලබන සේවකයින්ට වෘත්තීයවේදීන්ට ව්‍යාපාරිකයින්ට සහ එතෙර රැකියා වල නියුතු ශී‍්‍ර ලංකිකයින්ට මෙම සිරි නිවස ණය යෝජනා ක‍්‍රමය විවෘතය. එමෙන්ම ස්වාමියා සහ භාර්යාව යන දෙදෙනාට ඒකාබද්ධවත් වයස අවුරුදු 18 ඉක්මවු පුතකු හෝ දියණියක සමග දෙමව්පියන්ගෙන් කෙනෙකුට ඒකාබද්ධ ණය ලබා ගත හැකිය. ණය ආපසු ගෙවීමේ කාලය අවුරුදු 25 ක උපරිමයකට යටත්වන අතර එය තීරණය වන්නේ ණය ලබා ගන්නා පුද්ගලයාගේ වයස අනුවය. එමෙන්ම නිවාස සහ දේපල ඇපයක් වශයෙන් උකසට තබා ගැනේ. \"සුහද හදක් ඇති ශී‍්‍ර ලාංකික බැංකුව වශයෙන් සහ ශී‍්‍ර ලංකාවේ පොදු ජනතාවගේ හද ගැස්ම හොඳින් හඳුනාගත් බැංකුවක් වශයෙන් සෙලාන් බැංකුව විශාල ජන පිරිසකට මෙසේ සේවා සැපයීමට වඩාත් සතුටින් සහ ආඩම්බරයෙන් ඉදිරිපත්ව වී කි‍්‍රයාකරන අතර එමගින් රටේ සංවර්ධනයටද බැංකුව දායක වෙයි\" නාරංගොඩ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=10612", "Category": null, "Parent URL": null}