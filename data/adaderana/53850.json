{"Source": "Adaderana", "Timestamp": "September 15, 2015 06:24 am", "Headline": "හැප්පුවාද? හැප්පුණාද?-මළ සිරුරක් ගැන පරීක්ෂණයක්", "News Content": "වාහනයකට යටකර දමා ගිය බවට සැක සිතිය හැකි පිරිමි අයකුගේ මළසිරුරක් අද(15)අලුයම දඹුල්ල කණ්ඩලම පාරේ තිබී හමුවී ඇතිබව දඹුල්ල පොලිසිය කියයි. මියගිය පුද්ගලයා මාවනැල්ල ප්‍රදේශයේ පදිංචි කරුවෙකු බවට මුලිකව හඳුනාගෙන ඇතැයිද පොලිසිය පවසයි.ඔහුගේ හිස ප්‍රදේශය ට බරපතළ තුවාල සිදුවී ඇති අතර වාහනයකට හැපී වාහනය පලාගියේද, එසේ නැතිනම් මෙම පුද්ගලයා වාහනයකට යටකර ඝාතනය කළේද යන්න තාමත් තහවුරු වී නොමැති අතර ඒ පිළිබඳ පරීක්ෂණ පවත්වනු ලබයි.අලුයම 3ට පමණ මෙම සිදුවීම පිළිබඳව වාර්තා වූ බව දඹුල්ල පොලිසිය කියයි .", "URL": "https://sinhala.adaderana.lk/news.php?nid=53850", "Category": null, "Parent URL": null}