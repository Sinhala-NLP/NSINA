{"Source": "Adaderana", "Timestamp": "April 16, 2016 08:41 am", "Headline": "අනතුරින් 1ක් මරු‍ට", "News Content": "බම්බලපිටිය, හැව්ලොක් මාර්ගයේ, ඩික්මන් හංදිය ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.මහරගම දෙසට ධාවනය වු පුද්ගලික බස් රථයක්, ඉදිරියෙන් පැමිණි ත්‍රීරෝද රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ ත්‍රීරෝද රථයේ රියදුරු කොළඹ ජාතික රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ රාජගිරිය ප්‍රදේශයේ පදිංචිව සිටි 60 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර ඔහු බීමතින් රිය පදවා ඇති බවට කරුණු අනාවරණය වී ඇත.ඔහු අද(16) දින අලුත්කඩේ මහසේත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59188", "Category": null, "Parent URL": null}