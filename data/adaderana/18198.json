{"Source": "Adaderana", "Timestamp": "August 20, 2011 05:08 pm", "Headline": "එජාප නාමයෝජනා සැකසීම අවසන් අදියරට", "News Content": "එක්සත් ජාතික පක්ෂයේ නාමයෝජනා සකස් කිරීමේ කටයුතු මේ වන විට අවසන් අදියරට පැමිණ ඇති බව එම පක්ෂයේ සභාපති ගාමිණි ජයවික්‍රම පෙරේරා මහතා පවසයි. විපක්ෂ නායකවරයාගේ ප්‍රධානත්වයෙන් නාමයෝජනා තේරීම් කමිටුව අද(20) රැස්වී සාකච්ඡා කළ බව ඔහු සඳහන් කළේය. බොහෝ පළාත් පාලන ආයතනවලට ඉදිරිපත් කරන අපේක්ෂකයින් තෝරා ගැනීමේ කටයුතු මේ වන විට අවසන් කර ඇති බව ගාමිණි ජයවික්‍රම පෙරේරා මහතා සඳහන් කළේය. කෙසේ වුවත් කොළඹ මහ නගර සභාව සඳහා ඉදිරිපත් කරන අපේක්ෂකයින් සම්බන්ධයෙන් අද ‍දීර්ඝ වශයෙන් සාකච්ඡා කෙරුණු බවත් හෙට(21) දිනයේත් ඒ සම්බන්ධයෙන් සාකච්ඡා කෙරෙන බවත් ඔහු පෙන්වා දුන්නේය. බොහෝ විට ලබන 21 ,22 වන විට නාමයෝජනා ලැයිස්තුව සකස් කිරීමට හැකි බව ගාමිණි ජයවික්‍රම පෙරේරා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18198", "Category": null, "Parent URL": null}