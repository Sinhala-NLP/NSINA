{"Source": "Adaderana", "Timestamp": "November 21, 2014 09:40 am", "Headline": "යුවළකට ඇසිඩ් ප්‍රහාරයක්", "News Content": "මැදවච්චිය උණගස්වැව ප්‍රදේශයේ අඹුසැමි යුවලක් ඇසිඩ් ප්‍රහාරයකට ලක්ව තිබේ. ඊයේ රාත්‍රීයේ 09.00ට පමණ ඇසිඩ් ප්‍රහාරයට ලක්වුණු එම යුවල බරපතළ පිළිස්සුම් තුවාල සහිතව මැදවච්චිය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරු කර යවා තිබේ. පෞද්ගලික ආරවුලක් දුරදිග යාමෙන් ඇසිඩ් ප්‍රහාරය එල්ල කළ සැකකරු අත්අඩංගුවට ගත් බව මැදවච්චිය පොලිසිය පවසයි. සැකකරු උණගස්වැව ප්‍රදේශයේම පදිංචි අයෙකු වන අතර අද අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=47510", "Category": null, "Parent URL": null}