{"Source": "Adaderana", "Timestamp": "August 29, 2016 02:49 pm", "Headline": " වරායේ ගින්නක්", "News Content": "කොළඹ වරායේ නැගෙනහිර පර්යන්තයේ ගින්නක් හටගෙන තිබේ.ගිනි නිවන හමුදාව සඳහන් කළේ කොළඹ වරායේ නැගෙනහිර පර්යන්තයේ රබර් ගබඩා කර ඇති ස්ථානයක ගින්න හටගෙන ඇති බවයි.වරාය අධිකාරියේ ගිනි නිවීමේ ඒකකය සහ කොළඹ මහ නගර සභාවේ ගිනි නිවීමේ ඒකකය ඒකාබද්ධව ගින්න මැඩ පැවැත්වීමේ කටයුතු මේ වන විට සිදු කරමින් සිටියි.ගින්න හට ගැනීමට හේතුව මෙතෙක් අනාවරණය වී නොමැත.", "URL": "https://sinhala.adaderana.lk/news.php?nid=63577", "Category": null, "Parent URL": null}