{"Source": "Adaderana", "Timestamp": "November 16, 2012 09:20 am", "Headline": "පාලමකින් ඇද වැටී තරුණයෙක් මරුට", "News Content": "ඇල්පිටිය - අලුත්ගම මාර්ගයේ වත්තහේන ප්‍රදේශයේ දී පාලමකින් ඇද වැටීමෙන් තරුණයෙකු මියගොස් තිබේ. රැකියාව සඳහා පිටත්ව යමින් සිටිය දී අද (16) පෙරවරුවේ අනතුර සිදුව ඇති බව අද දෙරණ වාර්තාකරු සඳහන් කළේය. මේ අතර බණ්ඩාරවෙල, කරඳගොල්ල ප්‍රදේශයේ දී ත්‍රීරෝද රථයක් ප්‍රපාතයකට පෙරළීමෙන් පුද්ගලයන් දෙදෙනෙකු මියගොස් ඇත. ඊයේ සිදුවූ මෙම අනතුරෙන් මියගොස් ඇත්තේ ත්‍රීරෝද රථයේ ගමන් කළ 72 හැවිරිදි කාන්තාවක් සහ ඇයගේ පුතෙකු වන 52 හැවිරිදි පුද්ගලයෙකි. ඔවුන් බණ්ඩාරවෙල, පහලකොට කොස්වත්ත ප්‍රදේශයේ පදිංචිව සිටි අය බව බණ්ඩාරවෙල පොලීසිය සඳහන් කළේය.", "URL": "https://sinhala.adaderana.lk/news.php?nid=29227", "Category": null, "Parent URL": null}