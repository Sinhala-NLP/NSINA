{"Source": "Adaderana", "Timestamp": "January 16, 2018 11:57 am", "Headline": " අරණායක කුඩු රජා මාට්ටු වුණ හැටි  ", "News Content": "සතියකට වැඩි කාලයක් ඔත්තු බලා පැය 6 ක මෙහෙයුමකින් පසුව අරණායක මත්කුඩු විකුණන ප‍්‍රධාන ජාවාරාම්කරු අත්අඩංගුවට ගැනිමට කෑගල්ල දිසා විස මත්ද්‍රව්‍ය ඒකකය ඊයේ ( 15 ) කටයුතු කරන ලද බව එම ඒකකය පවසයි. පොලීසියට කට්ටි පනිමින් ඉතා සුක්ෂමව මෙම ජාවාරාම සිදු කර ඇති මෙම සැකකරුගේ වයස අවුරුදු 42 ක් වන අතර පදිංචි වි සිටින්නේ හත්ගම්පොල අරණායකයි. පොලිසිය විසින් මොරාගම්මන හන්දියේදි අත්අඩංගුවට ගන්නා ලද අවස්ථාවේ ඔහු සන්තකයේ තිබි හෙරොයින් ග‍්‍රෑම් 2 මිලි ග‍්‍රෑම් 300 ක් පොලිසියට මෙම මෙහෙයුමේදි සැකකරු සමග අත්අඩංගුවට ගැනීමට හැකි වූ බව එම ඒකකය පවසයි. අරණායක, මොරාගම්මන, දිප්පිටිය, හෙම්මාතගම, දීවෙල, දෙබත්ගම ඇතුලූ බොහෝ ස්ථාන රැසකට මෙම පුද්ගලයා විසින් මත්කුඩු අලෙවිය ජයටම සිදු කර ඇත. මොහු විසින් හිතවතුන් අතටම මත්කුඩු වෙළඳාම සිදු කරන අතර නාදුනය අය සඳහා අලෙවිය ඊසි කෑස් මඟින් සිදු කරන ලද බව පොලීසිය පවසයි. පොලිස් කණ්ඩායම් දෙකක් පමණ මෙ සඳහා යොදවා ගනිමින් මෙම ජවාරාම සිදු කරන පුද්ගලයා අත්අඩංගුවට ගැනිම සිදු විය. එම ජවාරාම්කරු අත්අඩංගුවට ගැනීමෙන් පසුව අරණායක ප‍්‍රදේශයේ පල්ලේවත්ත හන්දිය සහ අම්පිටිගොඩ ප‍්‍රදේශවලදි වයස අවුරුදු 46 ක සහ අවුරුදු 31 වයසැති සැකකරුවන් දෙදෙනෙක් කසිප්පු බෝතල් 5 බැගින් රැගෙන යන අවස්ථාවේ ඔවුන්ද අත්අඩංගුවට ගැනීමට එකම දින කෑගල්ල දිසා විස මත්ද්‍රව්‍ය ඒකකයට හැකි වූ බව එම ඒකකය පවසයි. මෙම වැටලිම සඳහා කෑගල්ල දිසා විස මත්ද්‍රව්‍ය ඒකකයේ ස්ථානාධිපති පොලිස් පරීක්ෂක ඒ.ජි. අමරපාල මහතා, උප පොලිස් පරීක්ෂක වික‍්‍රමනායක මහතා, පොලිස් සැරයන්වරුන් වන 32516 එස්.ඒ ප‍්‍රියන්ත, 859 නන්දජීව, පොලිස් කොස්තාපල්වරුන් වන 38212 රවින්ද්‍ර, 48630 ධර්මසේන, 48675 නිමල්, 49355 චානක පොලිස් කොස්තාපල් රියදුරු 80323 ජගත් යන මහත්වරුන් මෙම වැටලිමට එක්විය. සිද්ධිය සම්බන්ධයෙන් කෑගල්ල දිසා විෂ මත්ද්‍රව්‍ය ඒකකය වැඩි දුර පරික්ෂණ මෙහෙයවයි.", "URL": "https://sinhala.adaderana.lk/news.php?nid=83056", "Category": null, "Parent URL": null}