{"Source": "Adaderana", "Timestamp": "March 9, 2018 06:56 am", "Headline": "ජෙෆ්රි ෆෙල්ට්මන් දිවයිනට", "News Content": "නිල සංචාරයක් සඳහා ‍එක්සත් ජාතීන්ගේ සංවිධානයේ දේශපාලන කටයුතු පිළිබඳ ප්‍රධානී ජෙෆ්රි ෆෙල්ට්මන් මහතා ඊයේ(08) රත්‍රී දිවයිනට පැමිණ තිබේ. ඒ අනුව ඔහු ලබන 11 වන දින දක්වා මෙරට රැඳී සිටීමට නියමිතව ඇත. සංචාරය තුළදී ජනාධිපතිවරයා, අග්‍රාමාත්‍යවරයා ඇතුළු රජයේ ඉහල පෙලේ නිලධාරීන් මෙන්ම දේශපාලන පක්ෂ නියෝජිතයින් සහ සිවිල් සංවිධාන නියෝජිතයින් සමඟ ද ජෙෆ්රි ෆෙල්ට්මන් මහතා සාකච්ඡා පැවැත්වීමට නියමිතය. ජෙෆ්රි ෆෙල්ට්මන් මහතා මහනුවර ප්‍රදේශයේ ද සංචාරය කිරීමට නියමිත අතර එහිදී ආගමික නායකයින් සමඟ සාකච්ඡා පැවැත්වීමට සැලසුම් කර ඇති බව වාර්තා වෙයි.", "URL": "https://sinhala.adaderana.lk/news.php?nid=85395", "Category": null, "Parent URL": null}