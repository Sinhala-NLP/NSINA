{"Source": "Adaderana", "Timestamp": "June 1, 2011 11:05 am", "Headline": "අභියාචනාධිකරණ තීන්දුව බාධාවක් නෙවෙයි", "News Content": "විශ්ව විද්‍යාල ආචාර්යවරුන් ආරම්භ කළ වෘත්තීය සමිති ක්‍රියාමාර්ගය සාධාරණ ප්‍රතිඵලයක් ලැබෙන තෙක් තවදුරටත් ක්‍රියාත්මක කරන බව විශ්ව විද්‍යාලයීය ආචාර්යවරුන්ගේ සමිති සම්මේලනය පවසයි. එහිදී සභාපති ආචාර්ය නිර්මාල් රංජිත් මහතා ප්‍රකාශ කර සිටියේ ආචාර්යවරුන් ස්වේච්ඡා සේවයෙන් ඉවත් වීමට ලබා දී ඇති ලිපි භාර නොගැනීමේ නියෝගයක් අභියාචනාධිකරණය විසින් පනවා ඇති බවයි. එහෙත් වෘත්තීය ක්‍රියාමාර්ගයට එය බාධාවක් නොවන බව ඔහු ප්‍රකාශ කළේය. කෙසේ වුවද අනිද්දා දිනයේ දී තම නියෝජිතයින් ජනාධිපති මහින්ද රාජපක්ෂ මහතා සමඟ මේ සම්බන්ධයෙන් තවත් සාකච්ඡාවකට සහභාගී වන බව ආචාර්ය නිර්මාල් රංජිත් ‍මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16464", "Category": null, "Parent URL": null}