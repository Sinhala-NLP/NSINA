{"Source": "Adaderana", "Timestamp": "August 16, 2017 04:08 pm", "Headline": " අවසන් ගමනත් එකටම යයි", "News Content": "පොලොන්නරුව, පුලස්තිපුර ප්‍රදේශයේදී විදුලි සැර වැඳීමෙන් කාන්තාවක සහ ඇයගේ පුත්‍රයා මියගොස් තිබේ.ප්‍රදේශයේ පැවති උපකාරක පන්තියක් ආසන්නයේ තේක්ක ගසකට ඇඳ තිබූ විදුලි රැහැනක ගැටීමෙන් 07 හැවිරිදි පිරිමි ළමයෙකුට විදුලි සැර වැඳී ඇති බව සඳහන්ය. එම අවස්ථාවේ ඔහු බේරා ගැනීමට මව උත්සාහ දරා ඇති අතර ඇයටද විදුලි සැර වැඳී ඇති බව පොලීසිය පැවසුවේය.මව සහ පුත්‍රයා පුලස්තිපුර රෝහලට ඇතුළත් කිරීමේදී ඔවුන් මියගොස් තිබේ.සිද්ධිය සම්බන්ධයෙන් පුලස්තිපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76368", "Category": null, "Parent URL": null}