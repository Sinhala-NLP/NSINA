{"Source": "Adaderana", "Timestamp": "April 19, 2012 01:27 pm", "Headline": "26 දා සරසවි ඇදුරු සංකේත වැඩ වර්ජනයක්", "News Content": "ලබන 26 වැනි දින සංකේත වැඩ වර්ජනයකට එළඹීමට කටයුතු කරන බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. විශ්ව විද්‍යාල ‍ක්ෂේත්‍රය තුළ ඇති වී ඇති ගැටලු සම්බන්ධයෙන් විසඳුම් ලබාදෙන ලෙස රජයට බල කරමින් මෙම ක්‍රියාමාර්ගය ගන්නා බව විශ්ව විද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය මහිම් මෙන්ඩිස් මහතා පවසයි. විනිවිදභාවයකින් තොර උසස් අධ්‍යාපන ක්ෂේත්‍රය පිළිබඳ ජාතික ප්‍රතිපත්ති සකස්කිරීම වහා නවතා දැමිය යුතු බව රජයට පෙන්වා දී ඇති බව අද දෙරණ වෙත අදහස් දක්වමින් ඒ මහතා සඳහන් කළේය. මෙම සියලු කරුණු සම්බන්ධව 26 වන දින සංකේත වැඩ වර්ජනයක්, මහජන පෙළපාලිය සහ මහජන රැස්වීමක් පැවැත්වීමට සැලසුම් කර ඇති බව ද ඔහු පෙන්වාදුන්නේය. යාපනය විශ්ව විද්‍යාලයේ සිට රුහුණු විශ්ව විද්‍යාලය දක්වා සියලු විශ්ව විද්‍යාලවල සහභාගිත්වයෙන් මෙම වැඩ පිළිවෙළ ඉදිරියට ගෙනයන බව ද හෙතෙම අවධාරණය කළේය.", "URL": "https://sinhala.adaderana.lk/news.php?nid=23636", "Category": null, "Parent URL": null}