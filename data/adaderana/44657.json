{"Source": "Adaderana", "Timestamp": "July 14, 2014 12:26 pm", "Headline": "ඉන්දියාවේ ශ්‍රී ලාංකික දෙමළ වැසියන්ට කුලය පිළිබඳ සහතිකයක්", "News Content": "ඉන්දියාවේ වෙසෙන ශ්‍රී ලාංකික දෙමළ ජනතාවට ඔවුන් අයත් වන කුලය සහිත සහතික පත්‍රයක් නිකුත් කිරිමට ඉන්දියාව තීරණය කර තිබේ. එරට පුත්තූර් සහ සුල්ලියා තලුක් යන ප්‍රදේශවල ජිවත් වන ශ්‍රි ලාංකික දෙමළ ජනතාව සඳහා මෙලෙස කුලය සහිත සහතික පත්‍රයක් නිකුත් කිරීමට ඉන්දියාව සැලසුම් කර ඇති බව වාර්තා වෙයි. ඉන්දියාවේ සමාජ සුබ සාධන දෙපාර්තමේන්තුව විසින් පුත්තූර් හි සහකාර කොමසාරිස් කාර්යාලය වෙත මීට අවශ්‍ය පියවර ගැනිම සඳහා නියෝග කර ඇති බව ඉන්දිය මාධ්‍ය වාර්තා කරයි. ඒ අනුව අයදුම්පත් ලැබුණු වහාම අදාළ සහතික පත්‍ර නිකුත් කිරිමේ කටයුතු ආරම්භ කරන බව පුත්තූර් හි සහකාර කොමසාරිස් එච්.කේ ක්‍රීෂ්ණමූර්ති මහතා පවසයි. 1970 වසරේ දි පවුල් 926ක පමණ පිරිසක් ශ්‍රි ලංකාවේ සිට ඉන්දියාවට ගොස් තිබේ. ඔවුන් ඉන්දිය ප්‍රාන්ත වල උපත ලද පුද්ගලයින් නොවන බැවින් 1994 වසරේදී ඉන්දිය ශ්‍රේෂ්ඨාධිකරණ මගින් එම පුද්ගලයින්ට කුලය සහිත සහතික පත්‍ර නිකුත් කිරිම අත්හිටුවා තිබුණි. කෙසේ වෙතත් ඉන්දිය ආදායම් නිලධාරින් විසින් සිදුකරන ලද සමීක්ෂණයකින් අනතුරුව හඳුනාගත් පවුල් 1453කට පෙළපත් සහතික පත් නිකුත් කිරිමට අපේක්ෂා කරන බව ඉන්දියාව පවසයි. ඉන් පවුල් 757ක්ම විදේශ ගමන් බලපත්‍ර සහිත පුද්ගලයින් බවට අදාළ සමීක්ෂණය මගින් අනාවරණය වී තිබේ.", "URL": "https://sinhala.adaderana.lk/news.php?nid=44657", "Category": null, "Parent URL": null}