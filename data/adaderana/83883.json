{"Source": "Adaderana", "Timestamp": "February 1, 2018 09:24 pm", "Headline": "ආණ්ඩුව 2020 තෙක් ඉදිරියට යනවා", "News Content": "මෙවර පාළාත් පාලන මැතිවරණයේදී ශ්‍රී ලංකා නිදහස් පක්ෂය සහ එක්සත් ජාතික පක්ෂය වෙන්ව තරඟ කළත් මැතිවරණයෙන් පසු ආණ්ඩුව 2020 තෙක් පවත්වාගෙන යන බව අග්‍රාමාත්‍ය රනිල් වික්‍රමසිහ මහතා පවසයි. තංගල්ලේ පැවති එක්සත් ජාතික පක්ෂයේ ජන රැළියකට එක්වෙමින් අග්‍රාමාත්‍යවරයා මේ බව ප්‍රකාශ කළේය. එක්ව ආණ්ඩුව කරත් වෙන්ව තරඟ කිරීමට තීරණය කළ බවත් ඒ හේතුවෙන් විවේචන පවතින බවත් එසේ විවේචනය කරන පුද්ගලයින්ට පිළිතුරු නොදෙන ලෙස තම පක්ෂයේ මැති ඇමතිවරුන්ට උපදෙස් ලබාදී ඇති බව අග්‍රාමාත්‍යවරයා ප්‍රකාශ කළේය. නීතිය හැම දෙනාටම එක සේ ක්‍රියාත්මක කරන බව අග්‍රාමාත්‍ය රනිල් වික්‍රමසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=83883", "Category": null, "Parent URL": null}