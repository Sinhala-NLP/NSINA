{"Source": "Adaderana", "Timestamp": "May 25, 2014 03:53 pm", "Headline": "මාතලේ අභිරහස් ඝාතනයක් ", "News Content": "මාතලේ, වරාපිටිය කටුදෙණිය ප්‍රදේශයේ දී තරුණියක් අභිරහස් ලෙස ඝාතනය කර තිබේ. 24 හැවිරිදි තරුණියක් මෙලෙස ඝාතනයට ලක්ව ඇති බව පොලීසිය පැවසුවේය. අදාළ තරුණිය ඊයේ(24) රාත්‍රී නිවසින් අතුරුදන්ව ඇති බවට ඇගේ සහෝදරයෙකු විසින් මාතලේ පොලීසියට පැමිණිල්ලක් කර තිබේ. ඒ අනුව සිදුකළ සෝදිසියකදී යාබද ඉඩමක තිබී කැපුම් තුවාල සහිතව මියගොස් සිටි තරුණියගේ මළ සිරුර සොයාගෙන ඇති බව සඳහන් වෙයි. ඝාතනයට හේතුව හෝ ඊට අදාළ සැකකරුවන් සම්බන්ධයෙන් මෙතෙක් කිසිදු තොරතුරක් අනාවරණය වී නොමැති බව මාතලේ පොලීසිය සඳහන් කළේය.", "URL": "https://sinhala.adaderana.lk/news.php?nid=43459", "Category": null, "Parent URL": null}