{"Source": "Adaderana", "Timestamp": "November 6, 2012 04:10 pm", "Headline": "තංගල්ල මූලික රෝහලේ නව ප්‍රතිකාර ඒකකය ජනතා අයිතියට", "News Content": "තංගල්ල මූලික රෝහලේ නව මූලික ප්‍රතිකාර ඒකකය ජනාධිපති මහින්ද රාජපක්ෂ මහතා විසින් අද (06) විවෘත කළේය. සෞඛ්‍ය හා ආරක්ෂාව සඳහා වූ කොරියානු ජාත්‍යන්තර පදනමේ මූල්‍ය අධාර මත ඉදිකරණ ලද මෙම ඒකකය සඳහා රුපියල් මිලියන 180 ක මුදලක් වැය වී තිබිණ. පිරිමි රෝගීන් 21 දෙනෙකුට හා කාන්තා රෝගීන් 12 දෙනෙකුට නේවාසික ප්‍රතිකාර ලබා ගත හැකි මධ්‍යස්ථානයක්, ශල්‍යාගාරයක්, දන්ත ශල්‍යාගාර ඒකකයක් සහ රසායනාගාරයක් ඇතුළු නවීන පහසුකම්වලින් මෙම ඒකකය සමන්විත වන බව සඳහන්ය. මූලික ප්‍රතිකාර ඒකකය විවෘත කිරීමේ අවස්ථාවට සෞඛ්‍ය හා ආරක්ෂාව සඳහා වූ කොරියානු ජාත්‍යන්තර පදනමේ සභාපති ආචාර්ය ලී සූ කූ මහතා ඇතුළු නියෝජිත පිරිසක් ද සහභාගීව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=28963", "Category": null, "Parent URL": null}