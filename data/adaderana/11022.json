{"Source": "Adaderana", "Timestamp": "September 22, 2010 05:20 pm", "Headline": "ඒ.එස්.පී ඇතුළු 8 ට පොලීසියේ දොර වැසෙයි", "News Content": "පො‍ළොන්නරුව සිරිපුර සූරීයදේව විහාරස්ථානයේ නිධන් හාරමින් සිටියදී අත් අඩංගුවට ගෙන රක්ෂිත බන්ධනාගාර ගත කළ පොලිස් නිලධාරීන්ගේ වැඩ තහනම් කර තිබේ. ඊයේ අත් අඩංගුවට ගත් සැකකරුවන් අතර සහකාර පොලිස් අධිකාරීවරයෙකු ඇතුළු නිලධාරීන් 8 දෙනෙකු වන බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. අදාළ විහාරස්ථානයේ නිධන් හාරා පලා යමින් සිටියදී සැකකරුවන් මනම්පිටිය පොලිස් මු‍රපොලේ දී අත් අඩංගුවට ගන්නා ලදී. අත් අඩංගුවට පත්වූවන් අතර සිවිල් වැසියන් දෙදෙනෙකු ද වන අතර ඔවුන් සියලු දෙනා ලබන 4 වැනි දින තෙක් රක්ෂිත බන්ධනාගාර ගත කිරීමට පොළොන්නරුව මහේස්ත්‍රාත්වරයා නියෝග කරනු ලැබිණි. පොළොන්නරුව-සිරිපුර සූරියදේව විහාරස්ථානයේ නිධන් හෑරූ බව කියන වාකරේ සහකාර පොලිස් අධිකාරරීවරයා ප්‍රමුඛ කණ්ඩායමක් මනම්පිටිය පොලිස් මුරපොළේදී අත්අඩංගුවට ගැනීමට පොලීසිය ඊයේ(21) සමත්විය. පෙරේදා(20)රාත්‍රීයේ සූරියදේව විහාරස්ථාන භූමියෙන් නිධන් හාරා පලා යමින් සිටියදී ගම්වැසියන් විසින් ලබාදුන් ඔත්තුවකට අනුව මෙම පිරිස අත්අඩංගුවට ගැනීමට හැකිවී ඇතැයි අද දෙරණ වාර්තාකරු සඳහන් කරන ලදී.", "URL": "https://sinhala.adaderana.lk/news.php?nid=11022", "Category": null, "Parent URL": null}