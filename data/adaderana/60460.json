{"Source": "Adaderana", "Timestamp": "May 24, 2016 05:07 pm", "Headline": " ලංකාවට ජර්මනියෙනුත් ආධාර ", "News Content": "මෙරට ගංවතුරෙන් සහ නායයෑම්වලින් විපතට පත් ජනතාවට සහන සැළසීම සඳහා යුරෝ මිලියනයක මුල්‍යාධාරයක් ‍ලබාදීමට ජර්මානු රජය තීරණය කර තිබේ.ස්වාභාවික ව්‍යසන අවස්ථාවන්වලදී මීට පෙර ද ජර්මනිය ශ්‍රී ලංකාවට මෙවැනිම මූල්‍යාධාර ලබාදී ඇති බව ජර්මානු විදේශ කටයුතු අමාත්‍ය ආචාර්ය ප්‍රෑන්ක් වෝල්ටර් ප්‍රකාශ කර ඇත. මෙරට ජර්මානු තානාපති කාර්යාලය මගින් නිවේදනයක් නිකුත් කරමින් ඔහු මේ බව ප්‍රකාශ කර තිබේ.ආපදාවෙන් විපතට පත් හා මියගිය පවුල්වල ඥාතීන්ට තම සංවේගය පළ කරන බව ද ඔහු ප්‍රකාශ කර ඇති බව සඳහන්ය. මේ අතර විපතට පත්වූවන්ගේ සුබසාධන කටයුතු සඳහා ඉන්දියන් තෙල් සමාගම රුපියල් මිලියන 5ක මුදලක් ජනාධිපති මෛත්‍රීපාල සිරිසේන මහතා වෙත ප්‍රදානය කර තිබේ.අද(24) පෙරවරුවේ ජනාධිපති කාර්යාලයේ දී ඉන්දියන් තෙල් සමාගමේ නියෝජිතයින් පිරිසක් විසින් අදාළ චෙක්පත ජනාධිපතිවරයා වෙත ලබාදුන් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=60460", "Category": null, "Parent URL": null}