{"Source": "Adaderana", "Timestamp": "May 26, 2015 05:07 pm", "Headline": "මාධ්‍යවේදීන්ට සහන මිලට යතුරුපැදි", "News Content": "ගෙවී ගිය කාලය තුළ නොබියව සත්‍ය වාර්තා කිරීමට කළ මෙහෙවර වෙනුවෙන් කළ ගුණ සැලකීමක් ලෙස මාධ්‍යවේදීන්ට සහන මිලට යතුරුපැදි ලබාදීමට කටයුතු කරන බව මුදල් ඇමති රවී කරුණානායක මහතා පවසයි.මේ සම්බන්ධයෙන් දැනුම් දීම සඳහා අද මුදල් අමාත්‍යාංශයේ මාධ්‍ය හමුවක් පැවැති අතර ඊට මුදල් අමාත්‍යවරයා සේම ජනමාධ්‍ය අමාත්‍යවරයා ද සහභාගී වූහ.මාධ්‍යවේදීන් සඳහා සහන මිලට යතුරුපැදි ලබාදීමට මුදල් අමාත්‍ය රවී කරුණානායක මහතා හා ජනමාධ්‍ය අමාත්‍ය ගයන්ත කරුණාතිලක මහතා අතර පැවැති සාකච්ඡාවකදී මුදල් ඇමතිවරයාගේ අනුමැතිය අද හිමි වූ බව එම අමාත්‍යංශය නිකුත් කළ නිවේදනයක දැක්වෙයි.ඒ අනූව සහන මිලට යතුරුපැදි ලබා ගැනීම සඳහා මාධ්‍යවේදීන් විසින් සපුරාලිය යුතු සුදුසුකම් පහත පරිදි බවද එම නිවේදනයේ සඳහන්ය.1. ශ්‍රී ලාංකීක පුරවැසියකු වීම2. වසර පහක කාලයක් ක්ෂේත්‍රයේ රැඳී සිටීම3. රජයේ ප්‍රවෘත්ති දෙපාර්තමේන්තුවේ ලියාපදිංචි වී සිටීම4. යතුරු පැදි පැදවීමේ බලපත්‍රයක් හිමි වීම ඒ අනූව මාධ්‍යවේදීන්ට සේම මාධ්‍යවේදිනියන්ට ද මෙම යතුරුපැදිය ලබා ගැනීමේ අවස්ථාව හිමිවේ. මාධ්‍යවේදීන්ට සහ මාධ්‍යවේදිනියන්ට මාදිලි දෙකින් මෙම යතුරුපැදි ලබා ගත හැකි ය.", "URL": "https://sinhala.adaderana.lk/news.php?nid=51596", "Category": null, "Parent URL": null}