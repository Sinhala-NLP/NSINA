{"Source": "Adaderana", "Timestamp": "September 4, 2011 09:00 am", "Headline": " ගිනි අවි දැක්කූ සැකකරුවන්ට ඇප", "News Content": "විදේශීය රටක නිපදවන ලද ගිනි අවියක් සහ ජීව උණ්ඩ තොගයක් වෑන් රථයකින් ප්‍රවාහනය කරමින් සිටි බවට චෝදනා මත රක්ෂිත බන්ධනාගාර ගත කර සිටි සැකකරුවන් පස් දෙනෙකු ඇප මත මුදාහැර තිබේ. රුපියල් 15,000ක මුදල් ඇපයක් සහ රුපියල් 25,000බැගින් වන පුද්ගල ඇප දෙකක් මත එක් එක් සැකකරුවන් මුදාහරින ලෙස පුත්තලම මහාධිකරණ විනිසුරුවරිය ඊයේ නියම කළාය. සැකකරුවන්ට දැඩි ඇප කොන්දේසි ඉදිරිපත් කළ විනිසුරුවරිය ඔවුන්ට විදෙස් ගතවීම ද තහනම් කරමින් ආගමන විගමන පාලකවරයා වෙත නියෝගයක් පනවා තිබේ. ත්‍රස්තවාදය වැළැක්වීමේ පනත යටතේ සැකකරුවන්ට එරෙහිව චෝදනා ගොනුකිරීමට නීතිපති උපදෙස් ඉල්ලා ඇති බව ආනමඩුව පොලිසිය සඳහන් කරයි.", "URL": "https://sinhala.adaderana.lk/news.php?nid=18502", "Category": null, "Parent URL": null}