{"Source": "Adaderana", "Timestamp": "February 15, 2019 08:35 am", "Headline": "නීති විරෝධි ගබ්සා මධ්‍යස්ථානයක් වටලා සැකකාර වෛද්‍යවරයෙක් අත්අඩංගුවට", "News Content": "නීති විරෝධී ගබ්සා මධ්‍යස්ථානයක් වටලා සැකකාර වෛද්‍යවරයෙකු වලාන දුෂණ මර්දන ප්‍රහාරක ඒකකය විසින් අත්අඩංගුවට ගෙන තිබේ. ඊයේ(14) සවස 2.45 ට පමණ නිකවැරටිය පොලිස් වසමේ තානායම් පාර, නිකවැරටිය ලිපිනයේ මෙම මධ්‍යස්ථානය පවත්වා ගෙන යන බවට ලද තොරතුරක් මත මෙම වැටලීම සිදු කර තිබේ. එහිදී වෛද්‍යවරයෙකු අත්අඩංගුවට ගෙන නිකවැරටිය පොලිස් ස්ථානය වෙත ඉදිරිපත් කර ඇත. එම ස්ථානයේ තිබී වෛද්‍ය උපරණ හා ලේ සාම්පයක් පොලිස් බාරයට ගෙන තිබේ. මෙසේ අත්අඩංගුවට පත්ව ඇත්තේ 5 වන පටුමඟ, බෞද්ධාලෝක මාවත, කුරුණෑගල යන ලිපිනයේ පදිංචි 52 හැවිරිදි පුද්ගලයෙකි. සැකකරු අද(15) දින නිකවැරටිය මහේස්ත්‍රාත් අධිකරණය වෙත ඉදිරිපත් කිරීමට නියමිතයි. නිකවැරටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104352", "Category": null, "Parent URL": null}