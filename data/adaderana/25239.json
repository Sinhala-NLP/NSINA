{"Source": "Adaderana", "Timestamp": "June 22, 2012 01:16 pm", "Headline": "ඉන්දියාවෙන් ගෙනා මත්ද්‍රව්‍ය තොගයක් රේගු භාරයට", "News Content": "ඉන්දියාවේ සිට මෙරටට ගෙන්වූ පාම්පරා නමැති මත්ද්‍රව්‍ය තොගයක් කටුනායක ගුවන් තොටුපළ රේගුව විසින් සිය භාරයට ගෙන තිබේ. කිලෝග්‍රෑම් 100 ක් පමණ වූ අදාළ මත්ද්‍රව්‍ය තොගය පැකැට්ටු 2600 ක පමණ සූක්ෂම ලෙස අතුරා තිබියදී රේගු නිලධාරීන්ට සොයාගැනීමට හැකි වූ බව වාර්තා වේ. සිද්ධිය සම්බන්ධයෙන් සැකකරුවකු අත්අඩංගුවට ගෙන ඇති අතර ඔහු රුපියල් ලක්ෂයක ඇපමත ‍මුදා හැර ඇත. අදාළ මත්ද්‍රව්‍ය තොගය මෙ‍රටට ගෙන්වූ ප්‍රධාන සැකකරු අත්අඩංගුවට ගැනීම සඳහා විමර්ශන ආරම්භ කර ඇති බව ශ්‍රී ලංකා රේගුව ප්‍රකාශ කරයි.", "URL": "https://sinhala.adaderana.lk/news.php?nid=25239", "Category": null, "Parent URL": null}