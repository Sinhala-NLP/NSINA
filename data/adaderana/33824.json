{"Source": "Adaderana", "Timestamp": "May 5, 2013 11:18 am", "Headline": "උසස් පෙළ අගෝස්තු 05- ශිෂ්‍යත්වය අගොස්තු 25 ඇරඹෙයි", "News Content": "මෙවර අධ්‍යයන පොදු සහතික පත්‍ර උසස් පෙළ විභාගය අගෝස්තු මස 05 වන දින ආරම්භ කිරීමට සැලසුම් කර තිබේ. අගෝස්තු මස 31 වන දින දක්වා අදාළ විභාගය පැවැත්වීමට තීරණය කර ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා සඳහන් කළේය. ඒ අනුව ඊට අදාළ විභාග කාලසටහන මේ වන විටත් සකස් කර ඇති බව විභාග කොමසාරිස්වරයා පැවසීය. ඊට අමතරව පහ ශ්‍රේණියේ ශිෂ්‍යත්ව විභාගය අගෝස්තු මස 25 වන දින පැවැත්වීමට සැලසුම් කර ඇත.", "URL": "https://sinhala.adaderana.lk/news.php?nid=33824", "Category": null, "Parent URL": null}