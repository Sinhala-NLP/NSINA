{"Source": "Adaderana", "Timestamp": "April 6, 2017 09:09 pm", "Headline": "ශ්‍රී ලංකාවට ලකුණු 177ක ඉලක්කයක්", "News Content": "සංචාරක බංග්ලාදේශ කණ්ඩායමට එරෙහි දෙවන සහ අවසන් 20 යි 20 තරගය ජය ගැනීමට ශ්‍රී ලංකාවට ලකුණු 177 ක ඉලක්කයක් හිමිව තබේ. කොළඹ ආර් ප්‍රේමදාස ක්‍රීඩාංගණයේ පැවැත්වෙන තරගයේ කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 20 අවසානයේ කඩුලු 9 ක් දැවී ලකුණු 176 ක් ලබාගත්තේය. ඉම්රුල් කයිස් 36 යි. ශකීබ් අල් හසන් ලකුණු 38 යි. සොවුම්ය සර්කාර් 34 ක් ලබාගත්තේය. සිය අවසන් 20 යි 20 ජාත්‍යන්තර තරගයට ක්‍රීඩා කරන මශ්රෆි මොටාසා ලසිත් මාලිංගගේ පන්දුවක් හමුවේ කිසිඳු ලකුණක් නොලබා පිටියෙන් ඉවත්වුණි. පන්දු යැවීමේදී ලසිත් මාලිංග කඩුලු ත්‍රිත්වයක් ලබාගැනීමට ද සමත්වුණි. ඒ මුශ්ෆිකර් රහීම් / මෙහෙදි හසන් සහ මශ්රෆි මොටාසා දවා ගනිමිනි. මෙය ඔහු ජාත්‍යන්තර තරගවලදී කඩුලු ත්‍රිත්වයක් ලබාගත් 4 වන අවස්ථාවයි.ශ්‍රී ලංකා පිළිතුරු ඉනිම තවත් සුලු වේලාවකින් ආරම්භ වීමට නියමිතය.", "URL": "https://sinhala.adaderana.lk/news.php?nid=71806", "Category": null, "Parent URL": null}