{"Source": "Adaderana", "Timestamp": "May 5, 2013 01:00 pm", "Headline": "සාර්ක් මුදල් ඇමතිවරු ලංකාව පසසති", "News Content": "යුද්ධයෙන් අනතුරුව ශ්‍රී ලංකාව ලබා ඇති සංවර්ධන ප්‍රගතිය සාර්ක් කලාපීය මුදල් අමාත්‍යවරුන්ගේ සමුළුවේ දී පැසසුමට ලක්වී තිබේ. ඉන්දියාවේ නවදිල්ලි නුවර දී මැයි මස 02 වන දින ආරම්භ වු ආසියානු සංවර්ධන බැංකුවේ 46 වන සමුළුව අද (05) දින අවසන් වීමට නියමිතය. මෙම සමුළුව සඳහා ශ්‍රී ලංකාව නියෝජනය කරමින් නියෝජ්‍ය මුදල් අමාත්‍ය ආචාර්ය සරත් අමුණුගම මහතා සහභාගී වී සිටියි. සමුළුවට සමගාමීව 7 වන සාර්ක් මුදල් අමාත්‍යවරුන්ගේ රැස්වීම ද නවදිල්ලි නුවරදී පවත්වා ඇති බව වාර්තා වේ. එහිදි සාර්ක් කලායේ මුදල් අමාත්‍යවරුන් හමුවී කලාපයට බලපාන ප්‍රශ්න පිළිබඳ දීර්ඝ වශයෙන් සාකච්ඡා කර ඇති බව මුදල් හා ක්‍රමසම්පාදන අමාත්‍යාංශය සඳහන් කළේය. යුද්ධයෙන් අනතුරුව ශ්‍රී ලංකාව ලබා ඇති සංවර්ධනය පිළිබඳව එහිදී සාර්ක් කලාපයේ මුදල් අමාත්‍යවරුන්ගේ පැසසුමට ලක්ව තිබේ. සමුළුවට සහභාගී වු ආචාර්ය සරත් අමුණුගම මහතා අද දිනයේ දිවයිනට පැමිණීමට නියමිතය.", "URL": "https://sinhala.adaderana.lk/news.php?nid=33828", "Category": null, "Parent URL": null}