{"Source": "Adaderana", "Timestamp": "May 31, 2014 01:16 pm", "Headline": "සෝදිසි මෙහෙයුමකදී අත්බෝම්බයක් හමුවෙයි ", "News Content": "රුවන්වැල්ල, කරවනැල්ල ප්‍රදේශයේ සිදුකළ සෝදිසියකදී පොලිස් විශේෂ කාර්ය බලකාය විසින් අත්බෝම්බයක් සොයාගෙන තිබේ. පොලිස් විශේෂ කාර්ය බලකා නාරම්බැද්ද කඳවුරේ නිලධාරින් කණ්ඩායමකට ලැබුණු තොරතුරකට අනුව සිදුකළ වැටලීමකදී මෙම අත්බෝම්බය සොයාගෙන ඇති බව සඳහන් වෙයි. මෙය විදේශිය රටක නිෂ්පාදිත අත්බෝම්බයක් බව පොලිස් විශේෂ කාර්යය බලකාය සඳහන් කළේය. අත්බෝම්බය වැඩිදුර විමර්ශන සඳහා රුවන්වැල්ල පොලිස් ස්ථානය වෙත බාරදී තිබේ.", "URL": "https://sinhala.adaderana.lk/news.php?nid=43621", "Category": null, "Parent URL": null}