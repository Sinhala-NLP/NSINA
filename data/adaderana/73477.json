{"Source": "Adaderana", "Timestamp": "May 24, 2017 08:27 am", "Headline": "මින්දනාඕ දූපතට හමුදා නීතිය ප්‍රකාශයට පත් කරයි", "News Content": "පිලිපීන ජනාධිපති රුද්‍රිගෝ ඩුටර්ට්, එරට මින්දනාඕ දූපතට හමුදා නීතිය ප්‍රකාශයට පත් කර තිබේ.දකුණු දූපත් හි රජයේ හමුදාව සහ අයි. එස් සංවිධානයට සම්බන්ධ කැරලිකරුවන් අතර පවතින ගැටුම් හේතුවෙන් පිලිපීන ජනාධිපතිවරයා මෙම පියවර ගෙන ඇති බව සඳහන්වේ. දින 60ක කාලයක් සඳහා මින්දනාඕ දූපතට හමුදා නීතිය බලපැවැත්වෙන බව පිලිපීන ජනාධිපති රුද්‍රිගෝ ඩුටර්ට් ප්‍රකාශ කර තිබේ.පිලිපීන ජනාධිපතිවරයා රුසියානු සංචාරයක නිරත වන අතරතුර මෙලෙස හමුදා නීතිය පනවා ඇති අතර රුසියානු ජනාධිපති ව්ලැඩ්මීර් පුටින් සමඟ පැවති ද්වී පාර්ශ්වික සාකච්ඡාවේදී ඔහු පවසා ඇත්තේ අයි.එස් සටන්කාමීන් සහ වෙනත් කැරලිකරුවන් සමඟ සටන් කිරීමට නවීණ අවි ආයුධ වල අවශ්‍යතාව පවතින බවය.", "URL": "https://sinhala.adaderana.lk/news.php?nid=73477", "Category": null, "Parent URL": null}