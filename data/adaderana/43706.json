{"Source": "Adaderana", "Timestamp": "June 3, 2014 05:17 pm", "Headline": "ප්‍රාදේශීය ලේකම් සමග වැඩ බෑ කියා ග්‍රාමනිලධාරීන් ලෙඩ නිවාඩු දමලා", "News Content": "හොරොව්පතාන ප්‍රාදේශීය ලේකම් කොට්ඨාසයේ සේවයේ නිරත ග්‍රාමනිලධාරීවරුන් අද දිනයේ ලෙඩ නිවාඩු වාර්තා කරමින් සිය රාජකාරී කටයුතු වලින් වැළකී තිබේ. හොරොව්පතාන ප්‍රාදේශිය ලේකම්වරයාගේ ක්‍රියාකලාපයට විරෝධය පළ කිරීම සඳහා ඔවුන් මෙලෙස රාජකාරී කටයුතු වලින් වැළකී සිටි බව සමස්ත ලංකා නිදහස් ග්‍රාමනිලධාරී සංගමයේ සභාපති එම්.කේ.එස්.මුණවීර මහතා සඳහන් කළේය. ග්‍රාමනිලධාරී වසම් 38කින් සමන්විත හොරොව්පතාන ප්‍රාදේශීය ලේකම් කොට්ඨාසයේ ග්‍රාම නිලධාරීවරුන් 30 දෙනෙක් මෙලෙස ලෙඩ නිවාඩු වාර්තා කරමින් සේවයෙන් වැළකී සිට ඇති බව සඳහන්ය. ප්‍රාදේශීය ලේකම්වරයා සමඟ රාජකාරී කිරීමේ දී ග්‍රාමනිලධාරීවරුන්ට මුහුණපෑමට සිදුව ඇති ගැටලු සහගත තත්ත්වයන් සම්බන්ධයෙන් අනුරාධපුර දිස්ත්‍රික් ලේකම්වරයා දැනුවත් කිරීමට පියවර ගත් බව ද එම්.කේ.එස්.මුණවීර මහතා ප්‍රකාශ කළේය.", "URL": "https://sinhala.adaderana.lk/news.php?nid=43706", "Category": null, "Parent URL": null}