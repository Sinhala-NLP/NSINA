{"Source": "Adaderana", "Timestamp": "December 1, 2018 08:30 am", "Headline": "හෙරොයින් සමඟ පුද්ගලයෙක් මාට්ටූ", "News Content": "ගල්කිස්ස පොලිස් වසමේ රත්මලාන ප්‍රදේශයේදී ගල්කිස්ස කොට්ඨාස නොවිසඳුනු අපරාධ විමර්ශන අංශයේ නිලධාරීන්ට ලද තොරතුරක් මත වැටලීමක් සිදුකර හෙරොයින් ග්‍රෑම් 02 මිලිග්‍රෑම් 200ක් සමඟ සැකකරුවෙකු අත්අඩංගුවට ගෙන ගල්කිස්ස පොලිස් ස්ථානය වෙත ඉදිරිපත් කර තිබේ. ඊයේ(30) සවස 5.30ට පමණ අත්අඩංගුවට ගත් මෙම සැකකරු වයස අවුරුදු 17ක් වූ අරලිය නිවාස, රත්මලාන ලිපිනයේ පදිංචි පොම්පරන්තුගේ රොෂාන් පුෂ්පකුමාර යන අය වෙයි. සැකකරු අද(01) දින ගල්කිස්ස ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ගල්කිස්ස පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=100093", "Category": null, "Parent URL": null}