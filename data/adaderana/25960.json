{"Source": "Adaderana", "Timestamp": "July 22, 2012 09:34 am", "Headline": "මඩකළපුවේ වෙළෙඳසැල් හිමිකරුවන් 40 ට එරෙහිව නඩු", "News Content": "නීති විරෝධී ‍ලෙස ව්‍යාපාරික කටයුතුවල නිරත වූ බවට වන චෝදනා මත මඩකළපුව දිස්ත්‍රික්කයේ වෙළෙඳසැල් හිමිකරුවන් 40 දෙනෙකු‍ට එරෙහිව නඩු පවරා තිබේ. මුද්‍රා නොතබන ලද කිරුම් මිනුම් උපකරණ භාවිතය, ප්‍රමාණයට වඩා අඩු බර පාන් අලෙවිය ඇතුළු චෝදනා සම්බන්ධයෙන් එම නඩු පවරා ඇති බව මඩකළපුව දිස්ත්‍රික් මිණුම් ඒකක සහ ප්‍රමිති සේවා දෙපාර්තමේන්තුව පවසයි. කලවංචිකුඩි, එරුවිල්, ආරියම්පදි ඇතුළු ප්‍රදේශ කිහිපයක ‍පිරවුම්හල්, බේකරි‍, හෝටල්, රන් ආභරණ සහ රෙදිපිළි වෙළෙදසැල් මෙසේ පරික්ෂාවට ලක්කර ඇත. පසුගිය දින තුන තුළ වැටලීම් සිදුකර ඇති අතර ඉදිරියේ ද එවැනි වැටලීම් සිදුකරන බව අදාළ දෙපාර්තමේන්තු ප්‍රකාශකයෙකු සඳහන් කරයි.", "URL": "https://sinhala.adaderana.lk/news.php?nid=25960", "Category": null, "Parent URL": null}