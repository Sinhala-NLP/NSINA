{"Source": "Adaderana", "Timestamp": "September 17, 2018 08:00 am", "Headline": "ඉන්දීය ධීවරයින්ට පහරදුන් බවට කරන චෝදනා ප්‍රතික්ෂේප කරනවා", "News Content": "තමිල්නාඩු ධිවරයින්ට පහරදුන් බවට එල්ල වන චෝදනා සම්පුර්ණයෙන්ම ප්‍රතික්ෂේප කරන බවද නාවික හමුදාව පැවසීය. තමිල්නාඩු ධිවරයින් පිරිසකට ශ්‍රී ලංකා නාවික හමුදාව ප්‍රහාර එල්ල කර ඇති බවත් මේ හේතුවෙන් ධීවරයින් 08 දෙනෙකු තුවාල ලබා ඇති බවත් රාමේෂ්වරන් ධිවර බලධාරින් ඉන්දීය මාධ්‍යවෙත පවසා තිබේ. මේ සම්බන්ධයෙන් අද දෙරණ කළ විමසීමකට පිළිතුරු දුන් නාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර මහතා සඳහන් කළේ එල්ල වන මෙම චෝදනා සම්පූර්ණයෙන් ප්‍රතික්ෂේප කරන බවයි. කෙසේවෙතත් නීති විරෝධිව මෙරට මුහුදු සීමාවට ඇතුලුවන ඕනෑම ධිවරයෙකු අත්අඩංගුවට ගෙන නීතිය ක්‍රියාත්මක කරන බව ද නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=96201", "Category": null, "Parent URL": null}