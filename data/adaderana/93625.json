{"Source": "Adaderana", "Timestamp": "August 1, 2018 03:29 pm", "Headline": "සුරක්ෂා රක්ෂණයෙන් මිලියන 100ක කොමිස් මුදලක් අධ්‍යාපන අමාත්‍යාංශයට?", "News Content": "සුරක්ෂා රක්ෂණාවරනය ඉන්දියානු සමාගමකට ප්‍රතිරක්ෂණය කර රුපියල් මිලියන 100ක් කොමිස් මුදල් අධ්‍යාපන අමාත්‍යාංශය විසින් ලබා ගෙන ඇති බව ගුරු සංගමයේ ප්‍රධාන ලේකම් ජෝසප් ස්ටාර්ලින් මහතා පවසයි. මෙම රක්ෂණාවරණය සඳහා අයවැයෙන් රුපියල් මිලියන 2700ක් වෙන් කර තිබුණද එයින් වියදම් කර ඇත්තේ රුපියල් මිලියන 52ක් පමනක් බවද ඒ මහතා පැවසීය. ඊයේ (31) කොළඹ පැවති මාධ්‍ය හමුවක් අමතමින් ඒමහතා මේ බව ප්‍රකාශ කළේය. වැඩිදුරටත් අදහස් දක්වමින් ඒ මහතා පැවසුවේ අවුරුදු 7ත් 18ත් අතර වයස් පරතර වල සිටින සිසුන් වැඩි වශයෙන් රෝගාතුරු නොවන බැවින් අධ්‍යාපන අමාත්‍යංශය මෙම රක්ෂණාවරණය සම්බන්ධයෙන් වංචාවක් සිදු කරන බවයි.", "URL": "https://sinhala.adaderana.lk/news.php?nid=93625", "Category": null, "Parent URL": null}