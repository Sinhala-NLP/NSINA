{"Source": "Adaderana", "Timestamp": "September 18, 2013 02:36 pm", "Headline": "ලාංකික ධීවරයින් 5ක් ඉන්දීය දැලේ", "News Content": "ශ්‍රී ලාංකික ධීවරයින් 05 දෙනෙකු ඉන්දීය වෙරළ ආරක්ෂක නිලධාරීන් විසින් අත්අඩංගුවට ගෙන තිබේ. මුහුදු සීමා උල්ලංඝණය කරමින් ධීවර කටයුතු වල නිරතවීම හේතුවෙන් මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. අදාළ ධීවරයින් පිරිස යාත්‍රා කරමින් සිටි බෝට්ටුවද වෙරළ ආරක්ෂක නිලධාරීන් භාරයට ගෙන ඇත. ධීවරයින් පිරිස වැඩිදුර විමර්ශන සඳහා තූත්තුකුඩි පොලිස් ස්ථානය වෙත භාර දී ඇත.", "URL": "https://sinhala.adaderana.lk/news.php?nid=37504", "Category": null, "Parent URL": null}