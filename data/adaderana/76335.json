{"Source": "Adaderana", "Timestamp": "August 15, 2017 08:50 pm", "Headline": " ශිරන්තිගෙන් පැය 3ක්ම ප්‍රශ්න කරලා", "News Content": "හිටපු ජනාධිපති මහින්ද රාජපක්ෂ මහතාගේ බිරිඳ වන ශිරන්ති රාජපක්ෂ මහත්මියගෙන් පැය තුනකට අධික කාලයක් අපරාධ පරීක්ෂණ දෙපාර්තමේන්තුව ප්‍රශ්න කර ප්‍රකාශ සටහන් කරගෙන තිබේ. ශිරන්ති රාජපක්ෂ මහත්මියගේ සිරිලිය පදනමට අයත්ව තිබු ඩිෆෙන්ඩර් රථයක් සම්බන්ධයෙන් මෙහිදි ප්‍රශ්න කර ප්‍රකාශ සටහන් කර ගත් බව අපරාධ පරීක්ෂණ දෙපාර්තමේන්තුව සඳහන් කළේය. අද උදැසන 10.00ට පමණ ශිරන්ති රාජපක්ෂ මහත්මිය අපරාධ පරීක්ෂණ දෙපාර්තමේන්තුව වෙත පැමිණි අතර හිටපු ජනාධිපති මහින්ද රාජපක්ෂ මහතා ද ඒ සඳහා එක්ව සිටියේය.", "URL": "https://sinhala.adaderana.lk/news.php?nid=76335", "Category": null, "Parent URL": null}