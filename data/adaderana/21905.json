{"Source": "Adaderana", "Timestamp": "February 6, 2012 11:07 am", "Headline": "අඩු ආදායම්ලාභී පවුල් 450 ට සෙවිලි තහඩු බෙදාදෙයි", "News Content": "පොළොන්නරු දිස්ත්‍රික්කයේ ප්‍රාදේශීය ලේකම් කොට්ඨාශ කිහිපයක අඩු ආදායම්ලාභී පවුල් 450 ක් සඳහා සෙවිලි තහඩු තොගයක් බෙදා දී තිබේ. ත්‍රස්තවාදී තර්ජනවලින් පීඩාවට පත්ව සිටි වැලිකන්ද, ලංකාපුර, මැදිරිගිය ඇතුළු ප්‍රාදේශීය ලේකම් කොට්ඨාශ 7 ක පවුල් වෙනුවෙන් මෙම සෙවිලි තහඩු ලබා දීම සිදුවිය. එක් නිවසකට සෙවිලි තහඩු ‍බැගින් බෙදා දුන් අතර උතුරු මැද පළාත් ග්‍රාමීය යටිතල පහුසකම් සංවර්ධන අමාත්‍යාංශය මඟින් මෙය ක්‍රියාත්මක කර ඇත. සෙවිලි තහඩු සඳහා වැය වී ඇති මුදල රුපියල් ලක්ෂ 90 කි.", "URL": "https://sinhala.adaderana.lk/news.php?nid=21905", "Category": null, "Parent URL": null}