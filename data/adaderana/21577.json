{"Source": "Adaderana", "Timestamp": "January 23, 2012 11:20 am", "Headline": " බන්ධනාගාරයෙන් පැනලා-රැඳවියන් දෙදෙනෙක් සහ නිලධාරීන් තිදෙනෙක් තුවාල ලබති", "News Content": "ගාල්ල බන්ධනාගාරයේ රැඳවියන් පිරිසක් පැන යාමට උත්සහ කිරීමේ දී ඇති වූ සිද්ධියකින් රැඳවියන් දෙදෙනෙකු සහ බන්ධනාගාර නිලධාරීන් තිදෙනෙකු තුවාල ලබා තිබේ. අද උදෑසන 6. 30ට පමණ ගාල්ල බන්ධනාගාරයේ රැඳවියන් දෙදෙනෙකු බන්ධනාගාරයේ නිලධාරීන්ගෙන් මිදී පලා යාමට උත්සහ දැරූ අවස්ථාවේ දී බන්ධනාගාර නිලධාරීන් විසින් ඔවුන්ට වෙඩි තබා ඇති බව වාර්තා වේ. එහි දී රැඳවියන් සහ බන්ධනාගාර නිලධාරීන් අතර ඇති වූ ගැටුමක දී බන්ධනාගාර නිලධාරීන් තිදෙනෙකු ද තුවාල ලබා ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කරයි. සිද්ධියෙන් තුවාල ලැබූ පුද්ගලයින් මේ වන විට ගාල්ල කරාපිටිය රෝහලේ ප්‍රතිකාර ලබමින් සිටින බව කියැවෙයි.", "URL": "https://sinhala.adaderana.lk/news.php?nid=21577", "Category": null, "Parent URL": null}