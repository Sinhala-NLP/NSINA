{"Source": "Adaderana", "Timestamp": "June 26, 2018 11:32 am", "Headline": "දෙරටේ නායකයින් එකඟ වුණත් ජනතාවගේ විරෝධය", "News Content": "ග්‍රීසියේ තෙසලොනිකි නගරයේ පැවති විරෝධතාවක් අතරතුරදී විරෝධතාකරුවන් සහ ආරක්ෂක අංශ අතර ගැටුමක් හටගෙන තිබේ. විරෝධතාකරුවන් පොලිසිය වෙත ගල්මුල් ප්‍රහාර එල්ල කර ඇති අතර එම පිරිස් විසුරුවා හැරීමට පොලිසිය විසින් කඳුළු ගෑස් ප්‍රහාරයක්ද ‍ එල්ල කර ඇත. මැසිඩෝනියාව යන නම සම්බන්ධයෙන් ග්‍රීසිය සහ මැසිඩෝනියා ජනරජය අතර පවතින අර්බුදය මුල් කරගෙන ග්‍රීක වැසියන් මෙම විරෝධතාවය පවත්වා ඇත. මැසිඩෝනියාව යනුවෙන් ග්‍රීසියේද ප්‍රදේශයක් පැවතීම එම අර්බුදයට හේතු වි ඇත. මෙම අර්බුදය සම්බන්ධයෙන් දෙරටේ නායකයින් එකඟත්වයකට පැමිණිය ද ග්‍රීක වැසියන්ගෙන් සියයට 70ක්ම පමණ ඊට විරෝධය පල කර ඇති බව හෙළි වි තිබේ. ඊට ආරක්ෂක අංශ මැදිහත්වීමත් සමඟ ගැටුම්කාරී වාතාවරණයක් හටගත් බව විදෙස් වාර්තා සඳහන් කළේය. විරෝධතාකරුවන් පොලිසිය වෙත ගල්මුල් ප්‍රහාර එල්ල කර ඇති අතර එම පිරිස් විසුරුවා හැරීමට පොලිසිය විසින් කඳුළු ගෑස් ප්‍රහාරයක්ද එල්ල කර තිබේ.‍", "URL": "https://sinhala.adaderana.lk/news.php?nid=91519", "Category": null, "Parent URL": null}