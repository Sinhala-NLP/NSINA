{"Source": "Adaderana", "Timestamp": "November 12, 2017 01:32 pm", "Headline": "දියවැඩියා දින පාගමන ජනපතිගේ ප්‍රධානත්වයෙන් ", "News Content": "ලෝක දියවැඩියා දිනය නිමිත්තෙන් ජනතාව දැනුවත් කිරීම සඳහා පැවති පාගමනට සහ ශරීර සුවතතා වැඩසටහනට ජනාධිපති මෛත්‍රීපාල සිරිසේන මහතා සහභාගී වී තිබේ. ලබන 14 වන දිනට යෙදී ඇති ලෝක දියවැඩියා දිනය නිමිත්තෙන් සෞඛ්‍ය අමාත්‍යාංශය විසින් මෙම පාගමන හා ශරීර සුවතතා වැඩසටහන සංවිධානය කර තිබිණි. කොළඹ ගාලුමුවදොර පිටියේ පැවති මෙම වැඩසටහනේ දී ජනතාව දැනුවත් කිරීම සඳහා ප්‍රදර්ශන කුටි ද ස්ථාපිත කර තිබු බව සඳහන්ය.", "URL": "https://sinhala.adaderana.lk/news.php?nid=79783", "Category": null, "Parent URL": null}