{"Source": "Adaderana", "Timestamp": "May 21, 2013 08:20 am", "Headline": "බසයක් ප්‍රපාතයකට පෙරළී 24ට තුවාලයි", "News Content": "යාපනයේ සිට දියතලාව බලා ධාවනය වු බස් රථයක් කොත්මලේ රම්බොඩ ප්‍රදේශයේදී ප්‍රපාතයකට පෙරළීමෙන් මගීන් 24 දෙනෙකු තුවාල ලබා තිබේ. එම බසය අද උදෑසන 4.30ට පමණ අඩි 60ක පමණ ප්‍රපාතයකට පෙරළීමෙන් මෙම අනතුර සිදුව ඇති බව පොලීසිය පැවසුවේය. අනතුරින් තුවාල ලැබූ පුද්ගලයින් 21 දෙනෙකු කොත්මලේ රෝහලේ ප්‍රතිකාර ලබන අතර තවත් තිදෙනෙකු වහුගපිටිය රෝහලේ ප්‍රතිකාර ලබන බව පොලීසිය සඳහන් කළේය. කොත්මලේ පොලීසිය මෙම අනතුර සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=34252", "Category": null, "Parent URL": null}