{"Source": "Adaderana", "Timestamp": "July 27, 2011 09:42 am", "Headline": "කොල්ලකරුවන් තිදෙනෙක් අත්අඩංගුවේ", "News Content": "කොල්ලකෑම් වලට සම්බන්ධ බවට සැක කෙරෙන පුද්ගලයින් තිදෙනෙකු මීගමුව ප්‍රදේශයේ දී අත්අඩංගුවට ගෙන තිබේ. අදාළ පුද්ගලයින් තිදෙනා රන් භාණ්ඩ හා මුදල් පසුම්බි ‍සොරකම් ගණනාවකට සම්බන්ධ බවට තොරතුරු අනාවරණ වී ඇති බව පොලිසිය කියා සිටියි. මීගමුව කොට්ඨාශ අපරාධ විමර්ශන ඒකකය මඟින් මොවුන් අත්අඩංගුවට ගෙන තිබේ. කොල්ලකෑම් සඳහා උපයෝගී කර ගත් යතුරු පැදියක් ද පොලිස් භාරයට ගෙන ඇති බව සඳහන්වේ. මොවුන් විසින් සොරකම් කරන ලද රන්භාණ්ඩ හා මුදල් තොගයක් ද සොයා ගෙන ඇති බව ‍පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17661", "Category": null, "Parent URL": null}