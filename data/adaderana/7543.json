{"Source": "Adaderana", "Timestamp": "March 28, 2010 08:31 am", "Headline": "දුම්රිය අනතුරකින් සිව් දෙනකුට තුවාලයි", "News Content": "උඩරට දුම්රිය මාර්ගයේ කඩුගන්නාව ප්‍රදේශයේ දී දුම්රිය හරස් මාර්ගයක සිදු වූ අනතුරකින් පුද්ගලයින් සිව් දෙනකු තුවාල ලබා රෝහල් ගත කර තිබේ. ඊයේ පස්වරුවේ බදුල්ල සිට ‍කොළඹ බලා ධාවනය වූ පොඩි මැණිකේ දුම්රියට ඌරාපොළ දුම්රිය හරස් මාර්ගයේ දී ලොරියක් ගැටීමෙන් මෙම අනතුර සිදු වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. අනතුරින් ලොරියේ ගමන් ගත් පුද්ගලයින් සිව් දෙනෙකු තුවාල ලබා මහනුවර රෝහලට ඇතුළත් කර ඇත. අනතුර සම්බන්ධයෙන් කඩුගන්නාව පොලිසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=7543", "Category": null, "Parent URL": null}