{"Source": "Adaderana", "Timestamp": "March 22, 2011 04:19 pm", "Headline": "අවසන් පූර්ව වටයේ  ප්‍රවේශපත්‍ර අලෙවිය හෙටයි", "News Content": "ලෝක කුසලාන ක්‍රිකට් තරගාවලියට අදාළව ශ්‍රී ලංකාවේ පැවැත්වීමට නියමිත අවසන් පූර්ව වටයේ තරගයේ රුපියල් 300 යේ වටිනාකමින් යුත් ප්‍රවේශපත් අලෙවිය හෙට සිදුකෙරේ. ඒ මාළිගාවත්ත පී.ඩි.සිරිසේන ක්‍රිඩාංගණයේ දීයි. හෙට පෙරවරු 8 සිට අදාළ ටිකට් පත් අලෙවි කිරීම සිදු කෙරෙන බැවින් උදෑසනින් පැමිණ ප්‍රවේශපත් මිලදී ගන්නා ලෙස ලෝක කුසලාන ක්‍රිකට් තරගාවලියේ ශ්‍රී ලංකා සංවිධායක කමිටු සභාපති සු‍රාජ් දන්දෙනිය මහතා ප්‍රකාශ කළේය. මේ අතර ආර්.ප්‍රේමදාස ක්‍රීඩාංගණයේ ලබන 26 වැනි දා පැවැත්වෙන ශ්‍රී ලංකාව හා එංගලන්තය අතර අර්ධ අවසන් පූර්ව වටයේ තරගයේ සියලු ප්‍රවේශපත්‍ර මේ වන විට අලෙවි වී අවසන්ව ඇති බව ද ඔහු තවදුරටත් කියා සිටියේය.", "URL": "https://sinhala.adaderana.lk/news.php?nid=15007", "Category": null, "Parent URL": null}