{"Source": "Adaderana", "Timestamp": "January 28, 2013 08:25 am", "Headline": "ඔස්ට්‍රේලියානු විපක්ෂ නියෝජිත කණ්ඩාම උතුරේ සංචාරයක", "News Content": "දිවයිනට පැමිණ සිටින ඔස්ට්‍රේලියානු විපක්ෂ නියෝජිත කණ්ඩාම අද (28) උතුරු ප්‍රදේශයේ සංචාරය කිරීමට නියමිතය. එම නියෝජිත කණ්ඩායම කිලිනොච්චිය ප්‍රදේශයේ සංචාරය කිරීමට නියමිත බව සඳහන්ය. ඔස්ට්‍රේලියානු නියෝජ්‍ය විපක්ෂ නායිකා ජුලි බ්ෂොප්ගේ ප්‍රධානත්වයෙන් යුත් එරට විපක්ෂ නියෝජනය කරන පාර්ලිමේන්තු කණ්ඩායම ඊයේ (27) දිවයිනට පැමිණියේය. මොවුන් ඊයේ දිනයේ දී දෙමළ ජාතික සන්ධානයේ මන්ත්‍රීවරු පිරිසක් මුණ ගැසී සාකච්ඡා කළේය. මේ අතර දිවයිනට පැමිණ සිටින අමෙරිකානු නියෝජ්‍ය සහකාර ලේකම්වරු තිදෙනා අද දිනයේ මෙරට දේශපාලන ප්‍රධානීන් මුණ ගැසීමට නියමිත බව ද වාර්තා වේ.", "URL": "https://sinhala.adaderana.lk/news.php?nid=31136", "Category": null, "Parent URL": null}