{"Source": "Adaderana", "Timestamp": "January 31, 2011 10:18 am", "Headline": "138/4 සහ 138/3 මාර්ග වල බස් වර්ජනයක් ", "News Content": "මාර්ග අංක 138/4 සහ 138/3 මාර්ග වල පෞද්ගලික බස් රථ හිමියන් වර්ජනයක් ආරම්භ කර තිබේ. බස් රථ බලපත්‍ර අයථා ලෙස ලබාදීමට එරෙහිව මෙම වර්ජනය ආරම්භ කර ඇති බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු වි‍ජේරත්න මහතා සඳහන් කළේය. මේ වන විට බස්නාහිර පළාත් මාර්ගස්ථ මගී ප්‍රවාහන අධිකාරිය විසින් බස් රථ බලපත්‍ර 4ක් අයථා ලෙස ලබාදී ඇති බවට ඔහු චෝදනා කරයි. පෞද්ගලික බස් හිමියන් ආරම්භ කර ඇති මෙම වර්ජනයත් සමඟ අතුරුගිරිය - පිටකොටුව සහ රුක්මල්ගම - පිටකොටුව පෞද්ගලික බස් රථ මේ වන විට ධාවනයෙන් ඉවත්ව තිබේ.", "URL": "https://sinhala.adaderana.lk/news.php?nid=13877", "Category": null, "Parent URL": null}