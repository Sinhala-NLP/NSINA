{"Source": "Adaderana", "Timestamp": "October 5, 2012 12:21 pm", "Headline": "වෙළඳසැල් කොල්ල කෑ සිසුන් 2 ක් ඇතුළු 3 ක් මාට්ටු", "News Content": "මඩකළපුව, එරාවූර් ප්‍රදේශයේ වෙළෙඳසැල් කොල්ලකෑම්වල නිරත වු බවට චෝදනා මත පාසල් සිසුන් දෙදෙනෙකු සහ තවත් අයෙකු රක්ෂිත බන්ධනාගාර ගත කර තිබේ. සොරාගත් බවට සැලකෙන භාණ්ඩ තොගයක් සමග එරාවුර් පොලීසිය විසින් සැකකරුවන් අත්අඩංගුවට ගෙන තිබිණි. මේ අතර ගෙවල් බිඳ දේපළ සොරකම් කිරීමේ අපරාධ 20 ක් සම්බන්ධයෙන් තවත් සැකකරුවන් තිදෙනෙකු රක්ෂිත බන්ධනාගාර ගත කර තිබේ. බොරැල්ල, වැල්ලම්පිටිය, තලංගම, වැලිකඩ ඇතුළු ප්‍රදේශ කිහිපයක දී සොරකම් කළ බවට සැලකෙන ජංගම දුරකථන, පරිගණක ඇතුළු භාණ්ඩ තොගයක් ද පොලිස් භාරයට ගෙන ඇත.", "URL": "https://sinhala.adaderana.lk/news.php?nid=28034", "Category": null, "Parent URL": null}