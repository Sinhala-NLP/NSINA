{"Source": "Adaderana", "Timestamp": "June 1, 2013 03:53 pm", "Headline": "චීනාගේ පළමු උත්සාහය අසාර්ථකයි", "News Content": "රුපියල් ලක්ෂ 72ක් පමණ වටිනා විදේශ මුදල් තොගයක් සමග 61 හැවිරිදි චීන ජාතිකයෙකු කටුනායක ගුවන් තොටුපොළේදී අත්අඩංගුවට ගෙන තිබේ. මෙම චීන ජාතිකයා අද අලූයම 12.35ට පමණ ශ්‍රී ලංකන් ගුවන් සේවයට අයත් යූ.එල්.886 නැමැති යානයෙන් තායිලන්තයේ බැංකොක් බලා පිටත්ව යාමට නියමිතව සිටියදී ගුවන් තොටුපළ සිවිල් ගුවන් සේවා අධිකාරීයේ නිලධාරීන් විසින් අත්අඩංගුවට ගෙන රේගු නිලධාරීන්ට භාරදී ඇත. ඔහුගේ ගමන් මල්ලේ සඟවා තිබු විදෙස් මුදල් තොගය ඒ අනුව සොයා ගැනුණු අතර සැකකරු පළමු වතාවට මෙරටට පැමිණ ඇති බවද හෙළි වී තිබේ.", "URL": "https://sinhala.adaderana.lk/news.php?nid=34546", "Category": null, "Parent URL": null}