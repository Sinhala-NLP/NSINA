{"Source": "Adaderana", "Timestamp": "July 22, 2013 10:21 am", "Headline": "දෙවන තරඟයේ ජයත් එංගලන්තයට ", "News Content": "අළුබඳුන ටෙස්ට් ක්‍රිකට් තරඟාවලියේ දෙවන තරගයෙන් ලකුණු 347ක ජයක් ලැබීමට එංගලන්ත කණ්ඩායම සමත් විය. පළමු තරඟයෙන් ද ලකුණු 14කින් ජයගත් එංගලන්ත කණ්ඩායම මේ වන විට තරගාවලියේ දෙකට බින්දුවක් ලෙස ඉදිරියෙන් සිටියි. ලෝර්ඩ්ස් ක්‍රීඩාංගණයේ පැවති තරඟයේ දී කාසියේ වාසිය දිනූ එංගලන්ත කණ්ඩායම පළමු ඉනිම සඳහා ලකුණු 361ක් සහ දෙවන ඉනිම සඳහා කඩුලු 7ක් දැවී ලකුණු 349ක් රැස්කර ගන්නා ලදී. ඔස්ට්‍රේලියානුවන් පළමු ඉනිම සඳහා රැස්කර ගත්තේ ලකුණු 128ක් පමණක් වන අතර දෙවන ඉනිම සඳහා ඔවුන් සියලු දෙනා ලකුණු 235කට දැවී ගියේය. තරඟාවලියේ තෙවන තරඟය අගෝස්තු පළමු වැනිදා ආරම්භ වෙයි.", "URL": "https://sinhala.adaderana.lk/news.php?nid=35997", "Category": null, "Parent URL": null}