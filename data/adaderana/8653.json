{"Source": "Adaderana", "Timestamp": "May 27, 2010 12:39 pm", "Headline": "කල්ගිය විභාග යළිත් ", "News Content": "අයහපත් කාලගුණ තත්ත්වය හේතුවෙන් කල් දැමු විභාග යළි පැවැත්වීමට කටයුතු යොදා ඇති බව විභාග කොමසාරිස් දෙපාර්තමේන්තුව පවසයි. ඒ අනුව මේ මස පැවැත්වීමට නියමිතව තිබු රාජ්‍ය හා පළාත් රාජ්‍ය සේවා කාර්මික නිලධාරීන් සඳහා වන පළමු වන ලිඛිත විභාගය ජුනී 5, 6, 12, 13, 19 සහ 20 යන දින වල පැවැත්වෙනු ඇත. ප්‍රාචීන භාෂෝපකාර සමාගමේ විභාගය ජූනි මස 12 සහ 13 යන දෙදින තුළ පැවැත්වේ. ශ්‍රි ලංකා විගණන සේවයේ දෙවන පන්තියේ නිලධාරීන් සඳහා දෙවන කාර්යක්ෂමතා කඩයිම් විභාගය ද ජූනි මස 19 සහ 20 දෙදින තුළ පැවැත්වෙන බව විභාග දෙපාර්තමේන්තුව කියා සිටියි. ජාතික නැටුම් සංගීත විභාගයද ජූනි මස 3 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=8653", "Category": null, "Parent URL": null}