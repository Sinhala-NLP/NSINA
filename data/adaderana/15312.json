{"Source": "Adaderana", "Timestamp": "April 6, 2011 02:09 pm", "Headline": "බහරේනයට යළි ශ්‍රමිකයින් යැවෙයි", "News Content": "විදේශ රැකියා සඳහා බහරේන් රාජ්‍ය වෙත යළි මෙරට ශ්‍රමිකයින් යැවීමට විදේශ සේවා නියුක්ති කාර්යාංශය තීරණය කර තිබේ. අප්‍රේල් 1 වැනි දින සිට එය ආරම්භ කළ බව එම කාර්යාංශයේ ප්‍රකාශකයෙකු සඳහන් කළේය. බහරේන් රාජ්‍යයේ පැවති ගැටුම්කාරී වාතාවරණය හේතුවෙන් එරටට ශ්‍රී ලාංකික ශ්‍රමිකයින් යැවීම තාවකාලිකව නතර කර තිබුණි. එරට පවතින තත්ත්වය යහපත් බව තහවුරු කර ගැනීමෙන් පසු මෙම තීරණය ගත් බව විදේශ සේවා නියුක්ති කාර්යාංශය ප්‍රකාශ කරනු ලැබීය.", "URL": "https://sinhala.adaderana.lk/news.php?nid=15312", "Category": null, "Parent URL": null}