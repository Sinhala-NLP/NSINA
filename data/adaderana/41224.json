{"Source": "Adaderana", "Timestamp": "February 19, 2014 11:02 am", "Headline": "කොළොම්බියාවේ හමුදා ප්‍රධානී ධූරයෙන් නෙරපයි", "News Content": "කොළොම්බියානු හමුදා ප්‍රධානි, ජෙනරාල් ලියනාඩෝ බැරේරෝ ධුරයෙන් නෙරපා හැර තිබේ. එරට ජනාධිපති ජුවාන් මනුවෙල් සංතොස් විසින් මෙම තීරණය ගෙන ඇති බව විදෙස් මාධ්‍ය වාර්තා කරයි. සටන්කාමීන් ලෙස සළකා කොළොම්බියානු හමුදාව අතින් ඝාතනයට ලක්වු සිවිල් වැසියන් සම්බන්ධයෙන් වැරදි දත්ත ඉදිරිපත් කිරීමේ චෝදනා මත ඔහුට එරෙහිව මෙම තීරණය ගෙන තිබේ. එමෙන්ම අදාළ චෝදනාව සම්බන්ධයෙන් කොළොම්බියාවේ තවත් ජෙනරාල්වරුන් සිව්දෙනෙකු ද ධුරයෙන් නෙරපා ඇති බව වාර්තාවෙයි.", "URL": "https://sinhala.adaderana.lk/news.php?nid=41224", "Category": null, "Parent URL": null}