{"Source": "Adaderana", "Timestamp": "November 19, 2012 03:12 pm", "Headline": "දෝෂාභියෝග යෝජනාව විභාගය වළකන්නැයි අභියාචනාධිකරණයට පෙත්සමක්", "News Content": "අගවිනිසුරුවරියට එරෙහිව ඉදිරිපත්ව ඇති දෝෂාභියෝග යෝජනාව පාර්ලිමේන්තු තේරීම්කාරක සභාව විසින් විභාග කිරීම වළක්වන රීට් ආඥාවක් නිකුත් කරන ලෙස ඉල්ලා අභියාචනාධිකරණයට අද (19) පෙත්සමක් ඉදිරිපත් කර ති‍බේ. චන්ද්‍රා ජයරත්න නැමැති ‍අයෙකු විසින් අද එම පෙත්සම ඉදිරි‍පත් කර ඇත. දෝෂාභියෝග යෝජනාව විභාගය සඳහා පත් කර ඇති පාර්ලිමේන්තු තේරීම් කාරක සභාව මෙහි වගඋත්තරකරුවන් ලෙස නම් කර තිබේ. අදාළ තේරීම් කාරක සභාව මගින් යෝජනාව විභාගයට ගැනීම වළක්වන අතුරු තහනම් නියෝගයක් නිතුත් කරන ලෙස ද පෙත්සමෙන් ඉල්ලා ඇති බව අද දෙරණ අධිකරණ වාර්තාකරු සඳහන් කළේය. අභියාචනාධිකරණ සභාපති එස්. ස්කන්ධරාජා මහතා ප්‍රමුඛ විනිසුරු මඩුල්ලක් විසින් පෙත්සම භාරගෙන හෙට (20) දිනයේ එය සලකා බැලීම සඳහා ත්‍රිපුද්ගල විනිසුරු මඩුල්ලක් පත් කර ඇත.", "URL": "https://sinhala.adaderana.lk/news.php?nid=29324", "Category": null, "Parent URL": null}