{"Source": "Adaderana", "Timestamp": "July 7, 2017 01:22 pm", "Headline": "පරිසර  යුක්ති කේන්ද්‍රයෙන් චෝදනාවක්", "News Content": "දෙහිවල සත්වෝද්‍යානය අමතර කාලයක් විවෘත කිරීමට බලධාරීන් පියවර ගැනීම තුළින් සතුන්ගේ දෛනික දින චර්යාවට දැඩි ලෙස බලපෑම් එල්ල වන බව පරිසර යුක්ති කේන්ද්‍රය පවසයි.එහි විධායක අධ්‍යක්ෂ හේමන්ත විතානගේ මහතා සඳහන් කළේ සත්වෝද්‍යානය වැඩි කාලයක් විවෘතව තැබීමේදී සතුන්ට හිංසාවක් සිදු වන බවයි.ලබන සැප්තැම්බර් මස 09 වනදා සිට දෙහිවල ජාතික සත්වෝද්‍යානය රාත්‍රී 07.00 සිට රාත්‍රී 10.00 දක්වා අමතර කාලයක් විවෘත කර තැබීමට තීරණය කළ බව අමාත්‍ය ජයවික්‍රම පෙරේරා මහතා පසුගියදා ප්‍රකාශ කළේය.", "URL": "https://sinhala.adaderana.lk/news.php?nid=74980", "Category": null, "Parent URL": null}