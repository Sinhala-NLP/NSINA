{"Source": "Adaderana", "Timestamp": "December 2, 2017 11:51 am", "Headline": "7ක් එල්ලා මරයි", "News Content": "මිනීමැරුම් චෝදනාවන්ට වැරදිකරුවන් වූ 6 දෙනෙකු හා අපරාධවලට සම්බන්ධ එක් අයෙකු එල්ලා මරා තිබේ. සෞදි අරාබියේ මිනීමැරුම් චෝදනාවන්ට වැරදිකරුවන් වූ මෙම යේමන ජාතිකයින් 6 දෙනා සහ අපරාධවලට සම්බන්ධ එක් සෞදි ජාතිකයෙකු එල්ලා මැරු බව සෞදි මාධ්‍ය වාර්තා කළේය. අපරාධ කල්ලි සෑදීම, මිනිස්සුන්ට පහර දීම, දේපළ විනාශ කිරීම සහ දේපළ කොල්ලකෑම යන චෝදනාවන්ට මොවුන් වැරදිකරුවන් බව සෞදි අපරාධ අධිකරණය සහ අභියාචනාධිකරණය තීන්දු කර ඇති බව විදෙස් වාර්තා පවසයි. අධිකරණයන් තීන්දු ප්‍රකාශයට පත් කිරීමෙන් අනතුරුව අපරාධකරුවන් එල්ලා මැරීමට රාජකීය නියෝගයක්ද නිකුත් කර ඇති බව වාර්තා වේ.", "URL": "https://sinhala.adaderana.lk/news.php?nid=80904", "Category": null, "Parent URL": null}