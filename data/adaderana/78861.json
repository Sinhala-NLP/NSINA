{"Source": "Adaderana", "Timestamp": "October 18, 2017 01:10 pm", "Headline": " කොළොන්නාව සිද්ධිය-අතුරුදන් දැරියත් හමුවෙයි-2ක් අත්අඩංගුවට", "News Content": "කොළොන්නාව ප්‍රදේශයේ අතුරුදන්ව සිටි 14 හැවිරිදි දැරිය ද පොලීසියට බාර වී තිබේ. අද (18) දහවල් එම දැරිය තවත් කාන්තාවක සමඟ ගම්පහ පොලිස් ස්ථානය වෙත පැමිණ භාර වී ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. කොළොන්නාව, සාලමුල්ල නිවාස සංකීර්ණයේ පදිංචිව සිටි 19 හැවිරිදි තරුණ මවක, 15 හැවිරිදි සහ 14 හැවිරිදි දැරියන් දෙදෙනෙකු පසුගිය සෙනසුරාදා සිට අතුරුදන්ව ඇති බවට පවුලේ ඥාතීන් පොලීසියට පැමිණිලි කර තිබුණි. සිද්ධිය පිළිබඳ පොලීසිය විමර්ශන සිදුකළ අතර අද උදෑසන 19 හැවිරිදි මව හා 15 හැවිරිදි දැරිය වැල්ලම්පිටිය පොලීසියට පැමිණ භාර වී තිබුණි. ඒ අනුව ඔවුන්ගෙන් මේ වන විට ප්‍රකාශ සටහන් කර ගනිමින් සිටින බවද පොලීසිය සඳහන් කළේය. සිද්ධියට සම්බන්ධ 19 හැවිරිදි මව සහ තවත් පුද්ගලයෙකු අත්අඩංගුවට ගෙන ඇති අතර දැරියන් දෙදෙනා වෛද්‍ය පරීක්ෂණ සඳහා යොමු කර ඇති බවද පොලීසයි පවසයි.", "URL": "https://sinhala.adaderana.lk/news.php?nid=78861", "Category": null, "Parent URL": null}