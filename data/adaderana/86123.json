{"Source": "Adaderana", "Timestamp": "March 22, 2018 12:02 pm", "Headline": "  ග්ලයිෆොසේට් තහනම මෙතෙක් ඉවත් කර නෑ-පළ වන වාර්තා අසත්‍යයි", "News Content": "‍ග්ලයිෆොසේට් වල් නාශකය සඳහා පනවා ඇති තහනම මෙතෙක් ඉවත් කර නොමැති බව පාර්ලිමේන්තු මන්ත්‍රී පූජ්‍ය අතුරලියේ රතන හිමි පවසයි. උන්වහන්සේ පෙන්වා දෙන්නේ අදාළ තහනම ඉවත් කර ඇති බවට පළ වන වාර්තා අසත්‍ය බවයි. පාර්ලිමේන්තු සංකීර්ණයේ පැවති මාධ්‍ය හමුවකට එක්වෙමින් පූජ්‍ය අතුරලියේ රතන හිමි මෙම අදහස් පළ කළේය. කෙසේවෙතත් ග්ලයිෆොසේට් වල් නාශකය සඳහා පනවා ඇති තහනම ඉවත් කිරීමට මේ වන විටත් යෝජනා ඉදිරිපත් වී ඇති බව කෘෂිකර්ම අමාත්‍ය දුමින්ද දිසානායක මහතා සඳහන් කළේය. යම් හෙයකින් ගල්යිෆොසෙට් තහනම ඉවත් කිරීමට රජය පියවර ගතහොත් වස විසෙන් තොර ගොවිතැන සඳහා සහය පළ කරන කණ්ඩායමක් සමඟ එක්වීමට තමන් සූදානම් බව ද පූජ්‍ය අතුරලියේ රතන හිමි සඳහන් කරයි.", "URL": "https://sinhala.adaderana.lk/news.php?nid=86123", "Category": null, "Parent URL": null}