{"Source": "Adaderana", "Timestamp": "November 4, 2012 01:40 pm", "Headline": "සහභාගී වෙනවාද කියලා තාම තීරණය කරලා නෑ", "News Content": "අග විනිසුරු ශිරාණි බණ්ඩාරනායක මහත්මියට එරෙහිව පැන නැගී ඇති දෝෂාභියෝගය ගැන පත්කිරීමට නියමිත තේරීම් කාරක කමිටුවට සහභාගීවීම පිළිබඳ මෙතෙක් තීරණයක් ගෙන නොමැති බව ජනතා විමුක්ති පෙරමුණ පවසයි. එම පක්ෂයේ පාර්ලිමේන්තු මන්ත්‍රී විජිත හේරත් මහතා අද (04) කොළඹ දී පැවත්වූ මාධ්‍ය හමුවක් අමතමින් මේ බව සඳහන් කර සිටියේය. පාර්ලිමේන්තු මන්ත්‍රීවරුන් විසින් ඉදිරිපත් කළ දෝෂාභියෝගය පාර්ලිමේන්තු මන්ත්‍රීවරුන් විසින්ම විභාග කිරීම තුළින් සිදුවන ඒකපාර්ශවීය ක්‍රියාවලිය පිළිබඳ තම පක්ෂයට කිසිදු විශ්වාසයක් නොමැති බව හෙතෙම පෙන්වාදෙයි. මේ තුළින් අධිකරණයේ ස්වාධීනත්වයට බලපෑම් එල්ල කරන බව ‍මන්ත්‍රීවරයා සඳහන් කරයි. මෙම දෝෂාභියෝගයට හේතුව වී ඇත්තේ පසුගිය කාලවකවානුව තුළ විධායකයට අවශ්‍ය පරිදි අධිකරණය කටයුතු නොකිරීම බව මන්ත්‍රීවරයා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=28887", "Category": null, "Parent URL": null}