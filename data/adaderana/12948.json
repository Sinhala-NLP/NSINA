{"Source": "Adaderana", "Timestamp": "December 18, 2010 04:14 pm", "Headline": "හම්බන්තොට රණවිරු නිවාස ජනපති අතින් රණවිරු අයිතියට ", "News Content": "අපි වෙනුවෙන් අපි අරමුදල යටතේ මාතර හා හම්බන්තොට දිස්ත්‍රික්වල ඉදිකෙරුණු රණවිරු නිවාස ජනාධිපති මහින්ද රාජපක්ෂ මහතා අතින් අද(18) රණවිරු අයිතියට පත් කෙරුණි. අදාළ නිවාස වැඩපිළිවෙළ යටතේ මාතර දිස්ත්‍රික්කයේ නිවාස 26 ක් සහ හම්බන්තොට දිස්ත්‍රික්කයේ නිවාස 10 ක් ඉදිකර තිබූ බව ජනාධිපති මාධ්‍ය අංශය පවසයි. යුද හමුදාවේ රණවිරුවන් 24 දෙනෙකු නාවික හමුදාවේ රණවිරුවන් පස්දෙනෙකු සහ ගුවන් හමුදාවේ රණවිරුවන් 6 දෙනෙකු අතර එම නිවාස බෙදා දී තිබුණි. ඉඩමක් හිමි නිවසක් තනා ගැනීමට ආර්ථික හැකියාවක් නොමැති රණවිරුවන් හට තම ඉ‍ඩමේ නිවසක් ඉදිකිරීමට අතදීම මෙම ‍වැඩසටහනේ අරමුණ බව ජනාධිපති මාධ්‍ය අංශය පවසයි. නිවාස ඉදිකිරීම සඳහා ත්‍රිවිධ හමුදාව ශ්‍රම දායකත්වය ලබාදීම වැඩපිළිවෙළේ විශේෂත්වයකි.", "URL": "https://sinhala.adaderana.lk/news.php?nid=12948", "Category": null, "Parent URL": null}