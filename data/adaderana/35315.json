{"Source": "Adaderana", "Timestamp": "June 28, 2013 02:13 pm", "Headline": " දේශීය ආහාර ජනතාව අතර ප්‍රචලිත කිරීමේ වැඩපිළිවෙලක් ", "News Content": "දේශීය ආහාර ජනතාව අතර ප්‍රචලිත කිරීමේ අරමුණින් විශේෂ වැඩපිළිවෙලක් සබරගමු පළාත් සභාව ආරම්භ කර තිබේ. එහි මූලික අදියරක් වශයෙන් සබරගමු පළාත් ආයුර්වේද දෙපාර්තමේන්තුව මගින් දේශිය ආහාර පාන අලෙවි කිරීමේ මධ්‍යස්ථානයක් අද(28) දිනයේ රත්නපුර, පරකඩුව, පුස්සැල්ල නගරයේදී ආරම්භ කරන ලදී. මෙමගින් දේශීය ආහාරපාන මෙන්ම කොළ කැද, පලතුරුයුෂ බීම , සහ දේශීය රස කැවිළි අලෙවි කිරීම සිදුකරනු ලබයි. මෙම වෙළදසැලේ අලෙවි කිරීමට තිබෙන පලතුරු සහ ඖෂධ වර්ග කාබනික පොහොර යොදා වගා කල ඒවා වීම විශේෂත්වයකි. මෙම අලෙවි සැල මගින් උදෑසන , දිවා සහ රාත්‍රී ආහාර පහසු මිලට ලබා ගැනීමේ හැකියාව ද පවතියි.", "URL": "https://sinhala.adaderana.lk/news.php?nid=35315", "Category": null, "Parent URL": null}