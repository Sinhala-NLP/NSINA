{"Source": "Adaderana", "Timestamp": "March 31, 2018 08:38 pm", "Headline": "තමන්ම පත් කරපු ආණ්ඩුව අද තමන්ව තුට්ටු දෙකට දැම්ම හැටි හකීම් කියයි", "News Content": "අග්‍රාමාත්‍යවරයාට එරෙහි විශ්වාසභංග‍ යෝජනාවේදී දුරදිග බලා ‍තීරණයක් ගන්නා බව ශ්‍රී ලංකා මුස්ලිම් කොංග්‍රසයේ නායක අමාත්‍ය රවුෆ් හකීම් මහතා පවසයි. පුත්තලම ප්‍රදේශයේ පැවති ජන හමුවකට එක්වෙමින් ඔහු මේ බව සඳහන් කළේය. වර්තමානයේ වන විට මෙම ආණ්ඩුවේ සිටියත් තමන්ට ද අසාධාරණකම් සිදුවන බවත් පැවසු රවුෆ් හකීම් මහතා අම්පාර දිස්ත්‍රික්කය නියෝජනය කරමින් මුස්ලිම් කොංග්‍රසයයේ පාර්ලිමේන්තු මන්ත්‍රීවරු සිව් දෙනෙකු සිටියත් කිසිදු පාර්ලිමේන්තු මන්ත්‍රීවරයෙකු පවා නොමැති පක්ෂයටක මන්ත්‍රීවරුන් දෙ‍දෙනෙක් මෙවර ප්‍රාදේශිය සභාවට පත් කර ඇති බව ද කියා සිටියේය. තමන් විසින් පත් කරනු ලැබු ආණ්ඩුවේ නායකයින් විසින් තමන් තුට්ටු දෙකට පත් කර වැඩ කටයුතු කරන බව ද හකීම් මහතා මෙහිදී වැඩිදුරටත් පැවසීය. එසේ වුවත් කිසිවිටෙකත් දේශපාලනමය තීන්දුවක් ගැනීමට ඉක්මන් නොවන බවත් ජනවරම පිළිබඳ සිතා බලා නිවැරදි තීරණයක් ගන්නා බවත් හකීම් මහතා සඳහන් කළේය.", "URL": "https://sinhala.adaderana.lk/news.php?nid=86680", "Category": null, "Parent URL": null}