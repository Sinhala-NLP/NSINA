{"Source": "Adaderana", "Timestamp": "March 3, 2011 09:21 am", "Headline": "මානව හිමිකම් කොමිසමේදී මෙරටට යහපත් ප්‍රතිචාර ලැබුණා", "News Content": "ජිනිවාහි දී පැවති එක්සත් ජාතීන්ගේ මානව හිමිකම් කොමිසමේ 16 වන සැසිවාරයේ දී ශ්‍රී ලංකාව සම්බන්ධයෙන් යහපත් ප්‍රතිචාර ලැබුණු බව අමාත්‍ය මහින්ද සමරසිංහ මහතා පවසයි. යුධ ජයග්‍රහණයෙන් අනතුරුව ශ්‍රී ලංකාව පැමිණ ඇති ගමන්මඟ සම්බන්ධයෙන් එම සමුළුවේ සාමාජිකයින් සෑහීමකට පත්වු බව ඔහු සඳහන් කළේය. යුද ගැටුම් අවසන්වීමෙන් පසු සිදුකළ කාර්යය භාරය පිළිබඳව බොහෝදෙනෙකු මවිතය පළකළ බව ඒ සම්බන්ධයෙන් අද දෙරණ සමඟ වැඩිදුරටත් පැහැදිලි කළ මහින්ද සමරසිංහ අමාත්‍යවරයා කියා සිටියේය අවතැන් වූ ජනතාව නැවත පදිංචි කිරීම, එල්. ටී. ටී. ඊ සාමාජිකයින් පුනරුත්ථාපනය කිරීම හා ශ්‍රී ලංකාවේ වත්මන් දේශපාලන, ආර්ථික, සමාජයීය ස්ථාවරභාවය පිළිබඳව ප්‍රශංසාව පළවූ බව ද ඔහු පෙන්වාදුන්නේය. සිය සංචාරයේ දී රටවල් රැසක තානාපතිවරුන් සමඟ ද ශ්‍රී ලංකාව සම්බන්ධයෙන් අදහස් හුවමාරුකර ගැනීමට තමාට හැකි වු බව මහින්ද සමරසිංහ අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14578", "Category": null, "Parent URL": null}