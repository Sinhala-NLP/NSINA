{"Source": "Adaderana", "Timestamp": "October 31, 2016 05:10 pm", "Headline": "  සාගර යළි දිවයිනට එයි", "News Content": "පුහුණු සංචාරයක් සඳහා මාලදිවයින බලා පිටත්ව ගිය නාවික හමුදාවේ සාගර නෞකාව එම සංචාරය නිමා කරමින් නැවත දිවයිනට පැමිණ තිබේ.සාගර නෞකාව මාලදිවයිනේ මාලේ වරාය බලා පසුගිය 23 වනදා පිටත්ව ගොස් තිබුණි.ඒ අන්‍යෝන්‍ය ක්‍රියාකාරකම් සහ සහයෝගීතාවය ශක්තිමත් කර ගැනීමේ අරමුණින් 13 වන වරටත් පවත්වන ලද දෝස්ති වෙරළාරක්ෂක බලකා පුහුණු අභ්‍යාසය සඳහා සහභාගීවීම සඳහායි.ඉන්දීය වෙරළාරක්ෂක බලකායට අයත් නෞකා දෙකක් සහ මාලදිවයිනේ ජාතික ආරක්ෂක බලකාවේ නෞකා දෙකක් ද මෙම පුහුණු අභ්‍යාසය සඳහා එක් වූ බව නාවික හමුදාව සඳහන් කළේය.එහිදී ඔවුන් නාවික නිරීක්ෂණ හා මුදවාගැනීම්, මානුෂිය ආධාර හා ආපදා සහන, සමුද්‍ර දූෂණ නිවාරණය සහ මුහුදු කොල්ලකෑම් වැලැක්වීම ආදී පුහුණු ක්‍රියාකාරකම්වල නිරත වූ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65597", "Category": null, "Parent URL": null}