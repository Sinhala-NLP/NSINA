{"Source": "Adaderana", "Timestamp": "November 26, 2017 06:24 pm", "Headline": "තනතුරු ගැන කතා නොකළ බව හිටපු ජනපති කියයි", "News Content": "ශ්‍රී ලංකා නිදහස් පක්ෂය සමඟ පවත්වන සාකච්ඡාවලදී තනතුරු සම්බන්ධයෙන් අවධානය යොමුකර නොමැති බව හිටපු ජනාධිපති මහින්ද රාජපක්ෂ මහතා පවසයි. අගමැති ධුරය සහ විපක්ෂ නායක ධුරය ඒකාබද්ධ විපක්ෂයට ලබාදෙන ලෙසට ඉල්ලීම් කර ඇති බවට පල වන වාර්තා සම්පූර්ණයෙන් අසත්‍ය බව ඔහු පෙන්වා දෙයි. අහුංගල්ල ප්‍රදේශයේ පැවති විහාරස්ථානයක පැවති උත්සවයකින් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මෙම අදහස් පල කළේය.", "URL": "https://sinhala.adaderana.lk/news.php?nid=80584", "Category": null, "Parent URL": null}