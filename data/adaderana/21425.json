{"Source": "Adaderana", "Timestamp": "January 16, 2012 04:34 pm", "Headline": "මහනුවර දකුණ ඩිපෝවේ සේවක වැඩ වර්ජනයක්", "News Content": "වසර 3 ක සේවක අර්ථසාධක අරමුදල් සහ පසුගිය මාසයේ වැටුප් මේ දක්වා නොගෙවීමට විරෝධය පළකරමින් මහනුවර දකුණ ඩිපෝවේ සේවකයන් වැඩ වර්ජනයක නිරත වේ. අද(16) උදෑසන සිට එම සේවකයින් වර්ජනයේ‍ නිරතව සිටින බව අද දෙරණ වාර්තාකරු සඳහන් කළේය. අර්ථසාධක අරමුදල් සේවකයින්ගේ වැටුපෙන් අයකර ගත්ත ද 2009 වසරේ සිට එම මුදල් අදාළ අරමුදලට බැර කිරීමට පාලනාධිකාරිය කටයුතු ‍කර නොමැති බවට සේවකයින් චෝදනා කරයි. මහනුවර දකුණ ඩිපෝවේ බස් රථ 300 ක් පමණ තිබුණ ද ඉන් දෛනිකව ධාවනයට සුදුසු තත්ත්වයේ පසුවන්නේ බස් රථ 89 ක් බව ද ඔවුන් පෙන්වා දෙයි.", "URL": "https://sinhala.adaderana.lk/news.php?nid=21425", "Category": null, "Parent URL": null}