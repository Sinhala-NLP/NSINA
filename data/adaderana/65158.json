{"Source": "Adaderana", "Timestamp": "October 18, 2016 06:18 pm", "Headline": " එයා අහනවා අවුරුදු දෙකක් මොනවද කළේ කියලා", "News Content": "වත්මන් ආණ්ඩු‍ව ගතවුණු අවුරුදු දෙකට කළේ මොනවාදැයි හිටපු ජනපති අසන බව ජනපති මෛත්‍රිපාල සිරිසේන මහතා පවසයි.හිටපු ජනපති මහින්ද රාජපක්ෂ මහතාට ආණ්ඩුව කරගෙන යාමට නොහැකිව අවුරුදු 2ට පෙර ඡන්දයකට ගිහින් පරාජය වූ පසු දැන් එසේ අසන බව ජනාධිපතිවරයා කියයි.එසේ කියන අයගෙන් තමන් දැන් අසන්නේ ඒ අය බලයට ආ පසු අවුරුදු දෙකකදී කළේ කුමක්ද? ලෙසද ජනපති මෛත්‍රිපාල සිරිසේන මහතා පාර්ලිමේන්තු ක්‍රීඩාංගණයේදී අද පැවැති උත්සවයකදී විමසා සිටියේය.ලංවිම මෑන්පවර් සේවකයින් පිරිසකට පත්වීම් ලිපි ප්‍රදානය කිරීම වෙනුවෙන් එය පැවැත්විණ.ජාත්‍යන්තරයෙන් කොන්වී තිබූ රට ගතවූ අවුරුදු දෙක තුළ ඉදිරියට රැගෙන ආ බව පැවසූ ජනාධිපතිවරයා හිටපු ජනපතිට 2007දී ආණ්ඩුබලය රැකගැනීම සඳහා එජාපය සමග ගිවිසුමක් ගැසූ බවද එහිදී සිහිපත් කළේය.", "URL": "https://sinhala.adaderana.lk/news.php?nid=65158", "Category": null, "Parent URL": null}