{"Source": "Adaderana", "Timestamp": "June 5, 2019 11:44 am", "Headline": "ඩේල් ස්ටේන්ට තවත් තරගයක් අහිමි වෙයි", "News Content": "දකුණු අප්‍රිකානු වේග පන්දු යවන ක්‍රීඩක ඩේල් ස්ටේන් ලෝක කුසලාන එක්දින ක්‍රිකට් තරගාවලියේ ඉවත් වීමට සිදු වී ඇත. ඒ ඔහුගේ උරහිසෙහි ආබාධ තත්ත්වය අපේක්ෂා කළ ආකාරයෙන් සුව නොවීම හේතුවෙන්. දකුණු අප්‍රිකානු කණ්ඩායමේ සිටින ප්‍රවීනතම වේග පන්දු යවන්නා වන ඩේල් ස්ටේන්ට ලෝක කුසලාන තරගාවලිය ආරම්භ කරමින් එංගලන්තයට එරෙහිව පැවැති තරගය සහ බංග්ලාදේශයට එරෙහිව පැවැති තරගයටත් ක්‍රීඩා කිරීමට නොහැකි වුණි. කෙසේ වෙතත් අද ඉන්දියාවට එරෙහිව ආරම්භ වීමට නියමිත තරගයට සහභාගී වීම සඳහා ඩේල් ස්ටේන් සුදානහ් වුවද ඔහුගේ ආබාධ තත්ත්වය සුව නොවීම හේතුවෙන් එම තරගයද අහිමි වී ඇත. ඉන්දීයන් ප්‍රිමියර් ලීග් ක්‍රිකට් තරගාවලිය අතරතුරදි ඩේල් ස්ටේන් ආබාධකට ලක් වු අතර ඉන් අනතුරුව සුවය ලැබුවත් එම ආබාධ තත්වය නැවත වරක් උත්සන්වී ඇති බැවින් ඔහුට මේසේ ලෝක කුසලාන තරගාවලිය අහිමි වුණි. ඩේල් ස්ටේන් වෙනුවට වමතින් වේග පන්දු යවන බියුරන් හෙන්රික්ස් දකුණු අප්‍රිකානු කණ්ඩායමට කැදවා ඇති බව සඳහන්ය.", "URL": "https://sinhala.adaderana.lk/news.php?nid=111367", "Category": null, "Parent URL": null}