{"Source": "Adaderana", "Timestamp": "August 30, 2018 12:20 pm", "Headline": "පවුලක් පිටින් කරපු වැඩක්-CCTV දර්ශන සහිතයි", "News Content": "ඇහැලියගොඩ-පරකඩුව ප්‍රදේශයේ පිහිටි සුපිරි‍ වෙළඳසැලකට බඩු මිලදීගැනීමට ත්‍රීරෝද රථයකින් පැමිණි පවුලක් විසින් එම වෙළඳ සැලේ ඇති භාණ්ඩ සොරකම් කරන ආකාරය සී.සී.ටී.වී ආරක්ෂිත කැමරාවේ සටහන්වී තිබේ. ඔවුන් මෙම වෙළඳ සැලෙන් රුපියල් 8000කට අධික භාණ්ඩ ප්‍රමාණ හොරෙන් රැගෙන ගොස් ඇති බව වෙළඳ සැල් හිමියා පවසයි. පසුගිය 18වනදා මෙම සොරකම සිදුව ඇති බව අද දෙරණ වාර්තාකරු සඳහන් කළේය. මෙම පුද්ගලයින් සම්බන්ධ තොරතුරක් දන්නේ නම් ඇලියගොඩ පොලීසියට දැනුම් දෙන මෙන් ඉල්ලා සිටියි. සිද්ධිය සම්බන්ධයෙන් ඇලියගොඩ පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=95235", "Category": null, "Parent URL": null}