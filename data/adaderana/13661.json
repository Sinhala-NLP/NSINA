{"Source": "Adaderana", "Timestamp": "January 21, 2011 08:44 pm", "Headline": "පීඩාවට පත්වූවන්ට සහන සැලසීමට ඉදිරිපත්වන්නැයි එක්සත් ජාතීන් ඉල්ලයි ", "News Content": "ජල ගැලීම් වලින් පීඩාවට පත්ව සිටින ශ්‍රී ලංකාවේ ජනතාවට සහන සැලසීම සඳහා අමෙරිකානු ඩොලර් මිලියන 51 ක මුදලක් අවශ්‍ය බව එක්සත් ජාතීන්ගේ සංවිධානයේ මානූෂීය සේවා පිළිබඳ සහකාර මහ ලේකම් සහ ආපදා සහන සම්බන්ධීකාරක නියෝජ්‍ය ප්‍රධානී කැතරින් බ්‍රෙග් මහත්මිය පවසයි. ‍ එම මුදල් ප්‍රමාණය ශ්‍රී ලංකාවට ලබාදෙන ලෙස අද(21) පැවති ප්‍රවෘත්ති සාකච්ඡාවකදී අදහස් දක්වමින් ජාත්‍යන්තරයෙන් සහ ජාත්‍යන්තර ආයතන වෙතින් එම මහත්මිය ඉල්ලීමක් කර තිබේ. ‍ මෙම මුදල අවශ්‍ය වන්නේ ජල ගැලීම් හා ගංවතුර නිසා පීඩාවට පත් ජනතාවට සහන සැලසීමට පමණක් බවත් එම මහත්මිය වැඩිදුරටත් අවධාරණය කර ඇත.", "URL": "https://sinhala.adaderana.lk/news.php?nid=13661", "Category": null, "Parent URL": null}