{"Source": "Adaderana", "Timestamp": "May 19, 2012 03:16 pm", "Headline": "පාර්ලිමේන්තු ප‍්‍රදේශයට පිවිසෙන මාර්ග කිහිපයක් වසා තැබෙයි", "News Content": "ශ‍්‍රී ජයවර්ධනපුර පාර්ලිමේන්තුව ඉදිරිපිට ඇති රණවිරු ස්මාරකය අභියස පැවැත්වෙන සැමරුම් උත්සවය නිමිත්තෙන් අද(19) පස්වරු 3 සිට පාර්ලිමේන්තු ප‍්‍රදේශයට පිවිසෙන මාර්ග කිහිපයක් වසා තැබෙන බව පොලිසිය පවසයි. ඒ අනුව කිඹුලාවල හන්දියේ සිට පාර්ලිමේන්තුව දෙසට ඇති ජපන් මිත‍්‍රත්ව පාර, පැලවත්ත හන්දිය සිට පාර්ලිමේන්තුව දෙසට ඇති පාර, පාලම් 03 හන්දිය සිට පාර්ලිමේන්තුව දෙසට ඇති පාර, පොල්දූව වටරවුමේ සිට පාර්ලිමේන්තුව දෙසට ඇති පාර මෙසේ වසා තැබෙනු ඇත. සැමරුම් උත්සවය අවසන් වූ විගස මෙම මාර්ග විවෘත වන බව ද පොලිසිය සඳහන් කරයි. ඒ අනුව පාර්ලිමේන්තුව ඉදිරිපිට පාරෙන් ගමන්කරන වාහන සඳහා විකල්ප මාර්ග භාවිතා කළ යුතු බවත්, කෙසේවෙතත් උත්සවයට සහභාගී වන වාහනවලට මෙම මාර්ගවල ඉදිරියට ගමන් කළ හැකි බවත් පොලිසිය පවසයි.", "URL": "https://sinhala.adaderana.lk/news.php?nid=24372", "Category": null, "Parent URL": null}