{"Source": "Adaderana", "Timestamp": "September 3, 2013 01:24 pm", "Headline": "මැතිවරණ ප්‍රචාරක කටයුතුවලට රාජ්‍ය ආයතන යොදාගෙන - කැෆේ ", "News Content": "නාවලපිටිය සහ ගම්පොළ යන ප්‍රදේශවල පිහිටි රාජ්‍ය ආයතන මැතිවරණ ප්‍රචාරක කටයුතු සඳහා යොදා ගන්නා බවට නිදහස් හා සාධාරණ මැතිවරණයක් සඳහා වු ජනතා ව්‍යාපාරය හෙවත් කැෆේ සංවිධානය පවසයි. ඔවුන් පවසන්නේ එම ප්‍රදේශවල ග්‍රාම නිලධාරී කාර්යාල ඉදිරිපිට මැතිවරණ ප්‍රචාරක කටයුතු සිදුකරන බවයි. මේ පිළිබඳව තමන්ට පැමිණිලි ලැබී ඇති බව ද එම නිරීක්ෂණ සංවිධානය සඳහන් කරයි. මේ සම්බන්ධයෙන් අදාළ අංශ දැනුවත් කිරීමට පියවර ගෙන ඇති බව ද කැෆේ සංවිධානය සඳහන් කරයි.", "URL": "https://sinhala.adaderana.lk/news.php?nid=37115", "Category": null, "Parent URL": null}