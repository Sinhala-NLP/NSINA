{"Source": "Adaderana", "Timestamp": "August 12, 2012 09:14 am", "Headline": "පහරදී 14,000 ක් හා හෙලෝ පැහැරගෙන", "News Content": "පුද්ගලයෙකුට පහරදී ඔහු සතුව තිබූ රුපියල් 14 දහසක මුදලක් සහ ජංගම දුරකථනයක් පැහැර ගැනීම සම්බන්ධයෙන් සැකකරුවන් දෙදෙනෙකු අත්අඩංගුවට ගෙන තිබේ. මහියංගනය, මාපාකඩවැව ප්‍රදේශයේදී අදාළ පුද්ගලයාට මුගුරුවලින් පහර දී මුදල් සහ භාණ්ඩ පැහැර ගැනීම සිදුකර ඇති බව පොලිසිය පැවසුවේය. සිද්ධිය සම්බන්ධයෙන් අත්අඩංගුවට ගත් සැකකරුවන් අද (12) මහියංගනය මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර බෙහෙත් කොටන තුවක්කුවකින් වෙඩි තබා තියුණු ආයුධයකින් හිසට පහරදී මනුෂ්‍ය ඝා‍තනයක් සිදු කිරීම සම්බන්ධයෙන් පදියතලාව ප්‍රදේශයේදී අත්අඩංගුවට ගෙන අධීකරණයට ඉදිරිපත් කළ සැකකරුවෙකු රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=26510", "Category": null, "Parent URL": null}