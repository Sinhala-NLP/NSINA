{"Source": "Adaderana", "Timestamp": "December 8, 2010 03:09 pm", "Headline": "දිනක් වයසැති බිළිඳෙක් බෝක්කුවේ", "News Content": "දිනක් පමණ වයසැති බිළි‍ඳෙකු නිකවැරටිය හල්මිල්ලෑව විද්‍යාලය අසල බෝක්කුව මත දමා ගොස් සිටියදී අද(08) පෙරවරුවේ හමුවී තිබේ. අදාළ බිළිඳා දුටු ප්‍රදේශවාසියෙකු මේ බව නිකවැරටිය පොලිසියට දැනුම් දීමෙන් අනතුරුව පොලිසිය විසින් එම දරුවා නිකවැරටිය රෝහලට ඇතුළත් කර ඇති බව වාර්තා වේ. අදාළ බිළිඳා දැනට නොමේරූ ළදරු ඒකකයේ ප්‍රතිකාර ලබමින් සිටින බව සඳහන් වේ. බිළිඳා දමාගිය කෙනෙකු පිළිබඳ මෙතෙක් තොරතුරු හෙළී වී නොමැති අතර ඒ පිළිබඳ පරීක්ෂණ සිදුකරන බව නිකවැරටිය පොලිසිය පවසයි.", "URL": "https://sinhala.adaderana.lk/news.php?nid=12705", "Category": null, "Parent URL": null}