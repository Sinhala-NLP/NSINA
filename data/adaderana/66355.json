{"Source": "Adaderana", "Timestamp": "November 24, 2016 07:32 am", "Headline": "මන්ත්‍රීගේ නම විකුණා වංචා කරලාලු?", "News Content": "තමාගේ කාර්යය මණ්ඩල නිලධාරීන් ලෙස පෙනී සිටිමින් වංචා සහගත ක්‍රියාවල නිරත වු පුද්ගලයින් සම්බන්ධයෙන් පරීක්ෂණ පවත්වන ලෙස පාර්ලිමේන්තු මන්ත්‍රී ජානක වක්කුඹුර මහතා පොලිස්පතිවරයාගෙන් ඉල්ලීමක් කර තිබේ.මන්ත්‍රීවරයාගේ පුද්ගලික සහකාරවරයෙකු සහ මාධ්‍ය ලේකම්වරයෙකු බව පවසමින් අක්‍රීය ජංගම ගිණුම් චෙක්පත් භාවිත කර අදාළ පුද්ගලයින් වෙළෙඳ ආයතනවලින් විද්‍යුත් උපකරණ මිලදී ගෙන ඇති බව වාර්තා වේ.එවැනි කිසිදු නිලධාරියෙකු තමා යටතේ සේවය කර නොමැති බව ජානක වක්කුඹුර මහතා පවසයි.ඒ පිළිබඳව කඩිනමින් පරීක්ෂණයක් පවත්වන ලෙස පොලිස්පතිවරයාගෙන් ලිඛිතව ඉල්ලීමක් කළ බව පාර්ලිමේන්තු මන්ත්‍රී ජානක වක්කුඹුර මහතා සඳහන් කළේය.", "URL": "https://sinhala.adaderana.lk/news.php?nid=66355", "Category": null, "Parent URL": null}