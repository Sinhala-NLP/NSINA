{"Source": "Adaderana", "Timestamp": "April 21, 2012 09:49 am", "Headline": "මුගුරකින් පහරදී සැමියා බිරිඳව මරාදමලා", "News Content": "මිරිහාන, මාදිවෙල ප්‍රදේශයේ කාන්තාවක් මුගුරකින් පහරදී ඝාතනය කර තිබේ. පහරදීමෙන් ඝාතනයට ලක්වූ කාන්තාවගේ දියණිය ද තුවාල ලබා කළුබෝවිල රෝහලට ඇතුළත් කර ඇති බව මිරිහාන පොලිසිය ප්‍රකාශ කරයි. පවුල් ආරවුලක් හේතුවෙන් තුවාලකාරියගේ ස්වාමි පුරුෂයා විසින් මෙම පහරදීම සිදුකර ඇත. සැකකරු ප්‍රදේශයෙන් පලාගොස් ඇති අතර ඔහු අත්අඩංගුවට ගැනීම සඳහා පරීක්ෂණ ආරම්භ කර ඇති බව මිරිහාන පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=23686", "Category": null, "Parent URL": null}