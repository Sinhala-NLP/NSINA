{"Source": "Adaderana", "Timestamp": "December 17, 2013 06:25 am", "Headline": "ලොරියක් ත්‍රීරෝද රියක ගැටී දෙදෙනෙක් මරුට", "News Content": "ලොරියක් ත්‍රීරෝද රථයක ගැටීමෙන් සිදුවුණු අනතුරකින් ත්‍රී රෝද රථයේ ගමන් කළ දෙදෙනාම මිය ගොස් ඇති බව මාරවිල පොලීසිය කියයි. අද(17) වැනි අළුයම 2.30 ට පමණ මෙම අනතුර සිදුවී ඇති අතර නාත්තන්ඩිය - මාරවිල මාර්ගයේ වීරහේන මංසන්ධියේදී මෙම අනතුර සිදුවී ඇති බව පොලීසිය පවසයි. අනතුරින් මිය ගොස් ඇත්තේ නාත්තන්ඩිය - වැලිපැන්නගහමුල්ල පදිංචි මාරසිංහ ආරච්චිගේ හර්මන් සහ ගම්පල පදිංචිකරුවෙකු වන තම්බයියා සිවලිංගම් නම්වු දෙදෙනෙකි. මිය ගොස් ඇති දෙදෙනාම ත්‍රී රෝද රථයේ ගමන් කළ අයවළුන් බව පොලීසිය කියයි. ලොරිය සහ ත්‍රීරෝද රථය මුහුණට මුහුණ ගැටී ඇති බවත් ලොරි රථය පැදවු රියදුරුගේ වරදින් අනතුර සිදුවී ඇති බවත් පරීක්ෂණ සිදු කරන මාරවිල පොලීසිය කියා සිටියි. අනතුරට සම්බන්ධ ලොරිය සහ රියදුරු පොලීසිය විසින් අත්අඩංගුවට ගෙන ඇති අතර මාරවිල පොලීසියේ රථවාහන අංශය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=39640", "Category": null, "Parent URL": null}