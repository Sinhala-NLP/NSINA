{"Source": "Adaderana", "Timestamp": "May 21, 2019 11:22 am", "Headline": "හිම කුණාටුවෙන් හට ගත් ගංවතුර", "News Content": "අමෙරිකාවේ කැලිෆෝනියා ප්‍රාන්තයේ ඇතිවූ හිම කුණාටුවක් හේතුවෙන් ගංවතුරක් හටගෙන තිබේ. කැලිෆෝනියා ප්‍රාන්තයේ සැන් ෆ්‍රැන්සිස්කෝ නගරයට පැයක පමණ කාලයක් බලපෑ හිම කුණාටුවත් සමග වර්ෂාපතනයක්ද හටගෙන තිබුණි. ඒ සමඟ ප්‍රදේශ රැසක් ජලයෙන් යටවී ඇති බව විදෙස් වාර්තා සඳහන් කළේය. මහාමාර්ග ජලයෙන් යටවී තිබීම නිසා ප්‍රදේශයේ ගමනාගමනයටත් බාධා මතුව තිබුණි. මෙම අසාමාන්‍ය කාලගුණික තත්ත්වය හේතුවෙන් ප්‍රාන්තයේ ස්ථාන කිහිපයකට හිමපතනයවී ඇති බවද සඳහන් වෙයි. හිමෙන් වැසී ගිය කැලිෆෝනියාවේ දසුන් පෙළක් විදෙස් මාධ්‍ය මෙලෙස වාර්තා කර තිබුණි. මෙලෙස මැයි මස මැද භාගයේදී හිම කුණාටුවක් ඇතිවීම මින් පෙර අත්නොවිදි සිදුවීමක් බවයි කැලිෆෝනියා වැසියන් ප්‍රකාශ කළේය.", "URL": "https://sinhala.adaderana.lk/news.php?nid=110350", "Category": null, "Parent URL": null}