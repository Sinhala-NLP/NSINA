{"Source": "Adaderana", "Timestamp": "August 28, 2014 11:27 am", "Headline": "ප්‍රංශයේ විරැකියා අනුපාතය යළි වැඩිවෙයි", "News Content": "ප්‍රංශයේ විරැකියා අනුපාතය යළිත් ඉහළ ගොස් තිබේ. විදෙස් මාධ්‍ය වාර්තා කරන්නේ ජුලි මාසය තුළ ප්‍රංශයේ විරැකියා අනුපාතය සියයට 0.8කින් ඉහළ ගොස් ඇති බවයි. ඒ අනුව මේ වසරේ විරැකියා අනුපාතය සියයට 4.3කින් ඉහළ ගොස් ඇත. ප්‍රංශය තුළ මේ වනවිට මිලියන 3.4ක් රැකියා අපේක්ෂාවෙන් සිටින බව වාර්තා වේ. වේගවත් ආර්ථික වර්ධනයක් ලබා ගනිමින් නව රැකියා අවස්ථා බිහිකරමින් මෙම ගැටලුවට කඩිනමින් විසදුම් ලබාදෙන බව ප්‍රංශ ජනාධිපති ෆැන්කොයිස් හොලන්ඩේ පොරොන්දු වී ඇත.", "URL": "https://sinhala.adaderana.lk/news.php?nid=45660", "Category": null, "Parent URL": null}