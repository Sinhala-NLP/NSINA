{"Source": "Adaderana", "Timestamp": "June 2, 2015 08:55 am", "Headline": "දෙරණාභිවන්දනා රුවන්වැලි  සෑය ඉදිරිපිටදී පැවැත්වෙයි", "News Content": "පොසොන් උත්සවයට සමගාමිව දෙරණ මාධ්‍ය ජාලය ක්‍රියාත්මක කරන “දෙරණාභිවන්දනා“ පොසොන් නමස්කාර වැඩසටහන අද දිනය පුරා අනුරාධපුර රුවන් වැලි සෑ රඳුන් අභියස සිට සිදුකෙරමින් ති‍බේ.ධර්ම දේශනා, ධර්ම සාකච්ඡා මෙන්ම කවිබණ සහ ජයශ්‍රී මහාබෝධි පහන් පූජා වැඩසටහන් ද අද දිනය පුරා ක්‍රියාත්මක කිරිමට නියමිතය.එම වැඩසටහන් ටී.වි.දෙරණ සහ එෆ්.එම්.දෙරණ ඔස්සේ සජිවීව විකාශය කිරීමට ද සැලසුම් කර තිබේ.මේ අතර බුදුන් වහන්සේගේ සර්වඥ ධාතු ප්‍රදර්ශනය ද රුවන්වැලි සෑරඳුන් අභියස දී දෙවන දිනටත් අද පැවැත්වෙයි.ඊයේ උදෑසන මෙම සර්වඥ ධාතු ප්‍රදර්ශනය ආරම්භ වුණි.", "URL": "https://sinhala.adaderana.lk/news.php?nid=51725", "Category": null, "Parent URL": null}