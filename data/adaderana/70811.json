{"Source": "Adaderana", "Timestamp": "March 13, 2017 11:00 am", "Headline": " වන්දි දීම නිසි පරිදි නැත්නම් ස්ථානමාරු!", "News Content": "ආපදා හේතුවෙන් හානියට පත් වූ වගාවන් වෙනුවෙන් වන්දි ලබාදීම නිසි පරිදි ඉටු නොකරන නිලධාරීන් වහා ස්ථානමාරු කිරීමට නියෝග කර ඇති බව කෘෂිකර්ම අමාත්‍ය දුමින්ද දිසානායක මහතා පවසයි. අනුරාධපුර - ඉපලෝගම - පුලියන්කුලම ප්‍රදේශයේ මාර්ගයක් ප්‍රතිසංස්කරණ කටයුතු ආරම්භ කිරීම වෙනුවෙන් පැවැති උත්සවයකදී අමාත්‍යවරයා ප්‍රකාශ කළේ නිලධාරීන් කිහිප දෙනෙකුගේ වැරදි හේතුවෙන් සෙසු නිලධාරීන් මෙන්ම රජය ද අපහසුතාවයට පත් වන බවයි. එහිදී වැඩිදුරටත් අදහස් දැක්වූ අමාත්‍ය දුමින්ද දිසානායක මහතා ප්‍රකාශ කළේ සියලු ගොවීන්ට රජයේ සහනාධාර ලබාදීමට නිලධාරීන් කටයුතු කළ යුතු බවයි.", "URL": "https://sinhala.adaderana.lk/news.php?nid=70811", "Category": null, "Parent URL": null}