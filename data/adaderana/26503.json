{"Source": "Adaderana", "Timestamp": "August 11, 2012 08:28 pm", "Headline": "එස්.එල්.පී.එල් මංගල ජය නාගාෂ්ට", "News Content": "ශ්‍රී ලංකා ප්‍රීමියර් ලීග් තරගාවලියේ අද (11) පැවැති මංගල තරගයෙන් ජය ලබා ගැනීමට ඇන්ජලෝ මැතිව්ස් නායකත්වය දරන නැගෙනහිර නාගාෂ් කණ්ඩායම සමත්විය. එම තරගයේ පළමුවෙන් පන්දුවට පහරදුන් ලසිත් මාලිංග නායකත්වය දරන රුහුණු රෝයල් කණ්ඩායම නියමිත පන්දුවාර 20 තුළ සියලුදෙනාම දැවී ලකුණු 134 ක් ලබාගෙන තිබේ. එහිදී ළහිරු තිරිමාන්න ලකුණු 34 ක් ලබා ගත්තේය. පන්දු යැවීමේදී නැගෙනහිර නාගාෂ් කණ්ඩායම වෙනුවෙන් ෂමින්ද එරංග ලකුණු 15 ට කඩුලු 3 දවා ගැනීමට සමත්විය. ‍ පිළිතුරු ඉනිම ක්‍රීඩා කළ නැගෙනහිර නාගාෂ් කණ්ඩායම පන්දුවාර 12කදි කඩුලු 2ක් දැවී ලකුණු 77ක් ලබා සිටි අතර තරගයට වර්ෂාවෙන් බාධා සිදුවීම නිසා ඩක්වත් ලුවිස් ක්‍රමය යටතේ ලකුණු 5ක ජයක් ඔවුන්ට හිමි විය. නාගාෂ් කණ්ඩායම වෙනුවෙන් ට්‍රැවිස් බර්ට් නොදැවි ලකුණු 33ක් ලබාගෙන සිටියේය.", "URL": "https://sinhala.adaderana.lk/news.php?nid=26503", "Category": null, "Parent URL": null}