{"Source": "Adaderana", "Timestamp": "July 17, 2019 06:56 pm", "Headline": "ඥානසාර හිමියන්ගෙන් චෝදනාවක්", "News Content": "ඉස්ලාම් අන්තවාදීන්ගේ මුදල් ලබාගෙන ඇතැම් පොලිස් නිලධාරීන් නීතිය ක්‍රියාත්මක කිරීමෙන් වැළකී සිටින බවට බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් චෝදනා කරයි. අද(17) කොළඹ කැදවා තිබූ මාධ්‍ය හමුවකට එක්වෙමින් පූජ්‍ය ගලගොඩඅත්තේ ඥානසාර හිමි මෙම අදහස් පල කළේය. මේ පිළිබඳ පොලිස්පතිවරයාගේ සහ ආරක්ෂක ලේකම්වරයාගේ අවධානය යොමු විය යුතු බව ඥානසාර හිමියන් පෙන්වාදෙයි. මේ අතර මුස්ලිම් අන්තවාදී කණ්ඩායම් පිළිබඳ පොලිසියට තොරතුරු ලබාදෙන ඇතැම් පාර්ශවවලට යම් යම් ගැටළුවලට මුහුණ පෑමට සිදුව ඇති බව බොදුබල සේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාර හිමිවන් වැඩිදුරටත් පැවසීය.", "URL": "https://sinhala.adaderana.lk/news.php?nid=114369", "Category": null, "Parent URL": null}