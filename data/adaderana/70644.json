{"Source": "Adaderana", "Timestamp": "March 9, 2017 05:23 pm", "Headline": " අකුරට වැඩ කිරීම නවතී", "News Content": "ජාතික ජල සම්පාදන හා ජලාපවහන මණ්ඩලයේ මනු සටහන්කරුවන් ආරම්භ කර තිබූ අකුරට වැඩ කිරීමේ වෘත්තීය සමිති ක්‍රියාමාර්ගය අවසන් කර තිබේ. ජාතික ජල සම්පාදන හා ජලාපවහන මණ්ඩලයේ සභාපතිවරයා සමඟ පැවති සාකච්ඡාවකදී තම ඉල්ලීම් සඳහා යහපත් ප්‍රතිචාර ලැබීම හේතුවෙන් වෘත්තීය සමිති ක්‍රියාමාර්ගය අවසන් කිරීමට තීරණය කළ බව මනු සටහන් කරුවන්ගේ සංගමය සඳහන් කළේය. පසුගිය පෙබරවාරි මස 17 වනදා සිට ඉල්ලීම් 06ක් මුල් කරගනිමින් ජාතික ජල සම්පාදන හා ජලාපවහන මණ්ඩලයේ මනු සටහන්කරුවන් අකුරට වැඩ කිරීමේ වෘත්තීය සමිති ක්‍රියාමාර්ගයක නිරත වුණි.", "URL": "https://sinhala.adaderana.lk/news.php?nid=70644", "Category": null, "Parent URL": null}