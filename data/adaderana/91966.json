{"Source": "Adaderana", "Timestamp": "July 4, 2018 12:20 pm", "Headline": "උඩරට දුම්රිය මාර්ගයේ පාරිසර ගැටලු රැසක්", "News Content": "උඩරට දුම්රිය මාර්ගයට සහ මාර්ගය දෙපසට කැලි කසල බැහැර කිරීම නිසා පාරිසර ගැටලු රැසක් මතු වී ඇති බව හැටන් දුම්රිය ස්ථානයේ සේවකයන් සහ එම දුම්රිය මාර්ගයේ ගමන් ගන්නා ප්‍රදේශවාසින් පවසයි. හැටන් දුම්රිය ස්ථානයේ සිට හැටන් සිංගිමලේ දුම්රිය උමං මාර්ගය දක්වා වු දුම්රිය මාර්ගයට ඉහළින් පදිංචිකරුවන් ඉතා සුක්ෂම ලෙස පොලිතින් උරවල බහ මෙසේ කැලි කසල දුම්රිය මාර්ගයේ දෙපසට සහ දුම්රිය මාර්ගයට ගෙනවිත් දමන බව එම දුම්රිය මාර්ගයේ ගමන් ගන්නා ප්‍රදේශවාසින් හා දුම්රිය සේවකයන් සඳහන් කළේය. හැටන් දුම්රිය ස්ථානයේ සිට සිංගිමලේ දුම්රිය උමං මාර්ගය හරහා ඒ අවට තිබෙන තේ වතු ගණණාවකටම පිවිසිමට ඇති කෙටිම මාර්ගය වි ඇත්තේ බදුල්ල දුම්රිය මාර්ගය බවත්, එම මාර්ගය ඔස්සේ දිනකට වතු කම්කරුවන් ඇතුළු විශාල පිරිසක් පයින් ගමන් ගන්නා බව ප්‍රදේශවාසින් පෙන්වා දෙයි. එසේ දුම්රිය මාර්ගයේ පරිසරයට කැලි කසල බැහැර කිරීම නිසා දුම්රිය මාර්ගයේ දැඩි දුර්ගන්ධයක් මෙන්ම විශාල පරිසර හානියක් සිදු වි ඇති බවත්, ප්‍රදේශවාසින්ට අමතරව උඩරට දුම්රිය මාර්ගයේ ගමන් ගන්නා මගීන්ද අපද්‍රව්‍යය දුම්රිය මාර්ගයට බැහැර කරන බව එම දුම්රිය මාර්ගයේ ගමන් ගන්නා ප්‍රදේශවාසින් වැඩි දුරටත් කියා සිටියේය. මේ පරිසර ගැටළුවට කඩිනමින් විසදුමක් ලබාදෙන ලෙස ප්‍රදේශවාසින් ඉල්ලා සිටියි.", "URL": "https://sinhala.adaderana.lk/news.php?nid=91966", "Category": null, "Parent URL": null}