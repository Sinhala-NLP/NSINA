{"Source": "Adaderana", "Timestamp": "July 23, 2015 12:50 pm", "Headline": "සවුදියේ අනතුරකින් ලාංකිකයා මරුට", "News Content": "සවුදි අරාබියේ රියාද් අගනුවරදී සිදුවූ රිය අනතුරකින් ශ්‍රී ලංකික තරුණයෙකු මියගොස් තිබේ.ඔහු ගමන්ගත් මොටර් රථය තවත් මොටර් රථයක ගැටීමෙන් අනතුර සිදුව ඇති බව එරට මාධ්‍ය වාර්තා කළේය.අදාළ ශ්‍රී ලාංකික තරුණයාට මෝටර් රථයේ වේගය පාලනය කරගත නොහැකි වීමෙන් අනතුර සිදුව ඇති බව සඳහන්ය.අනතුරෙන් අනෙක් මෝටර් රථයේ රියදුරු ද සුළු තුවාල ලබා ඇති අතර ඔහුද ආසියානු ජාතිකයෙක් බව වාර්තා වේ.මියගොස් ඇත්තේ 28 හැවිරිදි තරුණයෙකි.කොළඹ පදිංචිකරුවෙක් වන ඔහු සවුදි අරාබියේ රියාද් අගනුවර අලෙවිකරුවෙකු ලෙස සේවය කර සිටි බව සඳහන්ය.", "URL": "https://sinhala.adaderana.lk/news.php?nid=52800", "Category": null, "Parent URL": null}