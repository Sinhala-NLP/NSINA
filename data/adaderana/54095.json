{"Source": "Adaderana", "Timestamp": "September 26, 2015 05:37 pm", "Headline": " ගල්වැඩපළේ ‍කම්කරුවෙක් මාට්ටු - ප්‍රදේශවාසීන් පොලීසිය ඉදිරිපිට කෑ ගසයි", "News Content": "අතුරුගිරිය, පනාගොඩ දස හැවිරිදි දරුවෙකු කපා කොටා මරා දැමූ සිද්ධිය සම්බන්ධයෙන් ඒ අසල ගල්වැඩපළක කම්කරුවෙකු (50) බියගමදී අත්අඩංගුවට ගෙන තිබේ.මෙලෙස අත්අඩංගුවට ගෙන ඇත්තේ කඩුවෙල, කොතලාවල ප්‍රදේශයේ පදිංචිකරුවෙකි.සැකකරු බියගම ප්‍රදේශයේදී අත්අඩංගුවට ගෙන ඇති අතර එම පුවත සැලවී අතුරුගිරිය පොලිසියට රැස්වූ පිරිසක් මේවන විට එම පොලිස් ස්ථානය අසළ රැස්වී කෑ කෝ ගසමින් සිටින බවද වාර්තා වේ.අත්අඩංගුවට ගත් මෙම සැකකරු මියගිය දරුවාගේ භාප්පාට අයත් ගල්වැඩපළක කම්කරුවෙකු ලෙස සේවය කර ඇත.දරුවා මරාදමා තිබූ පාළු නිවසේ ඔහු නවාතැන්ගෙන සිටි බවද පොලීසිය කියයි.", "URL": "https://sinhala.adaderana.lk/news.php?nid=54095", "Category": null, "Parent URL": null}