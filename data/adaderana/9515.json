{"Source": "Adaderana", "Timestamp": "July 10, 2010 11:57 am", "Headline": "කොළඹ කාර්යාලයේ කටයුතු ගැන එන සතියේ තීන්දුවක්", "News Content": "එක්සත් ජාතීන්ගේ සංවිධානයට අයත් කොළඹ පිහිටි කාර්යාලයේ කටයුතු ඉදිරියටත් පවත්වාගෙන යාම සම්බන්ධයෙන් ලබන සතියේ යළි සාකච්ඡාවක් පැවැත්වීමට කටයුතු යොදා තිබේ. පසුගිය දින කිහිපය තුළ ද අත්‍යවශ්‍ය සේවා කටයුතු බාධාවකින් තොරව පවත්වාගෙන යාමට කටයුතු කළ බව එම කාර්යාලයේ ප්‍රවෘත්ති නිලධාරී මොහාන් සමරනායක මහතා සඳහන් කරයි. විශේෂයෙන්ම සිය කාර්යාලය මගින් සිදුකරන සංවර්ධන මෙන්ම මානූෂීය සේවා කටයුතු තවදුරටත් පවත්වාගෙන යාම අත්‍යාවශ්‍ය බව ඔහු පෙන්වා දුන්නේය. ප්‍රධාන කාර්යාලයට අමතරව දිවයිනේ සෙසු ප්‍රදේශ වල ද එක්සත් ජාතීන්ගේ සංවිධානයට අයත් කාර්යාල රැසක් පවතින බවත් ,ඒවායේ කටයුතු සුපුරුදු පරිදි සිදු වන බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9515", "Category": null, "Parent URL": null}