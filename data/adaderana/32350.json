{"Source": "Adaderana", "Timestamp": "March 12, 2013 02:00 pm", "Headline": "වැලිමඩට මාළු ගෙනයන්න බැරිවෙයි!", "News Content": "හම්බන්තොටින් මාළු රැගෙන යාමට පැමිණි වැලිමඩ ප්‍රදේශයේ පදිංචිකරුවන් සිව්දෙනෙකු ගමන් කරමින් සිටි ත්‍රීරෝද රථයක් වාහනයක ගැටීමෙන් දෙදෙනෙකු මියගොස් තවත් දෙදෙනෙකු තුවාල ලබා රෝහල්ගත කර තිබේ. හම්බන්තොට කතරගම මාර්ගයේ ගබඩා හන්දිය අසළදී අද (12) උදේ මෙම අනතුර සිදුව ඇතැයි පොලීසිය පවසයි. අනතුරින් මියගොස් ඇත්තේ අවුරුදු 25 ක හා 32 ක පුද්ගලයින් දෙදෙනෙකු වන අතර තුවාල ලැබු අනෙක් දෙදෙනා කරාපිටිය හා හම්බන්තොට රෝහල්වල ප්‍රතිකාර ලබයි.", "URL": "https://sinhala.adaderana.lk/news.php?nid=32350", "Category": null, "Parent URL": null}