{"Source": "Adaderana", "Timestamp": "July 16, 2019 04:57 pm", "Headline": "තැපැල් වෘත්තීය සමිති වැඩ වර්ජනය අරඹයි", "News Content": "ඉල්ලීම් කිහිපයක් මුල් කර ගනිමින් කොළඹ මධ්‍යම තැපැල් හුවමාරුවේ සේවකයින් සංඛේත වර්ජනයක් ආරම්භ කර තිබේ. අද(16) පස්වරු 04.00 ට ආරම්භ කළ මෙම වර්ජනය පැය 48 ක කාලයක් ක්‍රියාත්මක කෙරෙන බවයි ඒකාබද්ධ තැපැල් වෘත්තිය සමිති පෙරමුණේ කැදවුම්කරු චින්තක බණ්ඩාර මහතා සදහන් කළේය. මෙම ඉල්ලීම් සඳහා විසදුම් ලබාදීමට බලධාරීන් අපොහොසත් වුවහොත් දිවයින පුරා තැපැල් වර්ජනයක් ක්‍රියාත්මක කරන බව ද ඔහු සඳහන් කළේය.", "URL": "https://sinhala.adaderana.lk/news.php?nid=114281", "Category": null, "Parent URL": null}