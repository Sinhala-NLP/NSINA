{"Source": "Adaderana", "Timestamp": "March 25, 2016 09:52 am", "Headline": "රට සල්ලි සමග රටින් පනින්න බැරිවෙයි", "News Content": "රුපියල් ලක්ෂ 75ක් වටිනා විදේශ මුදල් තොගයක් සමග පුද්ගලයෙකු කටුනායක ජාත්‍යන්තර ගුවන් තොටුපළ රේගුව විසින් අත්අඩංගුවට ගෙන තිබේ.කටාර් ගුවන් සමාගමට අයත් QL 669 දරණ ගුවන් යානයෙන් සාජා නුවර බලා පිටත්වීමට උත්සාහ කළ අදාළ සැකකරු අත්අඩංගුවට ගත් බව ගුවන් තොටුපළ වාර්තාකරු පැවසුවේය.සැකකරු 44 හැවිරිදි ඉන්දිය ජාතිකයෙකු බව වාර්තා වෙයි.ගුවන් තොටුපළ රේගුව සිද්ධිය පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=58603", "Category": null, "Parent URL": null}