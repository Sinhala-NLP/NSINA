{"Source": "Adaderana", "Timestamp": "January 24, 2017 12:46 pm", "Headline": "කොල්ල කෑ මුදලට සමාන බද්දක් ", "News Content": "මහ බැංකු බැඳුම්කර වංචාවෙන් රජය කොල්ල කා ගත් මුදලට සමාන මුදලක් විශේෂ බද්දක් ලෙස පැනවිය හැකි බව අමාත්‍ය මහාචාර්ය ජී.එල්. පීරීස් මහතා කියා සිටියේ ය. ඒ සඳහා පූර්වාදර්ශයන් ලංකාවේ මෙන්ම විදේශීය රටවලට පවතින බවත්, එවැනි බද්ධක් පැනවීමට නිතියානුකූල බලයක් රජයට පවතින බවත් අද (24) උදෑසන පුංචි බොරුල්ලේ, ආර්ථික මධ්‍යස්ථාන ඒකකයේ මාධ්‍ය සාකච්ඡාවට සහභාගී වෙමින් ඔහු ප‍්‍රකාශ කළේය. මෙහිදී අදහස් දක්වමින් අමාත්‍යවරයා තව දුරටත් කියා සිටියේ කෝප් වාර්තාව, විගණනකාධිකාරී තුමාගේ වාර්තාව හා අභ්‍යන්තර ලේඛනයක් යන ලියවිලි තුන සාක්‍ෂි ලෙස ගෙන වැඩ කටයුතු කිරිමට රජයට හැකි වුවත් ඒ සඳහා කිසිදු ක‍්‍රියාමාර්ගයක් මෙතෙක් ගෙන නොමැති බවයි. එමෙන්ම තවමත් මහ බැංකුව අගමැති තුමාගේ ග‍්‍රහණයේ තිබෙන බවත් එනිසා අපක්‍ෂපාති පරීක්‍ෂණයක් සිදු කළ නොහැකි බවත් ජී.එල් පීරීස් මහතා මෙහිදී චෝදනා කර සිටියේ ය.", "URL": "https://sinhala.adaderana.lk/news.php?nid=68495", "Category": null, "Parent URL": null}