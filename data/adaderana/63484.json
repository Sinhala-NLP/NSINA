{"Source": "Adaderana", "Timestamp": "August 27, 2016 09:46 am", "Headline": " තලාවෙන් මළ සිරුරක් හමුවෙයි", "News Content": "සැකකටයුතු අන්දමින් මියගොස් සිටි පුද්ගලයෙකුගේ මළ සිරුරක් තලාව, තිරප්පනේ ප්‍රදේශයේදී හමුවී තිබේ.තලාව පොලීසියට ලද තොරතුකට අනුව ප්‍රදේශයේ නිවසක් අසළ මියගොස් සිටියදී අදාළ මළ සිරුර සොයාගෙන ඇති බව සඳහන්ය.මෙලෙස මියගොස් ඇත්තේ තලාව, තිරප්පනේ, පළමු පටුමග ලිපිනයේ පදිංචිව සිටි 48 හැවිරිදි අයෙකු බව පොලීසිය පවසයි.මළ සිරුර සම්බන්ධයෙන් පශ්චාත් මරණ පරීක්ෂණය සිදුකිරීම සඳහා අනුරාධපුර රෝහල වෙත යොමු කර ඇති අතර තලාව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63484", "Category": null, "Parent URL": null}