{"Source": "Adaderana", "Timestamp": "March 15, 2010 10:38 am", "Headline": "දකුණු ඉන්දීය‍ මුහුදේ භූකම්පනයක්", "News Content": "දකුණු ඉන්දීය‍ මුහුදේදී භූකම්පනයක් සිදුව තිබේ. අද අළුයම සිදුවු මෙම භූකම්පනය රිච්ටර් පරිමාණයේ ඒකක හයකට අඩු අගයක් ගෙන ඇති බව ආපදා කළමණාකරණ මධ්‍යස්ථානය පැවසුවේය. එබැවින් සුනාමි තත්ත්වයක් හෝ හදිසි තත්ත්වයක් ප්‍රකාශයට පත්කිරීමේ අවශ්‍යතාවයක් නොමැති බව එම මධ්‍යස්ථානය සඳහන් කළේය. මේ අතර ජපාන නැගෙනහිර වෙරළ තීරයට ආසන්නයේ ද භූකම්පනයක් සිදුව ඇත. ඊයේ රාත්‍රී සිදුව ඇති මෙම භූකම්පනය රිච්ටර් පරිමාණයේ ඒකක 6 .6ක් ලෙස සටහන්ව තිබුණි. එමගින් ද කිසිදු හානියක් සිදුවී නොමැති බව වාර්තා වේ.", "URL": "https://sinhala.adaderana.lk/news.php?nid=7274", "Category": null, "Parent URL": null}