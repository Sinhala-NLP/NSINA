{"Source": "Adaderana", "Timestamp": "April 18, 2012 09:07 am", "Headline": "ඉන්දීය නියෝජිතයින් අද උතුරේ", "News Content": "ශ්‍රී ලංකාවේ සංචාරයක නිරත ඉන්දීය මහජන නියෝජිත කණ්ඩායම අද උතුරු පළාතේ සංචාරය කිරීමට නියමිතව තිබේ. ඔවුන් යාපනය , මුලතිව් හා කිලිනොච්චි යන දිස්ත්‍රික්ක වල සංචාරය කරනු ඇති බව සඳහන්වේ. එහි දී ඉන්දීය ආධාර මත ශ්‍රී ලංකාවේ ක්‍රියාත්මක ව්‍යාපෘති ඔවුන්ගේ නිරීක්ෂණයට ලක් වනු ඇති බව වාර්තා වේ. ඉන්දීය මහජන නියෝජිත පිරිස කළුතර , දික්ඔය , හැටන් සහ මඩකළපුව යන ප්‍රදේශ වල ඉන්දීය ආධාර යටතේ ක්‍රියාත්මක ව්‍යාපෘති ද නිරීක්ෂණයට ලක් කරනු ඇති බව ශ්‍රී ලංකාවේ ඉන්දීය මහකොමසාරිස් කාර්යාලය පවසයි. ඊට අමතරව මැණික් ෆාම් සුභ සාධන කඳවුරේ ද ඉන්දීය මහජන නියෝජිත පිරිස සංචාරය කිරීමට නියමිතය.", "URL": "https://sinhala.adaderana.lk/news.php?nid=23599", "Category": null, "Parent URL": null}