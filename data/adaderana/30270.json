{"Source": "Adaderana", "Timestamp": "December 26, 2012 04:38 pm", "Headline": "කංසා හේන් 4ක් වටලයි", "News Content": "තලවැල්ගල රක්ෂිත ප්‍රදේශයේ පවත්වාගෙන ගිය කංසා හේන් 04 ක් පොලිස් විශේෂ කාර්ය බලකාය විසින් සොයාගෙන තිබේ. අක්කර හය හමාරක පමණ භූමි ප්‍රදේශයක මෙම කංසා වගා කර තිබූ බව විශේෂ කාර්ය බලකාය සඳහන් කළේය. එම භූමියේ විවිධ ප්‍රමාණයේ කංසා පැළ 35000 ක් පමණ තිබූ බව සඳහන්ය. සිද්ධිය සම්බන්ධයෙන් සැකකරුවන් අත්අඩංගුවට ගෙන නොමැති අතර තණමල්විල පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=30270", "Category": null, "Parent URL": null}