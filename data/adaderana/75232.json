{"Source": "Adaderana", "Timestamp": "July 14, 2017 10:35 am", "Headline": " කොටහේනේ ජල සැපයුම අද යථා තත්ත්වයට", "News Content": "කොටහේන ප්‍රදේශ කිහිපයකට අඩාල වී ඇති ජල සැපයුම අද දිනය තුළ යථා තත්ත්වයට පත් කරන බව ජාතික ජල සම්පාදන හා ජලාපවාහන මණ්ඩලය පවසයි.නව ජලනල එළිමේ ව්‍යාපෘතියක් අතරතුර එම ප්‍රදේශයට ජලය සපයන ප්‍රධාන නල මාර්ගයට පසුගිය බදාදා හානි සිදුව තිබුණි.ජාතික ජල සම්පාදන හා ජලාපවාහන මණ්ඩලයට අයත් එම නලය අලුත්වැඩියා කිරීමේ කටයුතු අදාළ සමාගම මඟින් අලුත්වැඩියා කරමින් සිටින බව එම මණ්ඩලයේ ප්‍රකාශකයෙකු සඳහන් කළේය.එම ජලනලයේ අලුත්වැඩියා කටයුතු හේතුවෙන් කොටහේන ප්‍රදේශයේ අද උදෑසන රථ වාහන තදබදයක් ද හටගෙන තිබූ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=75232", "Category": null, "Parent URL": null}