{"Source": "Adaderana", "Timestamp": "October 9, 2011 01:05 pm", "Headline": "නවගමුවේ රිය අනතුරකින් දෙදෙනෙක් මරුට", "News Content": "ටිපර් රථයක් මාර්ගයෙන් ඉවතට පැන නිවසක ගැටීමෙන් සිදුවු රිය අනතුරකින් පුද්ගලයන් දෙදෙනෙකු මියගොස් තිබේ. ඊයේ(08) පස්වරුවේ නවගමුව, සුමනතිස්ස මාවත ප්‍රදේශයේ දී සිදුවූ අනතුරින් වයස අවුරුදු 4 ක් පමණ වු කුඩා ගැහුණු දරුවෙකුද තුවාල ලබා ජාතික රෝහලට ඇතුළත් කර ඇති බව පොලිසිය පැවසීය. උඩවළව ජලාශයේ පිටවාන මතදි නවතා තිබූ ලොරි රථයක යතුරු පැදියක් ගැටීමෙන් යතුරු පැදිකරු මියගොස් තිබේ. මියගිය පුද්ගලයා උඩවලව බිසෝකොරටුව ප්‍රදේශයේ පදිංචිව සිටි 46 හැවිරිදි පුද්ගලයෙකු බව සෙවනගල පොලිසිය පැවසීය.", "URL": "https://sinhala.adaderana.lk/news.php?nid=19243", "Category": null, "Parent URL": null}