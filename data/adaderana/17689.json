{"Source": "Adaderana", "Timestamp": "July 28, 2011 11:32 am", "Headline": "හංවැල්ල පොලිස් ස්ථානාධිපතිගේ වැඩ තහනම්", "News Content": "හංවැල්ල පොලිස් ස්ථානයේ, ස්ථානාධිපතිවරයාගේ වැඩ තහනම් කර තිබේ. ඔහුට එරෙහිව එල්ල වූ චෝදනා කිහිපයක් සම්බන්ධයෙන් විමර්ශනය කිරීමෙන් අනතුරුව මෙම පියවර ගත් බව පොලිසිය පවසයි. අදාළ ස්ථානාධිපතිවරයා කොළඹ ක්ෂේත්‍ර බලකා මූලස්ථානයට අනුයුක්ත කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මත්ද්‍රව්‍ය ජාවාරම්කරුවෙකු අත්අඩංගුවෙන් නිදහස් කිරීම සඳහා රුපියල් ලක්ෂ 35ක අල්ලසක් ලබා ගැනීමට උත්සහ දැරීම සම්බන්ධයෙන් ද හංවැල්ල පොලිස් ස්ථානාධිපතිවරයාට චෝදනා එල්ල වී තිබූ බවට ද වාර්තා වේ.", "URL": "https://sinhala.adaderana.lk/news.php?nid=17689", "Category": null, "Parent URL": null}