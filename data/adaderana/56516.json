{"Source": "Adaderana", "Timestamp": "January 21, 2016 09:31 am", "Headline": "හුණුපිටිය තරුණයා මරුට", "News Content": "කඩවත, දළුපිටිය ප්‍රදේශයේ සිදුවූ රිය අනතුරකින් තරුණයෙකු මියගොස් තිබේ.ඊයේ (20) දින සිදු වූ අනතුරෙන් බරපතළ තුවාල ලැබූ යතුරුපැදිකරු රාගම රෝහලට ඇතුළත් කර ප්‍රතිකාර ලබමින් සිටියදී මියගොස් ඇති බව සඳහන්ය.මහර දෙසට ධාවනය වූ යතුරුපැදියක් වෙනත් වාහනයක් පසුකර යාමේදී ඉදිරියෙන් පැමිණි වෑන් රථයක ගැටීමෙන් අනතුර සිදුව ඇති බව පොලීසිය පවසයි.මියගොස් ඇත්තේ වත්තල, හුණුපිටිය ප්‍රදේශයේ පදිංචිව සිටි 23 හැවිරිදි තරුණයෙකි.අනතුරෙන් සුළු තුවාල ලැබූ වෑන් රථයේ රියදුරු කිරිබත්ගොඩ රෝහලේ ප්‍රතිකාර ලබමින් සිටී.", "URL": "https://sinhala.adaderana.lk/news.php?nid=56516", "Category": null, "Parent URL": null}