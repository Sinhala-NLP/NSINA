{"Source": "Adaderana", "Timestamp": "January 18, 2013 11:48 pm", "Headline": "හෙරොයින් හා ගංජා ළඟ තබාගත් අයෙක් රිමාන්ඩ්", "News Content": "හෙරොයින් සහ ගංජා තොගයක් ළඟ තබාගැනීමේ චෝදනා මත අත්අඩංගුවට ගත් සැකකරුවෙකු ලබන 31 වන දින දක්වා රක්ෂිත බන්ධනාගාර ගතකර තිබේ. බොරුලැස්ගමුව ප්‍රදේශයේ දී අත්අඩංගුවට ගත් සැකකරු සතුව, හෙරොයින් ග්‍රෑම් 52 ක් සහ ගංජා කිලෝ ග්‍රෑමයකට ආසන්න ප්‍රමාණයක් තිබු බව පොලීසිය පැවසුවේය. පොලිස් විශේෂ කාර්යය බලකායේ නිලධාරීන් කණ්ඩායමක් විසින් අත්අඩංගුවට ගත් සැකකරු නීතිමය පියවර ගැනීම සඳහා පොලිස් මත්ද්‍රව්‍ය කාර්යංශයට භාරදී තිබිණි. ඒ අනුව ඔහු කැස්බෑව මහේස්ත්‍රාත් අධිකරණයට ඉදිරිපත් කිරීමේන් පසු රක්ෂිත බන්ධනාගාර ගතකරන ලෙස නියෝග කළ බව පොලීසිය පැවසීය. සැකකරු පානදුර ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=30876", "Category": null, "Parent URL": null}