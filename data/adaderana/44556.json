{"Source": "Adaderana", "Timestamp": "July 10, 2014 07:11 am", "Headline": " ඌව විසුරුවීම - හෙට හෝ අනිද්දා", "News Content": "හෙට හෝ අනිද්දා දිනයේ ඌව පළාත් සභාව විසුරුවා හැරීමට රජය සැලසුම් කර ඇති බව දේශපාලන ආරංචි මාර්ග පවසයි. ඌව පළාත් සභාව විසුරුවා හැරීම සදහා තවදුරටත් කාලය තිබුණ ද එය විසුරුවා ඡන්දයක් පැවැත්වීමට රජය සැලසුම් කර ඇති බව වාර්තා‍ වේ. ඒ අනුව අවස්ථා කිහිපයක දී ඌව පළාත් සභාව විසුරුවා හරින බවට විවිධ කථා මතුවුවද එය විසුරුවාහැරීම අවස්ථා කිහිපයක දී කල් දමනු ලැබිණි. කෙසේ වෙතත් අද මධ්‍යම රාත්‍රීයේ ඌව පළාත් සභාව විසුරුවා හරින බවට මාධ්‍ය වාර්තා පළ වුවද එය යළිත් වරක් කල් දමා ඇති බව දේශපාලන ආරංචි මාර්ග සඳහන් කරයි. කෙසේ වෙතත් ලබන 12 වැනිදාට ප්‍රථම ඌව පළාත් සභාව විසුරුවා හැරීම සදහා රජය මේ වනවිට සැලසුම් කර තිබේ. ඒ අනුව හෙට හෝ අනිද්දා මධ්‍යම රාත්‍රීයේ දී ඌව පළාත් සභාව අනිවාර්යයෙන්ම විසුරුවා හරිනු ඇති බව සඳහන්ය.", "URL": "https://sinhala.adaderana.lk/news.php?nid=44556", "Category": null, "Parent URL": null}