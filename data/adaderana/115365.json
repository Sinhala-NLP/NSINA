{"Source": "Adaderana", "Timestamp": "July 30, 2019 05:59 pm", "Headline": "පළාත් සභා මැතිවරණ කලින් පැවැත්විය යුතුයි-දයාසිරි", "News Content": "ජනාධිපතිවරණයට පෙර පළාත් සභා මැතිවරණය පැවැත්විය යුතු බවට ශ්‍රි ලංකා නිදහස් පක්ෂ මධ්‍යම කාරක සභාවේදි තීරණය කළ බව එම පක්ෂයේ මහලේකම් දයාසිරි ජයසේකර මහතා පවසයි. ඔහු මේ බව පැවසුවේ, ශ්‍රි ලංකා නිදහස් පක්ෂ මුලස්ථානයේ අද(30) පැවති ප්‍රවෘත්ති සාකච්ඡාවකදීයි. ජනාධිවෙරයා විසින් පළාත් සභා ඡන්දය පැවැත්වූයේ නැත්නම් පළාත් සභා ඡන්දයඡ මාස හය, හතකට කල් යන බවත් මේ සම්බන්දයෙන් ජනාධිපතිවරයා විසින් අධිකරණයෙන් විමසිය යුතු බවත් දයාසිරි ජයසේකර මහතා පෙන්වා දෙයි. මෙම මාධ්‍ය හමුවට එක් වෙමින් පාර්ලිමේන්තු මන්ත්‍රී වීරකුමාර දිසානායක සඳහන් කළ සිටියේ වාමාංශික කඳවුර ජයග්‍රහණය කිරීම සඳහා ඔවුන් කටයුතු කරන බවයි. ශ්‍රී ලංකා පොදුජන පෙරමුණ සහ ශ්‍රි ලංකා නිදහස් පක්ෂ දෙක එකතු වුණොත් පමණක් මැතිවරණ ජයග්‍රහණය කළ හැකි බව පාර්ලිමේන්තු මන්ත්‍රී වීරකුමාර දිසානායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=115365", "Category": null, "Parent URL": null}