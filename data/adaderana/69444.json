{"Source": "Adaderana", "Timestamp": "February 11, 2017 11:32 am", "Headline": " වැල්වැටිතුරයේදී ගංජා කිලෝ 118ක් අල්ලයි", "News Content": "කේරළ ගංජා කිලෝ ග්‍රෑම් 118ක් ළඟ තබාගත් පුද්ගලයින් තිදෙනෙකු වැල්වැටිතුරය, කාට්ටක්කුලම් වෙරළ තීරයේදී අත්අඩංගුවට ගෙන තිබේ.වැල්වැටිතුරය පොලිස් ස්ථානයට ලද තොරතුරක් මත සිදුකළ වැටලීමකදී ඉන්දියාවේ සිට මුහුදු මාර්ගයෙන් මෙරටට ගෙන එන ලද අදාළ කේරළ ගංජා තොගය සොයාගත් බව පොලීසිය පැවසුවේය.අත්අඩංගුවට ගෙන ඇත්තේ වැල්වැටිතුරය ප්‍රදේශයේ පදිංචි පුද්ගලයින් තිදෙනෙකි.සැකකරුවන් අද (11) දින පේදුරුතුඩුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර වැල්වැටිතුරය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69444", "Category": null, "Parent URL": null}