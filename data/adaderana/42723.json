{"Source": "Adaderana", "Timestamp": "April 23, 2014 07:54 am", "Headline": "කැසිනෝ පනතට එ.ජා.ප යෙන් සංශෝධන", "News Content": "පාර්ලිමේන්තුවට ගෙන ඒමට නියමිත කැසිනෝ පනතට සංශෝධන එක් කිරීමට එක්සත් ජාතික පක්ෂය තීරණය කර තිබේ. එම පක්ෂය නිකුත් කළ නිවේදනයක සදහන් වන්නේ 2014 ජනවාරි 30 දිනැති අති විශේෂ ගැසට් පත්‍රයේ අඩංගු නොවු ඇතැම් වචන හෙට පාර්ලිමේන්තුවට ඉදිරිපත් කිරීමට නියමිත ගැසට් පත්‍රයට ඇතුළත් කළ යුතු බවට යෝජනා කරන බවයි. කිසිදු අවස්ථාවක ව්‍යාපෘතිය හෝ එහි ශාඛා ලෙස කවර නාමයකින් හඳුන්වන්නා ලබන්නාවු සුදු කෙලිය , ඔට්ටු ඇල්ලීම 2010 අංක 17 දරණ කැසිනෝ ව්‍යාපාර පනතේ 05 වන වගන්තිය යටතේ අර්ථ නිරූපනය කර ඇති කැසිනෝ තුරඟ තරග මත පරදු තැබීම, බදු ස්භාවයේ කුමණ නමකින් හඳුන්වන ලබන්නාවු ගනිකා වෘත්තිය පවත්වාගෙන යාම නොකළ යුතු බවට සංශෝධන එක් කළ යුතු බව එක්සත් ජාතික පක්ෂය පවසයි. කෙසේ වෙතත් අදාළ ගැසට් පත්‍රිකාවට තරයේ විරුද්ධත්වය පළ කරන බව එක්සත් ජාතික පක්ෂයේ කබීර් හෂීම් මන්ත්‍රීවරයා පවසයි.", "URL": "https://sinhala.adaderana.lk/news.php?nid=42723", "Category": null, "Parent URL": null}