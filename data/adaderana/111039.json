{"Source": "Adaderana", "Timestamp": "May 31, 2019 09:22 am", "Headline": "නිවසකට ගිනි තබා පුද්ගලයෙක් ගෙල වැලලා ගනී", "News Content": "බලංගොඩ පොලිස් වසමේ ඇල්ලේපොළ ප්‍රදේශයේ නිවසකට ගිනි තබා පුද්ගලයෙකු ගෙල වැලලාගෙන සිය දිවිනසාගෙන ඇත. නිවසක ගින්නක් හටගෙන ඇති බවට පොලීසියට ලද තොරතුරක් මත පොලිස් නිලධාරීන් එම ස්ථානයට ගොස් පරීක්ෂා කර ඇති අතර නිවසේ සිටි කාන්තාවක් හා පුද්ගලයෙක් පිලිස්සුම් තුවාල ලබා බලංගොඩ රෝහලට ඇතුළත් කර ඇත. ඒ ආසන්නයේම අසළ ගැටගැසු ලණුවක ආධාරයෙන් තවත් පුද්ගලයෙකු ගෙල වැලලාගෙන මියගොස් සිට ඇත. විමර්ශණයේ දී හෙලිවී ඇත්තේ පවුල් ආරවුලක් මත තුවාල ලබා සිටින නිවසේ හිමිකරුගේ ඥාතියෙකු විසින් එම නිවසට ගිනි තබා ඔහුද ගෙල වැලලාගෙන සියදිවි හානි කරගෙන ඇති බවයි. මරණයට පත්ව ඇත්තේ වයස අවුරුදු 37ක් වු මොරහැල, බලංගොඩ ලිපිනයේ පදිංචි අයෙකි. මෘත ශරීරය සිද්ධිය සිදුවු ස්ථානයේ පොලිස් ආරක්ෂාව යටතේ තබා ඇති අතර බලංගොඩ පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=111039", "Category": null, "Parent URL": null}