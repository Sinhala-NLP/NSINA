{"Source": "Adaderana", "Timestamp": "July 3, 2019 09:04 am", "Headline": "ගිනි අවියක් සමඟ අයෙක් අත්අඩංගුවට", "News Content": "ජා ඇල, කොටුගොඩ ප්‍රදේශයේදී ගිනි අවියක් සමඟ පුද්ගලයෙකු අත්අඩංගුවට ගෙන ඇත. පෑලියගොඩ දිසා අපරාධ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී අදාල සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරු 27 හැවිරිදි කොටුගොඩ ප්‍රදේශයේම පදිංචිකරුවෙකු බව සඳහන්ය. ඔහු අද වත්තල මහේස්ත්‍රාත් අධිකරණයට ඉදිරිපත් කිරීමට නියමිත අතර පෑලියගොඩ දිසා අපරාධ කොට්ඨාශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113247", "Category": null, "Parent URL": null}