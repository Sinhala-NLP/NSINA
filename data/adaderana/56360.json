{"Source": "Adaderana", "Timestamp": "January 14, 2016 06:14 pm", "Headline": "හිටපු පොල් ඇමතිගෙන් ඊමෙල් පණිවිඩයක්", "News Content": "අසනීප තත්වයක් හේතුවෙන් අද දිනයේදී බරපතළ වංචා විමර්ශන ජනාධිපති කොමිසම වෙත පැමිණිය නොහැකි බව හිටපු අමාත්‍ය ජගත් පුෂ්පකුමාර මහතා එම කොමිසමට දැනුම් දී තිබේ. විද්‍යුත් තැපෑල ඔස්සේ යොමු කළ පණිවිඩයක් මඟින් ඔහු ඒ පිළිබඳව දන්වා ඇති බව කොමිසමේ ප්‍රකාශකයෙකු පැවසීය.තම බිරිඳගේ නමින් රජයේ ඉඩමක් ලබාගෙන පොල් සංවර්ධන අමාත්‍යංශයේ මුදල් වලින් එම ඉඩම සංවර්ධනය කළ බවට හිටපු අමාත්‍යවරයාට එරෙහිව චෝදනා එල්ල වී තිබේ.ඊට අදාළ විමර්ශනය සඳහා ප්‍රකාශයක් ලබාගැනීමට ජගත් පුෂ්පකුමාර මහතා අද දිනයේ කොමිසමේ පොලිස් විමර්ශන අංශය වෙත කැඳවා තිබූ බව බරපතළ වාංචා විමර්ශන ජනාධිපති කොමිසම පැවසුවේය.", "URL": "https://sinhala.adaderana.lk/news.php?nid=56360", "Category": null, "Parent URL": null}