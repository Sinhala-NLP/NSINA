{"Source": "Adaderana", "Timestamp": "March 11, 2017 08:03 am", "Headline": "ආත්මාභිමානයෙන් යුත් තරුණ පරපුරක්‍ බිහිකරන්න කැප වෙනවා!", "News Content": "උගතුන්ගේ වෙළෙඳපොළ ජයග්‍රහණය කළ හැකි බුද්ධිමත් තරුණ පරපුරක් මෙන්ම ආත්මාභිමානයෙන් සහ ආත්ම විශ්වාසයෙන් යුතු යහපත් තරුණ පරපුරක් ගොඩනැංවීමට කැප වන බව ජනාධිපති මෛත්‍රීපාල සිරිසේන මහතා පවසයි.ඒ සඳහා අවශ්‍ය මඟපෙන්වීම රජය විසින් සිදුකරමින් පවතින බව ඔහු පෙන්වාදෙයි.“රට වෙනුවෙන් පිබිදෙන පුලතිසි යෞවනය“ යන මැයෙන් පොළොන්නරුව රාජකීය මධ්‍ය මහා විද්‍යාලයේ පැවති යොවුන් කඳවුරේ ආරම්භක දිනයට සහභාගීවෙමින් ජනාධිපතිවරයා මේ බව කියා සිටියේය.මතින් නිදහස් තාරුණ්‍යයක් රට තුළ ගොඩනැගීම සඳහා වත්මන් රජය කැපවීමෙන් කටයුතු කරන බවද ජනාධිපතිවරයා එහිදී අවධාරණය කළේය.", "URL": "https://sinhala.adaderana.lk/news.php?nid=70710", "Category": null, "Parent URL": null}