{"Source": "Adaderana", "Timestamp": "December 26, 2015 06:07 pm", "Headline": "සම්බන්ධන් - විග්නේෂ්වරන් අතර විශේෂ සාකච්ඡාවක්! ", "News Content": "විපක්ෂ නායක ආර්. සම්බන්ධන් මහතා සහ උතුරු පළාත් ප්‍රධාන අමාත්‍ය සී. වී. විග්නේශ්වරම් මහතා අතර විශේෂ සාකච්ඡාවක් පවත්වා තිබේ.ඊයේ රාත්‍රි කොළඹ දී මෙම සාකච්ඡාව පැවති බව දෙමළ ජාතික සන්ධාන ප්‍රකාශකයෙකු සඳහන් කළේය.පැය 03කට අධික කාලයක් මෙම සාකච්ඡාව පවත්වා ති‍බේ.මෙහිදී දැනට වත්මන් දේශපාලන වාතාවරණය සම්බන්ධයෙන් දීර්ඝ ලෙස සාකච්ඡා වී ඇති බව වාර්තා වෙයි.එමෙන්ම දෙමළ ජාතික සන්ධානය තුළ දැනට උද්ගත වී ඇති විවධ ගැටළු සම්බන්ධයෙන් ද මෙහිදී සාකච්ඡා වී තිබේ. මේ අතර පසුගියදා සී. වී. විග්නේශ්වරන් මහතා විසින් ආරම්භ කරන ලද නව උපදේශක කමිටුව පිළබඳව ද විපක්ෂ නායක ආර්. සම්බන්ධන් මහතා මෙහිදී විමසා ඇති බව වාර්තා වෙයි", "URL": "https://sinhala.adaderana.lk/news.php?nid=55964", "Category": null, "Parent URL": null}