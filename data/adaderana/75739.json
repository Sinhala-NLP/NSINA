{"Source": "Adaderana", "Timestamp": "July 29, 2017 11:56 am", "Headline": "පකිස්ථාන අග්‍රමාත්‍ය ධූරයට දෙදෙනෙකු යෝජනා වෙයි", "News Content": "පකිස්ථානයේ මීළඟ අග්‍රමාත්‍ය ධූරයට දෙදෙනෙකු යෝජනා වී ඇති බව විදෙස් මාධ්‍ය වාර්තා කරයි. හිටපු අග්‍රමාත්‍ය නවාස් ෂරීෆ්ගේ සහෝදරයෙකු වන පන්ජාබයේ ප්‍රධාන අමාත්‍ය ෂබාස් ෂරීෆ් හා නවාෂ් ෂරීෆ්ගේ බිරිඳ වන කුල්සූම් නවාස් මෙලෙස නම් කර ඇති බව සඳහන්ය. නවාස් ෂරීෆ් නියෝජනය කරන පකිස්ථාන මුස්ලිම් ලීගය විසින් නව අග්‍රමාත්‍ය ලෙස ෂබාස් ෂරීෆ් මෙලෙස නම් කර ඇති අතර පකිස්ථාන මුස්ලිම් ලීගයේ පාර්ලිමේන්තු පක්ෂය අද දිනයේ රැස්වී මේ පිළිබඳ අවසන් නිගමනයකට එළඹීමට නියමිත බව සඳහන්ය. හිටපු අග්‍රමාත්‍ය නවාස් ෂරීෆ් හා ඔහුගේ දරුවන් විසින් අසාමාන්‍ය ලෙස ධනය උපයා ඇති බව පැනමා පේපර්ස් හෙලිකිරීම් වලින් අනාවරණය වීමත් සමඟ පකිස්ථාන ඉහළ අධිකරණක් විසින් නවාස් ෂරීෆ් අග්‍රමාත්‍යධූරයට නුසුදුසු බව ප්‍රකාශ කළේය. ඒ අනුව නවාස් ෂරීෆ් අග්‍රමාත්‍යරයෙන් ඉල්ලා අස්වීමට පසුගියදා තීරණය කළේය.", "URL": "https://sinhala.adaderana.lk/news.php?nid=75739", "Category": null, "Parent URL": null}