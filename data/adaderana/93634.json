{"Source": "Adaderana", "Timestamp": "August 1, 2018 05:02 pm", "Headline": "මත්ද්‍රව්‍ය ජාවාරම්කරුවන්ට බන්ධනාගාරය ආරක්ෂිත ස්ථානයක්", "News Content": "මත්ද්‍රව්‍ය ජාවාරම්කරුවන්ට තම ජාවාරම් මෙහෙයවිමට බන්ධනාගාරය ආරක්ෂිත ස්ථානයක් බවට පත් වි ඇති බව රාජ්‍ය පරිපාලන හා කළමනාකරණ සහ නීතිය හා සාමය පිළිබඳ අමාත්‍ය රංජිත් මද්දුම බණ්ඩාර මහතා පැවසීය. වසර කිහිපයකට පෙර මත්ද්‍රව්‍ය ජාවාරම්කරුවන් සම්බන්ධතා පැවැත්වුයේ ආණ්ඩුවට සම්බන්ධ පුද්ගලයින් සමඟ බවද අමාත්‍යවරයා සඳහන් කළේය. කෙසේ වෙතත් වර්තමානයේ මත්ද්‍රව්‍ය ජාවාරම්කරුවන් සහ ඒ හා සම්බන්ධ පුද්ගලයන් අත්අඩංගුවට ගැනීමට වත්මන් ආණ්ඩුව ක්‍රියා කරන බවද ඒ මහතා ප්‍රකාශ කළේය. පසුගිය පාලන සමයේ මෙවැනි අත්අඩංගුවට ගැනිම් සිදු නොවු අතර එලෙස අත්අඩංගුවට ගැනිමක් සිදු කළහොත් ආණ්ඩුවේ ප්‍රධානින් පැමින එම ජවාරම්කරුවන් බෙරා ගන්නා බවද අමාත්‍යවරයා එහිදි පැවසීය. අමාත්‍යවරයා මේ බව පැවසුවේ ඊයේ (01) කොළඹ පැවති උත්සවයක් අමතමින්.", "URL": "https://sinhala.adaderana.lk/news.php?nid=93634", "Category": null, "Parent URL": null}