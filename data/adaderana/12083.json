{"Source": "Adaderana", "Timestamp": "November 11, 2010 08:47 pm", "Headline": "ජල ගැලීම් වලින් 186,893 ක් පීඩාවට පත්වෙයි ", "News Content": "අධික වර්ෂාව නිසා ඇතිවූ ජල ගැලීම් තත්ත්වය නිසා පුද්ගලයින් 186,893 ක් පීඩාවට පත්ව සිටින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පවසයි. එමෙන්ම අවතැන්ව සිටින ජනතාව සඳහා මේ වනවිට අවතැන් කඳවුරු 11 ක් කොළඹ දිස්ත්‍රික්කයේ පිහිටුවා ඇති බව ඔහු සඳහන් කළේය. ඔවුන්ට අවශ්‍ය මූල්‍යමය හා ද්‍රව්‍යමය ප්‍රතිපාදන සැපයීමට කටයුතු යොදා ඇති බව ද සඳහන්ය. එමෙන්ම අකුණු සැර වැදීම නිසා සිදුවූ මරණයක් පිළිබඳව කෑගල්ල පෙදෙසෙන් වාර්තා වී ඇති බව ද කොඩිප්පිලි මහතා කියා සිටියේය.", "URL": "https://sinhala.adaderana.lk/news.php?nid=12083", "Category": null, "Parent URL": null}