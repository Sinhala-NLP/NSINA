{"Source": "Adaderana", "Timestamp": "June 5, 2011 03:23 pm", "Headline": "අලෙවිකරණයේ පියා සීගිරි අප්සරාවන් බැහැදකියි", "News Content": "අලෙවිකරණයේ පියා ලෙස විරුදාවලිය ලත් අමෙරිකානු ජාතික මහාචාර්ය පිලිප් කොට්ලර් මහතා අද සීගිරිය නැරඹීමට ගොස් තිබේ. ගුවන් හමුදා හෙලිකොප්ටර් යානයකින් ගොස් ඔහු සීගිරිය නැරඹු බව අද දෙරණ වාර්තාකරු සඳහන් කරයි. කොට්ලර් මහතා පසුගිය සිකුරාදා සිව්දින සංචාරයක් සඳහා මෙරටට පැමිණියේය. ඔහු මෙරට රැඳී සිටින කාලය තුළ විවිධ ක්ෂේත්‍රයන්ට අදාළ පුද්ගලයින් හමුවී සාකච්ඡා කිරීමට සැලසුම් කර ඇති අතර ප්‍රධාන සම්මන්ත්‍රණයක් පැවැත්වීමට ද තීරණය කර තිබේ.", "URL": "https://sinhala.adaderana.lk/news.php?nid=16565", "Category": null, "Parent URL": null}