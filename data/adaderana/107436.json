{"Source": "Adaderana", "Timestamp": "April 5, 2019 11:34 am", "Headline": "හිටපු බන්ධනාගාර කොමසාරිස් එමිල් රංජන් ඇප කොන්දේසි සපුරයි", "News Content": "වැලිකඩ සිරකරු ඝාතනය සිද්ධිය සම්බන්ධයෙන් රිමාන්ඩ් භාරයට පත්කර සිටි හිටපු බන්ධනාගාර කොමසාරිස්වරයෙකු වන එමිල් රංජන් ළමාහේවා ඇප මත මුදාහැරීන ලෙස අභියාචනාධිකරණය කළ නියෝගය පරිදි ඇප කොන්දේසි සපුරාලීමෙන් අනතුරුව ඔහු ඇප මත මුදාහැරීමට කොළඹ මහේස්ත්‍රාත් අධිකරණය නියම කළේය. රක්ෂිත බන්ධනාගාර ගතකර සිටින සැකකාර එමිල් රංජන් ළමාහේවා මහතා අද(05) කොළඹ අතිරේක මහේස්ත්‍රාත් ප්‍රියන්ත ලියනගේ මහතා හමුවට පමුණුවන ලැබීය. ඒ අනුව සැකකාර එමිල් රංජන් ළමාහේවා රුපියල් ලක්ෂයක මුදල් ඇප සහ රුපියල් මිලියන 5 ක් බැගින් වූ ශරීර ඇප දෙකක් මත මුදා හැරීමට අතිරේක මහෙස්ත්‍රාත්වරයා නියම කළේය. 2012 වසරේ වැලිකඩ බන්ධනාගාරය තුළ සිරකරුවන් 27 දෙනෙකු මරණයට පත්වී තවත් පිරිසක් තුවාල ලැබීමේ සිද්ධියට අදාළව අත්අඩංගුවට එමිල් රංජන් ළමාහේවා මේ වන විට වසරකට ආසන්න කාලයක් රක්ෂිත බන්ධනාගාර ගතකර සිටියේය.", "URL": "https://sinhala.adaderana.lk/news.php?nid=107436", "Category": null, "Parent URL": null}