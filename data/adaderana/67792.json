{"Source": "Adaderana", "Timestamp": "January 6, 2017 05:41 pm", "Headline": " වෙලේ සුදාගේ මව සහ ඥාති සහෝදරයා රිමාන්ඩ් ", "News Content": "හෙරොයින් තොගයක් සමග අත්අඩංගුවට ගත් මරණ දඩුවම නියමව සිටින සමන්ත කුමාර නොහොත් වෙලේ සුදාගේ මව සහ ඥාති සහෝදරයා රක්ෂිත බන්ධනාගාර ගත කර තිබේ.ගල්කිස්ස මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන් ලබන 19 වනදා දක්වා රක්ෂිත බන්ධනාගාර ගත කිරීමට නියෝග කර ඇති බව සඳහන්ය.සුරාබදු දෙපාර්තමේන්තුවට ලද තොරතුරක් මත සිදු කළ වැටලීමකදී අද(06) දහවල් වැල්ලවත්ත ප්‍රදේශයේදී ඔවුන් අත්අඩංගුවට ගෙන තිබුණි. එහිදී ඔවුන් සතුව තිබී හෙරොයින් ග්‍රෑම් 20ක් සොයා ගත් බව සුරාබදු දෙපාර්තමේන්තුව සඳහන් කළේය. හෙරොයින් ළඟ තබා ගැනීමේ චෝදනාව මත අධිකරණය හමුවේ වරදකරු වූ සමන්ත කුමාර නොහොත් වෙලේ සුදාට පසුගිය වසරේ මරණ දඩුවම නියම වුණි.", "URL": "https://sinhala.adaderana.lk/news.php?nid=67792", "Category": null, "Parent URL": null}