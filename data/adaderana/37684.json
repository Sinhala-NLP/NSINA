{"Source": "Adaderana", "Timestamp": "September 25, 2013 01:28 pm", "Headline": "ප්‍රදේශ කිහිපයකට ඉදිරි දින කිහිපය තුළ විදුලිය අත්හිටුවයි ", "News Content": "පන්නිපිටිය - බියගම ද.වො. 220 සම්ප්‍රේෂණ මාර්ගයේ ඉදිරි දින කිහිපය තුළ විදුලිය අත්හිටුවීමට තීරණය කළ බව ලංකා විදුලිබල මණ්ඩලය පවසයි. අධිවේගී පිටත වටරවුම් මාර්ගයේ තැනීම් කටයුතු සිදුකිරීම හේතුවෙන් මෙලෙස විදුලිය අත්හිටුවීමට තීරණය කළ බව එම මණ්ඩලය සඳහන් කරයි. සැප්තැම්බර් මස 12 වන දින සිට 24 වන දින දක්වා මෙම ප්‍රදේශ වලට විදුලි අත්හිටුවීමට තීරණය කර තිබුණද අයහපත් කාලගුණ තත්ත්වය හේතුවෙන් එය නවතා තැබූ බවද සඳහන් වෙයි. මේ හේතුවෙන් සැප්තැම්බර් 24 වන දින සිට 29 වන දින දක්වා එම ප්‍රදේශ සඳහා විදුලිය අත්හිටුවන බව විදුලිබල මණ්ඩලයේ අතිරේක සාමාන්‍යාධිකාරි ඩී.කේ.බී.එස් තිලකසේන මහතාගේ අත්සණින් යුත් නිවේදනයේ සඳහන් වෙයි. එම අනුව හොරණ, අම්බලන්ගොඩ , කළුතර , බණ්ඩාරගම, ශ්‍රී ජයවර්ධනපුර, හෝමාගම, රත්මලාන හා දෙහිවල යන ප්‍රදේශ වලට අදාළ දිනයන්හී පැය 2ක කාලයක් විදුලිය අත්හිටුවන බව ශ්‍රී ලංකා විදුලිබල මණ්ඩලය පවසයි.", "URL": "https://sinhala.adaderana.lk/news.php?nid=37684", "Category": null, "Parent URL": null}