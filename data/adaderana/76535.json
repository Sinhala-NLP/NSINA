{"Source": "Adaderana", "Timestamp": "August 22, 2017 08:18 am", "Headline": "විජේදාස ගැන අවසන් තීරණය ජනපති මූලිකත්වයෙන්", "News Content": "අමාත්‍ය විජේදාස රාජපක්ෂ මහතා සම්බන්ධයෙන් ජනාධිපතිවරයා සමඟ සාකච්ඡා කර තීරණයක් ගන්නා බව අග්‍රාමාත්‍ය රනිල් වික්‍රමසිංහ මහතා ප්‍රකාශ කර තිබේ. ඊයේ(21) පස්වරුවේ අරලියගහ මන්දිරයේ පැවති එක්සත් ජාතික පක්ෂ මන්ත්‍රී කණ්ඩායම් රැස්වීම මඟින් පසුගිය 17 වැනිදා ඉදිරිපත් කළ යෝජනාව යළි තහවුරු කර ඇති බව වාර්තා වෙයි. ඒ අනුව ජනාධිපතිවරයා සමඟ සාකච්ඡා කර ඔහුගේ අමාත්‍ය ධුරය සම්බන්ධයෙන් තීරණයක් ගැනීමට එකඟතාව පල කර තිබේ. මේ සම්බන්ධයෙන් අදහස් දැක්වු නියෝජ්‍ය අමාත්‍ය රන්ජන් රාමනායක මහතා ප්‍රකාශ කළේ විජේදාස රාජපක්ෂ මහතාට ඉල්ලා අස්වීමට ලබාදී තිබු කාලය ඊයේ දිනයෙන් අවසන් වු බවයි.", "URL": "https://sinhala.adaderana.lk/news.php?nid=76535", "Category": null, "Parent URL": null}