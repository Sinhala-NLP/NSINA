{"Source": "Adaderana", "Timestamp": "February 5, 2012 09:28 am", "Headline": "බ්ලේක් යළිත් එයි", "News Content": "දකුණු හා මධ්‍යම ආසියානු කටයුතු පිළිබඳ අමෙරිකා එක්සත් ජනපද සහකාර රාජ්‍ය ලේකම් රොබට් ඕ බ්ලේක් මහතා ලබන සතියේ දී දිවයිනට පැමිණෙයි. ලබන 11 වැනි දින ඔහු මෙරටට පැමිණෙනු ඇති බව විදේශ කටයුතු අමාත්‍යාංශය සඳහන් කරයි. බ්ලේක් මහතා සිය සංචාරය තුළ දී විදේශ අමාත්‍යවරයා ඇතුළු රජයේ ප්‍රධානීන් කිහිපදෙනෙකු හමුවීමට නියමිතය. ජිනීවාහිදී පැවැත්වීමට නියමිත මානව හිමිකම් කොමිසම් සභා සැසිය පිළිබඳව සහ උගත් පාඩම් හා ප්‍රතිසන්ධාන කොමිසමේ වාර්තාව පිළිබඳ ඔහුගේ අවධානය යොමුවනු ඇත. රොබට් ඕ බ්ලේක් මහතා පසුගිය සැප්තැම්බර් මාසයේ දී ද මෙරට සංචාරයක නිරතවිය.", "URL": "https://sinhala.adaderana.lk/news.php?nid=21883", "Category": null, "Parent URL": null}