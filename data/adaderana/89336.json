{"Source": "Adaderana", "Timestamp": "May 18, 2018 02:04 pm", "Headline": "වසර ගණනකට පසුව උප පොලිස් පරීක්ෂකවරුන් 595කට උසස් වීම්", "News Content": "වසර ගණනාවක සිට උසස් වීමක් නොලද උප පොලිස් පරික්ෂකවරුන් 595 කුට ජාතික පොලිස් කොමිසමේ අධීක්ෂණය යටතේ පොලිස්පතිවරයා විසින් පොලිස් පරික්ෂක තනතුරට උසස් වීමක් ලබා දී ඇති බව පොලීසිය පවසයි. මෙම උසස් වීම් ලබා දී ඇත්තේ වසර 14 කට පසුව බව ද සඳහන් වෙයි. කෙසේ වෙතත් 2016.05.31 වන දින සිට බලපැවැත් වෙන පරිදි මෙම උසස් වීම් ක්‍රියාත්මක වන බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසීය. උප පොලිස් පරීක්ෂකවරුන් 539 කට හා උප පොලිස් පරීක්ෂකවරියන් 56 දෙනෙකුට මෙම උසස් වීම් ලබා දී තිබේ.", "URL": "https://sinhala.adaderana.lk/news.php?nid=89336", "Category": null, "Parent URL": null}