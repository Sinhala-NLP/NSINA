{"Source": "Adaderana", "Timestamp": "January 27, 2019 02:41 pm", "Headline": "ත්‍රී රෝද රථ හිමියන්ට හා විදෙස් ගත ශ්‍රමිකයින්ට ණය පහසුකම්", "News Content": "එන්ටර්ප්‍රයිස් ශ්‍රී ලංකා වැඩසටහන යටතේ ත්‍රී රෝද රථ හිමියන් හා විදෙස් ගත ශ්‍රීමිකයින් සඳහා ණය පහසුකම් ලබාදීමට මුදල් හා ජනමාධ්‍ය අමාත්‍යංශය තීරණය කර තිබේ. එන්ටර්ප්‍රයිස් ශ්‍රී ලංකා වැඩසටහන යටතේ මූල්‍ය පහසුකම් සැලසීමේ කටයුතු පුළුල් කිරීම සඳහා මුදල් හා ජනමාධ්‍ය අමාත්‍ය මංගල සමරවීර මහතා ඉදිරිපත් කළ යෝජනාවට පසුගිය සතියේ අමාත්‍ය මණ්ඩල අනුමැතිය හිමිව ඇත. ඒ අනුව විදෙස් ගත ශ්‍රමිකයින් සඳහා රුපියල් මිලියන 10ක උපරිමයකට යටත්ව නිවාස ණය පහසුකම් ලබාදීමට නියමිතයි. ත්‍රී රෝද රථ හිමියන්ට කුඩා වර්ගයේ මෝටර් රථ මිල දී ගනිමින් සිය වෘත්තිය සිදුකරගෙන යාමට රුපියල් මිලියන 2ක ණය පහසුකම් හිමිවන බව මුදල් හා ජනමාධ්‍ය අමාත්‍යංශය පැවසුවේය. 2017 සහ 2018 අයවැය මගින් හඳුන්වාදෙනු ලැබූ එන්ටර්ප්‍රයිස් ශ්‍රී ලංකා වැඩසටහන තුළින් ස්වයං රැකියා වෘත්තිකයින්, කාන්තා ව්‍යවසාකයින්, කුඩා හා මධ්‍ය පරිමාණ ව්‍යවසායකයින් රැසකට සහන සැලසීමට මුදල් හා ජනමධ්‍ය, අමාත්‍යාංශය පියවර ගෙන තිබේ.", "URL": "https://sinhala.adaderana.lk/news.php?nid=103162", "Category": null, "Parent URL": null}