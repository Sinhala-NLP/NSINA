{"Source": "Adaderana", "Timestamp": "November 13, 2017 11:50 am", "Headline": "දිවි හිමියෙන් රට රකින බවට රුවන් ප්‍රතිඥා දෙයි", "News Content": "මෙරට ජාතික ආරක්ෂාවට කිසිඳු තර්ජනයක් එල්ල කිරීමට ඉඩ නොතබන බව ආරක්ෂක රාජ්‍ය අමාත්‍ය රුවන් විජේවර්ධන මහතා පවසයි. ඔහු පෙන්වා දෙන්නේ ඒ සඳහා රජයක් ලෙස ගත හැකි සෑම ක්‍රියාමාර්ගයක්ම ගෙන ඇති බවයි. ගම්පහ ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් රුවන් විජේවර්ධන රාජ්‍ය අමාත්‍යවරයා මෙම අදහස් පළ කළේය. ජපානයෙන් සහ අමෙරිකාවෙන් මෙරටට නෞකා 3ක් පිරිනැමීමට නියමිත බව ද රුවන් විජේවර්ධන මහතා සඳහන් කළේය.", "URL": "https://sinhala.adaderana.lk/news.php?nid=79827", "Category": null, "Parent URL": null}