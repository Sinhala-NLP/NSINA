{"Source": "Adaderana", "Timestamp": "March 18, 2019 10:22 am", "Headline": "ලෝක ශූරතා ෆෝමියුලා මෝටර් රථ තරගයේ පළමු අදියර ඕස්ට්‍රේලියාවේ දී", "News Content": "2019 ලෝක ශූරතා ෆෝමියුලා වන් මෝටර් රථ තරගාවලියේ පළමු අදියර ඊයේ ඕස්ට්‍රේලියාවේදී පැවැත්විය. එම අදියර ජයගත්තේ මර්සිඩීස් කණ්ඩායම නියෝජනය කරන ෆින්ලන්තයේ වැල්ටරි බොටාස් විසින්. මෙල්බර්න් නුවර ග්‍රෑන්ඩ් ප්‍රික්ස් ධාවන පථයේ පැවති පලමු අදියරේ සමස්ත දුර ප්‍රමාණය කිලෝමීටර 307යි දශම 5ක්. එම දුර ප්‍රමාණය පැය එකයි මිනිත්තු 25යි තත්පර 27කින් නිමකරමින් මර්සිඩීස් කණ්ඩායම නියෝජනය කරන ෆින්ලන්තයේ වැල්ටරි බොටාස් පළමු අදියර ජයගත්තේය. දෙවන ස්ථානය හිමිකර ගත්තේ ගියවර තරගාවලියේ ශූරයා වූ මර්සිඩීස් කණ්ඩායම නියෝජනය කරන මහා බ්‍රිතාන්‍යෙය් ලුවිස් හැමිල්ටන් විසින්. රෙඩ්බුල් කණ්ඩායම නියෝජනය කරන බෙල්ජියමේ මැක්ස් වර්ස්ටපන් තුන්වන ස්ථානය හිමිකර ගත්තේය. 2019 ලෝක ශූරතා ෆෝමියුලා වන් මෝටර් රථ තරගාවලියේ දෙවන අදියර බහරේනයේදී පැවැත්වීමට නියමිතයි.", "URL": "https://sinhala.adaderana.lk/news.php?nid=106261", "Category": null, "Parent URL": null}