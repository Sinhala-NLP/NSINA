{"Source": "Adaderana", "Timestamp": "July 20, 2018 02:58 pm", "Headline": "පොලීසිය ගැන ෆොන්සේකාගෙන් විවේචනයක්", "News Content": "යහපාලනය තුළ බලාපොරොත්තු වූ දෑ ඉටු කර ගැනිමට නොහැකි වී ඇතැයි බව ප්‍රාදේශිය සංවර්ධන, තිරසර සංවර්ධන හා වනජිවි අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. පෑලියගොඩ ප්‍රදේශයේදි මාධ්‍ය වෙත අදහස් පළ කරමින් අමාත්‍යවරයා වැඩිදුරටත් ප්‍රකාශ කළේ වත්මන් ආණ්ඩුව ලබාදුන් නිදහස ඇතැමුන් අවභාවිත කර ඇති බවයි. අමාත්‍යවරයා පොලීසියට යම් බලපෑමක් සිදු කර ඇත්දැයි මාධ්‍යවේදීන් විසින් අසන ලද පැනයට පිළිතුරු දෙමින් සරත් ෆොන්සේකා මහතා කියා සිටියේ, පොලීසිය විවේචනය කරන්න සිදු වුවහොත් ඕනෑම අවස්ථාවක එය සිදු කරන බවයි. පොලිස් දෙපාර්තමේන්තුව යනු විනය ගරුක තැනක් බවත්, පොලීසිය තුළ පාතාලේ අය සිටී නම් එය ගැටළුවක් බවත් ඔවුන් කවුරුන්ද යන්න තෝරා බේරා ගත යුතු බවත් අමාත්‍යවරයා මෙහිදී වැඩිදුරටත් කියා සිටියේය. කෙසේ වෙතත් පොලිස් කොමිසම වැනි දෑ වත්මන් ආණ්ඩුව තුළ ක්‍රියාත්මක වුවත් අද වන විට එය එහි නිසි ප්‍රතිඵලයක් ලැබි නොමැති බව ද අමාත්‍යවරයා සඳහන් කරයි.", "URL": "https://sinhala.adaderana.lk/news.php?nid=92910", "Category": null, "Parent URL": null}