{"Source": "Adaderana", "Timestamp": "June 22, 2015 02:42 pm", "Headline": "රාජගිරියේ නිවසක ඇඳ උඩ මිනිස් ඇටසැකිල්ලක්", "News Content": "රාජගිරිය, වැලිකඩ, සිල්වා මාවතේ නිවසක කාමරයකින් මිනිස් ඇටසැකිල්ලක් සොයාගත් බව පොලීසිය කියයි. ලුණුවිලවත්ත, අකුරණ ප්‍රදේශයේ පදිංචි කාන්තාවක්, රාජගිරිය, වැලිකඩ, සිල්වා මාවතේ නිවසක වාසය කළ සිය සැමියා ගැන මාස 4ක සිට තොරතුරක් නොමැති නිසා වැලිකඩ පොලීසියට ඊයේ පැමිණිල්ලක් කර ඇත.ඒ අනූව වැලිකඩ පොලීසියේ සුළු පැමිණිලි අංශයේ ස්ථානාධිපතිවරයා ඇතුළු කණ්ඩායමක් ගොස් අදාළ නිවස පරික්ෂා කිරීමේදී එහි කාමරයක ඇඳ මත තිබී මෙම මිනිස් ඇටසැකිල්ල සොයාගෙන තිබේ.මියගොස් ඇත්තේ බුලත්සිංහලගේ කුරේ නැමැති සිය සැමියා බවට ඔහුගේ බිරිඳ හඳුනාගෙන ඇති බව පොලිස් මාධ්‍ය ඒකකය කීවේය.අසල්වැසි නිවාසවල පදිංචිකරුවන් මාස 4ක සිට එම පුද්ගලයා නුදුටු බව පොලීසියට ප්‍රකාශ කර ඇතැයි ද පැවසේ.මේ නිසා මෙය කවර දිනයක සිදුවූ මරණයක්ද යන්න මෙතෙක් අනාවරණය කර ගැනීමට හැකි වී නැත.එසේම මෙය ස්වභාවික මරණයක්ද, ඝාතනයක්ද, යන්න පොලීසිය පරීක්ෂණ ආරම්භ කර ඇති අතර මහේස්ත්‍රාත් පරීක්ෂණය ද පැවැත්වීමට නියමිත බව පොලිස් මාධ්‍ය ඒකකය පැවසීය.තවද මෙම කාන්තාව අවුරුදු 15ක් පමණ තිස්සේ වෙනම නිවසක වාසය කරන බවද අනාවරණය වී ඇත.", "URL": "https://sinhala.adaderana.lk/news.php?nid=52167", "Category": null, "Parent URL": null}