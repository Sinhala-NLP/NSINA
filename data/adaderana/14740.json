{"Source": "Adaderana", "Timestamp": "March 10, 2011 08:55 am", "Headline": "ශ්‍රී ලංකා -සිම්බාබ්වේ තරගය අද පල්ලේකැලේදී", "News Content": "2011ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගී වන තවත් තරගයක් අද(10) පැවැත්වීමට නියමිතව තිබේ. සිම්බාබ්වේ කණ්ඩායම සමඟ ‍මෙම තරගය පල්ලේකැලේ ජාත්‍යන්තර ක්‍රිකට් ක්‍රිඩාංගණයේදී පැවැත්වෙයි. දිවා රාත්‍රී තරගයක් ලෙස මෙම තරගය පැවැත්වෙයි. මේ අතර නෙදර්ලන්තය සහ ඉන්දියාව අතර ඊයේ(09) පැවති තරගයෙන් ඉන්දියාවට කඩුලු පහක ජයක් හිමිවිය. තරගයේ ප්‍රථමයෙන් පන්දුවට පහරදුන් නෙදර්ලන්ත කණ්ඩායමට පන්දුවාර 46 පන්දු 4කදී සියලුදෙනා දැවී ලබාගත හැකිවුයේ ලකුණු 189ක් පමණි. ලකුණු 190ක ඉලක්කයක් හඹාගිය ඉන්දියානු කණ්ඩායම පන්දුවාර 36 පන්දු 3ක් අවසානයේ කඩුලු පහක් දැවී සිටියදී සිය ජයග්‍රහණය තහවුරු කරනු ලැබීය.", "URL": "https://sinhala.adaderana.lk/news.php?nid=14740", "Category": null, "Parent URL": null}