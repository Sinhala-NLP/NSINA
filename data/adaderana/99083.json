{"Source": "Adaderana", "Timestamp": "November 12, 2018 11:08 am", "Headline": "අධික වේගය අඩි 100ක් පහලට යවයි", "News Content": "තලවකැලේ සිට නාවලපිටිය දක්වා අධික වේගයෙන් ධාවනය වු ත්‍රීරෝද රථයක් මාර්ගයෙන් ඉවතට පැන අඩි 100 පමණ ප්‍රපාතයකට පෙරලිමෙන් ත්‍රී රෝද රථයේ ගමන් ගත් රියදුරා ඇතුළු දෙදෙනෙකු නාවලපිටිය මුලික රෝහල වෙත ඇතුලත් කර ඇති බව නාවලපිටිය පොලිසිය පැවසිය. අද (12) උදැසන 8.30 ට පමණ මෙම අනතුර සිදු වි ඇත්තේ නාවලපිටිය තලවකැලේ ප්‍රධාන මාර්ගයේ නාවලපිටිය ශ්‍රී හුඩ් ප්‍රදේශයේදිය. අධික වේගයෙන් ධාවනය වි ඇති ත්‍රී රෝද රථය වේගය පාලනය කර ගත නොහැකිව මාර්ගයෙන් ඉවතට පැන මෙම අනතුර සිදු වි ඇති බව අනතුර පිලිබද පරික්ෂන පවත්වන නාවලපිටිය පොලිසිය පැවසුවේ. අනතුරෙන් ත්‍රී රෝද රථයටද දැඩි අලාභ හානි සිදු වි ඇත.", "URL": "https://sinhala.adaderana.lk/news.php?nid=99083", "Category": null, "Parent URL": null}