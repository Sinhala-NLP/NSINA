{"Source": "Adaderana", "Timestamp": "August 26, 2017 02:22 pm", "Headline": "අනතුරින් 1ක් මරුට-1ට තුවාල ", "News Content": "මහනුවර - යාපනය ඒ 09 ප්‍රධාන මාර්ගයේ 209 වන කිලෝමීටර් කණුව අසළදී සිදු වූ රිය අනතුරකින් පුද්ගලයෙකු මියගොස් තිබේ.යතුරුපැදියක් සහ පාපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පාපැදිකරු පුලියන්කුලම රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ කනගරායම්කුලම් ප්‍රදේශයේ පදිංචිව සිටි 62 හැවිරිදි පුද්ගලයෙකි.අනතුරින් යතුරුපැදිකරු ද තුවාල ලබා පුලියන්කුලම රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා වව්නියාව රෝහලට ඇතුළත් කර ඇති බව සඳහන්ය.සිද්ධිය සම්බන්ධයෙන් කනගරායම්කුලම් පොලිසිය වැඩිදුර විමර්ශන සිදු කරනවා.", "URL": "https://sinhala.adaderana.lk/news.php?nid=76730", "Category": null, "Parent URL": null}