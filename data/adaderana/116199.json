{"Source": "Adaderana", "Timestamp": "August 10, 2019 07:51 am", "Headline": "රට බේරගන්න දියසෙන් කුමාරයෙක් අහසෙන් වැටෙන්නේ නෑ-අභයතිස්ස හිමි", "News Content": "අන්තවාදින්ගේ සහාය ලබානොගන්නා අපේක්ෂකයෙක් ඉදිරි ජනාධිපතිවරණයේ දි නිර්මාණය කළ යුතු බව මහාචාර්ය පුජ්‍ය මැදගොඩ අභයතිස්ස හිමියන් පවසයි. උන්වහන්සේ ඊයේ(09) මේ බව සඳහන් කළේ ජාතික වියත් පවුර වැඩසටහනට එක් වෙමින්ය. අභියෝගයෙන් රට ගලවා ගැනීමට කිසිදු දියසෙන් කුමාරයෙක් අහසෙන් නොවැටෙන බවත් දියසෙන් කුමාරයෙක් අපි තුළින් නිර්මාණය කරගත යුතු බවත් මහචාර්ය පුජ්‍ය මැදගොඩ අභයතිස්ස හිමියන් වැඩිදුරටත් පැවසීය. මේ අතර විද්වතුන්ගේ සහයෝගය රටේ පාලනය සඳහා දායකකර ගත යුතු බව මැදගොඩ අභයතිස්ස හිමියන් පෙන්වා දෙයි. උන්වහන්සේ පවසන්නේ කෙසේවෙතත් ඔවුන්ගේ සහයෝගය ලබා ගැනීමට මෙරට පාලකයින් සුදානනම් නොමැති බවයි. උගතුන්, වියතුන්, ප්‍රවීණයන් පෙරටු කොටගත් ජාතික වියත් පවුර සංවිධානය ජනගත කිරීම ඊයේ පස්වරුවේ කැලණිය මානෙල්වත්ත බෞද්ධ විශ්ව විද්‍යාලීය ශ්‍රවණාගාරයේ දි සිදු කෙරුණි.", "URL": "https://sinhala.adaderana.lk/news.php?nid=116199", "Category": null, "Parent URL": null}