{"Source": "Adaderana", "Timestamp": "February 15, 2019 04:11 pm", "Headline": "ස්පාඤ්ඤයේ හදිසි මහ මැතිවරණයක් කැඳවීමට තීරණයක්", "News Content": "ස්පාඤ්ඤයේ හදිසි මහ මැතිවරණයක් කැඳවීමට අග්‍රාමාත්‍ය පෙද්රෝ සැන්චෙස් තීරණය කර තිබේ. සමාජවාදී පක්ෂ ආණ්ඩුව විසින් පාර්ලිමේන්තුවට ඉදිරිපත් කළ, අයවැය යෝජනාවලිය පරාජයට පත් වීම හේතුවෙන් අග්‍රාමාත්‍යවරයා මෙම පියවර ගෙන ඇති බව වාර්තා වෙයි. ඒ අනුව අප්‍රේල් මස 28 වනදා මහ මැතිවරණය පැවැත්වීමට අග්‍රාමාත්‍ය පෙද්රෝ සැන්චෙස් තීරණය කර ඇති බව සඳහන්ය. පසුගිය මහමැතිවරණයෙන් බහුතර බලයක් ලබා ගැනීමට නොහැකි වීම හේතුවෙන් තවත් පක්ෂ කිහිපයක සහයෝගයෙන් සමාජවාදී පක්ෂය ආණ්ඩුව පිහිටු වීමට පියවර ගෙන තිබුණි. කෙසේ වෙතත් රජයේ අයවැය යෝජනාවලියට එම පක්ෂ වල නියෝජිතයින්ද සහයෝගය දක්වා නොමැති බව වාර්තා වෙයි.", "URL": "https://sinhala.adaderana.lk/news.php?nid=104400", "Category": null, "Parent URL": null}