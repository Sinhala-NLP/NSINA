{"Source": "Adaderana", "Timestamp": "July 16, 2010 03:25 pm", "Headline": "පැය 35 ක් කොග්ගල -මාතර දුම්රිය නෑ", "News Content": "දුම්රිය මාර්ගයේ නඩත්තු කටයුත්තක් හේතුවෙන් හෙට පෙරවරු 7 සිට පැය 35 කාලයක් කොග්ගල සිට මාතර දක්වා දුම්රිය ධාවනය අත්හිටුවන බව දුම්රිය දෙපාර්තමේන්තුව පවසයි. කොග්ගල සහ අහංගම අතර දුම්රිය පාලමක අළුත්වැඩියා කටයුත්තක් මීට හේතු‍ව බව එම දෙපාර්තමේන්තුවේ වාණිජ අධිකාරී විජය සමරසිංහ මහතා සඳහන් කළේය. ඒ අනුව 18 වැනිදා පස්වරු 6 තෙක් කොග්ගල සිට මාතර දක්වා දුම්රිය ධාවනය සිදුනොවන බව සමරසිංහ මහතා පවසයි. කෙසේ වෙතත් මුහුදුබඩ දුම්රිය මාර්ගයේ කොග්ගල දක්වා දුම්රිය ධාවනය සුපුරුදු පරිදි සිදුකෙරෙන බව සමරසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=9649", "Category": null, "Parent URL": null}