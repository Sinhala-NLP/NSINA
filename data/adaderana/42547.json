{"Source": "Adaderana", "Timestamp": "April 15, 2014 09:38 am", "Headline": "ලොව පුරා අවුරුදු ", "News Content": "සිංහල සහ දෙමළ අලුත් අවුරුදු මංගල්‍යය නිමිත්තෙන් ලොව පුරා වෙසෙන ශ්‍රී ලාංකිකයින් අලුත් අවුරුදු ක්‍රීඩා උත්සව සංවිධානය කර තිබේ. කැනඩාවේ කැල්ගර් නුවර ලංකා බෞද්ධ සමිතිය විසින් සංධානය කර තිබු අවුරුදු උත්සවය සඳහා ළමුන් ඇතුළු විශාල පිරිසක් සහභාගී විය. හවායි හි වෙසෙන ශ්‍රී ලාංකිකයින් පිරිසක් ද අලුත් අවුරුදු උත්සවයක් සංවිධානය කර තිබු බව වාර්තා වේ. දෝහා කටාර්හි ස්ටැෆර්ඩ් ශ්‍රී ලංකා පාසල විසින් සංවිධානය කළ අලුත් අවුරුදු උත්සවයේ නැටුම් ගැයුම් වලින් සමන්විත වුණි. අමෙරිකාවේ මිනසොටා බෞද්ධ විහාරය මගින් අවුරුදු උත්සවයක් සංවිධානය කර තිබු අතර ලොස් ඇන්ජලීස් නුවර ද ශ්‍රී ලාංකිකයින්ගේ සහභාගීත්වයෙන් අවුරුදු උත්සවයක් පැවැත්විණ. මීට අමතරව ජපානය, ජර්මනිය සහ ඔස්ට්‍රේලියාව යන රටවල ද අලුත් අවුරුදු උත්සව සංවිධානය කර තිබු බව වාර්තා වේ. මෙම අවුරුදු උත්සව සඳහා විදේශීය ජාතිකයින් ද සහභාගී වී සිටීම විශේෂත්වයකි.", "URL": "https://sinhala.adaderana.lk/news.php?nid=42547", "Category": null, "Parent URL": null}