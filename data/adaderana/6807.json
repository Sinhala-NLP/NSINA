{"Source": "Adaderana", "Timestamp": "February 19, 2010 11:41 am", "Headline": "හැඳුනුම්පත් නිකුත් කිරීම අඛණ්ඩව", "News Content": "හැඳුනුම්පත් නොමැති පුද්ගලයන්ට හැඳුනුම්පත් නිකුත් කිරීමේ ක්‍රියාවලිය අඛණ්ඩව ක්‍රියාත්මක කරන බව පුද්ගලයින් ලියාපදිංචි කිරිමේ දෙපාර්තමේන්තුව පවසයි. ඉදිරි මහ මැතිවරණය වෙනුවෙන් කඩිනමින් හැඳුනුම්පත් නිකුත් කිරීමට පියවර ගන්නා බව එම දෙපාර්තමේන්තුවේ කොමසාරිස් ජනරාල් ඒ.ජී ධර්මදාස මහතා සඳහන් කරයි. ජනාධිපතිවරණයේ දී හැඳුනුම්පත් සඳහා ඉල්ලුම් කළ සියලු දෙනාටම පාහේ හැඳුනුම්පත් නිකුත් කිරීමට හැකි වූ බව කොමසාරිස්වරයා ප්‍රකාශ කළේය. එම මැතිවර‍ණයේ දී ඉහළ ප්‍රතිශතයක් ඡන්දය භාවිත කිරීමෙන් ඡන්ද දායකයන් වැඩි පිරිසක් කුමන හෝ අන්‍යනතා සහතිකයක් ලබා ගෙන ඇති බව පැහැදිලි වන්නේ යැයි ද ඒ.ජී ධර්මදාස මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6807", "Category": null, "Parent URL": null}