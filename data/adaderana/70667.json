{"Source": "Adaderana", "Timestamp": "March 10, 2017 11:16 am", "Headline": "  ඇළට වැටී එලොව යයි ", "News Content": "හික්කඩුව, වෑවල්ගොඩ ඇළට වැටී පුද්ගලයෙකු මියගොස් තිබේ.හික්කඩුව පොලිස් ස්ථානයේ නිලධාරීන්ට ලද තොරතුරක් මත අදාළ පුද්ගලයා ඇළට වැටී සිටියදී සොයා ගත් බව පොලීසිය පැවසුවේය.පසුව ඔහු ආරච්චකන්ද රෝහලට ඇතුළත් කිරීමේදී මියගොස් තිබේ.මියගිය පුද්ගලයාගේ අනන්‍යතාව මෙතෙක් තහවුරු වී නොමැති බව පොලීසිය සඳහන් කළේය.පශ්චාත් මරණ පරීක්ෂණය අද(10) සිදු කිරීමට නියමිත අතර හික්කඩුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70667", "Category": null, "Parent URL": null}