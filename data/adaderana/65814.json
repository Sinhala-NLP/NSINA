{"Source": "Adaderana", "Timestamp": "November 7, 2016 03:14 pm", "Headline": "  කේරළ ගංජා කිලෝ 94ක් චුන්ඩිකුලම් වෙරළින් මතුවෙයි", "News Content": "කිලිනොච්චිය, ධර්මපුරම්, චුන්ඩිකුලම් වෙරළ තීරයේදී කේරළ ගංජා කිලෝග්‍රෑම් 94ක් සොයාගෙන තිබේ.ධර්මපුරම් පොලීසිට ලද තොරතුරක් මත සිදු කළ වැටලීමකදී අදාළ කේරළ ගංජා තොගය සොයාගත් බව පොලීසිය පැවසුවේය.කිසියම් පිරිසක් විසින් ඉන්දියාවේ සිටි අදාළ ගංජා තොගය මෙරට රැගෙනවිත් බෙදාහැරීමට සූදානම්ව තිබු බව පොලීසිය සඳහන් කළේය.වැටලීම සිදු කරන අවස්ථාවේ සැකකරුවන් යතුරුපැදියකින් පළාගොස් තිබේ. අදාළ යතුරුපැදිය හඳුනාගෙන ඇති අතර ධර්මපුරම් පොලීසිය ඔවුන් අත්අඩංගුවට ගැනීම සඳහා මෙහෙයුම් ක්‍රියාත්මක කරන බව පොලීසිය පැවසුවේය.", "URL": "https://sinhala.adaderana.lk/news.php?nid=65814", "Category": null, "Parent URL": null}