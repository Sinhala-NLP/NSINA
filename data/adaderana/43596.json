{"Source": "Adaderana", "Timestamp": "May 30, 2014 10:10 am", "Headline": "දැරියක අපහරණය කළැයි තරුණයෙක් අත්අඩංගුවේ", "News Content": "වයස අවුරුදු 15 ක් වන බාල වයස්කාර පාසල් සිසුවියක් අපහරණය කළ බව කියන 17 හැවිරිදි තරුණයෙකු අත්අඩංගුවට ගෙන ඇති බව නවගත්තේගම පොලීසිය කියයි. අපහරණයට ලක්ව ඇත්තේ නවගත්තේගම - වෙලේවැව ප්‍රදේශයේ පදිංචි දැරිවියකි. සැකකරු සහ දැරිය අතර අවුරුදු 02 ක පමණ කාලයක පටන් ප්‍රේම සම්බන්ධතාවයක් තිබී ඇත. ඒ අනුව සැකකරු දැරියගේ නිවසේ වැඩිහිටියන්ට හොර රහසේ ඇයගේ කාමරයට නිතර පැමිණ ඇති බව පොලීසිය කියයි. පසුගිය දිනක සැකකරු එම කාමරයේ රැඳී සිට පලා යන අයුරු දැරියගේ වැඩිහිටියන් දැක ඇත. ඒ අනුව සිද්ධිය පොලීසියට වාර්තා වී තිබේ. දැරිය දුෂණයට ලක්වී ඇද්ද යන්න දැන ගැනීම සඳහා ඇය ආණමඩුව දිසා රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතය. නවගත්තේගම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=43596", "Category": null, "Parent URL": null}