{"Source": "Adaderana", "Timestamp": "August 3, 2012 03:07 pm", "Headline": "උ.පෙළ සිසුන්ට හැඳුනුම්පත් ගන්න පු.ලි.දෙ හෙට විවෘතයි", "News Content": "උසස් පෙළ විභාගයට පෙනී සිටින සිසුන්ට ජාතික හැඳුනුම්පත් ලබා ගැනීම සඳහා පුද්ගලයින් ලියාපදිංචි කිරීමේ දෙපාර්තමේන්තුව හෙට (04) විවෘතව තැබීමට තිරණය කර තිබේ. එක්දින සේවය යටතේ අයදුම්කරුවෙකුට එක් දිනකදී හැඳුනුම්පත ලබා ගැනීමට හැකියාව ලැබේ. රාජකාරි දිනයන් හි කාර්යාල වේලාව තුළ දී (පෙ.ව 8.30 සිට) මෙම පහසුකම සලසා දී ඇත. එක්දින සේවය සඳහා අයදුම්පත් භාරගනු ලබන්නේ පෙ.ව. 8.30 සිට ප.ව 12.00 දක්වාය. ඒ අනුව හෙට විශේෂ එක්දින සේවාවක් ලෙස මෙය ක්‍රියාත්මක වන බව රජයේ ප්‍රවෘත්ති දෙපාර්තමේන්තුව පවසයි.", "URL": "https://sinhala.adaderana.lk/news.php?nid=26295", "Category": null, "Parent URL": null}