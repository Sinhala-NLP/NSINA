{"Source": "Adaderana", "Timestamp": "December 15, 2015 11:53 am", "Headline": "අත යටින් සල්ලි ගත් පීසීලා 2ක් අත්අඩංගුවේ! ", "News Content": "අල්ලස් ලබාගැනීමේ සිද්ධියක් සම්බන්ධයෙන් පොලිස් කොස්තාපල්වරුන් දෙදෙනෙකු අත්අඩංගුවට ගෙන තිබේ.නුගේගොඩ කොට්ඨාශ රථ වාහන අංශයේ නිලධාරීන් දෙදෙනෙකු මෙලෙස අත්අඩංගුවටගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය.පසුගියදා රාජගිරිය පාර්ලිමේන්තු මාර්ගයේ දී මාර්ග නීති උල්ලංඝණය කිරීමේ සිද්ධියකට අදාළ නඩුවක් ඉවත් කිරීම සඳහා අදාළ පොලිස් නිලධාරීන් දෙදෙනා රුපියල් දහසක අල්ලස් මුදලක් ලබාගෙන ඇති බව සඳහන්ය.මේ සම්බන්ධයෙන් නුගේගොඩ කොට්ඨාශ භාර ජ්‍යෙෂ්ඨ පොලිස් අධිකාරීවරයාට ලද තොරතුරක් මත සිදුකළ විමර්ශනයකදී ඔවුන් දෙදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.අත්අඩංගුවටගත් පොලිස් කොස්තාපල්වරුන් දෙදෙනා අද අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=55731", "Category": null, "Parent URL": null}