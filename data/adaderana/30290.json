{"Source": "Adaderana", "Timestamp": "December 27, 2012 12:42 pm", "Headline": "ඇෆ්ගනිස්ථානය සහ ශ්‍රී ලංකාව අතර ආර්ථික සබඳතා තර කෙරෙයි ", "News Content": "ඇෆ්ගනිස්ථානය සහ ශ්‍රී ලංකාව අතර ආර්ථික සබඳතා තර කිරීමට පියවර ගෙන ඇති බව ආර්ථික සංවර්ධන අමාත්‍ය බැසිල් රාජපක්‍ෂ මහතා පවසයි. දෙරට අතර අධ්‍යාපන, තාක්‍ෂණික හා සංස්කෘතික සහයෝගීතාව වර්ධනය කරගැනීම සම්බන්ධයෙන් ද අවධානය යොමුව ඇති බව හෙතෙම සඳහන් කරයි. ඇෆ්ගනිස්ථානයේ විදේශ අමාත්‍ය අමාත්‍ය සල්මායි රසෝල් මහතා හමුවු අවස්ථාවේ දී බැසිල් රාජපක්‍ෂ අමාත්‍යවරයා මේ බව ප්‍රකාශ කර ඇති බව සඳහන්ය. එමෙන්ම ඇෆ්ගනිස්ථානයේ බිම්බෝම්බ ඉවත් කිරීම සඳහා අවශ්‍ය දැනුම, උපකරණ සහ සහයෝගය ලබාදීමට කටයුතු කරන බව ද බැසිල් රාජපක්‍ෂ මහතා එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=30290", "Category": null, "Parent URL": null}