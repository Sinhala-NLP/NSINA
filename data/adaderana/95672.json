{"Source": "Adaderana", "Timestamp": "September 6, 2018 07:54 pm", "Headline": "බඹර ප්‍රහාරයකින් පුද්ගලයෙක් මරුට", "News Content": "ඇටම්පිටිය, නිලිඇතුගොඩ ප්‍රදේශයේ පුද්ගලයෙකු තේ වත්තේ වැඩකරමින් සිටියදී එල්ල වු බඹර ප්‍රහාරයකින් ජිවිතක්ෂයට පත්ව ඇති බව අද දෙරණ වාර්තාකරු පවසයි. අද(06) සවස මෙම පුද්ගලයා මියගොස් ඇති බව අප වාර්තාකරු සඳහන් කළේය. මෙලෙස බඹර ප්‍රහාරයට ලක්ව මිය ගොස් ඇත්තේ එම ප්‍රදේශයේම පදිංචි ඒකානායක මුදියන්සේලාගේ මිත්‍රෙස්න නැමති 58 හැවිරිදි පුද්ගලයෙකි. මෙම පුද්ගලයා තේ වතු යායේ සේවය කරමින් සිටියදී තේ පඳුරුක බැඳ තිබු බඹර කූඩුවක් ඇවිස්සී බඹර ප්‍රහාරයට ලක්ව ඇත. බඹර ප්‍රහාරය එල්ලවීමෙන් පසු ඔහු ඇටම්පිටිය රෝහලට ඇතුළත් කිරීමෙන් පසු මිය ගොස් ඇති බව වාර්තා වෙයි. මියගිය අයගේ මළ සිරුර මේවනවිට ඇටම්පිටිය රෝහලේ මෘතශරීරාගාරයේ තබා ඇති අතර මරණ පරීක්ෂණ කටයුතු සිදු කිරීමට නියමිතය. සිද්ධිය පිළිබඳව ඇටම්පිටිය පොලීසිය වැඩිදුර පරීක්ෂණ සිදුකරනු ලබයි. (බදුල්ලේ-පාලිත ආරියවංශ)", "URL": "https://sinhala.adaderana.lk/news.php?nid=95672", "Category": null, "Parent URL": null}