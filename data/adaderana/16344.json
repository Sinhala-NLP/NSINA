{"Source": "Adaderana", "Timestamp": "May 26, 2011 01:38 pm", "Headline": "හෙට කොළඹ රජයේ පාසල් සහ කාර්යාල වැසෙයි", "News Content": "කොළඹ නාගරික සීමාව තුළ සියලුම රජයේ පාසල් සහ කාර්යාල හෙට(27) දිනය තුළ වසා තැබීමට රජය තීරණය කර තිබේ. ඒ අනුව කොළඹ අධ්‍යාපන කලාපයට අයත් සියලුම ජාතික සහ පළාත් සභා පාසල් හෙට දිනයේ වසා තැබෙන බව අධ්‍යාපන අමාත්‍යාංශය නිවේදනය කරයි. විජයග්‍රහණයේ සැමරුම් දින උත්සවය වෙනුවෙන් මෙම තීරණය ගෙන ඇති බව සඳහන්ය. හෙට ලබාදෙන නිවාඩු දිනය වෙනුවෙන් වෙනත් දිනකදී හිලව් සැසි පවත්වන ලෙසට ද සියලු පාසල්වල විදුහල්පතිවරුන් දැනුවත් කර ඇති බව ද අධ්‍යාපන අමාත්‍යාංශය පවසයි.", "URL": "https://sinhala.adaderana.lk/news.php?nid=16344", "Category": null, "Parent URL": null}