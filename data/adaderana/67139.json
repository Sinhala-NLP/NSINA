{"Source": "Adaderana", "Timestamp": "December 18, 2016 01:14 pm", "Headline": "  අත ලකුණත් නිල් ධජයත් අනාගත පරපුරට දායාද කිරීම අපේ යුතුකමක් ", "News Content": "අපිත් ශක්තිමත් වී පක්ෂයත් ශක්තිමත් කරමින් අපේ ගමන අපි යනවායැයි සිතා කටයුතු කළ යුතු බවත්, ශ්‍රී ලංකා නිදහස් පක්ෂයත්, අත ලකුණත්, නිල් ධජයත්, පක්ෂ ප්‍රතිපත්තිත් රැකගෙන අනාගතයට බාර කළ යුතු බවත් ප්‍රවාහන හා සිවිල් ගුවන්සේවා අමාත්‍ය නිමල් සිරිපාලද සිල්වා මහතා ප්‍රකාශ කරයි.අමාත්‍යවරයා මේ බව ප්‍රකාශ කළේ අද (18) බදුල්ලේදී පැවති ජන හමුවක් අමතමිනි.මෙහිදී වැඩි දුරටත් අදහස් දැක් වු අමාත්‍යවරයා ප්‍රකාශ කර සිටියේ නව ආණ්ඩුක්‍රම ව්‍යවස්ථාවක් තුළින් රටේ ඒකීය භාවය හා බුද්ධාගමට තිබෙන තැන නැති කරන බවට, ෆෙඩරල් ක්‍රමයක් ගෙනෙන බවට හා උතුර නැගෙනහිර ඒකාබද්ධ කරන බවට විවිධ පුද්ගලයන් විසින් බොරු ප්‍රචාර ගෙන යන බවයි. එහෙත් නව ව්‍යවස්ථාව තුළින් රටේ එකීය භාවයත් ආරක්ෂා කරමින් බුදු දහමට නිසි තැන ලබා දෙමින්, අනෙකුත් ආගම් ආරක්ෂා කරමින් කටයුතු කිරීමට කැප වෙන බවද ඒ මහතා පැවසීය. එමෙන්ම කොට්ඨාස ක්‍රමයට මැතිවරණ පැවැත්වීමට යෝජනා කර ඇති බවද අමාත්‍යවරයා මෙහිදී ප්‍රකාශ කළේය.", "URL": "https://sinhala.adaderana.lk/news.php?nid=67139", "Category": null, "Parent URL": null}