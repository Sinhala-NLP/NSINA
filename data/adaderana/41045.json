{"Source": "Adaderana", "Timestamp": "February 11, 2014 04:13 pm", "Headline": "වල්ලපට්ටා ඇද්ද 2ක් දැලේ", "News Content": "නීති විරෝධී ලෙස වල්ලපට්ටා ශාක කොටස් ප්‍රවාහනය කරමින් සිටි පුද්ගලයින් දෙදෙනෙකු අකුරැස්ස, නාවලහන්දිය ප්‍රදේශයේ දී අත්අඩංගුවට ගෙන තිබේ. මාතර පොලිස් නිලධාරීන්ට ලද තොරතුරක් මත සිදුකළ සෝදිසියකදි මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් විසින් වල්ලපට්ටා ශාක කොටස් කිලෝග්‍රෑම් 26යි ග්‍රෑම් 735ක් යතුරු පැදියකින් ප්‍රවාහනය කරමින් සිටි බව පොලීසිය පවසයි. සැකකරුවන් මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41045", "Category": null, "Parent URL": null}