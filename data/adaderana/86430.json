{"Source": "Adaderana", "Timestamp": "March 27, 2018 11:23 am", "Headline": "  උදයංග වීරතුරංග ඩුබායිහිදී අත්අඩංගුවට", "News Content": "රුසියාවේ හිටපු ශ්‍රී ලංකා තානාපති උදයංග වීරතුංග මහතා අත්අඩංගුවට ගෙන ඇති බව වාර්තා වෙයි. ඩුබායි හිදී ඔහු අත්අඩංගුවට ගෙන ඇති බව වාර්තා වෙයි. මිග් යානා ගනුදෙනුව සම්බන්ධයෙන් චෝදනා එල්ල වී සිටින රුසියාවේ හිටපු ශ්‍රී ලංකා තානාපති උදයංග වීරතුංග මහතා අත්අඩංගුවට ගැනීමට අධිකරණයෙන් නියෝග කර තිබුණි. කෙසේවෙතත් අවස්ථා කිහිපයකදී ඔහු අත්අඩංගුවට ගෙන ඇති බවට මාධ්‍ය වාර්තා පළ වුවද එවන් අත්අඩංගුවට ගැනීමක් සිදුව නොමැති බව පසුව අනාවරණය වුණි. ඊයේ දිනයේ දී ඔහු අත්අඩංගුවට ගෙන ඇති බවට ප්‍රධාන පුවත්පත් කිහිපයක අද (27) දිනයේ වාර්තා පල කර තිබේ. මේ සම්බන්ධයෙන් අද දෙරණ විදේශ කටයුතු අමාත්‍යංශයෙන් විමසූ අතර එහි ප්‍රකාශිකාවක සඳහන් කළේ ඒ සම්බන්ධයෙන් දැනුවත් කිරීමක් සිදු කර නොමැති බවයි. අද දෙරණ මෙම පුවත සම්බන්ධයෙන් පොලිස් මූලස්ථානයෙන් ද විමසීමක් කළේය. එහිදී ඔවුන් සඳහන් කළේ අදාළ අත්අඩංගුවට ගැනීම පිළිබඳ තමන්ට වාර්තා වී ඇති අතර නිල වශයෙන් මෙතෙක් කිසිඳු දැනුම් දීමක් සිදු කර නොමැති බවයි.", "URL": "https://sinhala.adaderana.lk/news.php?nid=86430", "Category": null, "Parent URL": null}