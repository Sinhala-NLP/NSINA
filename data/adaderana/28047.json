{"Source": "Adaderana", "Timestamp": "October 5, 2012 04:48 pm", "Headline": "දැන් රට රැකිය යුත්තේ හමුදා නොව බුද්ධිමතුන්", "News Content": "ආරක්ෂක අංශවල කාර්යය නිමවී ඇති බැවින් රට ආරක්ෂා කිරීමේ වගකීම බුද්ධිමතුන්ට පැවරී ඇති බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. බුද්ධිය වර්ජනය කිරීමේ ඵලවිපාක වශයෙන් රට තුළ නිකමුන් පිරිසක් බිහිවන බව අමාත්‍යවරයා පෙන්වාදුන්නේය. කෘෂිකර්ම විද්‍යාලවල කෘෂි ඩිප්ලෝමා පාඨමාලාව හැදෑරූ 203 දෙනෙකු වෙත ඩිප්ලෝමා සහතික පත්‍ර ප්‍රදානය කිරීම වෙනුවෙන් අද (05) පැවති උත්සවයකදී මහින්ද යාපා අබේවර්ධන මහතා මේ අදහස් පළ කළේය. උත්සවය පැවැත්වුණේ පේරාදෙණිය, ගන්නොරුව කෘෂිකර්ම දෙපාර්තමේන්තුවේ පැළෑටී ජාන සම්පත් සංවර්ධන මධ්‍යස්ථානයේදීය.", "URL": "https://sinhala.adaderana.lk/news.php?nid=28047", "Category": null, "Parent URL": null}