{"Source": "Adaderana", "Timestamp": "June 22, 2014 09:32 am", "Headline": "තණමල්විලදී ගංජා ඇද්ද ‍සෙබලුන් 2ක් දැලේ ", "News Content": "තණමල්විල ප්‍රදේශයේ දී ගංජා තොගයක් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගෙන තිබේ. තණමල්විල පොලීසියේ නිලධාරීන්ට ලද තොරතුරක් මත අත්අඩංගුවට ගත් සැකකරුවන් හමුදා සෙබලුන් දෙදෙනෙකු බවට අනාවරණය වී ඇති බව වාර්තා වෙයි. සැකකරුවන් සතුව තිබී ගංජා කිලෝග්‍රෑම් 3යි ග්‍රෑම් 100ක් පොලීසිය භාරයට ගෙන තිබේ. සැකකරුවන් වැල්ලවාය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව එක් අයෙකුට රුපියල් ලක්ෂය බැගින් වන ශරීර ඇප මත මුදාහැර ඇති අතර ඔවුන් නැවත ලබන මස තුන්වන දින අධිකරණය වෙත කැඳවීමට නියමිතය.", "URL": "https://sinhala.adaderana.lk/news.php?nid=44143", "Category": null, "Parent URL": null}