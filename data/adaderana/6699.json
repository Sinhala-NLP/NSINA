{"Source": "Adaderana", "Timestamp": "February 15, 2010 08:19 am", "Headline": "භික්ෂු පෙරමුණෙන් ජනපතිට ලිපියක්", "News Content": "ආගම ඇදහීමේ ප්‍රජාතන්ත්‍රවාදී අයිතියට එල්ල වී ඇති බාධාවන් පිළිබඳව අවධානය යොමු කරන ලෙස ජාතික භික්ෂු පෙරමුණ ජනාධිපති මහින්ද රාජපක්ෂ මහතාගෙන් ඉල්ලා සිටියි. පසුගිය දින කිහිපය තුළ සංවිධානය කළ උත්සව රැසකට ඇතැම් පිරිස් විසින් බාධා එල්ල කර ඇති බව ජ‍ාතික භික්ෂු පෙ‍රමුණේ ලේකම් පූජ්‍ය අත්තනයාලේ සමිත හිමියන් ජනාධිපතිවරයා‍ වෙත ලිපියක් යොමු කරමින් පෙන්වාදෙයි. බුද්ධශාසන අමාත්‍යවරයා වශයෙන් බුදු සසුනේ සුරක්ෂිතතාව වෙනුවෙන් මෙවැනි ක්‍රියාදායමන් වැළැක්වීමට මැදිහත් වන ලෙස උන්වහන්සේ ජනාධිපතිවරයාගෙන් ඉල්ලා සිටියි.", "URL": "https://sinhala.adaderana.lk/news.php?nid=6699", "Category": null, "Parent URL": null}