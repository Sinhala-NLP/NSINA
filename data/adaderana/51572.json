{"Source": "Adaderana", "Timestamp": "May 25, 2015 06:37 pm", "Headline": "අන්තරේ 4ක් රිමාන්ඩ්", "News Content": "රජයේ දේපළ වලට අලාභ හානී සිදුකිරීමේ චෝදනාව මත අන්තර් විශ්ව විද්‍යාල භික්ෂු බල මණ්ඩලයේ කැඳවුම්කරු ඇතුළු භික්ෂුන් වහන්සේ සිව්නමක් රක්ෂිත බන්ධනාගාර ගත කර තිබේ.මිට පෙර කළ දැනුම්දිමකට අනුව අදාළ භික්ෂූන් වහන්සේ අද පෙරවරුවේ අධිකරණය හමුවේ පෙනී සිටි බවයි අද දෙරණ වාර්තාකරු සදහන් කළේ.විශ්ව විද්‍යාල ප්‍රතිපාදන කොමිෂන් සභාව ඉදිරිපිට පසුගියදා පැවති විරෝධතාවක් අතරතුර දී රජයේ දේපළ වලට අලාභ හානී සිදුකිරීමේ චෝදනාව මත අදාළ භික්ෂුන් වහන්සේට එරෙහිව අධිකරණය හමුවේ නඩු පවරා තිබුණි.කරුණු සලකා බැලු කොළඹ මහේස්ත්‍රාත් ගිහාන් පිලපිටිය මහතා අන්තර් විශ්ව විද්‍යාලයීය ශිෂ්‍යබල මණ්ඩලයේ කැඳවුම්කරු ඇතුළු භික්ෂුන් වහන්සේ සිව්දෙනා ලබන මස 08 වනදා දක්වා රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=51572", "Category": null, "Parent URL": null}