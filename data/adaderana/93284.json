{"Source": "Adaderana", "Timestamp": "July 27, 2018 09:46 am", "Headline": "රත්මල්කණ්ඩියදී  ඇළකට වැටී පුද්ගලයෙක් මරුට", "News Content": "අරලගංවිල, සිරිපුර, රත්මල්කණ්ඩිය ප්‍රදේශයේ ඇළකට වැටී පුද්ගලයෙකු මියගොස් තිබේ. පොලිසිය පැවසුවේ ඊයේ (26) පස්වරුවේ අදාළ අනතුර සිදුව ඇති බවයි. සිද්ධියෙන් මියගොස් ඇත්තේ 32 හැවිරිදි පුද්ගලයෙකු වන අතර දේහය පිළිබඳ පශ්චාත් මරණ පරික්ෂණය අද (27) පොලොන්නරුව මහ රෝහලේදී සිදු කිරිමට නියමිතය. මේ අතර මොරටුව, එගොඩඋයන ප්‍රදේශයේදී ලොරි රථයක් පසුකර යාමේදී එහි ගැටී අනතුරට ලක්වූ 22 හැවිරිදි යතුරුපැදිකරුවෙකු මියගොස් තිබේ.", "URL": "https://sinhala.adaderana.lk/news.php?nid=93284", "Category": null, "Parent URL": null}