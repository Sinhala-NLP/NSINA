{"Source": "Adaderana", "Timestamp": "January 25, 2017 03:44 pm", "Headline": "විදුහල්පතිට පහරදුන් ගුරුවරයා අත්අඩංගුවට", "News Content": "අනුරාධපුර හිඳෝගම ප්‍රදේශයේ පාසලක විදුහල්පතිවරයෙකුට පහරදීමේ සිද්ධියක් සම්බන්ධයෙන් එම පාසලේ ගුරුවරයෙකු අත්අඩංගුවට ගෙන තිබේ.සැකකාර පාසල් ගුරුවරයා නිසි පරිදි ඉගැන්වීම් කටයුතු සිදුනොකරන බව පවසා අදාළ පාසලේ සිසුවෙකු පාසලෙන් ඉවත් කිරීමට කටයුතු කර ඇති අතර එම සිද්ධිය මුල්කරගනිමින් ඇති වු බහින්බස්වීමක් දුරදිග යාමෙන් මෙම පහරදීම සිදුව ඇති බව සඳහන් වේ.පහරකෑමෙන් තුවාල ලැබු විදුහල්පතිවරයා මේ වන විට අනුරාධපුර මහරෝහලේ ප්‍රතිකාර ලබන බව පොලීසිය පවසයි.සිද්ධිය සම්බන්ධයෙන් සැකකාර ගුරුවරයා හිඳෝගම පොලීසිය මගින් අත්අඩංගුවට ගෙන පොලිස් ඇප මත මුදාහැර ඇත.", "URL": "https://sinhala.adaderana.lk/news.php?nid=68559", "Category": null, "Parent URL": null}