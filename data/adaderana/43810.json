{"Source": "Adaderana", "Timestamp": "June 7, 2014 09:27 pm", "Headline": "රෝහලේදී පොලිස් සැරයන් මරුදකී", "News Content": "මිනුවන්ගොඩ පොලීසියට අනුයුක්තව සේවය කළ පොලිස් නිලධාරියෙකු කොළඹ - නුවර පාරේ රදාවඩුන්න ප්‍රදේශයේදී අද සවස සිදුවු අනතුරකින් ජීවිතක්ෂයට පත්ව තිබේ. ෂෙල්ටන් එදිරිසිංහ නැමැති පොලිස් සැරයන්වරයා මෙලෙස මියගොස් ඇත්තේ සිය රාජකාරී නිමවා ඔහු යතුරු පැදියෙන් කොළඹ සිට නුවර දෙසට යමින් සිටියදී පිටුපසින් පැමිණි ලොරියක් එහි ගැටීමෙනි. අනතුරින් තුවාල ලැබූ පොලිස් නිලධාරියා වතුපිටිවල රෝහලට ඇතුළත් කිරීමෙන් පසු මියගොස් ඇති අතර ඔහුගේ වයස අවුරුදු 45කි. සිද්ධිය සම්බන්ධයෙන් සැකපිට ලොරි රථයේ රියදුරා අත්අඩංගුවට ගෙන නැති අතර හෙතෙම කඹුරුපිටිය ප්‍රදේශයේ පදිංචි 30 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=43810", "Category": null, "Parent URL": null}