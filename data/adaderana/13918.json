{"Source": "Adaderana", "Timestamp": "February 1, 2011 05:24 pm", "Headline": "හදිසි මරණ පරීක්ෂකවරුන්ට හදිසි සංගණනයක්", "News Content": "හදිසි මරණ පරීක්ෂකවරුන්ගේ සංගණනයක් පැවැත්වීමට අධිකරණ හා නීති ප්‍රතිසංස්කරණ අමාත්‍යාංශය පියවර ගෙන තිබේ. දිවයින පුරා සිටින හදිසි මරණ පරීක්ෂකවරුන්ගේ සංඛ්‍යාව නිශ්චිත වශයෙන් දැනගැනීමේ අරමුණින් මෙම වැඩපිළිවෙළ ක්‍රියාත්මක කරන බව එම අමාත්‍යාංශය පවසයි. ඒ අනුව දිවයින පුරා සේවයේ යෙදී සිටින හදිසි මරණ පරීක්ෂකවරුන් මෙම මස 15 වැනි දිනට ප්‍රථම ඔවුන්ගේ තොරතුරු අධිකරණ අමාත්‍යාංශයට දැනුම් දිය යුතු බව අධිකරණ හා නීති ප්‍රතිසංස්කරණ අමාත්‍යාංශය කියා සිටියි. පුවත්පත්වල සඳහන් ආකෘති පත්‍රය පුරවා අදාළ දිනට පෙර ලේකම්, අධිකරණ අමාත්‍යාංශය, උපරිමාධිකරණ සංකීර්ණය, කොළඹ යන ලිපිනයට යොමු කිරීමෙන් ඒ පිළිබඳ දැනුම් දිය හැකි බව අධිකරණ අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13918", "Category": null, "Parent URL": null}