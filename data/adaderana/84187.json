{"Source": "Adaderana", "Timestamp": "February 10, 2018 04:27 pm", "Headline": " එජාප ආධාරකරුවන්ගේ වෑන් එකට පහරදීලා-2කට තුවාලයි", "News Content": "කල්පිටිය ප්‍රාදේශීය සභාවට එක්සත් ජාතික පක්ෂ අපේක්ෂකයෙකුගේ ආධාරකරුවන් පිරිසක් ගමන් කරමින් සිටි වෑන් රථයකට පහර දීමේ සිද්ධියක් සම්බන්ධයෙන් විමර්ශන කටයුතු ආරම්භ කර ඇති බව පුත්තලම පොලීසිය කියයි. 09 වැනිදාරාත්‍රී 12.30 ට පමණ මදුරන්කුලිය - විරුතෝඩේ ප්‍රදේශයේදී මෙම සිද්ධිය සිදුවී ඇත. ප්‍රහාරයෙන් අංක 252 – 8417 දරණ වෑන් රථයට හානි සිදුවී තිබේ. වෑන් රථයේ ගමන් කරමින් සිටි එස්.එම්.ජෙයිලන් සහ එම්.එස්.අර්ෂාද් යන දෙදෙනා තුවාල ලබා ප්‍රතිකාර සඳහා පුත්තලම මූලික රෝහලට ඇතුළත් කර ඇත. ප්‍රහාරය එල්ල කර ඇත්තේ කල්පිටිය ප්‍රාදේශීය සභාවට ශ්‍රී ලංකා මුස්ලිම් කොන්ග්‍රසයෙන් තරග කරන අපේක්ෂකයෙකුගේ ආධාරකරුවන් බව රෝහල් ගත කර සිටින අය සඳහන් කරයි. පුත්තලම පොලීසිය වැඩිදුර විමර්ශන කටයුතු ආරම්භ කර ඇත.", "URL": "https://sinhala.adaderana.lk/news.php?nid=84187", "Category": null, "Parent URL": null}