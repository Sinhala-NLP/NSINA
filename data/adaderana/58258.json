{"Source": "Adaderana", "Timestamp": "March 15, 2016 04:45 pm", "Headline": " මෙරට සෞඛ්‍ය සේවාවට ඉන්දීය ජාතිකයින් ගාවගන්නේ නෑ", "News Content": "මෙරට සෞඛ්‍ය සේවාව සඳහා ඉන්දීය ජාතිකයින් බඳවා නොගන්නා බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා පවසයි.සෞඛ්‍ය සේවාව සඳහා ඉන්දීය ජාතිකයින් බඳවා ගන්නා බවට නැගෙන චෝදනාවල කිසිදු සත්‍යතාවයක් නොමැති බව වෛද්‍යවරයා අවධාරණය කළේය.සෞඛ්‍ය අධ්‍යාපන කාර්යාංශයේ පැවති මාධ්‍ය සම්මන්ත්‍රණයකට එක්වෙමින් වෛද්‍ය පාලිත මහීපාල මහතා මේ බව සඳහන් කළේය. එමෙන්ම රෝහල් කාර්යය මණ්ඩල සේවකයින්ගේ සහ රෝහල්වල පවතින ගැටලු සොයා බලා ඒ සම්බන්ධයෙන්ද නිසි ක්‍රියාමාර්ග ගන්නා බව වෛද්‍යවරයා එහිදී වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=58258", "Category": null, "Parent URL": null}