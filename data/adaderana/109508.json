{"Source": "Adaderana", "Timestamp": "May 8, 2019 10:56 am", "Headline": "නවගමුවේ මාර්ග බාධකයකින් හමු වු පතොරම් තොගය", "News Content": "පසුගියදා එල්ල වූ ප්‍රහාරවලින් පසුව ආරක්ෂක අංශ දිවයින පුරා ආරම්භ කළ සෝදිසි මෙහෙයුම් තවදුරටත් ක්‍රියාත්මකයි. එම මෙහෙයුම් අතරතුර නවගමුව ප්‍රදේශයේ ඊයේ(07) පතුරම් තොගයක් හමුවිය. නවගමුව පොලිසියට ලද තොරතුරකට අනුව නවගමුව තුන්අඳහේන ප්‍රදේශයේදී පොලිස් මාර්ග බාධක යොදා සිදු කළ පරික්ෂාවකදී විවිධ ගිණි අවි සඳහා භාවිත කරන පතුරම් තොගයක් සමඟ යතුරුපැදියකින් ගමන් ගත් පුද්ගලයෙකු අත්අඩංගුවට ගෙන තිබේ. මෙම සොයාගත් පතුරම් අතර ටී 56 පතුරම් 207ක්, මිලිමීටර් 9 වර්ගයේ ගිනි අවි සඳහා යොදා ගන්නා පතුරම් 649ක්,පුහුණු වීම සඳහා භාවිත කරන පතුරම් 101ක්,MPEP පතුරම් 10ක් ,මැගසින් දෙකක්,සොයාගෙන තිබේ. පසුව සැකකරුගේ නිවස පරික්ෂා කිරීමේදී නවීකරණය කළ වායු රයිෆලයක්ද සොයා ගැනීමට පොලිසිය සමත් වී තිබේ.", "URL": "https://sinhala.adaderana.lk/news.php?nid=109508", "Category": null, "Parent URL": null}