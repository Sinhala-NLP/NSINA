{"Source": "Adaderana", "Timestamp": "May 28, 2019 03:22 pm", "Headline": "ශ්‍රීලනීපය බදියුදීන්ට එරෙහි වෙයිද?", "News Content": "රිෂාඩ් බදියුදීන් අමාත්‍යවරයාට එරෙහිව ඉදිරිපත් කර ඇති විශ්වාසභංග යෝජනාවට ඡන්දය ප්‍රකාශ කිරීම සම්බන්ධයෙන් ශ්‍රි ලංකා නිදහස් පක්ෂ ඉදිරි මධ්‍යම කාරක සභා රැස්විමේදී තීරණයක් ගන්නා බව එම පක්ෂයේ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසයි. පක්ෂ මූලස්ථානයේ අද(28) පැවති මාධ්‍ය හමුවකට එක්වෙමින් ඒ මහතා සඳහන් කළේය. ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ අතර සාකච්ඡා කඩිනම් කිරීමට පක්ෂ මධ්‍යම කාරක සභාවේ අනුමැතිය හිමි වු බව මන්ත්‍රීවරයා පැවසීය. සාමන්‍ය ජනතාවගේ මතය වන්නේ පොදු ජන පෙරමුණ සහ ශ්‍රී ලංකා නිදහස් පක්ෂය එකතුවී කටයතු කිරීම යන බව මන්ත්‍රීවරයා පෙන්වා දෙයි. මේ අතර ශ්‍රී ලංකා නිදහස් පක්ෂය සහ ශ්‍රී ලංකා පොදුජන පෙරමුණ එක්ව ගොඩනැගෙන සන්ධානයේ තනතුරු බෙදීමේදී යම් සධාරණයක් සිදුවිය යතු බව පාර්ලිමේන්තු මන්ත්‍රී දයාසිරි ජයසේකර මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110845", "Category": null, "Parent URL": null}