{"Source": "Adaderana", "Timestamp": "July 21, 2017 08:24 pm", "Headline": " ගම්මන්පිලගෙන් සුව ඇමතිට ලියුමක් ", "News Content": "නෙවිල් ප්‍රනාන්දු රෝහල රජයට පවරා ගැනීමේ ගිවිසුම සම්බන්ධයෙන් පාර්ලිමේන්තු මන්ත්‍රී උදය ගම්මන්පිල මහතා විසින් සෞඛ්‍ය අමාත්‍යංශය වෙත ලිපියක් යොමු කර තිබේ. අදාළ ලිපිය මඟින් ඒ මහතා පෙන්වා දෙන්නේ නෙවිල් ප්‍රනාන්දු රෝහල රජයට පවරා ගත් බවට සෞඛ්‍ය අමාත්‍ය රාජිත සේනාරත්න මහතා විසින් ප්‍රකාශ කළද එය රජයට තෑග්ගක් වශයෙන් ලබා දුන් බව වෛද්‍ය නෙවිල් ප්‍රනාන්දු මහතා පවසන බවයි. එමෙන්ම වසර 10ක් සඳහා මෙම රෝහල රජය විසින් බද්ධට ගෙන ඇති බව රජයේ වෛද්‍ය නිලධාරීන්ගේ සංගමය පවසන බවද ඒ මහතා පෙන්වා දී තිබේ. මෙවැනි එකිනෙකට පරස්පර මති මතාන්තර හේතුවෙන් මේ සම්බන්ධයෙන් ජනතාව තුළත් විවිධ ව්‍යාකූලතා මතුව ඇති බව අදාළ ලිපිය මඟින් පෙන්වා දී තිබේ. ඒ හේතුවෙන් මේ පිළිබඳව මතුව ඇති ව්‍යාතූලතාවය දුරු කිරීම සඳහා අදාළ ගිවිසුමේ පිටපතක් තමන් වෙතට ලබා දෙන ලෙස ඒ මහතා ඉල්ලා තිබේ. 2016 අංක 12 දරණ තොරතුරු දැන ගැනීමේ අයිතිය පනතේ විධිවිධාන යටතේ මෙම ලිපිය ඉදිරිපත් කරන බව පෙන්වා දෙන ඒ මහතා කියා සිටින්නේ මෙම ලිපිය නොසලා හරින්නේ නම් එය එකී පනත යටතේ දඩුවම් ලැබිය හැකි වරදක් බවයි. එම ලිපිය පහත පරිදි වෙයි,", "URL": "https://sinhala.adaderana.lk/news.php?nid=75494", "Category": null, "Parent URL": null}