{"Source": "Adaderana", "Timestamp": "January 21, 2019 04:56 pm", "Headline": "හැටන් ජල පෝෂක ප්‍රදේශයක ගින්නක්", "News Content": "හැටන්-රුවන්පුර ජනපදයේ ජල පෝෂක ප්‍රදේශයක අද (21) පස්වරුවේ ගින්නක් හටගෙන ඇති බව අද දෙරණ වාර්තාකරු පවසයි. හැටන් රුවන්පුර ජනපදයට පානිය ජලය ලබා ගන්නා ජල පෝෂක ප්‍රදේශයේ අද පස්වරු 4.00ට පමණ හට ගත් ගින්නෙන් අක්කරයක පමණ කොටසක් ගිනිගෙන විනාශ වි තිබේ. ගින්නෙන් එම රක්ෂිතයට යාබදව තිබෙන පෞද්ගලික ඉඩමකටද ගින්න පැතිර ගෝස් තිබුණි. මධ්‍යම කඳුකරයේ බටහිර බැවුම් ප්‍රදේශවල මේ දිනවල පවතින වියළි කාලගුණයත් සමඟ ඇතැම් පිරිසක් විසින් විනෝදාශ්වාදය සඳහා සහ සතුන් දඩයම් කිරීමේ අරමුණින් ගිනි තැබිම් සිදු කරනු ලබයි. මෙසේ රක්ෂිතවලට ගිනි තබන අය පිළිබදව තොරතුරු වෙතොත් ළඟම ඇති පොලීසිය වෙත දැනුම් දෙන ලෙස පොලීසිය මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=102779", "Category": null, "Parent URL": null}