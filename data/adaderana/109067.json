{"Source": "Adaderana", "Timestamp": "May 2, 2019 09:07 am", "Headline": "යතුරුපැදි අනතුරකින් ජීවිතයක් මහ මඟ නවතී", "News Content": "අලව්ව පොලිස් වසමේ මහරව්චිමුල්ල ප්‍රදේශයේ සිදුවූ යතුරුපැදි අනතුරකින් පුද්ගලයෙකු ජිවිතක්ෂයට පත්ව තවත් පුද්ගලයෙක් බරපතළ තුවාල ලබා රෝහල් ගත කර තිබේ. ඊයේ(01) රාත්‍රී 10.20 පමණ මෙම අනතුර සිදුව ඇති බව පොලීසිය පවසයි. අලව්ව, මහරච්චිමුල්ල අතුරු මාර්ගයකදී යතුරුදිය පැදිකරුට පාලනය කරගත නොහැකිව මාර්ගයෙන් ඉවතට පැන ගේට්ටු කණුවක ගැටී මෙම අනතුර සිදු ඇති බව පොලීසිය සඳහන් කළේය. අදාළ අනතුරින් යතුරුපැදිකරු සහ පසුපැදිකරු බරපතළ තුවාල ලබා අලව්ව රෝහලට ඇතුළත් කිරීමෙන් පසු යතුරුපැදියේ පැදිකරු වැඩිදුර ප්‍රතිකාර සඳහා කුරුණෑගල රෝහලට ඇතුළත් කිරීමෙන් පසු මියගොස් තිබේ. මෙලෙස මිය ගොස් ඇත්තේ හේන්ඩුවා වත්ත, තැප්පිටිවලාන ලිපිනයේ පදිංචි 29 හැවිරිදි අයෙකි. සිද්ධිය සම්බන්ධයෙන් වැඩිදුර විර්ශන අලව්ව පොලීසිය විසින් සිදු කරයි.", "URL": "https://sinhala.adaderana.lk/news.php?nid=109067", "Category": null, "Parent URL": null}