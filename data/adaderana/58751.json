{"Source": "Adaderana", "Timestamp": "March 30, 2016 03:11 pm", "Headline": "වාර්ෂිකව ක්ෂය රෝගීන් 9000ක් ", "News Content": "වාර්ෂිකව මෙරට තුළ ක්ෂය රෝගීන් 9000ක් පමණ වාර්තා වන බව සෞඛ්‍ය අමාත්‍යාංශය පවසයි.මරණ අනුපාත හා සංඛ්‍යා ලේඛනවලට සීමා නොවී ක්ෂය රෝගය කඩිනමින් තුරන් කිරීමේ වැඩපිළිවෙළක් ආරම්භ කළ යුතු බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහිපාල මහතා සඳහන් කළේය.ක්ෂය රෝග දිනය මුල්කර ගනිමින් පවත්වන වැඩසටහන් තුළින් පමණක් ක්ෂය රෝගය තුරන් කළ නොහැකි බව පවසන වෛද්‍ය පාලිත මහීපාල මහතා වැඩිදුරටත් පෙන්වා දෙන්නේ 2030 වසර වන විට ක්ෂය රෝගය තුරන් කිරීමට සෞඛ්‍ය අමාත්‍යාංශය සැළසුම් කර ඇති බවයි.පදනම් ආයතනයේ පැවැති උත්සවයකට එක්වෙමින් සෞඛ්‍ය සේවා අධ්‍යක්ෂ ජනරාල්වරයා මේ බව ප්‍රකාශ කර ඇති බව සඳහන්ය.එම අවස්ථාවට සහභාගී වෙමින් සෞඛ්‍ය නියෝජ්‍ය අමාත්‍ය ෆයිසාල් කාසිම් මහතා ද ක්ෂය රෝගය සම්බන්ධයෙන් අදහස් පළ කර තිබේ.සෞඛ්‍ය නියෝජ්‍ය අමාත්‍යවරයා පවසන්නේ කොළඹ දිස්ත්‍රික්කයෙන් වාර්තා වන ක්ෂය රෝගීන්ගේ සංඛ්‍යාව සියයට 40ක් වැනි ඉහළ අගයක් ගන්නා බවයි.", "URL": "https://sinhala.adaderana.lk/news.php?nid=58751", "Category": null, "Parent URL": null}