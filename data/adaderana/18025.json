{"Source": "Adaderana", "Timestamp": "August 12, 2011 09:25 pm", "Headline": "පොතුවිල් ප්‍රදේශයට ඇදිරි නීතිය පනවයි", "News Content": "පොතුවිල් ප්‍රදේශයට හෙට(13) පෙරවරු 6 දක්වා පොලිස් ඇඳිරි නීතිය පනවා ඇති බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. ‍ ඊයේ(11) පැවති වන අලි සංගණනයේ පෙරහුරුව සඳහා පැමිණි වන ජීවි නිලධාරීන් දෙදෙනෙකුට පහරදීමේ සිද්ධියක් මත සැකපිට පුද්ගලයින් සිව්දෙනෙකු අත්අඩංගුවට ගෙන තිබිණි. ‍ අත්අඩංගුවට ගත් පුද්ගලයින් නිදහස් කරන ලෙස ඉල්ලමින් අද(12) පොතුවිල්හි විරෝධතා ව්‍යාපාරයක් පැවැත්විණි. ‍ එම විරෝධතාවය අතරතුර විරෝධතාකරුවන් කලහකාරී ලෙස හැසිරී ඇති අතර තත්ත්වය පාලනය කිරීමට හමුදාව සහ පොලිසිය යෙදවූ බව ප්‍රිශාන්ත ජයකොඩි මහතා සඳහන් කළේය. ‍ මෙම තත්ත්වය මත පොතුවිල් ප්‍රදේශයට ඇඳිරි නීතිය පැනවූ බව ද ඔහු ප්‍රකාශ කළේය.", "URL": "https://sinhala.adaderana.lk/news.php?nid=18025", "Category": null, "Parent URL": null}