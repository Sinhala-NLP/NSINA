{"Source": "Adaderana", "Timestamp": "January 1, 2018 02:41 pm", "Headline": "  හෙල්මට් නැතුව ගිහින් 2ක් අවසන් ගමන් යයි", "News Content": "ගාල්ල - අකුරැස්ස ප්‍රධාන මාර්ගයේ හබරාදූව, ප්‍රදේශයේදී සිදු වු අනතුරකින් තරුණයින් දෙදෙනෙකු මියගොස් තිබේ. යතුරුපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් තුවාල ලැබූ යතුරු පැදියේ ගමන් කළ තරුණයින් තිදෙනෙකු කරාපිටිය රෝහලට ඇතුළත් කිරීමෙන් පසු ඉන් දෙදෙනෙකු මියගොස් තිබේ. මියගොස් ඇත්තේ ඉමදූව ප්‍රදේශයේ පදිංචිව සිටි 22 හැවිරිදි සහ 23 හැවිරිදි තරුණයින් දෙදෙනෙකි. යතුරුපැදියේ ගමන් කළ තිදෙනා ආරක්ෂක හිස්වැසුම් නොමැතිව ගමන් කර ඇති බවට පොලීසිය සිදු කළ විමර්ශනවලදී අනාවරණය වී තිබේ. අනතුර සම්බන්ධයෙන් හබරාදූව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82349", "Category": null, "Parent URL": null}