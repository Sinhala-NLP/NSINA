{"Source": "Adaderana", "Timestamp": "July 5, 2012 12:47 pm", "Headline": " වෙබ් අඩවි ආවරණය වන පරිදි පුවත්පත් මණ්ඩල පනත සංශෝධනය කරනවා ", "News Content": "පුවත් වෙබ් අඩවිවලටද අදාළව බලපැවැත්වෙන පරිදි පුවත්පත් මණ්ඩල පනත සංශෝධනය කිරීමට පියවර ගන්නා බව ජනමාධ්‍ය අමාත්‍ය කෙහෙලිය රඹුක්වැල්ල මහතා පවසයි. වෙබ් අඩවි මගින් අසත්‍ය පුවත් හා මඩ ප්‍රචාර ගෙනයාම සිදුවන බවට දිගින් දිගටම පැමිණිලි ලැබෙන නමුත්,ඒවා තුළින් අගතියට පත්වන පාර්ශවයට සාධාරණයක් ඉටුකිරීමට නීතිමය වශයෙන් ගැටලු පවත්නා නිසා මෙම ක්‍රියාමාර්ගය ගන්නා බව අමාත්‍යවරයා කියා සිටියේ අද(05)කොළඹ පැවති කැබිනට් තීරණ දැනුම්දීමේ මාධ්‍ය හමුවට එක්වෙමිනි. ඒ අනුව පුවත්පත් මණ්ඩල පනත සංශෝධනය කිරීමට අදාළ ක්‍රියාමාර්ග ගැනීමට මේවන විටත් පුවත්පත් මණ්ඩලයට උපදෙස් ලබාදී ඇති බව හෙතෙම සඳහන් කළේය.", "URL": "https://sinhala.adaderana.lk/news.php?nid=25535", "Category": null, "Parent URL": null}