{"Source": "Adaderana", "Timestamp": "September 4, 2019 04:00 pm", "Headline": "මෝදි-පුටින් බෝට්ටු සවාරියක", "News Content": "ඉන්දීය අගමැති නරේන්ද්‍ර මෝදි රුසියාවේ සංචාරයක නිරත වෙයි. සංචාරය අතරතුරදී ඔහු එරට ජනාධිපති ව්ලැදිමීර් පුටින්ද හමුවිය. රුසියාවේ දෙදින සංචාරයක් සඳහා පැමිණි ඉන්දීය අගමැති නරේන්ද්‍ර මෝදි පිළිගැනීමට ගුවන්තොටුපලේ විශේෂ උත්සවයක් සංවිධාන කර තිබුණි. රටවල් කිහිපයක නායකයන්ගේ සහභාගිත්වයෙන් ව්ලැදිවොස්ටොක් නගරයේදී පැවැත්වෙන නැගෙනහිර ආර්ථික සමුළුවට සහභාගි වීම අගමැති මෝදිගේ සංචාරයේ ප්‍රධාන අරමුණයි. අගමැතිවරයා ව්ලැදිවොස්ටොක් නගරයේදී රුසියානු ජනාධිපති ව්ලැදිමීර් පුටින් හමුවිය. අනතුරුව නායකයන් දෙපළ බෝට්ටු සවාරියක් සඳහාද එක්ව තිබුණි. ගෑස්, තෙල් හා අභ්‍යවකාශ තරණය වැනි මාතෘකා ඔස්සේ දෙරටේ නායකයන් අතර සාකච්ඡාවක් ඉදිරියේදී පැවැත්වීමට නියමිතයි. එමෙන්ම මෙම සංචාරයේදී විසි වැනි ඉන්දියා- රුසියා වාර්ෂික සමුළුවටත් අගමැති මෝදි සහභාගි වීමට නියමිතව තිබේ. මේ අතර ඉන්දියාව සහ රුසියාව අතර රාජ්‍ය තාන්ත්‍රික, ආරක්ෂක හා ආර්ථික සබඳතා ඉතා ශක්තිමත් මට්ටමක පවතින බව විදෙස් වාර්තා පෙන්වා දෙයි.", "URL": "https://sinhala.adaderana.lk/news.php?nid=118275", "Category": null, "Parent URL": null}