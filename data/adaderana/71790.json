{"Source": "Adaderana", "Timestamp": "April 6, 2017 11:20 am", "Headline": "වල්ලපට්ටා තොගයක් සමඟ අයෙක් අත්අඩංගුවට", "News Content": "නීති විරෝධීව මෙරටින් රැගෙන යාමට උත්සාහ කළ වල්ලපට්ටා තොගයක් සමඟ පුද්ගලයෙකු ගුවන්තොටුපල රේගුව මඟින් අත්අඩංගුවට ගෙන තිබේ. නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේ ඉන්දීයාවේ චෙන්නායි නුවර බලා පිටත්වීමට පැමිණි පුද්ගලයෙකු මෙලෙස අත්අඩංගුවට ගත් බවයි. සැකකරු සතුව තිබී වල්ලපට්ටා කිලෝග්‍රෑම් 25ක තොගයක් රේගු භාරයට ගෙන තිබේ. වල්ලපට්ටා තොගය රාජසන්තක කර ඇති අතර සැකකරුට රුපියල් ලක්ෂයක දඬයක් නියම කළ බව නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේ ය.", "URL": "https://sinhala.adaderana.lk/news.php?nid=71790", "Category": null, "Parent URL": null}