{"Source": "Adaderana", "Timestamp": "February 5, 2010 07:51 am", "Headline": "දැයට කිරුළ දෙවන දිනය අද", "News Content": "මහනුවර, පල්ලෙකැලේ පැවැත්වෙන දැයට කිරුළ ප්‍රදර්ශනය අද දෙවන දිනටත් පැවත්වීමට නියමිතය. ඊයේ පස්වරුවේ ආරම්භ වූ දැයට කිරුළ ප්‍රදර්ශනය ලබන 10 වන දා දක්වා පැවැත්වීමට කටයුතු යොදා තිබේ. මෙම ප්‍රදර්ශනය නැරඹීම සදහා පැමිණෙන මගීන්ගේ පහසුව සදහා විශේෂ දුම්රිය සේවාවක් ද ආරම්භ කර ඇත. සාමාන්‍ය දුම්රිය ධාවනයට අමරතව මෙලෙස විශේෂ දුම්රිය සේවා ක්‍රියාත්මක වන බව දුම්රිය දෙපාර්තමේන්තුව පවසයි. ලබන 11 වැනිදා දක්වා මෙම දුම්රිය සේවාවන් ක්‍රියාත්මක වන බව ද දුම්රිය වාණිජ අධිකාරීවරයා සඳහන් කරයි. කොළඹ කොටුව, නාවලපිටිය සහ මාතලේ දුම්රිය ස්ථානවල සිට මහනුවර බලා මෙම විශේෂ දුම්රිය ධාවනය වීමට නියමිතය. එසේම මහනුවර සිට පස්වරුවේ දී දුම්රිය කිහිපයක් කොළඹ කොටුව, නාවලපිටිය, සහ මාතලේ දුම්රිය ස්ථාන දක්වා ධාවනය කිරීමට සැලසුම් කර ඇති බව දුම්රිය දෙපාර්තමේන්තුව සදහන් කළේය.", "URL": "https://sinhala.adaderana.lk/news.php?nid=6471", "Category": null, "Parent URL": null}