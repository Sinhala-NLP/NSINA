{"Source": "Adaderana", "Timestamp": "October 25, 2012 01:49 pm", "Headline": "හෙට පාසල් නිවාඩු නෑ", "News Content": "හෙට (26) දින සියලුම රජයේ පාසල්වල කටයුතු සාමාන්‍ය පරිදි පැවැත්වෙන බව අධ්‍යාපන අමාත්‍යංශය පවසයි. ඉස්ලාම් බැතිමතුන් විසින් සමරනු ලබන හජ්ජි උත්සවය 26 වන දින සැමරීමට නියමිතව තිබිණි. එහෙත් එම උත්සවය 27 වන දිනට යොදා ගැනීමට කොළඹ මුස්ලිම් මහ පල්ලිය තීරණය කිරීමත් සමඟ 26 වන දිනට යෙදී තිබූ රජයේ නිවාඩුව 27 වන දින ලබාදීමට රාජ්‍ය පරිපාලන හා ස්වදේශ කටයුතු අමාත්‍යංශය කටයුතු කරන ලදී. ඒ අනුව හෙට දින සියලු රජයේ පාසල්වල සාමාන්‍ය පරිදි කටයුතු සිදුකෙරෙනු ඇත.", "URL": "https://sinhala.adaderana.lk/news.php?nid=28612", "Category": null, "Parent URL": null}