{"Source": "Adaderana", "Timestamp": "October 21, 2012 02:37 pm", "Headline": "අවමඟුලට එන්න - රටවැසියන්ට විවෘත ආරාධනාවක්", "News Content": "ඝාතනයට ලක් වු ලෙබනන අභ්‍යන්තර බුද්ධි අංශ ප්‍රධානියාගේ අවමඟුල් කටයුතු සඳහා එරට ජනතාව පෙළ ගැසී සිටියි. එම අවමගුල් උත්සවය සඳහා පෞද්ගලිකවම සහභාගී වන ලෙස ලෙබනනයේ විරුද්ධ පක්ෂ නායක සාද් හරීරී සියලු රටවැසියන්ට විවෘත ආරාධනයක් කර තිබේ. පසුගිය සිකුරාදා එල්ල වු මෝටර් රථ බෝම්බ ප්‍රහාරයකින් ලෙබනන ආරක්ෂක අංශ ප්‍රධානීයා ඝාතනයට ලක්වු අතර එම ඝාතනය සම්බන්‍ධයෙන් සිරියානු රජයට චෝදනා එල්ල වේ. මේ වන විට ලෙබනනයේ ප්‍රදේශ රැසක සිරියානු විරෝධී උද්ඝෝෂණ ආරම්භ වි ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=28487", "Category": null, "Parent URL": null}