{"Source": "Adaderana", "Timestamp": "July 10, 2015 03:53 pm", "Headline": "නාමයෝජනා අවසන් දින ගම්පහ පාසල් 14ක් වැසේ", "News Content": "පාර්ලිමේන්තු මැතිවරණය සඳහා නාමයෝජනා භාර ගන්නා අවසන් දිනය වන ලබන සඳුදා (13) ගම්පහ අධ්‍යාපන කලාපයේ පාසල් 14ක් වසා තැබෙන බව බස්නාහිර පළාත් අධ්‍යාපන අමාත්‍යංශ ලේකම් බන්දුල දයා සෙනරත් මහතා පවසයි. එදින නගරයේ ඇති විය හැකි තදබදය හේතුවෙන් ගම්පහ කලාප අධ්‍යාපන අධ්‍යක්ෂවරයාගේ ඉල්ලීම අනුව පළාත් අධ්‍යාපන අධ්‍යක්ෂවරයාගේ නිර්දේශය අනුව මෙම තීරණයට එළඹි බව ලේකම්වරයා සඳහන් කරයි. නිවාඩු ලබා දෙන පාසල් සඳහා හිලවු සැසි පවත්වන ලෙසද පළාත් අධ්‍යාපන ලේකම්වරයා උපදෙස් දී ඇත. ඒ අනුව ලබන සඳුදා වසා තැබෙන ගම්පහ අධ්‍යාපන කලාපයට අයත් පාසල් පහත පරිදිය.01. බප/ගම්/ බණ්ඩාරනායක විද්‍යාලය02. බප/ගම්/ රත්නාවලී බාලිකා විද්‍යාලය03. බප/ගම්/ යසෝදරා බාලිකා විද්‍යාලය04. බප/ගම්/ තක්ෂිලා මහා විද්‍යාලය05. බප/ගම්/ බණ්ඩාරවත්ත පරක‍්‍රම මහා විද්‍යාලය06. බප/ගම්/ කැප්පෙටිපොළ මහා විද්‍යාලය07. බප/ගම් /සිද්ධාර්ථ කුමාර මහා විද්‍යාලය08. බප/ගම්/ ගෝතමී ක. විද්‍යාලය09. බප/ගම් /ගජබා ක.විද්‍යාලය10. බප/ගම්/ ශ‍්‍රී බෝධි ප‍්‍රා.විද්‍යාලය11. බප/ගම්/සිරිකුරුස මහා විද්‍යාලය12. බප/ගම්/සුමේධ විද්‍යාලය13. බප/ගම්/ අනුර මධ්‍ය මහා විද්‍යාලය14. බප/ගම්/චන්ද්‍රජෝති විද්‍යාලය", "URL": "https://sinhala.adaderana.lk/news.php?nid=52562", "Category": null, "Parent URL": null}