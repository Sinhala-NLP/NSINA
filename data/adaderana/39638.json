{"Source": "Adaderana", "Timestamp": "December 16, 2013 09:07 pm", "Headline": "ජපන් යතුරු පැදි 12ක් සමග පුද්ගලයෙක් මාට්ටු", "News Content": "පොලිස් භාරයට ගත් යතුරු පැදි - (ඡායා රූ - රවීන්ද්‍ර ලියනගේ) වෙන්නප්පුව අලුත් පාර නිවසක පිටුපස සඟවා තිබු ජපානයේ නිෂ්පාදිත යතුරු පැදි 12ක් සමග සැකපිට පුද්ගලයෙකු පොලීසිය විසින් අත්අඩංගුවට ගෙන තිබේ. ජපානයේ නිෂ්පාදනය කෙරෙන විවධ වර්ගයේ යතුරු පැදි 12ක් නීති විරෝධී ලෙස මෙලෙස මෙරටට ගෙනැවිත් ඇති අතර එක් යතුරු පැදියක් රුපියල් ලක්ෂ 4 ½ට පමණ අලෙවි කිරීමට සැලසුම් කර ඇති බව අප වාර්තාකරු පැවසීය. හලාවත කොට්ඨාස භාර පොලිස් අධිකාරි සාලිය ද සිල්වාගේ උපදෙස් පරිදි හලාවත කොට්ඨාසයේ නොවිසඳුණු අපරාධ ඒකකයේ ස්ථානාධිපති පොලිස් සැරයන් (15584) බස්නායක ඇතුළු නිලධාරීන් කණ්ඩායමක් විසින් මෙම වැටලීම කර ඇත. යතුරු පැදි 12 වැඩිදුර පරීක්ෂණ සඳහා වෙන්නප්පුව පොලීසියට භාරදී තිබේ.", "URL": "https://sinhala.adaderana.lk/news.php?nid=39638", "Category": null, "Parent URL": null}