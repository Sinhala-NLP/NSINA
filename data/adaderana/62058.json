{"Source": "Adaderana", "Timestamp": "July 14, 2016 05:06 pm", "Headline": " ක්ෂුද්‍ර මූල්‍ය පනත ක්‍රියාත්මකයි - කූඨ ව්‍යාපාරිකයින්ට ඉඩක් නෑ", "News Content": "ක්ෂුද්‍ර මූල්‍ය පනත ක්‍රියාත්මක කිරීමට පියවර ගෙන ඇති බව අග්‍රාමාත්‍ය කාර්යාලය පවසයි.අග්‍රාමාත්‍ය රනිල් වික්‍රමසිංහ විසින් ජාතික ප්‍රතිපත්ති සහ ආර්ථික කටයුතු අමාත්‍යවරයා වශයෙන් ඊට අදාළ නියෝගය පසුගිය 11 වැනිදා ගැසට් පත්‍රයෙන් ප්‍රසිද්ධ කර ඇතැයි අගමැති කාර්යාලය නිකුත් කළ නිවේදනයක දැක්වෙයි.දුප්පත් ජනතාවගේ වැඩි කොටසකට ණය පහසුකම් ලබාදෙන ක්ෂුද්‍ර මූල්‍ය ණය ව්‍යාපාර මෙරටදී යම් පාලන තන්ත්‍රයකට යටත් වන පළමුවැනි වතාව මෙය බවද එම නිවේදනයේ සඳහන්ය.නෛතික රාමුවක් නොතිබීම නිසා පසුගිය කාලයේදී ක්ෂුද්‍ර ණය මුවාවෙන් සක්විති, දඩුවම් මුදලාලි වැනි කූඨ ව්‍යාපාරිකයින් බිහිවූ බව එමඟින් පෙන්වාදී තිබේ.මින් පසු එවැනි අක්‍රමිකතාවලට ඉඩක් නැතැයිද එහි වැඩිදුරටත් සඳහන්ය.", "URL": "https://sinhala.adaderana.lk/news.php?nid=62058", "Category": null, "Parent URL": null}