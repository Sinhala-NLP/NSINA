{"Source": "Adaderana", "Timestamp": "June 13, 2014 10:02 am", "Headline": "කුඩු සමග කත දැලේ", "News Content": "හෙරොයින් ළග තබාගෙන සිටි කාන්තාවක් බොරැල්ල, කිතුල්වත්ත ප්‍රදේශයේදී අත්අඩංගුවට ගෙන තිබේ. බොරැල්ල පොලිසියට ලැබුණු තොරතුරකට අනුව සිදුකළ වැටලීමකදි සැකකාරිය අත්අඩංගුවට ගෙන ඇත. ඇය සතුව තිබි හෙරොයින් ග්‍රෑම් 02යි මිලිග්‍රෑම් 400ක් පොලිසිය බාරයට ගෙන තිබේ. සැකකාරිය බොරැල්ල, කිතුල්වත්ත පටුමග පදිංචි 37 හැවිරිදි කාන්තාවක් වන අතර ඇය අද මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43938", "Category": null, "Parent URL": null}