{"Source": "Adaderana", "Timestamp": "June 27, 2017 08:46 pm", "Headline": "නෙවිල් ප්‍රනාන්දු රෝහල රජයට පවරා ගන්න කැබිනට් අනුමැතිය", "News Content": "මාළඹේ නෙවිල් ප්‍රනාන්දු රෝහල රජයට පවරා ගැනීම සහ සයිටම් ආයතනයේ කළමණාකාරීත්වය පුළුල් කිරීම සඳහා වන යෝජනාවට කැබිනට් මණ්ඩලයේ අනුමැතිය ලැබී තිබේ. මේ අතර මෙම අර්බුදය සම්බන්ධයෙන් මින් ඉදිරියට රජයේ වෛද්‍ය නිලධාරීන්ගේ සංගමය සමග සාකච්ඡා නොකිරීමට අද කැබිනට් මණ්ඩලයේදී තීරණය කළ බව ද සෞඛ්‍ය අමාත්‍යවරයා පැවසීය. ඔහු සඳහන් කළේ විශේෂඥ වෛද්‍යවරුන්ගේ සංගමය, විශ්වවිද්‍යාල ප්‍රතිපාදන කොමිසම හා වෛද්‍ය සභාව අතර මීට අදාළ ඉදිරි සාකච්ඡා සිදුවනු ඇති බවයි. සෞඛ්‍ය අමාත්‍යවරයා හා උසස් අධ්‍යාපන අමාත්‍යවරයා ඒකාබද්ධව මෙම කැබිනට් පත්‍රිකාව ඉදිරිපත් කර තිබේ.", "URL": "https://sinhala.adaderana.lk/news.php?nid=74631", "Category": null, "Parent URL": null}