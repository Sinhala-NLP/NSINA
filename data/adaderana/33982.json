{"Source": "Adaderana", "Timestamp": "May 10, 2013 06:40 pm", "Headline": "විදුලිසැරින් උතුරේ ජනතාව තවත් අමාරුවේ", "News Content": "විදුලි ගාස්තු ඉහළ නැංවීම යුද්ධයෙන් පීඩාවට පත්ව සිටි උතුරේ ජනතාවට දරාගත නොහැකි තත්ත්වයක් බව වෘත්තීය සමිති ඒකාබද්ධ කිරීමේ කමිටුවේ කැඳවුම්කරු වසන්ත සමරසිංහ මහතා පවසයි. උතුරේ ජනතාවට මුහුණ දීමට සිදුවී ඇති ගැටලු එමගින් තවත් උග්‍රවන බව ඔහු පෙන්වාදෙයි. විදුලි ගාස්තු ඉහළ නැංවීම සම්බන්ධයෙන් දෙමළ ජාතික සන්ධාන නියෝජිතයින් සමග පැවති සාකච්ජාවකින් අනතුරුව මාධ්‍ය වෙත අදහස් දක්වමින් වසන්ත සමරසිංහ මහතා මේ බව පැවසීය. ආණ්ඩුව විදුලිගාස්තු ඉහළදැමීමට ගත් තීරණය අහෝසි නොකරන්නේ නම් ලබන 21 වැනිදාට යොදාගෙන ඇති වැඩවර්ජනය අනිවාර්යයෙන්ම කරන බව ද හෙතෙම අවධාරණය කළේය.", "URL": "https://sinhala.adaderana.lk/news.php?nid=33982", "Category": null, "Parent URL": null}