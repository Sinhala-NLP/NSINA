{"Source": "Adaderana", "Timestamp": "December 11, 2016 11:01 am", "Headline": "බලපත්‍ර නැතිව ගවයින් ඇද්ද 3ක් කොටු", "News Content": "හිංසාකාරී ලෙස ගවයින් ප්‍රවාහනය කරමින් සිටි පුද්ගලයින් තිදෙනෙකු වීරකැටිය, උතුරුකැප්පෙටියාවල ප්‍රදේශයේදී අත්අඩංගුවට ගෙන තිබේ.ගවයින් නව දෙනෙකු බලපත්‍ර නොමැතිව හිංසාකාරී ලෙස කුඩා ලොරි රථයකින් ප්‍රවාහනය කරමින් සිටියදී සැකකරුවන් තංගල්ල පොලිස් විශේෂ කාර්ය බලකා කඳවුරේ නිලධාරින් විසින් අත්අඩංගුවට ගත් බව වාර්තා වේ.ලොරි රථය තුළ මීගවයින් හය දෙනෙකු, එළ ගවයෙකු සහ මියගිය මී ගවයින් දෙදෙනෙකු ප්‍රවාහනය කර තිබේ.අත්අඩංගුවට ගත් සැකකරුවන් තිදෙනා සම්බන්ධයෙන් වැඩිදුර විමර්ශන වීරකැටිය පොලීසිය මඟින් සිදුකරන බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66925", "Category": null, "Parent URL": null}