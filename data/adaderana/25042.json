{"Source": "Adaderana", "Timestamp": "June 15, 2012 08:25 am", "Headline": "විදුලි සම්ප්‍රේෂණ සහ බෙදාහැරීමේ පද්ධති නවීකරණය කෙරෙයි", "News Content": "මෙරට සියලුම විදුලි සම්ප්‍රේෂණ සහ බෙදාහැරීමේ පද්ධති නවීකරණය කිරීමට පියවර ගන්නා බව විදුලි බල හා බලශක්ති අමාත්‍යාංශ්‍ය පවසයි. වසර 3 න් අදාළ ව්‍යාපෘතිය අවසන් කිරීමට සැලසුම් කොට ඇති බව එම අමාත්‍යාංශය සඳහන් කරයි. රටේ සිදුවන සංවර්ධනයත් සමග විදුලි ඉල්ලුම දිනෙන් දින වැඩිවෙමින් පවතින අතර මේ තත්ත්වය හමුවේ පැය 24 පුරාම අඛණ්ඩ විදුලි සම්පාදනයක් පවත්වාගෙන යාමට ලංකා විදුලිබල මණ්ඩලයට හැකිවී තිබේ. ඊට සමගාමීව රටපුරා විහිදී ඇති සම්ප්‍රේෂණ සහ බෙදාහැරීමේ පද්ධති නිසි පරිදි නඩත්තු කිරීම අභියෝගයක් බව විදුලිබල හා බලශක්ති අමාත්‍යාංශය සඳහන් කරයි. මෙම නවීකරණ කටයුතු ආසියානු සංවර්ධන බැංකුවේ සහ චීන රජ‍යේ සහන ණය ආයෝජන මත සිදුකිරීමට පියවර ගෙන ඇති බව විදුලිබල හා බලශක්ති අමාත්‍ය පාඨලී චම්පික රණවක මහතා සඳහන් කළේය. මේ සඳහා අමෙරිකානු ඩොලර් මිලියන 650 ක් වැයවෙතැයි අපේක්ෂා කරයි.", "URL": "https://sinhala.adaderana.lk/news.php?nid=25042", "Category": null, "Parent URL": null}