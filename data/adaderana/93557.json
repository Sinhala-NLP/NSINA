{"Source": "Adaderana", "Timestamp": "July 31, 2018 05:10 pm", "Headline": "බිළිඳු දරුවන් 5 දෙනෙකුගෙන් 3 දෙනෙක් අවදානම් තත්ත්වයක  ", "News Content": "බිළිඳු වියේ පසුවන දරුවන් 5 දෙනෙකු ගෙන් දරුවන් 3 දෙනෙකුට ජීවිතයේ පළමු පැයේ දී මව් කිරි නොලැබී යන බව UNICEFසහ WHO සංවිධානයන් පවසයි. නිවේදනයක් නිකුත් කරමින් ඔවුන් පෙන්වා දෙන්නේ බිළිඳු දරුවන් මිලියන 78 කට පමණ මෙම තත්ත්වය උදා වී ඇති බවයි. කෙසේ වෙතත් මෙම දරුවන් මරණයට පත් වීමට හෝ ලෙඩ රෝගවලට ගොඳුරු වීමේ වැඩි අවදානමක් පවතින බව ද එම නිවේදනයේ දැක්වෙයි. මේ අතර මෙවැනි දරුවන් වැඩි ප්‍රමාණයක් උපත ලබන්නේ පහල සහ මැදි ආදායම් සහිත රටවල බව ද ඔවුන් පෙන්වා දෙයි. ඉපදී පැයක් ඇතුළත මව් කිරි ලබා දීම අලුත උපන් දරුවන්ගේ ජීවිත බේරා ගැනීමට තීරණාතමක ලෙස බලපාන බව ද එම නිවේදනයේ වැඩිදුරටත් සඳහන් වෙයි. එම සම්පූර්ණ නිවේදනය පහතින් දැක්වෙයි. බිළිඳු දරුවන් 5 දෙනෙකුගෙන් 3 දෙනෙක් අවදානම් තත්ත්වයක by Anonymous 4xL1hr21yl on Scribd", "URL": "https://sinhala.adaderana.lk/news.php?nid=93557", "Category": null, "Parent URL": null}