{"Source": "Adaderana", "Timestamp": "March 31, 2014 11:03 am", "Headline": " කෞතුක උරුමය උස්සන්න ගිය 5 ක් අත්අඩංගුවේ", "News Content": "පුරාවස්තු ගැනීමේ අරමුණින් කැණීම් කටයුතුවල නිරතව සිටි පුද්ගලයින් 05දෙනෙකු හිනිදුම, තවලම, දියදොළ ප්‍රදේශයේ දි අත්අඩංගුවට ගෙන තිබේ. අත්අඩංගුවට ගත් සැකකරුවන් රත්ගම ප්‍රදේශයේ පදිංචි පුද්ගලයින් බව පොලිසිය සඳහන් කරයි. සැකකරුවන් සතුව තිබි කැණීම් සඳහා යොදාගත් උපකරණ රැසක්ද පොලිස් භාරයට ගෙන තිබේ. සැකකරුවන් අද(31) බද්දේගම මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=42192", "Category": null, "Parent URL": null}