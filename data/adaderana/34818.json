{"Source": "Adaderana", "Timestamp": "June 11, 2013 09:53 am", "Headline": "කුඩ්ඩන් 4ක් දැලේ", "News Content": "හෙරොයින් ළඟ තබාගෙන සිටි පුද්ගලයින් සිව්දෙනෙකු වත්තල ප්‍රදේශයේ දී අත්අඩංගුවට ගෙන තිබේ. වත්තල ප්‍රදේශයේ හෝටලයක අදාළ සැකකරුවන් රැඳී සිටියදී අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබී හෙරොයින් ග්‍රෑම් 36යි මිලිග්‍රෑම් 400ක් පොලීසිය සිය භාරයට ගෙන ඇත. සැකකරුවන් බෙලිඅත්ත, වීරකැටිය සහ මොරටුව යන ප්‍රදේශවල පදිංචිකරුවන් වන අතර ඔවුන් අද (11) වත්තල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34818", "Category": null, "Parent URL": null}