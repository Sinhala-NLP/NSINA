{"Source": "Adaderana", "Timestamp": "July 29, 2018 06:42 pm", "Headline": "නැගෙනහිර පළාතේ සංචාරක ගුවන් සේවාවක් ආරම්භ කිරීමට සැලසුම්", "News Content": "නැගෙනහිර පළාතේ සංචාරක ගුවන් සේවාවක් ආරම්භ කිරීමට සැලසුම් කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ නැගෙනහිර පළාතේ සංචාරක කර්මාන්තය දියුණු කිරීම සඳහා අවශ්‍ය සැලසුම් දැනටමත් ක්‍රායාත්මක කර ඇති බවයි. මඩකලපුව මන්මුණෙයිපත්තු, ආරියම්පති ප්රාදදේශීය ලේකම් කාර්යාලයේ පැවති උත්සවයකට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කළේය. ග්‍රාමීය මට්ටමේ යෝධ සංවර්ධන ව්‍යාපෘතිය 2019 - 2020 දක්වා ක්‍රියාත්මක කරන බවත් එය අඛණ්ඩව සිදුකරන බවද අග්‍රාමාත්‍යවරයා ප්‍රකාඔ කළේය. සාගල රත්නායක, ඉරාන් වික්‍රමරත්න , ජේ.සී අලවතුවල, නිරෝෂන් පෙරේරා යන මැති අමතිවරුන් මෙම ව්‍යාපෘති සමාලෝචනය කරන බවත් උතුරු නැගෙනහිර ආර්ථිකය වර්ධනය සඳහා වෙනම වැඩසටහන් ආරම්භ කර ඇති බවද අග්‍රාමාත්‍යවරයා ප්‍රකාශ කළේය. නැගෙනහිර පළාතේ සංචාරක ගුවන් සේවාවක් ආරම්භ කිරීමට සැලැසුම් කර ඇති බව අග්‍රාමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93415", "Category": null, "Parent URL": null}