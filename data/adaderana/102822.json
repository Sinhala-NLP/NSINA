{"Source": "Adaderana", "Timestamp": "January 22, 2019 12:41 pm", "Headline": "දේශගුණික විපර්යාස අවම කිරීම පියවර ගන්නැයි බලකරමින් සිසුන් විරෝධතාවයේ", "News Content": "දේශගුණික විපර්යාස අවම කිරීම සඳහා අවශ්‍ය පියවර ගන්නැයි බලධාරීන්ගෙන් ඉල්ලමින් ස්විට්සර්ලන්තයේ සිසුන් විරෝධතාවක් ආරම්භ කර තිබේ. අටදහසකට අධික පිරිසක් ඊට එක්වී සිටින බවයි විදෙස් වාර්තා සඳහන් කළේය. තවදුරටත් ප්‍රමාද නොවී දේශගුණික විපර්යාස අවම කිරීම සඳහා අවශ්‍ය ක්‍රියාමාර්ග ගන්නා ලෙස ස්විට්සර්ලන්ත සිසුන් බලධාරීන්ගෙන් ඉල්ලා සිටියි. මේ ඉල්ලීම මුල්කරගනිමින් ස්ට්‍රයික් ෆෝර් ක්ලයිමේට් නමින් විරෝධතා ව්‍යාපාරයක්ද ඔවුන් ආරම්භ කර තිබුණි. ඒ අනුව පසුගියදා ජීනිවා නුවර පැවති විරෝධතා පාගමන සඳහා සිසුන් සහභාගිවී සිටියේ සිය අධ්‍යාපන කටයුතුද මගහැර වීමත් විශේෂත්වයක්. ඊට සහභාගිවූ සිසුන් පිරිස් අටදහස ඉක්මවූ බවයි විදෙස් වාර්තා සඳහන් කළේය. දේශගුණික විපර්යාස අවම කිරීම සම්බන්ධයෙන් වන කතිතාවන්ට වඩා වැදගත් වන්නේ ඒ වෙනුවෙන් ගන්නා ක්‍රියාමාර්ග බව විරෝධතාකරුවන් එහිදී අවධාරණය කළේය. එමෙන්ම ෆොසිල ඉන්ධන භාවිතය අවම කරන ලෙසත් ඔවුන් එහිදී ඉල්ලා සිටියේය. 2030 වර්ෂය වන විට හරිතාගාර වායු විමෝචනය ශුන්‍ය කිරීමට කටයුතු කරන ලෙසයි ඔවුන් එහිදී වැඩිදුරටත් ඉල්ලා සිටියේය.", "URL": "https://sinhala.adaderana.lk/news.php?nid=102822", "Category": null, "Parent URL": null}