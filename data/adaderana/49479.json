{"Source": "Adaderana", "Timestamp": "February 20, 2015 02:17 pm", "Headline": "21 වැනි යුද හමුදාපති ක්‍රිෂාන්ත ද සිල්වා!", "News Content": "ශ්‍රී ලංකා යුද හමුදාවේ 21 වැනි හමුදාපතිවරයා ලෙස මේජර් ජෙනරාල් ක්‍රිෂාන්ත ද සිල්වා මහතා පත්කර තිබේ.ජනාධිපති මෛත්‍රිපාල සිරිසේන මහතා විසින් එම පත්කිරීම සිදුකර ඇති බව ජනාධිපති මාධ්‍ය අංශය පැවසීය.ඒ අනූව නව යුද හමුදාපතිවරයා ලබන 22 වැනිදා සිය තනතුරේ රාජකාරී බාර ගැනීමට නියමිතය.වත්මන් යුද හමුදා‍පතිවරයා වන ලුතිනන් ජෙනරාල් දයා රත්නායක මහතා ලබන 21 වැනිදාට සිය තනතුරින් විශ්‍රාම ගැනීමට නියමිතව තිබේ.ඔහු හිටපු ජනපති මහින්ද රාජපක්ෂ මහතා විසින් පත්කළ අතර පසුගිය වසරේ අගෝස්තු 01 වැනිදා රාජකාරී ආරම්භ කළේය.ශ්‍රී ලංකා යුද හමුදාවේ වසර 36 ක සේවා කාලයක් සපුරා ඇති මේජර් ජෙනරාල් ක්‍රිෂාන්ත ද සිල්වා මහතා 2013 අගෝස්තු මස සිට 2014 මැයි මාසය දක්වා ශ්‍රී ලංකා යුද හමුදාවේ මාණ්ඩලික ප්‍රධානි ලෙස කටයුතු කරන ලදී.ශ්‍රී ලංකා යුද හමුදාවේ ස්වේච්ඡා බල සේනාවේ සේනාධිනායක ලෙසද කටයුතු කළ ඒ මහතා දක්ෂ පළපුරුදු හමුදා නිලධාරියෙකි.ඔහු කොළඹ රාජකීය විද්‍යාලයේ ආදි සිසුවෙකි.", "URL": "https://sinhala.adaderana.lk/news.php?nid=49479", "Category": null, "Parent URL": null}