{"Source": "Adaderana", "Timestamp": "July 23, 2010 08:06 am", "Headline": "විපක්ෂ මන්ත්‍රීවරු හා ජී. එල් හමුවක් ", "News Content": "ආණ්ඩු ක්‍රම ව්‍යවස්ථා සංශෝධනය සම්බන්ධයෙන් විපක්ෂ මන්ත්‍රීවරුන් පිරිසක් සහ විදේශ කටයුතු අමාත්‍ය මහාචාර්ය ජී. එල්. පිරිස් මහතා අතර හමුවක් ඊයේ පැවැත්වුණි. එක්සත් ජාතික පක්ෂ නියෝජ්‍ය නායක කරූ ජයසූරිය, ජෝශප් මයිකල් පෙරේරා, විජේදාස රාජපක්ෂ, මංගල සමරවීර, සහ රවුෆ් හකීම් යන මන්ත්‍රීවරුන් මෙම සාකච්ඡාවට එක්ව සිටියහ. මෙහිදී 17 වන ආණ්ඩු ක්‍රම ව්‍යවස්ථා සං‍ශෝධනය සම්බන්ධයෙන් වැඩි අවධානයක් ‍යොමු වූ බව පාර්ලිමේන්තු මන්ත්‍රී රවු‍ෆ් හකීම් මහතා සඳහන් කළේය. ජනාධිපති මහින්ද රාජපක්ෂ මහතා සහ විපක්ෂ නායක රනිල් වික්‍රමසිංහ මහතා ඇතුළු කණ්ඩායමක් සමග පසුගියදා පැවති සාකච්ඡාවල ප්‍රතිඵලයක් ‍වශයෙන් මෙම හමුව පැවති බවයි රවුෆ් හකීම් මහතා\"අද දෙරණ\"ට ප්‍රකාශ කළේය.", "URL": "https://sinhala.adaderana.lk/news.php?nid=9783", "Category": null, "Parent URL": null}