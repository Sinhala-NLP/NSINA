{"Source": "Adaderana", "Timestamp": "November 26, 2017 02:30 pm", "Headline": "මැතිවරණ කොමිසම ස්වාධීනයි කිව්වට දේශපාලන බල අධිකාරියේ  හස්ථය ක්‍රියාත්මකයි", "News Content": "“ මැතිවරණ කොමිසම ස්වාධීනයි කිව්වට දේශපාලන බල අධිකාරියේ හස්ථය ක්‍රියාත්මකයි.ඒ අනුව මැතිවරණ කොමිසම ස්වාධීන බවක් පෙන්නේ නෑ.ඒ නිසා ගොඩක් වෙලාවට ජනවාරියේදීත් අපිට ඡන්දයක් තියෙයි කියලා බලාපොරොත්තු වෙන්න බෑ.“ පෙරටුගාමී සමාජවාදී පක්ෂයේ නායක කුමාර ගුණරත්නම් මහතා පවසයි. ඔහු මේ බව පැවසුවේ ජාතිවාදය විසඳුමක්ද ? විෂ දුමක්ද? මැයෙන් රට වටා සම අයිතිය ව්‍යාපාරය සංවිධාන දායකත්වයෙන් පවත්වන සම්මන්ත්‍ර‍ණ මාලාවේ හැටන් නගරයේ සම්මන්ත්‍ර‍ය පැවැත්වීම සඳහා පැමිණි අවස්ථාවේ මධ්‍යයට අදහස් දක්වමින්ය. එහිදී තවදුරටත් අදහස් දැක්වු ගුණරත්නම් මහතා මෙසේද පැවසීය, “ මැතිවරණය වසර දෙකාහමාරක් පමණ විවිධ හේතු දක්වමින් කල් දමා තිබෙනවා.ප්‍රජාතන්ත්‍ර‍වාදය ගැන කතාකරපු,යහ පාලෙනය ගැන කථා කරපු ආණ්ඩවක් තමයි බලයට පත්වී තිබන්නේ 2015 ජනාධිපතිවරණයෙන් පසුව. නමුත් අපිට පෙනෙන දෙයක් තමයි ෆයිසර් මුස්තාපා ඇමතිවරයාගේ තියෙන ප්‍ර‍ශ්ණයක් විතරක් නෙමෙයි. යහපාලන ආණ්ඩුවේ දේශපාලන ප්‍ර‍තිපත්ති පිළිබඳ ගැටළුවක්. 2015 ජනාධිපතිවරණයේ ප්‍ර‍ධාන සටන් පාඨය වුණේ විධායක ක්‍ර‍මය අහෝසි කිරීම, ප්‍ර‍ජාතන්ත්‍ර‍වාදය ගෙන එම, යහපාලනය ස්ථාපිත කිරීම හා වංචා දුෂණය අවම කිරීම වැනි කාර්ණාය. නමුත් ගෙවුණ වසර දෙකහාමාරක කාලයක තුළ අප දුටුදේ තමයි ධනේශ්වර ප්‍ර‍ජාතන්ත්‍ර‍ජාදයක් ඇති බව පිළිගත්තා නොගත්තා කෙසේ වෙතත් මේ පවතින ප්‍ර‍ජාතන්ත්‍ර‍වාදය තුළ තිබිය යුතු මුලික ලක්ෂණය තමයි කලට වේලාවට මැතිවරණ පැවැත්වීම. නමුත් මෙගොල්ලන්ට බැරිවුණා පළාත් පාළන ඡන්දය වෙලාවට තියාගන්න.එකට ඇත්ත හේතුව තමා ජනාධිපතිවරයා නියෝජනය කරන ශ්‍රී ලංකා නිදහස් පක්ෂයයි, මහින්ද රාජපක්ෂ නියෝජනය කරන පාර්ෂවයයි අතර තියෙන බල ගැටුම.මේ බල ගැටුම කෙසේ හෝ සමනය කරගෙන ඡන්දය පැවැත්වීමට තම උත්සහ කරන්නේ. මේකට පාවිච්චි වෙච්ච ඇමති වරයා තමයි ෆයිසර් මුස්තාපා ඇමති වරයා. සීමා නිර්ණය කොමිසමේ කාලය දිගින් දිගටම දිර්ඝ කරමින් ඇදගෙන යමින් එතුමා තමයි ඡන්දය කල් දැම්මේ.ඒ නිසා හරි පැහැදිලියි මේ ආණ්ඩුවේ ප්‍ර‍ජාතන්ත්‍ර‍විරෝධී පාලන ක්‍ර‍මය අනුගමනය කරමින් ඡන්දය කල්දැමීමේ වරද අද ෆයිසර් මුස්තාපා ඇමති වරයා මුණ දීලා තියෙනවා. ඇමති තුමාට මුලික වගකීමක් තිබුණට මෙකට මූලික වරද පැටවෙන්නේ මේ හවුල් ආණ්ඩුවට.ඒ විතරක් නෙමෙයි මෙගොල්ලන්ගේ මේ මැතිවරණ කල් දැමීමේ ප්‍රෝඩාවට පහුගිය කාගේ නොයෙක් පක්ෂ උදව් දුන්නා.පළාත් සභා සීමා නිර්ණයක් ගෙනල්ලා ඒ ඡන්දයත් කල් දාලා තියෙන්නේ.එක නිසා තව අවුරුද්දක් විතර යයි පළාත් සභා ඡන්දයත් පැවැත්වීමට.ජනතා විමුක්ති පෙරමුණත්.දෙමළ ජාතික සංධානය වගේ පක්ෂත් අද මේ හවුල් ආණ්ඩුවේ පාර්ෂව කරුවන් බවට පත්වෙලා තියෙනවා. දැනට අපි අද මේ අරගෙන තියෙන සමහර නීතිමයමය ක්‍රියාමාර්ග දෙස බැළුවම පැහැදිලිව පේනවා බොහොම අරමුණක් ඇතිව ඡන්දය කල්දාගැනීම සඳහාම ඉදිරිපත් කළ නඩු ක්‍රියා මාර්ග.ඒවගේම මැත්වරණ කොමිසම ස්වාධීනයි කිව්වට මේ හැම එකක් සඳහාම දේශපාලන බල හස්ථය ක්‍රියාත්මකයි.ඒනිසා අපි කියනවා ඒ කියන අධිකරණ හෝ මැතිවරණ කොමිසමේ ස්වාධීනත්වයක් අපිට පේන්න නෑ.ඒ නිසා ගොඩක් වෙලාවට ජනවාරියේදීත් ඡන්දයක් තියන්න පුළුවන් කියලා අපිට පේන්න නෑ.මෙතනදි පෙරටුගාමී සමාජවාදී පක්ෂය විදියට අපි ජනවාරි ඡන්දේ තියයිද මාර්තු තියයිද නැද්ද කියන එක නෙමෙයි අපි බලන්නේ මේ ආණ්ඩුව මැතිවරණ කල්දාගන්නේ ජනතාවට මුහුණ දිගන්න බැරි නොකැමැත්ත නිසා ඒ ප්‍ර‍ජාතන්ත්‍ර විරෝධී ක්‍ර‍වේදය තමයි අපි අවධාරණයට ලක්කරන්නේ.", "URL": "https://sinhala.adaderana.lk/news.php?nid=80568", "Category": null, "Parent URL": null}