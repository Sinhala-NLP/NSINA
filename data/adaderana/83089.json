{"Source": "Adaderana", "Timestamp": "January 17, 2018 06:17 am", "Headline": " ආයුධ එක්ක අත්අඩංගුවට ගත් ප්ලොට් සාමාජිකයා යළි රිමාන්ඩ්", "News Content": "ආයුධ තොගයක් සමඟ යාපනය රෝහල ඉදිරිපස නිවසක බලහත්කාරයෙන් රැඳී සිටියදී අත්අඩංගුවට ගත් ප්ලොට් සංවිධානයේ හිටපු සාමාජිකයා නැවත එළැඹෙන 30 වැනිදා දක්වා රක්ෂිත බන්ධනාගාරගත කරන ලෙසට යාපනය මහේස්ත්‍රාත් එස්.සදීශ්කරන් මහතා (16) නියෝග කරනු ලැබීය. පසුගිය දෙසැම්බර් 19 වැනිදා යාපනය රෝහල ඉදිරිපස නිවසක බලහත්කාරයෙන් රැඳී සිටීම සම්බන්ධයෙන් සැකකරු අත්අඩංගුවට යාමට පොලීසිය ටී 56 ගිනි අවියක්, පතුරම් තොගයක් සමඟ සැකකරු අත්අඩංගුවට ගැණින. විදේශගත යාපනය ප්‍රදේශ‍යේ පදිංචි පුද්ගලයෙකුගේ නිවසේ සැකකරු කාලයක් තිස්සේ බලහත්කාරයෙන් පදිංචිව සිට ඇති අතර, විදේශගත පුද්ගලයාගේ ඥාතීන් අදාළ නිවස නැවත ලබාදෙන ලෙසට සැකකරුගෙන් ඉල්ලා සිටි අවස්ථාවේදී සැකකරු බලහත්කාරයෙන් අදාළ නිවසේ රැඳී සිට තිබිණ. අනතුරුව විදේශගත පුද්ගලයාගේ ඥාතීන් පොලීසිය වෙත සිද්ධිය දැනුම්දීමෙන් අනතුරුව පොලීසිය අදාළ සැකකරු අත්අඩංගුවට යාමේදී අදාළ නිවසේ තිබී ආයුධ තොගයක්ද අත්අඩංගුවට ගනු ලැබීය. සිද්ධිය සම්බන්ධයෙන් යාපනය මානිප්පායි ප්‍රදේශ‍යේ පදිංචි 55 හැවිරිදි පුද්ගලයෙකු අත්අඩංගුවට ගනු ලැබු අතර,අදාළ නිවස කලක් ප්ලොට් සංවිධානයේ කාර්යාලයක් පවත්වාගෙන ගොස් තිබිණ. සැකකරු අද(16) පොලීසිය විසින් අධිකරණය වෙත ඉදිරිපත් කිරීමේදී සැකකරු නැවත බන්ධනාගාර ගත කරන ලෙසට මහේස්ත්‍රාත්වරයා නියෝග කළේය.", "URL": "https://sinhala.adaderana.lk/news.php?nid=83089", "Category": null, "Parent URL": null}