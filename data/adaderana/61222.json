{"Source": "Adaderana", "Timestamp": "June 18, 2016 02:47 pm", "Headline": "අපේ මිතුදම ශක්තිමත් - මෝඩි ඉන්දියාවේ සිට කතාකරයි", "News Content": "ඉන්දියාව සහ ශ්‍රී ලංකාව අතර සබඳතා කිසිදු අයුරකින් පළුදු වී නොමැති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ වත්මන් රජය යටතේ දෙරටම ඉතා අවබෝධයකින් කටයුතු කරමින් සිටින බවයි.ඉන්දීය රජයේ ආධාර මත නවීකරණය කරන ලද යාපනය ඇල්ෆ්‍රඩ් දොරේඅප්පා ක්‍රිඩාංගණය විවෘත කිරීමේ අවස්ථාවට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පළ කළේය.මෙහිදී ඉන්දීය අග්‍රාමාත්‍ය නරේන්ද්‍ර මෝඩි මහතා ද චන්ද්‍රිකා තාක්ෂණය ඔස්සේ මෙම උත්සව අවස්ථාව අමතනු ලැබුවේය.එහිදී අදහස් දැක්වූ ඉන්දීය අග්‍රාමාත්‍යවරයා සඳහන් කළේ ඉන්දිය රජය සැමවිටම ශ්‍රී ලංකාව සමග සහෝදරත්වයෙන් අත්වැල් බැඳගෙන සිටින බවයි.ශ්‍රී ලංකාවේ සියලු ජන කොටස් අතර සාමය හා සංහිඳියාව ගොඩනැගුණු දැකීම ඉන්දීය රජයේ අපේක්ෂාව බව ද ඉන්දීය අග්‍රාමාත්‍ය නරේන්ද්‍ර මෝඩී මහතා මෙහිදී සදහන් කළේය.ඉන්දීය රජයේ අනුග්‍රහය යටතේ රුපියල් මිලියන 145ක් වැය කරමින් යාපනය දොරෙයප්පා ක්‍රිඩාංගණය සංවර්ධනය කර තිබේ.", "URL": "https://sinhala.adaderana.lk/news.php?nid=61222", "Category": null, "Parent URL": null}