{"Source": "Adaderana", "Timestamp": "September 4, 2012 02:07 pm", "Headline": "අවසර නැති දැව ඉරුම්පලක හිමිකරුවෙකු අල්ලයි", "News Content": "බලපත්‍ර රහිතව දැව ඉරුම්පලක් පවත්වාගෙන ගිය පුද්ගලයෙකු පනාමුර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා උඩවලව කඳවුරේ බුද්ධි අංශයට ලැබුණු තොරතුරකට අනුව ඇඹිලිපිටිය අඩවි වන කාර්යාලයේ නිලධාරීන් සමඟ එක්ව සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අදාළ ස්ථානයේ තිබී ඉරූ දැව සහ දැව ඉරීමට ගන්නා උපකරණ කිහිපයක් ද විශේෂ කාර්ය බලකා භාරයට‍ ගෙන තිබෙනවා. අත්අඩංගුවට ගත් සැකකරු සහ භාණ්ඩ වැඩිදුර විමර්ශන සඳහා ඇඹිලිපිටිය අඩවිවන කාර්යාලය වෙත භාරදුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=27128", "Category": null, "Parent URL": null}