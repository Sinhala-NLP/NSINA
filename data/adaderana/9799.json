{"Source": "Adaderana", "Timestamp": "July 23, 2010 06:53 pm", "Headline": "දෙරණට සම්මානයක්", "News Content": "මාධ්‍ය ක්ෂේත්‍රය උදෙසා ඉටුකළ මෙහෙය වෙනුවෙන් දෙරණ ප්‍රවෘත්ති අධ්‍යක්ෂ ෂෙහාන් බරණගේ මහතා මාධ්‍ය ශූරී ස්වර්ණ සම්මානයෙන් අද පිදුම් ලබා තිබේ. අද පස්වරුවේ පැවති ශ්‍රම අභිමානී ජාතික සම්මාන උළෙලේදී මෙම සම්මානය පිරිනැමුණු බව අද දෙරණ වාර්තාකරු සඳහන් කරයි. ශ්‍රම අභිමානී ජාතික පදනම සංවිධාන කරන මෙම සම්මාන උළෙල අද සවස කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ මිහිලිය ශාලාවේදී පැවැත්විණි. විවිධ ක්ෂේත්‍ර යටතේ රට වෙනුවෙන් සේවය කළ පුද්ගලයින්ට මෙහිදි සම්මානයට පාත්‍රවිය.", "URL": "https://sinhala.adaderana.lk/news.php?nid=9799", "Category": null, "Parent URL": null}