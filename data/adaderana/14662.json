{"Source": "Adaderana", "Timestamp": "March 7, 2011 08:50 am", "Headline": "පුංචි ඡන්දයේ අපේක්ෂකයින්ට හැඳුනුම්පත් නිකුත් කිරීම ඇරඹෙයි", "News Content": "පළාත් පාලන මැතිවරණයට ඉදිරිපත්ව සිටින අපේක්ෂකයින්ට හැඳුනුම්පත් නිකුත් කිරීම අද(07) සිට ආරම්භ කරන බව මැතිවරණ මහලේකම් කාර්යාලය පවසයි. දිස්ත්‍රික් ලේකම් කාර්යාල මට්ටමින් එම හැඳුනුම්පත් නිකුත් කිරීමට නියමිතය. අදාළ හැඳුනුම්පත් ලබාදීම සඳහා ඡායාරූප බාරගැනීම පසුගියදා අවසන් විය. මේ අතර පළාත් පාලන මැතිවරණයේ ඡන්ද විමසීමට අදාළව තාවකාලික හැඳුනුම්පත් ලබාගැනීම සඳහා ලබාදී තිබු කාලය මේ මස 10 වැනිදා දක්වා දීර්ඝ කර තිබේ. එම කාලය ද පසුගිය සෙනසුරාදා අවසන් වීමට නියමිතව තිබුණි. ජාතික හැඳුනුම්පතක් හෝ ඒ හා සමාන පිළිගැනීමක් සහිත හැඳුනුම්පතක් නොමැති ඡන්ද දායකයින්ට ග්‍රාම නිලධාරීවරයා මාර්ගයෙන් තාවකාලික හැඳුනුම්පත් සඳහා ඉල්ලුම් කළ හැකිය.", "URL": "https://sinhala.adaderana.lk/news.php?nid=14662", "Category": null, "Parent URL": null}