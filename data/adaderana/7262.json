{"Source": "Adaderana", "Timestamp": "March 14, 2010 02:15 pm", "Headline": "ගුරුවරුන්ට ඉංග්‍රීසි උගන්වයි", "News Content": "ඉන්දියාවේ හයිද්‍රාබාද්හි පුහුණුව ලැබු ඉංග්‍රීසි ගුරුවරුන් පිරිසක් හෙට ‍ කොළඹ පාසල් වල ඉංග්‍රීසි ගුරුවරුන් වෙනුවෙන් විශේෂ පාඨමාලාවක් ආරම්භ කරන බව ජනාධිපති මාධ්‍ය අංශය පවසයි. කොළඹ රාජකීය විද්‍යාලයේදී ආරම්භ වන මෙම පාඨමාලාව පැය 80 ක කාලයක් පුරා පැවැත්වෙන බව සඳහන් වේ. ජනාධිපති මහින්ද රාජපක්ෂ මහතා‍ගේ උපදෙස් මත සකස් කොට ඇති මෙම වැඩසටහන\"ජීවන කුසලතාවයක් ලෙසින් ඉංග්‍රිසි භාෂා සන්නිවේදනය දියුණු කිරීම\"යනුවෙන් නම් කර තිබේ. ඉන්දියාවේ හයිද්‍රාබාද් ඉංග්‍රීසි හා විදේශ භාෂා පිළිබද විශ්ව විද්‍යාලයේ විශේෂ පුහුණුවක් ලද ග්‍රාමීය පාසල් වල ගුරුවරුන් පිරිසක් විසින් මෙම වැඩසට‍හන මෙහෙය වීම විශේෂත්වයකි. පාසල් ගුරුවරුන් 22,000 ක‍ට ඉංග්‍රිසි භාෂාව කථා කිරීමේ හා පුහුණුව ලබාදීම මෙම වැඩසටහනේ අරමුණයි.", "URL": "https://sinhala.adaderana.lk/news.php?nid=7262", "Category": null, "Parent URL": null}