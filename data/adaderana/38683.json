{"Source": "Adaderana", "Timestamp": "November 8, 2013 10:09 am", "Headline": "කොස‍්ගොඩ මනුෂ්‍ය ඝාතනයක්", "News Content": "කොස්ගොඩ, හෑගල්ල, පියගම ප්‍රදේශයේදී තියුණු ආයුධයකින් ඇන පුද්ගලයෙකු ඝාතනය කර තිබේ. ඊයේ රාත්‍රි 10. 30ට පමණ ප්‍රදේශයේ වෙළඳසලක් අසළදී සිදුවු බහින් බස් විමක් දුර දිග යාමෙන් ඝාතනය සිදුව ඇති බව පොලීසිය පැවසුවේය. සිද්ධියෙන් බරපතළ තුවාල ලැබු පුද්ගලයා මියගොස් ඇත්තේ බලපිටිය රෝහලට ඇතුළත් කිරිමෙන් පසුවය. මියගිය පුද්ගලයා හෑගල්ල ප්‍රදේශයේම පදිංචිව සිටි තිස් දෙහැවිරිදි අයෙකි. ඝාතනයට සම්බන්ධ සැකකරුවන් දෙදෙනා ප්‍රදේශ‍යෙන් පලා ගොස් ඇති අතර කොස්ගොඩ පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=38683", "Category": null, "Parent URL": null}