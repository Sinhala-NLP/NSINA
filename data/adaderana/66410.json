{"Source": "Adaderana", "Timestamp": "November 25, 2016 12:23 pm", "Headline": " දකුණු අප්‍රිකා- ඔස්ට්‍රේලියා ටෙස්ට් තරගයේ දෙවන දිනය අදයි", "News Content": "සංචාරක දකුණු අප්‍රිකානු කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන තෙවන ටෙස්ට් ක්‍රිකට් තරගයේ දෙවන දිනය අදයි.මීට ටික වේලාවකට පෙර සිය පළමු ඉනිම සඳහා පන්දුවට පහර දෙමින් සිටි ඔස්ට්‍රේලියානු කණ්ඩායම කඩුලු 02ක් දැවී ලකුණු 135ක් ලබා සිටියි.නොදැවී පන්දුවට පහර දෙමින් සිටින උස්මාන් කවාජා ලකුණු 65ක් ද, ස්ටීවන් ස්මිත් ලකුණු 42ක් ද ලබා සිටියි.දකුණු අප්‍රිකානු කණ්ඩායම පළමු ඉනිම සඳහා කඩුලු 09ක් දැවී ලකුණු 259ක් ලබා ගත්තේය.ඒ අනුව ඔස්ට්‍රේලියානු කණ්ඩායම මේ වන විට කඩුලු 08ක් අතැතිව ලකුණු 123ක් පිටුපසින් සිටියි.", "URL": "https://sinhala.adaderana.lk/news.php?nid=66410", "Category": null, "Parent URL": null}