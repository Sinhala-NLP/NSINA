{"Source": "Adaderana", "Timestamp": "January 9, 2011 10:05 am", "Headline": "බස් වර්ජනය තාවකාලිකව කල්දමයි", "News Content": "ලබන 11 වැනිදා පැවැත්වීමට නියමිත බස් වර්ජනය කල් දැමීමට අදහස් කරන බව ලංකා පෞද්ගලික බස් හිමියන්ගේ සංගමය පවසයි. තම මුලීක ඉල්ලීමක් ඉටුකිරීමට බස්නාහිර පළාත් මාර්ගස්ථ මගී ප්‍රවාහන අධිකාරිය පියවර ගැනීම හේතුවෙන් වර්ජනය තාවකාලිකව කල් දැමීමට අදහස් කරන බව එම සංගමයේ සභාපති ගැමුණු විජේරත්න මහතා පවසයි. කෙසේ වෙතත් අවම ගාස්තුව පමණක් නොව පුළුල් බස් ගාස්තු සංශෝධනයක අවශ්‍යතාව පවතින අතර ඒ පිළිබඳ අවධානය යොමුකර රජයට ඉල්ලීම් කිරීමට සූදානම් බව ද හෙතෙම කියා සිටියි. බස්නාහිර පළාත් මාර්ගස්ථ මගී ප්‍රවාහන අධිකාරිය එකඟවු පරිදි විධිමත් කාලසටහන් සකසා ගැනීම සහ නව ගමන් බලපත්‍ර ලබාදීමේ ක්‍රියාවලිය විධිමත් කිරීමට අවශ්‍ය ඉදිරි ක්‍රියාමාර්ග ගැනීමට අදහස් කරන බව ද ගැමුණු විජේරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13366", "Category": null, "Parent URL": null}