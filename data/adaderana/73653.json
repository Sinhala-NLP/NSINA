{"Source": "Adaderana", "Timestamp": "May 28, 2017 08:48 am", "Headline": "දිස්ත්‍රික්ක 8 ක නායයෑම් අවධානම තවදුරටත්", "News Content": "දිස්ත්‍රික්ක 08ක් සඳහා නිකුත් කර ඇති නායයෑම් අනතුරු ඇඟවීම් තවුරටත් බලපැවැත්වෙන බව ජාතික ගොඩනැගිලි පර්යේෂණ ආයතනය පවසයි. ඊයේ (27) පස්වරුවේ නිකුත් කළ නිවේදනයට අනුව කඳු ආශ්‍රිත තව ජිවත් වන ජනතාව මේ පිළිබඳව දැඩි අවධානයෙන් පසුවන ලෙස ජාතික ගොඩනැගිලි පර්යේෂණ ආයතනය දැනුම් දෙයි. ඒ අනුව රත්නපුර දිස්ත්‍රික්කයේ රත්නපුර, ඇළපාත, පැල්මඩුල්ල, කුරුවිට, ඇහැලියගොඩ, ඉඹුල්පෙ, අයගම, කහවත්ත, කලවාන, කොලොන්න, කිරිඇල්ල සහ නිවිතිගල ප්‍රදේශිය ලේකම් කොට්ඨාශවල මෙන්ම කෑගල්ල දිස්ත්‍රික්කයේ බුලත්කොහුපිටිය, දැරණියගල, යටියන්තොට, දෙහිඹ්විට ප්‍රදේශිය ලේකම් කොට්ඨාසවල ද මෙම නායයාම් අවදානම පවතියි. ගාල්ල දිස්ත්‍රික්කයේ බද්දේගම, යක්කලමුල්ල, නෙළුව, තවලම, නියාගම සහ නාගෙඩ යන ප්‍රාදේශිය ලේකම් කොට්ඨාශ කළුතර දිස්ත්‍රික්කයේ බුලත්සිංහල, අගලවත්ත, වලල්ලාවිට, බදුරලිය යන ප්‍රාදේශිය ලේකම් කොට්ඨාශවල ද නායයාමේ අවධානම පවතියි. මාතර දිස්ත්‍රික්කයේ කොටපොල, පස්ගොඩ, පිටබැද්දර සහ මුලටියන යන ප්‍රාදේශිය ලේකම් කොට්ඨාශවලත්, හම්බන්තොට දිස්ත්‍රික්කයේ වලස්මුල්ල සහ කටුවන ප්‍රාදේශිය ලේකම් කොට්ඨශවලත් මහනුවර දිස්ත්‍රික්කයේ ගඟඉහලකෝරලේ ප්‍රාදේශිය ලේකම් කොට්ඨාශයේත් නුවරඑළිය දිස්ත්‍රික්කයේ අඹගමුව සහ නුවරඑළිය ප්‍රාදේශිය ලේකම් කොට්ඨාශවලත් නායයෑමේ අවදානම පවතින බව ජාතික ගොඩනැගිලි පර්යේෂණ සංවිධානය පවසයි.", "URL": "https://sinhala.adaderana.lk/news.php?nid=73653", "Category": null, "Parent URL": null}