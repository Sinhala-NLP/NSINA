{"Source": "Adaderana", "Timestamp": "June 29, 2013 08:15 pm", "Headline": "විශේෂ කාරක සභාවට සහභාගි වන්නේ නෑ", "News Content": "ජාතික ගැටලුව විසදීම සඳහා පත්කර ඇති පාර්ලිමේන්තු විශේෂ කාරක සභාවට සහභාගි නොවීමට ද්‍රවිඩ ජාතික සන්ධානය තීරණය කර තිබේ. අදාළ ගැටලුව සම්බන්ධයෙන් තීරණයක් ගැනීම සඳහා දෙමළ ජාතික සන්ධානයේ නියෝජිතයන් අද (29) පස්වරුවේ කොළඹ දී රැස්වී සාකච්ඡාවක් ආරම්භ කරන ලදී. එම සාකච්ඡාවේදී අදාළ එකඟතාවයට එළඹි බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී සුරේෂ් ප්‍රේමචන්ද්‍ර මහතා පැවසීය. ලබන සඳුදාට ඊට හේතු දක්වන බවද ඔහු කීවේය. අද පස්වරුවේ පැවැති සාකච්ඡාව සඳහා ද්‍රවිඩ ජාතික සන්ධානය නියෝජනය කරන ඉලංගෙයි තමිල් අරුසුකච්චි, ප්ලොට්, ටී.යූ .එල්.එෆ්, ටෙලෝ, ඊ.පී.ආර්. එල්.එෆ්. යන දේශපාලන පක්ෂවල නියෝජිතයින් සහභාගි වී ඇති බව සඳහන්ය.", "URL": "https://sinhala.adaderana.lk/news.php?nid=35349", "Category": null, "Parent URL": null}