{"Source": "Adaderana", "Timestamp": "May 5, 2019 02:54 pm", "Headline": "රටේ ආරක්ෂාව තහවුරු කිරීමට පියවර", "News Content": "රටේ ආරක්ෂාව තහවුරු කිරීමට මේ වන විට පියවර ගෙන ඇති බව රාජ්‍ය පරිපාලන අමාත්‍ය රංජිත් මද්දුම බණ්ඩාර මහතා පවසයි. අමාත්‍යවරයා පෙන්වා දෙන්නේ ත්‍රිවිධ හමුදාව එක්ව දිවයින පුරා ආරක්ෂාව තහවුරු කිරීමට කටයුතු කර ඇති බවයි. පාසල්වල ආරක්ෂාව තහවුරු කිරීමට ආරක්ෂක අංශ පියවර ගෙන ඇති බව රංජිත් මද්දුම බණ්ඩාර අමාත්‍යවරයා ප්‍රකාශ කළේය. මොණරාගල ප්‍රදේශයේ පැවති උත්සවයකට එක්වෙමින් රංජිත් මද්දුම බණ්ඩාර අමාත්‍යවරයා මේ බව පැවසීය. කෙසේවෙතත් රට තුළ පවතින ආරක්ෂාව සම්බන්ධයෙන් සැහීමකට පත්විය නොහැකි බව පාර්ලිමේන්තු මන්ත්‍රී රෝහිත අබේගුණවර්ධන මහතා සදහන් කළේය. හෙට (06) දිනයේ පාසල් විවෘත කිරීමට පෙර යළිත් පාසල්වල ආරක්ෂාව සම්බන්ධයෙන් අවධානය යොමුකළ යුතු බව පාර්ලිමේන්තු මන්ත්‍රී ශෙහාන් සේමසිංහ මහතා පවසයි.", "URL": "https://sinhala.adaderana.lk/news.php?nid=109290", "Category": null, "Parent URL": null}