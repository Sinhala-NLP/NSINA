{"Source": "Adaderana", "Timestamp": "February 27, 2013 09:09 am", "Headline": "සංචාරයට කියා පැමිණ මෙරට සේවය කළ කළ විදේශිකයෙක් මාට්ටු ", "News Content": "පොතුවිල්, සෙංගමුව ප්‍රදේශයේ නීති විරෝධී ලෙස සේවය කරමින් සිටි ඉන්දීය ජාතිකයෙකු යුද හමුදා නිලධාරීන් කණ්ඩායමක් විසින් අත්අඩංගුවට ගෙන තිබේ. අදාළ පුද්ගලයා එම ප්‍රදේශයේ කුඹුරුයායක ගොයම් කපන යන්ත්‍රයක සේවය කරමින් සිටිය දී අත්අඩංගුවට ගත් බව පොලීසිය පැවසුවේය. සෙංගමුව යුදහමුදා කඳවුරේ නිලධාරීන් කණ්ඩායමක් විසින් මොහු අත්අඩංගුවට ගෙන තිබේ. මෙම ඉන්දීය ජාතිකයා සංචාරක වීසා මත ලංකාවට පැමිණ සිටි පුද්ගලයෙකු බව සඳහන්ය. සැකකරු වැඩිදුර පරීක්ෂණ සදහා පොතුවිල් පොලිස්ථානය වෙත භාර දී ඇත. ඔහු අද (27) පොතුවිල් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31954", "Category": null, "Parent URL": null}