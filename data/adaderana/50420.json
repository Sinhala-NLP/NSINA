{"Source": "Adaderana", "Timestamp": "April 3, 2015 10:59 pm", "Headline": "රන්දෙණිගල රජමාවතේ නායයෑමක් - තවත් ප්‍රදේශ කිහිපයක් අවදානම් ", "News Content": "මහනුවර, රන්දෙණිගල රජමාවත හරහා දිවෙන බදුල්ල මාර්ගයේ හකුරුතලේ ප‍්‍රදේශයේ නායයාමක් හටගෙන තිබේ. පොලිසිය පැවසුවේ පස් කන්දක් මාර්ගයට කඩා වැටීම හේතුවෙන් එහි ගමනා ගමන කටයුතු ද සම්පූර්ණයෙන් අවහිර වී ඇති බවයි. ඒ අනුව විකල්ප මාර්ග ලෙස කන්ද හන්දිය, හඟුරන්කෙත, රිකිල්ලගස්කඩ, පදියපැලැල්ල, කීර්තිබණ්ඩාරපුර හරහා ගමන් කිරීමට හැකි බව ද පොලිසිය වැඩිදුරටත් සඳහන් කර සිටියේය. මේ අතර නුවරඑළිය, හග්ගල ප්‍ර දේශයද යළිත් නායයෑමේ අවදානමක් පවතින බව අප වාර්තාකරු සඳහන් කරයි.මේ හේතුවෙන් එම මාර්ගයේ ගමන් ගන්නා වාහනවල රියදුරන් සැලකිලිමත් අයුරින් රථ වාහන ධාවනය කරන ලෙස පොලීසිය ඉල්ලා සිටියි.", "URL": "https://sinhala.adaderana.lk/news.php?nid=50420", "Category": null, "Parent URL": null}