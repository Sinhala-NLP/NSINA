{"Source": "Adaderana", "Timestamp": "June 2, 2016 09:07 am", "Headline": "පොලිස්පති අමෙරිකාවේ!", "News Content": "පොලිස්පති පූජිත් ජයසුන්දර මහතා අමෙරිකාවේ නිල සංචාරයක් ආරම්භ කර තිබේ.පොලිස්පතිවරයා ඊයේ රාත්‍රී අමෙරිකාවේ නිව්යෝර්ක් නුවර බලා පිටත්ව ගිය බව පොලිස් මූලස්ථානය සඳහන් කළේය. එක්සත් ජාතීන්ගේ සංවිධානයේ පොලිස් ප්‍රධානීන්ගේ සමුළුවට සහභාගීවීම පොලිස්පතිවරයාගේ මෙම සංචාරයේ අරමුණ වී ඇත.එම සමුළුවේදී පොලිස්පති පූජිත් ජයසුන්දර මහතා වංචාකාරී සිදුවීම්, අන්තර්ජාතික අපරාද සහ ගෝලීය අපරාධ විමර්ශනය පිළිබඳව අවධාන යොමු කිරීමට නියමිතය.මේ අතර පොලිස්පති පූජිත් ජයසුන්දර මහතා විදේශ ගතවීම හේතුවෙන් වැඩ බලන පොලිස්පතිවරයා ලෙස ජ්‍යෙෂ්ඨ නියෝජ්‍ය පොලිස්පති එස්.එම් වික්‍රමසිංහ මහතා පත් කර තිබේ.ලබන ජුනි මස 09 වන දින දක්වා අදාළ පත්වීම සිදුකර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=60693", "Category": null, "Parent URL": null}