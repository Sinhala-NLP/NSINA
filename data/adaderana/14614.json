{"Source": "Adaderana", "Timestamp": "March 4, 2011 04:35 pm", "Headline": "බංග්ලාදේශය පරදා කොදෙව්වන්ට කඩුලු 9 ක විශිෂ්ට ජයක් ", "News Content": "2011 ලෝක කුසලාන තරගාවලියේ බංග්ලාදේශය හා බටහිර ඉන්දීය කොදෙව් සමග බංග්ලාදේශයේ මීර්පූර් හි පැවති තරගයෙන් බංග්ලාදේශය පරදා කඩුලු 9 ක ජයක් වාර්තා කිරීමට බටහිර ඉන්දීය කොදෙව් කණ්ඩායම මීට ස්වල්ප මොහොතකට පෙර සමත්විය. ප්‍රථමයෙන් බංග්ලාදේශ කණ්ඩායම පන්දුවාර 18 යි පන්දු 5 ක දී සියලු ක්‍රීඩකයින් දැවී ලකුණු 58 ක් රැස් කර ගන්නා ලදී. අනතුරුව ක්‍රීඩා පිටියට පිවිසි බටහිර ඉන්දීය ‍කොදෙව් කණ්ඩායම එක් කඩුල්ලක් පමණක් දැවී සිය ජයග්‍රාහී ඉලක්කය සපුරා ගැනීමට සමත්විය. ඒ පන්දුවාර 12 යි පන්දු දෙකකදී ලකුණු 59 ක් රැස් කරමිනි.", "URL": "https://sinhala.adaderana.lk/news.php?nid=14614", "Category": null, "Parent URL": null}