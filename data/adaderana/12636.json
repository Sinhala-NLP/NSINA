{"Source": "Adaderana", "Timestamp": "December 6, 2010 11:27 am", "Headline": "එ.ජා.පය රෑ ඩැනියෙල් දවල් මිගෙල් වගේ", "News Content": "එක්සත් ජාතික පක්ෂය රෑ ඩැනියෙල් දවල් මිගෙල් සේ ක්‍රියා කරන බව පරිසර අමාත්‍ය අනුර ප්‍රියදර්ශන යාපා මහතා පවසයි. සජිත් ප්‍රේමදාස මන්ත්‍රීවරයා එක් කතාවක් කියන අතර කරූ ජයසූරිය මහතා ඊට ප්‍රතිවිරුද්ධ කතාවක් කියන බවත්,ලංකාවට එකක් කියමින් ජාත්‍යන්තරයට තවත් එකක් කියමින් සිටින බවත් අමාත්‍යවරයා පෙන්වා දුන්නේය. කරූ ජයසූරිය මහතා පුවත්පතකට ප්‍රකාශයක් කරමින් ලංකාවේ යුද අපරාධ සම්බන්ධයෙන් පරීක්ෂණයක් පැවැත්විය යුතු බව සඳහන් කරන අතරම සජිත් ප්‍රේමදාස මන්ත්‍රීවරයා ඊට එරෙහිව යුද අපරාධ කරනු ලැබවේ එල්.ටී.ටී.ඊය පමණක් බව පෙන්වාදෙන බව පරිසර අමාත්‍ය අනුර ප්‍රියදර්ශන යාපා මහතා පාර්ලිමේන්තුවේදී සඳහන් කළ බව අද දෙරණ පාර්ලිමේන්තු වාර්තාකරු කියා සිටියි. මේ අයුරින් එක්සත් ජාතික පක්ෂය උත්සාහ කරමින් සිටින්නේ ශ්‍රී ලංකාවේ දේශපාලනය ජාත්‍යන්තරය විසින් වෙනස් කිරීමකට ලක්කිරීමට බව අමාත්‍යවරයා චෝදනා කර තිබේ.", "URL": "https://sinhala.adaderana.lk/news.php?nid=12636", "Category": null, "Parent URL": null}