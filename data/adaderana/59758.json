{"Source": "Adaderana", "Timestamp": "May 3, 2016 08:57 am", "Headline": "සරණාගතයින් ලෙස ඉන්දියාවේ සිටි 24ක් යළි එයි", "News Content": "සරණාගතයින් ලෙස ඉන්දියාවේ තමිල්නාඩුවේ සිටින ශ්‍රී ලාංකික දෙමළ ජාතිකයින් 24 දෙනෙකු අද දිනයේ යළි දිවයිනට පැමිණීමට නියමිතව තිබේ.බන්ධනාගාර ප්‍රතිසංස්කරණ හා නැවත පදිංචි කිරීමේ අමාත්‍යංශය කියා සිටියේ එක්සත් ජාතීන්ගේ සංවිධානයේ සරණාගතයින් පිළිබඳ මහකොමසාරිස් කාර්යාලයේ අනුග්‍රහය යටතේ මොවුන් දිවයිනට පැමිණීමට නියමිත බවයි.එම ශ්‍රී ලාංකිකයින් අතර කාන්තාවන් 07 දෙනෙකු ද වන බව සඳහන්ය.ත්‍රීකුණාමලය, මුලතිව්, කිළිනොච්චි, වව්නියාව සහ කොළඹ යන ප්‍රදේශවල පදිංචිව සිටි පුද්ගලයින් 24 දෙනෙකු මෙලෙස අද දිනයේ දිවයිනට පැමිණීමට නියමිතය.සරණාගතයින් ලෙස ඉන්දියාවේ රැඳී සිටි පුද්ගලයින් 4,709 දෙනෙකු 2011 වසරේ සිට මේ වන විට දිවයිනට පැමිණ ඇති බව බන්ධනාගාර ප්‍රතිසංස්කරණ හා නැවත පදිංචි කිරීමේ අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=59758", "Category": null, "Parent URL": null}