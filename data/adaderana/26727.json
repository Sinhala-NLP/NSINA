{"Source": "Adaderana", "Timestamp": "August 20, 2012 10:52 am", "Headline": "138 බස් වර්ජනයක", "News Content": "මාර්ග අංක 138 කොට්ටාව පිටකොටුව පෞද්ගලික බස්රථ වර්ජනයක් ආරම්භකර තිබේ. පිටකොටුව ප්‍රදේශයේ දී පොලීසිය විසින් ලබා ගත් රියදුරු බලපත්‍රයක් නැවත ලබා නොදීම හේතුවෙන් ඊට විරෝධය පළ කිරීම සඳහා මෙම ක්‍රියාමාර්ගය ගත් බව ලංකා පෞද්ගලික බස් හිමියන්ගේ සංගමය සඳහන් කළේය. අදාළ රියදුරු බලපත්‍රය වෙනුවට තාවකාලික බලපත්‍රයක් හෝ ලබා දී නොමැති බව එම සංගමයේ සභාපති ගැමුණු විජේරත්න මහතා කියා සිටියේය. කෙසේ වුව ද 138 බස් මාර්ගයේ සෙසු බස්රථ මෙම වර්ජනය සඳහා එක්වී නැහැ.", "URL": "https://sinhala.adaderana.lk/news.php?nid=26727", "Category": null, "Parent URL": null}