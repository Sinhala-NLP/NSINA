{"Source": "Adaderana", "Timestamp": "October 16, 2013 02:16 pm", "Headline": "රජයේ බැංකු නිලධාරියෙකු බව පවසා මුදල් වංචාකළ අයෙක් මාට්ටු ", "News Content": "රජයේ බැංකුවක නිලධාරියෙකු බව පවසමින් මුදල් වංචා කළ පුද්ගලයෙකු වැලිමඩ පොලීසිය විසින් අත්අඩංගුවට ගෙන තිබේ. සැකකරු විසින් නව ගිණුම් ආරම්භ කරන පුද්ගලයින් සඳහා දිණුම් ලබා දෙන බව පවසමින් මෙලෙස මුදල් වංචා කර ඇති බව සඳහන් වෙයි. පුද්ගලයින් 40 දෙනෙකුගෙන් පමණ සැකකරු මුදල් වංචා කර ඇති බවට විමර්ශන වල දී අනාවරණය වී තිබේ. අත්අඩංගුවට ගත් සැකකරු විදෙස්ගත වීම සඳහා සුදානමින් සිට ඇති බව ද සඳහන් වෙයි. සැකකරු වැලිමඩ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 28 වැනි දා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=38180", "Category": null, "Parent URL": null}