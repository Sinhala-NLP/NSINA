{"Source": "Adaderana", "Timestamp": "March 10, 2015 04:23 pm", "Headline": "පියාගේ මරණය පුතාගේ අතින්!", "News Content": "අරණායක, නාරංගල ප්‍රදේශයේ දී පුතෙකු විසින් සිය පියා ඝාතනය කර තිබේ.මුගුරකින් සහ තියුණු ආයුධයකින් පහරදී මෙම ඝාතනය සිදුකර ඇති බව පොලීසිය සඳහන් කළේය. මියගොස් ඇත්තේ 50 හැවිරිදි පුද්ගලයෙකි.ඉඩම් ආරවුලක් හේතුවෙන් මෙම ඝාතනය සිදුකර ඇති බවට පොලීසිය සිදුකළ විමර්ශනවලදී අනාවරණය වී ඇත. ඝාතනයට අදාළව පුත්‍රයා අත්අඩංගුවට ගෙන ඇති අතර ඔහු 26 හැවිරිදි අයෙකු බව පොලීසිය පැවසුවේය.", "URL": "https://sinhala.adaderana.lk/news.php?nid=49865", "Category": null, "Parent URL": null}