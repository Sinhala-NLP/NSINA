{"Source": "Adaderana", "Timestamp": "October 31, 2018 06:48 pm", "Headline": "වත්මන් දේශපාලය ක්‍රියාදාමය පිටුපස කිසිදු විදේශ බලපෑමක් නෑ", "News Content": "ශ්‍රී ලංකාවේ වත්මන් දේශපාලන ක්‍රියාදාමය පිටුපස කිසිදු විදේශ තානාපති කාර්යාලයක් සිටින බවට පිළිගත හැකි සාක්ෂි කිසිවක් ලැබී නොමැති බව එක්සත් ජාතික පක්ෂයේ නායක රනිල් වික්‍රිමසිංහ මහතා කොළඹ දී අද (31) පැවසීය. විදේශ රටවල තානාපති කාර්යාල මෙරට දේශපාලන ක්‍රියාදාමයට සම්බන්ධ යයි තොරතුරු පැතිරෙන්නේ ගොසිප් වෙබ් අඩවි, ඇතැම් සමාජ මාධ්‍ය ජාලා සහ කට කථා මගින් පමණකැයිද රනිල් වික්‍රිමසිංහ මහතා එහිදි ප්‍රකාශ කර ඇත. අග්‍රාමාත්‍ය රනිල් වික්‍රිසිංහ මහතා මේ අදහස් පළ කළේ කොළඹ සිටින විදේශ ප්‍රවෘත්ති ඒජන්සි කීපයක මාධ්‍ය අරලියගහ මන්දිරයේදී හමුවූ අවස්ථාවේදීය. මෛත්‍රීපාල සිරිසේන මහතා ජනාධිපතිවරණ පොදු අපේක්ෂක ලෙස ඉදිරිපත් කිරීමේ ක්‍රියාදාමය පිළිබදව ද විදේශ ප්‍රවෘත්ති ඒජන්සි මාධ්‍ය වේදීහු එහිදී ප්‍රශ්න කර ඇත. ඊට පිළිතුරු දුන් රනිල් වික්‍රමසිංහ මහතා පැවසුවේ එවකට සිටි ජනාධිපති මහින්ද රාජපක්ෂ මහතා පරදවා බලයෙන් පහ කර රටේ ප්‍රජාතන්ත්‍රවාදය යළි ස්ථාපිත කිරීමට නම් පොදු අපේක්ෂකයෙකු ඉදිරිපත් කළ යුතු බවට ප්‍රරබල මතයක් එම කාලයේ පැවතුන බවයි. හිටපු ජනාධිපතිනී චන්ද්‍රි බණ්ඩාරනායක කුමාරතුංග මහත්මිය විසින් පොදු අපේක්ෂකයා සඳහා සුදුසු යයි යෝජනා කළේ ශ්‍රී ලංකා නිදහස් පක්ෂයේ මහලේකම්වරයා වූ මෛත්‍රීපාල සිරිසේන මහතා බවද රනිල් වික්‍රමසිංහ මහතා පවසයි. සිවිල් සංවිධාන හා ඇතැම් දේශපාලන පක්ෂ කළ යෝජනාව අනුව මෛත්‍රීපාල සිරිසේන මහතා පොදු අපේක්ෂක ලෙස ඉදිරිපත් කිරීමට එක්සත් ජාතික පක්ෂයේ සහාය ගැනීමේ යෝජනාව තමන් සම්මත කර දුන් බවද රනිල් වික්‍රමසිංහ මහතා පැවසිය. එත් සමඟ පොදු අපේක්ෂකට සහාය දීමට බොහෝ දේශපාලන පක්ෂ සහ සිවිල් සංවිධාන පෙළ ගැසුණ බවද රනිල් වික්‍රමසිංහ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=98513", "Category": null, "Parent URL": null}