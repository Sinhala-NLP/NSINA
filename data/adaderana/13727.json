{"Source": "Adaderana", "Timestamp": "January 25, 2011 08:34 am", "Headline": "සරසවි සිසුන්ගේ ප්‍රායෝගික දක්ෂතා එළිදැක්වීමට අවස්ථාවක් ", "News Content": "විශ්ව විද්‍යාල සිසුන්ගේ ප්‍රායෝගික දක්ෂතා එළිදැක්වීම සඳහා අවස්ථාව ලබා දීමට උසස් අධ්‍යාපන අමාත්‍යාංශය පියවර ගෙන තිබේ. ඒ සදහා විශේෂ වැඩපිළිවෙළක් මාර්තු මාසයේ සිට ආරම්භ කරන බව උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා ප්‍රකාශ කළේය. විශ්ව විද්‍යාල වලට පිවිසෙන දරුවන්ගේ හැකියාවන්, කුසලතාවයන්ථ දක්ෂතාවයන් එළිදැක්වීමට අවස්ථාව ලබාදීමේ අරමුණින් මෙම වැඩ පිළිවෙළ සංවිධානය කරන බව ඒ සම්බන්ධයෙන් අද දෙරණට අදහස් දැක් වූ සුනිල් ජයන්ත නවරත්න මහතා සඳහන් කළේය. මෙහි ශ්‍රී ලංකාවේ සංවිධායකවරයා ලෙස මහාචාර්ය සුනිල් ආරියරත්න මහතා කටයුතු කරන බව ඒ පිළිබඳව වැඩිදුරටත් පැහැදිලි කළ උසස් අධ්‍යාපන අමාත්‍යාංශ ලේකම්වරයා අවධාරණය කළේය. ඉදිරියේදී සිසුන්ගේ කුසලතාවයන් විශ්ව විද්‍යාල, අන්තර් විශ්ව විද්‍යාල මට්ටමින් සහ ජාතික මට්ටම දක්වාත් ඉදිරියට ගෙනඒමට බලාපොරොත්තු වන බව ඔහු පෙන්වාදුන්නේය.", "URL": "https://sinhala.adaderana.lk/news.php?nid=13727", "Category": null, "Parent URL": null}