{"Source": "Adaderana", "Timestamp": "November 29, 2016 08:57 am", "Headline": "  විනය ක්‍රියාමාර්ග ගන්නේ පක්ෂ සමගියට හානි නොවන ලෙසයි", "News Content": "ශ්‍රී ලංකා නිදහස් පක්ෂය විසින් සිදුකරන විනය ක්‍රියාමාර්ග මින් ඉදිරියට පවත්වනු ලබන්නේ පක්ෂයේ සමගියට හානි නොවන ආකාරයෙන් බව මහමාර්ග රාජ්‍ය අමාත්‍ය ඩිලාන් පෙරේරා මහතා පවසයි.අමාත්‍යවරයා පෙන්වාදෙන්නේ පක්ෂ සාමාජිකයින්ට එරෙහිව විනය ක්‍රියාමාර්ග ගැනීමට පෙර ඒ පිළිබඳව වැඩි අවධානයක් යොමු කළ යුතු බවයි.කොළඹ ඊයේ(28) පැවති මාධ්‍ය හමුවකදී මාධ්‍යවේදීන් නැගූ පැනයකට පිළිතුරු ලබාදෙමින් ඩිලාන් පෙරේරා අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=66514", "Category": null, "Parent URL": null}