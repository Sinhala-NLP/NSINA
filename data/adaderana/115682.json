{"Source": "Adaderana", "Timestamp": "August 4, 2019 08:49 am", "Headline": "එංගලන්තය-ඔස්ට්‍රේලියාව අදත් පිටියට", "News Content": "අයි.සි.සි.ලෝක කුසලාන ටෙස්ට් තරගාවලියේ පළමු තරගය වන එංගලන්තය සහ ඔස්ට්‍රේලියානු කණ්ඩායම් තරගයේ සිව්වන දිනය අදයි. ඊයේ දිනයේ තරගය නතර කරන විට සිය දෙවන ඉනිම සඳහා පන්දුවට පහරදෙමින් සිටි ඔස්ට්‍රේලියානු කණ්ඩායම කඩුලු 03ක් දැවී ලකුණු 124ක් ලබාගැනීමට සමත් වුණි. එහිදි නොදැවී පන්දුවට පහරදෙමින් සිටි ස්ටීවන් ස්මිත් ලකුණු 46ක් ද ට්‍රැවිස් හෙඩ් ලකුණු 21ක් ද ලබා සිටියේය. ඔස්ට්‍රේලියානු කණ්ඩායම සිය ප්‍රථම ඉනිම සඳහා සියලු ක්‍රීඩකයින් දැවී ලකුණු 284ක් ලබාගත් අතර ඊට පිළිතුරු ලෙස එංගලන්ත කණ්ඩායම පළමු ඉනිම සඳහා සියලු ක්‍රීඩකයින් දැවී ලකුණු 374ක් ලබා ගත්තේය. ඒ අනුව ලකුණු 90ක් පිටුපසින් සිට සිය දෙවන ඉනිම ආරම්භ කළ ඔස්ට්‍රේලියානු කණ්ඩායම මේ වන විට එංගලන්ත කණ්ඩායමට වඩා ලකුණු 34ක් ඉදිරියෙන් පසුවෙයි.", "URL": "https://sinhala.adaderana.lk/news.php?nid=115682", "Category": null, "Parent URL": null}