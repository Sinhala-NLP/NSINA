{"Source": "Adaderana", "Timestamp": "July 14, 2019 01:50 pm", "Headline": "Car-free Zone ඇති කළේ කොළඹට ඇවිත් විනෝද වෙන්න-රෝසී", "News Content": "කොළඹ මහ නගර සභාව සහ නෙදර්ලන්ත තානාපති කාර්යාලය ඒකාබද්ධව සංවිධානය කළ “කාර් ෆ්‍රී සෝන්” හෙවත් රථ වාහනවලින් තොර කලාප හදුන්වාදීමේ නියමු ව්‍යාපෘතියක් කොළඹ නගරය ආශ්‍රිතව අද (14) පෙරවරුවේ ක්‍රියාත්මක විය. උදෑසන 6.00 සිට දහවල් 12.00 දක්වා ක්‍රියාත්මක වු වැඩසටහන හේතුවෙන් කුරුදුවත්ත පොලිස් වසම ආශ්‍රිත මාර්ග රැසක රථ වාහන ගමනාගමනය සීමා කෙරිනි. සතියේ එක් දිනක් ජනතාවට කොළඹ නගරයට පැමිණ විනෝදශීලව කාලය ගත කිරීමට අවස්ථාව සලසාදීමේ අරමුණින් මෙම වැඩසටහන ආරම්භ කළ බව කොළඹ නගරාධිපති රෝසි සේනානායක මහත්මිය පවසයි. ඇය මේ බව පැවසුවේ නියමු ව්‍යාපෘතියේ සමාරම්භක අවස්ථාවට එකවී අදහස් දැක්වමින්.", "URL": "https://sinhala.adaderana.lk/news.php?nid=114109", "Category": null, "Parent URL": null}