{"Source": "Adaderana", "Timestamp": "September 18, 2010 12:02 pm", "Headline": "උගත් පාඩම් තහනම් නෑ-වගකිවයුත්තන් කියයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති පරීක්ෂණ කොමිසන් සභාව අද කිලිනොච්චියේ පවත්වන සැසිවාර මාධ්‍ය සඳහා වාරණය කර නොමැති බව එම කොමිසම අවධාරණය කරයි. ඕනෑම මාධ්‍ය ආයතනයකට කිලිනොච්චියට පැමිණ මෙම කොමිසන් සභාවේ සැසිවාරයන් වාර්තා කිරීමට ඉඩ සලසා දි ඇති බව එහි සම්බන්ධීකරණ ලේකම් ජී.ඒ. ගුණවර්ධන මහතා කියා සිටියි. අදාළ සැසිවාර වාර්තා කිරීම වාරණය කර ඇති බවට බී.බී.සී මාධ්‍ය විසින් පළ කර තිබූ වාර්තාවක් පිළිබඳ අද දෙරණ කළ විමසීමකට පිළිතුරු දෙමින් ගුණවර්ධන මහතා මේ අදහස් පළ කරන ලදී. ඕනෑම මාධ්‍යය ආයතනයක‍ට කිලිනොච්චියට පැමිණ මෙම සැසිවාර ආවරණය කිරීමට ඉඩ සලසා ඇති බව ගුණවර්ධන මහතා වැඩිදුරටත් පවසා සිටියේය. අදාළ කොමිසමේ සැසිවාර ආවරණය කිරීම කිසිදු මාධ්‍ය ආයතනයකට තහනම් කර නොමැති බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා පැවසුවේය.", "URL": "https://sinhala.adaderana.lk/news.php?nid=10937", "Category": null, "Parent URL": null}