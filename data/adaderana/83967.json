{"Source": "Adaderana", "Timestamp": "February 4, 2018 04:36 pm", "Headline": " පූජ්‍ය බෙල්ලන්විල විමලරතන හිමිගේ දේහයට  ජනපති අවසන් ගෞරව දක්වයි", "News Content": "අපවත් වී වදාළ මහාචාර්ය පූජ්‍ය බෙල්ලන්විල විමලරතන හිමිගේ දේහයට ජනාධිපති මෛත්‍රීපාල සිරිසේන මහතා අවසන් ගෞරව දක්වා තිබේ. අද දහවල් උන්වහන්සේගේ දේහය තැන්පත් කර ඇති බෙල්ලන්විල රජමහා විහාරයට ගිය ජනාධිපතිවරයා අවසන් ගෞරව දැක්වු බව අද දෙරණ වාර්තාකරු සඳහන් කළේය. මහාචාර්ය පූජ්‍ය බෙල්ලන්විල විමලරතන හිමිගේ දේහය පිළිබද ආදාහන පූජෝත්සවය ලබන අට වැනිදා පූර්ණ රාජ්‍ය ගෞරව යටතේ ශ්‍රී ජයවර්ධනපුර විශ්වවිද්‍යාල ක්‍රීඩාංගණයේ දී සිදුකිරීමට නියමිතය.", "URL": "https://sinhala.adaderana.lk/news.php?nid=83967", "Category": null, "Parent URL": null}