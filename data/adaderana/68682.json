{"Source": "Adaderana", "Timestamp": "January 27, 2017 02:18 pm", "Headline": " ලොතරැයි 1දා සිට ආයෙත් 20යි!", "News Content": "ජනාධිපති නියෝගයකින් රුපියල් 20 දක්වා අඩු කර මුද්‍රණය කළ ලොතරැයි අද (27) දිස්ත්‍රික් අලෙවි නියෝජිතයන්ට නිකුත් කළ බව ජාතික සංවර්ධන ලොතරැයි මණ්ඩලය පවසයි.ඒ අනුව හෙට සිට සුපුරුදු පරිදි රුපියල් 20ට ලොතරැයි මිලදී ගත හැකි බව ද ලොතරැයි මණ්ඩලය පෙන්වා දී තිබේ.රුපියල් 20ට පැවැති ලොතරැයි මිල පසුගිය ජනවාරි පළමු වැනිදා සිට මුදල් අමාත්‍යංශ මගින් රුපියල් 30 දක්වා ඉහළ දැමීමට කටයුතු කළේය.මේ අතර ජාතික ලොතරැයි මණ්ඩලයේ සභාපති ශ්‍යාමිලා පෙරේරා මහත්මිය පැවසුවේ රුපියල් 20ට අලෙවි වන ලොතරැයි සඳහා දිනුම් ඇදීම සිදුවන්නේ පෙබරවාරි පළමු වනදා සිට බවයි.", "URL": "https://sinhala.adaderana.lk/news.php?nid=68682", "Category": null, "Parent URL": null}