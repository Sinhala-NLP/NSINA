{"Source": "Adaderana", "Timestamp": "September 6, 2015 09:12 am", "Headline": "අගමැති සැප්තැම්බර් 14දා ඉන්දියාවට", "News Content": "මෙම මස මැද භාගයේ දී අග්‍රාමාත්‍ය රනිල් වික්‍රමසිංහ මහතා ඉන්දියාවේ සංචාරය කරනු ඇති බවට ඉන්දීය මාධ්‍ය අනාවරණය කර තිබේ.“ ද නිව් ඉන්දියන් එක්සප්‍රස්“ වෙබ් අඩවිය පවසන්නේ අග්‍රාමාත්‍ය රනිල් වික්‍රමසිංහ මහතා සැප්තැම්බර් මස 14 , 15 සහ 16 යන දිනවල ඉන්දියාවේ සංචාරය කරනු ඇති බවයි.මෙම සංචාරය තුළ දී ශ්‍රී ලංකා අග්‍රාමාත්‍යවරයා ඉන්දීය අග්‍රාමාත්‍යවරයා මුණගැසීමට නියමිත බවත්, එය සැප්තැම්බර් මස 15 වන දින සිදුකෙරෙනු ඇති බවත් එහි සඳහන්ය.රනිල් වික්‍රමසිංහ මහතා අග්‍රමාත්‍ය ධුරයට පත්වීමෙන් අනතුරුව ඉන්දියාවේ සංචාරයක නිරත වන ප්‍රථම අවස්ථාව මෙය වන අතර මෙම සංචාරය ඔහු ජනවාරී 8 වැනිදායින් පසු නිරත වන පළමු විදෙස් සංචාරය ද වනු ඇත.", "URL": "https://sinhala.adaderana.lk/news.php?nid=53683", "Category": null, "Parent URL": null}