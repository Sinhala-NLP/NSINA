{"Source": "Adaderana", "Timestamp": "April 15, 2010 03:12 pm", "Headline": "නැවත ඡන්ද විමසීමේ කටයුතු වලට විශේෂ කණ්ඩායමක්", "News Content": "නාවලපිටිය මැතිවරණ කොට්ඨාශයේ සහ ත්‍රිකුණාමලය, කුඹුරුපිටි‍ය ඡන්ද මධ්‍යස්ථානයේ යළි ඡන්ද විමසීමේ කටයුතු සඳහා කොළඹින් විශේෂ නිලධාරී කණ්ඩායමක් යොමු කිරීමට මැතිවරණ මහලේකම් කාර්යාලය පියවර ගෙන තිබේ. ඡන්ද මධ්‍යස්ථානවල කටයුතු සඳහා ද කොළඹින් පිටත්වන නිලධාරීන් යොදවන බව එහි ප්‍රකාශකයෙකු සඳහන් කළේය. ජ්‍යෙෂ්ඨ ඡන්ද ස්ථානාධිපතිවරුන් වශයෙන් සහකාර මැතිවරණ කොමසාරිස්වරයෙකු හෝ ඊට සමාන මට්ටමේ නිලධාරියෙකු යොදවන බව මැතිවරණ මහලේකම් කාර්යාලය වැඩිදුරටත් ප්‍රකාශ කළේය. මධ්‍යස්ථාන 38 කදී ඡන්ද විමසීම ලබන 20 වැනිදා සිදුකෙරෙන අතර ඊට අදාළ නිල ඡන්ද දැන්වීම් පත්‍රිකා බෙදාහැරීම අද ආරම්භ කළ බව තැපැල්පති එම්.කේ.බී. දිසානායක මහතා පවසයි. මේ අතර ලබන 17 වැනි දින දක්වා අදාළ ප්‍රදේශවල ප්‍රචාරක කටයුතුවලට අවසර ලැබී ඇති අතර ආරක්ෂක කටයුතු සඳහා පොලිස් විශේෂ කාර්ය බලකාය, යුද හමුදාව සහ පොලිසිය යොදවා ඇති බව සඳහන්ය.", "URL": "https://sinhala.adaderana.lk/news.php?nid=7820", "Category": null, "Parent URL": null}