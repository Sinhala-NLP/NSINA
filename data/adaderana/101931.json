{"Source": "Adaderana", "Timestamp": "January 7, 2019 12:15 pm", "Headline": "STF ​කඳවුරේ සිටි උප පොලිස් පරික්ෂකවරයා ගෙළ වැළලා ගෙන මියයයි", "News Content": "පුත්තලම විශේෂ කාර්ය බළකා කඳවුරේ සේවය කරමින් සිටි උප පොලිස් පරික්ෂකවරයකු ගෙල වැළලාගෙන සිවි දිවි හානිකර ගෙන ඇති බව පුත්තලම මුලස්ථාන පොලීසිය පවසයි. මෙලෙස මරණයට පත්ව ඇත්තේ ඇල්පිටිය කුරුඳුගහ පදිංචිව සිටි දෙදරු පියකු වූ කේ.බි. නිමල් ශාන්ත නැමති 49 හැවිරිදි උප පොලිස් පරික්ෂකවරයෙකි. අදාළ උප පොලිස් පරික්ෂකවරයා පුත්තලම, අනුරාධපුර මාර්ගයේ සිරම්භිඅඩිය ප්‍රදේශයේ පිහිටි පුත්තලම විශේෂ කාර්ය බළකා කඳවුරේ පැරණි ගරාජයක් තුළ දී ගෙන වැළලාගෙන සිටියදී අද(07) උදෑසන සොයා ගෙන ඇති බව අද දෙරණ වාර්තාකරු සඳහන් කළේය. මරණයට පත්වු උප පොලිස් පරික්ෂකවරයා ඊයේ(06) ආණමඩුවේ පැවති දේහපාලන රැස්වීමක ආරක්ෂක කටයුතුවල ද යෙදී සිට ඇති බව වාර්තා වෙයි. සිද්ධිය සම්බන්ධයෙන් පුත්තලම මුලස්ථාන පොලීසිය වැඩිදුර විමර්ශ සිදු කරයි.", "URL": "https://sinhala.adaderana.lk/news.php?nid=101931", "Category": null, "Parent URL": null}