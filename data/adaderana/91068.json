{"Source": "Adaderana", "Timestamp": "June 18, 2018 04:45 pm", "Headline": "තැපැල් වර්ජනය නිසා 1 ශ්‍රේණියට අයදුම් පත් බාර ගන්නා අවසන් දිනය දිගු වෙයි", "News Content": "2019 පළමු ශ්‍රේණියට ළමුන් ඇතුළත් කරගැනීමට අදාළ අයදුම් පත් භාරගන්නා අවසන් දිනය, පවත්නා තැපැල් වර්ජනය සැලකිල්ලට ගනිමින් දීර්ඝ කිරීමට පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් මහතා විසින් නිලධාරීන්ට උපදෙස් ලබා දී තිබේ. ඒ අනුව, ජුනි මස 30 වන දායින් අවසන් වීමට නියමිතව තිබූ 2019 වසරේ පළමු ශ්‍රේණියට ළමුන් ඇතුළත් කිරීමට අදාළ අයදුම් බාරගැනීමේ අවසන් දිනය ජුලි මස 10 වන දා දක්වා දිර්ඝ කිරීමට පියවර ගෙන තිබේ.", "URL": "https://sinhala.adaderana.lk/news.php?nid=91068", "Category": null, "Parent URL": null}