{"Source": "Adaderana", "Timestamp": "July 31, 2019 03:35 pm", "Headline": "ළිඳක් සුද්ද කරන්න ගිය පුද්ගලයෙක් හුස්ම හිරවී ජිවිතක්ෂයට", "News Content": "ගලේවෙල පට්ටිවෙල ප්‍රදේශයේ ළිඳක් පවිත්‍ර කිරිමට ගිය පුද්ගලයෙක් ළිඳ තුළදී ඇති වූ හුස්ම ගැනීමේ අපසුතාවක් හේතුවෙන් මියගොස් තිබේ. මියගොස් ඇත්තේ ගලේවෙල රංවැඩියාව ප්‍රෙදේශයේ කම්කරුවෙක්. ගලේවෙල පට්ටිවෙල ප්‍රෙදේශයේ පෞද්ගලික ළිදක් පවිත්‍ර කිරිම සදහා කොන්ත්‍රාත්කරුවකුට භාර දී තිබුණි. ඉන් පසු පුද්ගලයන් තුන්දෙනෙකු පැමිණ අඩි හතළිහක් පමණ ගැඹුරු මෙම ළිද පවිත්‍ර කිරිම සඳහා සුදානම්ව එක් පුද්ගලයෙකු ලණුවක ආධාරයෙන් ළිඳට බැස තිබේ. පසුව ඔහු හුස්ම ගැනිමට නොහැකි බව ගොඩ සිටින අයට දැනුම් දුන්නත් අදාළ පුද්ගලයාව ළිඳෙන් ගොඩ ගැනිමට නොහැකි වු නිසා නිවැසියන් පොලීසියට දැනුම් දී තිබුණි. අනතුරුව දඹුල්ල මහ නගර සභාවේ ගිනි නිවන ඒකකයේ සහ ප්‍රදේශවාසින්ගේ සහාය ඇතිව ළිඳ තුළ වැටි සිටි පුද්ගලයා ගොඩට ගෙන ප්‍රථමාධාර ලබාදී ගලේවෙල රෝහලට ඇතුළත් කිරිමෙන් පසු ජිවිතක්ෂයට පත්ව තිබේ.", "URL": "https://sinhala.adaderana.lk/news.php?nid=115441", "Category": null, "Parent URL": null}