{"Source": "Adaderana", "Timestamp": "March 18, 2014 12:11 pm", "Headline": "සන්ධාන ආධාරකරුවෝ ගැටෙති-5ට තුවලයි", "News Content": "එක්සත් ජනතා නිදහස් සන්ධාන ආධාරකරුවන් දෙපිරිසක් අතර බෙලිඅත්ත ප්‍රදේශයේ දී ගැටුමක් හටගෙන තිබේ. එක්සත් ජනතා නිදහස් සන්ධාන දකුණු පළාත් සභා අපේක්ෂක ඩි.වී.උපුල් මහතාගේ සහ එම්.කේ.කසුන් මහතාගේ ආධාරකරුවන් දෙපිරිසක් අතර මෙම ගැටුම හටගෙන ඇති බව වාර්තා වේ. බෙලිඅත්ත, පුවක්දණ්ඩාව මිහිඳුපුර ප්‍රදේශයේ දී හටගත් ගැටුමෙන් පුද්ගලයින් පස් දෙනෙකු තුවාල ලබා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා කියා සිටියි. තුවාල ලැබූවන් අතර දෙපාර්ශවයේම ආධාරකරුවන් සිටින බවද සඳහන්ය. ඔවුන් ප්‍රතිකාර සඳහා මේවන විට බෙලිඅත්ත සහ මාතර රෝහල්වලට ඇතුළත් කර තිබේ.", "URL": "https://sinhala.adaderana.lk/news.php?nid=41882", "Category": null, "Parent URL": null}