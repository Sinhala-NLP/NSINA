{"Source": "Adaderana", "Timestamp": "April 3, 2013 08:30 am", "Headline": "රුසියන් ජාතිකයාට ජීවිතය එපාවෙයි", "News Content": "කටුනායක ගුවන්තොටුපළ පාර, ආඬිඅම්බලම ප්‍රදේශයේ නවාතැන්පලක රුසියන් ජාතිකයෙකු ගෙල වැලලාගෙන මියගොස් තිබේ. මෙලෙස මියගොස් ඇත්තේ වයස අවුරුදු 35 ක් පමණ වූ පුද්ගලයෙකි. කටුනායක පොලීසිය ලද තොරතුරක් මත මොහු නැවතී සිටි ස්ථානය පරීක්ෂා කිරීමේ දී නාන කාමරය තුළ ගෙල වැලලාගෙන මියගොස් සිටි අදාළ පුද්ගලයාගේ මළ සිරුර සොයාගත් බව බව පොලීසිය පවසයි. මෘත ශරීරය මීගමුව රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද (03) පැවැත්වීමට නියමිතය.", "URL": "https://sinhala.adaderana.lk/news.php?nid=32962", "Category": null, "Parent URL": null}