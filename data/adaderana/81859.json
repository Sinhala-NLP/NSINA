{"Source": "Adaderana", "Timestamp": "December 20, 2017 05:22 pm", "Headline": "  ස්වාමීන් වහන්සේලා 41 සාම පා ගමනක් අරඹයි", "News Content": "තායිලන්තයේ සිට මෙරටට වැඩම කරන ලද ස්වාමීන් වහන්සේලා 41 නමක් සහ තායි ජාතිකයින් 20 දෙනෙකු කටුනායක සිට මිහින්තලය දක්වා සාම පා ගමනක් ආරම්භ කර ඇත. එම සාම පා ගමනේ දෙවැනි දිනය මාරවිල - මූදුකටුවේ පිහිටි ද සොයිසා රාම විහාරස්ථානයෙන් ආරම්භ විය. කිලෝ මීටර් 241 ක් වන මෙම සාම පාගමන ලබන මස 05 වැනිදා මිහින්තලේ පුද බිමෙන් අවසන් වීමට නියමිතව ඇත. මෙරට සර්ව ආගමික සහජීවනය ඇති කිරීම මෙම පා ගමනේ අරමුණ බව එහි සංවිධායකයෙකු වූ වොයාග්ස් ආයතනයේ මනෝ සිල්වා මහතා සඳහන් කළේය.", "URL": "https://sinhala.adaderana.lk/news.php?nid=81859", "Category": null, "Parent URL": null}