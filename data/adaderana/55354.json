{"Source": "Adaderana", "Timestamp": "November 27, 2015 11:17 am", "Headline": "කොළඹ ඇතුළු ප්‍රදේශ රැසකට පැය 18ක ජල කප්පාදුවක්", "News Content": "හෙට සහ අනිද්දා දිනවලදී කොළඹ ආශ්‍රීත ප්‍රදේශ කිහිපයක පැය 18 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.කොළඹ, දෙහිවල ගල්කිස්ස, කෝට්ටේ සහ කඩුවෙල මහ නගර සභා බල ප්‍රදේශ, මහරගම, බොරලැස්ගමුව සහ කොළොන්නාව යන නගර සභා බල ප්‍රදේශවල සහ කොටිකාවත්ත සහ මුල්ලේරියාව යන ප්‍රාදේශිය සභා බල ප්‍රදේශවල ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පැවසුවේය.ඒ අනුව හෙට පෙරවරු 11.00 සිට 29 වන ඉරිදා අළුයම 05.00 දක්වා කාලය තුළ ජලය සැපයුම අත්හිටුවනු ඇත.අඹතලේ ජල පවිත්‍රගාරයේ සිදු කෙරෙන නඩත්තු කටයුත්තක් හේතුවෙන් ජල සැපයුම අත්අහිටුවන බව ජාතික ජලසම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=55354", "Category": null, "Parent URL": null}