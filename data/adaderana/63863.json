{"Source": "Adaderana", "Timestamp": "September 6, 2016 04:15 pm", "Headline": "  එක්සත් ජාතීන්ගේ වෙසක් දින සැමරුමේ මෙහෙයුම් කමිටුව 12දා රැස්වෙයි", "News Content": "ලබන වසරේ මෙරටදී පැවැත්වීමට නියමිත 14 වන එක්සත් ජාතීන්ගේ වෙසක් දින සැමරුම හා ලෝක බෞද්ධ සමුළුව සඳහා පත් කර ඇති මෙහෙයුම් කමිටුව ලබන 12 වැනිදා රැස්වීමට නියමිතය. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති ලේකම් කාර්යාලයේ දී එම මෙහෙයුම් කමිටුව රැස්වන බව අධිකරණ හා බෞද්ධ කටයුතු අමාත්‍යාංශය සඳහන් කළේය.බුද්ධ ශාසන අමාත්‍ය විජේදාස රාජපක්ෂ මහතා විසින් තායිලන්තයේ පැවති ජාත්‍යන්තර වෙසක් දින උළෙලේ දී කළ නිල ඉල්ලීමක් අනුව 14 වන එක්සත් ජාතීන්ගේ වෙසක් දින සැමරුම සහ ලෝක බෞද්ධ සමුළුවේ නිල සත්කාරකත්වය මෙරටට හිමිවුණි. ඒ අනුව එම උත්සවය සංවිධානය කිරීම සම්බන්ධයෙන් ඉදිරි කටයුතු පිළිබඳ ලබන 12 වැනිදා පැවැත්වෙන මෙහෙයුම් කමිටු රැස්වීමේ දී සාකච්ඡා කිරීමට නියමිත බව අධිකරණ හා බෞද්ධ කටයුතු අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=63863", "Category": null, "Parent URL": null}