{"Source": "Adaderana", "Timestamp": "March 1, 2017 06:47 am", "Headline": "මානව හිමිකම් ප්‍රවර්ධනයට තවදුරටත් කාලයදිය යුතුයි-බ්‍රිතාන්‍ය පවසයි", "News Content": "මානව හිමිකම් ප්‍රවර්ධනය සඳහා ශ්‍රී ලංකාවට තවදුරටත් කාලය ලබාදිය යුතු බව බ්‍රිතාන්‍යයේ ආසියානු හා පැසිපික් කලාපයීය පොදුරාජ්‍ය මණ්ඩලයීය අමාත්‍ය අලොක් ෂර්මා පවසයි.එක්සත් ජාතීන්ගේ මානව හිමිකම් පිළිබඳ 34 වන සමුළුව ආමන්ත්‍රණය කරමින් ෂර්මා කියා සිටියේ 2015 දී ශ්‍රී ලංකාවේ පශ්චාත් යුද ප්‍රතිසන්ධාන හා යුක්තිය ඉටුකිරීම සඳහා ක්‍රියාමාර්ග පිළිබඳ කවුන්සිලයට ගෙන ආ යෝජනාව සම්පූර්ණයෙන් ක්‍රියාත්මක කිරීමට කාලය ලබාදිය යුතු බවයි.ජාත්‍යන්තර කාන්තා දිනය නිමිත්තෙන් කාන්තාව බලාත්මක කිරීමට හා ස්ත්‍රීන් හා ගැහැණු ළමුන්ගේ ගැටළු සම්බන්ධයෙන් ජාතික මෙන්ම ජාත්‍යන්තර වශයෙන්ද වැඩසටහනක් දියත් කිරීමට බලාපොරොත්තු වන බවද ඔහු මෙහිදී සඳහන් කළේය.කෙසේ වෙතත් ජිනීවාහි පැවැත්වෙන මානව හිමිකම් සැසියට එක්වෙමින් මානව හිමිකම් උල්ලංඝණය වීම් වලින් පීඩාවට පත් වූවන්ට යුක්තිය ලබා දීම හා ජාතික සංහිඳියාව ගොඩනැංවීම සඳහා ශ්‍රී ලංකා රජයේ පවතින අධිෂ්ඨානය වෙනස් නොවී පවතින බව විදේශ කටයුතු අමාත්‍ය මංගල සමරවීර මහතා පෙන්වා දුන්නේය.ශ්‍රී ලංකාව තුළ සංහිඳියාව ඇති කිරීම හා වගකීමෙන් යුතු ලෙස ක්‍රියාකිරීමට 2015 ඔක්තෝබර් මාසයේ සිට රජය සහයෝගය දැක් වුවද ශ්‍රී ලංකාවේ විවිධ පාර්ශව මෙය විවේචනයට ලක් කරන බවත්, එමෙන්ම ඇතැම් අය මෙය පාවා දීමක් හා ද්‍රෝහිකමක් ලෙසද පවසා තිබෙන බවත් ඔහු සිහිපත් කළේය.", "URL": "https://sinhala.adaderana.lk/news.php?nid=70246", "Category": null, "Parent URL": null}