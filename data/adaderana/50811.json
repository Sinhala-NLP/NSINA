{"Source": "Adaderana", "Timestamp": "April 22, 2015 12:37 pm", "Headline": "ලාංකිකයාට සිංගප්පූරු යන්නත් ඉන්දියානුවාට බැංකොක් යන්නත් බැරිවෙයි", "News Content": "රුපියල් ලක්ෂ 52කට අධික වටිනාකමින් යුතු විදෙස් මුදල් තොගයක් මෙරටින් නීති විරෝධීව රැගෙන යාමට උත්සාහ කළ ඉන්දීය ජාතිකයෙකු ඇතුළු පුද්ගලයින් දෙදෙනෙකු කටුනායක ගුවන්තොටුපළේ දී අත්අඩංගුවට ගෙන තිබේ.සිංගප්පූරුව බලා පිටත්ව යාමට සූදානම්ව සිටි ශ්‍රී ලාංකිකයෙකු අද උදෑසන අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.ඔහුගේ ගමන් මල්ලේ සඟවා තිබී අමෙරිකානු ඩොලර් 23,750ක් සොයාගෙන ඇති අතර එහි වටිනාකම ශ්‍රී ලංකා මුදලින් රුපියල් තිස් එක් ලක්ෂ 98000ක් පමණ වන බව සඳහන්ය.සැකකරු දෙහිවල ප්‍රදේශයේ පදිංචි 25 හැවිරිදි අයෙකු බව රේගු මාධ්‍ය ප්‍රකාශකවරයා සඳහන් කළේය. මේ අතර අද උදෑසන බැංකොක් නුවර බලා යාමට සූදානම්ව සිටි ඉන්දීය ජාතිකයෙකුගේ ගමන් මල්ලේ තිබී අමෙරිකානු ඩොලර් 15,500ක මුදලක් සොයාගෙන ඇත. එහි වටිනාකම රුපියල් විසි ලක්ෂ 70,000ක් පමණ වන බව සඳහන්ය.අත්අඩංගුවට ගත් ඉන්දීය ජාතිකයා 32 හැවිරිදි පුද්ගලයෙකු වන අතර ගුවන්තොටුපළ රේගුව මෙම සිද්ධීන් සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50811", "Category": null, "Parent URL": null}