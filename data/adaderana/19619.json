{"Source": "Adaderana", "Timestamp": "October 27, 2011 01:09 pm", "Headline": "ජනපතිට එරෙහි නඩුව -හුදු දේශපාලන අරමුණු ඉටුකරගැනීමක් පමණයි", "News Content": "ජනාධිපතිවරයාට එරෙහිව ඕස්ට්‍රේලියානු අධිකරණයක් හමුවේ නඩු පැවරීම හුදෙක් දේශපාලන අරමුණක් ඉටුකරගැනීම සඳහා පවරන ලද්දක් බව විදේශ අමාත්‍ය මහාචාර්ය ජී.එල්.පීරිස් මහතා පවසයි. ජනාධිපතිවරයාට එරෙහිව නීතිමය ක්‍රියාමාර්ග ගැනීමට කිසිදු අවස්ථාවක් නොමැති බව ඕස්ට්‍රේලියානු නීතිපතිවරයා විසින් තහවුරු කර ඇති බව ඔහු සඳහන් කරයි. එම නඩු ඉදිරිපත් කිරීම සඳහා නීතිය යටතේ කිසිදු අවස්ථාවක් හෝ අවකාශයක් නොමැති බව ඕස්ට්‍රේලියානු නීතිපතිවරයා පැහැදිලිව පිළිගෙන ඇති බව ද හෙතෙම පෙන්වාදෙයි. එමනිසා අදාළ නඩුව විමසීම ආරම්භවීමටත් පෙර අවසන් වූ බව විදේශ අමාත්‍යවරයා අවධාරණය කර සිටියේය.", "URL": "https://sinhala.adaderana.lk/news.php?nid=19619", "Category": null, "Parent URL": null}