{"Source": "Adaderana", "Timestamp": "June 6, 2012 08:14 am", "Headline": "සෞඛ්‍ය සේවා වෘත්තිකයින් පිරිසක් අද උද්ඝෝෂණයක", "News Content": "ඉල්ලීම් කිහිපයක් මුල් කර ගනිමින් සෞඛ්‍ය සේවා වෘත්තිකයින් පිරිසක් උද්ඝෝෂණ ව්‍යාපාරයක් පැවැත්වීමට තීරණය කර තිබේ. රජයේ හෙද නිලධාරීන්ගේ සංගමය පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය අතුරු වෛද්‍ය සේවා ඒකාබද්ධ පෙරමුණ යන සංවිධාන එක්ව මෙම උද්ඝෝෂණ ව්‍යාපාරය සංවිධානය කර ඇති බව සඳහන්ය. හෙද, පරිපූරක වෛද්‍ය හා අතුරු වෛද්‍ය වෘත්තිකයින් මීට සහභාගී වීමට නියමිතය. අද දහවල් 12 ට දකුණු හා උතුරු පළාත් රෝහල් ඉදිරිපිට මෙම උද්ඝෝෂණ පැවැත්වෙන බව සඳහන්ය. රාජකාරී බාධා, අනතුරු හා ප්‍රවාහන දීමනාව ඉහළ නැංවීම, අතිකාල දීමනා ඉහළ දැමීම, වැටුප් විෂමතා නිවැරදි කිරීම ආදී ‍ඉල්ලීම් මුල් කර ගනිමින් මෙම උද්ඝෝෂණ ව්‍යාපාරය පැවැත්වෙන බව අදාළ වෘත්තීය සමිති පවසයි.", "URL": "https://sinhala.adaderana.lk/news.php?nid=24793", "Category": null, "Parent URL": null}