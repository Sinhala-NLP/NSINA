{"Source": "Adaderana", "Timestamp": "May 14, 2013 08:41 am", "Headline": "විදුලිසැරට එරෙහිව පා ගමනක්", "News Content": "විදුලි ගාස්තු ඉහළ නැංවීමට එරෙහිව වෘත්තීය සමිති සහ දේශපාලන පක්ෂ ඒකාබද්ධව හෙට (15)විරෝධතා පා ගමනක් සංවිධානය කර තිබේ. ඒ සඳහා වෘත්තීය සමිති රැසක් සහ දේශපාලන පක්ෂ කිහිපයක් සහභාගී වන බවට දැනටමත් තහවුරු කර ඇති බව වාර්තා වේ. කෙසේ වුව ද මේ සම්බන්ධයෙන් අදහස් දැක්වූ වාරිමාර්ග හා ජලසම්පත් කළමනාකරණ නියෝජ්‍ය අමාත්‍ය ඩබ්ලිව්.බී. ඒකනායක මහතා ප්‍රකාශ කළේ විදුලි ගාස්තු අඩු කළහොත් විදුලිබල මණ්ඩලය පවත්වාගෙන යාමට නොහැකි වනු ඇති බවයි.", "URL": "https://sinhala.adaderana.lk/news.php?nid=34069", "Category": null, "Parent URL": null}