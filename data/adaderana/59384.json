{"Source": "Adaderana", "Timestamp": "April 21, 2016 11:23 am", "Headline": "පොලීසියට තැලූ දෙන්නෙක් කූඩුවේ", "News Content": "අනුරාධපුර පැරණි බස් නැවතුම්පළ අසළදී පොලිස් නිලධාරීන් දෙදෙනෙකුට පහරදුන් බව කියන පුද්ගලයින් දෙදෙනෙකු අත්අඩංගුවට ගෙන තිබේ.බීමත් පුද්ගලයින් හයදෙනෙකු විසින් තවත් පුද්ගලයෙකුට පහරදෙන බවට පොලීසියට ලද තොරතුරක් මත ගැටුම සමථයකට පත් කිරීම සඳහා එම ස්ථානයට ගිය පොලිස් කොස්තාපල්වරුන් දෙදෙනෙකු මෙලෙස පහරකෑමට ලක්ව ඇති බව සඳහන්ය.පහරකෑමෙන් තුවාල ලැබූ එක් කොස්තාපල්වරයෙකු ප්‍රතිකාර සඳහා අනුරාධපුර ශික්ෂණ රෝහලට ඇතුළත් කර ඇත.බස් රථවලින් කප්පම් ලබාගැනීමේ සිද්ධියක් මෙම ගැටුමට හේතු වී ඇති බව වාර්තා වෙයි.පහරදීමට සම්බන්ධ සැකකරුවන් දෙදෙනෙකු අත්අඩංගුවට ගෙන ඇති අතර සෙසු සැකකරුවන් අත්අඩංගුවට ගැනීම සඳහා අනුරාධපුර පොලීසිය විමර්ශන ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=59384", "Category": null, "Parent URL": null}