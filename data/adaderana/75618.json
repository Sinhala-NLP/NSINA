{"Source": "Adaderana", "Timestamp": "July 25, 2017 04:52 pm", "Headline": " සාකච්ඡාවෙන් පසු දොස්තර වර්ජනය අත්හරී", "News Content": "නීතිය, සාමය හා දක්ෂිණ සංවර්ධන අමාත්‍ය සාගල රත්නායක මහතා සමඟ පැවති සාකච්ඡාවෙන් අනතුරුව වර්ජනය නතර කිරීමට රජයේ වෛද්‍ය නිලධාරීන්ගේ සංගමය තීරණය කර තිබේ.ඉල්ලීම් කිහිපයක් මුල් කර ගනිමින් රජයේ වෛද්‍ය නිලධාරීන්ගේ සංගමය අද (25) උදෑසන 08.00 සිට දීප ව්‍යාප්ත වර්ජනයක් ආරම්භ කළේය. කෙසේ වෙතත් අද පෙරවරුවේ රජයේ වෛද්‍ය නිලධාරීන්ගේ සංගමයේ නියෝජිතයින් හා අමාත්‍ය සාගල රත්නායක මහතා අතර විශේෂ සාකච්ඡාවක් අග්‍රමාත්‍ය කාර්යාලයේදී පැවැත්වුණි.එහිදී වහාම ක්‍රියාත්මක වන පරිදි වර්ජනය අත්හිටුවීමට රජයේ වෛද්‍ය නිලධාරීන්ගේ සංගමය තීරණය කර ඇත.", "URL": "https://sinhala.adaderana.lk/news.php?nid=75618", "Category": null, "Parent URL": null}