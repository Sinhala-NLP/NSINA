{"Source": "Adaderana", "Timestamp": "October 27, 2010 08:34 am", "Headline": "කැලණිය නේවාසිකාගාරයේ සිසුන්ට උප කුලපතිගෙන් නිවේදනයක් ", "News Content": "කැලණිය විශ්ව විද්‍යාලයීය පරිශ්‍රයේ සහ නේවාසිකාගාර වල නීතීවිරෝධීව රැඳී සිටින සියලුම සිසුන් වහා එම ස්ථාන වලින් ඉවත් විය යුතු බවට එම විශ්ව විද්‍යාලයේ උපකුලපති මහාචාර්ය සරත් අමුණුගම මහතා නිවේදනය කරයි. අධිකරණයෙන් ලබා දුන් නියෝගයට අනුව සියලුම සිසුන් අදාළ ස්ථාන වලින් ඉවත් විය යුතු බව ඔහු නිවේදනය කරයි. කොළඹ මහේස්ත්‍රාත් අධිකරණය මීට අදාළ නියෝගයක් නිකුත් කර ඇති බව උපකුලපතිවරයා සිය නිවේදනය මගින් දන්වා සිටියි. කැලණිය විශ්ව විද්‍යාල භූමිය තුළ නීතී විරෝධී රැස් වීමක් ආකාරයෙන් අදාළ සිසුන් රැඳී සිටින අතර එය අපරාධ නඩු විධාන සංග්‍රහයට අනුව විසිර යා යුතු බවට අධිකරණය නියෝග කර ඇති බව සඳහන් වේ. අදාළ නියෝගයට අනුව විශ්ව විද්‍යාල භූමිය සහ නේවාසිකාගාර පරිශ්‍රය තුළ නීතී විරෝධීව රැඳී සිටින සියලුම සිසුන් වහාම ඉවත් විය යුතු බව විශ්ව විද්‍යාල උපකුලපතිවරයා වැඩිදුරටත් නිවේදනය කරයි.", "URL": "https://sinhala.adaderana.lk/news.php?nid=11759", "Category": null, "Parent URL": null}