{"Source": "Adaderana", "Timestamp": "September 27, 2012 10:19 am", "Headline": "18 වන නාවික හමුදාපති වයිස් අද්මිරාල් ජයනාත් කොළඹගේ වැඩ භාරගනියි", "News Content": "වයිස් අද්මිරාල් ජයනාත් කොළඹගේ මහතා 18 වන නාවික හමුදාපතිවරයා ලෙස මීට ස්වල්ප මොහොතකට පෙර වැඩ භාරගෙන තිබේ. නාවික හමුදා මූලස්ථානයේ දී ඒ මහතා සුභ මොහොතින් වැඩ භාරගත් බව නාවික හමුදා මාධ්‍ය අංශය සඳහන් කළේය. 1978 වර්ශයේ දී කැඩෙට් නිලධාරියෙකු වශයෙන් නාවික හමුදාවට එක්වූ ජයනාත් කොළඹගේ මහතා මානුෂීය මෙහෙයුම පැවති සමයේ මුහුදු කොටි බලකායට එරෙහිව මෙහෙයුම් රැසකට ද දායකත්වය ලබා දී තිබේ. නැගෙනහිර නාවික ආඥාපතිවරයා වශයෙන් මීට පෙර රාජකාරී කටයුතු සිදුකළ ඒ මහතා නාවික හමුදාවේ අණ දෙණ නිලධාරියෙකු වශයෙන් ද කටයුතු කොට ඇති බව නාවික හමුදා මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=27783", "Category": null, "Parent URL": null}