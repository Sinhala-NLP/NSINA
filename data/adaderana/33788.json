{"Source": "Adaderana", "Timestamp": "May 3, 2013 11:25 pm", "Headline": "බයසක් හා ටිපර් රථයක් ගැටී 2 ට තුවාල", "News Content": "ආණමඩුව තෝණිගල ප්‍රදේශයේ දී බස් රථයක් හා ටිපර් රථයක් ගැටීමෙන් සිදුවූ අනතුරකින් දෙදෙනෙකු තුවාල ලබා ආණමඩුව දිසා රෝහලට ඇතුළත් කර ඇත. අද (03) දහවල් 1.30 ට පමණ මෙම අනතුර සිදුවී ඇතැයි වාර්තා වේ. ආණමඩුව රෝහලට ඇතුළත් කළ තුවාලකරුවන් දෙදෙනා පසුව පුත්තලම මුලික රෝහලට මාරුකර යැවු බව ආණමඩුව දිසා රෝහලේ ප්‍රකාශිකාවක කියා සිටියාය. සුළු තුවාල ලැබු තවත් කීප දෙනෙක් ආණමඩුව දිසා රෝහලේ බාහිර ප්‍රතිකාර අංශයෙන් ප්‍රතිකාර ලබා පිටව ගොස් ඇත. ආණමඩුව පොලීසියේ රථවාහන අංශය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33788", "Category": null, "Parent URL": null}