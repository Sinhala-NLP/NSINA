{"Source": "Adaderana", "Timestamp": "February 2, 2017 08:50 am", "Headline": "ඉතියෝපියාවට ශ‍්‍රී ලංකා තානාපති කාර්යාලයක් ", "News Content": "ඉතියෝපියාවේ ශ‍්‍රී ලංකා තානාපති කාර්යාලය අද(02) විවෘත කිරීමට නියමිතව තිබේ. විදේශ කටයුතු මංගල සමරවීර අමාත්‍යවරයා සහ ඉතියෝපියාවේ විදේශ කටයුතු අමාත්‍යවරයා විසින් තානාපති කාර්යාලය විවෘත කිරීමට සැළසුම් කර ඇති බව එම අමාත්‍යාංශය පවසයි. අමාත්‍ය මංගල සමරවීර මහතා මේ දිනවල ඉතියෝපියාවේ නිල සංචාරයක නිරත වන අතර ඊයේ (01) දිනයේ ඉතියෝපියානු ජනාධිපති මුලතු තෙෂෝන් මහතා හමුවී සාකච්ඡාවක් ද පවත්වා ඇති බව වාර්තා වෙයි. ඊට අමතරව විදේශ කටයුතු අමාත්‍යවරයා ඉතියෝපියානු පාර්ලිමේන්තු කථානායකවරයා ද හමුවී සාකච්ඡා පවත්වා ඇති බව විදේශ කටයුතු අමාත්‍යාංශය සඳහන් කළේ ය. මෙරට වත්මන් සමාජ, දේශපාලනික මෙන්ම ආර්ථික ප‍්‍රවණතා පිළිබඳව හා ජාතික ආණ්ඩුවේ ඉදිරි දැක්ම පිළිබඳව ද අමාත්‍ය මංගල සමරවීර මහතා විසින් එම සාකච්ඡාවලදී දැනුවත් කර තිබේ.", "URL": "https://sinhala.adaderana.lk/news.php?nid=68966", "Category": null, "Parent URL": null}