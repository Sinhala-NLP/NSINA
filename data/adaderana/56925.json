{"Source": "Adaderana", "Timestamp": "February 5, 2016 08:34 am", "Headline": "වැඩවර්ජනය අත්හිටුවයි!", "News Content": "අද(05) පැවැත්විමට නියමිතව තිබූ ද්විපව්‍යාප්ත එක්දින සංකේත වැඩවර්ජනය අත්හිටවූ බව ශ්‍රී ලංකා මහජන සෞඛ්‍ය පරික්ෂකවරුන්ගේ සංගමය පවසයි.අද දෙරණ කළ විමසීමකදී එම සංගමයේ ප්‍රකාශකයෙකු සඳහන් කළේ රාජ්‍ය පරිපාලන අමාත්‍යවරයා සමඟ පැවැති සාකච්ඡාවකින් පසු අදාළ වර්ජනය අත්හිටුවිමට තීරණය කළ බවයි.පරිපාලන සේවා සීමිත තරඟ විභාගයට පෙනීසිටිම සඳහා මෙතෙක් මහජන සෞඛ්‍ය පරික්ෂකවරුන්ට ලබාදී තිබූ අවස්ථාව අහිමි කිරිම සම්බන්ධයෙන් ඔවුන්ගේ විරෝධතාව පළ කිරිම සඳහා වර්ජනය ක්‍රියාත්මක කිරිමට සැලසුම් කර තිබුණි.නිළධාරින්ගේ අත්තනෝමතික ක්‍රියා කලාපයන් හේතුවෙන් මහජන සෞඛ්‍ය පරික්ෂකවරුන්ට එම අවස්ථාව අහිමි වී ඇති බව එම සංගමයේ ලේකම් සෙනරත් බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=56925", "Category": null, "Parent URL": null}