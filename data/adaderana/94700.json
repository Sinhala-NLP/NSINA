{"Source": "Adaderana", "Timestamp": "August 20, 2018 07:11 am", "Headline": "පොලිස් කොමිසමෙන් පොලිස්පතිට දැනුම්දීමක්", "News Content": "පොලිස් කොමිසම විසින් ලබා දෙන නිර්දේශ ක්‍රියාත්මක නොකිරීම පිළිබඳ කරුණු දක්වන ලෙස පොලිස් කොමිසම පොලිස්පති පූජිත් ජයසුන්දර මහතා වෙත දන්වා යවා තිබේ. පසුගිය බ්‍රහස්පතින්දා කොමිසම රැස්වූ අවස්ථාවේදී මේ සම්බන්ධයෙන් තීරණයක් ගෙන ඇති අතර ඉන් අනතුරුව ලිඛිතව අදාළ දැනුම්දීම සිදුකර ඇති බව සඳහන්ය. උසස්විම් ක්‍රියාත්මක නොකිරිම ඇතුළු කරුණූ 06ක් සම්බන්ධයෙන් පොලිස්පතිවරයා වෙත අදාළ ලිපිය යොමු කර ඇති බව වාර්තා වෙයි. මේ පිළිබඳව අද දෙරණ ජාතික පොලිස් කොමිසමේ උසස් නිළධාරියෙකුගෙන් විමසීමක් කළ අතර එහිදී ඔහු ප්‍රකාශ කළේ පොලිස්පතිවරයාගෙන් කරුණු විමසීමට තීරණය කර ඇති බවයි. අදාළ කරුණු විමසීම සම්බන්ධයෙන් ලිඛිතව කරුණු දක්වන ලෙස ද පොලිස්පතිවරයා වෙත දැනුම්දී ඇති බව එම නිලධාරියා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=94700", "Category": null, "Parent URL": null}