{"Source": "Adaderana", "Timestamp": "June 11, 2013 03:55 pm", "Headline": "විල්ගමුව ප්‍රා.සභාපතිවරයාට ප්‍රහාරයක් - බ්ලේඩ් තලවලිනුත් කපලා", "News Content": "ඡායා රූ - කංචන ආරියදාස පාර්ලිමේන්තු මන්ත්‍රීවරයෙකු ඇතුළු කණ්ඩායමක් විසින් සිදුකළැයි කියන පහරදීමකින් බරපතළ තුවාල ලබා ඇති විල්ගමුව ප්‍රාදේශීය සභාවේ සභාපති ජයන්ත වීරසේකර මහතා විල්ගමුව හෙට්ටිපොළ රෝහලට ඇතුළත් කර තිබේ. විල්ගමුව හඳුන්ගමුව ප්‍රදේශයේ අද (11) දහවල් පැවැති දිවිනැගුම උත්සවයකදී මෙම පහරදීම සිදුව ඇතැයි අද‍ දෙරණ වාර්තාකරු පවසයි. බ්ලේඩ්තලවලින් කැපූ බවට පැවසෙන තුවාල සහිතව බරපතළ තත්ත්වයේ පසුවන ප්‍රාදේශීය සභා සභාපතිවරයා හෙට්ටිපොළ රෝහලේ සිට දඹුල්ල රෝහලට මාරුකර යැවීමට කටයුතු කරමින් සිටින බවට තොරුතුරු ලැබී ඇතැයිද හෙතෙම පැවසීය. අද දහවල් 2.30ට පමණ මෙම පහරදීම සිදුව ඇතැයි ද අප වාර්තාකරු වැඩිදුරටත් කීවේය.", "URL": "https://sinhala.adaderana.lk/news.php?nid=34835", "Category": null, "Parent URL": null}