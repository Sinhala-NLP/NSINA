{"Source": "Adaderana", "Timestamp": "January 25, 2016 10:12 am", "Headline": "කොරියාවේ ලාංකිකයින්ගෙන් මෙරටට විශාල සේවාවක් වෙනවා! ", "News Content": "කොරියාවේ සිටින ශ්‍රී ලාංකිකයින් මෙරට ආර්ථිකය වෙනුවෙන් විශාල කාර්යභාර්යයක් සිදුකරන බව කොරියාවේ ශ්‍රී ලාංකික තානාපති මනීෂා ගුණසේකර මහත්මිය පවසයි.ඇය මේ බව සඳහන් කර ඇත්තේ විදේශ මාධ්‍ය ආයතනයක් සමඟ කළ සම්මුඛ සාකච්ඡාවකට එක්වෙමින්ය.කොරියාවේ සිටින ශ්‍රී ලාංකිකයින් වාර්ෂිකව ශ්‍රී ලංකාවට අමෙරිකානු ඩොලර් බිලියන 7ක් පමණ ආදායමක් උපයා දෙන බවත්, දැනට 30,000ක් පමණ ශ්‍රී ලාංකිකයින් එරට සේවය කරන බවත් ඇය එහිදී පෙන්වා දී ඇත.එසේම කොරියාවේ ඇති මෙරට තානාපති කාර්යාලය මගින් නිතරම ශ්‍රී ලාංකික සේවකයින් සම්බන්ධයෙන් සොයා බලන බවත්, මෙරට තානාපති කාර්යාලය මගින් කොරියාවපුරා සංචාරය කරන බවත් ඒ මහත්මිය විසින් එහිදී පෙන්වා දී තිබේ. තවද කොරියාවේ ශ්‍රී ලාංකික තානාපති කාර්යාලය මගින් රාජ්‍ය තාන්ත්‍රික මට්ටමින් සකාච්ඡා පවත්වන බවද ඇය විසින් වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=56620", "Category": null, "Parent URL": null}