{"Source": "Adaderana", "Timestamp": "March 20, 2019 05:46 pm", "Headline": "දුම්රියක ගැටී යතුරුපැදිකරුවෙක් මියයයි", "News Content": "අද (20) අළුයම රත්ගම පොලිස් වසමේ විජේරත්න මාවත දෙසට හැරෙන හන්දියේ දුම්රිය හරස් මාර්ගයේ දී කොළඹ සිට ගාල්ල බලා ධාවනය වූ දුම්රියක යතුරුපැදියක් ගැටීමෙන් යතුරුපැදිකරුවෙකු මියගොස් ඇත. ඉන්ධන ප්‍රවාහනය කරන ලද දුම්රියක මෙසේ යතුරුපැදිකරු ගැටී ඇති අතර අනතුරින් යතුරුපැදිකරු බරපතල තුවාල ලබා කරාපිටිය රෝහලට රැගෙන යාමේදී මියගොස් තිබේ. මරණකරු වයස අවුරුදු 63ක් වූ පල්ලියපිටිය, රත්ගම ලිපිනයේ පදිංචි අයෙක් බව වාර්තා වෙයි. මෘත ශරීරය කරාපිටිය රෝහලේ මෘත ශරීරාගාරයේ තැන්පත් කර ඇති අතර සිද්ධිය සම්බන්ධ වැඩිදුර විමර්ශන කටයුතු රත්ගම පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106424", "Category": null, "Parent URL": null}