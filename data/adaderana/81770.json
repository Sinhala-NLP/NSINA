{"Source": "Adaderana", "Timestamp": "December 19, 2017 11:05 am", "Headline": " පෙරහැරකින් ඇවිත් නාමයෝජනා දීලා", "News Content": "කිලිනොච්චිය දිස්ත්‍රික්කය සඳහා මුල්ම නාම යෝජනා පත්‍රය 18 දා සවස ස්වේච්ඡා කණ්ඩායමක් විසින් කිලිනොච්චිය තේරීම්බාර නිලධාරී සුන්දරම් අරුමේයිනායගම් මහතා වෙත බාර දී තිබේ. ඊ.පී.ඩී.පී.සංවිධානයේ යාපනය දිස්ත්‍රික්කයේ හිටපු පාර්ලිමේන්තු මන්ත්‍රී මුරුගේසු චන්ද්‍රකුමාර් මහතාගේ ප්‍රධානත්වයෙන් මෙම ස්වේච්ඡා කණ්ඩායම සමන්විතය. මෙම ස්වේච්ඡා කණ්ඩායම කිලිනොච්චිය නගර සභාව සඳහාද, කරච්චි, පච්චිලෙයිපල්ලි, සහ පූනකරි යන ප්‍රාදේශීය සභා සඳහා නාම යෝජනා ලබා දී තිබේ. ඔවුන් නාම යෝජනා ලබා දීමට කිලිනොච්චිය දිස්ත්‍රික් ලේකම් කාර්යාලය වෙත පැමිණ ඇත්තේ පෙරහැරකිනි.", "URL": "https://sinhala.adaderana.lk/news.php?nid=81770", "Category": null, "Parent URL": null}