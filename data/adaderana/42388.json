{"Source": "Adaderana", "Timestamp": "April 8, 2014 12:44 pm", "Headline": "ලංකාවේ ප්‍රශ්නයට මැදිහත්වෙන්න බැරි වුණා", "News Content": "ශ්‍රී ලංකාවේ යුධ සමයේ අවසන් භාගයේ දී සිදුවු බව කියන මනුෂ්‍ය ඝාතන වළක්වාගැනීම සඳහා මැදිහත්වීමට එක්සත් ජාතීන්ගේ සංවිධානය අපොහොසත් වු බව එක්සත් ජාතීන්ගේ මහලේකම් බැන්කී මූන් මහතා යළිත් වරක් ප්‍රකාශ කර තිබේ. රුවන්ඩාවේ සිදුවු ජන සංහාරයේ විසිවන සැමරුම් උත්සවයට සහභාගී වෙමින් එක්සත් ජාතීන්ගේ මහලේකම්වරයා මෙය ප්‍රකාශ කර ඇති බව සඳහන්ය. එහිදී බැන්කී මුන් මහතා ප්‍රකාශ කර ඇත්තේ ශ්‍රී ලංකාවේ පැවති සිවිල් යුද්ධයේ අවසන් සමයේදී ඊට මැදිහත් වීමට එක්සත් ජාතීන්ගේ සංවිධානය අපොහොසත් වීම හේතුවෙන් පුද්ගලයින් දහස් ගණනක පිරිසක් මියගිය බවයි. එමෙන්ම එක්සත් ජාතීන්ගේ සංවිධානයේ සාමාජික රටවල පවතින ජාතික අවශ්‍යතාවන් සුරකිමින් එම රටවල් අතර පවතින සහයෝගීතාව වර්ධනය කරගැනීම උදෙසා සාමාජික රටවල් නිරන්තර කැපවීමෙන් කටයුතු කළ යුතු බව ද බැන්කී මූන් මහතා එහිදී වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=42388", "Category": null, "Parent URL": null}