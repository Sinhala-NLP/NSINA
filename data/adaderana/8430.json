{"Source": "Adaderana", "Timestamp": "May 16, 2010 09:31 am", "Headline": "රංගේ යූ.ඇන්.පි.ය ගැන කලකිරීමෙන්", "News Content": "පක්ෂයේ සාමාජිකයෙකු තමාට පහර දීම සම්බන්ධයෙන් එක්සත් ජාතික පක්ෂය මෙතෙක් කිසිඳු විනය ක්‍රියා මාර්ගයක් ගෙන නොමැති බව පුත්තලම දිස්ත්‍රික් පාර්ලිමේන්තු මන්ත්‍රී පාලිත රංගේ බණ්ඩාර මහතා චෝදනා කරයි.. පසුගිය දා පැවති පාර්ලිමේන්තු මැතිවරණයෙන් අනතුරුව එම පක්ෂයේ ම පළාත් සභා මන්ත්‍රීවරයෙකු වන ශාන්ත අබේසේකර මහතා පාලිත රංගේ බණ්ඩාර මහතාට පහරදෙනු ලැබිණි. එම පහරකෑමෙන් බරපතල තුවාල ලැබූ මන්ත්‍රීවරයා මාසයකට අධික කාලයක් ප්‍රතිකාර ගැනීමෙන් අනතුරුව මේ වන විට සුව අතට පත් වී තිබේ.. තමාට පහර දීම සම්බන්ධයෙන් මෙතෙක් කිසිදු පරීක්ෂණයක් එක්සත් ජාතික පක්ෂය විසින් සිදු ‍කර නොමැති බවත්,මෙම තත්ත්වය හේතුවෙන් තමා පක්ෂය පිළිබඳව කලකිරීමට පත්ව සිටින බවත් මන්ත්‍රීවරයා අද දෙරණට සඳහන් කළේය. එසේ වුවද ඉදිරි දින කිහිපය තුළ මේ සම්බන්ධයෙන් පක්ෂය යම් ක්‍රියාමාර්ගයක් ගනු ඇතැයි බලාපොරොත්තු වන බව ද පාලිත රංගේ බණ්ඩාර මහතා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=8430", "Category": null, "Parent URL": null}