{"Source": "Adaderana", "Timestamp": "April 28, 2014 03:39 pm", "Headline": "  ගනුදෙනුව අතරතුර තැරැව්කරු මැණික් ටික කොල්ලකාලා", "News Content": "මාවනැල්ල, කඩුගන්නාව ප්‍රදේශයේ පිහිටි හෝටලයක දී මැණික් ගනුදෙනුවක් අතරතුර කොල්ලයක් සිදුව තිබේ. අද (28) දහවල් කඩුගන්නාව ප්‍රදේශයේ පිහිටි හෝටලයකට මැණික් ගල් ගනුදෙනුවක් සඳහා තැරැව්කරුවෙකු සහ තවත් පුද්ගලයෙකු පැමිණ ඇති බව පොලිසිය සඳහන් කළේය. පසුව තැරැව්කරු සමග පැමිණි අනෙක් පුද්ගලයා තැරැව්කරු අත තිබු මැණික් ගල් නවයක් කොල්ලකා ඔවුන් පැමිණි මෝටර් රථයෙන් පලාගොස් ඇති බව පොලීසිය කියා සිටියි. කෙසේ වෙතත් එම මැණික් ගල්වල වටිනාකම මෙතෙක් අනාවරණය වී නොමැති අතර සිද්ධිය සම්බන්ධයෙන් මාවනැල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42839", "Category": null, "Parent URL": null}