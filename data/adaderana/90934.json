{"Source": "Adaderana", "Timestamp": "June 15, 2018 02:24 pm", "Headline": "නිවසක තනිව සිටි පුද්ගලයෙකුට පහර දී ඝාතනය කරයි", "News Content": "වැල්ලවාය පොලිස් වසමේ හඳපානාගල, වෙහෙරයාය ප්‍රදේශයේ දී පුද්ගලයෙකුට පහර දී ඝාතනය කර ඇති බව පොලීසිය පවසයි. අද(15) දින වැල්ලවාය පොලිස් ස්ථානයට ලද තොරතුරක් මත විමර්ශන කටයුතු ආරම්භ කර තිබේ. පහර දීමේන් හඳපානාගල ප්‍රදේශයේ පදිංචි 46 හැවිරිදි කරවිට වෙදගේ ජගත් පුෂ්ප කුමාර යන පුද්ගලයා මිය ගොස් ඇති බව පොලීසිය පවසයි. මෙම මිය ගිය පුද්ගලයා නිවසේ තනිව සිටිය දී මෙසේ ඝාතනයට ලක්ව ඇති අතර, ඝාතනයට හේතුව හෝ සැකකරු සම්බන්ධයෙන් මෙතෙක් තොරතුරු අනාවරණය වී නොමැති බව ද පොලීසිය සඳහන් කරයි. වැල්ලවාය පොලීසිය සිදුවීම සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=90934", "Category": null, "Parent URL": null}