{"Source": "Adaderana", "Timestamp": "November 21, 2017 01:08 pm", "Headline": "අඟුණුකොලපැලැස්සේ පවුල් 2500කට වතුර තිබහයි (වීඩියෝ සහිතයි)", "News Content": "අඟුණුකොලපැලැස්ස ප්‍රදේශයේ පවුල් 2500 කට අධික සංඛ්‍යාවක් මේ දින වල දැඩි ජල අර්බුදයකට මුහුණපා ඇත.ඒ එම ප්‍රදේශයට ජලය සැපයීම සඳහා ජලසම්පාදන මණ්ඩලය ජලය ලබාගන්නා එරමිනියාය වැවේ ජලය සිඳි ගොස් තිබීම හේතුවෙනි.එරමිනියාය වැවේ කලක පටන් එක්රැස්ව ඇති රෝන් මඩ ඉවත් නොකිරීම නිසා වැව ගොඩවීම හේතුවෙන් ජලය රඳවා ගැනීම අපහසු වී ඇති බව වාර්තා වේ.කෙසේවෙතත් වැව සිඳියාම හේතුවෙන් මේ වනවිට අගුණුකොලපැලැස්ස නගරය, දිසාගල, යකාගල, එරමිනියාය, යාය 18 ඇතුළු ප්‍රදේශ කිහිපයක පවුල් 2500 ක් පමණ දැඩි අසිරුතාවයකට මුහුණපා ඇත.මේ වන විට ජනතාව සිය පානිය ජල අව්‍යශතා සපයාගන්නේ නළ ළිං මාර්ගයෙන් වන අතර එම ජලය පානය කිරීමට සුදුසු මට්ටමක නොතිබුනද ජල අර්බුදය උග්‍ර වී ඇති පසුබිමක තමන්ට එම ජලය පානය කිරීමට සිදුව ඇති බව ප්‍රදේශවාසීහූ පවසති.", "URL": "https://sinhala.adaderana.lk/news.php?nid=80303", "Category": null, "Parent URL": null}