{"Source": "Adaderana", "Timestamp": "January 3, 2011 09:01 am", "Headline": "2010 ඡන්ද හිමි නාමලේඛනය අද සිට ප්‍රදර්ශනයේ ", "News Content": "2010 ඡන්ද හිමි නාමලේඛනය අද(03) සිට ප්‍රදර්ශනය කරන බව මැතිවරණ මහලේකම් කාර්යාලය පවසයි. මේ මස 31 වැනි දින දක්වා එම නාමලේඛනය ප්‍රදර්ශනය කරන බව එහි ප්‍රකාශකයෙකු සඳහන් කළේය. ග්‍රාම නිලධාරී කාර්යාල, ප්‍රාදේශීය ලේකම් කාර්යාල, දිස්ත්‍රික් මැතිවරණ ලේකම් කාර්යාල, පළාත් පාලන ආයතන සහ ප්‍රධාන තැපැල් කාර්යාල වල ද ඡන්ද හිමි නාමලේඛනය ප්‍රදර්ශනයට තැබීමට නියමිතය. අදාළ ලේඛන පරීක්ෂා කිරීමෙන් පසු ලියාපදිංචි නොවු පුද්ගලයන් සඳහා ග්‍රාම නිලධාරීවරයා මාර්ගයෙන් ඒ සඳහා ඉල්ලුම් කළ හැකිය. එසේම ඡන්ද හිමි නාමලේඛනයට ඇතුළත්ව ඇති යම් තැනැත්තෙකු පිළිබඳ විරෝධතා ඇත්නම් ඒවා ඉදිරිපත් කිරීමට ද හැකි බව මැතිවරණ මහලේකම් කාර්යාලය සඳහන් කරයි. මේ සඳහා අවශ්‍ය පෝරමයන් ඡන්ද හිමිනාමලේඛනය ප්‍රදර්ශනයට තබා ඇති කාර්යාල වලින්ම ලබා ගත හැකිය.", "URL": "https://sinhala.adaderana.lk/news.php?nid=13229", "Category": null, "Parent URL": null}