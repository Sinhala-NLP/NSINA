{"Source": "Adaderana", "Timestamp": "February 15, 2012 10:19 am", "Headline": " බලා‍ගෙනයි අදත් තද වැහි..!", "News Content": "අද දිනය තුළ ද දිවයිනේ බොහෝ ප්‍රදේශවල තද වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව උතුර,නැගෙනහිර,මධ්‍යම,ඌව ඇතුළු දිවයනේ පළාත්වල තැනින් තැන වැසි ඇතිවිය හැකි බවත්,අපර භාගයේ හෝ සන්ධ්‍යා කාලයේ දී දිවයිනේ සෙසු ප්‍රදේශවල තැනින් තැන වැසි ඇතිවිය හැකි බව කාර්යභාර කාලගුණ විද්‍යාඥ චමින්ද ද සිල්වා මහතා අද දෙරණට කියා සිටියේය. විශේෂයෙන්ම ගිගුරුම් සහිත වැසි ඇතිවන විට ප්‍රදේශවල සුළං වේගය තාවකාලිකව වැඩිවිය හැකි බැවින් එමගින් සිදුවිය හැකි අනතුරු අවම කර ගැනීමට කටයුතු කළ යුතු බවත්,අකුණු මගින් සිදුවිය හැකි අනතුරු වළක්වාගැනීම කෙරෙහි අවධානය යොමුවිය යුතු බවටත් හෙතෙම ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=22128", "Category": null, "Parent URL": null}