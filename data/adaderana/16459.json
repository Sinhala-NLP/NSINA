{"Source": "Adaderana", "Timestamp": "June 1, 2011 09:01 am", "Headline": "  ඝාතන සැකකරුවන් දින 90 ක් රඳවයි", "News Content": "පසුගිය දින වල නැගෙනහිර පළාතේ සිදු වූ අභිරහස් මිනිස් ඝාතන සම්බන්ධයෙන් අත්අඩංගුවට ගන්නා ලද සැකකරුවන් දෙදෙනෙකු රඳවාගෙන ප්‍රශ්න කිරීමට කොළඹ මහේස්ත්‍රාත් අධිකරණය රහස් පොලිසිය අවසර ලබා දී තිබේ. රහස් පොලිසිය විසින් අධිකරණයට වාර්තාවක් ඉදිරිපත් කරමින් ප්‍රකාශ කර සිටියේ කලවංචිකුඩි ප්‍රදේශයේ කරුණා පාර්ශවයේ ආධාරකරුවෙකු වන ව්‍යාපාරිකයෙකු වෙඩි තබා ඝාතනය කිරීමේ සිද්ධියකට අදාළව මෙම සැකකරුවන් අත්අඩංගුවට ගෙන ඇති බවයි. මොවුන් ත්‍රස්තවාදී ක්‍රියා වලට සම්බන්ධ‍ දැයි පරීක්ෂණ පැවැත්වීමට අවශ්‍යව ඇතැයි රහස් පොලිසිය අධීකරණයට දන්වා තිබේ. කරුණු සලකා බැලූ කොළඹ ප්‍ර‍ධාන මහේස්ත්‍රාත් රශ්මි සිංගප්පුලි මහතා අදාළ සැකකරුවන් දෙදෙනා දින 90ක කාලයක් පොලිස් භාරයේ රඳවාගෙන ප්‍රශ්න කිරීමට අවසර ලබා දී ඇත.", "URL": "https://sinhala.adaderana.lk/news.php?nid=16459", "Category": null, "Parent URL": null}