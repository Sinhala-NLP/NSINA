{"Source": "Adaderana", "Timestamp": "September 25, 2016 05:10 pm", "Headline": " සමලිංගික විවාහ නීතිගත කිරීමට එරෙහිව ජනතාව පාරට", "News Content": "සමලිංගික විවාහ නීතිගත කිරීමේ රජයේ යෝජනාවට විරෝධය පළ කරමින් මෙක්සිකානු ජනතාව විරෝධතාවයක නිරත වී තිබේ. මෙක්සිකෝවේ ඇතැම් ප්‍රාන්තවල සමලිංගික විවාහ නීතිගත කර ඇති අතර එම නීතිය රටපුරා ක්‍රියාත්මක කිරීමට මෙක්සිකානු ජනාධිපති එන්රිකි පෙනා නිටෝ විසින් පසුගියදා තීරණය කළේය.ඒ අනුව අදාළ තීරණයට විරෝධය පළ කරමින් එරට ජනතාව දහස් ගණනින් වීදි බැස විරෝධතාවයේ නිරත වී ඇති බව විදෙස් මාධ්‍ය වාර්තා කළේය. විරෝධතාකරුවන් පෙන්වා දෙන්නේ තමන් සමලිංගික අයිතීන් සඳහා විරුද්ධ නොවන බවයි.විවාහ සහ පවුල් සංස්ථාවන්හි අගයන් ආරක්ෂා කළ යුතු බව ඔවුන් පෙන්වා දී තිබේ.", "URL": "https://sinhala.adaderana.lk/news.php?nid=64437", "Category": null, "Parent URL": null}