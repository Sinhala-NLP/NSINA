{"Source": "Adaderana", "Timestamp": "November 13, 2017 01:04 pm", "Headline": "  අය වැයට සහය දෙන්න තාම හිතුවේ නැති බව TNA කියයි", "News Content": "මෙවර අයවැය සඳහා සහය පල කරනවාද නැද්ද යන්න පිළිබඳ දෙමළ ජාතික සන්ධානය මෙතෙක් ස්ථීර තීරණයකට එළඹ නොමැති බව එම පක්ෂයේ පාර්ලිමේන්තු මන්ත්‍රී එම්.ඒ සුමන්තිරන් මහතා පවසයි. ඊයේ වව්නියාවේදී පැවැති දෙමළ ජාතික සන්ධානයේ මධ්‍යම කාරක සභා රැස්වීමෙන් අනතුරුව මාධ්‍ය වෙත අදහස් දක්වමින් ඔහුමේ බව ප්‍රකාශ කර තිබේ. එහෙත් මෙවර අයවැයෙන් රජය විසින් සලසා ඇති සහන පිළිබඳ එම පක්ෂයේ නායක ආර්. සම්බන්ධන් මහතා අගය කිරීමක් සිදු කළ බව අද දෙරණ ප්‍රාදේශීය වාර්තාකරු සඳහන් කළේය. මේ අතර මීළඟ මැතිවරණයේදී අපේක්ෂකයින් ඉදිරිපත් කළ යුතු ආකාරය සහ නව ව්‍යවස්ථා සංශෝධනය පිළිබඳ එම මධ්‍යම කාරක සභා රැස්වීමේදී දීර්ඝ වශයෙන් සාකච්ඡාවට ලක්වී තිබේ. ඉලෙකෙයි තමිල් අරුසු කච්චි රජය සමඟ එකතුව දෙමළ ජාතික සන්ධානය බිද දැමීමට කටයුතු කරන බවට එල්ල වන චෝදනාව කිසිඳු සත්‍යතාවක් නොමැති බව මාධ්‍යවේදීන් කළ ප්‍රශ්න කිරීමේදී එම නියෝජිතයින් ප්‍රකාශ කර තිබේ. සුරේෂ් ප්‍රේමචන්ද්‍රන් මහතා කුමන පක්ෂයකින් ඉදිරි මැතිවරණය සඳහා ඉදිරිපත් වන්නේ ද යන්න පිළිබඳ ඊයේ පැවැති මාධ්‍යම කාරක සභා රැස්විමේදී තීරණයකට එළඹ නැත.", "URL": "https://sinhala.adaderana.lk/news.php?nid=79833", "Category": null, "Parent URL": null}