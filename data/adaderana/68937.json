{"Source": "Adaderana", "Timestamp": "February 1, 2017 01:02 pm", "Headline": "දෙතැනක මරණ ‍2ක්", "News Content": "එරාවූර්, පුන්නකුඩා මාර්ගයේ සිදුවූ යතුරුපැදි අනතුරකින් තරුණයෙකු මියගොස් තිබේ.පුන්නකුඩා මුහුදු මාර්ගයේ , කලවායි වංගුව අසළදී යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන අසළ පිහිටි ගසක ගැටී ඇති බව පොලීසිය පවසයි.අනතුරෙන් බරපතළ තුවාල ලැබූ තරුණයා එරාවුර් රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ 22 හැවිරිදි එම ප්‍රදේශයේම පදිංචිව සිටි තරුණයෙකි.මෘත ශරීරය සම්බන්ධයෙන් පශ්චාත් මරණ පරීක්ෂණය අද (2) සිදුකිරීමට නියමිතය.මේ අතර නිට්ටඹුව, කජුගම ප්‍රදේශයේදී සිදුවූ රිය අනතුරකින් 48 හැවිරිදි පුද්ගලයෙකු මියගොස් තිබේ.නුවර දෙසට ධාවනය වූ යතුරුපැදයක් ඉදිරියෙන් පැමිණි බස් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති බව සඳහන්ය.", "URL": "https://sinhala.adaderana.lk/news.php?nid=68937", "Category": null, "Parent URL": null}