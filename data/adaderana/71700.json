{"Source": "Adaderana", "Timestamp": "April 4, 2017 09:45 am", "Headline": "හාලිඇල පොලිස් කොස්තාපල්වරයෙකුට පහරදුන් 3ක් අල්ලයි", "News Content": "හාලිඇල පොලීසීයට අනුයුක්ත පොලිස් කොස්තාපල්වරයෙකුට පහරදීමේ සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ. ඊයේ(3)රාත්‍රී අදාළ පොලිස් කොස්තාපල්වරයා රාජකාරී නිමවී බස් රථයකින් සිය නිවස බලා ගමන් කරමින් සිටියදී එම බස් රථයේ කොන්දොස්තරවරයා සහ තවත් දෙදෙනෙකු විසින් පහරදීමක් සිදුකර තිබේ. පහරකෑමෙන් තුවාල ලැබු කොස්තාපල්වරයා ප්‍රතිකාර සඳහා බදුල්ල රෝහලට ඇතුළත් කර තිබේ. ඒ අනුව අදාළ පහරදීමේ සිද්ධියට සම්බන්ධ කොන්දොස්තරවරයා ඇතුළු පුද්ගලයින් තිදෙනා ඇල්ල පොලීසිය විසින් අත්අඩංගුවට ගෙන ඇති බව සඳහන්වේ. මෙලෙස අත්අඩංගුවට ගෙන ඇත්තේ හපුතලේ ප්‍රදේශයේ පදිංචිකරුවන් තිදෙනෙකු වන අතර ඔවුන් අද(4) බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් ඇල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71700", "Category": null, "Parent URL": null}