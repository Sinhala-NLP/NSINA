{"Source": "Adaderana", "Timestamp": "March 5, 2014 07:51 pm", "Headline": "මෙවලම් භාවිතයේ ක්‍රමවේදය වැරදි හින්දා සමාජය ගරාවැටිලා", "News Content": "වර්තමාන සමාජය තුළ තාක්ෂණික මෙවලම් භාවිතා කිරීමේ දී අනුගමනය කරන වැරදි ක්‍රමවේදයන් හේතුවෙන් සමාජය විශාල ගරා වැටීමකට ලක්ව ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ප්‍රධාන වශයෙන්ම නව තාක්ෂණය සමඟ සමාජය විශාල පිරිහීමකට ලක්ව ඇති බව සෞඛ්‍ය අමාත්‍යවරයා සඳහන් කළේය. තාක්ෂණ ශිල්පීන්, විද්‍යාඥයන් නව තාක්ෂණය ලොවට හඳුන්වා දුන්නේ මානව සමාජයට අගතියක් කිරීම සදහා නොවන බව ද මෛත්‍රීපාල සිරිසේන අමාත්‍යවරයා කියා සිටියේය. අද (05)ගම්පහ, රත්නාවලී බාලිකා විද්‍යාලයේ දැරියන් විසින් සංවිධාන කර තිබු \"රන්වැලි අභිමන් 2014\" ප්‍රදර්ශනය විවෘත කිරීමේ අවස්ථාවට එක්වෙමින් සෞඛ්‍ය අමාත්‍යවරයා මෙම අදහස් පළ කළේය. වර්තමානයේ පවතින්නේ දැනුම පිළිබද ප්‍රශ්නයක් නොව සමාජය තුළ අවබෝධයෙන් යුතුව ජීවත්වීම පිළිබද ප්‍රශ්නයක් බව හෙතෙම එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=41566", "Category": null, "Parent URL": null}