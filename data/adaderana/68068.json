{"Source": "Adaderana", "Timestamp": "January 13, 2017 11:52 am", "Headline": "  සම්මුතිවාදී ආණ්ඩුවේ වැඩපිළිවෙළ ජාත්‍යන්තරයත් පිළිගනී", "News Content": "ශ්‍රී ලංකාවට ජී.එස්.පී ප්ලස් බදු සහනය යළි හිමිවීම සහ යුරෝපා සංගමය විසින් පනවා තිබූ මත්ස්‍ය තහනම ඉවත් වීම වත්මන් සම්මුතිවාදී ආණ්ඩුවේ වැඩපිළිවෙළ ජාත්‍යන්තරය පිළිගෙන ඇති බවට තහවුරු කිරීමක් බව ධීවර අමාත්‍ය මහින්ද අමරවීර මහතා පවසයි.එවකට පැවති පාලන ක්‍රමය ජාත්‍යන්තරය විසින් ප්‍රතික්ෂේප කිරීමේ ප්‍රතිඵල ලෙස එම සහන ශ්‍රී ලංකාවට අහිමිව ගිය බව අමාත්‍යවරයා පෙන්වා දෙයි.පසුගිය රජයේ වැඩපිළිවෙළ හේතුවෙන් සංවර්ධිත රටවල් සියල්ල ශ්‍රී ලංකාව සමඟ අමනාප වූ බව පවසන මහින්ද අමරවීර අමාත්‍යවරයා නොදියුණු සහ ඒකාධිපති රජයන් පවතින අප්‍රිකාණු රටවල් කිහිපයක් පමණක් ශ්‍රී ලංකාවට සහය පළ කළ බව කියා සිටියේය. කෙසේවෙතත් වත්මන් රජය ජාත්‍යන්තර ප්‍රජාව සමග ගොඩනගාගෙන ඇති යහපත් සම්බන්ධතාවය හේතුවෙන් ශ්‍රී ලංකාව මේ වන විට ජාත්‍යන්තරය තුළ ප්‍රබුද්ධ රටක් ලෙස ඉදිරියට යමින් පවතින බව හම්බන්තොට ප්‍රදේශයේ පැවති උත්සවයකට එක්වෙමින් මහින්ද අමරවීර අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=68068", "Category": null, "Parent URL": null}