{"Source": "Adaderana", "Timestamp": "April 23, 2018 10:09 am", "Headline": "  ජනපති යළි දිවයිනට ", "News Content": "එංගලන්තයේ පැවති පොදු රාජ්‍ය මණ්ඩලීය රාජ්‍ය නායක සමුළුවට සහභාගි වීමට ගොස් සිටි ජනාධිපති මෛත්‍රීපාල සිරිසේන මහතා අද(23) යළි දිවයිනට පැමිණ තිබේ. ජනාධිපතිවරයා ඇතුළු දූත පිරිස, එම සංචාරය නිමා කර අද උදෑසන 9.45 ට පමණ දෝහා සිට පැමිණි කටාර් ගුවන් සේවයේ Q.R.- 664 දරණ ගුවන් යානයෙන් කටුනායක ගුවන් තොටුපොළ වෙත පැමිණ ඇති බව වාර්තා වෙයි. ජනාධිපතිවරයා පොදු රාජ්‍ය මණ්ඩලීය රාජ්‍ය නායක සමුළුවට සහභාගී වීම සඳහා පසුගිය අප්‍රේල් මස 15 වන දින දිවයිනෙන් පිටත් විය. පොදුරාජ්‍ය මණ්ඩලයීය රාජ්‍ය නායක සමුළුව 16 වන දින ආරම්භ වුයේය.", "URL": "https://sinhala.adaderana.lk/news.php?nid=87862", "Category": null, "Parent URL": null}