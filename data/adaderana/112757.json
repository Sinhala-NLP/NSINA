{"Source": "Adaderana", "Timestamp": "June 26, 2019 06:56 am", "Headline": "හමුදාපති සහ බදියුදීන් අද පාර්ලිමේන්තු විශේෂ කාරක සභාව හමුවට", "News Content": "පාස්කු ඉරුදින ප්‍රහාරය පිළිබඳ සොයාබැලීමේ පාර්ලිමේන්තු විශේෂ කාරක සභාව යලි අද (26) රැස්වීමට නියමිතව තිබේ. පාර්ලිමේන්තු සංකීර්ණයේදී පස්වරු 02.00ට එම කාරක සභාව රැස්විමට නියමිතයි. යුද හමුදාපති ලුතිනන් ජනරාල් මහේෂ් සේනානායක මහතා සහ හිටපු අමාත්‍ය රිෂාද් බදියුදීන් මහතා පාර්ලිමේන්තු විශේෂ කාරක සභාව හමුවේ අද පෙනී සිටිමට නියමිතව ඇත. මේ සම්බන්ධයෙන් යුද හමුදාපතිවරයාට සහ රිෂාද් බදියුදීන් මන්ත්‍රිවරයාට දැනුම්දී ඇති බව එහි සභාපති නියෝජ්‍ය කතානායක ආනන්ද කුමාරසිරි මහතා පැවසුවේය. අද දිනයේදී සිදු කෙරෙන සාක්ෂි විමසීම් කටයුතු ද සුපුරුදු පරිදි මාධ්‍ය වෙත විවෘතව පවතින බව නියෝජ්‍ය කතානායකවරයා සදහන් කළේය.", "URL": "https://sinhala.adaderana.lk/news.php?nid=112757", "Category": null, "Parent URL": null}