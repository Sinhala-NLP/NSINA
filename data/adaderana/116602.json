{"Source": "Adaderana", "Timestamp": "August 15, 2019 01:04 pm", "Headline": "බීමත් රියදුරන්ට අනතුරු ඇඟවීමක්", "News Content": "මත්පැන් හා මත්ද්‍රව්‍ය භාවිත කර රිය ධාවනයේ යෙදෙන රියදුරන් හඳුනාගැනීම සඳහා නවීන තාක්ෂණය උපයෝගි කරගනිමින් විශේෂ ක්‍රමවේදයක් ආරම්භ කරන බව මාර්ග ආරක්ෂාව පිළිබඳ ජාතික සභාව පවසයි. එහි සභාපති වෛද්‍ය සිසිර කෝදාගොඩ මහතා සඳහන් කළේ එහි පළමු අදියර පෞද්ගලික හා ලංගම බස්රථ රියදුරන් ඉලක්ක කර ගනිමින් ක්‍රියාත්මක කිරිමට නියමිත බවයි. ඔහු පැවසුවේ වර්ථමානයේ මත් පැන්වලටද වඩා මත් ද්‍රව්‍ය පාවිච්චි කරමින් රියදුරන් ධාවන කටයුතු සිදු කිරීමට යොමු වි අති බවයි. වර්තමානයේ දැනට පවතීන නවීනතව උපකරණය භාවිතා කරමින් මෙම විශේෂ ක්‍රම වේදය ක්‍රියාත්මක කිරීමට නියමිතය. රියදුරුගේ ඛේටය රැගෙන එම එම උපකරණය දමා එම පරීක්ෂණය සිදු කළ හැකි බව ඒ මහතා පැවසීය. එම පරීක්ෂණය සිදු කළ විට අදාල රියදුරා පාවිච්චිකර ඇති මත්පැන් වර්ගය හො මත්ද්‍රව්‍ය කුමක්ද යන්න සොයා ගත හැකි බවත් කෙතරම් කාලයක් ඔහු එය පාවිච්චිකර ඇතිද යන්න සහ කොපමණ ප්‍රතිශතයක් ශරීරයේ අන්තර්ගත වී ඇතිද යන් වග සොයා ගත හැකි බවද ඒ මහතා වැඩිදුරටත් පැවසීය. ලබන මාසේ සිට මෙය ක්‍රියාත්මක කරන බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=116602", "Category": null, "Parent URL": null}