{"Source": "Adaderana", "Timestamp": "October 15, 2016 06:16 pm", "Headline": "කොස්ගොඩ පාළු ඉඩමකින් පුපුරණ ද්‍රව්‍ය හමුවෙයි", "News Content": "කොස්ගොඩ, හෑගල්ල ප්‍රදේශයේ පාළු ඉඩමක වළ දමා තිබිය දී අධි බලැති පුපුරණ ද්‍රව්‍ය සහ උණ්ඩ තොගයක් සොයාගෙන තිබේ.පොලිසිය පැවසුවේ එම ස්ථානයේ ඉටි බෑගයක බහා වළ දමා තිබූ ටී 56 වර්ගයේ උණ්ඩ 18ක් සහ සී ෆෝ වර්ගයේ පුපුරණ දුව්‍ය ග්‍රෑම් 1200 ක් සොයා ගත් බවයි .කොස්ගොඩ පොලිසියට ලද තොරතුරකට අනුව මෙම වැටලීම සිදු කර ඇත.අදාළ ඉඩමේ හිමිකරු පොලිසියට ප්‍රකාශයන් ලබා දෙමින් පවසා ඇත්තේ තමන් මාස 5ට අධික කාලයක් අදාළ ඉඩමට නොපැමිණි බවයි.සිද්ධිය සම්බන්ධයෙන් කොස්ගොඩ පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=65079", "Category": null, "Parent URL": null}