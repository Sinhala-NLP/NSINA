{"Source": "Adaderana", "Timestamp": "October 20, 2018 05:32 pm", "Headline": "සමස්ත තරගාවලියේම ජය එංගලන්තයට", "News Content": "සංචාරක එංගලන්ත කාණ්ඩාම සහ ශ්‍රී ලංකාව අතර මහනුවර පල්ලෙකැලේ ක්‍රීඩාංගනයේ අද (20) පැවති 4 වන එක්දින තරගය ඩක්වත් ලූවිස් න්‍යාය අනුව එංගලන්ත කණ්ඩායම ලකුණු 18න් ජය ගත්තේය. කාසියේ වාසිය දිනා ගත් එංගලන්තය පළමුව පන්දුවට පහරදීමට ශ්‍රී ලංකා කණ්ඩායමට ආරාධනා කළේය. නියමිත පන්දුවාර 50 අවසානයේ ශ්‍රී ලංකා පිල කඩුලූ 7 ක් දැවී ලකුණු 273 ක් ලබා ගත්තේය. එහිදී දසුන් ශානක ලකුණු 66 ක් රැස් කළ අතර නිරෝෂන් දික්වැල්ල ලකුණු 52 ක් ලබා ගත්තේය. ලකුණු 274 ක ඉලක්කයක් හඹා ගිය එංගලන්ත කණ්ඩායම පන්දුවාර 27 කදී කඩුලූ 2 ක් දැවී ලකුණු 132 ක් ලබා සිටියදී තරගයට වර්ෂාවෙන් බාධා එල්ල විය. ඒ අනුව ඩක්වත් ලූවිස් න්‍යාය මත ජයග්‍රහණය හිමිවුණේ එංගලන්ත කණ්ඩායමටයි. ඒ අනුව සමස්ත තගාවලියම 3-0ක් ලෙස ජයග්‍රහණය කිරිමට එංගලන්ත කණ්ඩායම සමත් විය.", "URL": "https://sinhala.adaderana.lk/news.php?nid=97969", "Category": null, "Parent URL": null}