{"Source": "Adaderana", "Timestamp": "May 22, 2011 08:42 am", "Headline": "ජී.එල් හෙට චීනයට", "News Content": "විදේශ කටයුතු අමාත්‍ය ජී.එල් පීරීස් මහතා දෙදින නිල සංචාරයක් සඳහා හෙට දිනයේ චීනයට යාමට නියමිතව තිබේ. විදේශ කටයුතු අමාත්‍යාංශයේ ප්‍රකාශකයෙකු අද දෙරණට‍ සඳහන් කර සිටියේ ද්වීපාර්ශවික සාකච්ඡා සඳහා අමාත්‍යවරයා චීන සංචාරයේ නිරත වන බවයි. මෙම සංචාරය තුළ දී ජී.එල් පීරීස් මහතා විසින් චීන විදේශ කටයුතු අමාත්‍ය යැන්ග් ජීචි හමුවීමට නියමිතය. එහි දී දරුස්මාන් වාර්තාව සම්බන්ධයෙන් චීන බලධාරීන් දැනුවත් කරනු ඇති බව විදේශ කටයුතු අමාත්‍යාංශය ප්‍රකාශ කරයි. මේ අතර ඉන්දුනීසීයාවේ , බාලී හී දී පැවැත්වෙන නොබැඳි ජාතීන්ගේ අමාත්‍ය මණ්ඩල සමුළුවට ද විදේශ කටයුතු අමාත්‍ය ජී.එල් පීරීස් මහතා සහභාගී වීමට නියමිතව තිබේ.", "URL": "https://sinhala.adaderana.lk/news.php?nid=16246", "Category": null, "Parent URL": null}