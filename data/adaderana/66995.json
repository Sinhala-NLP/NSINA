{"Source": "Adaderana", "Timestamp": "December 13, 2016 02:08 pm", "Headline": " චෙන්නායි ගුවන් ගමන් යළි ඇරඹෙයි ", "News Content": "වර්ධා සුළි කුණාටුව හේතුවෙන් ඇනහිට තිබු ශ්‍රී ලංකාව සහ ඉන්දියාවේ චෙන්නායි අතර ගුවන් ගමන් යළි ආරම්භ කර තිබේ.ඒ අනුව පළමු ගුවන් යානය අද(13) පෙරවරු 10.30ට චෙන්නායි නුවර බලා පිටත්ව ගිය බව ශ්‍රී ලංකන් ගුවන් සමාගම සඳහන් කළේය.යු.එල්.121 දරණ ශ්‍රී ලංකන් ගුවන් සමාගමට අයත් යානය මගීන් සහ කාර්යය මණ්ඩලය 296 දෙනෙකු රැගෙන මෙලෙස පිටත්ව ගොස් තිබේ.අද දිනයේ ගුවන් යානා පහක් චෙන්නායි නුවර බලා පිටත්ව යාමට නියමිත බව ශ්‍රී ලංකන් ගුවන් සමාගමේ කළමනාකරු දීපාල් පෙරේරා මහතා සඳහන් කළේය.මේ අතර ගුවන් ගමන් අත්හිටුවීම හේතුවෙන් චෙන්නායිහි රැදී සිටින මගීන් අද දිනය තුළ ශ්‍රී ලංකාවට පිටත් කර හැරීම සඳහා අවශ්‍ය පියවර ගනිමින් සිටින බව චෙන්නායිහි ශ්‍රී ලංකා නියෝජ්‍ය මහකොමසාරිස් වඩිවෙල් ක්‍රිෂ්ණමූර්ති මහතා පැවසුවේය.", "URL": "https://sinhala.adaderana.lk/news.php?nid=66995", "Category": null, "Parent URL": null}