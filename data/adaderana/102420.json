{"Source": "Adaderana", "Timestamp": "January 16, 2019 11:28 am", "Headline": "සේනාට බිලි වු තවත් අක්කර 280 ක්", "News Content": "ගලෙන්බිඳුණුවැව යකල්ල ප්‍රදේශයේ බඩඉරිඟු අක්කර 280 ක් පමණ සේන දළඹුවා විසින් විනාශ කර ඇති බව ගොවීන් පවසයි. අනුරාධපුර දිස්ත්‍රික්කයේ කෘෂිකර්මාන්තය අතින් ප්‍රමුඛස්ථානයක් ගන්නා ගලෙන්බිඳුණුවැව ප්‍රාදේශීය ලේකම් කොට්ඨාශය මේ වන විට සේනා දැළඹුවාගෙන් දැඩි ලෙස හානි යී ඇත. මෙම ව්‍යවසනය හේතුවෙන් යකල්ල, උල්පන පාර, කෝන් වැව යන ගම්මානවල බඩඉරිඟු වගාවන්වලට දැඩි ලෙස හානි කර වී තිබේ. මේ පිළිබඳව මෙම ප්‍රදේශවල ගොවි ජනතාව දැනුවත් කල ද එයට විසඳුමක් ලබා දීමට කිසිදු බලධාරියෙක් ඉදිරිපත් වී නොමැති බවට ප්‍රදේශවාසීන් චෝදනා නගයි. දිගින් දිගටම මෙම රෝගය උත්සන්න වුවහොත් තමන්ගේ අස්වැන්න සියල්ලම විනාශ වී යන බවත් මේ පිළිබඳ අදාල බලධාරීන්ට කඩිනමින් විසඳුමක් ලබා දෙන ලෙසත් ගොවීන් ඉල්ලා සිටියි.", "URL": "https://sinhala.adaderana.lk/news.php?nid=102420", "Category": null, "Parent URL": null}