{"Source": "Adaderana", "Timestamp": "September 30, 2016 03:49 pm", "Headline": " දකුණු ආසියානු සමුළුව-විදේශ අමාත්‍යාංශය නිවේදනයක් නිකුත් කරයි", "News Content": "එළැඹෙන නොවැම්බර් මස 9-10 දිනයන්හිදී පකිස්ථානයේ, ඉස්ලාමාබාද් නුවර පැවැත්වීමට නියමිත 19 වෙනි දකුණු ආසියානු සමුළුව පැවැත්වීම පිළිබඳව උද්ගතව ඇති තත්ත්වය පිළිබඳව ශ්‍රී ලංකා විදේශ කටයුතු අමාත්‍යාංශය නිවේදනයක් නිකුත් කර තිබේ.වත්මන් තත්ත්වය අනුව එම සමුළුව පැවැත්වීමට තරම් සුදුසු වාතාවරණයක් නොමැති බව එම නිවේදනයේ දැක්වෙයි.කෙසේ වෙතත් සම්මුතියෙන් යුතුව සෑම මට්ටමක තීරණ ගත යුතු බවද එම නිවේදනයේ පෙන්වා දී තිබේ.මෙවැනි කලාපීය මට්ටමේ සමුළුවක් පැවැත්වීම සඳහා සාමය හා ආරක්ෂාව අත්‍යාවශ්‍ය බවද, සාක් සාමාජික රටක් වශයෙන් එවැනි ආකාරයක ආරක්ෂාවක් හා සාමයක් වෙනුවෙන් අවශ්‍ය පියවර ගනු ඇතැයි බලාපොරොත්තු වෙන බවද එහි වැඩිදුරටත් දැක්වෙයි.", "URL": "https://sinhala.adaderana.lk/news.php?nid=64583", "Category": null, "Parent URL": null}