{"Source": "Adaderana", "Timestamp": "May 12, 2018 10:05 pm", "Headline": "පවුල් ආරවුලක් දුරදිග ගිහින් සිදුවුනු අහස පොළොව නුහුලන අපරාධය", "News Content": "සිය සැමියා විසින් 18 හැවිරිදි බිරිදට ගැසූ මෝලගස් පහරක් වැදී ඇය වඩාගෙන සිටි මාස 5 ක් වන අත දරුවෙක් මියගොස් ඇතැයි කන්දකැටිය පොලීසිය පවසයි . 12 දා දවල් සිදුවූ මේම සිද්ධියෙන් මරණයට පත්ව ඇත්තේ උඩගම ,‍වැවේතැන්න, මුඩගමුව ලිපිනයේ පිදංචිව සිටි ආර්.ඩී. සචින්ත සදරුවන් නැමති බිලිදෙකි . මෙම සිද්ධියේද් තුවාල ලැබු දරුවාගේ මව වන රේනුකා දමයන්ති බදුල්ල මහරෝහලට ඇතුලත් කර තිබේ. පවුල් ආරවුලක් නිසා මෙම කාන්තාව සිය මහ ගෙදරට පැමිණ සිටියදි සැකකරු එම නිවසට පැමිණ දරුවා රැගෙන යාමට උත්සාහකරද්දි ගැටුම ඇතිවි ඇතැයි විමර්ශනවලදි හෙලිවු බව පොලිසිය සදහන්කරයි . ඒ අවස්ථාවේ සැකකරු දොර පොල්ලගෙන බිරිදට පහරදී ඇති අතර එම පහරක් වැදි දරුවා බපරතළ තුවාල ලබා බදුල්ල මහරෝහලට රැගෙන එද්දී මියගොස් ඇති බවද පොලිසිය පවසයි . බදුල්ල වැඩබලන මහේස්ත්‍රාත් ආනන්ද මොරගොඩ මහතා මහේස්ත්‍රාත් මූලික පරික්ෂණය 12 දා සවස සිදු කළේය. මෘතදේහය බදුල්ල මහ රෝහලේ අධිකරන වෛද්‍ය නිලධාරිවරයාට යොමු කර පශ්චාත් මරණ පරික්ෂණයක් පවත්වා අධිකරණයට වාර්තාව ඉදිරිපත් කරන ලෙසත් සැකකරු අත්අඩංගුවට ගෙන අධිකරණයට ඉදිරිපත් කරන ලෙසත් වැඩබලන මහේස්ත්‍රාත්වරයා කන්දකැටිය පොලිසිය නියෝග කළේය . බදුල්ල පොලිස් අධිකාරි ධම්මික වීරසේකර මහතාගේ උපදෙස් මත කන්දකැටිය පොලිස් ස්ථානාධිපති පොලිස් පරීක්සඛ ඩබ්ලිව්.එම් .සිරිවර්ධන මහතාගේ මෙහෙයවීම යටතේ කන්දකැටිය පොලිසිය විමර්ශන සිදුකරයි.", "URL": "https://sinhala.adaderana.lk/news.php?nid=89001", "Category": null, "Parent URL": null}