{"Source": "Adaderana", "Timestamp": "August 21, 2010 10:04 am", "Headline": "ඉඩම් ජාවාරම්කරුවන් දෙදෙනෙක් රිමාන්ඩ්", "News Content": "ඉඩම් ජාවාරමක නියැලුණු බවට සැක කෙරෙන පුද්ගලයින් දෙදෙනෙකු ලබන පළමුවැනිදා දක්වා රක්ෂිත බන්ධනාගාර ගත කිරීමට කුරුණෑගල මහේස්ත්‍රාත් අධිකරණය නියෝග කර තිබේ. මොවුන් වෙනත් පුද්ගලයින්ට අයත් ඉඩම් වංචනික ලෙස සකස් කළ ඔප්පු භාවිත කරමින් අලෙවි කර ඇති බවට අනාවරණ වී ඇති බව පොලිසිය පවසයි. පසුගිය 17 වැනිදා කුරුණෑගල විශේෂ විමර්ශන ඒකකයේ නිලධාරීන් කණ්ඩායමක් විසින් මෙම සැකකරුවන් අත්අඩංගුවට ගෙන තිබේ. කුරුණෑගල පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=10354", "Category": null, "Parent URL": null}