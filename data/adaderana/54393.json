{"Source": "Adaderana", "Timestamp": "October 12, 2015 01:16 pm", "Headline": "කොරියාවේ ධීවර රැකියා සඳහා අයදුම්පත් භාරගනියි", "News Content": "15 වන කොරියානු භාෂා විභාගයේ ධීවර අංශයේ රැකියා සඳහා අයදුම්පත් භාර ගැනීම ලබන 19 වනදා සිට ආරම්භ කරන බව විදේශ සේවා නියුක්ති කාර්යාංශය පවසයි.එම කාර්යාංශය සඳහන් කළේ ලබන 21 වනදා දක්වා අයදුම්පත් භාරගන්නා බවයි.ඒ අනුව තංගල්ල, ගාල්ල, මාතර, සීදුව සහ ත්‍රිකුණාමලය යන පුහුණු මධ්‍යස්ථානවලදී අදාළ අයදුම්පත් භාරගැනීම සිදු කිරීමට නියමිතය.මේ සඳහා වයස අවුරුදු 18 සිට 39 දක්වා වයස් කාණ්ඩවල, ධීවර ක්ෂේත්‍රයේ පළපුරුද්ද ඇති අයට අයදුම් කළ හැකි බව විදේශ සේවා නියුක්ති කාර්යාංශය සඳහන් කළේය.අදාළ විභාගය සම්බන්ධයෙන් වැඩි විස්තර www.slbfe.lk යන විදේශ සේවා නියුක්ති කාර්යාංශ නිල වෙබ් අඩවියෙන් ද ලබා ගත හැකි බව එම කාර්යාංශය පැවසීය.", "URL": "https://sinhala.adaderana.lk/news.php?nid=54393", "Category": null, "Parent URL": null}