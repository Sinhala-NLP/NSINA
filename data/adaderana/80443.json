{"Source": "Adaderana", "Timestamp": "November 24, 2017 07:21 am", "Headline": "ෆයිසර් ගැන නෑ විශ්වාසේ කියන්න පක්ෂ නායකයන් රැස් නොවන හැඩක්- දිනේෂ් කතා නායක හමුවෙන්න යයි", "News Content": "අද දිනයේ පක්ෂ නායක රැස්වීමක් කැඳවීමට කටයුතු නොකරන්නේ නම් ෆයිසර් මුස්තාෆා අමාත්‍යවරයාට එරෙහි විශ්වාසභංගය සම්බන්ධයෙන් ඒකාබද්ධ විපක්ෂය ලෙස කථානායකවරයා මුණගැසී සාකච්ඡා කිරීමට සූදානම් බව පාර්ලිමේන්තු මන්ත්‍රී දිනේෂ් ගුණවර්ධන මහතා පැවැසීය.පක්ෂ නායක රැස්වීමක් පිළිබඳව තමන්ට මේ දක්වාත් නිල වශයෙන් දැනුම්දී නොමැති බවයි මන්ත්‍රීවරයා සදහන් කළේ.කෙසේවෙතත් අග්‍රාමාත්‍යවරයා ඉන්දීය සංචාරය නිම කර පැමිණිමෙන් අනතුරුව අද දිනයේ පක්ෂ නායක රැස්වීමක් පවත්වන බව කථානායක කරූ ජයසූරිය මහතා ඊයේ(23) පාර්ලිමේන්තුවේ දී ප්‍රකාශ කළේය.", "URL": "https://sinhala.adaderana.lk/news.php?nid=80443", "Category": null, "Parent URL": null}