{"Source": "Adaderana", "Timestamp": "May 26, 2019 08:44 am", "Headline": "ආගමික ස්ථාන පරික්ෂා කිරීමේදී චක්‍රලේඛය අනුගමනය කරන්න-මුජිබර්", "News Content": "ආගමික ස්ථාන පරික්ෂා කිරීමේදී පොලිස්පතිවරයා විසින් නිකුත් කරන ලද චක්‍රලේඛය අනුව ආරක්ෂක අංශ නිලධාරීන් ක්‍රියා කරන්නේ නම් අනවබෝධයන් ඇති නොවනු ඇතැයි එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා පවසයි. කොළඹදී ඊයේ(26) පැවති ගම්පෙරළිය වැඩසටහනකට එක් වෙමින් ඔහු මේ අදහස් පළ කළේය. පොලිස්පතිවරයා සමඟ සිදු කළ සාකච්ඡාවකින් ආගමික ස්ථාන පරික්ෂා කිරීමේදී පොලිස්පතිවරයා විසින් යම් චක්‍රලේඛයක් නිකුත් කළ බව මන්ත්‍රීවරයා පෙන්වා දෙයි. මේ අනුව ආගමික ස්ථාන පරික්ෂා කිරීමේදී ආරක්ෂක අංශ විසින් අදාළ චක්‍රලේඛය අනුව කටයුතු කළ හොත් ගැටළු ඇති නොවන බව එක්සත් ජාතික පක්ෂ පාර්ලිමේන්තු මන්ත්‍රී මුජිබර් රහුමාන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110684", "Category": null, "Parent URL": null}