{"Source": "Adaderana", "Timestamp": "May 27, 2014 09:05 am", "Headline": "වල්ලපට්ටෙන් අමාරුවේ වැටෙයි", "News Content": "වල්ලපට්ටා ශාක කොටස් ප්‍රවාහනය කරමින් සිටි පුද්ගලයින් දෙදෙනෙකු උහන, ආදල්ඔය පාලම අසළ දී අත්අඩංගුවට ගෙන තිබේ. උහන පොලීසියට ලද තොරතුරක් මත බස් රථයක් නවතා සිදුකළ පරීක්ෂාවකදී වල්ලපට්ටා තොගය සමඟ සැකකරුවන් අත්අඩංගුවට ගෙන ඇති බව සඳහන් වෙයි. එහිදි සැකකරුවන් සතුව තිබී වල්ලපට්ටා ශාක කොටස් කිලෝ එකයි ග්‍රෑම් දෙසීයක් පොලීසිය බාරයට ගෙන තිබේ. අත්අඩංගුවට ගත් සැකකරුවන් උහන සහ පලාපත්වල ප්‍රදේශයේ පදිංචිකරුවන් වන අතර ඔවුන් අද(27) අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=43499", "Category": null, "Parent URL": null}