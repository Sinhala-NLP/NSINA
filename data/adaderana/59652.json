{"Source": "Adaderana", "Timestamp": "April 30, 2016 09:12 am", "Headline": "හෙරොයින් සමග 3ක් දැලේ", "News Content": "හෙරොයින් ග්‍රෑම් 05යි මිලි ග්‍රෑම් 718ක් ළඟ තබාගෙන සිටි පුද්ගලයින් දෙදෙනෙකු තංගල්ල, නිදහස්ගම ප්‍රදේශයේදී අත්අඩංගුවට ගෙන තිබේ.හෙරොයින් ජාවාරම් කිරීම සඳහා ඒවා සකසමින් සිටි අවස්ථාවේදී අදාළ සැකකරුවන් අත්අඩංගුවට ගත් බව පොලීසිය සඳහන් කළේය.අත්අඩංගුවට ගෙන ඇත්තේ නිදහස්ගම, රත්න ප්‍රදේශයේ පදිංචි 25 හා 34 හැවිරිදි පුද්ගලයින් දෙදෙනෙකි.මේ අතර කොහුවල, භාතිය මාවත හංදිය ප්‍රදේශයේදී ද හෙරොයින් මිලි ග්‍රෑම් 530ක් සමඟ පුද්ගලයෙකු අත්අඩංගුවට ගෙන තිබේ.සැකකරු පරීක්ෂා කිරීමේදී විදේශ රටක නිෂ්පාදිත ස්වයංක්‍රීය වර්ගයේ ගිනිඅවියක් හා පතරොම් 05ක් සහිත මැගසින් එකක් සොයාගත් බව පොලීසිය පවසයි.ඔහු අද(30) දින ගංගොඩවිල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59652", "Category": null, "Parent URL": null}