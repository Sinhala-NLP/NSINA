{"Source": "Adaderana", "Timestamp": "November 11, 2010 04:22 pm", "Headline": "විදුලිය බිඳවැටීම් යථා තත්ත්වයට පත්කිරීමට පියවර ගැනෙයි", "News Content": "කොළඹ සහ අවට ප්‍රදේශ ගණනාවකට ඇද හැලුණු අධික වර්ෂාව හේතුවෙන් සිදුවූ විදුලිය බිඳවැටීම් යථා තත්ත්වයට පත්කිරීමට කඩිනමින් පියවර ගන්නා බව විදුලිබල හා බලශක්ති අමාත්‍යාංශය පවසයි. ප්‍රදේශ කිහිපයක විදුලි උපපොළ ජලයෙන් යටවීම හේතුවෙන් එම ප්‍රදේශවල විදුලිය විසන්ධි කළ බව එම අමාත්‍යාංශය සඳහන් කරයි. තවත් ‍ප්‍රදේශ බොහොමයක විදුලි රැහැන් මතට ගස් කඩා වැටීම හේතුවෙන් විදුලිය විසන්ධි වී ඇති බව එම අමාත්‍යාංශය පවසයි. නගර සභා සහ ප්‍රාදේශීය සභා මගින් සහය ලබාගනිමින් කඩා වැටුණු ගස් ඉවත් කර විදුලිය යළි ලබාදීමට පියවර ගන්නා බව විදුලි බල හා බලශක්ති අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=12080", "Category": null, "Parent URL": null}