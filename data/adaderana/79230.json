{"Source": "Adaderana", "Timestamp": "October 28, 2017 02:03 pm", "Headline": " යතුරුපැදිය බසයේ හැපී 22 හැවිරිදි තරුණයා අවසන් ගමනේ ", "News Content": "කුලියාපිටිය ප්‍රදේශයේදී සිදුවූ රිය අනතුරකින් තරුණයෙකු මියගොස් තිබේ. බස් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති අතර අනතුරෙන් යතුරුපැදිකරු මියගොස් ඇති බව පොලීසිය පැවසුවේය. මියගොස් ඇත්තේ ගල්පොල, ඉලුක්හේන ප්‍රදේශයේ පදිංචිව සිටි 22 හැවිරිදි තරුණයෙකි. මේ අතර පැල්මඩුල්ල ප්‍රදේශයේදී වෑන් රථයක් මාර්ගය ආසන්නයේ නවතා තිබු ලොරි රථයක ගැටීමෙන් සිදුවූ අනතුරකින් වෑන් රථයේ රියදුරු මියගොස් තිබේ. මියගොස් ඇත්තේ මාතර - ප්‍රතිමාවත ප්‍රදේශයේ පදිංචිව සිටි 62 හැවිරිදි අයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගත් බව පොලීසිය සඳහන් කළේය.", "URL": "https://sinhala.adaderana.lk/news.php?nid=79230", "Category": null, "Parent URL": null}