{"Source": "Adaderana", "Timestamp": "July 27, 2019 12:10 pm", "Headline": "කසිප්පු නිෂ්පාදනාගාරයක් වටලයි-දෙදෙනෙක් පොලීසියට", "News Content": "අලුත්ගම පිංහේන ප්‍රදේශයේ පවත්වාගෙන ගිය නීති විරෝධී මත්පැන් නිෂ්පාදනාගාරයක් කළුතර සුරාබදු ඒකකයේ නිලධාරීන් විසින් වටළා තිබේ. ඊයේ පස්වරුවේ මෙම වැටලීම සිදු කර තිබුණි. කළුතර සුරාබදු වැටලීම් ඒකකයේ නිලධාරීන්ට ලද තොරතුරක් මත මෙම වැටලීම සිදු කර තිබුණි. එහිදී රුපියල් ලක්ෂ 10 කට ආසන්න වටිනාකමකින් යුත් ගෝඩා ලීටර් 20 000 කට අධික ප්‍රමාණයක් සමඟ සැකකරුවන් දෙදෙනෙකු පොලිස් අත්අඩංගුවට පත් වුණි. අත්අඩංගුවට ගත් සැකකරුවන් බැඳුම්කර දෙකක් මත මුදා හැර ඇති අතර ඔවුන් දෙදෙනා අගෝස්තු මස 2 දා කළුතර මහේස්ත්‍රාත් අධිකරණ වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=115128", "Category": null, "Parent URL": null}