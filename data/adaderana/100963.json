{"Source": "Adaderana", "Timestamp": "December 19, 2018 10:15 am", "Headline": "නවත්තපු බස් එක උස්සයි-CCTV දර්ශන සහිතයි", "News Content": "හොරණ, ගුරුගොඩ ප්‍රදේශයේ නවතා තිබූ බස් රථයක් කිසියම් පුද්ගලයෙකු විසින් සොරා ගෙන තිබේ. මෙම බස් රථය ඇඟළුම් කම්හලේ සේවකයින් ප්‍රවාහනය කරන බස් රථයක් වන අතර එය හොරණ, ගුරුගොඩ ප්‍රදේශයේ ප්‍රවාහන සේවා ස්ථානයක නවතා තිබියදී කිසියම් පුද්ගලයෙකු විසින් සොරා ගන්නා අයුරු එම සේවා ස්ථානයේ සී.සී.ටී.වී කැමරාවක සටහන්ව තිබුණි. ඊයේ(18) අළුයම 12.50ට පමණ මෙම බස් රථය පැහැරගෙන ගොස් ඇති බව අප වාර්තාකරු පවසයි. පැහැරගෙන ගොස් ඇති බස් රථයේ හිමිකරු පාදුක්ක මලගල ප්‍රදේශයේ පදිංචි පුද්ගලෙයක් බවට අනාවරණය වී තිබේ. පැහැරගෙන ගොස් ඇති බස් ර‍ථය පිළිබඳ මෙතෙක් කිසිඳු තොරතුරක් අනාවරණය වී නොමැති ඇති අතර සිද්ධිය සම්බන්ධයෙන් හොරණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100963", "Category": null, "Parent URL": null}