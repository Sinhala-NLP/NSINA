{"Source": "Adaderana", "Timestamp": "February 22, 2015 11:08 am", "Headline": "කොල්ලකරුවන් 7ක් පොලිස් දැලේ ", "News Content": "මංකොල්ලකෑම් ඇතුළු අපරාධ රැසකට සම්බන්ධ පුද්ගලයින් හත් දෙනෙකු අතුරුගිරිය ප්‍රදේශයේ දී අත්අඩංගුවට ගෙන තිබේ.අතුරුගිරිය පොලීසියට ලද තොරතුරක් මත තොරතුරකට අනුව සිදුකළ වැටලීමකදී වෑන් රථයකින් ගමන් කරමින් සිටි මෙම පිරිස අත්අඩංගුවට ගෙන ඇති බව වාර්තාවෙයි.සැකකරුවන් සතුව තිබී ටි - 56 ගිනි අවියක් සහ එම පතරොම් 30ක් පොලීසිය විසින් සොයාගෙන තිබේ.අත්අඩංගුවට ගත් සැකකරුවන් කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර මහනුවර, අරුප්පල දුම්කොල සංස්ථාව අසළ දී ගිනි අවියක් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ.මහනුවර කොට්ඨාශ අපරාධ දූෂණ මර්දන අංශයට ලද තොරතුරක් මත සැකකරු අත්අඩංගුවට ගෙන ඇති බව වාර්තා වෙයි.එහිදි සැකකරු සතුව තිබී ස්වයංක්‍රීය පිස්තෝලයක් සහ ජීව උණ්ඩ 10ක් පොලීසිය බාරයට ගෙන තිබේ.මහනුවර කොට්ඨාශ අපරාධ දූෂණ මර්දන අංශය විසින් සැකකරු මහනුවර පොලීසියට බාර දී ඇති අතර ඔහු මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49509", "Category": null, "Parent URL": null}