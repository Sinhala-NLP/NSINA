{"Source": "Adaderana", "Timestamp": "November 19, 2017 07:01 pm", "Headline": "ශ්‍රී ලංකා ඉන්දියා  ටෙස්ට් තරඟයේ දෙවන දිනය නිමා වෙයි", "News Content": "සංචාරක ශ්‍රී ලංකා කණ්ඩායම සමග පැවැත්වෙන පළමු ටෙස්ට් ක්‍රිකට් තරගයේ සිව් වන දිනය නිමා වන විට සිය දෙවන ඉනිම සඳහා පන්දුවට පහරදෙමින් සිටි ඉන්දීය කණ්ඩායම එක් කඩුල්ලක් පමණක් දැවී ලකුණු 171ක් ලබා සිටියි. ශිකර් දවාන් ලකුණු 94ක් ලබාගත් අතර දිනය නිමා වන විට නොදැවී පන්දුවට පහරදෙමින් සිටි ලෝකේෂ් රාහුල් ලකුණු 73ක් සහ චෙතෙෂ්වර් පුජාරා ලකුණු 02ක් ලබා සිටියා. පන්දු යැවීමේ දී දසුන් ශානක එක් කඩුල්ලක් බිද හෙළීමට සමත් විය. ඉන්දීය කණ්ඩායමේ පලමු ඉනිම සඳහා සියලු දෙනා දැවී ලකුණු 172ක් ලබාගත් අතර පිළිතුරු ලෙස ශ්‍රී ලංකා කණ්ඩායම පළමු ඉනිම සඳහා සියලු දෙනා දැවී ලබාගත් ලකුණු සංඛ්‍යාව 294ක්. එම ඉනිම වෙනුවෙන් රංගන හේරත් ලකුණු 67ක් ලබා ගැනීමට සමත් විය. ඒ අනුව ඉන්දීය කණ්ඩායම දෙවන ඉනිම ආරම්භ කළේ ශ්‍රී ලංකා පළමු ඉනිමට වඩා ලකුණු 122ක් පිටුපසින් සිටිමින්.", "URL": "https://sinhala.adaderana.lk/news.php?nid=80200", "Category": null, "Parent URL": null}