{"Source": "Adaderana", "Timestamp": "March 1, 2017 05:35 pm", "Headline": "උපකුලපතිධූරය අභියෝගයට ලක් වු ප්‍රථම අවස්ථාව මෙයයි", "News Content": "විශ්වවිද්‍යාල ප්‍රතිපාද සභාවෙන් හා ජනාධිපතිවරයාගේ නියෝගය මත පත් කරන ලද උපකුලපතිධූරයක් මිට ප්‍රථම කිසිදු අවස්ථාවක අභියෝගයකට ලක්ව නැතැයි කැලණිය විශ්වවිද්‍යාලීය ආචාර්යවරුන් පවසයි. කැලණිය විශ්වවිද්‍යාලයේ නව උපකුලපතිවරයා වශයෙන් මහාචාර්ය ඩී.එම්.සේමසිංහ මහතාගේ පත්වීම තුළින් විශ්වවිද්‍යාල පද්ධතියේ ස්වාධීනත්වය හා යහපාලනය අහෝසි වී ඇතැයි ශ්‍රී ලංකාවේ විශ්වවිද්‍යාලවල ස්වාධීනත්වය හා යහපාලනය ස‍ඳහා වු ආචාර්යවරුන්ගේ එකමුතුව විසින් පසුගිය පෙබරවාරි 22 දින මාධ්‍ය වෙත සාවද්‍ය තොරතුරු ලබා දී ඇති බව පවසමින් අද (01) පැවති මාධ්‍ය හමුවක දී ඔවුන් මෙම ආචාර්යවරුන් අදහස් පල කර සිටියේ ය. විශ්වවිද්‍යාල පනත අනුව අවසන් තීරණය ජනාධිපතිවරයා සතු වන බවත් අවසන් නම් තුන පාලක සභාව විසින් නිකුත් කරන බවත් පැවසු මෙම ආචාර්ය කණ්ඩායම පවසා සිටියේ මෙම තත්ත්වය තුළ විධායක ජනාධිපතිවරයාට තර්ජනයක් එල්ල වී ඇති බවත් එයින් විශ්වවිද්‍යාල සම්ප්‍රදායට දැඩි අගෞරවයක් සිදුව ඇති බවත්ය.", "URL": "https://sinhala.adaderana.lk/news.php?nid=70286", "Category": null, "Parent URL": null}