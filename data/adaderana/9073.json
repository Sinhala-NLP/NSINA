{"Source": "Adaderana", "Timestamp": "June 18, 2010 09:29 am", "Headline": "ප්‍රදේශ කිහිපයකට හෙට වතුර නෑ", "News Content": "අත්‍යවශ්‍ය නඩත්තු කටයුත්තක් හේතුවෙන් කොළඹ සහ අවට ප්‍රදේශ කිහිපයකට හෙට දිනයේ තාවකාලිකව ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. හෙට උදෑසන 9 සිට ඉරිදා අළුයම එක දක්වා පැය 16ක කාලයක් ජල සැපයුම අත්හිටුවීමට නියමිතය. ඒ අනුව කොළඹ මහ නගර සභා ප්‍රදේශය, පෑලියගොඩ, වත්තල - මාබෝල, ජා ඇල යන නගර සභා ප්‍රදේශ සහ කැළණිය, වත්තල, මහර, දොම්පේ, බියගම ප්‍රාදේශීය සභා ප්‍රදේශ වලට ජල සැපයුම අත්හිටුවනු ඇත. එසේම බියගම අපනයන ප්‍රවර්ධන කලාපය, දෙකටන හා මල්වාන අවට ප්‍රදේශ, කැස්බෑව, බොරලැස්ගමුව, මහරගම, කෝට්ටේ, කොළොන්නාව, කොටිකාවත්ත, දෙහිවල, ගල්කිස්ස, කඩුවෙල, බත්තරමුල්ල, හෝකන්දර සහ මාළඹේ යන නගර සභා සහ මහ නගර සභා ප්‍රදේශ වලට ද මෙය බලපවත්වන බව ජාතික ජලසම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=9073", "Category": null, "Parent URL": null}