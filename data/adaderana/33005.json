{"Source": "Adaderana", "Timestamp": "April 4, 2013 03:50 pm", "Headline": "සතොසින් සහන බඩු මල්ලක්", "News Content": "උත්සව සමයේ පාරිභෝගිකයන්ට සහන ලබාදීමේ අරමුණින් ලංකා සතොස මගින් සහන බඩු මල්ලක් හඳුන්වා දී තිබේ. ජනාධිපති මහින්ද රාජපක්ෂ මහතාගේ උපදෙස් පරිදි මෙම වැඩපිළිවෙළ ක්‍රියාත්මක කරන බව සමූපකාර හා අභ්‍යත්තර වෙළඳ අමාත්‍ය ජොන්ස්ටන් ප්‍රනාන්දු මහතා සඳහන් කළේය. ඒ අනුව ප්‍රථම සහන බඩු මල්ල අද (04) ජනාධිපති ලේකම් කාර්යාලයේ දී ජනාධිපති මහින්ද රාජපක්ෂ මහතා වෙත පිරිනමා තිබේ. රුපියල් 1000 ක වටිනාකමින් යුතු මෙම සහන මල්ලට සම්බා කිලෝග්‍රෑම් 2 ක්, රතු සහල් කිලෝග්‍රෑම් 2 ක්, පරිප්පු කිලෝ ග්‍රෑම් 1ක්, සීනි කිලෝග්‍රෑම් 1 ක් ඇතුළු ආහාර ද්‍රව්‍ය 10 ක් ඇතුළත්ය.", "URL": "https://sinhala.adaderana.lk/news.php?nid=33005", "Category": null, "Parent URL": null}