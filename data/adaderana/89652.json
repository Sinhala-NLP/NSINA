{"Source": "Adaderana", "Timestamp": "May 23, 2018 10:26 am", "Headline": "නීති විරෝධීව මෙරට රැඳී සිටි විදෙස් ජාතිකයින් 2ක් කොටු", "News Content": "නීති විරෝධී ලෙස මෙරට රැඳී සිටි කාන්තාවක ඇතුළු විදේශීය ජාතිකයින් දෙදෙනෙකු අතුරුගිරිය ප්‍රදේශයේදී අත්අඩංගුවට ගෙන තිබේ. ආගමන විගමන නීති උල්ලංඝණය කරමින් වලංගු වීසා බලපත්‍ර නොමැතිව මෙරට රැඳී සිටීමේ චෝදනා මත ඔවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගෙන ඇත්තේ චීන ජාතිකයින් වන 48 හැවිරිදි කාන්තාවක සහ 72 හැවිරිදි පිරිමි පුද්ගලයෙකි. ඔවුන් අද කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොල්ලුපිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89652", "Category": null, "Parent URL": null}