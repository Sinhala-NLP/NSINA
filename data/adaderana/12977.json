{"Source": "Adaderana", "Timestamp": "December 20, 2010 11:12 am", "Headline": "ග්‍රාමීය මාර්ග නවීකරණයට මිලියන 1,200 ක් ", "News Content": "මග නැගුම වැඩසටහන යටතේ මෙම වසරේ ග්‍රාමීය මාර්ග නවීකරණය සඳහා රුපියල් මිලියන 1,200ට අධික මුදලක් වැය කර තිබේ. මේ යටතේ කිලෝමීටර් 534ක දුර ප්‍රමාණයක මාර්ග නවීකරණය කර ඇති බව මුදල් අමාත්‍යාංශයේ රාජ්‍ය මූල්‍ය වාර්තාව පෙන්වා දෙයි. මේ යටතේ ප්‍රතිලාභ ලැබු පවුල් සංඛ්‍යාව තිස් අට දහස ඉක්මවයි. ගම්පහ, කුරුණෑගල, හම්බන්තොට, කළුතර යන දිස්ත්‍රික්කවලට අදාළව මාර්ග සංවර්ධන ව්‍යාපෘති විශාල සංඛ්‍යාවක් දියත් කර ඇති බව සඳහන්ය.", "URL": "https://sinhala.adaderana.lk/news.php?nid=12977", "Category": null, "Parent URL": null}