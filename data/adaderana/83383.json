{"Source": "Adaderana", "Timestamp": "January 23, 2018 11:24 am", "Headline": " කුසල් ජනිත්ට ආබාධයක්- ධනංජය ද සිල්වා කැඳවයි", "News Content": "බංග්ලාදේශයේ පැවැත්වෙන තුන්කොන් ක්‍රිකට් තරඟාවලියේ බංග්ලාදේශය සහ සිම්බාබ්වේ අතර තරඟය අද (23) පැවැත්වෙයි. තරඟය මීර්පූර්හි සරෙබංග්ලා ක්‍රීඩාංගණයේදී දිවා රාත්‍රී තරඟයක් ලෙස පැවැත්වීමට නියමිතය. තරඟාවලියේ සහභාගී වූ තරග දෙකම ජයගෙන බංග්ලාදේශ කණ්ඩායම ඉදිරියෙන් පසු වන අතර සිම්බාබේ කණ්ඩායම තරග තුනකට සහභාගී වී ඉන් එක් තරගයක් ජයගෙන තිබේ. ඒ අනුව අවසන් මහා තරගයට සුදුසුකම් ලැබීම සඳහා සිම්බාබ්වේ කණ්ඩායමට අද තරගය ඉතා වැදගත් වෙයි. මේ අතර බංග්ලාදේශ තුන්කොන් තරගාවලියට සහභාගී වී සිටින ශ්‍රී ලංකා කණ්ඩායමේ කුසල් ජනිත් පෙරේරා ආබාධයක් හේතුවෙන් කණ්ඩායමෙන් ඉවත්ව තිබේ. ඒ වෙනුවට ධනංජය ද සිල්වා කණ්ඩායමට කැදවා ඇති බවයි ශ්‍රී ලංකා ක්‍රිකට් ආයතනය සඳහන් කළේය.", "URL": "https://sinhala.adaderana.lk/news.php?nid=83383", "Category": null, "Parent URL": null}