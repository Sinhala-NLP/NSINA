{"Source": "Adaderana", "Timestamp": "February 4, 2014 08:32 am", "Headline": "නුසුදුසු පුද්ගලයින් වෛද්‍යවරුන් ලෙස පත්වීමේ අවදානමක් ", "News Content": "නුසුදුසු පුද්ගලයින් වෛද්‍යවරුන් ලෙස පත්වීමේ අවදානමක් පවතින බව රජයේ වෛද්‍ය නිලධාරීන්ගේ සංගමය පවසයි. ඇපෝතිකවරුන් ලෙස බඳවාගත් පුද්ගලයින්ට වෛද්‍ය පත්වීම් ලබාදීමට රජය කටයුතු කරමින් සිටින බව එම සංගමයේ මාධ්‍ය ප්‍රකාශක වෛද්‍ය නවීන් ද සොයිසා මහතා සඳහන් කරයි. මෙමගින් සෞඛ්‍ය ක්ෂේත්‍රයේ බරපතළ අර්බුදයක් ඇති විය හැකි බව රජයේ වෛද්‍ය නිලධාරීන්ගේ සංගමය පවසයි. අදාළ ගැටලුව සම්බන්ධයෙන් වෛද්‍ය සභාව නිසි ක්‍රියාමාර්ග නොගතහොත් වෛද්‍ය සභාවේ ලියාපදිංචියෙන් පවා තම සංගමය ඉවත් වන බව ඒ මහතා සඳහන් කරයි.", "URL": "https://sinhala.adaderana.lk/news.php?nid=40869", "Category": null, "Parent URL": null}