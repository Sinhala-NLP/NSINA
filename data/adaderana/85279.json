{"Source": "Adaderana", "Timestamp": "March 7, 2018 06:12 am", "Headline": "කුසලධම්ම හිමියන්ගේ දේහයට ජනාධිපති අවසන් ගෞරව දක්වයි", "News Content": "කොළඹ සම්බෝධි විහාරාධිපති, බෞද්ධයා නාළිකාවේ නිර්මාතෘ අපවත් වී වදාළ පූජ්‍ය දරණාගම කුසලධම්ම හිමියන්ගේ ශ්‍රී දේහයට ජනාධිපති මෛත්‍රීපාල සිරිසේන මැතිතුමා අවසන් ගෞරව දක්වා තිබේ. ඊයේ(06) පස්වරුවේ කොළඹ සම්බෝධි විහාරස්ථානය වෙත ගිය ජනාධිපතිතුමා උන්වහන්සේගේ ශ්‍රී දේහයට අවසන් ගෞරව දැක්වූ අතර මහා සංඝරත්නය වෙත මෙන්ම දායක සභාව වෙත සිය සාතිශය සංවේගය පළ කළේය. අනතුරුව ආදාහන පූජෝත්සවයේ කටයුතු පිළිබඳව ද කරුණු විමසා බැලීය.", "URL": "https://sinhala.adaderana.lk/news.php?nid=85279", "Category": null, "Parent URL": null}