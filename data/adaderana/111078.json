{"Source": "Adaderana", "Timestamp": "May 31, 2019 03:59 pm", "Headline": "චීන්නුන්ට හරියන සිගරට් රටින් ගෙන්වන්න මංගල සුදානම්", "News Content": "දුම්කොළ සමාගම හැර තවත් ඕනෑම ව්‍යාපාරිකයෙකුට සිගරට් ආනයනය කිරීමට අවස්ථාව ලබා දි ඇති බව මුදල් අමාත්‍ය මංගල සමරවීර මහතා පවසයි. කොළඹ ඊයේ(30) පැවති මාධ්‍ය හමුවකදී අමාත්‍යවරයා පැවසුවේ මෙරට සිටින චීන කම්කරුවන් වෙනුවෙන්ද ඉදිරියේදී නව සිගරට් විශේෂයක් ආනයනය කළ යුතු බවයි. මෙම අවස්ථාවට එක්වු මාධ්‍යවේදීන් විසින් අමාත්‍යවරයාගෙන් දුම්කොළ සමාගමට අමතරව සිගරට් ආනයනය කරන්න වෙන ව්‍යාපාරිකයෙකුට ආයෝජකයෙකුට අවස්ථාව දීලා තියෙනවා ද මේ වන විට යනුවෙන් ප්‍රශ්න කර සිටියේය. එහිදී පිළිතුරු දුන් අමාත්‍යවරයා පවසා සිටියේ, පසුගිය අයවැයේ දී තමා පැහැදිලි ලෙසම සිගරට් ආනයනය කිරීමට අවස්ථාව ඇති බව පැවසු බව ද සඳහන් කළේය. අද වන විට චීන කම්කරුවන් බොහෝ අය සිටින බවත්, ඔවුන් විශාල වශයෙන් දුම් පානය කරන බවත් චීනයේ නිෂ්පාදිත දුම්වැටි පමණක් භාවිතා කරන බවත් පැවසු අමාත්‍යවරයා, මොවුන් සඳහා විශාල වශයෙන් නිල නොවන වශයෙන් දුම්වැටි ගෙන්වන බැවින් එය නිල වශයෙන් සිදු කර එහි ප්‍රතිලාභය රජයට අයකර ගැනීම සුදුසු බව ද පැවසීය. එහිදී තවදුරටත් මාධ්‍යවේදීන් අසා සිටියේ, රජය මේ වන විට දුම්පානය අඩු කරන්න ප්‍රතිපත්ති යක නියැලී සිටින බවත් ජනාධිපතිවරයාගේ අරමුණ සමඟ මෙය සමගාමී වන්නේ කොසේ යනුවෙන් ප්‍රශ්න කළේය. එහිදී අදහස් දැක්වු අමාත්‍යවරයා සඳහන් කර සිටියේ, ඇත්ත වශයෙන්ම විය යුත්තේ දුම්පානය අඩු කිරීම බවත්, අනෙක් පැත්තෙන් දුම්වැටි තහනම් කර නොමැති බැවින් දුම්පානය කරන අය සිටී නම් එම දුම්පානයෙන් යම් ආදායමක් රජයට ගැනීම රජයේ යුතුකමක් බව ද වන බවයි.", "URL": "https://sinhala.adaderana.lk/news.php?nid=111078", "Category": null, "Parent URL": null}