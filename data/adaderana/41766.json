{"Source": "Adaderana", "Timestamp": "March 13, 2014 12:05 pm", "Headline": "සුසුමයවර්ධන විද්‍යාලයේ ගුරුවරු විරෝධතාවයේ", "News Content": "බොරැල්ල, සුසුමයවර්ධන විද්‍යාලයේ සියලුම ගුරුවරුන් අද(13) දිනයේ ලෙඩ නිවාඩු දමා විරෝධතා ව්‍යාපාරයක නිරතවන බව වාර්තා වෙයි. පසුගිය දිනක කිසියම් පුද්ගලයෙකු විසින් අදාළ පාසලේ විදුහල්පති ඉදිරියේදීම ගුරුවරයෙකුට ප්‍රහාරයක් එල්ල කිරීමට විරෝධය දක්වමින් මෙලෙස විරෝධතාවයේ නිරත වන බව ලංකා ගුරු සංගමයේ ප්‍රධාන ලේකම් ජෝසප් ස්ටාලිං මහතා අද දෙරණට පැවසුවේය. මේ සම්බන්ධයෙන් පොලිස්පති වෙත ලිඛිතව දැනුවත් කිරීමක් සිදුකළද මේ වන තෙක් කිසිදු ප්‍රතිචාරයක් ලැබී නොමැති බවද සඳහන් වෙයි. ගුරුවරයාට පහරදුන් පුද්ගලයා මේ වන විටත් අත්අඩංගුවට ගෙන නොමැති බව ලංකා ගුරු සංගමයේ ලේකම් ජෝසප් ස්ටාලින් මහතා කීවේය.", "URL": "https://sinhala.adaderana.lk/news.php?nid=41766", "Category": null, "Parent URL": null}