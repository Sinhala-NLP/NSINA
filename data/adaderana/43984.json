{"Source": "Adaderana", "Timestamp": "June 15, 2014 06:07 pm", "Headline": "තමිල්නාඩු ධීවර වර්ජනය අවසන් ", "News Content": "ඉන්දියාවේ තමිල්නාඩු ධීවරයින් විසින් ආරම්භ කර තිබු වර්ජනය අවසන්කර තිබේ. අද(15) දිනයේ වර්ජනය අවසන් කිරීමට ධීවර සංගම් නියෝජිතයින් තීරණය කර ඇති බව ඉන්දියානු මාධ්‍ය වාර්තා කළේය. ශ්‍රී ලංකා නාවික හමුදාව විසින් තම ධීවරයින් අත්අඩංගුවට ගැනීම සහ නාවික හමුදා බාරයට ගත් ධීවර යාත්‍රා නිදහස් නොකිරීමට විරෝධය පළකරමින් පසුගිය අට වැනිදා තමිල්නාඩු ධීවරයින් වර්ජනයක් ආරම්භ කරන ලදී. කෙසේ වෙතත් ධීවර සංගම් නියෝජිතයින් සමඟ පැවැත්වු සාකච්ඡාවකදී තමිල්නාඩු ප්‍රාන්ත අමාත්‍ය පොන් රාධක්‍රිෂ්ණන් ප්‍රකාශ කර ඇත්තේ ඉන්දීය මධ්‍යම රජය මැදිහත් වී මේ සඳහා නිසි විසඳුමක් ලබාදෙන බවයි. ඒ අනුව වර්ජනය අවසන් කර හෙට දිනයේ සිට යළිත් වරක් ධීවර කටයුතුවල නිරත වීමට මෙන්ම ශ්‍රී ලංකා මුහුදු සීමාවේ ධීවර කටයුතුවල නිරත වීමෙන් වැළකී සිටීමට ද ධීවර සංගම් නියෝජිතයින් තීරණය කර ඇති බව සඳහන් වෙයි.", "URL": "https://sinhala.adaderana.lk/news.php?nid=43984", "Category": null, "Parent URL": null}