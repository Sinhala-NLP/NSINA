{"Source": "Adaderana", "Timestamp": "November 7, 2018 03:03 pm", "Headline": "නැසූ පණකට අහිමි වුණ පණක්", "News Content": "පුත්තලම, කල්අඩිය තම්මැන්නාගම පදිංචි සිටි දෙදරු පියකු ඔහුගේ ඉඩම වටා ඇඳ තිබු අනාරක්ෂිත විදුලි රැහැනක පැටලි මිය ගොස් තිබේ. අදාළ පුද්ගලයා තම ඉඩමට වල් අලි පැමිණීම වලක්වා ගැනීමට සඳහා ඇද තිබු අනාරක්ෂීත විදුලි රැහැනක මෙලෙස පැටලී තිබේ. මෙලෙස මියගොස් ඇත්තේ කල්අඩිය තම්මැන්නාගම (කුවේනි ගම) පදිංචිව සිටි 42 හැවිරිදි ජී . සුමනදාස නැමති දෙදරු පියෙකි. අදාළ තැනැත්තා සිය බිරිඳ සහ දරු දෙදෙනාගෙන් වෙන්ව තනිව නිවසේ පදිංචිව සිටි බවත් ඔහු පුත්තලම ප්‍රදේශයේ පිහිටි සිමෙන්ති සමාගමේ කොන්ත්‍රාත් පදනමත කම්කරුවකු ලෙස සේවය කර ඇති බවට ද වාර්තා වෙයි. නිවසේ තනිව සිටි අදාළ පුද්ගලයා තම ඉඩම වටා වල් අලින් ගෙන් ආරක්ෂා කිරීමට අනවසර නීති විරෝධී විදුලි රැහැනක් ඇද තිබු බවත් කිසියම් හේතුවකට ඉඩම ආසන්නයට පැමිණ සිටියදි එම විදුලි රැහැනේ පැටලී එම ස්ථානයේදිම මරණයට පත්ව ඇති බව පුත්තලම හදිසි මරණ පරික්ෂක නන්දන විමලවිර මහතා පැවැත්වු මරණ පරික්ෂණයෙදි අනාවර්ණය වු බව පුත්තලම පොලීසිය පවසයි. අද(07) දින උදෑසන මෙම තැනැත්තා දින දෙකක සිට නොමැති විම නිසා ඔහු සොයා බැලිමට මිතුරේකු පැමිණ ඇති බවත් එහිදි විදුලි රැහැනේ පැටලි අදාල තැනැත්තා වැටි සිටි බවත් පොලිස් මුලික විමර්ශනවලදි සනාථ වි තිබේ. පසුව අදාල සිදුවිම පුත්තලම මුලස්ථාන පොලිසියට දැනුම් දිමේන් පසුව පොලිස් නිලධාරින් පැමිණ විදුලි බල මංඩල නඩත්තු අංශය කැඳවා විදුලිය විසන්දි කර අදාල තැනැත්තාගේ සිරුර පුත්තලම රෝහලට අධිකරණ වෛද්‍ය කටයුතු සඳහා යොමු කිරීමට පොලීසිය කටයුතු කර ඇත. මරණයට පත් වු තැනැත්තා විසින් වසර හයකට පමණ පෙර ඔහුගේ ඉඩම වටා ඇඳ තිබු නිති විරෝධි විදුලි රැහැනක පැටලි ඇතෙකු මරණයට පත්ව තිබු අතර එම නඩුව මේ වන විටත් පුත්තලම අධිකරණයේ විභාග වන බව කියයි. සිද්ධිය ආරංචි විමත් සමඟ ඔහුගේ විවාහක බිරිඳ සහ ඥාතින් පැමිණ සිටිනු දැක ගත හැකි විය. පුත්තලම මුලස්ථාන පොලීසිය වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=98837", "Category": null, "Parent URL": null}