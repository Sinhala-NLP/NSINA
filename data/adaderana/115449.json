{"Source": "Adaderana", "Timestamp": "July 31, 2019 04:16 pm", "Headline": "රුහුණු සරසවියේ විද්‍යා පීඨය තාවකාලිකව වසා දමයි", "News Content": "රුහුණු විශ්වවිද්‍යාලයේ විද්‍යා පීඨය දින නියමයක් නොමැතිව තාවකාලිකව වසා දැමීමට විශ්වවිද්‍යාල පාලනාධිකාරිය තීරණය කර තිබේ. වැල්ලමඩම පරිශ්‍රයේ පිහිටා ඇති විද්‍යා පීඨය මෙලෙස තාවකාලිකව වසා දැමීමට තීරණය කර ඇත. ඒ අනුව අද පස්වරු 06.00 ට පෙර එම පරිශ්‍රයෙන් ඉවත් වන ලෙස සිසුන්ට දැනුම්දී ඇති බව විශ්වවිද්‍යාල පාලනාධිකාරිය සඳහන් කළේය. නේවාසිකාගාරය තුළ සිදුවූ නවක සිද්ධියක් හේතුවෙන් පාලනාධිකාරිය මෙම තීරණය ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=115449", "Category": null, "Parent URL": null}