{"Source": "Adaderana", "Timestamp": "September 13, 2010 08:47 am", "Headline": "ඉන්දීය අත්අඩංගුවේ සිටි ධීවර පිරිසකට නිදහස", "News Content": "ඉන්දීය මුහුදු සීමාවට අනවසරයෙන් ඇතුළු වීම හේතුවෙන් අත්අඩංගුවට පත්ව සිටි ශ්‍රී ලාංකික ධීවරයින් 31 දෙනෙකු සහ යාත්‍රා 13 ක් නිදහස් කරගැනීමට පියවර ගෙන ඇතැයි ධීවර හා ජලජ සම්පත් අමාත්‍යාංශය පවසයි. එම පිරිස කඩිනමින් දිවයිනට ගෙන්වා ගැනීම සඳහා අවශ්‍ය කටයුතු සලසන බව ද අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=10822", "Category": null, "Parent URL": null}