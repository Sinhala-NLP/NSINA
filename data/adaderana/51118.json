{"Source": "Adaderana", "Timestamp": "May 5, 2015 03:15 pm", "Headline": "ජොන්ස්ටන් අත්අඩංගුවට ගනී!", "News Content": "හිටපු සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පොලිස් මූල්‍ය අපරාධ ඒකකය විසින් අත්අඩංගුවට ගෙන තිබේ.විෂය භාර අමාත්‍යවරයාව සිටි කාලයේදී ඔහු සතොස ආයතනයෙන් රුපියල් මිලියන පහකට අධික වටිනාකමක් සහිත භාණ්ඩ තොගයක් ගෙන ඊට අදාළ ගෙවීම් පැහැර හැරීම සම්බන්ධයෙන් ප්‍රකාශය ලබාදීමට අද පෙරවරුවේ මුල්‍ය අපරාධ ඒකකයට කැඳවා තිබුණි.අදාළ ප්‍රශ්න කිරීම් අවසන් විමෙන් අනතුරුව ‍හිටපු අමාත්‍ය ජොන්ස්ටන් ප්‍රනාන්දු මහතාව අත්අඩංගුවට ගත් බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ඉතුත් වයඹ පළාත් මැතිවරණ සමයේ මල්ලවපිටිය,වැහැර,යම්තම්පලාව යන ලංකා සතොස වෙළඳසැල් මගින් රු.52,75000ක් වටිනා භාණ්ඩ ලබාගෙන මුදල් නොගෙවීම සම්බන්ධයෙන් ජොන්ස්ටන් ප්‍රනාන්දු මහතාට චෝදනා එල්ලවී තිබේ.මීට ප්‍රථම මෙම සිදුවීමට අදාළව ‍මූල්‍ය අක්‍රමිකතාවක් කළ බවට අමාත්‍යංශයේ සේවය කළ ලේකම්වරයෙකුද අත්අඩංගුවට ගෙන රක්ෂිත බන්ධනාගාර ගත කර ඇත.ඒ අනුව කොළඹ මහේස්ත්‍රාත්වරයා වෙත ඒ මහතාව ඉදිරිපත් කිරීමට නියමිත බවද වාර්තා වෙයි.", "URL": "https://sinhala.adaderana.lk/news.php?nid=51118", "Category": null, "Parent URL": null}