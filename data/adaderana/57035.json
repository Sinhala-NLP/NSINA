{"Source": "Adaderana", "Timestamp": "February 9, 2016 07:19 am", "Headline": "නීතිපති තෝරන්න හෙටත් රැස්වෙයි", "News Content": "පුරප්පාඩු වී ඇති නීතිපති ධුරයට පුද්ගලයෙකු පත් කිරීම සඳහා හෙට දිනයේ යළි රැස්වීමට ව්‍යවස්ථාදායක සභාව තීරණය කර තිබේ.නීතිපති ධුරය සඳහා ජනාධිපති මෛත්‍රීපාල සිරිසේන මහතා විසින් නම් තුනක් ව්‍යවස්ථාදායක සභාවට නිර්දේශ කර තිබීම හේතුවෙන් ඊයේ දිනයේ අදාළ පත් කිරීමට අනුමැතිය ලබාදීම කල් තබනු ලැබිණි.පුරප්පාඩු වි ඇති නීතිපති ධුරය සඳහා ජනාධිපතිවරයාගේ නිර්දේශයට අනුව ව්‍යවස්ථාදායක සභාව විසින් අනුමැතිය ලබාදිය යුතුය. කෙසේ වෙතත් යෝජනා කර ඇති තිදෙනාගෙන් වඩාත් සුදුසු එක් අයෙකු නැවත නිර්දේශ කරන ලෙස ජනාධිපතිවරයාට දැනුම්දුන් බව ව්‍යවස්ථාදායක සභාවේ සාමාජික පාර්ලිමේන්තු මන්ත්‍රී විජිත හේරත් මහතා සඳහන් කළේය. මේ අතර නීතිපතිවරයා පත්කිරීම සම්බන්ධයෙන් ශ්‍රී ලංකා නීතීඥ සංගමය ද නිවේදනයක් නිකුත් කර තිබේ.නීතිපති දෙපාර්තමේන්තුවේ පුද්ගලයෙකු නීතිපතිවරයා ලෙස පත් කළ යුතු බව ශ්‍රී ලංකා නීතීඥ සංගමයේ ලේකම් නීතීඥ අජිත් පතිරණ මහතා සඳහන් කළේය.", "URL": "https://sinhala.adaderana.lk/news.php?nid=57035", "Category": null, "Parent URL": null}