{"Source": "Adaderana", "Timestamp": "April 2, 2011 10:15 am", "Headline": "හක්මන -වළස්මුල්ල පාරේ රිය අනතුරකින් දෙදෙනෙක් මරු‍ට  ", "News Content": "හක්මන - වළස්මුල්ල ප්‍රධාන මාර්ගයේ දිගන විජය මාවත අසල දී සිදුවූ රිය අනතුරකින් පුද්ගලයින් දෙදෙනෙකු ජීවිතක්ෂයට පත්ව තිබේ. ලංගම බස්රථයක් සහ යතුරු පැදියක් ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් යතුරු පැදියේ ගමන් ගත් පුද්ගලයින් දෙදෙනාම ජීවිතක්ෂයට පත්ව ඇති බව සඳහන්ය. 22 හැවිරිදි හා 21 හැවිරිදි තරුණයින් දෙදෙනෙකු මෙසේ ජීවිතක්ෂයට පත්ව ඇති අතර ඔවුන් හක්මණ ප්‍රදේශයේ පදිංචිකරුවන් බව පොලිසිය පවසයි. සිද්ධිය සම්බන්ධයෙන් සැකපිට, බස්රථයේ රියදුරු අත්අඩංගුවට ගෙන ඇති අතර ඔහු අද(02) මාතර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15219", "Category": null, "Parent URL": null}