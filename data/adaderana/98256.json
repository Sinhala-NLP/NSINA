{"Source": "Adaderana", "Timestamp": "October 26, 2018 12:36 pm", "Headline": "ජීවිත 150ක් කරෙන් ගිය හැටි-CCTV දර්ශන සහිතයි", "News Content": "අක්මීමන, වලහන්දූව ප්‍රදේශයේ කුකුළු ගොවිපොළක කුකුළන් 150ක් සොරා ගෙන ඇති බව වාර්තා වෙයි. අක්මීමන, වලහන්දූව ප්‍රදේශයේ කුකුළු ගොවිපොළකට ඇතුළු වූ පුද්ගලයින් දෙදෙනෙකු එහි සිටි කුකුළු පැටව් 150ක් සොරාගන්නා අයුරු අසල සවිකර තිබු ආරක්ෂිත කැමරාවක සටහන්ව තිබුණි. පසුගිය 24වනදා රාත්‍රී කාලයේ කුකුළු ගොවිපොළ වෙත ඇතුළු වන අදාළ පුද්ගලයින් දෙදෙනෙකු විසින් රුපියල් 60000කට ආසන්න වටිනාකමකින් යුත් කුකුළන් සොරා ගෙන ඇති බව ගොවිපොළේ හිමිකරුවන් පවසයි. අදාළ පුද්ගලයින් දෙදෙනා පැමිණ මෙම ගොවිපොළේ සිටි කුකුළන් ගෝනියක දමාගන්නා අයුරු ආරක්ෂිත කැමරාවේ අපූරුවට සටහන්ව තිබුණි. අදාළ සැකකරුවන් අත්අඩංගුවට ගැනීමට නියමිත අතර අක්මීමන පොලීසිය සැකකරුවන් සොයා පරීක්ෂණ පවත්වයි.", "URL": "https://sinhala.adaderana.lk/news.php?nid=98256", "Category": null, "Parent URL": null}