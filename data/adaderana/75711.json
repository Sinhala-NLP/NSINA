{"Source": "Adaderana", "Timestamp": "July 28, 2017 10:13 am", "Headline": "රුසියානු ජනපතිගෙන් අමෙරිකාවට චෝදනාවක්", "News Content": "රුසියාට එරෙහිව නව සම්බාධක පැනවිමට අමෙරිකාව විසින් යෝජනා කිරිම අන්තර්ජාතික නීතිය අතිශය බරපතළ ලෙස උල්ලංඝනය කිරිමක් බව රුසියානු ජනාධිපති ව්ලැද්මියර් පුටීන් පවසයි. ඔහු පෙන්වා දෙන්නේ සම්බාධක පැනවිම මඟින් වොෂිංටනය ව්‍යාපාරික අරමුණු සඳහා දේශපාලන වාසි ලබා ගැනිමට උත්සහ කරන බවයි. රුසියාවේ ආරක්ෂක, පතල්, නාවික සහ දුම්රිය කර්මාන්තවලට අදාළව සම්බාධක පැනවිය යුතු බවට අමෙරිකාව යෝජනා කර තිබේ. ඊට අදාළ යෝජනාවට සෙනෙට් මණ්ඩලයේ බහුතර අනුමැතිය ද හිමිව ඇති බව වාර්තා වෙයි. එහෙත් ජනාධිපති ට්‍රම්ප් ඒ පිළිබඳ මෙතෙක් අවසන් තීරණයක් ගෙන නොමැත.", "URL": "https://sinhala.adaderana.lk/news.php?nid=75711", "Category": null, "Parent URL": null}