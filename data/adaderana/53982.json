{"Source": "Adaderana", "Timestamp": "September 21, 2015 01:12 pm", "Headline": "සදෙව්මි දැරිය ඝාතනයේ සැකකරුවන් වෛද්‍ය පරීක්ෂණයකට", "News Content": "කොටදෙණියාවේ සේයා සදෙව්මි දැරියගේ ඝාතනය සම්බන්ධයෙන් සැකපිට අත්අඩංගුවට ගත් සැකකරුවන් දෙදෙනා මේවන විට මීගමුව දිස්ත්‍රීක් විශේෂඥ අධිකරණ වෛද්‍යවරයා හමුවට ඉදිරිපත් කර තිබේ.පසුගියදා අත්අඩංගුවට ගනු ලැබූ මෙම සැකකරුවන් දෙදෙනා වයස අවුරුදු 17 හා 33 වයස් සීමාවල පසුවන අය බව පොලීසිය කියයි.මෙම සැකකරුවන් දෙදෙනා පසුගියදා උසාවියට ඉදිරිපත් කිරීමෙන් පසු මේ මස 28 දක්වා රක්ෂිත බන්ධනාගාර ගත කර තිබුණි.කෙසේ වෙතත් දැනට මෙම සිද්ධිය සම්බන්ධයෙන් කරගෙන පරීක්ෂණ සඳහා සැකකරුවන් දෙදෙනා වෛද්‍ය පරික්ෂණයකට ලක් කිරීමට රහස් පොලීසිය තීරණය කර ඇති අතර ඒ අනූව මිනුවන්ගොඩ මහේස්ත‍්‍රාත් අධිකරණයෙන් ලැබුණු අවසරය මත ඔවුන් එම පරීක්ෂණ කටයුතු සඳහා මීගමුව දිස්ත්‍රීක් අධිකරණ වෛද්‍යවරයා හමුවට ඉදිරිපත් කර ඇතැයි සඳහන්ය.", "URL": "https://sinhala.adaderana.lk/news.php?nid=53982", "Category": null, "Parent URL": null}