{"Source": "Adaderana", "Timestamp": "September 5, 2019 08:00 pm", "Headline": "බඹර ප්‍රහාරයකින් 24ක් රෝහලට", "News Content": "බඹර ප්‍රහාරයකට ලක්වු වතු කම්කරුවන් 24ක් ලිඳුල රජයේ ප්‍රාදේශිය රෝහලට ඇතුළත් කළ බව එම රෝහලේ ප්‍රකාශකයෙක් පැවසීය. ඔවුන් අතරින් පුද්ගලයින් සිව් දෙනෙකුගේ තත්ත්වය බරපතළ බව ලිඳුල රජයේ ප්‍රාදේශිය රෝහල වෛද්‍යවරකු සඳහන් කළේය. දිඹුලපතන පොලිස් වසමට අයත් දිඹුල පේරම් තේ වතුතේ සලංකන්ද කොටසේ තේ දළු නෙලමින් සිටි වතු කම්කරුවන් 24 දෙනෙකු අද(05) පස්වරු 3.00ට පමණ බඹර ප්‍රහාරයකට ලක්වී ම නිසා ලිඳුප රජයේ ප්‍රාදේශීය රෝහලට ඇතුළත් කරන ලදී. එලෙස බඹර ප්‍රහාරයට ලක්වී ම නිසා තුවාල ලැබු කම්කරු කාන්තාවන් 21ක් හා පිරිමි 3න් රෝහල් ගත කරනු ලැබීය. එයින් කාන්තාවන් 2කු හා එක් පිරිමි කම්කරුවකු රෝහල් බාහිර අංශයෙන් ප්‍රතිකාර ලබා පිටව ගොස් ඇති අතර කාන්තාවන් 19 හා පිරිමි 2කු ලිඳුල ප්‍රාදේශය රෝහලේ නේවාසිකව ප්‍රතිකාර ලබමින් සිටින බව වාර්තා වෙයි.", "URL": "https://sinhala.adaderana.lk/news.php?nid=118390", "Category": null, "Parent URL": null}