{"Source": "Adaderana", "Timestamp": "September 2, 2018 09:06 am", "Headline": "හොර ලිපි ලේඛන හදන ස්ථානයක් වටලයි", "News Content": "ව්‍යාජ ලිපි ලේඛන සකස් කිරීමේ ස්ථානයක් පවත්වාගෙන ගිය පුද්ගලයෙකු නිට්ටඹුව, කලගෙඩිහේන ප්‍රදේශයේ දී අත්අඩංගුවට ගෙන තිබේ. නිට්ටඹුව පොලීසියට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව වාර්තා වේ. එහිදී ව්‍යාජ ලිපිලේඛන සකස් කිරීම සඳහා යොදාගත් රජ්‍ය අංශයට අයත් විවිධ වර්ගයේ ලිපි ශීර්ෂ, රබර් මුද්‍රා 05ක්, පරිඝණකයක් සහ ප්‍රින්ටරයක් පොලීසිය විසින් සොයාගෙන තිබේ. සැකකරු 32 හැවිරිදි කලගෙඩිහේන ප්‍රදේශයේ පදිංචිකරුවෙකු වන අතර ඔහු අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=95400", "Category": null, "Parent URL": null}