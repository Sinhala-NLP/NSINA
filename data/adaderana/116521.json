{"Source": "Adaderana", "Timestamp": "August 14, 2019 02:10 pm", "Headline": "නාය යෑමේ අවදානමක්-නෝර්වුඩ්වල පදිංචිකරුවන් ඉවතට", "News Content": "නෝර්වුඩ්, නිව්වැලිබංගලා කොටසේ නාය යෑමේ අවදානමක් හේතුවෙන් නිවාස 10 ක පදිංචිකරුවන් 59 දෙනෙකු එම ස්ථානයෙන් ඉවත් කර තිබේ. පැවති අධික වර්ෂාපතනය හේතුවෙන් පස් කන්දක් කඩා වැටී නිවාස 03කට අලාභ හානි සිදුව ඇති බව පොලිසිය පැවසුවේය. නාය යෑමේ අවදානම් තත්ත්වයේ පවතින නිවාස 10ක පදිංචිකරුවන් මෙලෙස ඉවත් කර ආරක්ෂක ස්ථානවල රැදවීමට පියවර ගෙන ඇත. අදාල නායයෑම හේතුවෙන් කිසිදු ජීවිත හානියක් සිදුව නොමැති බව පොලිස් මාධ්‍ය ප්‍රකාශක කාර්යාලය සදහන් කළේය.", "URL": "https://sinhala.adaderana.lk/news.php?nid=116521", "Category": null, "Parent URL": null}