{"Source": "Adaderana", "Timestamp": "May 8, 2018 01:35 pm", "Headline": "පළාත් 4කට හා දිස්ත්‍රික්ක 5කට අද මි.මී.100 ඉක්මවු තද වැසි", "News Content": "මධ්‍යම, සබරගමුව, ඌව සහ නැගෙනහිර පළාත්වලත් ගාල්ල, මාතර, පොලොන්නරුව, කළුතර සහ පුත්තලම දිස්ත්‍රික්කවලත් මි.මී. 100 ක පමණ තද වැසි ඇති විය හැකි බව කාලගුණවිද්‍යා දෙපාර්තමේන්තුව නිවේදනය කරයි. දිවයින පුරා සවස් කාලයේ ගිඟුරුම් සහිත වැසි ඇතිවීමේ හැකියාව තවදුරටත් ඉහළ මට්ටමක පවතින බව ද එම නිවේදනයේ තව දුරටත් දැක්වෙයි. බස්නාහිර සහ දකුණු පළාත්වල විටින් විට වැසිහෝ ගිගුරුම් සහිත වැසි ඇති විය හැකියි. දිවයිනේ සෙසු පළාත්වල, විශේෂයෙන් සවස 2.00 න් පසු වැසි හෝ ගිඟුරුම් සහිත වැසි ඇති විය හැකියි. පුත්තලම සහ මන්නාරම දිස්ත්‍රික්කවල උදෑසන කාලයේදීත් වැසි ඇති වෙයි. සබරගමුව සහ මධ්‍යම පළාත්වල සමහර ප්‍රදේශවල උදෑසන කාලයේදී මීදුම් සහිත තත්ත්වයක් අපේක්ෂා කළ හැකි අතර ගිඟුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බව ද කාලගුණවිද්‍යා දෙපාර්තමේන්තුව විසින් නිවේදනය කරයි.", "URL": "https://sinhala.adaderana.lk/news.php?nid=88733", "Category": null, "Parent URL": null}