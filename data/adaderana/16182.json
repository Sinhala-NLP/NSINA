{"Source": "Adaderana", "Timestamp": "May 19, 2011 08:46 am", "Headline": "ඇෆ්ගනිස්ථානයේ මරාගෙන මැරෙන බෝම්බ ප්‍රහාරයකින් 13 ක් මරුට", "News Content": "නැගෙනහිර ඇෆ්ගනිස්ථානයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයින් 13 දෙනෙකු ජිවිතක්ෂයට පත්ව තිබේ. ආධුනික ශිෂ්‍ය භට‍යින් පිරිසක් ප්‍රවාහනය කරමින් තිබු වෑන් රථයක් ඉලක්ක කරගනිමින් මෙම ප්‍රහාරය එල්ල වී ඇති බව විදෙස් වාර්තා සඳහන් කරයි. නැගෙනහිර ඇෆ්ගනිස්ථානයේ ජලලාබාද් නගරයේ සිදුවු මෙම බෝම්බ පිපිරීමෙන් මියගිය පුද්ගලයින් අතරට සිවිල් වැසියන් මෙන්ම ආධුනික ශිෂ්‍ය භටයින් ද ඇතුළත්ය. ජලලාබාද් නගරයේ පසුගිය මාස කිහිපය තුළ සිදුවු දරුණුතම ප්‍රහාරය මෙය බව විදෙස් වාර්තා සඳහන් කරනු ලැබීය.", "URL": "https://sinhala.adaderana.lk/news.php?nid=16182", "Category": null, "Parent URL": null}