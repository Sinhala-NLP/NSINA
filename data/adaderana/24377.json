{"Source": "Adaderana", "Timestamp": "May 19, 2012 05:02 pm", "Headline": "කෑගල්ලේ ගින්නකින් වෙළඳසැල් 3 ක් විනාශයි", "News Content": "කෑගල්ල, ගලිගමුව, දේවාලේගම ප්‍රදේශයේ හටගත් ගින්නකින් වෙළඳසැල් තුනක් සම්පූර්ණයෙන්ම විනාශයට පත්ව තිබේ. අද(19) පස්වරුව 1 . 45 ට පමණ මෙම ගින්න හටගෙන ඇති බව වාර්තා වේ. විදුලි කාන්දුවක් හේතුවෙන් ගින්න හටගෙන ඇති බව කෑගල්ල පොලිසිය ප්‍රකාශ කරයි. පොලිසිය, ප්‍රදේශවාසීන්ගේ ද සහය ඇතිව ගින්න මැඩපැවැත්වීමට උත්සාහ දරා ඇති අතර එහෙත් ගි‍න්නෙන් වෙළඳසැල් 3 ම සම්පූර්ණයෙන්ම විනාශ වී ඇති බව වාර්තා වේ. මේ අතර ගින්නෙන් විනාශ වූ වෙළඳසැල් නිරීක්ෂණය කිරීම සඳහා සබරගමුව පළාත් ප්‍රධාන අමාත්‍ය මහිපාල හේරත් මහතා ද පැමිණි බව සඳහන්ය.", "URL": "https://sinhala.adaderana.lk/news.php?nid=24377", "Category": null, "Parent URL": null}