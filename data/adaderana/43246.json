{"Source": "Adaderana", "Timestamp": "May 16, 2014 04:35 pm", "Headline": "නියඟයෙන් පීඩා වූවන්ට ආධාර දෙන්න", "News Content": "නියඟයෙන් පීඩාවිඳින ජනතාව සඳහා අධාර ලබාදීමට පියවර ගන්නා ලෙස ජනාධිපති මහින්ද රාජපක්ෂ මහතා බලධාරින් වෙත උපදෙස් ලබාදී තිබේ. මේ වන විට දිවයිනේ ප්‍රදේශ කිහිපයකට බලපා ඇති දැඩි නියඟය හේතුවෙන් දුෂ්කරතාවට පත්ව ඇති ජනතාව කෙරෙහි විශේෂ අවධානය යොමුකරමින් ජනාධිපතිවරයා මෙම උපදෙස් ලබාදී ඇති බව ජනාධිපති මාධ්‍ය අංශය සඳහන් කළේය. ඒ අනුව ඉදිරි දින කිහිපය තුළ ජනතාවට අවශ්‍ය පානීය ජලය සහ නියං ආධාර කඩිනමින් ලබාදීමට කටයුතු කරන ලෙස ජනාධිපතිවරයා බලධාරීන්ට දැනුම් දී ඇත.", "URL": "https://sinhala.adaderana.lk/news.php?nid=43246", "Category": null, "Parent URL": null}