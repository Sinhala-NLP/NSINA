{"Source": "Adaderana", "Timestamp": "November 5, 2012 09:08 am", "Headline": "නාවික හමුදා චෝදනා ඉවතලයි", "News Content": "ඉන්දීය ධීවරයින්ට දිගින් දිගටම පහර දෙන බවට එල්ල වන චෝදනා ප‍්‍රතික්ෂේප කරන බව නාවික හමුදාව පවසයි. ශ‍්‍රී ලංකා මුහුදු සීමාව තුළ ආරක්ෂක කටයුතු පමණක් තමන් සිදුකරන බව නාවික හමුදාව සඳහන් කළේය. මෙරට ධීවරයන්ට නිදහසේ ධීවර කටයුතු සිදුකරගෙන යාමට අවශ්‍ය පහසුකම් සලසා ඇති බවද නාවික හමුදාව ප‍්‍රකාශ කරයි. ඊයේ (04) දිනයේ දීත් ඉන්දු ලංකා මුහුදු සීමාව අසල දී ශ‍්‍රී ලංකා නාවික හමුදාව විසින් ඉන්දීය ධීවරයන්ට පහර දී ඇති බව ඉන්දීය මාධ්‍ය වාර්තා කර තිබිණි. මෙම පහරදීම්වලින් ඉන්දීය ධීවර බෝට්ටු 30 ට පමණ හානි සිදුව ඇති බවද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=28908", "Category": null, "Parent URL": null}