{"Source": "Adaderana", "Timestamp": "July 19, 2017 08:22 am", "Headline": "වෙළෙඳ ගිවිසුම සකස් කිරීමේ වාචික සාක්ෂි ලබා ගැනීම අවසන්", "News Content": "ජාත්‍යයන්තර වෙළෙඳ ගිවිසුමක් සකස් කිරීම සඳහා වූ මහජන අදහස් විමසීමේ කොමිසම විසින් වාචික සාක්ෂි ලබාගැනීම අවසන් කර තිබේ. වෘත්තිකයින්ගේ ජාතික පෙරමුණේ ලේකම් කපිල පෙරේරා මහතා පැවසුවේ ලිඛිත සාක්ෂි භාරගැනීම තවමත් සිදුවන බවයි. මේ වන විට වාචික මෙන්ම ලිඛිත සාක්ෂි 300කට ආසන්න ප්‍රමාණයක් ලැබී ඇති බව සඳහන් වෙයි. පක්ෂ මෙන්ම විපක්ෂ මැති ඇමතිවරුන් හා විද්වතුන් රාශියක් ද සාක්ෂි ලබාදීම සඳහා සහභාගී වූ බව කපිල පෙරේරා මහතා කියා සිටියේය. කෙසේවෙතත් හැකි ඉක්මණින් අදාළ වාර්තාව සකසා අවසන් කිරීමට බලාපොරොත්තු වන බව වෘත්තිකයින්ගේ ජාතික පෙරමුණේ ලේකම් කපිල පෙරේරා මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=75401", "Category": null, "Parent URL": null}