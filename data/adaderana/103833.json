{"Source": "Adaderana", "Timestamp": "February 7, 2019 07:39 am", "Headline": "පුපුරණ ද්‍රව්‍ය තොගයක් සහ පීඩන බෝම්බයක් නාවික හමුදාව සොයා ගැනේ", "News Content": "ත්‍රිකුණාමලය, එරක්කන්ඩි වෙරළ තීරයේ සඟවා තිබූ පුපුරනද්‍රව්‍ය තොඟයක් නාවික හමුදාව විසින් සොයාගෙන තිබේ. නැගෙනහිර නාවික විධානයට අනුයුක්ත නාවිකයින් පිරිසක් සිදු කළ සෝදිසි කිරීමකදී මෙම පුපුරණ ද්‍රව්‍ය සොයාගෙන ඇති බවයි නාවික හමුදාව සඳහන් කළේ. එහිදී ඩෙටනේටර් 14ක්, වෝටර් ජෙල් කූරු 03ක්, චාජස් 04ක් සහ ආරක්ෂිත වෙඩි නුලක් සොයාගෙන තිබේ. මේ අතර පුල්මුණේ කොකිලායි ප්‍රදේශයේ සිදු කළ සෝදිසි මෙහෙයුමකදී පීඩන බෝබයක් සොයාගත් බව නාවික හමුදාව පවසයි. එම පීඩන බෝම්බය ආරක්ෂිතව රැගෙන ගොස් නිෂ්ක්‍රිය කිරීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=103833", "Category": null, "Parent URL": null}