{"Source": "Adaderana", "Timestamp": "September 4, 2011 08:54 am", "Headline": " හෙරොයින් තොගයක් ගෙනියද්දී මාට්ටු", "News Content": "හෙරොයින් ප්‍රවාහනය කරමින් සිටි පුද්ගලයෙකු බොරලැස්ගමුව ප්‍රදේශයේ දී අත්අඩංගුවට ගෙන තිබේ. නුගේගොඩ කොට්ඨාස අපරාධ විමර්ශන අංශයේ නිලධාරීන් කණ්ඩායමක් විසින් ඊයේ දහවල් මෝටර් රථයක් පරික්ෂා කිරීමේ දී අදාළ හෙරොයින් තොගය සොයාගෙන ඇති බව සඳහන්වේ. සැකකරු ගල්වල , දෙනිය ප්‍රදේශයේ පදිංචිකරුවෙකු වන අතර ඔහු සතුව තිබු මිලිමීට‍ර් නවය වර්ගයේ ජීව උණ්ඩ හතරක් ද පොලිස් භාරයට ගෙන තිබේ. සිද්ධිය සම්බන්ධයෙන් නුගේගොඩ කොට්ඨාස අපරාධ විමර්ශන අංශය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=18500", "Category": null, "Parent URL": null}