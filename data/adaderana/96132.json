{"Source": "Adaderana", "Timestamp": "September 15, 2018 04:40 pm", "Headline": "ආසියානු කුසලානයේ පළමු තරඟය අද", "News Content": "ආසියානු කුසලාක ක්‍රිකට් තරඟාවලිය ආරම්භ කරමින් ශ්‍රී ලංකාව සහ බංග්ලාදේශ කණ්ඩායම් අතර තරඟය අද එක්සත් අරාබි එමිර් රාජ්යඅයේදී ආරම්භවිමට නියමිතය. තරඟය අද (15) පස්වරු 05.00ට දිවා රාත්‍රී තරඟයක් ලෙස පැවැත්වේ. 1984 වසරේදී ආරම්භ වූ මෙම ආසියානු කුසලාන ක්‍රිකට් තරඟාවලිය මෙවර පැවැත්වෙන්නේ 14 වන වතාවටයි. ඉන්දියාව ආසියානු කුසලානය 06 වරක් ජයග්‍රහණය කර ඇති අතර ශ්‍රී ලංකාව 05 වතාවක් ආසියානු කුසලානය හිමිකරගෙන තිබේ. මෙවර ආසියානු කුසලානය එක්දින තරඟාවලියක් ලෙස පැවැත්වෙන අතර 2016 වසරේදී පමණක් මෙම තරඟාවලිය පන්දුවාර 20යි 20 තරඟාවලියක් ලෙස සංවිධානය කෙරිණි.", "URL": "https://sinhala.adaderana.lk/news.php?nid=96132", "Category": null, "Parent URL": null}