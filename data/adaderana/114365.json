{"Source": "Adaderana", "Timestamp": "July 17, 2019 05:33 pm", "Headline": "දක්ෂිණ අධිවේගි මාර්ගයේ වාහන ධාවනය යථා තත්ත්වයට", "News Content": "අනතුරක් හේතුවෙන් අවහිර වී තිබූ දක්ෂිණ අධිවේගි මාර්ගයේ කොට්ටාව දෙසට වන මංතීරුවේ ගමනාගමන කටයුතු මේ වනවිට යථා තත්ත්වයට පත්කර තිබේ. දක්ෂිණ අධිවේගී මාර්ගයේ කහතුඩුව සහ කොට්ටාව අතර ප්‍රදේශයේ බවුසර් රථයක් පෙරළිමෙන් එම මාර්ගයේ වාහන ගමනාගමනයට බාධා එල්ල වී තිබුණි. මේ හේතුවෙන් ගාල්ල සිට පැමිණෙන සියළු වාහන තාවකාලිකව කහතුඩුව පිවිසුමෙන් පිටත් කර හැරීමට පියවර ගත් බව දක්ෂිණ අධිවේගී මාර්ගයේ නඩත්තු හා මෙහෙයුම් අධ්‍යක්ෂ එස්.ඕපනායක මහතා සඳහන් කළේය.", "URL": "https://sinhala.adaderana.lk/news.php?nid=114365", "Category": null, "Parent URL": null}