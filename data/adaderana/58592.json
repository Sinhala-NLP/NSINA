{"Source": "Adaderana", "Timestamp": "March 24, 2016 04:12 pm", "Headline": "නොමිනිසුන් මිනිසුන් කරන්න පාසල පෙරමුණ ගත යුතුයි", "News Content": "නොමිනිසුන් සිටින සමාජයක සදාචාරවත් අනාගත පරපුරක් ගොඩනැගීමට පාසල පෙරමුණ ගතයුතු බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා සඳහන් කළේ භෞතික සම්පතින් රට කෙතරම් සංවර්ධනය වූවත් එහි ජීවත් වන මිනිසුන් සදාචාරවත් මිනිසුන් නොවුණහොත් එම සංවර්ධනයේ ප්‍රතිඵලය ලබාගත නොහැකි බවයි.කෑගල්ල ශාන්ත ජෝසප් බාලිකා විද්‍යාලයේ අද පෙරවරුවේ පැවති වාර්ෂික ත්‍යාග ප්‍රධානෝත්සවයට සහභාගී වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර ඇත.රටේ නිදහස් අධ්‍යාපනය ශක්තිමත් කිරීමට රජය ක්‍රියාත්මක කර ඇති වැඩපිළිවෙළින් දරුවන් ඉහළ ප්‍රතිඵල ලබාගනිමින් සිටින බව පැවසූ ජනාධිපතිවරයා වෘත්තීය හා තෘතීය අධ්‍යාපන ක්ෂේත්‍රයේ සංවර්ධනය උදෙසා ද ජාතික මට්ටමේ අධ්‍යාපන ආයතන රැසක් මෙම වසරේ ආරම්භ කරන බව සඳහන් කළේය.", "URL": "https://sinhala.adaderana.lk/news.php?nid=58592", "Category": null, "Parent URL": null}