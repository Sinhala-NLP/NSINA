{"Source": "Adaderana", "Timestamp": "March 1, 2017 05:49 pm", "Headline": "හස්ත සම්මාන උළෙල ජනපති ප්‍රධානත්වයෙන්", "News Content": "“2016 ශිල්ප අභිමානී“ හස්ත කර්මාන්ත ජනාධිපති සම්මාන උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද (01) පැවැත් වුයේය. මහනුවර සමූපකාර සංවර්ධන ආයතනයේ දී එම සම්මාන උළෙල පැවති බව ජනාධිපති මාධ්‍ය අංශය සඳහන් කළේය. මෙරට හස්ත කර්මාන්ත කේෂ්ත්‍රයේ අභිවෘද්ධිය, දිරි ගැන්වීම සහ ප්‍රවර්ධනය උදෙසා කර්මාන්ත හා වාණිජ කටයුතු අමාත්‍යාශය ජාතික ශිල්ප සභාව සමඟ එක්ව මෙය සංවිධානය කරනු ලබයි. මෙහි දී ජාතික මට්ටමෙන් විශිෂ්ට නිර්මාණ ඉදිරිපත් කරන නිර්මාණකරුවන් ඇඟයීමට ලක් කරන බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=70287", "Category": null, "Parent URL": null}