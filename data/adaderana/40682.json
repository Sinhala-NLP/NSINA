{"Source": "Adaderana", "Timestamp": "January 27, 2014 01:18 pm", "Headline": "ඉරිඟු මුවාවෙන් මිල්ල ඇදලා", "News Content": "දඹගල්ල, මාරිඅරාව, මෑඩියගොල්ල ප්‍රදේශයේ දි ඉරිඟු ඇට ප්‍රවාහනය කරන මුවාවෙන් නීති විරෝධි ලෙස මිල්ල දැව තොගයක් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. දඹගල්ල පොලිස් ස්ථානාධිපතිවරයාට ලැබුණු තොරතුරකට අනුව සිදුකළ වැටලීමකදී රුපියල් ලක්ෂ 05කට අධික වටිනාකමකින් යුත් දැව තොගය පොලිස් බාරයට ගෙන ඇති බව වාර්තාවෙයි. සැකකරුවන් සියඹලාණ්ඩුව, බුද්ධම සහ මෑඩියගොල්ල ප්‍රදේශ වල පදිංචිකරුවන් වන අතර අද(27) දින මොණරාගල මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=40682", "Category": null, "Parent URL": null}