{"Source": "Adaderana", "Timestamp": "July 29, 2011 12:22 pm", "Headline": "කතුන්ගෙන් රන්මාල කොල්ල කෑ තිදෙනෙකු අත්අඩංගුවට", "News Content": "මීගමුව, කොච්චිකඩේ සහ මාරවිල යන ප්‍රදේශවල මහ මග ගමන් ගන්නා කාන්තාවන්ගේ රන්මාල කොල්ලකෑම් සහ දේපළ සොරකම් කිරීම් සම්බන්ධයෙන් සැකපිට පුද්ගලයින් තිදෙනෙකු අත්අඩංගුවට ගෙන තිබේ. මීගමුව කොට්ඨාශ අපරාධ විමර්ශන අංශයේ නිලධාරීන් කණ්ඩායමක් සිදුකළ විශේෂ විමර්ශනයක දී මොවුන් අත්අඩංගුවට ගෙන ඇති බව සඳහන්ය. මෙම සැකකරුවන් යතුරු පැදිවලින් ගමන් කරමින් කාන්තාවන්ගේ රන්මාල සහ භාණ්ඩ කොල්ලකා ඇති බවට තොරතුරු ලැබී ඇති බව පොලිසිය පවසයි. සොරකම් කරන ලද රන්භාණ්ඩ ද පොලිසිය භාරයට ගෙන ඇති අතර සැකකරුවන් අද(29) මීගමුව මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17720", "Category": null, "Parent URL": null}