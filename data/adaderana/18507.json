{"Source": "Adaderana", "Timestamp": "September 4, 2011 11:10 am", "Headline": "පනතට පිටින් ගිය ඔසු සැල් 10 ට නඩු", "News Content": "ඖෂධ නියාමන පනතේ වගන්ති උල්ලංඝණය කරමින් පවත්වාගෙන ගිය පෞද්ගලික ඖෂධ සැල් 10කට එරෙහිව නඩු පැවරීමට සෞඛ්‍ය අමාත්‍යාංශය පියවර ගෙන තිබේ. විලවුන් , උපකරණ හා ඖෂධ අධිකාරිය විසින් පසුගිය දින කිහිපය තුළ සිදුකළ වැටලීම් වලදී මෙම ඖෂධ සැල් 10ට එරෙහිව නඩු පැවරීමට කටයුතු කර ඇති බව වාර්තා වේ. එම දින කිහිපය තුළ ඔරුගොඩවත්ත , වැල්ලම්පිටිය , දෙමටගොඩ , කොළොන්නාව , අත්තිඩිය , මොරටුව සහ පානදුර යන ප්‍රදේශවල පෞද්ගලික ඖෂධ සැල් 25ක් පරික්ෂාවට ලක්කර තිබේ. එහිදි වලංගු බලපත්‍රයක් නොමැති ඖෂධ ශාලා හතරක් , වෛද්‍යවරුන්ගේ නිර්දේශ නොමැතිව ඖෂධ නිකුත් කළ ඖෂධ ශාලා හතරක් , නිසි ප්‍රමිතියකින් තොරව ඖෂධ ගබඩා කර තිබු ඖෂධ සැලක් සහ වෛද්‍යවරයෙකු නිර්දේශ කළ ඖෂධය වෙනුවට වෙනත් ඖෂධයක් නිකුත් කළ ඖෂධ ශාලාවක් හඳුනාගෙන ඇති බව සෞඛ්‍ය අමාත්‍යාංශය ප්‍රකාශ කරයි. ඉදිරි කාලය තුළ ද දිවයින පුරා මෙලෙස පෞද්ගලික ඖෂධ සැල් පරික්ෂා කිරීමේ කටයුතු සිදුකරන බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=18507", "Category": null, "Parent URL": null}