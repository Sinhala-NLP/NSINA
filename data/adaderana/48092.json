{"Source": "Adaderana", "Timestamp": "December 18, 2014 10:43 am", "Headline": "නයිජීරියානු හමුදා සෙබළුන් 54ට මරණ  දඬුවම", "News Content": "බොකෝහරාම් සටන්කාමීන් සමග සටන් කිරීම ප්‍රතික්ෂේප කළ නයිජීරියානු යුධ හමුදා සෙබළුන් 54 දෙනෙකුට මරණ දඬුවම නියම කර තිබේ. පසුගිය අගොස්තු මාසයේ බොකෝහරාම් සටන්කාමීන්ගේ ග්‍රහණයේ තිබු නයිජීරියානු නගර 03ක් යලි අත්පත් කර ගැනීම සදහා සටන් කිරීම ප්‍රතික්ෂේප කළ සෙබළුන් 54 දෙනෙකුට මෙම මරණ දඩුවම ලබා දී ඇත. අදාළ සිද්ධිය සම්බන්ධයෙන් පරීක්ෂණ පැවැත්වු නයිජීරියානු යුධ අධිකරණය විසින් මෙම දඬුවම ලබා දී තිබේ. සෙබළුන් වෙනුවෙන් පෙනී සිටි නීතීඥවරුන් පෙන්වාදී ඇත්තේ බොකෝහරාම් කැරලිකරුවන් සමග සටන් කිරීමට තරම් අවි ආයුධ නොමැතිවීම හේතුවෙන් අදාළ සෙබළුන් සටන් කිරීම ප්‍රතික්ෂේප කර ඇති බවයි. උතුරු නැගෙනහිර නයිජීරියාවේ ඉස්ලාමීය රාජ්‍යයක් නිර්මාණය කිරීම බොකෝහරාම් සටන්කාමීන්ගේ අරමුණ වී තිබේ.", "URL": "https://sinhala.adaderana.lk/news.php?nid=48092", "Category": null, "Parent URL": null}