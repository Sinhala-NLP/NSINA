{"Source": "Adaderana", "Timestamp": "December 5, 2017 07:45 am", "Headline": "හෙරොයින් සමඟ 1ක් හබරණ දී කොටු වෙයි", "News Content": "හබරණ, ඉදිගස්වැව ප‍්‍රදේශයේදී හෙරොයින් ළඟ තබාගත් පුද්ගලයෙකු අත්අඩංගුවට ගෙන තිබේ. ලද තොරතුරක් මත සිදුකළ වැටලීමකදී ඔහු අත්අඩංගුවට ගත් බව හබරණ පොලිසිය පැවසුවේය. අත්අඩංගුවට ගන්නා අවස්ථාවේදී සැකකරු සතුව තිබී හෙරොයින්ම් ග‍්‍රෑම් 06 යි මිලි ග‍්‍රෑම් 72 ක් පොලිසිය භාරයට ගෙන තිබේ. සැකකරු වාලච්චේන ප‍්‍රදේශයේ පදිංචිව සිටි 43 හැවිරිදි පුද්ගලයෙක් බව අනාවරණය වී තිබේ. ඔහු අද(4) කැකිරාව මහේස්ත‍්‍රාත් අධිකරණයට ඉදිරිපත් කිරීමට නියමිත අතර හබරණ පොලිසිය සිද්ධිය සම්බන්ධයෙන් වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=81036", "Category": null, "Parent URL": null}