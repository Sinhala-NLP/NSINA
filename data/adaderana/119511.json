{"Source": "Adaderana", "Timestamp": "September 19, 2019 04:48 pm", "Headline": "හිටපු රේගු අධ්‍යක්ෂකවරු දෙදෙනෙක් අත්අඩංගුවට ගන්න නියෝගයක්", "News Content": "රාජ සන්තක කිරීම සඳහා රේගු භාරයේ තිබු රත්‍රං කිලෝ 8 ක් සම්බන්ධයෙන් සාපරාදි විශ්වාසය කඩ කළ හිටපු රේගු අධ්‍යක්ෂ ජනරාල් ජගත් ප්‍රේමලාල් විජේවීර හා හිටපු රේගු අතිරේක අධ්‍යක්ෂ ජනරාල් තාරක සෙනවිරත්න යන දෙදෙනාව වහාම අත්අඩංගුවට ගෙන අධිකරණයට ඉදිරිපත් කරන ලෙස කොටුව මහේස්ත්‍රාත් රංග දිසානායක මහතා අද (19) නියෝග කළේය. සඳහිරු සෑයේ තැන්පත් කිරීම සඳහා රාජසන්තක කර තිබු රත්‍රං කිලෝ 8ක් රේගුවෙන් නිදහස් කිරීම සම්බන්දයෙන් මොවුන් දෙදෙනාට චෝදනා එල්ල වී ඇති බව වාර්තාවේ. කොටුව මහෙස්ත්‍රාත් රංග දිසානායක මහතා විසින් අද මුල්‍ය අපරාධ විමර්ෂණ කොට්ඨාෂය වෙත මෙම නියෝගය සිදු කර ඇත. එම සැකකරුවන් දෙදෙනා විදේශ ගතවිම වළක්වාලන නියෝගයක්ද නිකුත් කළ මහේස්ත්‍රාත්වරයා වහාම එම නියෝගය ආගමන විගමන පාලකවරයා මගින් බලධාරින් වෙත යැවිමටද නියෝග කර ඇත.", "URL": "https://sinhala.adaderana.lk/news.php?nid=119511", "Category": null, "Parent URL": null}