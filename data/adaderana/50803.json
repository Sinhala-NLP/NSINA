{"Source": "Adaderana", "Timestamp": "April 22, 2015 09:27 am", "Headline": "දැව මාෆියාවක තොරතුරු හෙළිවෙයි", "News Content": "මඩු ප්‍රදේශයේ රජයේ රක්ෂිත කැලෑවෙන් වටිනා ගස් කපා ප්‍රවාහනය කිරිමට සම්බන්ධ පුද්ගලයන් සිව් දෙනෙකු රක්ෂිත බන්ධනාගාර ගත කර තිබේ. කළුගල් කුඩු ප්‍රවාහනය කරන මුවාවෙන් සැකකරුවන් ටිපර් රථ දෙකකින් බුරුත දැව කඳන් තොගයක් රැගෙන යන අවස්ථාවේදී අත්අඩංගුවට ගත් බව අඩප්පන් පොලිසිය සඳහන් කළේය.වව්නියාව සහ කිළිනොච්චියේ පදිංචි එම සැකකරුවන් ලබන 29 වනදින දක්වා රක්ෂිත බන්ධනාගාර ගත කරන ලෙස මන්නාරම මහේස්ත්‍රාත් අධිකරණය නියෝගකර තිබේ.දැව තොගය ප්‍රවාහනය කළ ටිපර් රථ දෙක සහ ඔත්තු බැලිම සඳහා සැකකරුවන් ගමන් කළ යතුරුපැදියද අධිකරණ භාරයේ තැබීමට නියෝග කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=50803", "Category": null, "Parent URL": null}