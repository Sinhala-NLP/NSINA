{"Source": "Adaderana", "Timestamp": "November 16, 2013 08:39 am", "Headline": "කුඩු තබාගත් කත අද උසාවි ගෙනෙයි", "News Content": "බස්නාහිර පළාත් දුෂණ මර්ධන ඒකකයට ලැබුණු තොරතුරකට අනුව සිදුකළ වැටලීමක දී හෙරොයින් ළඟ තබාගත් කාන්තාවක් ඔරුගොඩවත්ත, මහල් නිවාස ප්‍රදේශයේ දී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී කාන්තාව සතුව තිබී හෙරොයින් ග්‍රෑම් 20 මිලි ග්‍රෑම් 100 පොලිසිය විසින් සොයාගෙන ඇත. මෙලෙස අත්අඩංගුවට ගෙන ඇත්තේ 32 හැවිරිදි එම ප්‍රදේශයේම පදිංචි කාන්තාවක් බව පොලිසිය සඳහන් කළේය. සැකකාර කාන්තාව අද මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38873", "Category": null, "Parent URL": null}