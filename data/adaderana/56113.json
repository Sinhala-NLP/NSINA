{"Source": "Adaderana", "Timestamp": "January 3, 2016 12:35 pm", "Headline": " 30ට පෙර දෙමළ මහජන සභාවේ ස්ථාවරය පවසයි ", "News Content": "දෙමළ ජනතාවගේ ගැටලු සඳහා දේශපාලන විසඳුමක් ලබාගැනීම සම්බන්ධයෙන් දෙමළ මහජන සභාවේ ස්ථාවරය ජනවාරි 30 වැනිදාට පෙර ඉදිරිපත් කරන බව එම සභාවේ නියෝජිත ඊ.පි.ආර්.එල්.එෆ්.පක්ෂ නායක සුරේෂ් ප්‍රේමචන්ද්‍රන් මහතා පවසයි. දෙමළ මහජන සභාවේ තුන්වන වටයේ සාකච්ඡාව ඊයේ යාපනය පුස්තකාල ශ්‍රවණාගාරයේ දී පැවැත්වීමෙන් අනතුරුව මාධ්‍ය වෙත අදහස් දක්වමින් ඔහු මේ බව කියා සිටියේය. දෙමළ ජනතාවගේ ගැටලුවලට විසඳුම් සෙවිම සඳහා ආරම්භ කළ දෙමළ මහජන සභාවේ පළමු ස්ථවාරය ලෙස දෙමළ ජනතාවගේ ගැටලු සම්බන්ධයෙන් වු දේශපාලන විසඳුමක් ලබාගැනීම පිළිබඳ ස්ථාවරය ඉදිරිපත් කිරීමට නියමිත බව සුරේෂ් ප්‍රේමචන්ද්‍රන් මහතා සඳහන් කළේය.එම ස්ථාවරය ඉදිරිපත් කිරීමට පෙර දෙමළ ජනතාවගේ අදහස් දෙමළ මහජන සභාව වෙත ඉදිරිපත් කිරීමට අවස්ථාව සලසා දී ඇති බව ද ඔහු සඳහන් කර සිටියේය. ඒ සඳහා ඉදිරියේදී වෙනම කාර්යාලයක් ස්ථාපිත කිරීමට කටයුතු කරන බව සුරේෂ් ප්‍රේමචන්ද්‍රන් මහතා වැඩිදුරටත් කීවේය.", "URL": "https://sinhala.adaderana.lk/news.php?nid=56113", "Category": null, "Parent URL": null}