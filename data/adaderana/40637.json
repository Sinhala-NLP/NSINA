{"Source": "Adaderana", "Timestamp": "January 25, 2014 03:39 pm", "Headline": "පොලිස් නිලධාරියාට තැලු 6ක් අත්අඩංගුවේ", "News Content": "ඇඹිලිපිටිය ප්‍රදේශයේ දී පොලිස් නිලධාරියෙකුට පහරදීමේ සිද්ධියක් සම්බන්ධයෙන් පුද්ගලයින් 06 දෙනෙකු අත්අඩංගුවට ගෙන තිබේ.‍ ඊයේ රාත්‍රී රාජකාරී අවසන් කර නිවස බලා යමින් සිටි මෙම පොලිස් නිලධාරියාට කිසියම් පිරිසක් විසින් පහර දී ඇති බව සඳහන්ය. පහරකෑමෙන් තුවාල ලැබු අදාළ පොලිස් නිලධාරියා ප්‍රතිකාර සඳහා රෝහල් ගත කර තිබෙනවා. මෙම සිද්ධිය සම්බන්ධයෙන් විමර්ශන ආරම්භ කළ ඇඹිලිපිටිය පොලිසිය සිද්ධියට සම්බන්ධ පුද්ගලයින් 06 දෙනෙකු අත්අඩංගුවට ගෙන ඇත. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිත අතර ඇඹිලිපිටිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40637", "Category": null, "Parent URL": null}