{"Source": "Adaderana", "Timestamp": "May 15, 2013 08:17 am", "Headline": "ව්‍යාජ කච්චේරි පවත්වා ගෙන ගිය 3 ක් මාට්ටු", "News Content": "ව්‍යාජ කච්චේරියක් පවත්වාගෙන ගිය පුද්ගලයින් තිදෙනෙක් මහනුවර, තිත්තවෙල හා කටුගස්තොට ප්‍රදේශවල දී අත්අඩංගුවට ගෙන තිබේ. මහනුවර පොලීසිය ලද තොරතුරකට අනුව මෙම වැටලීම සිදුකර ඇති බව සඳහන්ය. සැකකරුවන් සතුව තිබී ව්‍යාජ ලෙස සකස් කරන ලද ජාතික හැඳුනුම්පත්, විවාහ සහතික, ඉඩම් ඔප්පු, උප්පැන්න සහතික, අධ්‍යාපන සහතික ඇතුළු ආයතන ප්‍රධානීන්ගේ ව්‍යාජ නිල මුද්‍රා කිහිපයක් ද පොලිස් පොලිස් භාරයට ගෙන තිබේ. සැකකරුවන් තිත්තවෙල හා කටුගස්තොට ප්‍රදේශවල පදිංචිකරුවන් වන අතර, අද (15) ඔවුන් මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34100", "Category": null, "Parent URL": null}