{"Source": "Adaderana", "Timestamp": "May 26, 2014 04:57 pm", "Headline": "ධීවරයින් පිරිසකට වන අලි ප්‍රහාරයක් -   ධීවරයෙක් මරුට", "News Content": "පදියතලාව, මාදුරුඔය ජලාශයේ ධිවර කටයුතු සඳහා ගිය ධිවරයින් පිරිසකට වන අලියෙකු පහරදීමෙන් ඉන් එක් අයෙකු මියගොස් තිබේ. මාදුරුඔය රක්ෂිතයේ දී අදාළ ධීවරයින් පිරිස වන අලි ප්‍රහාරයට ලක්ව ඇති අතර තුවාල ලැබු තවත් පුද්ගලයින් දෙදෙනෙකු ප්‍රතිකාර සඳහා පදියතලාව සහ අම්පාර රෝහල් වෙත ඇතුළත් කර තිබේ. වන අලි ප්‍රහාරයෙන් මියගොස් ඇත්තේ 29 හැවිරිදි පදියතලාව ගිරවාන වැලිකුඹුර ප්‍රදේශයේ පදිංචිව සිටි පුද්ගලයෙකි. සිද්ධිය සම්බන්ධයෙන් පදියතලාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43487", "Category": null, "Parent URL": null}