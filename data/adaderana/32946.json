{"Source": "Adaderana", "Timestamp": "April 2, 2013 02:03 pm", "Headline": "ඥාතියාගේ පහරකෑමෙන් කතක් මරුට", "News Content": "පනාමුර, ඕමල්පේ ප්‍රදේශයේ දී පහරදීමක් හේතුවෙන් කාන්තාවක් ජීවිතක්ෂයට පත්ව තිබේ. මියගිය කාන්තාව ඔහුගේ ස්වාමිපුරුෂයා සමග නිවස වෙත යමින් සිටිය දී ඥාති සහෝදරයෙකු විසින් මෙම පහරදීම සිදුකර ඇති බව පොලීසිය සඳහන් කළේය. බරපතළ තුවාල ලැබු මොවුන් දෙදෙනා ඇඹිලිපිටිය මූලික රෝහලට ඇතුළත් කර තිබේ. එහිදී මෙම කාන්තාව ජීවිතක්ෂයට පත්ව ඇති බව පොලීසිය සඳහන් කළේය. මෙම ඝාතනයට සම්බන්ධ සැකකරු අද (02) උදෑසන පොලීසිය විසින් අත්අඩංගුවට ගෙන තිබේ. පනාමුර සහ රත්නපුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32946", "Category": null, "Parent URL": null}