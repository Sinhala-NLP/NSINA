{"Source": "Adaderana", "Timestamp": "April 26, 2013 10:07 am", "Headline": "දකුණේ ස්ථාන 20ක පුරාවස්තු සොයයි", "News Content": "දකුණු පළාතේ පුරාවිද්‍යාත්මක වටිනාකමකින් යුත් ස්ථාන 20ක කැණීම් කටයුතු මේ වසර මැද භාගයේදී ආරම්භ කරන බව මධ්‍යම සංස්කෘතික අරමුදල පවසයි. එම පළාතේ පුරාවිද්‍යා වටිනාකමින් යුත් ස්ථාන 800 ක් පමණ හඳුනාගෙන ඇති බව එහි පාලන අධ්‍යක්ෂ ගාමිණී දොඩම්වල මහතා කියයි. හම්බන්තොට රම්බා විහාරයේ පුරාවිද්‍යා කැණීම් කටයුතු මේ වන විට ආරම්භ කර ඇත. මධ්‍යම සංස්කෘතික අරමුදල මගින් දකුණු පළාතේ ආරම්භ කළ පළමු ව්‍යාපෘතිය ද මෙය වන බව වාර්තා වේ.", "URL": "https://sinhala.adaderana.lk/news.php?nid=33590", "Category": null, "Parent URL": null}