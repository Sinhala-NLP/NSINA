{"Source": "Adaderana", "Timestamp": "December 17, 2017 12:48 pm", "Headline": "හලාවත රෝහලේ මෳත ශරීරාගාරයේ මිනියක් කලවැද්දෝ කලා", "News Content": "මළ සිරුරක කොටස් කීපයක් කලවැද්දන් විසින් කා දැමීමේ පුවතක් හලාවත මහා රෝහලේන් වාර්තා වේ. හලාවත මහා රෝහලේ මෳත ශරීරාගාරයේදී මෙලෙස කලවැද්දන් විසින් විනාශ කර ඇත්තේ මදුරන්කුලිය ප්‍රදේශයේ පදිංචිව සිටි කාන්තාවකගේ මෳත ශරීරයේ මුහුණ ඇතුළු කොටස් කීපයකි . මෙ සිදුවිමත් සමඟ මේ කාන්තාවගේ ඥාතීන් දැඩි අපහසුතාවයට පත්ව ඇති අතර මුන්දලම ප්‍රදේශයේ මල් ශාලාවකින් මෳත ශරීරය සකස් කිරීම (17 ) දහවල් සිදු කර ඇති බව අද දෙරණ වාර්තාකරු පැවසීය. මෳත ශරීරාගාරයෙන් මෳත ශරීරයක් භාර ගැනීමේදී පරික්ෂා කර භාර ගත යුතු බව මේ පිලිබදව හලාවත මහා රෝහලේ අධ්‍යක්ෂක එම අයි සිරාජ් මහතාගෙන් කල විමසීමකදී ඔහු පවසා ඇත. කෙසේ වෙතත් මේ පිළිබද වැඩිදුර පරීක්ෂණයක් පවත්වන බවද හලාවත මහා රෝහලේ අධ්‍යක්ෂක එම අයි සිරාජ් මහතා පැවසිය .", "URL": "https://sinhala.adaderana.lk/news.php?nid=81634", "Category": null, "Parent URL": null}