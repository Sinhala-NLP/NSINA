{"Source": "Adaderana", "Timestamp": "July 4, 2014 12:05 pm", "Headline": "බෝයාවේ නලයක් පුපුරා මුතුරාජවෙලට ඉන්ධන පොම්ප කිරීම නවතී", "News Content": "උස්වැටකෙයියාව මුහුදු ප්‍රදේශයේ පිහිටා ඇති ගොඩබිමට ඉන්ධන පොම්ප කරන බෝයාවේ නලයක් පුපුරා ගොස් තිබේ. අද පෙරවරුවේ අදාළ නලය පුපුරායාම හේතුවෙන් පිරිපහදු කළ තෙල් මුතුරාජවෙල ප්‍රධාන තෙල් ගබඩා සංකිර්ණයට පොම්ප කිරිම නවතා දමා ඇති බව වාර්තා වේ. මේ අතර කොළඹ වරායේ පිහිටා ඇති බෝයාවේ නලය පුපුරායාම හේතුවෙන් බොරතෙල් ගොඩබිමට පොම්ප කිරීමේ කටයුතු ද දින කිහිපයක සිට නවතා දමා තිබේ. මේ හේතුවෙන් කොළොන්නාව ඉන්ධන පිරවුම් හලේ කටයුතු ද පසුගියදා තාවකාලිකව නවතා දැමීමට පියවර ගත් බව ඛනිජ තෙල් කර්මාන්ත අමාත්‍ය අනුර ප්‍රියදර්ශන යාපා මහතා සඳහන් කළේය. කෙසේ වුවද ප්‍රමාණවත් ඉන්ධන තොග පවතින බව අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=44421", "Category": null, "Parent URL": null}