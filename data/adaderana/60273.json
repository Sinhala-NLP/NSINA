{"Source": "Adaderana", "Timestamp": "May 19, 2016 10:36 am", "Headline": "අවතැන් ජනතාවට බෙදන්න ආහාර ද්‍රව්‍ය අපට ගෙනත් දෙන්න ", "News Content": "ජල ගැලීම් හා නායයාම් හේතුවෙන් පීඩාවට පත්ව අවතැන් කඳවුරුවල සිටින ජනතාව සඳහා ආහාර ද්‍රව්‍ය ගෙනත් දෙන ලෙස ශ්‍රී ලංකා ගුවන් හමුදාව ජනතාවගෙන් ඉල්ලීමක් කරයි.ඒ අනූව ආහාර, ඇඳුම් පැළඳුම් ඇතුළු ජනතාවට ලබාදිය හැකි ද්‍රව්‍ය චිත්තප්පලම් ඒ ගාඩ්නර් මාවතේ පිහිටි ගුවන් හමුදා මූලස්ථානයට ලබාදිය හැකිය.මේ පිළිබඳව වැඩි විස්තර 0113 133 105 අංකය ඇමතීමෙන් ලබා ගත හැකිවේ.මේ අතර ගුවන් හමුදාව අවතැන් ජනතාවට ආහාර ද්‍රව්‍ය බෙදා හැරීමේ වැඩපිළිවෙළක් මේවන විටත් ක්‍රියාත්මක කර ඇති අතර පහත ඡායා රූප ඒ පිළිබඳවය.මේ අතර පවතින ආපදා තත්වයෙන් විපතට පත් ජනතාවට අවශ්‍ය සෞඛ්‍ය පහසුකම් සැපයීම සඳහා පියවර ගන්නා ලෙස රජයේ වෛද්‍ය නිළධාරීන්ගේ සංගමය සිය සාමාජිකයින්ගෙන් ඉල්ලීමක් කර තිබේ.සේවය කරන ප්‍රදේශයේ බලධාරීන් සමග සාකච්ඡා කොට අදාළ කටයුතු සංවිධානය කරන ලෙස රජයේ වෛද්‍ය නිළධාරීන්ගේ සංගමය සියළු වෛද්‍යවරුන්ට දැනුම් දී ඇත.", "URL": "https://sinhala.adaderana.lk/news.php?nid=60273", "Category": null, "Parent URL": null}