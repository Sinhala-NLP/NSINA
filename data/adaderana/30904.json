{"Source": "Adaderana", "Timestamp": "January 20, 2013 08:21 am", "Headline": "හෙට බලාගමු", "News Content": "දෝෂාභියෝග යෝජනාවට පක්ෂව ඡන්දය ලබාදුන් එක්සත් ජාතික පක්ෂයේ පාර්ලිමේන්තු මන්ත්‍රීවරුන් සම්බන්ධයෙන් හෙට (21) දිනයේ විනය පියවර ගන්නා බව විපක්ෂ නායක රනිල් වික්‍රමසිංහ මහතා පවසයි. 2010 වසරේ පැවති පාර්ලිමේන්තු මැතිවරණයේ දී එක්සත් ජාතික පක්ෂයෙන් පාර්ලිමේන්තුවට තේරී පත්ව දෝෂාභියෝගයට පක්ෂව ඡන්දය ලබාදුන් මන්ත්‍රීවරුන්ට එරෙහිව මෙම විනය පියවර ගන්නා බව ඔහු කියයි. හෙට රැස්වන පක්ෂයේ කෘත්‍යාධිකාරී මණ්ඩලය විසින් අදාළ විනය පියවර ගැනීමට බලාපොරොත්තු වන බව පිළියන්දල දම්පෙ ප්‍රදේශයේ පැවති උත්සවයකට එක්වෙමින් රනිල් වික්‍රමසිංහ මහතා ප්‍රකාශ කළේය. දෝෂාභියෝගයත් සමඟ ආණ්ඩු පක්ෂය ද දෙකඩ වී ඇති බව එහිදි වැඩිදුරටත් අදහස් දක්වමින් විපක්ෂ නායකවරයා පැවසුවේය.", "URL": "https://sinhala.adaderana.lk/news.php?nid=30904", "Category": null, "Parent URL": null}