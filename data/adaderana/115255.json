{"Source": "Adaderana", "Timestamp": "July 29, 2019 11:24 am", "Headline": "මිනී මවුස් නිහඬ වෙයි", "News Content": "ලෝ ප්‍රකට හඬකැවීම් ශිල්පිනියක් අභාවප්‍රාප්ත වී තිබේ. 30 වසරක් පුරා ලෝක ප්‍රකට \"මිනී මවුස්\" කාටුන් චරිතයට හඬ දුන් රූසි ටේලර් මිය ගොස් තිබේ. 75 වැනි වියේ පසුවූ ඇය කැලිෆෝනියාවේ ගලෙන් ඩේල් හීදී අභාවප්‍රාප්ත වූ බව වෝල්ට් ඩිස්නි සමගම පැවසුවේය. මිකී මවුස් කාටුන් චරිතයේ සහකාරිය වන උස් හඬකින් අමතන මිනී මවුස් ට පණ දෙමින් 1986 සිට රුපවාහිනී සජීවී කරන කතා මාලා හා චිත්‍රපට යනාදියට ටේලර් හඬ දුන්නේය. ලෝ ප්‍රකට \"සිම්ප්සන්ස්\" කාටුන් කතා මාලාවේ \"බාර්ට්\" නමැති කාටුන් චරිතයේ මිතුරා වූ \"මාර්ටින්\" වෙනුවෙන් ද ඇය සිය හඬ මුසු කර තිබේ. මිකී මවුස් කාටුන් චරිතවල පිළිබිඹුව සැබෑ ජීවිතවලටද ගෙන ආ ටේලර් \"වේන් අල්වයින්\" සමග විවාහ වී සිටියේය. 2009 වසරේ අලවයින් අභාවප්‍රාප්ත විය. වෝල්ට් ඩිස්නි සමාගමේ සභාපති මෙන්ම ප්‍රධාන විධායක බොබ් ඉගර් ටේලර්ට ගෞරව පුදකරමින් ප්‍රකාශයක් නිකුත් කළේය. රූසි ටේලර් 1944 මැයි 04 වැනිදා මැසචුසෙට්ස් ප්‍රාන්තයේ කේම්බ්‍රිජ් හි උපත ලැබීය. මිනී මවුස්ට හඬ දීමට කෙනෙකු තෝරා ගැනීම සඳහා 1986 පැවති සම්මුඛ පරීක්ෂණයෙදී අපේක්ෂකයින් 200 දෙනෙකු අතරින් රුසී ටේලර් තෝරා ගැනුණි.", "URL": "https://sinhala.adaderana.lk/news.php?nid=115255", "Category": null, "Parent URL": null}