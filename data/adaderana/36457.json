{"Source": "Adaderana", "Timestamp": "August 7, 2013 04:17 pm", "Headline": "වන අලි ප්‍රහාරයකින් 1ක් මරුට ", "News Content": "අම්පාර - වීරගොඩ ප්‍රදේශයේ දී වන අලි ප්‍රහාරයකට ලක්ව පුද්ගලයෙකු මියගොස් තිබේ. අද(07) අළුයම 4.20 ට පමණ පාපැදියකින් ගමන් කරමින් සිටිය දී මෙම ප්‍රහාර එල්ලවී ඇති බව පොලීසිය සඳහන් කළේය. 38 හැවිරිදි වීරගොඩ - දඩයම්තලාව ප්‍රදේශයේ පදිංචිකරුවෙකු මෙලෙස මියගොස් ඇත. මළ සිරුර අම්පාර රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතයි.", "URL": "https://sinhala.adaderana.lk/news.php?nid=36457", "Category": null, "Parent URL": null}