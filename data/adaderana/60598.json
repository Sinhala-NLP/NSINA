{"Source": "Adaderana", "Timestamp": "May 30, 2016 08:49 am", "Headline": "ගංගා කිහිපයක ජල මට්ටම ඉහළ යයි", "News Content": "පවතින අයහපත් කාලගුණික තත්ත්වය හේතුවෙන් ගංගා කිහිපයක ජල මට්ටම තවදුරටත් පිටාර මට්ටමේ පවතින බව වාර්තාවේ.කළු ගඟ නීලකන්ද ප්‍රදේශයෙන් පීටාර මට්ටමට පැමිණ ඇති බව ආපදා කළමනාකරණ මධ්‍යස්ථානය සඳහන් කරයි.මේ හේතුවෙන් කළුතර දිස්ත්‍රීක්කයේ පුද්ගලයින් 105 දෙනෙකු ආරක්ෂිත ස්ථාන 04 ක තාවකාලිකව රඳවා ඇති බව එම මධ්‍යස්ථානය කියා සිටියි.මේ අතර ගිං ගඟේ ජල මට්ටම ඉහලයාම හේතුවෙන් බද්දේගම, දොඩංගොඩ, උනන්විටිය යන ප්‍රදේශ ජලයෙන් යටවී ඇති අතර එම ප්‍රදේශවල මාර්ග කිහිපයක් ද ජලයෙන් යටවී ඇති බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසයි.මාර්ග ජලයෙන් යටවිම හේතුවෙන් විකල්ප මාර්ග භාවිතා කරන ලෙස ද පොලිසිය රියදුරන්ගෙන් ඉල්ලීමක් කරයි.මේ අතර නිල්වලා ගඟේ ජල මට්ටම ද ක්‍රමයෙන් ඉහළයමින් පවතින බව ප්‍රදීප් කොඩිප්පිලි මහතා සඳහන් කළේය.කෙසේ වෙතත් කැලණි ගඟේ ජල මට්ටම සාමාන්‍ය තත්ත්වයේ පවතින බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=60598", "Category": null, "Parent URL": null}