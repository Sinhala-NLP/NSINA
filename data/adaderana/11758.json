{"Source": "Adaderana", "Timestamp": "October 27, 2010 08:24 am", "Headline": "බෝගම්බර බන්ධනාගාර නියාමකවරයෙක් අත්අඩංගුවට", "News Content": "බෝගම්බර බන්ධනාගාරයේ නියාමකවරයෙකු පොලිසිය මගින් අත්අඩංගුවට ගෙන තිබේ. මත්ද්‍රව්‍ය තොගයක් ළඟ තබා ගැනීමේ චෝදනාව මත පොලිසිය විසින් අත්අඩංගුවට ගෙන ඇති බව බන්ධනාගාර කොමසාරිස් මේජර් ජනරාල් වී.ආර් ද සිල්වා මහතා පැවසුවේය. මෙම නියාමකවරයා විසින් රැඳවියන් පිරිසක් බන්ධනාගාරයෙන් පිටතට ගෙන ගොස් යළි පැමිණෙමින් සිටිය දී මොහු අත්අඩංගුවට ගෙන ඇති බව සඳහන් වේ. මෙම බන්ධනාගාර නියාමකවරයා පොලිසිය විසින් පරීක්ෂා කිරීමේ දී ඔහු ළඟ තිබී අදාළ මත්ද්‍රව්‍ය තොගය සොයා ගෙන ඇති බව මේජර් ‍ජනරාල් වී.ආර් ද සිල්වා මහතා කියා සිටියේය.", "URL": "https://sinhala.adaderana.lk/news.php?nid=11758", "Category": null, "Parent URL": null}