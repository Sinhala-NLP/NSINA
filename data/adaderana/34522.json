{"Source": "Adaderana", "Timestamp": "May 31, 2013 04:37 pm", "Headline": "පිළිකාවෙන් ගොඩ ගියවුන් සැමරීමටත් දිනයක්", "News Content": "පිළිකා රෝගයෙන් සුවපත් වූවන් සැමරීමේ ජාත්‍යන්තර දිනය ජුනි මස 02 වැනිදාට යෙදී තිබේ. පිළිකා රෝගයට ගොදුරු වී රෝගය සුවපත් කරගෙන සාමාන්‍ය පරිදි ජීවිතයට මුහුණදෙන ධෛර්යය සම්පන්න පුද්ගලයින් සැමරීම සඳහා මෙන්ම පිළිකා රෝගීන් තුළ ආත්ම විශ්වාසය වර්ධනය කිරීම සඳහා මෙම දිනය ප්‍රකාශයට පත් කර ඇති බව සඳහන්ය. ඒ අනුව ශ්‍රී ලංකාවේ ද ප්‍රථම වරට පිළිකා රෝගයෙන් සුවපත් වූවන්ගේ අන්තර්ජාතික දිනය මෙවර සැමරීමට තීරණය කර තිබේ. මේ සඳහා සෞඛ්‍ය අමාත්‍යාංශයේ ජාතික පිළිකා මර්ධන වැඩසටහන මගින් විශේෂ වැඩපිළිවෙළක් සංවිධානය කර ඇති බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=34522", "Category": null, "Parent URL": null}