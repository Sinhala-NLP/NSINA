{"Source": "Adaderana", "Timestamp": "October 17, 2013 08:47 am", "Headline": "හන්තාන කඳු වැටිය තරණය කිරීමට ගිය සරසවි සිසුන්ට බඹර ප්‍රහාරයක් ", "News Content": "හන්තාන කඳු වැටිය තරණය කිරීමට ගොස් සිටියදී පේරාදෙණිය විශ්ව විද්‍යාලයේ සිසුන් පිරිසක් බඹර ප්‍රහාරයකට ලක්ව තිබේ. පොලීසිය සඳහන් කළේ විශ්ව විද්‍යාලයේ ඉන්ජිනේරු පීඨයේ පළමු වසරේ සිසුන් පිරිසකට මෙම බඹර ප්‍රහාරය එල්ල වී ඇති බවයි. විශ්ව විද්‍යාල සිසුන් 259 දෙනෙකු ඊයේ(16) පසවරුවේ හන්තාන කඳුවැටිය තරණය කිරිමට ගිය අවස්ථාවේ කඳුවැටිය මුදුනේ දී බඹර ප්‍රහාරයක ලක්ව තිබේ. එහිදී තුවාල ලැබූ සිසුන් 31 දෙනෙකු හා සිසුවියන් 5 දෙනෙකු ප්‍රතිකාර සඳහා පේරාදෙණිය රෝහලට ඇතුළත් කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=38190", "Category": null, "Parent URL": null}