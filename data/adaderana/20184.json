{"Source": "Adaderana", "Timestamp": "November 22, 2011 04:56 pm", "Headline": "2012 ඌව මුදල් ප්‍රකාශය ඉදිරිපත් කරයි", "News Content": "2012 වසර සඳහා වන ඌව පළාත් සභාවේ මුදල් ප්‍රකාශය පළාත් ප්‍රධාන අමාත්‍ය ශෂීන්ද්‍ර රාජපක්ෂ මහතා විසින් අද(22) ඉදිරිපත් කළේය. ඒ යටතේ පළාත් සභාව සඳහා ඇස්තමේන්තුගත මුළු මුදල් ලැබීමේ ප්‍රමාණය රුපියල් දස ලක්ෂ එකසිය පනස් හතර ලක්ෂ හැත්තෑ පන්දහස් අටසිය විසි හයකි. මේ වසරට සාපේක්ෂව ලබන වසරේ දී අධ්‍යාපන ‍ක්ෂේත්‍රය සඳහා වෙන් කරන මුදල් 58%න් ඉහළ නැංවීමට ද එමඟින් යෝජනා කර තිබේ. වසර 2016 වන විට ඌව පළාතේ අ.පො.ස සාමාන්‍ය පෙළ විභාගය සමත් වීමේ ප්‍රතිශතය 90% දක්වාත් උසස් පෙළ සමත් වීමේ ප්‍රතිශතය 95% දක්වාත් ඉහළ නංවා ගැනීමට ඉලක්ක කර ඇති බව අදාළ මුදල් ප්‍රකාශය ඉදිරිපත් කරමින් ශෂීන්ද්‍ර රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=20184", "Category": null, "Parent URL": null}