{"Source": "Adaderana", "Timestamp": "January 19, 2016 06:06 pm", "Headline": "සම්බන්ධන් - අප්‍රිකානු මහකොමසාරිස් හමුවක්", "News Content": "විපක්ෂ නායක ආර්.සම්බන්ධන් මහතා සහ දකුණු අප්‍රිකානු මහකොමසාරිස්වරයා අතර හමුවක් සිදුව තිබේ.පාර්ලිමේන්තු සංකීර්ණයේ පිහිටි විපක්ෂ නායක කාර්යාලයේ දී මෙම හමුව සිදුවූ බව විපක්ෂ නායක කාර්යාලය නිවේදනය කළේය.එහිදී කරුණු රැසක් සම්බන්ධයෙන් ආර්.සම්බන්ධන් මහතා සහ දකුණු අප්‍රිකානු මහකොමසාරිස්වරයා සාකච්ඡා කර ඇත.විශේෂයෙන් වර්තමාන දේශපාලන තත්ත්වය, නව ව්‍යවස්ථා සංශෝධනය සහ එක්සත් ජාතීන්ගේ මානව හිමිකම් කොමිසම විසින් ඉදිරිපත් කර ඇති යෝජනා ක්‍රියාත්මක කිරීම පිළිබඳව එම සාකච්ඡාවේදී වැඩි අවධානයක් යොමුවී ඇති බව සඳහන්ය.", "URL": "https://sinhala.adaderana.lk/news.php?nid=56474", "Category": null, "Parent URL": null}