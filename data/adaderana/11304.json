{"Source": "Adaderana", "Timestamp": "October 5, 2010 06:21 pm", "Headline": "ඡන්ද විමසීමකින් තොරව පළාත් පාලන සංශෝධනය සම්මතයි", "News Content": "පළාත් සභා සංශෝධන පනත් කෙටුම්පත පළාත් සභා හා පළාත් පාලන අමාත්‍ය ඒ.එල්.එම්. අතාවුල්ලා මහතා විසින් අද පාර්ලිමේන්තුවට ඉදිරිපත් කර තිබේ. පළාත් පාලන ආයතන සතු බලතල කප්පාදු කිරිමට මෙමගින් පියවර ගෙන ඇති බවට විපක්ෂ නායකවරයා එහිදී චෝදනා කළේය. අනතුරුව පැවති විවාදයට එක්වෙමින් නියෝජ්‍ය අමාත්‍ය ඉන්දික බණ්ඩාරනායක මහතා සඳහන් කළේ මේ යටතේ පළාත් සභාවල‍ට දී ඇති බලතල කිසිවක් අඩුකර නොමැති අතර 1990 අංක 28 හා 1987 අංක 47 දරණ පළාත් සභා සංශෝධන පනත්, මෙම පනත් කෙටුම්පත මගින් සංශෝධනය කර ඇති බවයි. කෙසේ වුවද අවසානයේ ඡන්ද විමසීමකින් තොරව මෙම සංශෝධන පනත් කෙටුම්පත සම්මත වී තිබේ.", "URL": "https://sinhala.adaderana.lk/news.php?nid=11304", "Category": null, "Parent URL": null}