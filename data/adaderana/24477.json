{"Source": "Adaderana", "Timestamp": "May 24, 2012 08:12 am", "Headline": "පොලිස් නිලධාරීන් 9 දෙනෙකුට ස්ථාන මාරුවීම්", "News Content": "බස්නාහිර පළාත් බුද්ධි ඒකකයේ ප්‍රධාන පොලිස් පරීක්ෂකවරයෙකු ඇතුළු පොලිස් නිලධාරීන් 9 දෙනෙකුට සේවා අවශ්‍යතා මත ස්ථාන මාරුවීම් ලබාදී තිබේ. බස්නාහිර පළාත් බුද්ධි ඒකකයේ කටයුතු කළ ප්‍රධාන පොලිස් පරීක්ෂකවරයා වත්තල පොලිසියේ ස්ථානාධිපති ලෙස පත්කර ඇති බව පොලිස් මූලස්ථානය පවසයි. මන්නාරම කොට්ඨාශයේ ප්‍රධාන පොලිස් පරීක්ෂකවරයෙකු කිලිනොච්චිය මූලස්ථාන ප්‍රධාන පොලිස් පරීක්ෂකවරයා ලෙස පත්කර ඇත. මීට අමතරව මොණරාගල, ග්‍රෑන්ඩ්පාස්, කනගරායන්කුලම්, දෙහිවල, සහ මුරුන්කන් යන පොලිස් ස්ථානවල ස්ථානාධිපතිවරුන් මාරු කර තිබේ. එසේම වනාතවිල්ලුව, උඩුගම, මිහින්තලේ සහ රද්දොළුගම යන පොලිස් ස්ථාන සඳහා නව පොලිස් ස්ථානාධිපතිවරුන් පත්කර ඇති බව ද පොලිස් මූලස්ථානය සඳහන් ක‍රයි.", "URL": "https://sinhala.adaderana.lk/news.php?nid=24477", "Category": null, "Parent URL": null}