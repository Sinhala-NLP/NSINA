{"Source": "Adaderana", "Timestamp": "January 24, 2018 04:21 pm", "Headline": "රවීගේ ඉල්ලීම කථානායක ප්‍රතික්ෂේප කරයි", "News Content": "පාර්ලිමේන්තුවට ඉදිරිපත් කර ඇති බැඳුම්කර කොමිසම් වාර්තාවේ අඩංගු කරුණු පිළිබඳව සහ එමඟින් තමාට සිදුවී ඇතැයි කියන අසාධාරණයක් පිළිබඳව ප්‍රකාශයක් කිරීමට අවස්ථාව ලබාදෙන ලෙස හිටපු මුදල් අමාත්‍ය, පාර්ලිමේන්තු මන්ත්‍රී රවී කරුණානායක සිදුකළ ඉල්ලීම කථානායකවරයා ප්‍රතික්ෂේප කර තිබේ. කථානායක කරූ ජයසූරිය මහතා එහිදී කියා සිටියේ මන්ත්‍රීවරයා ඉදිරිපත් කළ ඉල්ලීම ස්ථාවර නියෝග හෝ මන්ත්‍රී වරප්‍රසාද යටතට අයත් නොවන බවයි. කෙසේ වෙතත් මෙහිදී රවී කරුණානායක මන්ත්‍රීවරයා දිගින් දිගටම සිය ප්‍රකාශය සිදුකිරීමට අවසර ලබාදෙන ලෙස කථානායකවරයාගෙන් ඉල්ලා සිටි අතර, තමා පාර්ලිමේන්තුවේ නීතිරීතිවලට අනුව කටයුතු කරන බැවින් ඊට අවසර ලබාදිය නොහැකි බව කථානායකවරයා අවධාරණය කළේය.", "URL": "https://sinhala.adaderana.lk/news.php?nid=83460", "Category": null, "Parent URL": null}