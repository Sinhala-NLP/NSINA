{"Source": "Adaderana", "Timestamp": "March 27, 2019 10:13 am", "Headline": "වැස්ස අඩුවෙයි", "News Content": "අද(27) දිනයේ දිවයිනේ බොහෝ ප්‍රදේශවලින් වැසි රහිත කාලගුණ තත්ත්වයක් අපේක්ෂා කළහැකි බව කාලගුණ විද්‍යා දෙපාර්තමේන්තුව පවසයි. කෙසේවෙතත් සබරගමුව සහ මධ්‍යම පළාත්වල ස්ථාන ස්වල්පයක පස්වරු 2.00 න් පසුව වැසි හෝ ගිගුරුම් සහිත වැසි ඇති වියහැකි බව එම දෙපාර්තමේන්තුව පවසයි. වයඹ සහ බස්නාහිර පළාත්වලත්, මන්නාරම, වව්නියාව, මුලතිව් අනුරාධපුර, මොණරාගල සහ හම්බන්තොට යන දිස්ත්‍රික්කවල අද දිනයේ උණුසුම් කාලගුණ තත්ත්වයක් බලාපොරොත්තු විය හැකි බව කාලගුණ විද්‍යා දෙපාර්තමේන්තුව නිවේදනය කළේය.", "URL": "https://sinhala.adaderana.lk/news.php?nid=106808", "Category": null, "Parent URL": null}