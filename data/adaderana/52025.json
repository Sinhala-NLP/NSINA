{"Source": "Adaderana", "Timestamp": "June 16, 2015 08:44 am", "Headline": " හොර රූපලාවන්‍ය ආලේපන වටලන්න වැඩපිළිවෙළක් ක්‍රියාත්මකයි ", "News Content": "ලියාපදිංචි නොවු රූපලාවන්‍ය ද්‍රව්‍ය අලෙවි කරන ස්ථාන වැටලීමට ජාතික ඖෂධ අධිකාරිය දීපව්‍යාප්ත වැඩසටහනක් ආරම්භ කර තිබේ.විදෙස් රටවලින් ආනයනය කර වෙළෙඳපොළේ අලෙවි කිරීමට ඇති ඇතැම් රූපලාවන්‍යය ද්‍රව්‍ය මෙරට ලියාපදිංචි වී නොමැති බව වාර්තා වෙයි. එවැනි ද්‍රව්‍ය පාවිච්චි කිරීම තුළින් විවිධ සංකූලතා ඇතිවීම මෙන්ම ජීවිත අවදානමක් ද පවතින බව ජාතික ඖෂධ අධිකාරිය පවසයි.එම නිසා ලියාපදිංචි නොවු රූපලාවන්‍යය ද්‍රව්‍ය අලෙවි කරන ස්ථාන පිළිබඳව සොයාබැලීමට පියවර ගෙන ඇති බව ජාතික ඖෂධ අධිකාරියේ අධ්‍යක්ෂ වෛද්‍ය අමල් හර්ෂ ද සිල්වා මහතා සඳහන් කළේය.ඊයේ දිනයේද දෙමටගොඩ ප්‍රදේශයේ රූපලාවන්‍ය ද්‍රව්‍ය ආනයනය කරන ආයතනයක් වටලා එහි තිබී ලියාපදිංචි නොකළ රූපලාවන්‍ය ද්‍රව්‍ය 9ක් සොයාගෙන තිබේ.එම ද්‍රව්‍යය ආනයනය කළ පුද්ගලයා අත්අඩංගුවට ගෙන ඇති අතර රුපියල් ලක්ෂ 4කට අධික වටිනාකමකින් යුතු නීති විරෝධී රූපලාවන්‍යය ද්‍රව්‍ය එම ස්ථානයේ තිබී සොයාගත් බව අමල් හර්ෂ ද සිල්වා මහතා ප්‍රකාශ කළේය.", "URL": "https://sinhala.adaderana.lk/news.php?nid=52025", "Category": null, "Parent URL": null}