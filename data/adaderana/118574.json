{"Source": "Adaderana", "Timestamp": "September 8, 2019 10:48 am", "Headline": "නින්ද නිසා ටිපර් රථයේ රියදුරු රෝහලට", "News Content": "වවුනියාව,මඩුකන්ද ප්‍රදේශයේදී ටිපර් රථයක් මාර්ගයෙන් ඉවතට පැන මාර්ගය අසළ තල් ගසක වැදීමෙන් අද (08) අලුයම සිදුවු රිය අනතුරකින් අයෙක් බරපතල තුවාල ලබා ඇති බව වවුනියාව පොලිසිය පවසයි. යාන්ඔය ප්‍රදේශයේ සිට වැලි පටවාගෙන පැමිණි ටිපර් රථයක රියදුරුට නින්දයාම හේතුවෙන් ටිපර් රථය මාර්ගයෙන් ඉවතට පැන තල් ගසක වැදී ඇති බව වාර්තා වේ. අනතුරින් ටිපර්රථයේ රියදුරු බරපතල තුවාල ලබා ඇති අතර, ප්‍රදේශවාසීන් තුවාලකරු ටිපර් රථයෙන් ඉවතටගෙන වවුනියාව රෝහලට ඇතුළත් කොට තිබිණ. අනතුරට පත් ටිපර්රථයටද හානි සිදුව තිබු අතර, අනතුර සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118574", "Category": null, "Parent URL": null}