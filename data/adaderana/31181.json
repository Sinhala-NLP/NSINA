{"Source": "Adaderana", "Timestamp": "January 29, 2013 10:20 am", "Headline": "නායකයා ඇන්ජලෝ උප නායකයා චන්දිමාල්", "News Content": "ශ්‍රී ලංකා, එක්දින සහ පන්දුවාර 20/20 ක්‍රිකට් කණ්ඩායම්වල නිත්‍ය නායකයා ලෙස ඇන්ජලෝ මැතිව්ස් පත් කර තිබේ. උපනායකයා ලෙස පත් කර ඇත්තේ දිනේෂ් චන්දිමාල්ය. කෙසේ වෙතත් මේ වනතුරුත් ටෙස්ට් කණ්ඩායමේ නායකත්වයට හෝ උප නායකත්වයට කිසිවෙකු පත් කර නොමැත. ඒ අනුව ඉදිරියේ දී ටෙස්ට් කණ්ඩායමට සහ එක්දින කණ්ඩායමට වෙන වෙනම නායකයින් පත් කිරීමට තීරණය වී තිබේ. ටෙස්ට් තරඟ 31 ට සහ එක්දින තරඟ 90 ට ක්‍රීඩා කර ඇති ඇන්ජලෝ මැතිව්ස් 20/20 තරඟ 38 දී ශ්‍රී ලංකාව නියෝජනය කර තිබේ. තුන් ඉරියව් ක්‍රීඩකයෙකු වන මැතිව්ස් කලක් මහේලගේ උපනායකයා ලෙස ක්‍රීඩා කරමින් නායකත්වයේ අත්දැකීම් ලැබු අයෙකි. ඇන්ජලෝ මැතිව්ස් මේ වන විට 25 වැනි වියෙහි පසුවේ.", "URL": "https://sinhala.adaderana.lk/news.php?nid=31181", "Category": null, "Parent URL": null}