{"Source": "Adaderana", "Timestamp": "October 27, 2012 03:18 pm", "Headline": "හොර නෝට්ටු සමග අයෙක් දැලේ", "News Content": "මො‍ණරාගල, වැල්ලවාය ප්‍රදේශයේ දී ව්‍යාජ මුදල් නෝට්ටු ළඟ තබා ගත් පුද්ගලයෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. පොලිස් විශේෂ කාර්ය බලකාය හම්බන්තොට කඳවුරේ නිලධාරීන්ට ලැබුණු තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී ව්‍යාජ රුපියල් සියයේ නෝට්ටු 2 ක් රුපියල් දහසේ මුදල් නෝට්ටු ප්‍රමාණයට කපන ලද කඩදාසි බණ්ඩලයක් සොයාගෙන ඇත. වැඩිදුර විමර්ශන කටයුතු සඳහා සැකකරු මොරණරාගල පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් ක‍ළේය.", "URL": "https://sinhala.adaderana.lk/news.php?nid=28666", "Category": null, "Parent URL": null}