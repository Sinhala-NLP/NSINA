{"Source": "Adaderana", "Timestamp": "March 22, 2012 12:40 pm", "Headline": "දස දහස පන් දහසකට බැස්සුවත් පොලිස් සැරයන් මාට්ටු", "News Content": "ලොරි රථ රියදුරෙකුගෙන් අල්ලස් ලබා ගත් කිරිඇල්ල පොලිස් ස්ථානයට අනුයුක්ත පොලිස් නිලධාරියෙකු අල්ලස් හා දුෂණ විමර්ශන කොමිසම විසින් අත්අඩංගුවට ගෙන තිබේ. කුරුවිට ප්‍රදේශයේ වැලි ප්‍රවාහනය කරන රියදුරෙකු බලපත්‍රයේ සීමාව ඉක්මවා වැලි ප්‍රවාහනය කිරීමේ වරදට සහ ලොරි රථයේ ආදායම් බලපත්‍රයේ කාලය ඉකුත්ව තිබීමට එරෙහිව නීතීය ක්‍රියාත්මක නොකිරීම සඳහා සැකකරු රුපියල් දස දහසක අල්ලස් ඉල්ලා ඇති බව එම කොමිසමේ ප්‍රකාශයෙකු සදහන් කළේය. එහෙත් එම අල්ලස් මුදල රුපියල් 5000 දක්වා අඩු කර අදාළ මුදල ලබා ගන්නා අවස්ථාවේ සැකකරු අත්අඩංගුවට ගෙන තිබේ. සැකකාර පොලිස් සැරයන්වරයා රත්නපුර මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මේ මස 29 වැනි දින දක්වා රක්ෂිත බන්ධනාගාර ගත කෙරුණු බව අල්ලස් හා දුෂණ විමර්ශන කොමිසම සඳහන් කරයි.", "URL": "https://sinhala.adaderana.lk/news.php?nid=22974", "Category": null, "Parent URL": null}