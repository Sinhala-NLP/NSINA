{"Source": "Adaderana", "Timestamp": "November 23, 2012 04:07 pm", "Headline": "ගාලුමුවදොර වටරවුමේ සිට කොළඹට ඇතුළු වන මංතීරුව වැසෙයි", "News Content": "ගාලුමුවදොර වටරවුමේ සිට ‍පරණ පාර්ලිමේන්තු වටරවුම දක්වා කොළඹට ඇතුළු වන මංතීරුව ගමනාගමන කටයුතු සඳහා තාවකාලිකව වසා දමා තිබේ. අලුත්වැඩියා කටයුත්තක් හේතුවෙන් අද (23) පෙරවරු 11.00 සිට මෙම මාර්ගය වසා දැමීමට පියවර ගත් බව පොලීසිය පවසයි. ඒ අනුව කොළඹ ඇතුළු වන බර වාහන කොල්ලුපිටිය හංදියෙන් දකුණට හරවා ලිබර්ටි වටරවුම, කොම්පඤ්ඤවීදිය හරහා කොටුවට පිවිසිය හැකිය. සැහැල්ලු වාහන ගාලුමුවදොර වටරවුමෙන් දකුණට හරවා යුධ හමුදා මූලස්ථානය, කොම්පඤ්ඤවීදිය හරහා කොටුවට පිවිසීමට හැකි බව ‍පොලීසිය සඳහන් කළේය.", "URL": "https://sinhala.adaderana.lk/news.php?nid=29433", "Category": null, "Parent URL": null}