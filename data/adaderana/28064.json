{"Source": "Adaderana", "Timestamp": "October 6, 2012 10:14 am", "Headline": " දේපළ සොරුන් 2ක් මාට්ටු", "News Content": "නිවසකට අයුතු ලෙස ඇතුළු වී දේපළ කොල්ලකෑමක් සම්බන්ධයෙන් සහ වාහන පැහැර ගැනීම් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ. වෑන් රථයක් සහ ත්‍රීරෝද රථයක් පැහැර ගැනීම සම්බන්ධයෙන් මොවුන් සැකකරන බව පොලීසිය පවසයි. සැකකරුවන් පන්නිපිටිය සහ මට්ටක්කුලිය ප්‍රදේශයේ පදිංචිකරුවන් බව සඳහන්ය. පැහැර ගන්නා ලද වෑන් රථය සහ නිවසින් කොල්ලකන ලද රන් භාණ්ඩ ඇතුළු භාණ්ඩ තොගයක් පොලීසිය විසින් සොයාගෙන තිබේ. සැකකරුවන් අද ‍(06) හෝමාගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28064", "Category": null, "Parent URL": null}