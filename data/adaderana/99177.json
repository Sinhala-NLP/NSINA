{"Source": "Adaderana", "Timestamp": "November 14, 2018 10:18 am", "Headline": "එජාප මන්ත්‍රීවරුන් කළු පටි පැළඳ සභාවට එයි", "News Content": "එක්සත් ජාතික පක්ෂයේ මන්ත්‍රීවරුන් කළු පටි පැළඳ සභාගර්භයට තුළ පැමිණ ඇති බව වාර්තා වෙයි. මේ වන විට වත්මන් අග්‍රාමාත්‍ය මහින්ද රාජපක්ෂ , එක්සත් ජාතික පක්ෂ නායක රනිල් වික්‍රමසිංහ මහතා ඇතුළු දේශපාලන පක්ෂ නියෝජනය කරන මැති ඇමතිවරු පාර්ලිමේන්තු සභාගර්භයට පිවිස අවසන් බව අද දෙරණ වාර්තාකරු පවසයි. ජනාධිපති ආරක්ෂ අංශ නිලධාරීන් ද පැමිණ ඇති අතර, ජනාධිපති මෛත්‍රීපාල සිරිසේන මහතාගේ පැමිණීම අපේක්ෂාවෙන් සිටින බව ද වාර්තා වෙයි. මේ වන විට පාර්ලිමේන්තුව අවට දැඩි ආරක්ෂක රැකවල් යොදා ඇති බව වාර්තා වෙයි.", "URL": "https://sinhala.adaderana.lk/news.php?nid=99177", "Category": null, "Parent URL": null}