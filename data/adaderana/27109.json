{"Source": "Adaderana", "Timestamp": "September 4, 2012 08:09 am", "Headline": "නීති විරෝධී ප්‍රචාරක කටයුතු සිදුකළ වාහන 15 ක් අල්ලයි", "News Content": "ඉදිරි පළාත් සභා ඡන්ද විමසීමට අදාළව නීති විරෝධී ප්‍රචාරක කටයුතු සඳහා යොදාගත් වාහන 15 ක් පමණ පොලිස් භාරයට ගෙන ති‍බේ. අදාළ වාහන අධිකරණයට ඉදිරිපත් කිරීමට පියවර ගන්නා බව මැතිවරණ කටයුතු භාර ජ්‍යේෂ්ඨ නියෝජ්‍ය පොලිස්පති ගාමිණි නවරත්න මහතා සඳහන් කළේය. මේ අතර පළාත් සභා ඡන්ද විමසීමට අදාළව මැතිවරණ නීති උල්ලංඝණය කළ පුද්ගලයින් 50 දෙනෙකුට වැඩි පිරිසක් අත්අඩංගුවට ගෙන ඇත. හෙට (05) මධ්‍යම රාත්‍රියෙන් මැතිවරණ ප්‍රචාරක කටයුතු අවසන් වන අතර පළාත් සභා තුනට අදාළව පොලිස් නිලධාරීන් 21,000 ක් ලබන 06 වන දින සිට මැතිවරණ රාජකාරී කටයුතුවල යෙදවීමට නියමිතය.", "URL": "https://sinhala.adaderana.lk/news.php?nid=27109", "Category": null, "Parent URL": null}