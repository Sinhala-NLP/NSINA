{"Source": "Adaderana", "Timestamp": "November 29, 2017 12:45 pm", "Headline": " ලක්ෂ 12ක සිගරට් රේගුවේ හිරවෙයි", "News Content": "රුපියල් ලක්ෂ 12 ක වටිනාකමින් යුත් දුම්වැටි තොගයක් නීති විරෝධී ලෙස මෙරටට රැගෙන ඒමට උත්සාහ කළ පුද්ගලයෙකු කටුනායක ගුවන් තොටුපළ පරිශ්‍රයේදී අත්අඩංගුවට ගෙන තිබේ. අද(29) අළුයම 02.00 ට පමණ ඩුබායි සිට පැමිණි පුද්ගලයෙකු විසින් රූපවාහිනි යන්ත්‍රයක් රැගෙන එන මුවාවෙන් එම දුම්වැටි තොගය ගෙන ඒමට උත්සාහ කර ඇති බව රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය. එහිදී දුම්වැටි 23,400 ක් සොයාගෙන ඇති අතර ඒවායේ වටිනාකම රුපියල් දොළොස් ලක්ෂ පනස් අටදාහ ක් පමණ වන බව සඳහන්ය. අත්අඩංගුවට ගත් සැකකරු බලපිටිය ප්‍රදේශයේ පදිංචිකරුවෙකු වන අතර ගුවන් තොටුපළ රේගුව සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=80743", "Category": null, "Parent URL": null}