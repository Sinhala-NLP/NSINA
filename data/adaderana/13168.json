{"Source": "Adaderana", "Timestamp": "December 31, 2010 08:36 am", "Headline": "මවගෙන් දරුණු වධ හිංසනයට ලක්වූ දරුවෙක් මුදාගනියි", "News Content": "තම මව විසින් පුළුස්සා දරුණු වධ හිංසනයට ලක් කළ බව කියන වයස අවුරුදු 8 ක පිරිමි දරුවෙකු හලාවත පොලිසිය විසින් මුදාගෙන තිබේ. හලාවත, කරව්ටාගාරය ප්‍රදේශයේ පදිංචි මෙම දරුවාගේ මව රත් කරන ලද කතුරකින් දරුවාගේ මුව ප්‍රදේශය පුළුස්සා ඇති බව පොලිසිය පවසයි. සිද්ධිය සම්බන්ධයෙන් දරුවාගේ මව පොලිස් අත්අඩංගුවට ගෙන ඇත. පොලිස් ළමා හා කාන්තා කාර්යාංශයට ලැබුණු තොරතුරක් මත මෙම සිද්ධිය අනාවරණය කරගෙන ඇති අතර හලාවත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=13168", "Category": null, "Parent URL": null}