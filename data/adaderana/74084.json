{"Source": "Adaderana", "Timestamp": "June 10, 2017 08:59 am", "Headline": "ළමුන් යොදවා සිඟමන් යදින අය අත්අඩංගුවට ගැනීමේ වැඩසටහනක්", "News Content": "ළමුන් යොදවා සිඟමන් යදින පුද්ගලයින් අත්අඩංගුවට ගැනීමේ වැඩසටහනක් පොලිස් ළමා හා කාන්තා අපයෝජන නිවාරණ කාර්යංශ මූලස්ථානය විසින් ක්‍රියාත්මක කර තිබේ.පසුගිය මාර්තු පළමුවනදා සිට මැයි මාසය දක්වා කාලය තුළ සිඟමනේ යෙදුණු පිරිමි ළමුන් 11ක්, ගැහැණු ළමුන් 07ක් පොලීසිය බාරයට ගෙන අධිකරණයට ඉදිරිපත් කර ඇති අතර ඉන් ළමුන් 04 දෙනෙකු පරිවාස බාරයට පත් කොට ඇති බව සඳහන්වේ.ඉතිරි ළමුන් 14 දෙනා අධිකරණයේ බැඳුම්කර මත දෙමාපිය භාරකාරත්වයට පත් කර තිබේ. ළමුන් යොදවා සිඟමන් යෙදීමේ තත්ත්වයේ වර්ධනයක් පෙන්නුම් කරන බැවින්, කොට්ඨාස ළමා හා කාන්තා අපයෝජන නිවාරණ කාර්යංශ 42ක් මඟින් කොළඹ හා තදාසන්න ප්‍රදේශ වල මෙහෙයුම් ක්‍රියාත්මක කරමින් පවතින බව පොලීසිය පැවසුවේය.", "URL": "https://sinhala.adaderana.lk/news.php?nid=74084", "Category": null, "Parent URL": null}