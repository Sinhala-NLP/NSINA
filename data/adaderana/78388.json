{"Source": "Adaderana", "Timestamp": "October 6, 2017 07:34 am", "Headline": "නාමල් සටන අත්නොහරී - උද්ඝෝෂණය සැලසුම් කළ පරිදි අද ", "News Content": "මාගම්පුර වරාය සහ මත්තල ගුවන් තොටුපළ විදෙස් රටවලට පැවරීමට එරෙහිව අද (6) දිනයේ සංවිධානය කළ උද්ඝෝෂණය සැලසුම් කළ පරිදි පෙරවරු 9.00ට ආරම්භ කරන බව පාර්ලිමේන්තු මන්ත්‍රී නාමල් රාජපක්ෂ මහතා ප්‍රකාශ කළේය. කෙසේ වුවද අද දිනයේ හම්බන්තොට අධිකරණ බල සීමාව තුළ මාර්ග අවහිර කරමින් උද්ඝෝෂණවල නිරතවිම තහනම් කරමින් හම්බන්තොට මහේස්ත්‍රාත් අධිකරණය නියෝගයක් නිකුත් කර තිබේ.හම්බන්තොට පොලිසිය මේ සම්බන්ධයෙන් ඉදිරිපත් කළ කරුණු වලට අනුව පාර්ලිමේන්තු මන්ත්‍රී නාමල් රාජපක්ෂ සහ ඩි.වී. චානක යන මන්ත්‍රීවරුන් වෙත අදාළ නියෝගය පනවා ඇති බව වාර්තා වේ.", "URL": "https://sinhala.adaderana.lk/news.php?nid=78388", "Category": null, "Parent URL": null}