{"Source": "Adaderana", "Timestamp": "April 25, 2018 08:12 pm", "Headline": "එජාපයේ දැනෙන වෙනසක්-තනතුරු රැසක් වෙනස් වෙයි", "News Content": "එක්සත් ජාතික පක්ෂයේ ප්‍රධාන තනතුරු සඳහා සාමාජිකයන් නම්කර තිබේ. ඒ අනුව පක්ෂයේ මහලේකම් ධූරයට අමාත්‍ය අකිල විරාජ් කාරියවසම් මහතා පත් කර ඇත. ජාතික සංවිධායක ධුරයට නවීන් දිසානායක මහතා පත්කර තිබේ. සභාපති ධූරයට පත්කර ඇත්තේ අමාත්‍ය කබීර් හෂිම් මහතායි. එමෙන්ම එක්සත් ජාතික පක්ෂයේ නියෝජ්‍ය නායක ලෙසට අමාත්‍ය සජිත් ප්‍රේමදාස මහතා පත්කර ඇති අතර උප නායක ධුරයට පත්කර ඇත්තේ රවී කරුණානායක මහතායි. භාණ්ඩාගාරික තනතුරුට හර්ෂ ද සිල්වා මහතා පත්කර තිබේ. අනෙක් තනතුරු පිළිබඳ හෙට පක්ෂ කෘත්‍යාධිකාරී මණ්ඩලයේදී ප්‍රකාශයට පත්කෙරෙනු ඇත. තනතුරු සම්බන්ධයෙන් තීරණයක් ගැනීමට පක්ෂයේ ප්‍රතිසංවිධාන සඳහා පත් කළ දේශපාලන මණ්ඩලය අද පස්වරුවේ අරලියගහ මන්දිරයේදී රැස්වුණි. එහිදී මෙම තනතුරු සඳහා පත්කිරීම් සිදුකර ඇත.", "URL": "https://sinhala.adaderana.lk/news.php?nid=88025", "Category": null, "Parent URL": null}