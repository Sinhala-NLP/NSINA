{"Source": "Adaderana", "Timestamp": "April 27, 2011 01:29 pm", "Headline": "ත්‍රීකුණාමලය බන්ධනාගාරයෙන් සිව් දෙනෙක් පැන ගිහින්", "News Content": "ත්‍රිකුණාමල බන්ධනාගාරයේ රඳවා සිටි රැඳවුම්කරුවන් සිව් දෙනෙකු පලාගොස් තිබේ. රක්ෂිත බන්ධනාගාර ගතව සිටි සිව් දෙනෙකු ඊයේ රාත්‍රියේ මෙලෙස පලා ගොස් ඇති බව ත්‍රිකුණාමල වරාය පොලිසිය පවසයි. කප්පම් ලබා ගැනීමේ සිද්ධියක් සම්බන්ධයෙන් රක්ෂිත බන්ධනාගාර ගත කර සිටි සැකකරුවන් තිදෙනෙකු සහ සොරකමක් සම්බන්ධයෙන් රක්ෂිත බන්ධනාගාර ගත කර සිටි පුද්ගලයෙකු බන්ධනාගාරයේ කම්බි කපා වහලයට නැඟ පලාගොස් ඇති බව පොලිසිය පවසයි. පලා ගිය ‍සැකකරුවන් අතරින් එක් ‍අයෙකු වාලච්චේන ‍ප්‍රදේශයේ පදිංචිකරුවෙකු වන අතර සෙසු තිදෙනා ත්‍රිකුණාමල ප්‍රදේශයේ පදිංචිකරුවන්බව සඳහන් වේ.. පලා ගිය සැකකරුවන් සොයා පොලිසිය සහ බන්ධනාගාර නිලධාරීන් විශේෂ මෙහෙයුමක් ක්‍රියාත්මක කර තිබේ.", "URL": "https://sinhala.adaderana.lk/news.php?nid=15738", "Category": null, "Parent URL": null}