{"Source": "Adaderana", "Timestamp": "March 28, 2018 11:57 am", "Headline": "හදිසියේ වලහෙක් නිවසකට කඩා වදී-වලහා සමඟ පොර බැඳ පුද්ගලයෙකුට බරපතළයි", "News Content": "වලසෙකුගේ පහරකෑමට ලක්වූ දෙදරු පියෙකු බරපතළ තුවාල ලබා අද(28 ) අලුයම කන්තලේ මූලික රෝහලට ඇතුළත් කර තිබේ. කන්තලේ-වෙන්දාසපුරම්, යුනිට් 16 පදිංචි 40 හැවිරිදි එන්.ඒ.සජිත් නිශාන්ත යන අය මෙසේ බරපතළ තත්ත්වයෙන් රෝහල් ගත කර ඇත. මෙම ප්‍රදේශයේ දින දෙක තුනක කාලයක සිට සැරිසරන වලසෙකු පළවා හැරීම සඳහා ගමේ තරුණයින් පිරිස රැකවල් ලා ගෙන සිටියදී හදිසියේම එම වලසා තුවාල ලැබූ පුදගලයාගේ නිවෙසට කඩා වැදී තිබේ. නිවසේ සිටි පිරිස නිවසෙන් ඉවට ගොස් දිවි බේරා ගෙන ඇති අතර තුවාල ලැබු පුද්ගලයාට නිවසෙන් ඉවත් වීමට හැකියාවක් නොලැබුන අතර වලසා සමඟ පොර බදිමින් දිවි බේරා ගැනීමට උත්සහයක නිරත වු බව අසල්වාසින් පවසයි. පසුව අසල්වාසීන් විසින් වලසාට මුගුරුවලින් පහරදී තුවාල කරු බේරා ගෙන අලුයම් 5.00 ට පමණ රෝහල් ගතකර තිබේ. කන්තලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=86500", "Category": null, "Parent URL": null}