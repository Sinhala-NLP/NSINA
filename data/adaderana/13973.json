{"Source": "Adaderana", "Timestamp": "February 4, 2011 09:11 am", "Headline": "පීඩාවට පත් ජනතාවට අත්‍යවශ්‍ය ආහාර සැපයීමට විශේෂ වැඩපිළිවෙළක්", "News Content": "අයහපත් කාලගුණ තත්ත්වය හේතුවෙන් පීඩාවට පත්වූ සියලු ජනතාවට මාස 06 ට ප්‍රමාණවත් අත්‍යවශ්‍ය ආහාර ද්‍රව්‍ය අඛණ්ඩව සැපයීම සඳහා විශේෂ වැඩපිළිවෙළක් ක්‍රියාත්මක කර තිබේ. ජනාධිපතිවරයාගේ උපදෙස් මත ලෝක ආහාර වැඩසටහනේ සහයෝගයෙන් ආර්ථික සංවර්ධන අමාත්‍යාංශය විසින් මෙය ක්‍රියාත්මක කරයි. අම්පාර, මඩකළපුව, පොළොන්නරුව, අනුරාධපුරය සහ ත්‍රිකුණාමලය යන දිස්ත්‍රික්කවල සහන වැඩපිළිවෙළ ක්‍රියාත්මක කරන බව සඳහන්ය ඒ අනුව එක් පුද්ගලයෙකුට සහල්, පරිප්පු, පොල්, සීනි ඇතුළත් පාර්සලයක් බෙදා හැරීමට නියමිතය. මේ අතර නැගෙනහිර සහ උතුරු මැද පළාත්වල විපතට පත්වූ ජනතාවට බෙදාහැරීම සඳහා ආහාර මෙට්‍රික් ටොන් 580 ක් අද(04) පිටත් කර හැරීමට ද සැලසුම් කර තිබේ.", "URL": "https://sinhala.adaderana.lk/news.php?nid=13973", "Category": null, "Parent URL": null}