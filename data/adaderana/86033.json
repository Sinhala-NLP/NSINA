{"Source": "Adaderana", "Timestamp": "March 21, 2018 06:44 am", "Headline": "පූජාපිටිය ප්‍රාදේශිය ලේකම් කොට්ඨාශය ග්‍රාම නිළධාරී වසම්වලට බෙදන්න එපා", "News Content": "‍මහනුවර, පූජාපිටිය ප්‍රාදේශිය ලේකම් කොට්ඨාශය ග්‍රාම නිළධාරී වසම් කිහිපයකට බෙදා වෙන් කිරීමෙන් එම ප්‍රදේශයේ වෙසෙන බහුතර ජනතාවට අසාධාරණයක් වන බව ‍පූජාපිටිය ප්‍රාදේශිය ශාසනාරක්ෂක බල මණ්ඩලය පවසයි. මහනුවර ප්‍රදේශයේ දී පැවති මාධ්‍ය හමුවකදී එහි ලේකම් පූජ්‍ය බඹරකන්දේ ඥානසිරි හිමි පෙන්වාදෙන්නේ එමගින් පූජාපිටිය ප්‍රාදේශිය ලේකම් කොට්ඨාශයේ වෙසෙන බහුතර ජනතාව සුළුතර කොටසක් බවට පත්වනු ඇති බවය. මේ අතර තැපැල් සහ මුස්ලිම් ආගමික කටයුතු අමාත්‍ය මොහොමඩ් හලීම් මහතා ද එලෙස පූජාපිටිය ප්‍රාදේශිය ලේකම් කොට්ඨාශය ග්‍රාම නිළධාරී වසම් කිහිපයකට වෙන් කිරීමේ තීරණයට විරුද්ධ වන බව ප්‍රකා කර තිබේ. මහනුවර ප්‍රදේශයේ මාධ්‍යවේදීන් හමුවේ අදහස් දක්වමින් අමාත්‍යවරයා වැඩිදුරටත් පැවසුවේ පාර්ලිමේන්තුවේදී ද ඒ සඳහා තම විරුද්ධත්වය ප්‍රකාශ කිරීමට බලාපොරොත්තු වන බවය.", "URL": "https://sinhala.adaderana.lk/news.php?nid=86033", "Category": null, "Parent URL": null}