{"Source": "Adaderana", "Timestamp": "June 11, 2012 09:35 am", "Headline": " අතුරුදහන්වූ සත්ව හිස් කබල් වෙනුවෙන් පශු වෛද්‍යවරියක අත්අඩංගුවේ", "News Content": "දෙහිවල ජාතික සත්වෝද්‍යානයේ ශීතකරණයක ගබඩා කර තිබූ ස්වාභාවිකව මිය ගිය සත්වයින්ගේ හිස් කබල් 3ක් අතුරුදන්වීම සම්බන්ධයෙන් පශු වෛද්‍යවරියක අත්අඩංගුවට ගෙන තිබේ. මීට පෙර අත්අඩංගුවට ගත් සත්වෝද්‍යාන සේවකයාගෙන් ලැබුණු තොරතුරු මත පශු වෛද්‍යවරිය අත්අඩංගුවට ගත් බව පොලිසිය පවසයි. අදාළ සැකකාරිය සතුව තිබී සත්ව දත් දෙකක් ද පොලිස් භාරයට ගෙන තිබේ. සත්වෝද්‍යානයේ අධ්‍යක්ෂවරයා විසින් හිස් කබල් අතුරුදන්වීම පිළිබඳ පසුගිය සෙනසුරාදා පොලිසියට පැමිණිලි කිරීමත් සමඟ ඒ පිළිබඳ පරීක්ෂණ ආරම්භ විය.", "URL": "https://sinhala.adaderana.lk/news.php?nid=24924", "Category": null, "Parent URL": null}