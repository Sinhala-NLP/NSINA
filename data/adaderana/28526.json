{"Source": "Adaderana", "Timestamp": "October 22, 2012 05:07 pm", "Headline": "ශ්‍රී ලංකාව කිරිවලින් ස්වයංපෝෂිත කරනවාලු", "News Content": "2016 වසර වන විට මෙරට කිරිවලින් ස්වයංපෝෂිත කිරීම සඳහා වැඩපිළිවෙළ රැසක් ක‍්‍රියාවට නංවා ඇති බව පශූ සම්පත් හා ග‍්‍රාමීය ප‍්‍රජා සංවර්ධන අමාත්‍යංශය පවසයි. ඒ අනුව කිරි ගවයින් ආනයනය කිරීම ඇතුළු ප‍්‍රධාන ක‍්‍රමෝපායික සැලැස්මක් ක‍්‍රියාත්මකකර තිබේ. කිරි ලීටරයක් සඳහා රුපියල් 50 ක සහතික මිලක් නියම කිරීම හේතුවෙන් දියර කිරි නිෂ්පාදනය සඳහා ගොවීන්ගේ මැදිහත්වීම ඉහළ ගොස් ඇති බවද අමාත්‍යංශය පවසයි. 2005 වසරේ සියයට 15 ක් පමණ වූ දේශීය කිරි නිෂ්පාදනය 2011 වසරේ දී සියයට 40 දක්වා වර්ධනය වී තිබේ.", "URL": "https://sinhala.adaderana.lk/news.php?nid=28526", "Category": null, "Parent URL": null}