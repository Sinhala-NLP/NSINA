{"Source": "Adaderana", "Timestamp": "September 19, 2018 10:57 am", "Headline": "තියුණු ආයුධයකින් පහරදී පුද්ගලයෙකු ඝාතනය කරයි", "News Content": "ගොඩකවෙල ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. ගොඩකවෙල, චයිනා හාබර් ගල්කොරිය අසළ මාර්ගයේ කැපුම් තුවාල සහිතව මියගොස් සිටි එම පුද්ගලයාගේ මළ සිරුර අද (19) අළුයම සොයාගෙන ඇති බව සඳහන්ය. මියගොස් ඇත්තේ ගොඩකවෙල, බලවින්න ප්‍රදේශයේ පදිංචිව සිටි 34 හැවිරිදි පුද්ගලයෙකි. මළ සිරුර සම්බන්ධයෙන් මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද සිදු කිරීමට නියමිතය. ඝාතනය සිදුකල සැකකරුවන් හඳුනාගෙන නොමැති අතර ගොඩකවෙල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96323", "Category": null, "Parent URL": null}