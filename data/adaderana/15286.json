{"Source": "Adaderana", "Timestamp": "April 5, 2011 11:22 am", "Headline": "රුහුණු සරසවි සිසු ගැටුමකින් 5 දෙනෙක් රෝහලේ ", "News Content": "රුහුණු විශ්ව විද්‍යාලයේ සිසුන් දෙපිරිසක් අතර ඇති වූ ගැටුමකින් තුවාල ලැබූ සිසුන් 5 දෙනෙකු රෝහල් ගත කර තිබේ. විද්‍යා පීඨය හා කළමනාකරණ පීඨයේ සිසුන් දෙපිරිසක් අතර ඊයේ(04) රාත්‍රී මෙම ගැටුම හට ගෙන තිබූ බව මාතර පොලිසිය සඳහන් කරනු ලැබීය. සිද්ධිය සම්බන්ධයෙන් කිසිවෙකුත් අත්අඩංගුවට ගෙන නොමැති බව ද පොලිසිය පැවසීය. ගැටුම හේතුවෙන් ක්‍රීඩාගාරයේ ආපනශාලාවේ දේපළ වලට හානි සිදු වී ඇති බව සඳහන්ය.", "URL": "https://sinhala.adaderana.lk/news.php?nid=15286", "Category": null, "Parent URL": null}