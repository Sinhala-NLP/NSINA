{"Source": "Adaderana", "Timestamp": "March 29, 2011 04:42 pm", "Headline": "වෘත්තීය ක්‍රියා මාර්ගය අවසන් -ධාවනය තවමත් යථා තත්ත්වයේ නෑ ", "News Content": "දුම්රිය සේවකයින් විසින් ආරම්භ කර තිබූ දුම්රිය වෘත්තීය ක්‍රියා මාර්ගය මේ වනවිට අත්හිටුවා ඇති බව දුම්රිය නියාමකවරුන්ගේ සංගමයේ සභාපති ජානක ප්‍රනාන්දු මහතා පවසයි. පැවති ගැටලුව සම්බන්ධව ප්‍රවාහන අමාත්‍යවරයා සමග පැවති සාකච්ඡාවකින් පසුව මෙම තීරණයට එළඹි බව අද දෙරණ වෙත අදහස් දක්වමින් ඔහු සඳහන් කළේය. වෘත්තීය ක්‍රියා මාර්ගය අත්හිටුවා ඇති නමුත් දුම්රිය රියදුරන් සේවය සඳහා වාර්තා කිරීමේ ප්‍රමාදයක් පවතින බව අද දෙරණ කළ විමසීමකදී දුම්රිය සාමාන්‍යාධිකාරී ඒ. ජී. මහානාම මහතා ප්‍රකාශ කළේය. එමනිසා දුම්රිය ධාවන කටයුතු තවමත් යථා තත්ත්වයට පත්ව නොමැති බව හෙතෙම අවධාරණය කර සිටියේය.", "URL": "https://sinhala.adaderana.lk/news.php?nid=15152", "Category": null, "Parent URL": null}