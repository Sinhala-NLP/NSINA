{"Source": "Adaderana", "Timestamp": "September 16, 2012 02:58 pm", "Headline": "බ්‍රයන් ලාරා ජනපති හමුවෙයි", "News Content": "බටහිර ඉන්දීය කොදෙව් ක්‍රිකට් කණ්ඩායමේ හිටපු නායකයෙකු වු බ්‍රයන් ලාරා ජනාධිපති මහින්ද රාජපක්ෂ මහතා හමුවී තිබේ. අද (16) පෙරවරුවේ ජනාධිපති මන්දිරයේදී මෙම හමුව සිදුව ඇත. ශ්‍රී ලංකාව ක්‍රීඩා ක්ෂේත්‍රයේදී අත්පත් කරගෙන ඇති සුවිශේෂි ජයග්‍රහණ පිළිබඳව එහිදී ජනාධිපතිවරයා බ්‍රයන් ලාරා සමග අදහස් හුවමාරු කරගත් බව ජනාධිපති මාධ්‍ය අංශය පවසයි. තමා එදා දුටු ශ්‍රී ලංකාව වෙනුවට ලස්සන මෙන්ම සංවර්ධිත ලංකාවක් අද දකින බව බ්‍රයන් ලාරා එහිදී පැවසුවේ යැයි ජනාධිපති මාධ්‍ය අංශය නිකුත් කළ නිවේදනයක දැක්වෙයි. අනතුරුව ජනපති මැදුරේ පිහිටි බෞද්ධ මන්දිරයේ සිදුකෙරෙන වත් පිළිවෙත් සම්බන්ධයෙන් ද ජනාධිපතිවරයා විසින් බ්‍රයන් ලාරා දැනුවත් කළේ යැයි එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=27458", "Category": null, "Parent URL": null}