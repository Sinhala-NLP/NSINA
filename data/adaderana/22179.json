{"Source": "Adaderana", "Timestamp": "February 17, 2012 10:24 am", "Headline": "ගිනි අවියක් සමග සැකකරුවෙක් කොටුවෙයි", "News Content": "ගිරාඳුරුකෝට්ටේ, ගින්නෝරුව ප්‍රදේශයේ දී ගිනි අවියක් සමග සැකකරුවෙකු අත්අඩංගුවට ගෙන තිබේ. අදාළ ගිනි අවිය සඳහා භාවිත කරන උණ්ඩ 11 ක් ද සොයාගත් බව පොලිසිය සඳහන් කරයි. ගිනි අවිය ඔස්ට්‍රියාවේ නිෂ්පාදනය කරන ලද ග්ලොග් 17 වර්ගයේ පිස්තෝලයක් බව පොලිසිය පවසයි. සැකකරු අද(17) දින මහියංගණය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=22179", "Category": null, "Parent URL": null}