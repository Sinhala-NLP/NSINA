{"Source": "Adaderana", "Timestamp": "May 1, 2012 02:31 pm", "Headline": "ශ්‍රි ලංකන් ගුවන් සේවය ගැන ජනපති ප්‍රධානත්වයෙන් විශේෂ සාකච්ඡාවක්", "News Content": "ශ්‍රී ලංකන් ගුවන් සේවයේ ඉදිරි සැලසුම් කටයුතු සහ වත්මන් තත්ත්වය පිළිබඳ විශේෂ සාකච්ඡාවක් ජනාධිපතිවරයාගේ ප්‍රධානත්වයෙන් පැවැත්වී තිබේ. අදාළ ගුවන් සේවයට අයත් සියලුදෙනා මනා විනයක් සහිතව කාර්යක්ෂමව සහ කැපවීමෙන් යුතුව දියුණුව සඳහා කටයුතු කළ යුතු බව ජනාධිපතිවරයා එම සාකච්ඡාවේ දී ප්‍රකාශ කළ බව ජනාධිපති මාධ්‍ය අංශය සඳහන් කරයි. ශ්‍රී ලංකන් ගුවන් සේවය පිළිබඳ විශ්වසනීයත්වයක් ඇති කිරීම සඳහා ශ්‍රී ලංකා තානාපති කාර්යාලය සහ මහකොමසාරිස් කාර්යාල එක්ව විශේෂ දැනුවත් කිරීමේ ක්‍රමවේදයක් සකස් කළ යුතු බවද ජනාධිපතිවරයා මෙහිදි ප්‍රකාශ කර ඇත. මැදපෙරදිග සහ යුරෝපා රටවල් සඳහා ක්‍රියාත්මක ශ්‍රී ලංකන් ගුවන් සේවාවේ අලාභය වැඩිවීම සඳහා ඉන්ධන මිල බලපා ඇති බව මෙම සාකච්ඡාවේ දී අනාවරණ වී ඇති බව සඳහන්ය. උපයන මුදලින් 70% ක් පමණ ඉන්ධන සඳහා වැයකිරීමට සිදුවන බව ශ්‍රී ලංකන් ගුවන් සේවා බලධාරීන් පෙන්වා දී ඇත. එසේ වුවද සෑම ගුවන් මගියෙකුටම මනා ආරක්ෂිත සුව පහසු ගමනාන්තයක් ලබාදීම සඳහා ශ්‍රී ලංකන් ගුවන් සේවය කැප වී සිටින බව එම බලධාරීන් වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=23946", "Category": null, "Parent URL": null}