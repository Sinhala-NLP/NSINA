{"Source": "Adaderana", "Timestamp": "December 17, 2017 08:54 am", "Headline": "මැලේසියානු අගමැති එන නිසා පාරවල් කිහිපයක් තාවකාලිකව වැසෙයි", "News Content": "මැලේසියානු අග්‍රමාත්‍යවරයා මෙරටට පැමිණීම හේතුවෙන් කැළණි පාළම අසළ සිට ගාලුපාර දක්වා මාර්ග කිහිපයක් අද පෙරවරුවේ තාවකාලිකව වසා තැබෙන බව පොලිස් මූලස්ථානය පවසයි. අද පෙරවරු 8.30යේ සිට 9.15 දක්වා කාලය තුළ එම මාර්ග වසා තැබීමට සිදුවන බව පොලිස් මූලස්ථානය සඳහන් කළේය. ‍ ඒ අනුව කැලණි පාළම අසළ සිට බේස්ලයින් හංදියට පිවිසෙන නෙළුම් පොකුණ, පුස්ථකාලය, ලිබර්ටි වටරවුම, සෙන් මයිකල් මාවත, ගාලු පාර දක්වා අතුරු මාර්ග මෙලෙස වසා තැබීමට නියමිතය. එමෙන්ම බේස්ලයින් මාර්ගයට පිවිසෙන අතුරු මාර්ග වන ආනන්ද කුමාරස්වාමි මාවත, කොල්ලුපිටිය හංදිය, ගාලුමුවදොර පිටිය, එන්.එස්.ඒ.වටරවුම ද එම කාලය තුළ වසා තැබෙන බව පොලිස් මූලස්ථානය සඳහන් කළේය. මේ අතර හෙට දිනයේ ද පෙරවරු 8.15 සිට පෙරවරු 10.00 දක්වා කාලය තුළ ගාලුමුවදොර වටරවුම සහ පරණ පාර්ලිමේන්තු වටරවුම විනාඩි 15ක් පමණ වරින් වර වසා තැබීමට සිදුවන බව ද පොලිස් මුලස්ථානය නිවේදනය කළේය. අදාළ වේලාවන් තුළ විකල්ප මාර්ග භාවිත කරන ලෙස පොලීසිය මහජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=81612", "Category": null, "Parent URL": null}