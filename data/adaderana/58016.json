{"Source": "Adaderana", "Timestamp": "March 9, 2016 10:51 am", "Headline": "සම්බන්ධන්ගේ පොරොන්දු පිළිගන්න බෑ කියනවා", "News Content": "දෙමළ දේශපාලන සිරකරුවන්ට උපවාසය අත්හරින ලෙස දෙමළ ජාතික සන්ධානයේ නායක ආර්.සම්බන්ධන් මහතා සිදුකරන ඉල්ලීම සිරකරුවන් පිළිනොගන්නා බව පාර්ලිමේන්තු මන්ත්‍රී එස්.ශ්‍රීධරන් මහතා පවසයි. මන්ත්‍රීවරයා පැවසුවේ සිරකරුවන් නිදහස් කරගැනීම සඳහා දෙමළ ජාතික සන්ධාන නායකයින් සිදුකළ සාකච්ඡාවේ තීරණ සම්බන්ධයෙන් සිරකරුවන් දැනුම්වත් කිරීමට මැගසින් බන්ධනාගාරයට ගිය අවස්ථාවේ දී ඔවුන් ඒ බව පැවසු බවයි.මීට පෙර ද දෙමළ දේශපාලන සිරකරුවන් උපවාසයේ නිරත වු අවස්ථාවේ ඔවුන් කඩිනමින් නිදහස් කරන බවට ආර්.සම්බන්ධන් මහතා පොරොන්දු වුව ද එය ඉටුනොකළ බව ඔවුන් එහිදී පවසා ඇත.මේ හේතුවෙන් ආර්.සම්බන්ධන් මහතා ලබාදෙන පොරොන්දු පිළිගත නොහැකි බව ඔවුන් අවධාරණය කර තිබේ.එම නිසා සිය ඉල්ලීම් ඉටුවන තුරු උපවාසය අත්නොහරින බව උපවාසයේ නිරත සිරකරුවන් එහිදී දෙමළ ජාතික සන්ධාන පාර්ලිමේන්තු මන්ත්‍රී එස්.ශ්‍රීධරන් මහතාට පවසා ඇත.", "URL": "https://sinhala.adaderana.lk/news.php?nid=58016", "Category": null, "Parent URL": null}