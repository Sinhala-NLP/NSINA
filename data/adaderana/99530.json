{"Source": "Adaderana", "Timestamp": "November 21, 2018 10:16 am", "Headline": "ඇපල් පෙති 4000ක් එක්ක 3ක් මාට්ටු", "News Content": "මිනුවන්ගොඩ නගරයේදී ඇපල් වර්ගයේ මත් පෙති 4000ක් සන්තකගේ තබාගෙන සිටි සැකකරුවන් තිදෙනෙකු මිනුවන්ගොඩ පොලීසිය විසින් අත්අඩංගුවට ගෙන තිබේ. ඊයේ(20) අත්අඩංගුවට ගත් එම සැකකරුවන් වයස අවුරුදු 35ත් 40ත් අතර පසුවන වන පුද්ගලයින් බවට පොලීසිය සඳහන් කළේය. එලෙස අත්අඩංගුවට ගත් පුද්ගලයින් මිනුවන්ගොඩ සහ කඳාන ප්‍රදේශයේ පදිංචි පුද්ගලයින් බව වාර්තා වෙයි අත්අඩංගුවට ගත් මත්පෙති වල වටිනාකම රුපියල් ලක්ෂ 12කට අධික වන අතර සැකකරුවන් අද(21) දින මිනුවන්ගොඩ ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතය. සිද්ධිය සම්බන්ධයෙන් මිනුවන්ගොඩ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=99530", "Category": null, "Parent URL": null}