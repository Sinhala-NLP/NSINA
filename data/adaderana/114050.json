{"Source": "Adaderana", "Timestamp": "July 13, 2019 01:55 pm", "Headline": "දිල්ලියේ කර්මාන්තශාලාවක ගින්නක්-තිදෙනෙක් මරුට", "News Content": "ඉන්දියාවේ දිල්ලි නගරයේ කර්මාන්තශාලා ගොඩනැඟිල්ලක හටගත් ගින්නකින් පුද්ගලයින් තිදෙනෙකු මියගොස් ඇත. රබර් ආශ්‍රිත නිෂ්පාදන කර්මාන්තශාලාවක මෙම ගින්න හටගෙන ඇති බව විදෙස් මාධ්‍ය වාර්තා කළේය. ගින්න මැඩපැවැත්වීම සඳහා ගිනි නිවන රථ 26 ක් යොදාගෙන තිබූ බව සඳහන්ය. අද උදෑසන ගොඩනැගිල්ලේ පළමු මහලේ හටගත් ගින්න ඉහල මහල දක්වා ව්‍යාප්ත වී ඇති අතර ගින්න හට ගැනීමට හේතුව මෙතෙක් අනාවරණය වී නොමැති බව බලධාරීන් පවසයි.", "URL": "https://sinhala.adaderana.lk/news.php?nid=114050", "Category": null, "Parent URL": null}