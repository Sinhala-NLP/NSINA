{"Source": "Adaderana", "Timestamp": "April 29, 2017 09:15 am", "Headline": " ඇතැම් සංවිධායකවරුන් ඉවත් කළේ සාධාරණ පදනමක් මතයි", "News Content": "ශ්‍රී ලංකා නිදහස් පක්ෂ සංවිධායක ධූරයෙන් ඇතැම් සංවිධායකවරුන් ඉවත් කිරීම සාධාරණ පදනමක් මත පක්ෂ නායකත්වය විසින් ගන්නා ලද තීරණයක් බව එස්.බී දිසානායක අමාත්‍යවරයා පවසයි. ඔහු පවසන්නේ ශ්‍රී ලංකා නිදහස් පක්ෂය සමඟ කටයුතු නොකරන බොහෝ සංවිධායකවරුන් එම ධූරයෙන් ඉවත් කර ඇති බවයි.පක්ෂයේ නිලතල දැරිවද පසුගිය කාලය පුරාම ඔවුන් සිය වගකීම් පැහැර හැර ඇති බව එස්.බී දිසානායක අමාත්‍යවරයා පෙන්වා දෙයි.පක්ෂයේ වගකීම් පැහැර හැරි තවත් මහජන නියෝජිතයින් කිහිප දෙනෙකු සම්බන්ධයෙන් ඉදිරියේදී තීරණ ගන්නා බව අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=72603", "Category": null, "Parent URL": null}