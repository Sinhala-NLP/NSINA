{"Source": "Adaderana", "Timestamp": "July 18, 2018 03:09 pm", "Headline": "2017 සාමාන්‍ය තොරතුරු තාක්ෂණ විභාගය සියයට 94 ක් සමත් වෙලා", "News Content": "2017 වසරේ සාමාන්‍ය තොරතුරු තාක්ෂණ විභාගයේ ප්‍රතිඵලවලට අනුව සියයට 94 ක පමණ ප්‍රතිශතයක් එම විභාගය සමත්ව තිබේ. පසුගිය වසරේ ඔක්තෝබර් මස 15 වන දින පැවැත්වූ විභාගයේ ප්‍රතිඵල ඊයේ (17) දිනයේ විභාග දෙපාර්තමේන්තුව විසින් නිකුත් කරනු ලැබීය. අයඳුම්කරුවන් එක් ලක්ෂ 69,412 දෙනෙකු සාමාන්‍ය තොරතුරු තාක්ෂණය විභාගය සඳහා අයදුම්කර තිබූ අතර ඉන් එක් ලක්ෂ 58,805 දෙනෙකු විභාගයට පෙනී සිටි බවයි විභාග දෙපාර්තමේන්තුව සඳහන් කළේය. ඒ අතරින් අයදුම්කරුවන් එක් ලක්ෂ 50,005 දෙනෙකු විභාගය සමත්ව තිබේ. විභාග ප්‍රතිඵල විභාග දෙපාර්තමේන්තුවේ නිල වෙබ් අඩවිය වන www.doenets.lk වෙබ් අඩවියෙන් ලබා ගත හැකියි.", "URL": "https://sinhala.adaderana.lk/news.php?nid=92781", "Category": null, "Parent URL": null}