{"Source": "Adaderana", "Timestamp": "February 5, 2015 02:16 pm", "Headline": "පිටස්තරයාගේ දුරකථනයට විද්ද 2ක් දැලේ ", "News Content": "කොරියානු ජාතික සංචාරකයෙකුගේ ජංගම දුරකථනයක් පැහැරගෙන පළාගිය පුද්ගලයින් දෙදෙනෙකු අත්අඩංගුවට ගෙන තිබේ. සැකකරුවන් අනුරාධපුර ප්‍රදේශයේදි ජංගම දුරකථනය පැහැරගෙන යතුරු පැදියකින් පළාගොස් ඇති බව පොලිසිය පැවසුවේය.පලායමින් සිටි සැකකරුවන් දෙදෙනා රුවන්වැලිසෑය ආසන්නයේදී යතුරු පැදිය පෙරළීමෙන් අනතුරට ලක්ව තිබේ.එහිදි ඔවුන් ලුහුබැඳ පැමිණි සංචාරකයා , ප්‍රදේශවාසීන්ගේ සහය ඇතිව සැකකරුවන් පොලිසියට භාර දී ඇති බව අද දෙරණ වාර්තාකරු පැවසුවේය. සැකකරුවන් අද (05) අනුරාධපුර මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49162", "Category": null, "Parent URL": null}