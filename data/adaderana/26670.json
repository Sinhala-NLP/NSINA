{"Source": "Adaderana", "Timestamp": "August 18, 2012 08:40 am", "Headline": "ඉන්දියාවෙන් ශ්‍රී ලංකාවට කේරල ගංජා", "News Content": "ශ්‍රී ලංකාවට කේරල ගංජා ගෙන්වී‍මේ ජාවාරමක නිරතවූ ඉන්දීය ජාතිකයෙකු පොලිස් මත්ද්‍රව්‍ය කාර්යාංශය විසින් අත්අඩංගුවට ගෙන තිබේ. නොරොච්චෝලේ ප්‍රදේශයේ දී කේරල ගංජා කිලෝග්‍රෑම් 06 යි ග්‍රෑම් 900ක් සමග පසුගියදා මොහු අත්අඩංගුවට ගෙන තිබුණි. සැකකරු සම්බන්ධයෙන් රැඳවුම් නියෝග මත වැඩිදුර විමර්ශන සිදුකිරීමේ දී කල්පිටිය, මොහොට්ටුවාරාම දූපතේ තිබී තවත් කේරල ගංජා තොගයක් සොයාගත් බව පොලිසිය පැවසුවේය. එහිදී කේරල ගංජා කිලෝග්‍රෑම් 34 යි ග්‍රෑම් 600 ක ප්‍රමාණයක් සොයාගෙන ඇත. ඒ අනුව සිදුකළ විමර්ශනවල දී සැකකරු ඉන්දියාවේ සිට මෙරටට කේරල ගංජා ගෙනඒමේ නිරතව සිටි බව අනාවරණය කරගැනීමට හැකිවූ බව පොලිසිය සඳහන් කළේය.", "URL": "https://sinhala.adaderana.lk/news.php?nid=26670", "Category": null, "Parent URL": null}