{"Source": "Adaderana", "Timestamp": "March 30, 2018 08:57 pm", "Headline": " ජනපති ජාතික ඒකාබද්ධතා සහ ප‍්‍රතිසන්ධාන අමාත්‍යාංශයේ කටයුතු අධීක්ෂණය කරයි", "News Content": "ජනාධිපති මෛත්‍රීපාල සිරිසේන මහතා නාරාහේන්පිට පිහිටි ජාතික ඒකාබද්ධතා සහ ප‍්‍රතිසන්ධාන අමාත්‍යාංශයේ නිරීක්ෂණ චාරිකාවක නිරත විය. විෂය භාර අමාත්‍යවරයා ලෙස අමාත්‍යාංශය වෙත ගිය ජනාධිපතිතුමා එහි කටයුතු අධීක්ෂණය කළ අතර, අමාත්‍යාංශයේ පසුගිය ක්‍රියාකාරකම් සහ ඉදිරි සැලසුම් පිළිබඳව ද විමසා බැලීය. පසුගිය තෙවසර තුළ අමාත්‍යාංශය විසින් ක්‍රියාත්මක කරන ලද ජාතික වැඩසටහන්වල ප‍්‍රගතිය සහ ඉදිරි වසරවලට අදාළ සැලසුම් පිළිබඳ ලිපි ලේඛන ද මෙහිදී ජනාධිපතිතුමාගේ අවධානයට ලක් කෙරිණි. අනතුරුව අමාත්‍යාංශ පරිශ‍්‍රයේ නිරීක්ෂණ චාරිකාවක නිරත වූ ජනාධිපතිතුමා කාර්ය මණ්ඩලයේ ද තොරතුරු විමසමින් සුහද කථා බහක නිරත විය.", "URL": "https://sinhala.adaderana.lk/news.php?nid=86629", "Category": null, "Parent URL": null}