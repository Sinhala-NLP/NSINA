{"Source": "Adaderana", "Timestamp": "August 9, 2014 08:48 am", "Headline": "අත්බෝම්බයක් සමඟ තරුණයෙක් දැලේ ", "News Content": "නෙළුව, මොරවක මාර්ගයේ මැදගම ප්‍රදේශයේ දී ජීව අත්බෝම්බයක් ළඟ තබාගෙන සිටි තරුණයෙකු අත්අඩංගුවට ගෙන තිබේ. නෙළුව පොලිස් ස්ථානයේ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇති බව සඳහන් වෙයි. සැකකරු එම ප්‍ර දේශයේම පදිංචි 29 හැවිරිදි තරුණයෙකි. සැකකරු අද(09) බද්දේගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45229", "Category": null, "Parent URL": null}