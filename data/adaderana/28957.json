{"Source": "Adaderana", "Timestamp": "November 6, 2012 01:56 pm", "Headline": "තේ දළු නෙළමින් සිටි 11 ට බඹර ප්‍රහාරයක්", "News Content": "දිඹුලපතන ප්‍රදේශයේ දී කාන්තාවන් 11 දෙනෙකු බඹර ප්‍රහාරයකට ලක්ව තිබේ. දිඹුලපතන, කෙළිවත්තේ තේ දළු නෙළමින් සිටි කාන්තාවන් පිරිසකට මෙම බඹර ප්‍රහාරය එල්ල වී ඇති බව පොලීසිය පවසයි. ප්‍රහාරයට ලක්වු කාන්තාවන් 11 දෙනා ප්‍රතිකාර සඳහා කොටගල දිසා රෝහලට ඇතුළත් කර ඇත. කෙසේ වෙතත් ඉන් පස් දෙනෙකු මේ වන විට ප්‍රතිකාර ලබා පිටව ගොස් ඇති බව වාර්තා වේ.", "URL": "https://sinhala.adaderana.lk/news.php?nid=28957", "Category": null, "Parent URL": null}