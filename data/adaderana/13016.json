{"Source": "Adaderana", "Timestamp": "December 22, 2010 10:10 am", "Headline": "පෙර පාසලේදී පහර දී බිරිඳගේ සොයුරියා මරාදාලා", "News Content": "අලව්ව , තුම්මුල්ල ප්‍රදේශයේ පිහිටි පෙර පාසලක් තුළ දී කාන්තාවක් ඝාතනයට ලක් වී තිබේ. පවුල් ආරවුලක් දුර දිග යාම හේතුවෙන් අදාළ සැකකරු තම බිරිඳගේ සහෝදරියට මෙලෙස ආයුධයකින් පහර දී මෙම ඝාතනය සිදු කර ඇති බව අලව්ව පොලිසිය පවසයි. මෙම පහර දීමෙන් එම ස්ථානයේ සිටි තවත් කාන්තාවක ද තුවාල ලබා තිබේ. තුවාල ලැබූ කාන්තාව කුරුණෑගල රෝහලේ ප්‍රතිකාර ලබමින් සිටියි. පහර දීමේ සිද්ධියට සම්බන්ධ සැකකරු පොලිසිය විසින් අත්අඩංගුවට ගෙන ඇති බව සඳහන් වේ.", "URL": "https://sinhala.adaderana.lk/news.php?nid=13016", "Category": null, "Parent URL": null}