{"Source": "Adaderana", "Timestamp": "September 9, 2014 12:28 pm", "Headline": "සචිත්‍රගෙන් පසු අජ්මාල්ටත් තොප්පියක් වැටෙයි", "News Content": "ඡායා රූ - AFP සයිඩ් අජ්මාල්ගේ පන්දු යැවීමේ ඉරියව්වද වැරදි බැවින් ඔහුටද ජාත්‍යන්තර තරඟවලට සහභාගිවීම ජාත්‍යන්තර ක්‍රිකට් කවුන්සිලය විසින් තහනම් කර තිබේ. ගාල්ලේදී ශ්‍රී ලංකාව හා පකිස්ථානය අතර පසුගියදා පැවැති ටෙස්ට් තරඟාවලිය අතරතුර අජ්මාල්ගේ පන්දුයැවීමේ ඉරියව්ව වැරදී බවට විනිසුරුවන් නිරීක්ෂණය කිරීමෙන් පසු මේ සම්බන්ධයෙන් පැවැත්වූ පරීක්ෂණයකින් පසුව මේ බව අනාවරණය වී ඇත. මෑතකදී ශ්‍රී ලංකා කණ්ඩායමේ එංගලන්ත සංචාරය අතරතුර ද පන්දුයැවීමේ ඉරියව්ව වැරදී බවට සචිත්‍ර සේනානායකට චෝදනා එල්ල විය. සචිත්‍ර ඔහුගේ එම වරද නිවැරදී කර ගැනීම සඳහා ඔස්ට්‍රේලියාවට ගොස් විශේෂඥ පුහුණුව ලබා ගැනීමට කටයුතු කරන ලදී.", "URL": "https://sinhala.adaderana.lk/news.php?nid=45938", "Category": null, "Parent URL": null}