{"Source": "Adaderana", "Timestamp": "October 14, 2016 09:19 am", "Headline": " අනියම් කම්කරු විදුලි සැර වැදී මිය යයි", "News Content": "විදුලිබල මණ්ඩලයේ අනියම් කම්කරුවෙකු විදුලිසැර වැදීමෙන් මියගොස් තිබේ.රක්වාන දිවි නැගුම ප්‍රජා මූල බැංකුව ඉදිරිපිට ඇති විදුලි ට්‍රාන්ස්පෝමරයේ අළුත්වැඩියා කටයුත්තක් කරමින් සිටිදී අදාළ පුද්ගලයාට විදුලිසැර වැදී ඇති බව පොලීසිය පැවසුවේය.විදුලි සැර වැදුණු පුද්ගලයා රක්වාන රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ බොරාල, පැල්මඩුල්ල ප්‍රදේශයේ පදිංචිව සිටි 42 හැවිරිදි අයෙකු බව රක්වාන පොලීසිය සඳහන් කළේය.", "URL": "https://sinhala.adaderana.lk/news.php?nid=65044", "Category": null, "Parent URL": null}