{"Source": "Adaderana", "Timestamp": "April 18, 2012 12:55 pm", "Headline": " මෑත කාලයේ අකුණු සැරට ජීවිත 14 ක් බිලි", "News Content": "මේ වසරේ ගතවූ කාල සීමාව තුළ අකුණු සැර වැදීමෙන් පුද්ගලයින් 14 දෙනෙකු ජීවිතක්ෂයට පත්ව ඇති බව කාලගුණ විද්‍යා දෙපාර්තමේන්තුව පවසයි. මේ දිනවල පවතින අධික වර්ෂාවත් සමග ඇතිවන අකුණු අනතුරුවලින් ආරක්ෂා වීම සඳහා අවශ්‍ය ක්‍රියාමාර්ග ගන්නා ලෙස කාලගුණ විද්‍යා දෙපාර්තමේන්තුව මහජනතාවගෙන් ඉල්ලා සිටියි. මේ අතර රත්තොට , අල්වත්ත ප්‍රදේශයේ දී අකුණු සැර වැදීමෙන් පුද්ගලයෙකු මිය ගොස් තිබේ. ඊයේ පස්වරුවේ මෙම අනතුර සිදුවී ඇති බව පොලිසිය පවසයි. තම නිවස ඉදිරිපිට නුග ගසක් ආසන්නයේ සිටිය දී අකුණු සැර වැදී ඇති බව සඳහන්ය. මෙසේ මිය ගොස් ඇත්තේ වයස අවුරුදු 60ක් වන පුද්ගලයෙකි.", "URL": "https://sinhala.adaderana.lk/news.php?nid=23606", "Category": null, "Parent URL": null}