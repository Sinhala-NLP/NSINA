{"Source": "Adaderana", "Timestamp": "September 25, 2013 12:48 pm", "Headline": "පොළොන්නරුව සහකාර කම්කරු කොමසාරිස්වරයා අත්අඩංගුවට  ", "News Content": "පොළොන්නරුව දිස්ත්‍රික් කම්කරු කාර්යාලයේ සහකාර කම්කරු කොමසාරිස්වරයා අල්ලස් කොමිසම මගින් අත්අඩංගුවට ගෙන තිබේ. අද(25) පෙරවරුවේ මොහු අත්අඩංගුවට ගෙන ඇති බව අල්ලස් කොමිසම සඳහන් කරයි. සහකාර කම්කරු කොමසාරිස්වරයා විසින් සේවක අර්ථසාධක අරමුදල් අඩුකර සකස් කරදීමට හිඟුරක්ගොඩ ප්‍රදේශයේ පුද්ගලික ආරක්ෂක අංශ සේවයක හිමිකරුවෙකුගෙන් රුපියල් 50,000ක අල්ලසක් ඉල්ලා ඇති බව සඳහන් වෙයි. ඒ අනුව අදාළ අල්ලස් මුදල ලබාගන්නා අවස්ථාවේ දී අල්ලස් කොමිසමේ නිලධාරීන් විසින් සහකාර කම්කරු කොමසාරිස්වරයා අත්අඩංගුවට ගෙන තිබේ සැකකරු අද(25) දින පොළොන්නරුව අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37682", "Category": null, "Parent URL": null}