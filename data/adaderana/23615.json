{"Source": "Adaderana", "Timestamp": "April 18, 2012 04:30 pm", "Headline": "කලාපයේ නිදහස් සෞඛ්‍ය සේවයෙන් ශ්‍රී ලංකාව පෙරමුණේ", "News Content": "දකුණු ආසියානු කලාපයේ රටවල් අතර නිදහස් සෞඛ්‍ය සේවාවක් ක්‍රියාත්මක වන එකම රට වශයෙන් ශ්‍රී ලංකාව ගෞරවයට පාත්‍ර වී ඇතැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. කුඩා රටක් වශයෙන් වුවද දශක කිහිපයක් තිස්සේ නිදහස් සෞඛ්‍ය සේවාවක් පවත්වාගෙන යාමට ශ්‍රී ලංකාව සමත්වී ඇති බව අමාත්‍යවරයා සඳහන් කළේය. ලොව බොහෝ රටවලට මෙතෙක් පිටුදැකීමට නොහැකි වූ බෝවන රෝග රැසක් මෙරටින් තුරන් කිරීමට හැකිවී ඇති බව ද මෛත්‍රීපාල සිරිසේන අමාත්‍යවරයා පෙන්වාදෙයි. අලුත් අවුරුදු උත්සවයෙන් පසු සෞඛ්‍ය අමාත්‍යාං‍ශයේ වැඩ කටයුතු ආරම්භ කිරීමේ අවස්ථාවට අද එක්වෙමින් සෞඛ්‍ය අමාත්‍ය මෛත්‍රීපාල සිරිසේන මහතා මේ අදහස් පළ ක‍ළේය.", "URL": "https://sinhala.adaderana.lk/news.php?nid=23615", "Category": null, "Parent URL": null}