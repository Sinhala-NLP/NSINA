{"Source": "Adaderana", "Timestamp": "October 2, 2012 05:17 pm", "Headline": "දිවි නැගුමට නැගෙනහිරිනුත් තල්ලුවක්", "News Content": "යෝජිත දිවි නැගුම පනත් කෙටුම්පත අද (02) නැගෙනහිර පළාත් සභාවේදී වැඩි ඡන්ද 6 කින් සම්මත විය. එහිදී යෝජනාවට පක්ෂව ඡන්ද 21ක් ලැබී ඇති අතර විපක්ෂව ඡන්ද 15ක් ලැබී ඇත. ශ්‍රී ලංකා මුස්ලිම් කොංග්‍රසය, ජාතික නිදහස් පෙරමුණ ඇතුළුව එක්සත් ජනතා නිදහස් සන්ධානයට සම්බන්ධ පක්ෂ ඊට පක්ෂව ඡන්ද ලබාදී තිබේ. එහෙත් එක්සත් ජාතික පක්ෂය හා ද්‍රවිඩ ජාතික සන්ධානයේ මන්ත්‍රීවරු ඊට විරුද්ධවව ඡන්දය ප්‍රකාශ කර ඇත. මීට පෙර එම පනත් කෙටුම්පත බස්නාහිර, ඌව යන පළාත්සභාවලදී සම්මත විය.", "URL": "https://sinhala.adaderana.lk/news.php?nid=27948", "Category": null, "Parent URL": null}