{"Source": "Adaderana", "Timestamp": "November 12, 2012 10:28 am", "Headline": "එල්.ටී.ටී.ඊ හෝ විදෙස් රැඳවියන් මැරිලා නෑ", "News Content": "වැලිකඩ බන්ධනාගරයේ ඇතිවූ සිද්ධියෙන් විදේශීය සිරකරුවන් සහ එල්.ටී.ටී.ඊ සිරකරුවන් මිය ගිය බවට පළ වන වාර්තා සම්පූර්ණයෙන්ම අසත්‍ය බව බන්ධනාගාර කොමසාරිස් ජනරාල් පී.ඩබ්ලිව්. කොඩිප්පිලි මහතා පවසයි. පසුගිය සිකුරාදා වැලිකඩ බන්ධානාගාරය තුළ ඇතිවූ සිද්ධියෙන් පුද්ගලයින් 27 දෙනෙකු ජීවිතක්ෂයට පත්විය. මෙලෙස මිය ගිය අය අතර විදෙස් රැඳවියන් සහ දෙමළ ජාතික රැඳවියන් සිටින බවට මාධ්‍ය වාර්තා පළ වී තිබිණි. මේ අතර බන්ධනාගාර‍යේ ඇතිවූ සිද්ධියට අදාළ පරීක්ෂණ වාර්තා අද (12) දිනය තුළ පුනරුත්තාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා වෙත භාරදීමට නියමිතය. අදාළ සිද්ධිය සම්බන්ධයෙන් අංශ කිහිපයකින් පරීක්ෂණ ආරම්භ වූ අතර අමාත්‍යංශ මට්ටමින් ත්‍රිපුද්ගල කමිටුවක් පරීක්ෂණ ආරම්භ කළේය. මීට අමතරව අමාත්‍යංශ ලේකම්වරයාගේ ප්‍රධානත්වයෙන් ද පරීක්ෂණයක් සිදුකෙරිණි.", "URL": "https://sinhala.adaderana.lk/news.php?nid=29120", "Category": null, "Parent URL": null}