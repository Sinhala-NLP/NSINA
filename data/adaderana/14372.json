{"Source": "Adaderana", "Timestamp": "February 21, 2011 10:11 am", "Headline": "පානදුර කර්මාන්ත ශාලාවක ගින්නක් ", "News Content": "පානදුර, මෝදරවිල කර්මාන්තපුරයේ කර්මාන්ත ශාලාවක ගින්නක් හටගෙන තිබේ. අද අලුයම 3ට හටගත් ගින්න පැය කිහිපයක් පැවති බව පානදුර දකුණ පොලිසිය සඳහන් කරනු ලැබීය. ගිනි නිවීමේ ඒකකය සහ පොලිසිය එක්ව මේ වන විට ගින්න සම්පූර්ණයෙන්ම මැඩපවත්වා ඇත. එ‍හෙත් ගින්නෙන් කර්මාන්ත ශාලාවට දැඩි හානි සිදුව ඇති බව පොලිසිය පැවසීය. ගින්නට හේතුව මෙතෙක් අනාවරණය වී නොමැති අතර ඉන් කිසිවෙකුට‍ත් හානි සිදුව නොමැති බව ද පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=14372", "Category": null, "Parent URL": null}