{"Source": "Adaderana", "Timestamp": "December 5, 2012 05:19 pm", "Headline": "දෝෂාභියෝගය පළිගැනීමක් නෙවෙයි", "News Content": "අගවිනිසුරු,ආචාර්ය ශිරාණි බණ්ඩාරනායක මහත්මිය වැරදි පිළිගෙන ඉල්ලා අස්විය යුතු බව සමස්ත ලංකා පැවදි සම්මේලනයේ සභාපති, මහාචාර්ය,පූජ්‍ය කුඹුරුගමුවේ වජිර හිමි පවසයි. එය නීතියේ හා අධිකරණයේ පාරිශුද්ධත්වයට හේතුවනු ඇති බව උන්වහන්සේ සඳහන් කරයි. පසුගිය දිනවල අලුත්කඩේ අධිකරණ සංකීර්ණය අසළ විරෝධතා ව්‍යාපාර පැවැත්වුණු බවත්, එවැනි විරෝධතා පැවැත්වීමෙන්ද අධිකරණයේ පාරිශුද්ධත්වය කෙලෙසෙන බවත් වජිර හිමියන් කියා සිටියි. එබැවින් මෙවැනි විරෝධතා පැවැත්වීමෙන් ජාත්‍යන්තර බලවේගවලට අප රටට අතපෙවීමට අවස්ථාව උදාවන බවත්, එකී අනතුර අප විසින් හඳුනාගත යුතු බවත් උන්වහන්සේ කියා සිටියේ අද (05) කොළඹ පැවති මාධ්‍ය හමුවකට එක්වෙමිනි. අගවිනිසුරුවරියට එරෙහිව ගෙන ආ ‍දෝෂාභියෝගය කිසිසේත්ම දේශපාලන පළිගැනීමක් නොවන බවත්, එය ව්‍යවස්ථානුකූලව ගත් ක්‍රියාමාර්ගයක් ගත් බවත් උන්වහන්සේ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=29738", "Category": null, "Parent URL": null}