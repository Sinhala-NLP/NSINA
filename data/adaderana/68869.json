{"Source": "Adaderana", "Timestamp": "January 31, 2017 09:51 am", "Headline": "ගිනි අවියක් සමඟ 1ක් දැලේ", "News Content": "නීති විරෝධී ලෙස ගිනි අවියක් ළඟ තබාගෙන සිටි පුද්ගලයෙකු එරාවූර්, මාවඩි ප්‍රදේශයේ දී අත්අඩංගුවට ගෙන ඇති බව වාර්තා වෙයි. එරාවූර් පොලීසියේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව පැවසෙයි. එහිදි සැකකරු සතුව තිබී ටී - 56 ගිනිඅවියක් සහ එම උණ්ඩ 28ක් පොලීසිය බාරයට ගෙන තිබේ. අත්අඩංගුවට ගත් සැකකරු 37 හැවිරිදි එරාවුර් ප්‍රදේශයේ පදිංචිකරුවෙකු වන අතර එරාවූර් පොලීසිය සිද්ධිය සම්බන්ධයෙන් වැඩිදුර පරීක්‍ෂණ සිදු කරයි.", "URL": "https://sinhala.adaderana.lk/news.php?nid=68869", "Category": null, "Parent URL": null}