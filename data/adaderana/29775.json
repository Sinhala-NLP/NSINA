{"Source": "Adaderana", "Timestamp": "December 7, 2012 01:21 pm", "Headline": "උතුරේ හමුදාව අයින් කරන්න කියලා අපි කියන්නේ නෑ", "News Content": "රාජ්‍ය ආරක්ෂක හා නාගරික සංවර්ධන අමාත්‍යාංශයේ වැය ශීර්ෂ අද (07) පාර්ලිමේන්තුවේ දී විවාදයට ගැනෙයි. උතුරේ ආරක්ෂක හමුදාව ඉවත් කරන්නැයි තමන් ඉල්ලා නොසිටින බව එහිදී අදහස් දැක්වූ දමිල ජාතික සන්ධාන පාර්ලිමේන්තු මන්ත්‍රී ආර්. සම්බන්දන් මහතා සඳහන් කළේය. එමෙන්ම එල්.ටී.ටී.ඊ යනු ත්‍රස්තවාදී සංවිධානයක් බවත් එම සංවිධානය විනාශ වූයේ ඔවුන් විසින් සිදුකළ දේවල් නිසාම බවත් හෙතෙම පැවසීය. මානව හිමිකම් හා ප්‍රජාතන්ත්‍රවාදය පිළිබඳ එල්.ටී.ටී.ඊ සංවිධානය කිසිවිටෙක තැකීමක් සිදුනොකළ බව මන්ත්‍රීවරයා සඳහන් කළේය. මේ හේතුවෙන් එල්.ටී.ටී.ඊ සංවිධානය විනාශ වුවද දමිළ ජනතාව තවදුරටත් ජීවත් වන බව ඒ මහතා පෙන්වාදෙයි. එබැවින් ඔවුන්ගේ ගැටලුවලට විසඳුම් ලබාදිය යුතු බව ආර්. සම්බන්දන් මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=29775", "Category": null, "Parent URL": null}