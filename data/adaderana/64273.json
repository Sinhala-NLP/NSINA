{"Source": "Adaderana", "Timestamp": "September 20, 2016 01:49 pm", "Headline": "     15 හැවිරිදි දැරිය සමග මාස 7ක් දීග කාලා මාට්ටු", "News Content": "වයස අවුරුදු 15 ක් වන බාල වයස්කාර දැරිවියක සමග මාස 07 ක කාලයක් නීත්‍යානුකූල නොවන ලෙස අඹු - සැමි අසුරක් පවත්වා ඇය ගැබිණියක් බවට පත් කළ බව කියන 20 හැවිරිදි තරුණයෙකු හලාවත පොලීසියේ කාන්තා කාර්යංශය විසින් අත්අඩංගුවට ගෙන මාදම්පේ පොලීසියට බාර දී ඇත.පොලීසිය විසින් අත්අඩංගුවට ගෙන ඇත්තේ මාදම්පේ - මහබද්දේගම,නිවාස 11 පදිංචි තරුණයෙකි.දුෂණයට ලක්ව ඇත්තේ අප්කොට් - සාමිමලේ ස්ථීර පදිංචිය ඇති හලාවත - කන්ජික්කුලිය ප්‍රදේශයේ කොහු මෝලක තාවකාලිකව පදිංචිව සිටි දැරියකි.හලාවත පොලීසියේ ළමා හා කාන්තා කාර්යංශයට ලද තොරතුරක් අනුව මාදම්පේ පොලිස් වසමේ ගලහිටියාව - පුංචි වත්ත ප්‍රදේශයේ කුලී නිවසක වාසය කරමින් සිටියදී බාල වයස්කාර දැරිය සහ සැකකරුව අත්අඩංගුවට ගෙන ඇත.සැකකරු සමග පැවති ප්‍රේම සම්බන්ධතාවයක් මත පසුගිය පෙබරවාරි මාසයේදී ඔහු සමග පැමිණ මාදම්පේ - ගලහිටියාව ප්‍රදේශයේ නිවසක වාසය කළ බවත්,පසුගිය කාලය තුළ තමන් දෙදෙනා අඹු - ඇසුරක් පැවැත්වූ බවත් දැරිවිය පොලීසිය හමුවේ පවසා තිබේ.එම ඇසුරේ ප්‍රතිඵලයක් ලෙස තමා මාස දෙකක ගැබිණියක් බවද ඇය පවසා ඇත.මෙම බාල වයස්කාර ස්ත්‍රී දුෂණය සිදුවී ඇත්තේ මාදම්පේ පොලිස් වසමේදී වන බැවින් ඒ සම්බන්ධයෙන් කටයුතු කිරීම මාදම්පේ පොලීසියට බාර දීමට හලාවත පොලීසියේ ළමා හා කාන්තා කාර්යංශය කටයුතු කර තිබේ. දැරිය වෛද්‍ය පරීක්ෂණයක් සඳහා හලාවත මහා රෝහලට ඇතුළත් කර ඇත.සැකකරු හලාවත දිසා අධිකරණයට ඉදිරිපත් කිරීමට නියමිතව ඇති බව සඳහන්ය.", "URL": "https://sinhala.adaderana.lk/news.php?nid=64273", "Category": null, "Parent URL": null}