{"Source": "Adaderana", "Timestamp": "December 30, 2016 08:07 am", "Headline": " මේ පිරිසකගේ අවශ්‍යතාවයක් ", "News Content": "කෘතිම ලෙස මිල ඉහළ නංවා මෙරට සහල් මිල ඉහළ මට්ටමක පවත්වා ගැනීමට කිසියම් පිරිසකට අවශ්‍යව ඇති බව නියෝජ්‍ය අමාත්‍ය අජිත් පී. පෙරේරා මහතා පවසයි.මෙරට මෝල් හිමියන් කිහිප දෙනෙකු වී මිල පාලනය කරමින් සිටින බව අජිත් පී. පෙරේරා මහතා පෙන්වා දී ඇත.සිරිකොත එක්සත් ජාතික පක්ෂ මූලස්ථාන පරිශ්‍රයේදී මාධ්‍යවේදීන් යොමු කළ ප්‍රශ්නයකට පිළිතුරු දෙමින් නියෝජ්‍ය අමාත්‍යවරයා මේ සම්බන්ධයෙන් අදහස් පළ කර තිබේ.මේ අතර රටේ ජනතාව ජීවත් කරවන වැඩපිළිවෙළකට යහපාලන ආණ්ඩුව යොමුවිය යුතු බව පාර්ලිමේන්තු මන්ත්‍රී පියල් නිශාන්ත මහතා පවසයි.කළුතර ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා ප්‍රකාශ කළේ සියලු ජනතාව සුපිරි මට්ටමකට ගෙනඒම ආණ්ඩුවේ වගකීම වන බවයි.", "URL": "https://sinhala.adaderana.lk/news.php?nid=67492", "Category": null, "Parent URL": null}