{"Source": "Adaderana", "Timestamp": "May 25, 2012 11:56 am", "Headline": "කෝටි එකහමාරක රන් බිස්කට් සමග සැකකරුවෙකු කොටුවෙයි", "News Content": "මෙරට සිට රන් බිස්කට් තොගයක් ඉන්දියාවට ගෙන යාමට උත්සාහ කළ පුද්ගලයෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. අදාළ පුද්ගලයා ශරීර අභ්‍යන්තරයේ සඟවා ගෙන මෙම රත්‍රං බිස්කට් ඉන්දියාවට ගෙන යාමට සූදානමින් සිටි බව ගුවන්තොටුපළ ප්‍රකාශකයෙකු සඳහන් කළේය. කිලෝග්‍රෑම් 2 ක් පමණ බරැති රුපියල් කෝටි එකහමාරකට අධික වටිනාකමින් යුත් රන් බිස්කට් 18 ක් එහිදී සොයාගෙන ඇත. මෙලෙස අත්අඩංගුවට ගෙන ඇත්තේ පුත්තලම ප්‍රදේශයේ පදිංචිකරුවෙකු බව සඳහන්ය. කටුනායක විශේෂ කාර්යය හා විමසුම් අංශය මගින් මෙම වැටලීම සිදුකර තිබුණි.", "URL": "https://sinhala.adaderana.lk/news.php?nid=24510", "Category": null, "Parent URL": null}