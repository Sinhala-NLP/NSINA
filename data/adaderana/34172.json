{"Source": "Adaderana", "Timestamp": "May 17, 2013 03:20 pm", "Headline": "තරඟ පාවාදීමේ චෝදනාවෙන් නායකයාගේ බලාපොරොත්තු සුන්වෙයි", "News Content": "තරඟ පාවාදීමේ චෝදනා මත තම කණ්ඩායමේ ක්‍රීඩකයින් තිදෙනෙකු අත්අඩංගුවට ගැනීම තමා දැඩි වේදනාවට පත්කළ සිදුවීමක් බව රාජස්ථාන් රෝයල්ස් කණ්ඩායමේ නායක රාහුල් ඩ්‍රාවිඩ් පවසයි. මෙම සිදුවීම තරඟාවලිය පිළිබඳ තම බලාපොරොත්තු සුන් කිරීමට හේතු වු බව හෙතෙම සඳහන් කරයි. තරඟ පාවාදීමේ චෝදනා මත රාජස්ථාන් රෝයල්ස් කණ්ඩායමේ එස්.ශ්‍රී සාන්ත් ඇතුළු ක්‍රීඩකයින් තිදෙනෙකු ඉන්දීය පොලීසිය විසින් ඊයේ (17) අත්අඩංගුවට ගැණිනි. ඔවුන් සම්බන්ධයෙන් රැඳවුම් නියෝග මත ප්‍රශ්න කිරීම් සිදුකරන බව වාර්තා වේ. කෙසේ වෙතත් අදාළ චෝදනා සම්බන්ධයෙන් මෙම ක්‍රීඩකයින් තිදෙනා කිසිදු ප්‍රකාශයක් සිදුකර නොමැති බව සඳහන්ය. රාජස්ථාන් රෝයල්ස් කණ්ඩායම ඉන්දීය ප්‍රිමියර් ලීග් තරඟාවලියේ ප්‍රසාද ලකුණු සටහනේ මේ වන විට තෙවන ස්ථානයේ රැඳී සිටියි.", "URL": "https://sinhala.adaderana.lk/news.php?nid=34172", "Category": null, "Parent URL": null}