{"Source": "Adaderana", "Timestamp": "June 9, 2011 09:09 am", "Headline": "වතු කම්කරු වැටුප් ඉහළ දැමීම ප්‍රමාණවත් නෑ", "News Content": "වතු කම්කරුවන්ගේ වැටුප් ඉහළ නැංවීම කිසිසේත් ප්‍රමාණවත් නොවන බව ජාතික කම්කරු සංගමයේ සභාපති පී.දිගම්බරන් මහතා පවසයි. වතු කම්කරුවන් ඒකරාශී කරගෙන කම්කරු වැටුප් ඉහළ නංවා ගැනීම සඳහා යළිත් අරගලයකට අවතීරණ වීමට කටයුතු කරන බව ඔහු සඳහන් කළේය. මේ සම්බන්ධයෙන් විශේෂ සාකච්ඡාවක් හෙට(10) පැවැත්වීමට නියමිත බව දිගම්බරන් මහතා කියා සිටියේය. වැටුප් ඉහළ නැංවීම සම්බන්ධ ගිවිසුම මගින් වතු කම්කරුවන් පාවාදී ඇති බවට ඔහු චෝදනා කරයි. හෙට පැවැත්වෙන විශේෂ සාකච්ඡාවකදී ඉදිරි ක්‍රියා මාර්ග පිළිබඳව තීරණය කරන බව ද හෙතෙම වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=16635", "Category": null, "Parent URL": null}