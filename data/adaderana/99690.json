{"Source": "Adaderana", "Timestamp": "November 24, 2018 06:50 am", "Headline": "රැදවියාගේ ඝාතනය ගැන සොයන්න විශේෂ පරීක්ෂණ 3ක්", "News Content": "අගුණකොලපැලැස්ස බන්ධනාගාරයේ මරණ දඞුවම නියම වී සිටි සිරකරුවෙකු ඝාතනය කිරීමේ සිද්ධිය සම්බන්ධයෙන් විශේෂ පරීක්ෂණ තුනක් ආරම්භ කර ඇති බව අධිකරණ හා බන්ධනාගාර ප්‍රතිසංස්කරණ අමාත්‍යාංශය පවසයි. මීට අදාළව අධිකරණ හා බන්ධනාගාර ප්‍රතිසංස්කරණ අමාත්‍යාංශය, බන්ධනාගාර මූලස්ථානය හා පොලීසිය විසින් අදාළ පරීක්ෂණ ත්‍රිත්ත්වය සිදුකරන බව බන්ධනාගාර දෙපාර්තමේන්තුවේ ජ්‍යෙෂ්ඨ සහකාර ලේකම් බන්දුල ජයසිංහ මහතා සදහන් කළේය. ඝාතන සිද්ධියට සම්බන්ධ එම බන්ධනාගාරයේම සිරකරුවන් දෙදෙනෙකු සම්බන්ධයෙන් මෙම පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=99690", "Category": null, "Parent URL": null}