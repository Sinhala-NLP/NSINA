{"Source": "Adaderana", "Timestamp": "May 10, 2016 11:04 am", "Headline": " වකුගඩු රෝගයට ජල පිරිපහදු පද්ධතීන්", "News Content": "බහුලව වකුගඩු රෝගය පවතින ප්‍රදේශවල ජනතාව වෙනුවෙන් ජල පිරිපහදු පද්ධතීන් රැසක් නිර්මාණය කර ඇති බව ශ්‍රී ලංකා නාවික හමුදාව පවසයි. වකුගඩු රෝගය මැඩලීමේ අරමුණින් යුතුව එම ජල පිරිපහදු පද්ධතීන් නිර්මාණය කර ඇති බව නාවික හමුදාව පවසයි.අදාළ ජල පිරිපහදු පද්ධතීන් සඳහා අවශ්‍ය යන්ත්‍ර නිර්මාණය කිරීම නාවික හමුදා නිලධාරීන් විසින් සිදුකරන අතර ඔවුන්ගේ සේවය ඇගයීම සඳහා නාවික හමුදාපතිවරයා විසින් ප්‍රසංශාත්මක ලිපි ප්‍රදානයක් ද සිදුකර තිබේ.මේ වර්ෂය තුළ ජල පිරිපහදු යන්ත්‍ර 50ක් නිපදවීමට සැළසුම් කර ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=59999", "Category": null, "Parent URL": null}