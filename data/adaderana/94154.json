{"Source": "Adaderana", "Timestamp": "August 9, 2018 10:59 pm", "Headline": "නාඳුනන මළ සිරුරක් ඇළකින් හමුවෙයි", "News Content": "මතුගම-මීගහතැන්න නගරයේ දී අද (09) සවස 4 ට පමණ නාඳුනන මළ සිරුරක් හමු වි තිබේ. මීගහතැන්න පොලීසියට ලද තොරතුරක් මත මෙම මළ සිරුර ඇළ මාර්ගයක වැටී තිබිය දී පොලීසිය විසින් සොයා ගත් බව අද දෙරණ වාර්තාකරු පවසයි. මිය ගිය පුද්ගලයා කවුරුද යන්න මෙතෙක් අනාවරණය කර නොමැති බව වාර්තා වෙයි. පශ්චාත් මරණ පරීක්ෂණය සිදු කිරීමෙන් අනතුරුව අදාළ දේහය අධිකරණ වෛද්‍යවරයා වෙත ඉදිරිපත් කිරීමට මෘත ශරීරාගාරයට යවා තිබේ. සිද්ධිය සම්බන්ධයෙන් මීගහතැන්න පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94154", "Category": null, "Parent URL": null}