{"Source": "Adaderana", "Timestamp": "February 3, 2011 05:18 pm", "Headline": "ශ්‍රී ලංකාවට කඩුලු 8 ක ජයක්..!", "News Content": "සංචාරක බටහිර ඉන්දීය කොදෙව් කණ්ඩායම සහ ශ්‍රී ලංකා කණ්ඩායම අතර පැවති දෙවන එක්දින ජාත්‍යන්තර ක්‍රිකට් තරගයෙන් කඩුලු 8 ක ජයග්‍රහණයක් ලැබීමට ශ්‍රී ලංකා කණ්ඩායම සමත්විය. කොළඹ එස්. එස්. සී. ක්‍රීඩාංගණයේදී පෙරවරු 9 .30 ට පමණ අද තරගය ආරම්භ වූ අතර පළමු තරගය වර්ෂාව හේතුවෙන් අතහැර දැමීමට සිදුවිය. කෙසේ වෙතත් පළමුවෙන් පන්දුවට පහරදුන් බටහිර ඉන්දීය කොදෙව් කණ්ඩායම සිය කඩුලු සියල්ල දැවී ලකුණු 203 ක් රැස්කරන ලදී. මීට ප්‍රතිචාරයක් ලෙස පිටියට පිවිසි ශ්‍රී ලංකා කණ්ඩායම කඩුලු 2 ක් දැවී ලකුණු 199 ක් ලබා ගන්නා ලදී. වර්ෂාවෙන් තරගයට බාධා එල්ලවූ නිසා පන්දුවාර 47 ට ලකුණු 197 ක් ලබාගත යුතු බවට ශ්‍රී ලංකා කණ්ඩායමට ඉලක්කයක් ලබා දී තිබුණු අතර එකී ඉලක්කය හඹා යාමට සමත්වීම නිසා ඩක්වත් ලුවිස් ක්‍රමයට මෙම තරගය ජයග්‍රහණය ලැබීමට ශ්‍රී ලංකාව සමත්විය.", "URL": "https://sinhala.adaderana.lk/news.php?nid=13965", "Category": null, "Parent URL": null}