{"Source": "Adaderana", "Timestamp": "July 12, 2011 08:47 am", "Headline": "උතුරු දුම්රිය පාරේ ඉදිකිරීම් කඩිනමින්", "News Content": "උතුරු දුම්රිය මාර්ගයේ ඉදිකිරීම් කටයුතු කඩිනම් කිරීමට දුම්රිය දෙපාර්තමේන්තුව තීරණය කර තිබේ. ප්‍රවාහන අමාත්‍ය කුමාර වෙල්ගම මහතාගේ නියෝගයකට අනුව මෙම වැඩපිළිවෙළ ක්‍රියාත්මක බව දුම්රිය සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. ඒ අනුව මාස තුනකට වරක් එක් දුම්රිය ස්ථානයක් ඉදි වන පරිදි නව ව්‍යාපෘතියක් ද සැලසුම් කර ඇත. වසර තුනක කාලයකින් නිමවීමට තිබූ උතුරු දුම්රිය මාර්ගයේ ඉදිකිරීම් කටයුතු මේ අනුව කඩිනමින් සිදු වන බව විජය සමරසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=17347", "Category": null, "Parent URL": null}