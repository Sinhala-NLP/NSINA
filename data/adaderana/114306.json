{"Source": "Adaderana", "Timestamp": "July 17, 2019 07:57 am", "Headline": "ඉන්ධන බවුසරයක ගැටි නවහැවිරිදි දරුවා මිය යයි", "News Content": "ඉන්ධන ප්‍රවාහනය කරමින් තිබූ බව්සරයක පා පැදියක් ගැටීමෙන් වයස අවුරුදු 09 ක් වන කුඩා දරුවෙකු මිය ගොස් ඇති බව මුන්දලම පොලීසිය පවසයි. ඊයේ (16) රාත්‍රී 8.20 ට පමණ පුත්තලම - කොළඹ මාර්ගයේ මදුරන්කුලිය - සෙම්බැට්ටේ ප්‍රදේශයේදී මෙම අනතුර සිදුවී ඇත. අනතුරින් මිය ගොස් ඇත්තේ මදුරන්කුලිය - සෙම්බැට්ටේ පදිංචිව සිටි ඩිල්ෂාන් මධුසංඛ (09) නම්වූ කුඩා දරුවෙකි. අනතුර පත්ව ඇති දරුවා පා පැදියකින් නිවසේ සිට ප්‍රධාන මාර්ගයේ වූ වෙළඳසැළක් කරා ගමන් කරමින් සිට ඇත. පා පැදිය එක්වරම මාර්ගය හරහා ගමන් කර ඇති බවත්,එම අවස්ථාවේදී අනතුර සිදුවී ඇති බව වාර්තා වේ. අනතුරින් දරුවා එම ස්ථානයේදීම මිය ගොස් ඇති බව දෙරණ වාර්තාකරු පවසයි. අනතුරට සම්බන්ධ ඉන්ධන බව්සරය තම බාරයට ගෙන ඇති මුන්දලම පොලීසිය එය පැදවූ රියදුරුව අත්අඩංගුවට ගෙන තිබේ. මුන්දලම පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=114306", "Category": null, "Parent URL": null}