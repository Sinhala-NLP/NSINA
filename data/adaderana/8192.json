{"Source": "Adaderana", "Timestamp": "May 5, 2010 01:12 pm", "Headline": "නියෝජ්‍ය ඇමතිකම් දෙකම මටයි", "News Content": "ආචාර්ය මර්වින් සිල්වා මහතා ජනමාධ්‍ය අමාත්‍යංශයේ මෙන්ම මහා මාර්ග අමාත්‍යංශයේද නියෝජ්‍ය අමාත්‍යවර‍යා වශයෙන් තව දුරටත් කටයුතු කරන බව පවසයි. තමා ජන මාධ්‍ය නියෝජ්‍ය අමාත්‍ය ධූරයෙන් ඉල්ලා අස් වූ බවට පැතිර යන ආරංචි වල කිසිදු සත්‍යතාවයක් නැති බවත්,තමා මේ වන තුරුත් ඉල්ලා අස්වීමට තීරණය කර නැති බවත් හෙතෙම අද දෙරණට කියා සිටියේය. මීට පෙරාතුව ජන මාධ්‍ය නියෝජ්‍ය අමාත්‍යවරයා ලෙස දිවුරුම් දුන් ආචාර්ය මර්වින් සිල්වා මහතා අද දින දිවුරුම් දුන් අභිනව අමාත්‍යවරුන් සිව් දෙනා සහ නියෝජ්‍ය අමාත්‍යවරුන් හය දෙනා අතර ද සිටියි. ආචාර්ය මර්වින් සිල්වා අද ජනාධිපති මහින්ද රාජපක්ෂ මහතා ඉදිරියේ දිවුරුම් දෙනු ලැබුවේ මහා මාර්ග නියෝජ්‍ය අමාත්‍යවරයා ලෙසිනි.", "URL": "https://sinhala.adaderana.lk/news.php?nid=8192", "Category": null, "Parent URL": null}