{"Source": "Adaderana", "Timestamp": "December 28, 2018 09:28 am", "Headline": "නොසැලකිලිමත් රිය ධාවනය හයදෙනෙකු රෝහලට යවයි", "News Content": "තිස්ස-මාතර ප්‍රධාන මාර්ගයේ අම්බලන්තොට, එක්කස්ස ප්‍රදේශයේ දි සිදු වු රිය අනතුරකින් හය දෙනෙකු තුවාල ලබා රෝහල්ගත කර ඇත. ඊයේ (27) රාත්‍රී 11.15 පමන මෝටර් රථයක් හා ත්‍රී රෝද රථයක් එකිනෙක ගැටී මෙම රිය අනතුර සිදු වි ඇති බව වාර්තා වේ. තුවාලකරුවන් අම්බලන්තොට රෝහලට ඇතුලත් කිරීමෙන් පසු හම්බන්තොට මහා රෝහලට මාරු කර යවා තිබේ. මෙසේ අනතුරට ලක්ව ඇත්තේ අම්බලන්තොට බෝලාන ප්‍රදේශයට අයත් මෝටර් රථයක් හා අම්බලන්තොට මාමඩල ප්‍රදේශයට අයත් ත්‍රී රෝද රථයක්. ත්‍රී රෝද රථය අම්බලන්තොට සිට නෝනාගම දෙසටත් ,මෝටර් රථය නෝනාගම දේශ සිට අම්බලන්තොට දෙසටත් ධාවනය වෙමින් තිබියදී මෝටර් රථයේ රියදුරාට රිය පාලනය කර ගැනීමට නොහැකිව අසල තිබු කුඩා පාලමක ගැටි පසුව ත්‍රී රෝද රථයේ ගැටී තිබේ. එම අවස්ථාවේ ත්‍රී රෝද රථයේ කුඩා දරුවෙකු ඇතුළු සිව් දෙනෙකු හා මෝටර් රථයේ පුද්ගලයින් දෙදෙනෙකු ගමන් කර ඇති බව අද දෙරණ වාර්තාකරු සඳහන් කළේය. අනතුරින් මෝටර් රථයට මෙන්ම ත්‍රී රෝද රථයටත් දැඩි හානි සිදුව ඇති අතර අනතුර සම්බන්දයෙන් අම්බලන්තොට පොලිසිය පරීක්ෂණ පවත්වනු ඇති.", "URL": "https://sinhala.adaderana.lk/news.php?nid=101408", "Category": null, "Parent URL": null}