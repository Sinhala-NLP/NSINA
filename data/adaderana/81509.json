{"Source": "Adaderana", "Timestamp": "December 14, 2017 11:08 am", "Headline": "EPDP වව්නියාවට පොහොට්ටුවෙන් වෙන්ව තනිව එයි  ", "News Content": "පළාත් පාලන මැතිවරණය සදහා ප්‍රජාතන්ත්‍රවාදී වාදී ඊලාම් මහජන පක්ෂය (ඊ.පී.ඩී.පී.) වවුනියාව දිස්ත්‍රික්කයේ නගර සභාවට හා වව්නියාව දකුණ ප්‍රදේශීය සභාවට 13 දා නාම යෝජනා පත්රා බාරදී තිබේ. වන්නි දිස්ත්‍රික් සහකාර මැතිවරණ කොමසාරිස් ඩී.සී,අරවින්ද රාජ් මහතා වෙත එම නාම යෝජනා පත්‍ර බාර දී තිබේ. ඊ.පී.ඩී.පී.සංවිධානයේ වවුනියාව දිස්ත්‍රික් සංවිධායක කුලසිංහම් තිලීපන් කියා සිටියේ මෙවර පළාතේ තරුණ කොටස් නාම යෝජනා ලබා දීම පිණිස දැඩි උනන්දුවක් දැක්වූ බවයි. යාපනයේ චාවාකච්චෙරි නගර සභාවට ඊ.පී.ඩී.පී. සංවිධානය හිටපු ජනාධිපති මහින්ද රාජපක්ෂ මහතාගේ පොහොට්ටුව සමඟ එක්ව නාම යෝජනා බාරදෙන ලද නමුත් ඊ.පී.ඩී.පී.පක්ෂය වව්නියාවට නාම යෝජනා ලබා දී ඇත්තේ තනි පක්ෂයක් වශයෙනි. වවුනියාව දිස්ත්‍රිකය සඳහා පොහොට්ටුව ලකුණින් පසුගියදා වෙනත් කණ්ඩායමක් නාම යෝජනා ලබා දී තිබේ.", "URL": "https://sinhala.adaderana.lk/news.php?nid=81509", "Category": null, "Parent URL": null}