{"Source": "Adaderana", "Timestamp": "December 15, 2017 08:17 pm", "Headline": "පවුල් ආරවුලක් දුර ගොස් තිදරු පියා ඝාතනය කරයි", "News Content": "පවුල් ආරවුලක් දුරදිග යාම නිසා තිදරු පියෙකුට පහර දි ඝාතනය කර ඇති බව ආගරපතන පොලිසි පවසයි. මෙසේ ඝතනයට ලක් ව ඇත්තේ ආගරපතන ඩුඩ්විල් වතුයායේ වුඩ්ලැක් කොටසේ පදිංචිව සිටි රාමයියා පෙරියසාමි නැමති 32 හැවිරිදි පුද්ගලයෙක් බව අනාවරණය වී තිබේ. ආගරපතන පොලිස් වසමට අයත් වුඩ්විල් තේ වතුයායේ වුඩ්ලැක් කොටසේ පදිංචි සිටි මිය ගිය පුද්ගලයාගේ බිරිඳ සමඟ ඇති වු ආරවුලක් නිසා සිය ඥාතියෙකුගේ නිවස වෙත ගොස් නැවති සිටියදී මිය ගිය පුද්ගලයා යළි ඔහුගේ නිවසට ඇය කැඳවාගෙන ඒමට ගොස් තිබේ. එම අවස්ථාවේ එම නිවසේ වු ඥාති සෙහොයුරන් දෙදෙනෙක් අතර ඇති වු කථා බහක් දුර යෑම නිසා මෙලෙස පහර කෑමට ලක්ව රාමයියා පෙරියසාමි නම් පුද්ගලයා මිය ගොස් ඇත. ඊයේ(14) සවස 4.00 පමණ මෙම සිදුව ඇති අතර ආගරපතන පොලීසිය සැකකරුවන් දෙදෙනා අත්අඩංගුවට ගෙන තිබේ. මියගිය පුද්ගලයායේ මෘත ශරීරය ආගරපතන ප්‍රාදේශීය රෝහලේ තැන්පත් කර ඇත. අද දිනයේදි අධිකරණ වෛද්‍ය පරීක්ෂණය සඳහා නුවරඑළිය මුලික රෝහල ගෙන ඒමට නියමිතයි. මේ සම්බන්ධයෙන් වැඩිදුර පරීක්ෂණ ආගරපතන පොලීසිය විසින් මෙහෙයවනු ලබයි.", "URL": "https://sinhala.adaderana.lk/news.php?nid=81561", "Category": null, "Parent URL": null}