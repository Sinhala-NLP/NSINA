{"Source": "Adaderana", "Timestamp": "May 5, 2010 04:02 pm", "Headline": "ඒකාබද්ධ අරමුදල නීතිවිරෝධීයි", "News Content": "පාර්ලිමේන්තු අනුමැතියකින් තොරව ඒකාබද්ධ අරමුදලෙන් මුදල් වෙන්කිරීම නීතිවිරෝධී බව එක්සත් ජාතික පක්ෂය පවසයි. එම පක්ෂයේ පාර්ලිමේන්තු මන්ත්‍රී කබීර් හෂීම් මහතා මේ සම්බන්ධයෙන් තම පක්ෂය පාර්ලිමේන්තුවේ දී ද කරුණු දැක්වූ බව කියා සිටියේය. අඩු කාලසීමාවක් තුළ මැතිවරණ කිහිපයක් පැවැත්වෙන බැවින් විසර්ජන පනතක් ඉදිරිපත් කිරීමට නොහැකි බව පැවසූ රජය අතුරු සම්මත ගිණුමක් ගෙන ඒමට කටයුතු කළ බව කබීර් හෂීම් මහතා පෙන්වා දෙයි. එහෙත් මේ වන විට විසර්ජන පනතක් ගෙනඒමට හැකියාවක් තිබියදීත් එය ඉදිරිපත් නොකර ඒකාබද්ධ අරමුදලෙන් මුදල් වෙන්කිරීමට රජය කටයුතු කර ඇති බව අද කොළඹ පැවති මාධ්‍ය හමුවකට එක්වෙමින් කබීර් හෂීම් මහතා සඳහන් කළේය.", "URL": "https://sinhala.adaderana.lk/news.php?nid=8198", "Category": null, "Parent URL": null}