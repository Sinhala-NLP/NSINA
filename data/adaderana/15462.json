{"Source": "Adaderana", "Timestamp": "April 14, 2011 09:03 am", "Headline": "ශ්‍රී ලාංකිකයෙකුට සරණාගත පහසුකම් දීමේ ඉල්ලීම කැනඩාව ඉවතලයි", "News Content": "ශ්‍රී ලාංකිකයෙකුට සරණාගත පහසුකම් ලබා දීම‍ කැනඩාව විසින් ප්‍රතික්ෂේප කර තිබේ. කැනේඩියානු ෆෙඩරල් අධිකරණය මගින් මෙම ඉල්ලීම ප්‍රතික්ෂේප කර ඇති බව සඳහන්ය. පසුගිය වසරේ අගෝස්තු මාසයේ කැනඩාවට පැමිණි ශ්‍රී ලාංකික සංක්‍රමණිකයින් පිරිසක් රැගත් නෞකාවේ සිටි අයෙකු ලෙස මෙම පුද්ගලයා සැලකෙයි. ඒ අනුව කැනේඩියානු ෆෙඩරල් අධිකරණය මගින් සරණාගත තත්ත්වය ලබා නොදී ප්‍රතික්ෂේප කරන ලද එම නෞකාවෙන් පැමිණි 32 වැනි පුද්ගලයා මොහු වන බව සඳහන්ය. මෙම පුද්ගලයා බොරුකාරයෙකු බව අදාළ ඉල්ලීම ප්‍රතික්ෂේප කරමින් ෆෙඩරල් අධිකරණ විනිසුරුවරයා ප්‍රකාශ කර ඇත. එමෙන්ම මොහු එල්.ටී.ටී.ඊ සංවිධානයේ හිටපු ක්‍රියාකාරි‍කයෙකු ලෙස සනාථ වී ඇති බව ද විනිසුරුවරයා සිය නියෝගය ලබා දෙමින් ප්‍රකාශ කර තිබේ.", "URL": "https://sinhala.adaderana.lk/news.php?nid=15462", "Category": null, "Parent URL": null}