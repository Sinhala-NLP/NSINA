{"Source": "Adaderana", "Timestamp": "February 4, 2010 08:14 am", "Headline": "සන්ධානය නාමයෝජනා මණ්ඩල පත්කරයි", "News Content": "එළඹෙන පාර්ලිමේන්තු මැතිවරණය‍ වෙනුවෙන් නාමයෝජනා සැකසීම සදහා එක්සත් ජනතා නිදහස් සන්ධානය සිය නාමයෝජනා මණ්ඩල පත්කර තිබේ. වයඹ, උතුරු මැද, නැගෙනහිර සහ උතුරු පළාතේ සියලුම දිස්ත්‍රික්කවල නාමයෝජනා සැකසීමේ කමිටුවේ සභාපති ලෙස අමාත්‍ය නිමල් සිරිපාල ද සිල්වා මහතා පත්කර ඇත. බස්නාහිර, මධ්‍යම හා ඌව පළාතේ සියලුම දිස්ත්‍රික්කවල නාමයෝජනා සැකසීමේ කමිටුවේ සභාපතිවරයා ලෙස අමාත්‍ය ඩබ්ලිව්.ඩී.ජේ. සෙනෙවිරත්න මහතා පත්කළ බව එක්සත් ජනතා නිදහස් සන්ධානය නිකුත් කළ නිවේදනයක සදහන් වේ. දකුණු සහ සබරගමු පළාත් වල නාමයෝජනා සැකසීම අමාත්‍ය අනුර ප්‍රියදර්ශන යාපා මහතාගේ ප්‍රධානත්වයෙන් රැස්වන කමිටුවක් මගින් සිදුකිරීමට නියමිතය. අග්‍රාමාත්‍ය රත්නසිරි වික්‍රමනායක මහතා, දි.මු. ජයරත්න, මෛත්‍රීපාල සිරිසේන, ඩලස් අලහප්පෙරුම, බැසිල් රාජපක්ෂ යන මැති ඇමතිවරුන් සහ නීතීඥ ඩබ්ලිව්.කරුණාජීව මහතා නාමයෝජනා සැකසීමේ දී අභියාචනා මණ්ඩලය ලෙස කටයුතු කිරීමට නියමිතය.", "URL": "https://sinhala.adaderana.lk/news.php?nid=6453", "Category": null, "Parent URL": null}