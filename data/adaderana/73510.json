{"Source": "Adaderana", "Timestamp": "May 25, 2017 09:05 am", "Headline": " බෝට්ටු 19 නැවත පැමිණෙයි", "News Content": "ගොඩබිමට පැමිණීම ප්‍රමාද වූ මුහුදු ගිය ධීවරයින් රැගත් ධීවර බෝට්ටු 19 නැවත පැමිණ තිබේ.ඊයේ(24) උදෑසන මුහුදු ගිය මෙම ධීවර බෝට්ටු නියමිත වේලාවට නොපැමිණීම හේතුවෙන් අතුරුදන්ව ඇති බවට පැමිණිලි ලැබී තිබූ බව පොලීසිය පවසයි.එරාවූර්, පුන්නකුඩා සහ සව්කඩේ ප්‍රදේශයට බලපෑ අධික සුළං තත්වය මීට හේතු වී ඇති බව සඳහන්ය.කෙසේවෙතත් එම ධීවර බෝට්ටු ඊයේ පස්වරු 6.00ට පමණ ගොඩබිමට පැමිණ ඇති බව පොලීසිය පවසයි.ධීවරයින් 67 දෙනෙකු එම ධීවර බොට්ටු වල ගමන් කරමින් සිට ඇති බව පොලීසිය පවසයි.අධික සුළං තත්ත්වය හේතුවෙන් ධීවර බෝට්ටු දියඹට ගසාගෙන ගොස් ඇති බව ධීවරයින් ප්‍රකාශ කර තිබේ.", "URL": "https://sinhala.adaderana.lk/news.php?nid=73510", "Category": null, "Parent URL": null}