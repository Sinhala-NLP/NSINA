{"Source": "Adaderana", "Timestamp": "November 21, 2017 07:50 am", "Headline": " කන්ටේනරයක් කෝච්චියේ හැපිලා-කෝච්චි පරක්කුයි", "News Content": "හුණුපිටිය දුම්රිය හරස් මාර්ගයේ දී කන්ටේනරයක් දුම්රියක ගැටීමෙන් සිදුවු අනතුරක් හේතුවෙන් දුම්රිය මාර්ගයේ දුම්රිය ධාවනයට බාධා එල්ල වී තිබේ. ප්‍රධාන දුම්රිය පාලක මැදිරිය සඳහන් කළේ කොළඹ සිට මඩකළපුව බලා ධාවනය වූ දුම්රියක කන්ටේනරයක් ගැටී මෙම අනතුර සිදුව ඇති බවයි. අනතුරත් සමඟ කන්ටේනරය පෙරළී ගොස් දුම්රිය මාර්ගය අවහිර වී තිබේ. කන්ටේනරය දුම්රිය මාර්ගයෙන් ඉවත් කිරීමේ කටයුතු ආරම්භ කර ඇති බව දුම්රිය පාලක මැදිරිය සඳහන් කළේය. මේ අතර දෙමටගොඩ ප්‍රදේශයේ දී දුම්රිය මාර්ගයට ගසක අත්තක් කඩා වැටීම හේතුවෙන් කැලණිවැලි දුම්රිය මාර්ගයේ ධාවන කටයුතුවලට ද බාධා එල්ල වී තිබේ. දුම්රිය ප්‍රධාන පාලක මැදිරිය සඳහන් කළේ මේ හේතුවෙන් කැලණිවැලි දුම්රිය මාර්ගයේ දුම්රිය ධාවනය බේස්ලයින් දුම්රිය ස්ථානය දක්වා පමණක් සීමා කර ඇති බවයි. ‍", "URL": "https://sinhala.adaderana.lk/news.php?nid=80281", "Category": null, "Parent URL": null}