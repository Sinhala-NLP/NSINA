{"Source": "Adaderana", "Timestamp": "December 24, 2015 06:46 am", "Headline": "ඇවන්ට්ගාඩ් - රස පරීක්ෂක වාර්තා ප්‍රමාද වී නෑ", "News Content": "ඇවන්ට්ගාඩ් දෙවන නෞකාවේ අවි අයුධ පිළිබඳව රජයේ රස පරීක්ෂක වාර්තා ප්‍රමාද වී නොමැති බව අධිකරණ අමාත්‍යංශය පවසයි.නිවේදනයක් නිකුත් කරමින් අධිකරණ අමාත්‍යංශය පෙන්වාදෙන්නේ අදාළ වාර්තාව දෙසැම්බර් මස 04 වන දින ලබාදී ඇති බවයි.ගාල්ල මහේස්ත්‍රාත් අධිකරණය විසින් ඔක්තෝබර් මස 30 වන දින යොමු කරන ලද ගිනි අවි 816ක් හා ජීව උණ්ඩ දෙලක්ෂ 2935 ට අදාළ වාර්තාව අදාළ අංශ වෙත ලබාදී ඇති බව අධිකරණ අමාත්‍යංශය පවසයි.ඊට අමතරව ඇවන්ට්ගාඩ් පළමු නෞකාවට සම්බන්ධ ගිනි අවි 3000ක් සහ උණ්ඩ දෙලක්ෂ 50,000ක් සම්බන්ධයෙන් පසුගිය මාර්තු මස 12 වන දින ඉදිරිපත් කරන ලද අවි ආයුධ සම්බන්ධ පරීක්ෂණ කටයුතු ද මේ වන විට අවසන් කර ඇති බව අදාළ නිවේදනයේ සඳහන් වෙයි.ඊට අදාළ වාර්තාව ඉදිරි සති දෙක තුළ ලබාදීමට බලාපොරොත්තු වන බව රජයේ රස පරීක්ෂක දෙපාර්තමේන්තුව පෙන්වාදෙයි.මේ හේතුවෙන් ඇවන්ගාඩ් දෙවන නෞකාවේ අවි ආයුධ පිළිබඳව රජයේ රස පරීක්ෂක වාර්තා ප්‍රමාද යැයි පළවූ මාධ්‍ය වාර්තා අසත්‍ය බව අධිකරණ අමාත්‍යංශය අවධාරණය කරයි.", "URL": "https://sinhala.adaderana.lk/news.php?nid=55912", "Category": null, "Parent URL": null}