{"Source": "Adaderana", "Timestamp": "July 27, 2016 02:56 pm", "Headline": "බුද්ධි අංශ සාමාජිකයින්ගේ පෙත්සම් විභාගයට තීන්දුයි", "News Content": "මාධ්‍යවේදී ප්‍රගීත් එක්නැලිගොඩ අතුරුදන්වීමේ සිද්ධිය සම්බන්ධයෙන් රීමාන්ඩ් භාරයට පත්කර සිටින යුධ හමුදා බුද්ධි අංශ සාමාජිකයින් දෙදෙනෙකු ඉදිරිපත් කර තිබෙන මූලික අයිතිවාසිකම් පෙත්සම් ත්‍රිපුද්ගල විනිසුරුමඩුල්ලක් හමුවේ විභාගයට ගැනීමට ශ්‍රේෂ්ඨාධිකරණය තීන්දු කර තිබේ.අදාළ පෙත්සම් අද ඊවා වනසුන්දර සහ බුවනෙක අලුවිහාරේ යන විනිසුරුමඩුල්ල හමුවේ කැඳවු බව අද දෙරණ අධිකරණ වාර්තාකරු සඳහන් කළේය.මේ අතර වත්මන් රජයේ අමාත්‍ය මණ්ඩල පත්කිරීම් නීති විරෝධී යැයි ප්‍රකාශ කරන ලෙස ඉල්ලා ගොනුකර ඇති පෙත්සමක් සැප්තැම්බර් මස 22 වැනිදා සලකා බැලීමට ශ්‍රේෂ්ඨාධිකරණය තීරණය කර තිබේ.පෙත්සම ඊවා වනසුන්දර සහ බුවනෙක අලුවිහාරේ යන විනිසුරුමඩුල්ල හමුවේ අදාළ පෙත්සම කැඳවු අවස්ථාවේ මෙම තීරණය ලබාදුන් බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=62490", "Category": null, "Parent URL": null}