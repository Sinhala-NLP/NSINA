{"Source": "Adaderana", "Timestamp": "May 27, 2012 09:20 pm", "Headline": "පාසල් වියේ දෙදෙනෙක් යකඩ යකාට බිලි", "News Content": "උඩරට දුම්රිය මාර්ගයේ දියතලාව ප්‍රදේශයේදී දුම්රියක ගැටීමෙන් පාසල් වියේ දෙදෙනකු ජීවිතක්ෂයට පත්ව තිබේ. මෙසේ ජීවිතක්ෂයට පත්ව ඇත්තේ 18 හැවිරිදි තරුණයෙකු හා 16 හැවිරිදි දැරියක බව දියතලාව පොලීසිය පවසයි. මහනුවර සිට බදුල්ල දක්වා ධාවනය වූ භාණ්ඩ දුම්රියක ගැටීමෙන් අද දහවල් මෙම අනතුර සිදුව ඇත. මෙම සිදුවීම අහඹු අනතුරක්ද නැතිනම් සියදිවි නසාගැනීමක්ද යන්න මෙතෙක් තහවුරු වී නොමැති අතර දියතලාව පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=24556", "Category": null, "Parent URL": null}