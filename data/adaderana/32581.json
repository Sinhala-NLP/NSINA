{"Source": "Adaderana", "Timestamp": "March 20, 2013 10:39 am", "Headline": "ශ්‍රී ලංකාව ගැන අවුල ලිහන්න ඉන්දියාවේ ඉහළපෙළ සාකච්ඡා", "News Content": "ශ්‍රී ලංකාව සම්බන්ධයෙන් ඉන්දියාව තුළ හටගෙන ඇති අර්බුදකාරී වාතාවරණය පිළිබඳ එරට ජනාධිපති ප්‍රනාබ් මුඛර්ජි ඇතුළු කොන්ග්‍රස් මණ්ඩලයේ ප්‍රමුඛ පෙළේ සාමාජිකයින් පිරිසක් සාකච්ජාවක නිරතවී තිබේ. ඊයේ රාත්‍රීයේ මෙම හමුව පැවති බව ද හින්දු පුවත්පත වාර්තා කරයි. අග්‍රාමාත්‍ය මන්මෝහන් සිං මහතාගේ නිවසේ දී මෙම හමුව සිදුව ඇති බව සඳහන්ය. සෝනියා ගාන්ධි මහත්මියගේ දේශපාලන අංශ ලේකම් අහමද් පටෙල් , පාර්ලිමේන්තු කටයුතු ඇමති මන්ත්‍රී කමල් නාත් සහ විදේශ අමාත්‍ය සල්මන් කුෂ්ඩි මෙම සාකච්ජාවට සහභාගි වී තිබේ.", "URL": "https://sinhala.adaderana.lk/news.php?nid=32581", "Category": null, "Parent URL": null}