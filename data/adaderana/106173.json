{"Source": "Adaderana", "Timestamp": "March 16, 2019 04:44 pm", "Headline": "අරුවක්කාලු කසළ ව්‍යාපෘතිය ගැන වැසි වනාන්තර සුරකින්නන්ගෙන් හෙළිදරව්වක්", "News Content": "අරුවක්කාලු කසළ කළමණාකරන ව්‍යාපෘතියෙහි ඇති අක්‍රමිකතා සම්බන්ධයෙන් සහ ඉන් ජනතාවට අත්වන අහිතකර ප්‍රතිවිපාක සම්බන්ධයෙන් වැසි වනාන්තර සුරකින්නෝ සංවිධානයේ කැඳවුම්කරු ජයන්ත විජේසිංහ මහතා මාධ්‍ය හමුවේ අදහස් පළ කළේය. කසළ කළමණාකරනය පිළිබඳව ලංකාවේ කාලාන්තරයක පටන් විවිධ ප්‍රතිපත්ති සම්පාදනය වෙමින් තිබුණද අවසානයේ සිදු කරන්නට වී ඇත්තේ කසළ පොළොව යට දමා ගබඩා කරන ඉතා පැරණි ක්‍රමයක් බවත් ඔහු සඳහන් කර සිටියේය. ආරම්භයේ සිටම මෙම ව්‍යාපෘතිය ලෝක බැංකු ආධාර මත සිදුකිරීමට තිබූ ව්‍යාපෘතියක් බවත් නමුත් මෙහි ටෙන්ඩර් සිදු කිරීමේදී වූ යම් යම් අක්‍රමිකතා හේතුවෙන් මේ වන විට ව්‍යාපෘතිය කිසිදු පළපුරුද්දක් නැති චීන සමාගමක් වෙත බාර දීමට සිදුව ඇති බවත් වැඩිදුරටත් අදහස් දක්වමින් ඔහු ප්‍රකාශ කර සිටියේය.", "URL": "https://sinhala.adaderana.lk/news.php?nid=106173", "Category": null, "Parent URL": null}