{"Source": "Adaderana", "Timestamp": "February 6, 2019 11:14 am", "Headline": "පොලීසියටත් ලේඛනාගාරයක්", "News Content": "ශ්‍රී ලංකා පොලීසිය ප්‍රතිසංවිධානය කිරීමේ එක් පියවරක් ලෙස පොලිස් ලේඛනාගාරයක් විවෘත කර තිබේ. අංක 1, කුමාරන්රත්නම් පාර, කොළඹ 2 ය න ලිපිනයේ පිහිටි පර්යේෂණ හා සංවර්ධන කොට්ඨාසයේ මෙම ලේඛනාගාරය විවෘත කර ඇත. පොලිස් ලේඛනාගාරය හා ශ්‍රී ලංකා පොලිසියේ දත්ත කළමනාකරණය මෘදුකාංගය ඊයේ පොලිස්පති පූජිත් ජයසුන්දර මහතාගේ ප්‍රධානත්වයෙන් විවෘත කර තිබේ. මෙම ලේඛනාගාරය තුළ ශ්‍රි ලංකා පොලීසියේ ඉතිහාසය, රාජ්‍ය පරිපාලන හා පොලිස් නීති චක්‍රලේඛන, පොලිස් ගැසට් පත්‍ර, පොලිස් පෝරම, පොදු පෝරම හා විවිධ පෝරම ඇතුළු ආඥා පනත් තැන්පත් කර තිබේ.", "URL": "https://sinhala.adaderana.lk/news.php?nid=103771", "Category": null, "Parent URL": null}