{"Source": "Adaderana", "Timestamp": "September 11, 2010 09:57 am", "Headline": "අක්කරෙයිපත්තුව නිවසකට වෙඩි ප්‍රහාරයක් ", "News Content": "අක්කරෙයිපත්තුව ප්‍රදේශයේ නිවසකට කිසියම් පිරිසක් වෙඩි තබා තිබේ. අද අලුයම පැමිණි පිරිසක් මෙම වෙඩි තැබීම සිදු කර ඇති බව පොලිසිය පවසයි. මෙම නිවස හිටපු දේශපාලඥයෙකුගේ සංවිධායකවරයාගේ නිවස බව ද සඳහන්ය. අක්කරෙයිපත්තුව, එම්.එම්.ඩී මාර්ගයේ මධ්‍ය විදුහල ඉදිරිපිට පිහිටි ඔහුගේ නිවසකට මෙම වෙඩි තැබීම සිදු කර ඇති බව ද වාර්තා වේ. මෙමගින් කිසිවෙකු‍ට අනතුරක් සිදු වී ‍නොමැති බව පොලිසිය පවසයි. සිද්ධිය සම්බන්ධයෙන් මෙතෙක් කි‍සිවෙකු අත්අඩංගුවට ගෙන නොමැති බව ද පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=10785", "Category": null, "Parent URL": null}