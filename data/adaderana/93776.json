{"Source": "Adaderana", "Timestamp": "August 4, 2018 07:08 am", "Headline": " ගතවූ මාස 07 තුළ රථවාහන 294, 611ක් ලියා පදිංචි කරයි", "News Content": "මෙම වසරේ ගතවූ මාස 07 තුළ රථවාහන 294, 611ක් ලියා පදිංචි වී ඇති බව මෝටර් රථ ප්‍රවාහන දෙපාර්තමේන්තුව පවසයි. ඉන් වැඩිම ප්‍රමාණයක් යතුරුපැදි වන අතර එය 208,750ක්. මෝටර් රථ 49,430ක් මෙම වසරේ ගතවූ කාලය තුළ ලියාපදිංචි වී ඇති අතර ඉන් වැඩි ප්‍රමාණයක් එන්ජින් ධාරිතාව දහසට අඩු මෝටර් රථයි. අදාළ කාලය තුළ එන්ජින් ධාරිතාව දහසට අඩු මෝටර් රථ 41,506ක් ලියාපදිංචි වී ඇති බව මෝටර් රථ ප්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේය. වසරේ ගතවූ කාලය තුළ ත්‍රී රෝද රථ 11,150ක් ලියාපදිංචි වී ඇති බව ද ඔහු කියා සිටියේය.", "URL": "https://sinhala.adaderana.lk/news.php?nid=93776", "Category": null, "Parent URL": null}