{"Source": "Adaderana", "Timestamp": "December 2, 2013 09:11 am", "Headline": "වෑන් රථයක් ප්‍රපාතයකට පෙරළී 3ක් රෝහලේ ", "News Content": "බලංගොඩ - ඇල්ලෙපොළ ප්‍රදේශයේ දී වෑන් රථයක් ප්‍රපාතයකට පෙරළීමෙන් අනතුරක් සිදුව තිබේ. අද(02) අළුයම 05.00 ට පමණ මෙම අනතුර සිදුව ඇති බව සඳහන් වෙයි. අනතුරින් වෑන් රථයේ ගමන් ගත් තිදෙනෙකු බරපතළ තුවාල ලබා ප්‍රතිකාර සඳහා බලංගොඩ මූලික රෝහලට ඇතුළත් කර තිබේ. කාන්තාවන් දෙදෙනෙකු සහ එක් පිරිමි පුද්ගලයෙකු මෙලෙස තුවාල ලබා ඇති අතර ඔවුන් සීලගම ප්‍රදේශයේ පදිංචිකරුවන් බව පොලිසිය සඳහන් කරයි. අනතුර සම්බන්ධයෙන් බලංගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=39260", "Category": null, "Parent URL": null}