{"Source": "Adaderana", "Timestamp": "July 2, 2018 07:19 am", "Headline": "ජාතික ළමා ආරක්ෂණ අධිකාරියට නව අධ්‍යක්ෂ මණ්ඩලයක් පත් කිරීමට අනුමැතිය", "News Content": "ජාතික ළමා ආරක්ෂණ අධිකාරියට පත් කිරීමට නියමිත නව අධ්‍යක්ෂ මණ්ඩලය සඳහා ජනධිපති මෛත්‍රිපාල සිරිසේන මහතා විසින් අනුමැතිය ලබාදී තිබේ. අද දෙරණ කළ විමසීමකට පිළිතුරු දෙමින් ජනාධිපති ලේකම් ඔස්ටින් ප්‍රනාන්දු මහතා මේ බව සඳහන් කළේය. ජාතික ළමා රක්ෂණ අධිකාරියේ අධ්‍යක්ෂ මණ්ඩලය පසුගිය අප්‍රේල් මාසයේදී අහෝසි වුණි. නිල කාලය අවසන් විම හේතුවෙන් මෙම අධ්‍යක්ෂ මණ්ඩලය අහෝසි වූ අතර විවිධ හේතුමත නව අධ්‍යක්ෂ මණ්ඩලය පත් කිරීම ප්‍රමාද වී තිබුණි. ඒ අනුව 15 දෙනෙකුගෙන් යුත් නව අධ්‍යක්ෂ මණ්ඩලයට ජානාධිපතිවරයාගේ අනුමැතිය හිමි වූ බව ජනාධිපති ලේකම් ඔස්ටින් ප්‍රනාන්දු මහතා සඳහන් කළේය. නව අධ්‍යක්ෂ මණ්ඩලය සඳහා නිල බලයෙන් සාමාජිකයින් 12 දෙනෙකු ඇතුළත් වන අතර තවත් තිදෙනෙකු ජනාධිපතිවරයා විසින් පත් කරනු ලබයි. ඒ අනුව නව අධ්‍යක්ෂ මණ්ඩලයේ මංගල සැසිවාරය මෙම සතියේදී පැවැත්විමට නියමිතයි.", "URL": "https://sinhala.adaderana.lk/news.php?nid=91815", "Category": null, "Parent URL": null}