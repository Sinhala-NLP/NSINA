{"Source": "Adaderana", "Timestamp": "December 11, 2013 02:03 pm", "Headline": "ඉන්දීය ධීවරයින් 200ක් සමඟ යාත්‍රා 35ක් අත්අඩංගුවේ ", "News Content": "මුහුදු සීමාව උල්ලංඝණය කිරීම හේතුවෙන් ඉන්දීය ධීවරයින් 200ට වැඩි පිරිසක් ශ්‍රී ලංකා නාවික හමුදාව විසින් අද(11) අත්අඩංගුවට ගෙන තිබේ. අත්අඩංගුව ගත් පිරිස සමඟ ධීවර යාත්‍රා 35ක් ඇති බවද වාර්තා වෙයි. කෙසේ වෙතත් මේ පිළිබඳව අද දෙරණ කළ විමසීමකදී ‍නාවික හමුදා මාධ්‍ය ප්‍රකාශක, කමාන්ඩර් කෝසල වර්ණකුලසූරිය මහතා කියා සිටියේ අත්අඩංගුවට පත් ධීවරයින් සංඛ්‍යාව පිළිබඳ තාමත් නිසි සංඛ්‍යාවක් ප්‍රකාශ කළ නොහැකි බවයි. ඉන්දීය ධීවරයින් පිරිස මේ වන විටත් ත්‍රිකුණාමලය වරාය වෙත රැගෙන එමින් පවතින බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා එහිදී කියා සිටියේය. එසේ වුවද ඉන්දීය ධීවරයින් 250 ක් සහ ධීවර යාත්‍රා 35ක් ශ්‍රී ලංකා නාවිත හමුදාව විසින් අත්අඩංගුවට ගෙන ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=39499", "Category": null, "Parent URL": null}