{"Source": "Adaderana", "Timestamp": "June 29, 2017 07:54 am", "Headline": "උතුරු පළාත් සභා නව අමාත්‍යවරුන් 2ක් අද දිවුරුම් දෙයි", "News Content": "උතුරු පළාත් සභාවේ නව අමාත්‍යවරුන් දෙදෙනෙකු අද(29) දිනයේ දිවුරුම්දීමට නියමිතව තිබේ.උතුරු පළාත් සභා ආරංචි මාර්ග සඳහන් කළේ අද පෙරවරු 10.00ට පළාත් ආණ්ඩුකාර රෙජිනෝල්ඩ් කුරේ මහතා ඉදිරියේ නව අමාත්‍යවරුන් දිවුරුම්දීමට නියමිත බවයි.මේ වන විට පුරප්පාඩු වී ඇති පළාත් සභා අමාත්‍යධූර දෙකක් සඳහා මෙම නව අමත්‍යවරුන් පත් කෙරෙනු ඇත.අදාළ අමාත්‍යධූරවල තාවකාලිකව වැඩ ආවරණය කිරීම සඳහා පසුගිය 21 වන දින උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා දිවුරුම් දෙනු ලැබීය.උතුරු පළාත් සභා මන්ත්‍රීවරුන් වන ආනන්දි ශෂිදරන් සහ කේ.සර්වේෂ්වරන් යන අයට නව අමාත්‍යධුර පිරිනැමීමට නියමිත බව වාර්තා වෙයි.නව අමාත්‍යවරුන් දිවුරුම්දීමත් සමඟ ප්‍රධාන අමාත්‍යවරයාගේ විෂය පථයන්හිද වෙනස්කම් සිදුවනු ඇත.", "URL": "https://sinhala.adaderana.lk/news.php?nid=74675", "Category": null, "Parent URL": null}