{"Source": "Adaderana", "Timestamp": "August 4, 2018 08:03 pm", "Headline": "පළාත් සභා මැතිවරණය ගැන තීරණය දැනුම් දෙන දිනය අකිල කියයි", "News Content": "එළඹෙන පළාත් සභා මැතිවරණය කුමන ආකාරයට පවත්වන්නේද යන්න පිළිබඳව අවසන් තීරණය ලබන බ්‍රහස්පතින්දා පැවැත්වෙන පක්ෂ නායක රැස්වීමන් පසු දැනුම් දෙන බව එක්සත් ජාතික පක්ෂ මහලේකම් අකිල විරාජ් කාරියවසම් මහතා පවසයි. සිරිකොත ගමට ගෙන යන වැඩපිළිවෙළ යටතේ අද (04) පෙරවරුවේ කළුතර බණ්ඩාරගමදි පැවැති වැඩසටහනකින් අනතුරුව මාධ්‍ය වෙත අදහස් දක්වමින් ඒ මහතා මේ බව සදහන් කළා. එක්සත් ජාතික පක්ෂ යාන්ත්‍රණය ශක්තිමත් කර ඉදිරි ජයග්‍රාහී වැඩපිළිවෙළ පිළීබද දැනුවත් කිරීමේ සිරිකොත ගමට වැඩසටහන යටතේ අද තවත් වැඩසටහනක් කළුතර බණ්රගමදි පැවැත්වුණේ පක්ෂ මහලේකම් අකිල විරාජ් කාරියවසම් මහතාගේ ප්‍රධානත්වයෙන්. ඒ සදහා එක්සත් ජාතික පක්ෂයේ කලුතර දිස්ත්‍රික්කය නියෝජනය කරන මැති ඇමැතිවරුන්, පළාත් සභා හා ප්‍රාදේශීය සභා මන්ත්‍රීවරුන් මෙන්ම ආසන සංවිධායකවරුන් එක්ව සිටියේය.", "URL": "https://sinhala.adaderana.lk/news.php?nid=93834", "Category": null, "Parent URL": null}