{"Source": "Adaderana", "Timestamp": "February 4, 2017 10:22 am", "Headline": "ට්‍රම්ප්ට එරෙහිව ෆෙඩරල් අධිකරණයකින් තීන්දුවක්", "News Content": "අමෙරිකා එක්සත් ජනපද ජනාධිපති ඩොනල්ඩ් ට්‍රම්ප් විසින් ප්‍රධාන වශයෙන් මුස්ලිම් රටවල් හතකට අමෙරිකාවට ඇතුළුම දින අනූවකට තහනම් කිරීමේ නියෝගය අභියෝගයට ලක් කරමින් එරට අධිකරණයන් විසින් තහනම් නියෝගයක් නිකුත් කර තිබේ.ජනාධිපති ට්‍රම්ගේ විධායක නියෝගය අභියෝගයට ලක් කළ නොහැකි බවට රජයේ නීතිඥයින් පිරිසක් විසින් වොෂිංටන් ප්‍රාන්ත අධිකරණයේ විභාගවෙමින් පැවති නඩුවකදී කරුණු දක්වා ඇති නමුත් ඊට එරෙහිව රටටම බලපැවැත්වෙන පරිදි ජනාධිපතිවරයාගේ නියෝගයට එරෙහිව තාවකාලික තහනම් නියෝගයක් පැනවීමට ෆෙඩරල් විනිසුරු ජේම්ස් රොබට් විසින් ක්‍රියා කර ඇති බව විදෙස් පුවත් සේවා පවසයි.ජනාධිපතිවරයා විසින් පසු ගිය දිනෙක ඉරානය, ඉරාකය, ලිබියාව, සෝමාලියාව, සුඩානය, සිරියාව සහ යේමනය යන රටවල් හතට අයත් පුරවැසියන් ඇමරිකාවට ඇතුළුම දින අනූවකට තහනම් කිරීම දිගු ආගමන විගමන වැඩපිළිවෙළක කොටසක් වුවද හදිසියේ ගත් මෙම ක්‍රියා මාර්ගය නිසාම එරට ආගමන විගමන දෙපාර්තමේන්තුව පවා අසීරුතාවට පත්ව ඇතැයි සඳහන්ය.කෙසේ වෙතත් ජනාධිපතිවරයාගේ මෙම නියෝගය අභියෝගයට ලක්කරමින් වොෂිංටන් ප්‍රාන්ත අධිකරණයට පෙත්සමක් ඉදිරිපත්ව තිබුණු අතර මිනිචොටා ප්‍රාන්තයද ඊට සහය දක්වමින් එක්වී තිබුණි.", "URL": "https://sinhala.adaderana.lk/news.php?nid=69107", "Category": null, "Parent URL": null}