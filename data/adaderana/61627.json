{"Source": "Adaderana", "Timestamp": "June 30, 2016 09:47 am", "Headline": " අවුරුදු බිලියන 2.5ට වඩා ඉපැරණි ලොව විශාලතම දියමන්තිය වෙ‍න්දේසි නොවෙයි", "News Content": "ලොව විශාලතම දියමන්තිය ලන්ඩන් වෙන්දේසියේ විකිණීමට නොහැකි වී තිබේ.මෙතෙක් ලොව විශාලතම නොකැපූ දියමන්තිය ලෙස සැලකෙන ලෙසෙඩි ලා රෝනා දියමන්තිය වෙන්දේසි කිරීම ලන්ඩනයේදී ඊයේ සිදුකෙරුණි.කෙසේවෙතත් එම වෙන්දේසියේදී අදාළ දියමන්තිය සඳහා උපරිම මිලක් ලබාගැනීමට නොහැකි වීම හේතුවෙන් එය වෙන්දේසි වී නොමැති බව බව වාර්තා වෙයි.පසුගිය නොවැම්බර් මාසයේ බොස්වානාවලදී සොයාගත් මෙම දියමන්තිය කැරට් 1109ක් වන අතර අවුරුදු බිලියන 2.5කට වඩා ඉපැරණි බව සඳහන්ය.එය ඇමරිකානු ඩොලර් මිලියන 70කට වැඩි මුදලකට අළෙවි කිරීමට සැළසුම් කර තිබූ නමුත් වැඩිම ලන්සුව ලැබී ඇත්තේ ඇමරිකානු ඩොලර් මිලියන 61ක් බව වාර්තා වේ.", "URL": "https://sinhala.adaderana.lk/news.php?nid=61627", "Category": null, "Parent URL": null}