{"Source": "Adaderana", "Timestamp": "December 11, 2017 10:50 pm", "Headline": "ඉන්දීය ගුවන් හමුදාපති මෙරට ආරක්ෂක අමාත්‍යවරයා සමඟ විශේෂ හමුවක්", "News Content": "මෙරට විශේෂ සංචාරයක නිරත ඉන්දීය ගුවන් හමුදාපති එයාර් චීෆ් මාර්ෂල් බි‍්‍රරේන්ද්‍ර සිං දහනෝවා මහතා සහ ආරක්ෂක රාජ්‍ය අමාත්‍ය රුවන් විජයවර්ධන මහතා අතර විශේෂ හමුවක් ආරක්ෂක අමාත්‍යාංශයේදී අද සිදුවී තිබේ. මෙහිදී ඉන්දීය ගුවන් හමුදාපතිවරයාගේ ශ‍්‍රී ලංකා සංචාරය පිළිබඳව සතුට පලකල ආරක්ෂක රාජ්‍ය අමාත්‍යවරයා ඉන්දියාවේ හා ශ‍්‍රී ලංකාවේ ආරක්ෂක සහයෝගිතාවයට මෙම සංචාරය වැදගත් වු බව පැවසීය. එම විශේෂ සාකච්ඡාවෙන් පසුව ආරක්ෂක රාජ්‍ය අමාත්‍ය රුවන් විජයවර්ධන මහතා විසින් ඉන්දීය ගුවන් හමුදාපතිවරයා වෙත සමරු සිහිවටනයක් ප‍්‍රදානය කලේය.", "URL": "https://sinhala.adaderana.lk/news.php?nid=81369", "Category": null, "Parent URL": null}