{"Source": "Adaderana", "Timestamp": "January 11, 2018 09:27 am", "Headline": "මහඋස්වැව නිධන් හාරා පොලිස් කූඩුවට ගිය හත් දෙනා", "News Content": "ආණමඩුව - මහඋස්වැව ප්‍රදේශයේ ඉඩමක නිධානයක් ගොඩ ගැනීමේ අරමුනින් කැණීම් කරමින් සිටි පුද්ගලයින් 07 දෙනෙකුව ආණමඩුව පොලීසිය විසින් අත්අඩංගුවට ගෙන ඇත. ඊයේ (10) දින සවස 6.00 ට පමණ ආණමඩුව පොලිස් ස්ථානාධිපතිවරවයාට ලද තොරතුරක් මත මෙම වැටලීම සිදු කර ඇත. වැටලීම සිදු කරන විට එම ස්ථානයේ තිබූ විදුලි මෝටරයක්,කැණීම් උපකරණ සහ යාතිකා කටයුතු සදහා යොදා ගන්නා භාණ්ඩ කීපයක්ද පොලිස් බාරයට ගෙන ඇත. අත්අඩංගුවට ගෙන ඇති අය අතර,මහඋස්වැව,මැරුංගොඩ සහ කොට්ටුකච්චිය යන ප්රගදේශල පදිංචිකරුවන්ද වේ. සැකකරුවන් ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ආණමඩුව පොලිස් ස්ථානාධිපති ආර්.බී.යූ.රත්නමළල මහතාගේ උපදෙස් මත උප පොලිස් පරීක්ෂක උපාලි මහතා ඇතුළු නිලධාරීන් විසින් වැටලීම සිදු කර ඇත.", "URL": "https://sinhala.adaderana.lk/news.php?nid=82798", "Category": null, "Parent URL": null}