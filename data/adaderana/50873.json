{"Source": "Adaderana", "Timestamp": "April 24, 2015 02:00 pm", "Headline": "ළදරු කිරිපිටි මිල අඩු කිරීමේ හැකියාව ගැන සොයාබලයි", "News Content": "ළදරු කිරිපිටි මිල කඩිනමින් අඩු කිරීමට ඇති හැකියාව පිළිබඳ අධ්‍යයනය කර වාර්තාවක් ලබාදෙන ලෙස ජීවන වියදම අවම කිරීමේ කමිටුව විසින් පාරිභෝගික කටයුතු පිළිබඳ අධිකාරියට දැනුම් දී තිබේ.ජීවන වියදම අවම කිරිමේ කමිටු රැස්වීම රාජ්‍ය පරිපාලන හා ප්‍රජාතන්ත්‍රීය පාලනය පිළිබඳ අමාත්‍ය කරූ ජයසූරිය මහතාගේ ප්‍රධානත්වයෙන් ඊයේ පස්වරුවේ පවත්වා ඇත.ළදරු කිරිපිටි මිළ ඉහළ යාම සහ ඒ හේතුවෙන් මව්පියන් පත්ව ඇති දුෂ්කරතාව සම්බන්ධයෙන් එහිදී දීර්ඝ වශයෙන් සාකච්ඡා වී තිබේ.ඒ අනුව දැනට පවතින ළදරු කිරිපිටි සැපයුම්කරුවන්ගේ මිල ගණන් දැනුම් දෙන ලෙස පාරිභෝගික කටයුතු පිළිබඳ අධිකාරිය කිරිපිටි සමාගම් වලට දැනුම් දී ඇත.", "URL": "https://sinhala.adaderana.lk/news.php?nid=50873", "Category": null, "Parent URL": null}