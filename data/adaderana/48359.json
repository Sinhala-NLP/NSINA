{"Source": "Adaderana", "Timestamp": "December 30, 2014 03:11 pm", "Headline": "අතුරුදන් ගුවන් යානයේ මළ සිරුරු හමුවෙයි ", "News Content": "එයාර් ඒෂියා ගුවන් සේවයට අයත් අතුරුදහන් වු ගුවන් යානයේ සුන්බුන් කොටස් කිහිපයක් සහ මළ සිරුරු 40ක් හමුවී තිබේ. බොර්නියෝ දුපත අශ්‍රිත මුහුදේ පාවෙන් තිබී අදාළ මළ සිරුරු සහ ගුවන් යානා සුන්බුන් කොටස් හමු වී ඇති බව විදේශ වාර්තා පෙන්වා දෙයි. එමෙන්ම ගුවන් යානයේ විය හැකි බවට සැක කරන හදිසි දොරටුවක්, ජීවිත ආරක්ෂක කබා කිහිපයක් සොයාගෙන ඇති බවද එම මාධ්‍ය පෙන්වා දෙයි. ඉන්දුනිසියාවේ සිට සිංගප්පූරුව බලා පියාසර කරමින් තිබිය දී එම යානය පසුගිය 28 වන දින අතුරුදන් වී තිබුණි. මෙලෙස අතුරුදන්ව වුණේ QZ 8501 නමැති යානාවක් බව සඳහන් වුණි. අතුරුදන්වන අවස්ථාව වන විට එම යානාව මගීන් 162 දෙනෙකු සිට ඇති බව වාර්තා විය. ඉන්දුනීසියාවේ, සුරාබයා නුවර සිට ගමන් ආරම්භ කළ එම ගුවන් යානය ජකර්තා ගුවන් පාලන මධ්‍යස්ථානය සමඟ තිබු සබඳතා එදින පෙරවරු 7.24ට නතර වී ඇති බව එයාර් ඒෂීයා ගුවන් සමාගම නිවේදනයක් නිකුත් කරමින් සඳහන් කරන ලදී. අතුරුදන්වීමට පෙර ගුවන්ධාවන පඨය වෙනස් කිරීම සම්බන්ධයෙන් අදාළ යානයේ නියමුවා විසින් විමසීමක් කර ඇති බව ද වාර්තා වුණි", "URL": "https://sinhala.adaderana.lk/news.php?nid=48359", "Category": null, "Parent URL": null}