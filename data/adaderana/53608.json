{"Source": "Adaderana", "Timestamp": "September 2, 2015 01:16 pm", "Headline": "ගූගල් නව ලාංඡනයකින් එයි", "News Content": "අන්තර්ජාලයේ ලොව ප්‍රධානතම සෙවුම් ජාලය වන “ගූගල්“ නව ලාංඡනයක් හඳුන්වා දී තිබේ.ඊයේ දිනයේ සිට වර්ණ කිහිපයකින් යුතු අකුරු වලින් සමන්විත අදාළ ලාංඡනය චලනය වන රූප පෙළකින් සමන්විතයි.1998 වසරේ පළමු වරට සිය නිල ලාංඡනය ඉදිරිපත් කළ “ගූගල්“ සමාගම ඉන් අනතුරුව අවස්ථා කිහිපයකදී සිය ලාංඡනය වෙනස් කර ඇත.අවසන් වරට “ගූගල්“ ලාංඡනය වෙනස් වුයේ 2013 වසරේ සැප්තැම්බර් මාසයේ දී යි.ලොව පුරා පුද්ගලයින් බිලියන 3.5ක පිරිසක් දිනකට ගූගල් සෙවුම් ජාලය වෙත පිවිසෙන අතර තත්ත්පරයකට 40,000ක පිරිසක් ගූගල් සෙවුම් ජාලය භාවිත කරන බව සඳහන්ය.", "URL": "https://sinhala.adaderana.lk/news.php?nid=53608", "Category": null, "Parent URL": null}