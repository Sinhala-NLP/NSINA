{"Source": "Adaderana", "Timestamp": "July 4, 2011 03:20 pm", "Headline": "දුරකථන දීමනාව වෛද්‍යවරුන්ටත් ඕනෑ", "News Content": "රාජ්‍ය සේවයේ ඉහළ නිලධාරීන් සඳහා දුරකථන දීමනා ලබා දීමට රජය‍ ගෙන ඇති පියවර වෛද්‍යවරුන්ට ද ඒ ආකාරයෙන්ම බල පැවැත්විය යුතු බව රජයේ වෛද්‍ය නිලධාරීන්ගේ සංගමය පවසයි. භාණ්ඩාගාර චක්‍රලේඛ අංක 446 මගින් පසුගිය වසරේ ඔක්තෝම්බර් මස 1 වැනිදා සිට බල පැවැත්වෙන පරිදි මෙම දීමනාව ලබා දීමට රජය පියවර ගෙන ඇති බව එම සංගමයේ ලේකම් වෛද්‍ය උපුල් ගුණසේකර මහතා සඳහන් කළේය. රාජ්‍ය අංශයේ ඉහළ නිලධාරී කොටසක් වන වෛද්‍යවරුන්ගේ සේවාව අගයමින් මෙම දීමනාව මේ වන විට ලබා දුන්න ද එය ‍අහෝසි කිරීමට යන බවට තොරතුරු ලැබී ඇති බව ඔහු පෙන්වා දෙයි. මෙම දුරකථන දීමනාව වෛද්‍යවරුන්ට ලබා දීම අහෝසි කළහොත් එය සේවා බිඳවැටීමකට හේතු විය හැකි බව වෛද්‍ය උපුල් ගුණසේකර මහතා අවධාරණය කරයි.", "URL": "https://sinhala.adaderana.lk/news.php?nid=17186", "Category": null, "Parent URL": null}