{"Source": "Adaderana", "Timestamp": "July 26, 2018 11:17 pm", "Headline": "වෛද්‍යවරුන්ගේ වර්ජන පිටුපස තිබෙන්නේ දේශපාලන කුමන්ත්‍රණයක්", "News Content": "සිංගප්පූරු-ශ්‍රි ලංකා වේළඳ ගිවිසුම ඇතුළු ඉල්ලීම් 10ක් මුල් කර ගනීමින් අගොස්තු 03වනදා රජයේ වෛද්‍ය නිළධාරින්ගේ සංගමය දියත් කිරිමට නියමිත දීප ව්‍යාප්ත වැඩ වර්ජනය සාධාරණ නොවන බව රාජ්‍ය ව්‍යසාය සංවර්ධන අමාත්‍ය ලක්ෂ්මන් කිරි ඇල්ල මහතා පවසයි. මහනුවර අද (26) පැවති උත්සවයකට එක්වෙම්න් අමාත්‍යවරයා මේ බව සඳහන් කළේය. එමෙන්ම සිංගප්පූරු වෙළඳ ගිවිසුමෙන් කිසිසේත්ම ශ්‍රී ලංකාවේ වෛද්‍යවරුන්ට බලපෑමක් ඇති නොවන බවද අමාත්‍යවරයා ප්‍රකාශ කළේය. සිංගප්පූරු වෛද්‍යවරයෙකු එරට තුළදි ලක්ෂ 40කට ආසන්න වැටුපක් ලබන බැවින් මෙරට සේවයට කිසි සේත් ඔවුන් නොපැමිනෙන බවත් මෙරට වෛද්‍යවරුන් එම රටට රැකියාව සඳහා යෑමට උත්සහ කරන බවත් අමාත්‍යවරයා පැවසීය. මෙම වැඩ වර්ජන පිටුපස දේශපාලන කුමන්ත්‍රණ පවතින බවද අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93276", "Category": null, "Parent URL": null}