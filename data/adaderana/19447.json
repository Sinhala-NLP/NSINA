{"Source": "Adaderana", "Timestamp": "October 19, 2011 09:52 am", "Headline": "ශ්‍රමදානයකට කියමින් ඇවිත් රුහුණට හමුදා බලපෑම්", "News Content": "සරසවි වල ස්වාධීනත්වයට බලපෑම් එල්ල වෙමින් පවතින බව රුහුණු සරසවි අචාර්ය සෙසු සේවක එකමුතුව පවසයි. රුහුණු සරසවිය තුළ මේ වන විට හමුදා සාමාජිකයින් යොදා ගනිමින් ශ්‍රමදාන ව්‍යාපෘතියක් ලෙස හුවා දක්වමින් එහි සාමාන්‍ය කටයුතු වලට බාධා එල්ල කරමින් සිටින බව එම සංවිධානය පෙන්වා දෙයි. මෙවැනි ක්‍රියා මඟින් සරසවියේ ‍සෙසු අධ්‍යයන කටයුතු වලට මෙන් ‍එහි ස්වාධීනත්වයට ද බලපෑම් එල්ල වන බව රුහුණු සරසවි අචාර්ය සෙසු සේවක එකමුතුව පෙන්වා දෙයි. මීට එරෙහිව දැවැන්ත උද්ඝෝෂණයක් අද දහවල් රුහුණු සරසවියේ ප්‍රධන දොරටුව අසළ පැවැත්වීමට අපේක්ෂා කරන බව එම සංවිධානය පවසයි.", "URL": "https://sinhala.adaderana.lk/news.php?nid=19447", "Category": null, "Parent URL": null}