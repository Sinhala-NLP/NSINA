{"Source": "Adaderana", "Timestamp": "February 24, 2017 10:13 am", "Headline": "මොසුල් ගුවන් තොටුපොළ යළි අත්පත් කරගනී", "News Content": "අයි.එස් ත්‍රස්තවාදීන්ගේ ග්‍රහණයේ පැවැති මොසුල් ගුවන් තොටුපොළ යළි අත්පත් කර ගැනීමට ඉරාක රජයේ හමුදා සමත් වී තිබේ.ඊයේ(23) පැවති සටන්වලින් අනතුරුව මොසුල් බටහිර කොටස අත්පත් කර ගත් බව ඉරාක හමුදා ප්‍රකාශකයෙකු සඳහන් කර ඇත.එම මෙහෙයුම සඳහා අමෙරිකාව ප්‍රමුඛ ඒකාබද්ධ සන්ධානයෙන් ගුවන් ප්‍රහාරවල සහය ද ලැබී ඇති අතර ගොඩබිම් ප්‍රහාර සඳහා ද විදෙස් හමුදාවල සහය ලැබී ඇති බව වාර්තා වෙයි.අයි.එස් ත්‍රස්තවාදීන් විසින් මොසුල් ගුවන් තොටුපොළේ ධාවන පථයට ද හානි සිදු කර තිබේ.මේ අතර සිවිල් වැසියන් බොහෝ පිරිසක් තවදුරටත් අයි.එස් පාලන ප්‍රදේශවල සිරවී සිටින බව වාර්තා වෙයි.", "URL": "https://sinhala.adaderana.lk/news.php?nid=70041", "Category": null, "Parent URL": null}