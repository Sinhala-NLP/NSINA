{"Source": "Adaderana", "Timestamp": "June 7, 2017 08:11 am", "Headline": "කටාර් ආරවුල ගැන අමෙරිකාවෙන් මතයක් ", "News Content": "ගල්ෆ් කලාපයේ රටවල් කටාර් රාජ්‍ය සමඟ සබඳතා නවතා දැමීම සම්බන්ධයෙන් ප්‍රසාදය පළ කරන බව ඇමරිකානු ජනාධිපති ඩොනල්ඩ් ට්‍රම්ප් ප්‍රකාශ කර තිබේ. තමාගේ සවුදි අරාබි සංචාරයේ අරමුණ ද මෙමඟින් ඉටු වී ඇති බව ඔහු පවසයි. මෙය ත්‍රස්ථවාදයේ අවසානයේ ආරම්භයක් බවද ඩොනල්ඩ් ට්‍රම්ප් ප්‍රකාශ කර තිබේ. තමා මැදපෙරදිග සංචාරයේදී ත්‍රස්ථවාදයට අනුබලදීම හෝ අනුග්‍රහය දැක්වීම සම්බන්ධයෙන් දැඩි ලෙස විවේචනය කල බව ඇමරිකානු ජනාධිපතිවරයා ටුවිටර් පණිවිඩයක් නිකුත් කරමින් පවසා තිබේ. එහිදී එම රටවල නායකයින් කටාර් රාජ්‍යය සම්බන්ධයෙන් දැඩි ලෙස චෝදනා කළ බව ඔහු පෙන්වා දෙයි.", "URL": "https://sinhala.adaderana.lk/news.php?nid=73978", "Category": null, "Parent URL": null}