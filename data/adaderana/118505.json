{"Source": "Adaderana", "Timestamp": "September 7, 2019 10:51 am", "Headline": "කෝට්ටේ ඇසළ පෙරහැර හේතුවෙන් මාර්ග කිහිපයක් වැසෙයි", "News Content": "ඓතිහාසික ශ්‍රී ජයවර්ධනපුර කෝට්ටේ රජමහා විහාරස්ථානයේ පැවැත්වෙන ඇසළ පෙරහැර හේතුවෙන් ඒ අවට මාර්ග කිහිපයක් අද පස්වරුවේ වසා තැබෙන බව පොලීසිය පවසයි. අද පස්වරු 06.00 සිට පෙරහැර අවසන් තුරු එම මාර්ග වසාතැබෙන බව පොලිසිය පැවසුවේය. ඒ අනුව පරණ කොට්ටාවපාර ස්ටැනීල් තිලකරත්න මාවත, නුගේගොඩ නාවල නාරාහේන්පිට මාවත, පිටකෝට්ටේ ඇතුල්කෝට්ටේ වැලිකඩ මාවත, බැද්දගාන දූව ක්‍රිෂ්ණමූර්ති යන මාර්ග අදාල කාලය තුළ වසා තැබෙනු ඇති. එම නිසා අදාල මාර්ග භාවිතා කරන රියදුරන් එම කාල සීමාව තුළ විකල්ප මාර්ග භාවිතා කරන ලෙස පොලිසිය ඉල්ලීමක් කරයි.", "URL": "https://sinhala.adaderana.lk/news.php?nid=118505", "Category": null, "Parent URL": null}