{"Source": "Adaderana", "Timestamp": "February 6, 2016 09:52 am", "Headline": "වරාය පිවිසුම් ගාස්තු වැඩි කරලාලු - විරෝධය අද", "News Content": "වරාය ඇතුල්වීමේ ගාස්තු ඉහළ නැංවීමට එරෙහිව ගෙන ඇති වර්ජනය අද(06) දිනයේත් ක්‍රියාත්මක කරන බව වරාය භාවිත කරන්නන්ගේ සංගම් එකමුතුව පවසයි.එම එකමුතුවේ සම කැඳවුම්කරු බී.අයි. ආබ්දීන් මහතා පවසන්නේ තම ඉල්ලීම් සඳහා නිසි විසඳුම් ලැබෙන තෙක් අදාළ වර්ජනය ක්‍රියාත්මක කරන බවයි.වර්ජනය හේතුවෙන් රේගුවට අහිමිවන ආදායම යළි අය කරගැනීමට හැකි වනු ඇති බව රේගු මාධ්‍ය ප්‍රකාශක ලෙස්ලි ගාමිණි මහතා පවසා තිබේ.", "URL": "https://sinhala.adaderana.lk/news.php?nid=56959", "Category": null, "Parent URL": null}