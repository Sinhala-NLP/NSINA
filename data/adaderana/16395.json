{"Source": "Adaderana", "Timestamp": "May 29, 2011 10:57 am", "Headline": "හොරෙන් මැණික් ගැරූ 5 ක් අත්අඩංගුවට", "News Content": "කාසල්රී ජලාශයේ දූපතක අනවසරයෙන් මැණික් ගැරීමේ නිරත වෙමින් සිටි පුද්ගලයින් 5 දෙනෙකු පොලිස් විශේෂ කාර්ය බලකායේ නිලධාරීන් විසින් අත්අඩංගුවට ගෙන තිබේ. අද අලුයම නෝර්වුඩ් පොලිස් වසමට අයත් ගැල්න්ටින් ප්‍රදේශයේ දූපතක අනවසරයෙන් මැණික් ගරමින් සිටිය දී මොවුන් අත්අඩංගුවට ගෙන ඇති බව අද දෙරණ හැටන් ප්‍රාදේශීය වාර්තාකරු සඳහන් කරයි. අක්කරයක පමණ භූමි ප්‍රදේශයක මෙම සැකකරුවන් විසින් මැණික් ගැරීමේ කටයුතු වල නිරතව ඇති බව වාර්තා වේ. අත්අඩංගුවට ගත් සැකකරුවන් පස්දෙනා වැඩිදුර පරීක්ෂණ සඳහා නෝර්වුඩ් පොලිසියට භාර දී තිබේ. මැණික් ගැරීම සඳහා යොදා ගත් උපකරණ ද පොලිසිය භාරයට ගෙන ඇති බව සඳහන්වේ..", "URL": "https://sinhala.adaderana.lk/news.php?nid=16395", "Category": null, "Parent URL": null}