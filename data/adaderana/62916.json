{"Source": "Adaderana", "Timestamp": "August 9, 2016 04:19 pm", "Headline": "රත්‍රං සමග ලාංකික කතුන් 7ක් ඉන්දීය අත්අඩංගුවේ", "News Content": "නීති විරෝධී රත්‍රං ජාවාරමක නිරත වූ ශ්‍රී ලාංකික කාන්තාවන් හත්දෙනෙකු ඉන්දියාවේ දී අත්අඩංගුවට ගෙන තිබේ.ඉන්දියාවේ, බැංග්ලෝර්හි - කෙම්පෙගෝඩා ජාත්‍යන්තර ගුවන් තොටුපළේදී අදාළ ශ්‍රී ලාංකික කාන්තාවන් අත්අඩංගුවට ගෙන ඇති බව සඳහන්ය.එම කාන්තාවන් අතරෙන් 6 දෙනෙකු රන් බිස්කට් සිය ගුද මාර්ගයේ සඟවාගෙන පැමිණ ඇති අතර එක් කාන්තාවක් රන් වළලු සිය හිසෙහි සඟවාගෙන පැමිණ ඇති බව ඉන්දීය මාධ්‍ය වාර්තා කළේය.ඔවුන් සතුව තිබී රත්‍රං කිලෝග්‍රෑම් දෙකකට වැඩි ප්‍රමාණයක් සොයාගෙන ඇති අතර එහි වටිනාකම ඉන්දීය රුපියල් ලක්ෂ 65කට අධික බව ගුවන් තොටුපළ රේගුව ප්‍රකාශ කර තිබේ.අත්අඩංගුවට ගත් සැකකාර කාන්තාවන් ඉන්දියාවේ චෙන්නායි නගරය කේන්ද්‍ර කරගනිමින් දකුණු ආසියාතික රටවල ක්‍රියාත්මක අන්තර්ජාතික රත්‍රං ජාවාරමක කොටස්කරුවන් බවට සැක පළ කරන බව ඉන්දීය වාර්තා පවසයි.", "URL": "https://sinhala.adaderana.lk/news.php?nid=62916", "Category": null, "Parent URL": null}