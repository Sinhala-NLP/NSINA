{"Source": "Adaderana", "Timestamp": "September 13, 2019 10:20 pm", "Headline": "අයහපත් කාලගුණය නිසා අලි සංගණනය කල් යයි", "News Content": "දිවයින පුරා සැරිසරන වල් අලි ගනණය කිරීම සඳහා අද (13) හා හෙට (14) දින වල සුදානම් කර තිබු අලි සංගනණය අයහපත් කාලගුණ තත්ත්වය හේතවෙන් කල් දැමීමට සිදුවු බව වන ජීවි අධ්‍යක්ෂ ජනරාල් එම්.ජී.සී.සුරිය බංඩාර මහතා පවසයි. කොළඹ, ගම්පහ, හා කළුතර යන දිස්ත්‍රික්ක හැර දිවයිනේ සෙසු සියලුම දිස්ත්‍රික්ක ආවරණය වන අයුරින් මෙම අලි සංගණනය පැවැත්වීමට සුදානම් කර තිබුණි. මහ වැසි පතිත වීමත් සමඟ අදාල අරමුණ ඉටුකර ගැනීමට නොහැකි වීම හේතුවෙන් මෙම අලි සංගණනය කල් දැමීමට වන ජිවි දෙපාර්තුමේන්තුව කටයුතු කර තිබේ. අදාළ අලි සංගනනය ජාතික වනෝද්‍යාන ඇතුළු සියලුම ප්‍රදේශ ආවරණය වන අයුරින් ස්ථාන 2556 ක ස්ථාන ගත කිරීමට සැලසුම් කර තිබුණි.", "URL": "https://sinhala.adaderana.lk/news.php?nid=119049", "Category": null, "Parent URL": null}