{"Source": "Adaderana", "Timestamp": "October 2, 2016 10:17 pm", "Headline": " දෙරණ ඇසි දිසි අනුශූරයින් වෙයි", "News Content": "පාර්ලිමේන්තු ප‍්‍රතිසංස්කරණ හා ජනමාධ්‍ය අමාත්‍යාංශය 6 වන වරටත් සංවිධාන කරන ඇසි දිසි කි‍්‍රකට් ශූරතා තරගාවලියේ අනුශූරතාව දිනා ගැනීමට දෙරණ කණ්ඩායම සමත් වුණි. තරගාවලිය පැවැත් වුයේ කොළඹ තර්ස්ටන් විද්‍යාලීය කි‍්‍රඩාංගණයේදීය. දින 3ක් පුරා පැවති තරගාවලිය සඳහා කණ්ඩායම් 32 සහභාගි වුණි. එහිදී නෙත් එෆ්. එම්. කණ්ඩායම, උපාලි පුවත් පත් අයතනය, ශ්‍රී දළදා මාලිගා මාධ්‍ය ඒකකය,රජයේ ප්‍රවෘත්ති දෙපාර්තමේන්තුව සහ ස්වාධීන රූපවාහිනී ආයතනය පරාජයට පත් කරමින් දෙරණ කණ්ඩායම අවසන් මහ තරගයට සුදුසුකම් ලැබීය. දෙරණ කණ්ඩායම සමගින් අවසන් මහ තරගයට සුදුසුකම් ලැබුවේ රජයේ මුද්‍රණ නීතිගත සංස්ථාව යි. එම තරගයේදී දෙරණ ආයතනය පරාජයට පත් කරමින් රජයේ මුද්‍රණ නීතිගත සංස්ථාව ජයග්‍රහණය හිමි කර ගත්තේය. තරගාවලියේ දක්ෂතම පිතිකරු සහ තරගාවලියේ වීරයා සම්මානය දිනා ගත්තේ රජයේ මුද්‍රණ නීතිගත සංස්ථාවේ සංජීව කරුණාරත්න යි. තරගාවලියේ හොඳම පන්දු යවන්නට හිමි සම්මානය දිනා ගත්තේ දෙරණ කණ්ඩායමේ සොනාල් අප්සර විසිනි.", "URL": "https://sinhala.adaderana.lk/news.php?nid=64659", "Category": null, "Parent URL": null}