{"Source": "Adaderana", "Timestamp": "March 21, 2014 01:35 pm", "Headline": "බසයක් ඇතුළේ කිරිකැටියෙක් දමාගිහින්!", "News Content": "බස් රථයක දමාගොස් සිටි, දින 7ක් පමණ වයසැති බිළි‍ඳෙකු සොයාගැනීමට කුරුණෑගල පොලීසිය සමත්ව තිබේ. ඒ කුරුණෑගල මධ්‍යම බස් නැවතුම්පොළේදීය. බස් නැවතුමේ නවතා තිබූ බසයකින් ළමයෙකු හඬන ශබ්දය ඇසී එය පරීක්ෂා කිරීමේදී එහි දරුවෙකු සිටින බව දැක ඒ පිළිබඳ පොලිසියට දැනුම් දීමෙන් අනතුරුව දරුවා කුරුණෑගල රෝහලට ඇතුළත් කර තිබේ. කොළඹ සිට කුරුණෑගල දක්වා ධාවනය වන බසයක සිටි දින 7ක් පමණ වයසැති එම දරුවා පිරිමි දරුවෙකු වන අතර මේවන විට එම දරුවා කුරුණෑගල රෝහලේ විශේෂ ළදරු ඒකකයේ ප්‍රතිකාර ලබයි.", "URL": "https://sinhala.adaderana.lk/news.php?nid=41963", "Category": null, "Parent URL": null}