{"Source": "Adaderana", "Timestamp": "April 29, 2010 09:26 am", "Headline": "අද රනිල් හා සජිත් හමුවක්", "News Content": "එක්සත් ජාතික පක්ෂ නායක රනිල් වික්‍රමසිංහ මහතා සහ එම පක්ෂයේ හම්බන්තොට දිස්ත්‍රික් පාර්ලිමේන්තු මන්ත්‍රී සජිත් ප්‍රේමදාස මහතා අතර විශේෂ හමුවක් අද පැවැත්වේ. මෙම හමුව කොළඹ දී සිදුවන බව සජිත් ප්‍රේමදාස මහතා අප කළ විමසුමකදී සඳහන් කළේය. ‍රනිල් වික්‍රමසිංහ මහතා විසින් මෙම කැඳවීම සිදුකර ඇති බව ඒ මහතා ප්‍රකාශ කළේය. කෙසේවෙතත් මෙහිදී සාකච්ඡාවට ලක්වන්නේ කුමන කරුණක් ද යන්න පිළිබඳ තමන් නොදන්නා බව සජිත් ප්‍රේමදාස මහතා සඳහන් කළේය. මේ වන විටත් එක්සත් ජාතික පක්ෂයේ ප්‍රතිසංවිධාන වැඩපිළිවෙළ යට‍තේ සජිත් ප්‍රේමදාස මහතාට පක්ෂය තුළ ඉහළ තනතුරක් හිමිවිය යුතු බවට යෝජනා වී තිබේ.", "URL": "https://sinhala.adaderana.lk/news.php?nid=8067", "Category": null, "Parent URL": null}