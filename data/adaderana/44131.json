{"Source": "Adaderana", "Timestamp": "June 21, 2014 03:38 pm", "Headline": " වීඩියෝ: අන්තවාදී කොටස් විනාශ කිරීමට රජය මැදිහත්විය යුතුයි ", "News Content": "විවිධ අන්තවාදී කොටස් විසින් රට විනාශ කිරීමට ගෙන යන ක්‍රියාමාර්ගයන් වහාම නතර කිරීමට රජය මැදිහත්විය යුතු බව එ.ජා.ප. පාර්ලිමේන්තු මන්ත්‍රී සජිත් ප්‍රේමදාස මහතා පවසයි. කුමන හෝ අන්තවාදීන් වේවා බේදයකින් තොරව සියලුම දෙනාව නීතිය හමුවට ගෙන ආ යුතු බවත්, වර්තමානයේ රට පාලනය කරනු ලබන්නේ තිස් වසරක ත්‍රස්තවාදය පරාජය කරන ලද රජයක් බවත්, මේ වන විට රට තුළ ක්‍රියාත්මක වන අන්තවාදී ත්‍රස්තවාදය සුනු විසුණු කරීම සඳහා අදාළ කුමන්ත්‍රණකරුවන් නීතිය හමුවට ගෙන ඒමට රජය විසින් කටයුතු කළ යුතු බව ඔහු සඳහන් කරයි. එය රජයක් හැටියට රට වෙනුවෙන් කළ යුතු යුතුකමක් බවත්, එය සිදු නොකළහොත් අපේ රට ගිනි කන්දක් බවට පත්වන බවත්, හෙතෙම කියා සිටියේය. එසේම තමන්ට අවශ්‍ය නැවත වරක් කළු ජූලියක් රට තුළ නිර්මාණය නොකිරීමට බවත්, සිය රට ශක්ති සම්පන්න , ජාති බේදය, වර්ණ බේදය, ආගම් බේදය, කුළ බේදය පිටු දකින සෑම පුද්ගලයෙකුම සහෝදරත්වයෙන් ජීවත් වන රටක් ලෙස ලෝකට පෙන්වීමට බවත්, ඒ මහතා අද දෙරණට සඳහන් කර සිටියේය. මෙරටේ ජීවත්වන සෑම අන්තවාදයක්ම රටට සිදුකරනු ලබන්නේ මහා ද්‍රෝහිකමක් බවත්, ‍එය රටතුළ ජීවත්වන අලුත්ම ත්‍රස්තවාදය බවත්, මේ ත්‍රස්තවාදය මුලින්ම විනාශ කළ යුතු බවද හෙතෙම වැඩිදුරටත් අද දෙරණට කියා සිටියේය.", "URL": "https://sinhala.adaderana.lk/news.php?nid=44131", "Category": null, "Parent URL": null}