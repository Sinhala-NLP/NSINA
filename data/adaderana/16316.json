{"Source": "Adaderana", "Timestamp": "May 25, 2011 11:00 am", "Headline": "ගමන්ගත් වෑන් රියේ සුළු පිපුරුමක්-සිව් දෙනෙකුට තුවාලයි", "News Content": "මාතලේ-කරගහතැන්න ප්‍රදේශයේදී වෑන් රථයක් තුළ සිදුවූ සුළු පිපුරුමකින් රජයේ රූපවාහිනී ආයතනයක සේවය කරන සේවකයින් තිදෙනෙකු ඇතුළු හතර දෙනෙකු තුවාල ලබා ඇතැයි පොලීසිය පවසයි. තුවාල ලැබූ අනෙක් පුද්ගලයා නාවික හමුදාවේ සේවය කරන්නෙකු බවද,මෙම පිරිස අද පෙරවරුවේ සම්ප්‍රේෂණාගාරයේ සේවය නිමවා පැමිණෙමින් සිටියදී මෙම අනතුර සිදුව ඇති බව පොලිසිය කියා සිටියි. තුවාල ලැබූවන්ගෙන් දෙදෙනෙකු මාතලේ රෝහලේ ප්‍රතිකාර ලබන බවත්,අනෙක් දෙදෙනා පේරාදෙණිය සහ මහනුවර රෝහල්වලට ඇතුළත් කර ඇති බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=16316", "Category": null, "Parent URL": null}