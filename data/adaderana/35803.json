{"Source": "Adaderana", "Timestamp": "July 15, 2013 06:11 pm", "Headline": "සේවකයින්ට පහරදුන් මන්ත්‍රී අල්ලයි", "News Content": "මාතලේ පලාපත්වල අවන්හලක ඇති වු බහින් බස්වීමක් දුරදිග යාමෙන් පසු එහි සේවකයින්ට පහරදීමේ චෝදනාවක් මත මාතලේ ප්‍රාදේශීය සභා මන්ත්‍රී ඉසුරු විජේනායක මහතා මාතලේ පොලීසිය විසින් අද (15) පෙරවරු 9.20ට පමණ අත්අඩංගුවට ගෙන තිබේ. පසුගිය 6 වැනිදා රාත්‍රී අවන්හලට පැමිණ ඇති මන්ත්‍රීවරයා කෑම පමා වී යැයි උරණ වී සේවකයින්ට පහරදී ඇති බව අප වාර්තාකරු පැවසීය. ඒ අනුව ලැබුණු පැමිණිල්ලකට අනූව පොලීසිය ‍ෙමාහු අත්අඩංගුවට ගෙන ඇති අතර සැකකරු හෙට මාතලේ මහේස්ත්‍රාත්වරයා හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35803", "Category": null, "Parent URL": null}