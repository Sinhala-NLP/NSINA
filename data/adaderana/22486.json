{"Source": "Adaderana", "Timestamp": "February 29, 2012 04:48 pm", "Headline": "දුම්බීමේ පනත පමාවට හේතුව පරිවර්තන ගැටලුවක්", "News Content": "දිවයිනේ සියලුම පොදු ස්ථානවල දුම්පානය තහනම් කරමින් පනතක් ගෙනඒම කඩිනම් කරන බව සෞඛ්‍ය නියෝජ්‍ය අමාත්‍ය ලලිත් දිසානායක මහතා පවසයි. එම පනත් කෙටුම්පත නීති කෙටුම්පත් දෙපාර්තමේන්තුවට යොමුකර ඇති බව අමාත්‍යවරයා සඳහන් කරයි. එහෙත් අදාළ දෙපාර්තමේන්තුව මගින් එම පනත් කෙටුම්පත දෙමළ භාෂාවට පරිවර්තනය කිරීම සම්බන්ධයෙන් මතුව ඇති ගැටලුවක් හේතුවෙන් අදාළ පනත ගෙන ඒම වසරින් වසර කල් ගොස් ඇති බව ලලිත් දිසානායක මහතා පෙන්වාදෙයි. දුම්වැටි ඇසුරුමෙන් 50% ක ප්‍රමාණයක් ආවරණය වන පරිදි රූපමය සෞඛ්‍ය අනතුරු ඇඟවීම් ඇතුළත් කිරීමට ද නීති සං‍ශෝධනය කරන බව දුම්කොළ හා මධ්‍යසාර පිළිබඳ දැනුවත් කිරීම වෙනුවෙන් කොළඹ පැවති වැඩමුළුවකට එක්වෙමින් නියෝජ්‍ය අමාත්‍යවරයා වැඩිදුරටත් පැවසුවේය.", "URL": "https://sinhala.adaderana.lk/news.php?nid=22486", "Category": null, "Parent URL": null}