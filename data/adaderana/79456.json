{"Source": "Adaderana", "Timestamp": "November 2, 2017 05:34 pm", "Headline": "ගසෙන් වැටී මූණ පසාරු කරගෙන ගිය ගිනිහිරියා අත්ත පැය එකහාමාරක සැත්කමකින් ඉවත් කරයි  ", "News Content": "ගසකින් ඇද වැටීමෙන් පසු උගුරට ඉහළින් කිදා බසින ලද ගිනිසීරියා ගසක කොටුවක් ඇසට ඉහලින් මතුවූ පුද්ගලයෙකුට පැය එකහමාරක සැත්කමක් සිදුකර එම අත්ත ඉවත් කිරීමේ පුවතක් හලාවත මහා රෝහලින් වාර්තා වේ .මේ අනතුරට මුහුණ දී ඇත්තේ කක්කපල්ලිය තඹගල්ල ප්‍රදේශයේ පදිංචි බන්දුල සෙනෙවිරත්න (50) නමැති දෙදරු පියෙකි. මොහු අද (02)පෙරවරුවේ තඹගල්ල ප්‍රදේශයේ වත්තක ගස් කපමින් සිටියදී මේ අනතුරට මුහුණ දී තිබේ .සිද්දිය වූ වහාම වතු හිමියා විසින් හලාවත මහා රෝහලට දුරකථන ඇමතුමක් දී තත්ත්වය වාර්තා කර රෝගියා රෝහලට රගෙන පැමිණ ඇති අතර ඒ අතර තුර මේ කෝටුව ඉවත් කිරීම සදහා අවශ්‍ය සියලු කටයුතු රෝහල විසින් සුදානම් කර තබා ඇත.මෙලෙස කිදා බැස තිබු කෝටුව අඩි තුනහාමාරක් පමණ දිග වීම හේතුවෙන් රෝහල් ශල්‍යගරයේ දොරටුවෙන් රෝගියා ඇතුළු කිරීමට නොහැකි වී කෝටුව දෙපැත්තෙන් කැපීමට හලාවත රෝහලේ ප්‍රථමික සත්කාර ඒකකයේ නිලධාරීන් පියවර ගන්නා ලදී .පසුව ඉතා සාර්ථක සැත්කමක් සිදුකර දණ්ඩ ඉවත් කළේය.වතුහිමියා බුද්ධිමත්ව කටයුතු කිරීම නිසා රෝගියාගේ ජීවිතය බේරා ගැනීම සදහා රෝහලට කිරීමට හැකි උපරිම දේ කළ හැකිව තිබු බව මේ පිළිබද කළ විමසීමේදී හලාවත මහා රෝහලේ නියෝජ්‍ය අධ්‍යක්ෂ වෛද්‍ය එම අයි .සිරාජ් මහතා පැවසිය . පැය එකහමාරක සාර්ථක සැත්කමකින් පසු මේ වන විට රෝගියා හලාවත මහා රෝහලේ දැඩි සත්කාර ඒකකයට ඇතුළත් කර තිබේ .", "URL": "https://sinhala.adaderana.lk/news.php?nid=79456", "Category": null, "Parent URL": null}