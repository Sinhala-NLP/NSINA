{"Source": "Adaderana", "Timestamp": "July 15, 2016 02:15 pm", "Headline": "ඇසළ පෙරහැර බලන්න විශේෂ දුම්රිය සේවා", "News Content": "මහනුවර ඇසළ පෙරහැර මංගල්‍ය වෙනුවෙන් විශේෂ දුම්රිය සේවාවක් ක්‍රියාත්මක කිරීමට ශ්‍රී ලංකා දුම්රිය සේවය තීරණය කර තිබේ.ලබන මස 13 වන දින සිට 18 වන දින දක්වා එම දුම්රිය සේවාව ක්‍රියාත්මක කිරීමට නියමිතය.ඒ අනුව අදාළ කාලය තුළ කොළඹ කොටුවේ සිට මහනුවර දක්වාත් මහනුවර සිට කොළඹ කොටුව, නාවලපිටිය සහ මාතලේ දක්වාත් විශේෂ දුම්රිය ධාවනය කිරීමට නියමිතව තිබේ.සාමාන්‍ය දුම්රිය ධාවනයන්ට අමතරව විශේෂ දුම්රිය ධාවනයට යෙදවීමට පියවර ගන්නා බව ශ්‍රී ලංකා දුම්රිය සේවය සඳහන් කළේය.", "URL": "https://sinhala.adaderana.lk/news.php?nid=62082", "Category": null, "Parent URL": null}