{"Source": "Adaderana", "Timestamp": "October 24, 2012 12:51 pm", "Headline": "සෞඛ්‍ය සහ ගුරු වෘත්තීය සමිති කිහිපයක් විරෝධතාවල", "News Content": "වෘත්තීය ගැටලු සඳහා විසදුම් ලබා දෙන ලෙස බල කරමින් සෞඛ්‍ය සහ ගුරු වෘත්තීය සමිති කිහිපයක් මේ වන විට විරෝධතා ව්‍යාපාරවල නිරත වේ. පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය සංවිධානය කරන පාගමන සහ උද්ඝෝෂණය මේ වන විට සෞඛ්‍ය අමාත්‍යංශය ඉදිරිපිට දී පැවැත්වේ. මේ අතර ගුරු වෘත්තීය සමිති කිහිපයක් ද මේ වනවිට විරෝධතා පාගමනක් ආරම්භ කොට ඇත. අද (24) පෙරවරුවේ රාජගිරියෙන් ආරම්භ වුණු මෙම උද්ඝෝෂණ පා ගමන අධ්‍යාපන අමාත්‍යංශය දක්වා ගමන් කිරීමට නියමිතය. ගුරු, විදුහල්පති වැටුප් විෂමතා ඇතුළු ඉල්ලීම් 6 ක් මුල් කරගෙන මෙලෙස විරෝධතා ව්‍යාපාරයේ නිරත වේ.", "URL": "https://sinhala.adaderana.lk/news.php?nid=28579", "Category": null, "Parent URL": null}