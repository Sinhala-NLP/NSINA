{"Source": "Adaderana", "Timestamp": "April 7, 2015 07:23 pm", "Headline": " බිලියන 400ක් ගැනීමේ යෝජනාවෙන් ආණ්ඩුව පරාදයි", "News Content": "රුපියල් බිලියන 400ක අමතර භාණ්ඩාගාර බිල්පත් නිකුත් කිරීමට අවසර ලබාගැනීම සඳහා රජය විසින් ඉදිරිපත් කළ යෝජනාවක් අද පාර්ලිමේන්තුවේදී වැඩි ඡන්ද 21කින් පරාජයට පත්ව තිබේ.එහිදී යෝජනාවට පක්ෂව ඡන්ද 31ද ලැබුණද විපක්ෂව ඡන්ද 52ක් ලැබීම නිසා එය වැඩි ඡන්ද 21කින් පරාජයට පත්විය.එකී ඡන්දය විමසන අවස්ථාවේ අගමැතිවරයා හෝ මුදල් ඇමැතිවරයා පාර්ලිමේන්තුවේ නොසිට තිබේ.රජයේ සේවක වැටුප් ගෙවීම් ඇතුළු හදිසි කටයුතු සඳහා මුදල් අවශ්‍ය බව යෝජනාව මගින් පෙන්වාදී තිබිණ.දේශීය භාණ්‌ඩාගාර බිල්පත් ආඥපනත යටතේ වන මෙම යෝජනාව විවාදයට ගැනීමෙන් පසු පැවැති ඡන්ද විමසීමේ අවස්ථාවේදී එය පරාජයට පත්ව තිබේ.", "URL": "https://sinhala.adaderana.lk/news.php?nid=50498", "Category": null, "Parent URL": null}