{"Source": "Adaderana", "Timestamp": "April 9, 2019 05:02 pm", "Headline": "ආණමඩුව ප්‍රාදේශීය සභාව රත් වෙයි", "News Content": "ආණමඩුව ප්‍රාදේශීය සභාවේ මාසික සභාව අද(09) දින පැවති අවස්ථාවේදී නව සති පොළ සම්බන්ධව පක්ෂ විපක්ෂ මන්ත්‍රිවරුන් අතර ඇතිවු වචන හුවමාරුව නිසා දැඩි උණුසුම් තත්ත්වයක් ගට ගත් බව අද දෙරණ වාර්තාකරු පවසයි. ආණමඩුව ප්‍රාදේශීය සභාවේ සභා වාරය සභාපති ප්‍රියන්ත රාජකරුණා මහතාගේ ප්‍රධානත්වයෙන් පැවති අවස්ථාවේදී නව සති පොළ සම්බන්ධව එක්සත් ජාතික පක්ෂ සහ ශ්‍රී ලංකා පොදුජන පෙරමුණ මන්ත්‍රිවරුන් අතර ඇතිවු වචන හුවමාරුව නිසා දැඩි උණුසුම් කාරි තත්ත්වයක් නිර්මාණය වූ බව වාර්තා වෙයි. රුපියල් ලක්ෂ 1250කට ආසන්න මුදලක් වැය කරමින් මහ නගර හා බස්නාහිර පළාත් සංවර්ධන අමාත්‍යංශය මඟින් මෙම සති පොළ ඉදි කර දී තිබුණද එය ප්‍රාදේශීය සභාවට භාර නොදිම නිසා මසකට ආසන්න කාලයක් ගැටළුකාරි තත්ත්වයක් නිර්මානය වි තිබූ බව අප වාර්තාකරු සඳහන් කළේය. මෙහිදි සභාපති ප්‍රියන්ත රාජකරුණා මහතා දැඩි වාග් ප්‍රහාරයක් එක්සත් ජාතික පක්ෂයේ මන්ත්‍රි අසේල ප්‍රේමලාල් මහතාට චෝදනා කළේය. සභාවේ යම් ගැටුම්කාරි තත්ත්වයක් ඇති වේ යැයි යන තත්ත්වය මත ආණමඩුව පොලීසියද ප්‍රාදේශිය සභා භුමියේ රැදී සිටිනු දැක ගත හැකි වූ බව අප වාර්තාකරු පැවසීය.", "URL": "https://sinhala.adaderana.lk/news.php?nid=107710", "Category": null, "Parent URL": null}