{"Source": "Adaderana", "Timestamp": "May 4, 2019 06:52 pm", "Headline": "ඥානසාර හිමිට ‍පොදු සමාව දෙන්නැයි විජේදාස ජනපතිගෙන් ඉල්ලයි", "News Content": "එළඹෙන වෙසක් පෝය දිනයට පෙර බොදු බල සේනා සංවිධානයේ මහලේකම් පූජ්‍ය ගලගොඩ අත්තේ ඥානසාර හිමියන්ට ජනාධිපති පොදු සමාව දී නිදහස් කරන්නැයි එක්සත් ජාතික පක්ෂ පාර්ලිමේන්තු මන්ත්‍රී ආචාර්ය විජේදාස රාජපක්ෂ මහතා පවසයි. බන්ධනාගාර ගත කර සිටින පූජ්‍ය ගලගොඩ අත්තේ ඥානසාර හිමියන්ගේ සුවදුක් විමසීම සඳහා අද (04) වැලිකඩ බන්ධනාගාරය වෙත පැමිණි අවස්ථාවේදී මන්ත්‍රීවරයා මේ බව ප්‍රකාශ කළේය. මෙම අවස්ථාවට පූජ්‍ය උලපනේ සුමංගල හිමියන්ද එක්ව විය. දේශපාලන නායකයින්ගේ අනුවණ ක්‍රියා හේතුවෙන් වර්තමානය වනවිට ත්‍රස්තවාදය සහ අන්තවාදය පරාජය කිරිමට නොහැකි වී ඇති බව පාර්ලිමේන්තු මන්ත්‍රී විජේදාස රාජපක්ෂ මහතා පවසයි.", "URL": "https://sinhala.adaderana.lk/news.php?nid=109243", "Category": null, "Parent URL": null}