{"Source": "Adaderana", "Timestamp": "April 10, 2014 08:33 am", "Headline": "මාරාන්තික උපවාසය කල් යයි", "News Content": "තම සංගමය විසින් ආරම්භ කිරීමට සැලසුම් කර තිබු මාරාන්තික උපවාසය තාවකාලිකව කල් දැමු බව රජයේ පවුල් සෞඛ්‍ය සේවා සංගමය පවසයි. එම සංගමයේ සභාපති දේවිකා කොඩිතුවක්කු මහත්මිය සඳහන් කළේ එළබෙන සිංහල සහ දෙමළ අළුත් අවුරුදු උත්සවය හේතුවෙන් මෙම තීරණය ගත් බවයි. කෙසේ වෙතත් හෙද නිලධාරීන්ට සුතිකා පුහුණුව ලබාදීමට රජය ගෙන ඇති තීරණයට එරෙහිව ආරම්භ කර ඇති වැඩ වර්ජනය අඛණ්ඩව ක්‍රියාත්මක කරන බව දේවිකා කොඩිතුවක්කු මහත්මිය පවසයි.", "URL": "https://sinhala.adaderana.lk/news.php?nid=42426", "Category": null, "Parent URL": null}