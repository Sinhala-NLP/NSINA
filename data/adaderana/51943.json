{"Source": "Adaderana", "Timestamp": "June 12, 2015 07:29 am", "Headline": " ටිපර් රථය ලොරියේ ගැටෙයි-තිදෙනෙක් මරුට", "News Content": "කොළඹ-නුවර මාර්ගයේ කෑගල්ල,රංවල ප්‍රදේශයේ සිදුවූ රිය අනතුරකින් තිදෙනෙකු ජීවිතක්ෂයට පත්ව තිබේ.ටිපර් රථයක් පාරේ සිටි දෙදෙනෙකු යටකර ලොරියක හැපීමෙන් පාරේ සිටි දෙදෙනා සහ ලොරි රථයේ රියදුරු මෙලෙස ජීවිතක්ෂයට පත්ව ඇති බව පොලිස් මාධ්‍ය ප්‍රකාශක කාර්යාලය පවසයි.එමෙන්ම ටිපර් රථයේ රියදුරු හා ලොරි රථයේ සහායක සිද්ධියෙන් තුවාල ලබා කෑගල්ල මූලික ශික්ෂණ රෝහලට ඇතුළත් කර තිබේ.පාරේ සිටි දෙදෙනා පාරේ මැදට වී සිට ඇති බවත්, ඔවුන් දෙදෙනා බේරනු වස් ටිපර් රථය දකුණු පසට හැරවූ වහාම ලොරියේ හැපී ඇති බවත් සඳහන්ය.අද (12) අලුයම 4.30 ට පමණ මෙම අනතුර සිදුව ඇති අතර කෑගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51943", "Category": null, "Parent URL": null}