{"Source": "Adaderana", "Timestamp": "May 26, 2013 08:22 am", "Headline": "පොලීසියට පාට්දාන්න ගිහින්", "News Content": "ගාල්ල යක්කලමුල්ල ප්‍රදේශයේ දී පොලිස් වෙඩිපහරින් සැකකරුවෙකු තුවාල ලබා රෝහල්ගත කර තිබේ. ලැබුණු පැමිණිල්ලකට අනුව අදාළ සැකකරු අත්අඩංගුවට ගැනීමට පොලිස් නිලධාරීන් යක්කලමුල්ල ප්‍රදේශයට ගොස් ඇති බව සඳහන්ය. එහිදී පොලිස් නිලධාරීන්ට අදාළ සැකකරු විසින් තියුණු ආයුධයකින් පහරදීමට උත්සාහ දරා ඇත. ඒ අනුව ක්‍රියාත්මක වු පොලිස් නිලධාරීන් ආත්ම ආරක්ෂාව සඳහා සැකකරු දෙසට වෙඩි ප්‍රහාරයක් එල්ල කර ඇති බව වාර්තා වේ. වෙඩි වැදීමෙන් බරපතළ තුවාල ලැබු සැකකරු මේ වන විට කරාපිටිය ශික්ෂණ රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=34389", "Category": null, "Parent URL": null}