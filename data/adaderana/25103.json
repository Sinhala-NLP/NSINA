{"Source": "Adaderana", "Timestamp": "June 17, 2012 02:29 pm", "Headline": "හොරොව්පතාන රක්ෂිතයක නිධන් හැරූ 14 දෙනෙකු අත්අඩංගුවට", "News Content": "හොරොව්පතාන, වාහල්කඩ ගල්කොරිය රක්ෂිතයේ නිධන් හැරූ බවට සැකපිට පුද්ගලයින් 14 දෙනෙකු අත්අඩංගුවට ගෙන තිබේ. හොරොව්පතාන‍ පොලිසියේ නිලධාරීන් පිරිසක් අද(17) අලුයම 2 ට පමණ සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී නිධන් හෑරීමට යොදාගත් උපකරණ සහ පුද පූජා සඳහා යොදාගත් භාණ්ඩ පොලිසිය විසින් සොයාගෙන ඇත. සැකකරුවන් කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට නියමිත අතර හොරොව්පතාන පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25103", "Category": null, "Parent URL": null}