{"Source": "Adaderana", "Timestamp": "May 30, 2011 10:10 am", "Headline": "අභයගිරියට ශ්‍රම දායකත්වය ඕනෑ", "News Content": "ඓතිහාසික අභයගිරිය ස්ථූපයේ සංරක්ෂණ කටයුතු සඳහා මහජන ශ්‍රම දායකත්වය අවශ්‍යව ඇතැයි අභයගිරිය ව්‍යාපෘති කළමනාකාර ජයන්ත රත්නායක මහතා පවසයි. අභයගිරි ස්ථූපයේ සංරක්ෂණ කටයුතු ලබන වසරේ අවසන් කිරීමට සැලසුම් කර තිබුණ ද සේවක පිරිස ප්‍රමාණවත් නොවීම හේතුවෙන් එය ගැටලුවක් වී ඇති බව ඔහු පෙන්වා දෙයි. දැනටමත් දිවයිනේ විවිධ ප්‍රදේශවලින් පැමිණෙන පිරිස් ශ්‍රම දායකත්වය ලබාදෙන බව පවසන ව්‍යාපෘති කළමනාකාරවරයා ඉදිරියේ දී ඒ සඳහා වැඩි පිරිසක් සහභාගී කර ගත යුතු බව පවසයි. පසුගිය කාලය තුළ රජරට ප්‍රදේශයට බලපෑ අධික වර්ෂාවද ස්ථූපයේ ප්‍රතිසංස්කරණ කටයුතු ප්‍රමාද වීමට බලපා තිබේ.", "URL": "https://sinhala.adaderana.lk/news.php?nid=16406", "Category": null, "Parent URL": null}