{"Source": "Adaderana", "Timestamp": "August 7, 2019 07:01 am", "Headline": "මාන්කුලමේදී වැලි ජාවාරම්කරුවන් හා යුද හමුදාව අතර ගැටුමක්", "News Content": "මුලතිව්, මාන්කුලම, අබ්බකාමම් ප්‍රදේශයේදී වැලි ජාවාරම්කරුවන් හා යුද හමුදා නිලධාරීන් අතර ගැටුමක් හට ගත් බව මුලතිව් ආරක්ෂක අංශ පවසයි. ඊයේ(06) රාත්‍රියේ මෙම ගැටුම හට ගත් බව අද දෙරණ වාර්තාකරු පවසයි මුලතිව් ආරක්ෂක අංශ පැවසූවේ අම්බකාමම් මාම්මිල් ගණදෙවි කෝවිල මාර්ගයේදී රාත්‍රියේ වැලි පැටවු පිරිසක් අත්අඩංගුවට ගැනීමට යාමේදි ගැටුම හටගෙන ඇති බවයි. යුධ හමුදා නිලධාරීන් අදාළ පිරිස ටිපර් රථයකින් පළා‍යාමට උත්සහ කිරීමේදී සැකකරුවන් අල්ලාගැනීමට උත්සහකොට ඇති අතර, එහිදි තිදෙනෙකු පළාගොස් සැකකරුවන්ගෙන් අයෙක් අල්ලාගෙන ඇති බවද ආරක්ෂක අංශ පැවසීය. සිද්ධියට සම්බන්ධයෙන් මාන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=115927", "Category": null, "Parent URL": null}