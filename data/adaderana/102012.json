{"Source": "Adaderana", "Timestamp": "January 8, 2019 05:28 pm", "Headline": "කරූ යළිත් පක්ෂග්‍රාහී වෙලා ?", "News Content": "පසුගිදා පාර්ලිමේන්තුවේ පැවති පක්ෂ නායකයින්ගේ රැස්වීමේදී කථානායකවරයා යළිත් පක්ෂග‍්‍රාහී ලෙස හැසිරුණ බව පාර්ලිමේන්තු මන්තී‍්‍ර ලක්ෂ්මන් යාපා අබේවර්ධන මහතා පවසයි. අද(08) කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. එදී වැඩිදුරටත් අදහස් දැක්වූ පාර්ලිමේන්තු මන්තී‍්‍ර ලක්ෂ්මන් යාපා අබේවර්ධන මහතා මේ බව පැවසීය. “මොරටුව නගර සභාවේ ශී‍්‍ර ලංකා නිදහස් පක්ෂ මන්තී‍්‍ර කණ්ඩායම එක්සත් ජාතික පක්ෂ කණ්ඩායමෙන් ඉවත්වෙලා පොදුජන පෙරමුණ සමඟ එක්ව රටටම ආදර්ශයක් සැපයුවා. අපි ඉල්ලීමක් කරනවා පොදුජන පෙරමුණ බලයේ ඉන්න පළාත් පාලන ආයතනවල සියලූ ප‍්‍රගතිශීලී බලවේගවලට එක්වෙන්න කියලා. දැනට පොදුජන පෙරමුණත් එක්ක පක්ෂ 28ක් පොදු සන්ධානයක් බවට පත්වෙන්න සාකච්ඡා කරලා තියෙනවා. ඒ පොදු සන්ධානය බලවත් කරගෙන රනිල් වික‍්‍රමසිංහගේ ආධිපත්‍ය සම්පූර්ණයෙන්ම නැති කිරීමේ වැඩපිළිවෙලට එකතු වෙන්න කියලා සියලූ මහජන නියෝජිතයින්ගෙන් අපි ඉල්ලා සිටිනවා. ඊයේ පාර්ලිමේන්තුව තුළ පක්ෂ නායකයින්ගේ රැස්වීමේදී කතානායකවරයාගේ හැසිරීම නැවතත් පක්ෂග‍්‍රාහී විදියට මතුවෙලා. 19 වැනි ආණ්ඩුක‍්‍රම ව්‍යවස්ථාව සම්මත කරන වෙලාවේ මිශ‍්‍ර ක‍්‍රමයට මැතිවරණය කඩිනමින් පවත්වන්න යෝජනා කරපු කෙනා දැන් එය අමතක කරලා පක්ෂ නායකයින්ට යෝජනා කරනවා විධායක ජනාධිපතික‍්‍රමය අහෝසි කිරීම කඩිනම් කරන්න කියලා. ජනාධිපතික‍්‍රමය ගැන 19 වැනි ව්‍යවස්ථා සංශෝධනය ඉදිරිපත් කරපු වෙලාවේ අපි අත්දැකිමක් ලබලා තියෙනවා. ඒ වෙලාවේ අපේ මන්තී‍්‍රවරුන්ට 20 සංශෝධනය ගේන බව කියලා 19 වැනි සංශෝධනය කඩිනමින් සම්මත කරගත්තා. 20 වැනි සංශෝධනය ගේන්න කටයුතු කලේ නැහැ. පහුගිය කාලයේ පාර්ලිමේන්තුවේ හැසිරුණ ආකාරයටම පක්ෂ නායකයින්ගේ රැස්වීමෙදිත් හැසිරෙන පටන් අරන්. ඡන්දයෙන් මේ රටේ ජනාධිපතිවෙන්න බැරි නිසා අගමැතිකම ශක්තිමත් කරන්න විධායක ජනාධිපතිකම අහෝසි කරන්න උනන්දු වෙනවා. මේ රටේ නැවත ව්‍යවස්ථා සංශෝදනයක් ගේන්න පුලූවන්කමක් නැහැ. සුරේෂ් මන්තී‍්‍රවරයා පැහැදිලිවම කියලා තියෙනවා දමිල ජනතාවට මේ ව්‍යවස්ථාවෙන් කිසිදු ප‍්‍රයෝජනයක් නැති බව. ඒ වගේම මෙය කඩිනමින් ගේන්නත් බැහැ. දෙමළ ජනතාවට සහනයක් ලැබෙන්නෙත් නැහැ. දෙමළ සන්ධානයේ වුවමනාවට පාර්ලිමේන්තු කමිටු වාර්තාවක් ඉදිරිපත් කරලා ඊළඟ මැතිවරණයේදී එය සම්මත කර ගන්න බලය දෙන්න කියන්නයි දෙමළ සන්ධානය සූදානම් වෙන්නේ කියලා මන්තී‍්‍රවරයා වැඩිදුරටත් සඳහන් කර තිබෙනවා. දෙමළ ජනතාවට කරුණාවෙන් කරන දෙයක් නෙවෙයි කියලා පැහැදිලියි. අයවැය අපි‍්‍රයෙල් මාසේ 4 වැනිදා සම්මත වෙනවා. සැප්තැම්බර් මාසය අවසන් වෙන කොට ජනාධිපතිවරණය ප‍්‍රකාශයට පත් කරන්න වෙනවා. ඒ අතර මාස පහක කාලයේ කිසිම දෙයක් මේ ආණ්ඩුවට කරන්න බැහැ. ආණ්ඩුව හදන්නේ මැතිවරණ අයවැයක් ඉදිරිපත් කරන්න. එවැන්නකින් ජනතාවට සහනයක් ලැබෙන්නේ නැහැ. ඒ සහන ලැබෙන කාල සීමාව බැලූවම මේ අයට ඒ යෝජනා කි‍්‍රයාත්මක කරන්න ලැබෙන්නේ නැහැ. මේ අයවැයෙන් රාජ්‍ය සේවකයින්ටත් බලාපොරොත්තු නැති බලාපොරොත්තුවක් දෙන්න හදනවා. රටේ ආර්ථිකයේ හැටියට එවැන්නක් කරන්න බැහැ. මහින්ද රාජපක්ෂ මහතා අගමැති කාලයේ කරපු යෝජනා කි‍්‍රයාත්මක කරන්නවත් තවම හැකිවෙලා නැහැ. ඒ යෝජනා දෙසැම්බර් 31 සිටත් ජනවාරි 15 සිටත් කි‍්‍රයාත්මක වෙන්න නියමිතව තිබුණා. 2014 දෙසැම්බර් වෙද්දි රාජ්‍ය සුරැකුම්වල ආයෝජන ඇමරිකන් ඩොලර් මිලියන 3450ක් තිබුණා.“", "URL": "https://sinhala.adaderana.lk/news.php?nid=102012", "Category": null, "Parent URL": null}