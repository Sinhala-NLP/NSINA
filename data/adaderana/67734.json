{"Source": "Adaderana", "Timestamp": "January 5, 2017 11:26 am", "Headline": " ටිපර්-බස් අනතුරින් 10ක් රෝහල් යයි ", "News Content": "දඹුල්ල, බකමූණ මාර්ගයේ ටිපර් රථයක් සහ පෞද්ගලික බස් රථයක් එකිනෙක ගැටීමෙන් සිදුවූ අනතුරකින් පුද්ගලයින් දස දෙනෙකු තුවාල ලබා තිබේ.එහිදී ටිපර් රථයේ රියදුරු සහ බස් රථයේ ගමන් කළ කාන්තාවන් තිදෙනෙකු, කුඩා දැරියක් ඇතුළු පුද්ගලයින් 10 දෙනෙකු තුවාල ලබා දඹුල්ල රෝහලට ඇතුළත් කර ඇති බව පොලීසිය සඳහන් කරයි. මේ අතර වත්තල, කිරිබත්ගොඩ මාර්ගයේ ඩිංගියාවත්ත ක්‍රීඩාපිටිය ඉදිරිපිටදී සිදුවූ රිය අනතුරකින් පුද්ගලයෙකු මියගොස් තිබේ.පදික මාරුව හරහා ගමන් කළ පුද්ගලයෙකු ත්‍රි රෝද රථයක ගැටීමෙන් අනතුර සිදුව ඇති අතර බරපතළ තුවාල ලැබූ එම පුද්ගලයා කිරිබත්ගොඩ රෝහලට ඇතුළත් කිරීමෙන් පසුව මියගොස් ඇති බව සඳහන්ය.මියගොස් ඇත්තේ වත්තල, මාබෝල ප්‍රදේශයේ පදිංචිව සිටි 65 හැවිරිදි පුද්ගලයෙකි.අනතුර සම්බන්ධයෙන් කිරිබත්ගොඩ පොලීසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=67734", "Category": null, "Parent URL": null}