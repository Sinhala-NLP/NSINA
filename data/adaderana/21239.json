{"Source": "Adaderana", "Timestamp": "January 8, 2012 10:15 am", "Headline": "අප්‍රිකානු ජාතික කොංග්‍රසයේ සංවත්සරයට ශ්‍රී ලංකාව නෑ", "News Content": "අප්‍රිකානු ජාතික කොංග්‍රසයේ සිය වෙනි සංවත්සරයට සහභාගී වීම සඳහා ශ්‍රී ලංකා රජයට ලැබී තිබු ආරාධනයක් ප්‍රතික්ෂේප කර තිබේ. රාජ්‍ය නායකයන් හතළිස් දෙනෙකුගේ පමණ සහභාගීත්වයෙන් එම සමුළුව දකුණු අප්‍රිකාවේ දී ‍ අද පැවැත්වෙයි. ලන්ඩනය කේන්ද්‍ර කරගත් ගෝලීය දෙමළ ඩයස් පෝරාවේ නියෝජිතයන්ට ද සමුළුව සඳහා ආරාධනා කර තිබීම හේතුවෙන් ශ්‍රී ලංකා රජය ඊට සහභාගී වීම ප්‍රතික්ෂේප කර ඇති බව වාර්තා වේ. කෙසේ වුව ද දෙමළ ජාතික සන්ධානයේ නියෝජිත පිරිසක් සමුළුවට සහභාගී වීම සඳහා දකුණු අප්‍රිකාව බලා පිටත්ව ගොස් තිබේ. එම සන්ධානයේ නායක ආර්.සම්බන්ධන් , පාර්ලිමේන්තු මන්ත්‍රීවරුන් වන එම්.ඒ.සුමන්තිරන් , සෙල්වම් අඩෙක්කලනාදන් සහ සුරේෂ් ප්‍රේමචන්ද්‍රන් යන මහත්වරුන් එම නියෝජිත පිරිසට අයත්ය.", "URL": "https://sinhala.adaderana.lk/news.php?nid=21239", "Category": null, "Parent URL": null}