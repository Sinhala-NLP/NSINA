{"Source": "Adaderana", "Timestamp": "October 25, 2017 09:46 am", "Headline": "කොදෙව්වන්ට ලකුණු 117ක ජයක්", "News Content": "සිම්බාබ්වේ කණ්ඩායම සමඟ පැවති පළමු ටෙස්ට් ක්‍රිකට් තරගයෙන් ලකුණු 117ක ජයක් හිමිකරගැනීමට සංචාරක බටහිර ඉන්දීය කෙදෙව් කණ්ඩායම සමත්ව තිබේ. තරඟය සිම්බාබ්වේ හි බුලවායෝ ක්‍රීඩාංගණයේදී පැවැත් විය. තරගයේ කාසියේ වාසිය දිනූ බටහිර ඉන්දීය කෙදෙව් කණ්ඩායම ප්‍රථමයෙන් පන්දුවට පහරදීමට තීරණය කළේය. ඔවුන් පළමු ඉනිම සඳහා ලකුණු 219ක් ලබා ගත්තේය. එහිදී ෂායි හෝප් නොදැවී ලකුණු 90ක් රැස් කළේය. පිළිතුරු ඉනිම සඳහා පන්දුවට පහරදුන් සිම්බාබ්වේ කණ්ඩායම ප්‍රථම ඉනිමට ලබාගත්තේ ලකුණු 159ක් පමණයි. කොදෙව් පිල වෙනුවෙන් පන්දු යැවීමේදී ඩේවේන්ද්රඩ බිෂෝ කඩුලු 05ක් දවා ගනු ලැබීය. දෙවන ඉනිම සඳහා පන්දුවට පහරදුන් බටහිර ඉන්දීය කෙදෙව්වන් ලකුණු 373ක් රැස් කළේය. ලකුණු 434ක ජයග්‍රාහී ඉලක්කයක් හඹා ගිය සිම්බාබ්වේ කණ්ඩායමට තරඟයේ සිව් වෙනි දිනය වූ ඊයේ(24) සිය දෙවන ඉනිම සඳහා සියලු දෙනා දැවී ලබාත හැකි වූයේ ලකුණු 316ක් පමණයි. එම ඉනිම වෙනුවෙන් බ්රෙන්ඩන් ටේලර් ලකුණු 73ක් ලබා ගත්තේය.", "URL": "https://sinhala.adaderana.lk/news.php?nid=79116", "Category": null, "Parent URL": null}