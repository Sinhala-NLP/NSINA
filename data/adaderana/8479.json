{"Source": "Adaderana", "Timestamp": "May 18, 2010 03:59 pm", "Headline": "යුද්දය නිමා වුණත් බද්ද නිමා නෑ", "News Content": "යුද්ධය නිමා කර අවුරුද්දක් ගත වුණද යුද්ධයෙන් අවතැන් වූ පිරිස් තාමත් අවතැන් කඳවුරුවල සහ පැල්පත්වල වාසය කරන බව ජ.වි.පෙ ප්‍රධාන ලේකම් ටිල්වින් සිල්වා මහතා පවසයි. යුද්ධය වෙනුවෙන් ආණ්ඩුව 3% ක බද්දක් අය කළ බවත්,යුද්දය නිමා වුවද මෙම බද්ද තාමත් අය කරන බවත් හෙතෙම පෙන්වා දුන්නේ අද පක්ෂ මූලස්ථානයේ පැවති මාධ්‍ය හමුවකට සහභාගි වෙමිනි. මෙම බද්ද අය කළද රණවිරුවන්ගේ සුබ සාධනය වෙනුවෙන් සතයක් හෝ වියදම් නොකරන ආණ්ඩුව මෙම මුදල් රාජපක්ෂ පවුලේ සුඛ විහරණය සඳහා පමණක් වැය කරන බවට ඔහු චෝදනා කළේය. යුධ ජයග්‍රහණයට වසරක් සපිරෙන විට සිංහ ධජය වටා එක් රොක්වු ජනතාව එයින් ඉවත් වී ඇති බවත් ත්‍රස්තවාදය පරාජය කිරීමත් සමඟ සියලුම පිරිස් පක්ෂ භේද නොසළකා සිංහ ධජය වටා එක් රොක් වු බවත් ටිල්වින් මහතා සිහිපත් කළේය.", "URL": "https://sinhala.adaderana.lk/news.php?nid=8479", "Category": null, "Parent URL": null}