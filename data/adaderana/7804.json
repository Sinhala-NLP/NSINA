{"Source": "Adaderana", "Timestamp": "April 15, 2010 08:36 am", "Headline": "සියලු බන්ධනාගාරවල හිසතෙල් ගෑමේ උත්සව", "News Content": "අලුත් අවුරුදු චාරිත්‍ර වලට අනුව රටපුරා පිහිටි සියලුම බන්ධනාගාරවල රැඳවියන් වෙනුවෙන් හිසතෙල් ගෑමේ උත්සව පවත්වන බව බන්ධනාගාර කොමසාරිස් ‍‍ජනරාල්, මේජර් ‍ෙජනරාල් වී.ආර්. ද සිල්වා මහතා පවසයි. මෙවර බන්ධනාගාර රැඳවියන්ට ඉතා සතුටින් අලුත් අවුරුදු සැමරීම සඳහා අවස්ථාව ලබාදීමට හැකි වු බව කොමසාරිස් ‍ ‍ජනරාල්වරයා අවධාරණය කරයි. රක්ෂිත බන්ධනාගාර ගත වුවන්ට පමණක් නොව විවිධ අපරාධ සිදුකිරීම හේතු‍වෙන් සිරදඩුවම් නියම වු රැඳවියන්ට ද මෙවර අවුරුදු උත්සව වලට සහභාගී වීමට හැකි වු බව බන්ධනාගාර කොමසාරිස්වරයා පෙන්වා දෙයි. රැඳවියන්ගේ මානසිකත්වය වඩාත් යහපත් තත්ත්වයකට ගෙන ඒමට මෙවැනි ක්‍රියාමාර්ග පිටුවහලක් වන බව බන්ධනාගාර කොමසාරිස් ජනරාල්වරයා සඳහන් කළේය.", "URL": "https://sinhala.adaderana.lk/news.php?nid=7804", "Category": null, "Parent URL": null}