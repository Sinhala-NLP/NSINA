{"Source": "Adaderana", "Timestamp": "December 9, 2015 07:48 am", "Headline": " මුහුදේ පාවෙන මළ සිරුරු ගැන හෝඩුවාවක් නෑ-  මෙහෙයුම් තවදුරටත් ", "News Content": "නැගෙනහිර මුහුදේ පාවෙමින් තිබූ බව කියන මළ සිරුරු සෙවීමේ සෝදිසි මෙහෙයුම් තවදුරටත් සිදුකරන බව නාවික හමාදාව පවසයි.ධීවරයෙකුගෙන් ලද තොරතුරක් මත පසුගිය 06 වනදා නාවි හමුදාව අදාළ සෝදිසි මෙහෙයුම් ආරම්භ කර තිබුණි.ඊයේ දිනයේ පැවති අයහපත් කාලගුණ තත්ත්වය හේතුවෙන් සෝදිසි මෙහෙයුම් සියයට සියයක් සාර්ථකව සිදුකිරීමට නොහැකි වූ බව නාවික හමුදා මාධ්‍ය ප්‍රකාශක කපිතාන් අක්‍රම් අලෙවි මහතා සඳහන් කළේය.ත්‍රිකුණාමලය සිට මඩකළපුව දක්වා මුහුදු ප්‍රදේශයේ සෝදිසි මෙහෙයුම් සිදුකරන අතර ඒ සඳහා යාත්‍රා 03ක් යොදවා තිබේ.කෙසේවෙතත් මෙතෙක් කිසිදු හොඩුවාවක් දක්නට නොලැබුණු බව නාවික හමුදා මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=55609", "Category": null, "Parent URL": null}