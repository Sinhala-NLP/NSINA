{"Source": "Adaderana", "Timestamp": "December 24, 2012 09:04 am", "Headline": "ශාක සහ සතුන්ට වූ හානි ගැන පරීක්ෂණ නෑ", "News Content": "නායයෑම් සහ ජලගැලීම් හේතුවෙන් ශාකවලට සහ සතුන්ට සිදුවන හානි පිළිබඳව ශ්‍රී ලංකාව තුළ විධිමත් පරීක්ෂණයක් සිදු නොකරන බව ස්වභාදහම් අධ්‍යන මධ්‍යස්ථානය පවසයි. පසුගිය දිනවල ඇඳ ඇළුණු අධික වර්ෂාවත් සමග දිවයිනේ ‍බොහෝ ප්‍රදේශ නායයෑමට ලක් වූ අතර වි‍‍ශේෂයෙන් වනාන්තර ආශ්‍රිතව ද නැයයෑම් ඇති විණි. මේ නිසා ශ්‍රී ලංකාවට ආවේනික ශාක වර්ග බොහොමයක් විනාශයට පත් ඇති බව ස්වභාදහම් අධ්‍යයන මධ්‍යස්ථානය සඳහන් ක‍ළේය. මීට අමතරව ජලගැලීම් හේතුවෙන් වන සතුන්ට සිදුවූ හානි පිළිබඳව ද මේ වන තෙක් කිසිදු නිශ්චිත තොරතුරක් වාර්තා වී නොමැති බව ද එම මධ්‍යස්ථානය පැවසීය.", "URL": "https://sinhala.adaderana.lk/news.php?nid=30200", "Category": null, "Parent URL": null}