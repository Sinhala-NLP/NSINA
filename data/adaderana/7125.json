{"Source": "Adaderana", "Timestamp": "March 8, 2010 07:46 am", "Headline": "කටුනායක, මිනුවන්ගොඩ ප්‍රධාන මාර්ගය යළි විවෘතයි", "News Content": "කටුනායක ජාත්‍යන්තර ගුවන් තොටුපලේ ආරක්ෂාව මුල් කර ගනිමින් දීර්ඝ කාලයක් වසා දමා තිබුණු කටුනායක, නයිකන්ද මිනුවන්ගොඩ ප්‍රධාන මාර්ගය අද සිට යළි විවෘත කිරීමට රජය තීරණය කර තිබේ. ජනාධිපති මහින්ද රාජපක්ෂ මහතාගේ උපදෙස් පරිදි මෙම ක්‍රියාමාර්ගය ගෙන ඇති බව වරාය සහ ගුවන් සේවා අමාත්‍යාංශය පවසයි. මෙම මාර්ගය වසා දැමීම හේතුවෙන් කටුනායක ගුවන් තොටුපලේ සිට පැමිණෙන මගීන් හා ගම්පහ, මිනුවන්ගොඩ , මීගමුව යන ප්‍රදේශ වලට පැමිණෙන මගීන් දැඩි දුෂ්කරතාවයන්ට මුහුණ පා සිටියේය. ඒ අනුව එම මාර්ගය අද උදෑසන සිට යළි විවෘත කරනු ලබන බව වරාය සහ ගුවන් සේවා නියෝජ්‍ය අමාත්‍ය සරත් ගුණරත්න මහතා සඳහන් කළේය.", "URL": "https://sinhala.adaderana.lk/news.php?nid=7125", "Category": null, "Parent URL": null}