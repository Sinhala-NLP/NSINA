{"Source": "Adaderana", "Timestamp": "June 29, 2013 01:06 pm", "Headline": "දැව හොරු 6ක් දැලේ", "News Content": "මාන්කුලම්, පානික්කන්කුලම් රක්ෂිතයේ අනවසර ලෙස දැව ජාවාරමේ නිරතවූ පුද්ගලයින් හයදෙනෙකු පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. සැකකරුවන් විසින් බුරුත දැව කදන් තොගයක් ට්‍රැක්ටර් රථයකින් ප්‍රවාහනය කරමින් සිටියදී ‍අත්අඩංගුවට ගෙන ඇත. භාරයට ගත් දැව තොගයේ වටිනාකම රුපියල් දෙලක්ෂ හැත්තෑපන්දහසක් පමණ වන බවට ගණන් බලා තිබේ. සැකකරුවන් සහ භාරයට ගත් දැව තොගය වැඩිදුර විමර්ශන සඳහා මාන්කුලම් පොලිස්ථානය වෙත භාරදී ඇත.", "URL": "https://sinhala.adaderana.lk/news.php?nid=35341", "Category": null, "Parent URL": null}