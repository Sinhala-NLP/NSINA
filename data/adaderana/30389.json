{"Source": "Adaderana", "Timestamp": "December 31, 2012 01:29 pm", "Headline": "අන්තර්ජාල බද්ද හෙට සිට පහලට", "News Content": "අන්තර්ජාල බ්‍රෝඩ්බෑන්ඩ් සබඳතා සඳහා අය කෙරෙන විදුලි සංදේශ බදු පහත දැමීම හෙට (01) සිට ක්‍රියාත්මක වේ. අන්තර්ජාල සම්බන්ධතා සහ ඒ ආශ්‍රිත සේවාවන් වඩාත් පුළුල් කිරීමේ අරමුණින් මෙම තීරණය ගෙන ඇති බව විදුලි සංදේශ නියාමන කොමිසමේ අධ්‍යක්‍ෂ ජනරාල් අනූෂ පැල්පිට මහතා සඳහන් කළේය. ඒ අනුව විදුලි සංදේශ අය බදු වශයෙන් මෙතෙක් අය කළ සියයට 20ක බදු ප්‍රතිශතය සියයට 10 දක්වා අඩු කිරීමට නියමිතය. එමගින් අදාළ සේවාවන්වලට ගෙවීමට සිදුවන මුදල දෙගුණයකින් පමණ අඩුවනු ඇති බව විදුලි සංදේශ නියාමන කොමිසමේ විශ්වාසයයි.", "URL": "https://sinhala.adaderana.lk/news.php?nid=30389", "Category": null, "Parent URL": null}