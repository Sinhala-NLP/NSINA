{"Source": "Adaderana", "Timestamp": "January 27, 2018 08:46 pm", "Headline": "බැඳුම්කර විවාදය පෙබරවාරි 7ට ඉස්සල්ලා තියන්න", "News Content": "බැඳුම්කර විවාදය ලබන අට වන දා පැවතියද මැතිවරණ ප්‍රචාරක කටයුතු අවසන්වීම හේතුවෙන් දූෂිතයින් පිළිබඳ මාධ්‍ය ඔස්සේ ජනතාවට දැන ගැනීමට අවස්ථාව අහිමි වන බව හිටපු ජනාධිපති මහින්ද රාජපක්ෂ මහතා පවසයි. මොණරාගල ප්‍රදේශයේ පැවති ජන රැළියකට එක්වෙමින් හිටපු ජනාධිපතිවරයා මේ බව ප්‍රකාශ කළේය. තමන්ගේ ප්‍රජා අයිතිය අහෝසි කලද ජනතා ව්‍යාපාරය අත් නොහරින බව හිටපු ජනාධිපති මහින්ද රාජපක්ෂ මහතා ප්‍රකාශ කළේය. බැඳුම්කර විවාදය අට වන දින විවාදයට ගතහොත් මැතිවරණ ප්‍රචාරණ කටයුතු අවසන් වන නිසා 10 වන දින දක්වා ජනතාවට සත්‍ය තත්ත්වය දැන ගැනීමට නොහැකි වන බවත් එම නිසා එම විවාදය හත්වන දිනට පෙර පවත්වන ලෙස කියා සිටින බව හිටපු ජනාධිපති මහින්ද රාජපක්ෂ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83640", "Category": null, "Parent URL": null}