{"Source": "Adaderana", "Timestamp": "February 22, 2013 06:51 pm", "Headline": "ගංජා සමග මාට්ටු", "News Content": "වැල්ලවාය, ගුනේරිස්වැව ප්‍රදේශයේ ගංජා හේනක් පවත්වාගෙන ගිය පුද්ගලයෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අක්කර බාගයක පමණ භූමි ප්‍රදේශයක අදාළ ගංජා හේන පවත්වාගෙන ගොස් තිබූ බව විශේෂ කාර්යය බලකාය සඳහන් කළේය. එහිදී මෙරට නිෂ්පාදිත ගිනි අවි 6 ක් ද විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා වැල්ලවාය පොලිස් ස්ථානයට භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=31853", "Category": null, "Parent URL": null}