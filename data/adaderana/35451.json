{"Source": "Adaderana", "Timestamp": "July 3, 2013 01:41 pm", "Headline": "නිධන් සොරු 15ක් කොටු  ", "News Content": "මැදිරිගිරිය, දිවුලන්කඩවල ප්‍රදේශයේ දී පුද්ගලික ඉඩමක පුරාවස්තු සෙවීමේ අරමුණින් කැනීම් කටයුතු සිදුකරමින් සිටි 15 දෙනෙකු පොලිසිය විසින් අත්අඩංගුවට ගෙන තිබේ. පොළොන්නරුව පුරාවස්තු ඒකකයට ලද තොරතුරකට අනුව මැදිරිගිරිය පොලීසියේ නිලධාරීන් සමඟ එක්ව සිදුකළ වැටලීමක දී මොවුන් අත්අඩංගුවට ගෙන ඇත. අත්අඩංගුවට ගෙන ඇත්තේ දිවුලන්කඩවල සහ කොළඹ අවට පදිංචිකරුවන් පිරිසක් බව පොලීසිය පවසයි. සැකකරුවන් අද(03) හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35451", "Category": null, "Parent URL": null}