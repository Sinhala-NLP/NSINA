{"Source": "Adaderana", "Timestamp": "August 22, 2012 04:30 pm", "Headline": " හය පහට අඩු කරලා දෙන්නම්-ඩලස් එ.ජා.පයේ කැමැත්ත විමසයි", "News Content": "හැකිනම් නැගෙනහිර පළාතෙන් මන්ත්‍රී ආසන 6 ක් දිනා පෙන්වන ලෙස තමන් මීට පෙරාතුව එ.ජා.පයට අභියෝග කළ බවත්,අභියෝගය භාරගන්නේනම් අද දවසේ එයිනිදු එකක් අඩුකොට මෙවර මැතිවරණයෙන්මන්ත්‍රී ආසන 5 ක් දිනා පෙන්වන ලෙස අභියෝග කරන බව යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා පවසයි. එවැනි අභියෝගයක් හෝ භාරගැනීමට තරම් කශේරුකාවක් එක්සත් ජාතික පක්ෂයට නොමැති බව අමාත්‍යවරයා කියා සිටියේ අද(22) කොළඹ පැවති මාධ්‍ය හමුවකට සහභාගීවෙමිනි. මැතිවරණ ජයග්‍රහණ වෙනුවෙන්\"ජාතිවාදය\"අලෙවිකරන්නාක් හා සමාන කටයුත්තක එ.ජා.ප මහ ලේකම්වරයා නියැළී සිටින බවත්,ඊයේ පුවත්පත් සාකච්ඡාවක් පවත්වමින් ඔහු පාර්ලිමේන්තුවට ඉදිරිපත් කිරීමට නියමිත \"දිවිනැගුම පනත\"සම්බන්ධයෙන් සත්‍ය විකෘති කරමින් අදහස් පළ කළ බව අමාත්‍යවරයා කියා සිටියේය. මෙය දැන දැනම සත්‍ය ඝාතනය කිරීමක් බව ඔහු අවධාරණය කළේය. මෙම පනත මේ සතියේ පාර්ලිමේන්තුවට ඉදිරිපත් කිරීමට නියමිතව තිබුණත් ,අධිකරණමය ක්‍රියාමාර්ගයක් හේතුවෙන් සති තුනක කාලයක් ප්‍රමාද කිරීමට සිදුව ඇති බවත් අමාත්‍යවරයා පෙන්වාදෙයි. මැතිවරණ කාලයට සතියක බොරු,සති දෙකක බොරු කියන අයුරින් තිස්ස අත්තනායක මන්ත්‍රීවරයා\"සති තුනක\"බොරුවක් කියමින් සිටින බවත්,මෙම පනත මගින් සමෘද්ධි ලාභීන්ගේ බිලියන 9 ක් පමණ වන මුදල් ව්‍යාපෘතියෙන් බැහැරව වෙනත් කිසිදු අරමුණක් සඳහා යොදවන්නේ නැති බව තමන් වගකීමෙන් යුතුව ප්‍රකාශ කරන බවත් අලහප්පෙරුම මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=26802", "Category": null, "Parent URL": null}