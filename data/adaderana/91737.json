{"Source": "Adaderana", "Timestamp": "June 30, 2018 12:53 pm", "Headline": "දුම්රිය ප්‍රමාදයන් සහ දුම්රිය අවලංගු වීමට හේතුව වෘත්තිය සමිති කියයි", "News Content": "කාර්මික දෝෂ හේතුවෙන් දෛනික ධාවනය විය යුතු දුම්රිය එංජින් ප්‍රමාණය ප්‍රමාණවත් නොවීම දුම්රිය ප්‍රමාදවීම් වැලැක්විය නොහැකි කරුණක් බවට පත්ව ඇති බව දුම්රිය වෘත්තිය සමිති පෙන්වා දෙයි. දෛනිකව දුම්රිය එංජින් 60ත් 65ත් අතර සංඛ්‍යාවක් ධාවනය විය යුතු අතර දැනට ධාවන වන්නේ දුම්රිය එංජින් 38ක් හෝ 40ක් බව ඔවුන් සඳහන් කළේය. මේ තත්ත්වය මත දෛනිකව සිදුවන දුම්රිය ප්‍රමාදයන් හි ඉහළ යාමක් පෙන්නුම් කරන බව ද දුම්රිය වෘත්තිය සමිති සඳහන් කළේය. එමෙන්ම දෛනිකව දුම්රිය විශාල ප්‍රමාණයක් අවලංගු කිරිමට ද සිදුව ඇති බව සඳහන්ය. දුම්රිය වෘත්තිය සමිති කිහිපයක් පසුගිය දිනවල සිදු කළ වෘත්තිය ක්‍රියාමාර්ගය හේතුවෙන් දින කිහිපයක් දුම්රිය එංජින් සඳහා අවශ්‍ය නඩත්තු කටයුතු සිදු නොවූ බව වාර්තා වේ. මේ හේතුවෙන් ඇතැම් දුම්රිය එංජින් මේ වන විට කාර්මික දෝෂයන්ට ලක්ව තිබේ. මේ අතර මෙම තත්ත්වය පිළිබඳව අද දෙරණ දුම්රිය නියෝජ්යන සාමාන්යාතධිකාරි ආචාර්ය විජය සමරසිංහ මහතාගෙන් විමසීමක් කළේය. එහිදී ඔහු සදහන් කළේ පසුගිවය කාලයේ මේ සම්බන්ධයෙන් කිසියම් ගැටළුවක් පැවැතුනද මේ වන විට එම ගැටළුව නිරාරණය කිරිමට පියවර ගෙන ඇති බවයි.", "URL": "https://sinhala.adaderana.lk/news.php?nid=91737", "Category": null, "Parent URL": null}