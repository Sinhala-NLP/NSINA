{"Source": "Adaderana", "Timestamp": "August 18, 2018 05:51 pm", "Headline": "හලාවතින් මුහුදු ගිය ධිවර යාත්‍රා 8ක් අනතුරක", "News Content": "හලාවත මුහුදු තිරයෙන් මුහුදු ගිය ධිවර යාත්‍රා අටක් අද(18) අනතුරට ලක්ව තිබෙන බව හලාවත දිස්ත්‍රික් ධිවර සංවිධානයේ සභාපති රෝෂන් තුෂාර මහතා පවසයි. අද අළුයම මෙම ධිවර යාත්‍රා මෙලෙස අනතුරට ලක්ව ඇති බව වාර්තා වේ. හලාවත වැල්ල , කවටියාවත්ත , අඹකදවිල හා මැදවත්ත යන ධිවර ගම්මාන වලට අයත් ධිවර යාත්‍රා මෙලෙස අනතුරට ලක්ව ඇත. අද පස්වරු 5 පමණ වන විට මේ යාත්‍රා වල ගමන් කල ධීවරයන් 14 දෙනෙකු ගොඩබිමට රැගෙන පැමිණීමට හලාවත අවට ධිවරයනට හැකි වූ නමුත් ධිවර යාත්‍රා තුනක් හා ධීවරයන් දෙදෙනෙකු අතුරුදන්ව සිටි. මොවුන සෙවීම සදහා ශ්‍රී ලංකා නාවික හමුදාව හා ප්‍රදේශවාසීන් මෙව් වන විටත් මෙහෙයුමක නිරත වී සිටි. හලාවත සහකාර ධිවර අධ්‍යක්ෂ අනුර ජයසේකර මහතාද ධීවරයන් සෙවීම සදහා සහය වීමට හලාවත මෝයට පැමිණ සිටි අතර ඔහු ප්‍රකාශ කළේ අද දිනයේ මුහුදු නොයන ලෙසට ධිවරයනට උපදෙස් නොදුන් බවයි . ඊට අමතර මුහුදු සුළගේ වේගය පැයට 50 ත් 60 ත් අතර වන බව පමණක් වන බව ධිවරයනට දැනුම් දුන් අතර පරික්ෂාකරිව මුහුදු යන ලෙස පමනක් දැනුම දුන බවයි .", "URL": "https://sinhala.adaderana.lk/news.php?nid=94637", "Category": null, "Parent URL": null}