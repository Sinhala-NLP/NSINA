{"Source": "Adaderana", "Timestamp": "November 18, 2011 11:35 am", "Headline": "කේන් ඉන්දියා සමාගම ඉදිරියට එයි", "News Content": "ප්ලැට් වර්ගීකරණයන්ට අනුව ලොව වේගයෙන් සංවර්ධනය වන බලශක්ති සමාගම් අතරට කේන් ඉන්දියා සමාගම නම්කෙරේ මෙරට ගෑස් සම්පත් ඇතිබව ප‍්‍රකාශවූ නැවුම් තොරතුරකින් රටම අවදිකර තවදුරටත් මන්නාරම් ද්‍රෝණියේ තෙල් ගවේශණයන්හි නියැලෙන කේන් ලංකා ආයතනයේ මව් සමාගම වන කේන් ඉන්දියා සමාගම ලොව වේගයෙන් සංවර්ධනය වන ගෑස් හා තෙල් ගවේශණ ආයතන අතරට එක්ව සිටී.මෙම ක්ෂෙත‍්‍රයේ ප‍්‍රබලයන් ලෙසට රැඳි සිටි ONGC හා Reliance වැනි ලොව ඉහළපෙලේ බලශක්ති සමාගම් මේ වන විටත් මෙම ලැයිස්තුවෙන් ඉවත්වගොස් ඇති බව ප‍්‍රකාශිතවේ. බලශක්ති ආයතන පිළිබඳ තොරතුරු සපයන්නන් ලෙසට ක‍්‍රියාකරන ප්ලැට් ආයතනය තම වාර්තා තුළින් අනාවරණය කර සිටින්නේ වසර තුනක වර්ධන වේගය මනින(CGR)වාර්තාවන්ට අනුව 2010 වසර තුළ කේන් ඉන්දියා සමාගම 116.5 % ක වර්ධනක් පෙන්වමින් ලොව ඉහළම වර්ධන වේගයක වාර්තා තැබූ සමාගක් බවට පත්ව තිබෙන බවයි. ප්ලැට් ලොව බලශක්ති සමාගම් 250 අතරින් වේගයෙන් සංවර්ධනය වන ආසියාතික සමාගම් අතරට එක්වූ කේන් ඉන්දියා සමාගම මේ වන විට ආසියාවේ 18 වන ස්ථානයේ රැඳී සිටින ඉන්දියාවේ Reliance සමාගමත් ආසියාවේ 20 වන ස්ථානය ගන්නා ඉන්දියානු රාජ්‍ය සමාගමක් වන GAIL India යන සමාගම් අභිබවා යාමට සමත්ව සිටී. ප්ලැට් වාර්තා අතරට පළමුවරට එක්වන කේන් ඉන්දියා සමාගම ලොව ඉහළින්ම සිටින බලශක්ති සමාගම් අතර 120 වෙනි ස්ථානය හිමිකරගෙන සිටී. 2011 වර්ගීකරණයන්ට අනුව මෙහි ඉහළින්ම සිට්න්නේExxon Mobil ඇමරිකානු සමාගමයි..ප්ලැට් වර්ගීකරණයන්ට අනුව මේ පිළිබඳ ගොනුකිරීම ආරම්භ කරන ලද්දේ 2010 වසර තුළදීය. ඒ බලශක්ති සමාගම්හි මූල්‍යමය ශක්තීන් හා විවිධ දායකත්වයන් නිර්ණය කිරීමෙනි. ප්ලැට් තම බලශක්ති ආයතන 250 වර්ගීකරණය කරනු ලබන්නේ ලොව පුරා ඇති ඉහළ පෙළේ ගෑස් හා තෙල් සමාගම් , ගල් අඟුරු හා බලශක්තීන් නිපදවන සමාගම් හි මූල්‍යයමය ක‍්‍රියාකාරීත්වයන් පැතිකඩ 4 ක් ඔස්සේ නිරීක්ෂණය කිරීමෙනි.ඒ ඔවුන් සතු වත්කම, ආදායම්, ලාභ හා නැවත සිදුකරන ආයෝජන අවස්ථා සැලකිල්ලට ගෙනයි. මෙහිදී 2009 වසරේ නවවෙනි ස්ථානය ලැබූ Chevron සමාගම මේ වන විට දෙවෙනි ස්ථානය කරා පැමිණ ඉහල තලයක් කරා ගමන් කර තිබෙන බව වාර්තාවේ.එයට හේතුවූයේ ඔවුන්ගේ ප‍්‍රාග්ධනය නැවත ආයෝජනය(ROIC)අගය පසුගිය වසරේ 10.2% සිට 16% වූ වර්ධනයක් කරා පැමිණීමයි. රුසියාවේ Gazprom OAO චීනයේ PetroChina ප‍්‍රංශයේ Total SAචීනයේ China Petroleam & Chemical පිළිවෙලින් තෙවෙනි, හතරවෙනි, පස්වෙනි හා අටවෙනි ස්ථානයන් ලබාගත් අතර Royal Dutch Shell සමාගම දහවන ස්ථානයෙන් හයවන ස්ථානය කරා ඒමට සමත්වී ඇත. පළමු දසදෙනා අතරේ වැජඹී සිට මේ වසර තුළදී බරපතල කඩාවැටීමකට ලක්ව ඇත්තේ බි‍්‍රතාන්‍යයේ BP සමාගමයි.2009 වසරේදී දෙවෙනි ස්ථානයේ පසුවූ ඔවුන් මේ වන විට 118 වන ස්ථානයේ පසුවේ. එයට හේතුවූයේ මෙක්සිකානු ඇමරිකානු ගල්ෆ් මුහුදු තීරයේ ඇතිවූ මැකන්ඩෝ තෙල් කාන්දුවයි.මේ හේතුවෙන් BPහි වත්කම් ගණනය කිරීමේදී ඔවුන් විශාල අලාභයකට මුහුණදී ඇති බව පෙනේ. එම සමාගම තම වාර්තාවන්ට අනුව ප‍්‍රකාශනය කරන්නේ 2010 වසර තුළ පමණක් ඔවුන් ඇමරිකානු ඩොලර් බිලියන 3.719 ක පාඩු ලබා ඇති බවයි. කේන් ලංකා ආයතනය මෙරට කැපීපෙනෙන ආයතනයක් බවට පත්වුනේ CPRL-Dorado-91H/1z නම් ඔවුන්ගේ මෙරට පළමු කැණීම සාර්ථකව නිමකර මෙරට ගෑස් සම්පත් ඇතිබව සොයාගැනීමත් සමගයි.ඝනමීටර 1354 වූ ගැඹුරු ජලයේSL 2007-01-001 කැණීම් කට්ටිය තුළ මන්නාරම් මුහුදුතීරය අලලා සිදුකළ මෙම කැණීම් සාර්ථකත්වයක් කරා ගෙනයාමට ඔවුන්ට හැකිවිය. ඔවුන් මෙම සොයාගැනීම මීටර 25 ක් මෙන්ම ඝනමීටර 3.043 83, 068.7 ගැඹුරු ජලයේ සිදුකළ අතර තම කැණීම් කටයුතු වලදී තවත් ඝන හයිඩ්‍රොකාබනික තරලයක් සොයාගනිමින් අවධාරණය කර සිටියේ මෙරට තෙල් සම්පත් සඳහා උරුමකම් කීමේ සලකුණු ඇති බවයි. මන්නාරම් ද්‍රෝණිය තුළ කැණීම් තුනක් සිදුකිරීමට අපේක්ෂා කරන කේන් ලංකා සමාගම සිය දෙවෙනි කැණීම හඳුන්වාදෙන්නේ CPRL-Baracuda1/G1 නමිනි.ඉදිිරි වකවානුව තුළ තෙල් පිළිබඳ අප තුළ නව බලාපොරොත්තු රැසක් ඇතිකරමින් තම සමාගම සතුව පවතින අධිතාක්ෂණික මෙවලම් උපයෝගී කරගෙන තෙල් ගවේෂණ කටයුතු කිරීමේ දෙවන අදියර පසුගිය ඔක්තෝබර් 4 වෙනිදා ආරම්භ කෙරුණි. එම කැණීම් වල අවසාන ප‍්‍රතිපල ලබන වසර තුළදී හෙළිකිරිමට බලාපොරොත්තු වන බව පවසන කේන් ලංකා ආයතනය ඉදිරි වසර තුළදී තම කටයුතු සාර්ථව අවසන් කිරීමට බලාපොරොත්තුව සිටී. --", "URL": "https://sinhala.adaderana.lk/news.php?nid=20079", "Category": null, "Parent URL": null}