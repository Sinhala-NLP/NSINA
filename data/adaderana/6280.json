{"Source": "Adaderana", "Timestamp": "January 27, 2010 11:22 am", "Headline": "ගාල්ල සහ අනුරාධපුරත් ජනපතිට", "News Content": "ගාල්ල සහ අනුරාධපුර යන දිස්ත්‍රික්කද මහින්ද රාජපක්ෂ මහතා අති විශිෂ්ට ලෙස ජයග්‍රහණය කර ඇත . ගාල්ල දිස්ත්‍රික්කයේ මහින්ද රාජපක්ෂ මහතා ලබාගෙන ඇති මුළු ඡන්ද සංඛ්‍යාව 386,971 කි. එය ප්‍රතිශතයක් ලෙස ගත් කළ 63.69% කි. ගාල්ල දිස්ත්‍රික්කයේදී සරත් ෆොන්සේකා මහතා ලබාගෙන ඇති ඡන්ද සංඛ්‍යාව 211,633 ක් වන අතර එය ප්‍රතිශතයක් ලෙස ගත් කළ 34.83%කි. ඒ අනුව මහින්ද රාජපක්ෂ මහතා වැඩි ඡන්ද 175,338 ක් ලබා ගනිමින් ගාල්ල දිස්ත්‍රික්ක ජයග්‍රහණය කර ඇත. අනුරාධපුර දිස්ත්‍රික්කයේ ජයග්‍රහණය තහවුරු කිරිමටද මහින්ද රාජපක්ෂ මහතා සමත්ව ඇත. ඒ මුළු ඡන්ද සංඛ්‍යාව ලෙස ඡන්ද 298,448 ක් ලබාගනිමිනි. සරත් ෆොන්සේකා මහතා ලබගෙන ඇති ඡන්ද සංඛ්‍යාව 143,761 කි. ඒ අනුව මහින්ද රාජපක්ෂ මහතා අනුරා‍ධපුර දිස්ත්‍රික්කය ජයග්‍රහණය කර ඇත්තේ වැඩි ඡන්ද 154,687 ක් ලබා ගනිමිනි. දැනට ආසන 107ක ප්‍රකාශිත ඡන්ද ප්‍රතිඵල අනුව ආසන 85ක බලය තහවුරු කරගැනීමට මහින්ද රා‍ජපක්ෂ මහතා සමත් ව ඇති අතර සරත් ෆොන්සේකා මහතා ආසන 22 ක් ජයග්‍රහණය කර ඇත.", "URL": "https://sinhala.adaderana.lk/news.php?nid=6280", "Category": null, "Parent URL": null}