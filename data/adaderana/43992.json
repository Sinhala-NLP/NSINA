{"Source": "Adaderana", "Timestamp": "June 16, 2014 10:12 am", "Headline": "ඉන්ධන සහනාධාර ඉල්ලා ධීවරයෝ වීදි බසිති ", "News Content": "රජය විසින් ලබාදුන් ඉන්ධන සහනාධාරය නවත්වා ඇති බව පවසමින් මීගමුවේ සිට හලාවත දක්වා ධීවරයින් විරෝධතාවයක නිරත වෙයි. මීගමුව, වෙන්නප්පුව සහ හලාවත යන ප්‍රදේශවල ධිවරයින් මෙම විරෝධතා ව්‍යාපාරය සඳහා එක්ව සිටින බව සඳහන් වෙයි. ඒ අනුව ඔවුන් අද(16) දිනයේ රැකියාව සඳහා මුහුදු නොගොස් වර්ජනයක නිරත වන බව ධිවරයින් සඳහන් කරයි. රජය විසින් මීට පෙර ලබාදුන් ඉන්ධන සහනාධාරය නැවත වරක් ලබා දෙන ලෙස මෙමගින් ඉල්ලීමක් කරයි.", "URL": "https://sinhala.adaderana.lk/news.php?nid=43992", "Category": null, "Parent URL": null}