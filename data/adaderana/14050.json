{"Source": "Adaderana", "Timestamp": "February 7, 2011 11:53 am", "Headline": "නාය යෑම් අවදානම නිසා නුගේතැන්න පවුල් 18 ක් ඉවත් කරයි", "News Content": "උඩුදුම්බර ප්‍රාදේශීය ලේකම් කොට්ඨාසයේ නුගේතැන්න ප්‍රදේශයේ උද්ගතව ඇති නාය යෑම් අවදානම් තත්ත්වය හේතුවෙන් පවුල් 18ක් එම ප්‍රදේශයෙන් ඉවත් කර තිබේ. පවතින ධාරණිපාත වර්ෂාව හේතුවෙන් අදාළ ප්‍රදේශයේ නාය යෑම් තත්ත්වයන් සක්‍රීය වී ඇති බව අද දෙරණ වාර්තාකරු සඳහන් කළේය. මේ වන විට නිවාස 4ට පමණ හානී සිදුවී ඇති බව ද ඔහු පෙන්වා දෙයි. ප්‍රදේශයෙන් ඉවත් කෙරුණු පවුල් මේ වන විට නුගේතැන්න මහ විද්‍යාලයේ රඳවා ඇති බව අද දෙරණ වාර්තාකරු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14050", "Category": null, "Parent URL": null}