{"Source": "Adaderana", "Timestamp": "February 26, 2019 08:09 pm", "Headline": "අඩු විකිරණ ධාරිතාවයෙන් යුත් X-ray යන්ත්‍රයක්", "News Content": "දිවයින පුරා රෝහල්වල දැනට භාවිත කරන එක්ස් රේ යන්ත්‍රවලට වඩා අඩු විකිරණ ධාරිතාවයකින් යුත් X-ray යන්ත්‍රයක් ශ්‍රී ලංකාවට හදුන්වාදීම සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් කළුතර මහ රෝහලේ දී පසුගියදා සිදු විය. කොරියාවේ නිෂ්පාදිත මෙම යන්ත්‍රය මගින් X-ray පිටපතක් ලබාගැනීමේ දී පිටවන විකිරණ ධාරිතාවය දශම 0004 කි. දකුණූ ආසියානු රටකට මෙම යන්ත්‍රය ප්‍රථමයෙන් හදුන්වා දෙන අවස්ථාව මෙය බව කොරියානු සමාගමේ නියෝජිතයින් මෙහිදී සඳහන් කළේය. මෙහි මුළු බර කිලේග්රැම් 06 කි. එම නිසා රෝහලක් තුල දී හෝ ජංගම රථයක දී වුව ද X-ray පිටපත් ලබාගැනීමට හැකියාව ඇත. පළමු X-ray පිටපත ලබාගැනීමට මෙහිදී සෞඛ්‍ය අමාත්‍යවරයා දායක විය. මෙම යන්ත්‍ර ඉදිරියේ දී රජයේ රෝහල්වලට හදුන්වාදීමට තමා බලාපොරොත්තු වන බව සෞඛ්‍ය අමාත්‍යවරයා පවසයි.", "URL": "https://sinhala.adaderana.lk/news.php?nid=105095", "Category": null, "Parent URL": null}