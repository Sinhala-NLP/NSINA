{"Source": "Adaderana", "Timestamp": "January 2, 2012 08:40 am", "Headline": "බහින් බස්වීමක් ඝාතන 2 න් කෙලවර වෙයි", "News Content": "තියුණු ආයුධයකින් පහරදී ජාඇල, මහවත්ත ප්‍රදේශයේ දී පුද්ගලයින් දෙදෙනෙකු ඝාතනය කර තිබේ. ඊයේ(01) රාත්‍රී මෙම ඝාතන සිදුව ඇති බව ජාඇල පොලිසිය ප්‍රකාශ කරයි. බහින් බස්වීමක් දුරදිග යාමෙන් මෙම අපරාධය සිදුකර ඇති අතර සැකකරු ප්‍රදේශයෙන් පලාගොස් ඇති බව ජාඇල පොලිසිය ප්‍රකාශ කරයි. මෙලෙස ඝාතනයට ලක්ව ඇත්තේ 25 හැවිරිදි සහ 28 හැවිරිදි කෲස්වත්ත ප්‍රදේශයේ පදිංචිකරුවන් දෙදෙනෙකි. මේ අතර අවිස්සාවේල්ල, සෙනෙහෙපුර ප්‍රදේශයේ දී දෙපිරිසක් අතර ඇතිවූ බහින් බස්වීමක් දුරදිග යාමෙන් ඇතිවූ ගැටුමකින් පුද්ග‍ලයෙකු මියගොස් තිබේ. එහිදී තුවාල ලැබූ තවත් පුද්ගලයින් දෙදෙනෙකු රෝහල් ගතකර ඇති බව අවිස්සාවේල්ල පොලිසිය ප්‍රකාශ කරයි. මෙම සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන ඇති අතර අවිස්සාවේල්ල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21100", "Category": null, "Parent URL": null}