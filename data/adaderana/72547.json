{"Source": "Adaderana", "Timestamp": "April 27, 2017 04:33 pm", "Headline": " එස්.එෆ්. ලොක්කා රිමාන්ඩ්", "News Content": "ජීප් රථයක් පැහැර ගැනීමේ චෝදනා මත අත්අඩංගුවට ගත් ඉරෝන් රණසිංහ හෙවත් එස්.එෆ්. ලොක්කා නමැත්තා රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් අධිකරණය නියෝග කර තිබේ.සැකකරු මැයි මස 9 වැනිදා දක්වා රක්ෂිත බන්ධනාගාර ගත කිරීමට අනුරාධපුර ප්‍රධාන මහේස්ත්‍රාත් හර්ෂණ කැකුනවෙල මහතා නියෝග කළ බව අද දෙරණ වාර්තාකරු සඳහන් කළේය. කරාටේ ශූර වසන්ත සොයිසා ඝාතනය සම්බන්ධයෙන් අත්අඩංගුවට ගෙන වසරකට අධික කාලයක් රක්ෂිත බන්ධනාගාර ගතව සිටි එස්.එෆ්.ලොක්කා නමැති සැකකරු දැඩි ඇප කොන්දේසි සහිතව මුදාහැරීමට මහාධිකරණය පසුගියදා නියෝග කළේය.එලෙස ඇප මත නිදහස්ව සිටින අතර තුර පසුගිය 21 වැනිදා මූල්‍ය ආයතනයකට අයත් සුඛෝපභෝගී ජීප් රථයක් පැහැරගත් බවට ඔහු අනුරාධපුර පොලීසිය විසින් යළි අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=72547", "Category": null, "Parent URL": null}