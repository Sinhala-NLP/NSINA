{"Source": "Adaderana", "Timestamp": "March 16, 2017 12:51 pm", "Headline": " සම්මත වාර්තාව 20දා එ.ජා.මහ කොමසාරිස්ට බාර දෙනවා ", "News Content": "උතුරු පළාත් සභාව මඟින් පසුගියදා සම්මත කරගත් යෝජනාව එක්සත් ජාතීන්ගේ මානව හිමිකම් මහ කොමසාරිස්වරයා වෙත ලබන 20 වනදා බාර දෙන බව දෙමළ ජාතික සන්ධානයේ උතුරු පළාත් සභා මන්ත්‍රී එම්.කේ ශිවාජිලිංගම් මහතා පවසයි. ඉදිරියේදී ජනාධිපතිවරයා සහ අග්‍රමාත්‍යවරයා වෙතද එම යෝජනාව භාරදීමට කටයුතු කරන බව ශිවාජිලිංගම් මන්ත්‍රීවරයා සඳහන් කෙළ්ය. මේ අතර උතුරු පළාත් සභාවේ පසුගිය 14 වනදා සම්මත කරගත් යෝජනාව සම්බන්ධයෙන් අදහස් පළ කරමින් මනෝ ගනේෂන් අමාත්‍යවරයා සඳහන් කළේ යෝජනා සම්මත කරගැනීම මේ වන විට උතුරු පළාත් සභාවේ ප්‍රධාන කාර්යයභාරය බවට පත්ව ඇති බවයි. මේ වන විට යෝජනා 200ට වැඩි ප්‍රමාණයක් උතරු පළාත් සභාව මඟින් සම්මත කරගෙන ඇති බව මනෝ ගනේෂන් අමාත්‍යවරයා පෙන්වා දෙයි.", "URL": "https://sinhala.adaderana.lk/news.php?nid=70954", "Category": null, "Parent URL": null}