{"Source": "Adaderana", "Timestamp": "January 30, 2018 07:32 am", "Headline": "විරල චන්ද්‍රගහණයක් හෙට ", "News Content": "හෙට(31) දිනයේ විරල චන්ද්‍රගහණයක් සිදුවීමට නියමිතව තිබේ. කොළඹ විශ්වවිද්‍යාලයේ තාරකා හා අභ්‍යාවකාශ ඒකකයේ අධ්‍යක්ෂ ආචාර්ය චන්දන ජයරත්න මහතා සදහන් කළේ මෙය පියවි ඇසින් නිරීක්ෂණය කළ හැකි බවයි. මේ වසර තුළ චන්ද්‍රගහණයන් දෙකක් සිදුවීමට නියමිත අතර ඉන් පළමු චන්ද්‍රගහණය වන මෙය ඉතා විරල චන්ද්‍රගහණයක් ලෙස සැළකෙයි. මෙම චන්ද්‍රගහණය ශ‍්‍රී ලංකාවාසීන්ට පස්වරු 6.21 සිට රාත‍්‍රී 7.37 දක්වා කාලය තුළ නැගෙනහිර ක්ෂිතිජයට ආසන්නව දැකගත හැකිබව ආචාර්ය චන්දන ජයරත්න මහතා පවසයි.", "URL": "https://sinhala.adaderana.lk/news.php?nid=83769", "Category": null, "Parent URL": null}