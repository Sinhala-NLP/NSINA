{"Source": "Adaderana", "Timestamp": "October 1, 2012 12:11 pm", "Headline": "කොම්පඤ්ඤවීදිය සංවර්ධනයට එරෙහි පෙත්සම් විභාගය කල්යයි", "News Content": "කොම්පඤ්ඤවීදියේ අක්කර 7ක ඉඩමක් පෞද්ගලික ඉදිකිරීම් සමාගමකට පවරා සංවර්ධනය කිරීමට ගෙන ඇති පියවරට එරෙහිව එම ප්‍රදේශයේ පදිංචිකරුවන් 27 දෙනෙකු විසින් ගොනුකරනු ලැබු මූලික අයිතිවාසිකම් පෙත්සම් 3ක් විභාග කිරීම අධිකරණය විසින් මේ මස 25 තෙක් කල්දමනු ලැබීය. නාගරික සංවර්ධන අධිකාරියේ මැදිහත්වීමෙන් සිදුකිරීමට යන මෙම සංවර්ධන ක්‍රියාදාමයෙන් තමන්ට අවාසියක් වන බව අදාළ පදිංචිකරුවන් 27 දෙනා සිය පෙත්සම් මගින් පෙන්වා දී තිබේ. මෙම පෙත්සම් 3 න් එක් පෙත්සමක් මීට පෙර විභාග කර තිබිණ. කෙසේ වෙතත් එම පෙත්සම් 3ම මේ මස 25 වැනිදා යළි විභාග කිරීමට විනිසුරුවන් තීරණය කර ඇති අතර එතෙක් අදාළ ප්‍රදේශයේ කිසිදු සංවර්ධන කටයුත්තක් නොකළ යුතු බවට ද අධිකරණය නියෝග කර ඇත.", "URL": "https://sinhala.adaderana.lk/news.php?nid=27902", "Category": null, "Parent URL": null}