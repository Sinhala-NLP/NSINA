{"Source": "Adaderana", "Timestamp": "March 13, 2014 02:12 pm", "Headline": "වල්ලපට්ටෙන් අමාරුවේ වැටෙයි", "News Content": "වල්ලපට්ටා ශාක කොටස් තොගයක් ළග තබාගෙන සිටි පුද්ගලයින් තිදෙනෙකු මොණරාගල, බඩල්කුඹුර, වදගහකිවුල ප්‍රදේශයේ දී අත්අඩංගුවට ගෙන තිබේ. බුත්තල පොලිස් කඳවුරේ බුද්ධි අංශයට ලැබුණු තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇත. ඔවුන් සතුව තිබී වල්ලපට්ටා ශාක කොටස් කිලෝග්‍රෑම් 24ක් පොලීසිය බාරයට ගෙන තිබේ. සැකකරුවන් ලුණුගල, යටිමුල්ල හා බඩල්කුඹුර යන ප්‍රදේශ වල පදිංචිකරුවන් බව පොලිසිය සඳහන් කළේය. ඔවුන් අද මොණරාගල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41771", "Category": null, "Parent URL": null}