{"Source": "Adaderana", "Timestamp": "January 5, 2019 02:04 pm", "Headline": "තිසර පෙරේරා පළමු එක්දින ශතකය වාර්තා කරයි", "News Content": "සිය ක්‍රිකට් දිවියේ පළමු එක්දින ශතකය වාර්තා කිරීමට තිසර පෙරේරා අද(05) සමත් විය. ඒ නවසීලන්ත කණ්ඩායම සමඟ මේ වන විට පැවැත්වෙන දෙවන එක්දින තරගය අතරතුරයි. ලකුණු 320 ක ජයග්‍රාහී ඉලක්කයක් හඹා යන ශ්‍රී ලංකා කණ්ඩායම මීට ටික වේලාවකට පෙර පන්දුවාර 43 ක් අවසානයේ කඩුලු 09ක් බිද වැටී ලකුණු 254 ක් ලබා සිටියේය. නොදැවී පන්දුවට පහරදෙමින් සිටින තිසර පෙරේරා ලකුණු 102 ක් ලබා සිටියි. තිසර පෙරේරා සිය ශතකය පන්දු 57 ක් තුළදී ලබාගත් අතර ඊට හයේ පහර 07 ක් සහ හතරේ පහර 08 ක් ඇතුලත් විය. 29 හැවිරිදි තිසර පෙරේරා මේ වන විට එක්දින තරඟ 146 කට මුහුණ දී ඇති අතර එහිදී ලකුණු 1871 ක් රැස්කරගෙන තිබේ.", "URL": "https://sinhala.adaderana.lk/news.php?nid=101839", "Category": null, "Parent URL": null}