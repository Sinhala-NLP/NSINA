{"Source": "Adaderana", "Timestamp": "July 18, 2011 12:50 pm", "Headline": "කොස්ගොඩ බැංකු මංකොල්ලයක්", "News Content": "බලපිටිය, කොස්ගොඩ ප්‍රදේශයේ අද(18) පෙරවරුවේ බැංකු මංකොල්ලයක් සිදු ව තිබේ. ආයුධ සන්නද්ධව යතුරු පැදියකින් පැමිණි දෙදෙනෙකු විසින් බැංකුවේ උකස් කර තිබූ රන් භාණ්ඩ තොගයක් රැගෙන පලා ගොස් ඇති බව පොලිසිය සඳහන් කරයි. එම රන්භාණ්ඩ වල වටිනාකම රුපියල් ලක්ෂ 20 ට අධික වන බව සඳහන්ය. මංකොල්ලය සදහා පැමිණි සැකකරුවන් දෙදෙනා බැංකුවේ ආරක්ෂක නිලධාරියාට පහර දී ඇති අතර ඔහු බලපිටිය රෝහලට ඇතුළත් කර තිබේ. සිද්ධියට සම්බන්ධ සැකකරුවන් අත්අඩංගුවට ගැනීම සඳහා කොස්ගොඩ පොලිසිය වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=17472", "Category": null, "Parent URL": null}