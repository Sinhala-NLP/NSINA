{"Source": "Adaderana", "Timestamp": "June 11, 2019 09:10 am", "Headline": "රජය සතු ව්‍යාපාර 10 ක් සමඟ සාමූහික අභිලාෂ ප්‍රකාශ අත්සන් තබයි", "News Content": "රජය විසින් තෝරාගත් රජය සතු ව්‍යාපාර 10 ක් සමඟ සාමූහික අභිලාෂ ප්‍රකාශ අත්සන් තැබීම ඊයේ (10) සවස 5.30ට මුදල් අමාත්‍යාංශයේ “රන්දොර” ශාලාවේදී සිදු කෙරිණි. රජය සතු ව්‍යාපාරවල කාර්යසාධනය ඉහළ නැංවීමේ අරමුණින් 2017 වර්ෂයේදි රාජ්‍ය ව්‍යාපාර දෙපාර්තමේන්තුව විසින් සාමූහික අභිලාෂ ප්‍රකාශ සංකල්පය හඳුන්වාදෙන ලදී. 2017 පෙබරවාරි 07 වන දින මෙම සංකල්පය සඳහා අමාත්‍ය මණ්ඩල අනුමැතිය ලබාදෙන ලද අතර, ලංකා ඛනිජතෙල් නීතිගත සංස්ථාව, ලංකා විදුලිබල මණ්ඩලය, ශ්‍රී ලංකා වරාය අධිකාරිය, ගුවන් තොටුපළ හා ගුවන් සේවා (ශ්‍රී ලංකා) සමාගම ,ජාතික ජල සම්පාදන හා ජලාපවහන මණ්ඩලය යන ප්‍රධාන රජය සතු ව්‍යාපාර 5 ක් සමඟ 2017 මාර්තු 15 වන දින මෙම ප්‍රකාශ සඳහා අත්සන් තබන ලදී. ඉන් අනතුරුව, අමාත්‍ය මණ්ඩල අනුමැතියට අනුගත වෙමින් තවත් රජය සතු ව්‍යාපාර 10 ක් සමඟ සාමූහික අභිලාෂ ප්‍රකාශ අත්සන් කිරීමට සැලසුම් කරන ලද අතර, ශ්‍රී ලංකා රාජ්‍ය වැවිලි සංස්ථාව, නාගරික සංවර්ධන අධිකාරිය, සී/ස ලංකා සතොස සමාගම, මධ්‍යම ඉංජිනේරු උපදේශක කාර්යාංශය, රාජ්‍ය දැව සංස්ථාව, සී/ස කුරුණෑගල වැවිලි සමාගම, රාජ්‍ය ඖෂධ නීතිගත සංස්ථාව, සී/ස මිල්කෝ(පුද්ගලික) සමාගම, ජාතික පශු සම්පත් සංවර්ධන මණ්ඩලය සහ භූ විද්‍යා සමීක්ෂණ හා පතල් කාර්යාංශය එම ආයතන වේ. සාමූහික අභිලාෂ ප්‍රකාශයයනු මුදල් අමාත්‍යාංශයේ ලේකම්, අදාළ රේඛීය අමාත්‍යාංශයේ ලේකම් සහ අධ්‍යක්ෂ මණ්ඩලය වෙනුවෙන් අදාල රාජ්‍යව්‍යාපාරයේසභාපතිවරයා විසින් අත්සන් කරනු ලබන ත්‍රෛපාර්ශවීකගිවිසුමක් වන අතර රටෙහි සාර්ව ආර්ථික අරමුණු සාක්ෂාත් කර ගැනීම සඳහා වාණිජමය ශක්‍යතාවයෙන් යුතුව ක්‍රියා කිරීමට යෝග්‍ය වේදිකාවක් නිර්මාණය කිරීම මෙහි මෙහෙවර වේ. සාමූහික අභිලාෂ ප්‍රකාශය තුලපහත සඳහන් අරමුණු අන්තර්ගත වේ; රාජ්‍ය අයවැ‍යෙන් ස්වාධීනව හා වාණිජමය ශක්‍යතාවයෙන් යුතුව ක්‍රියා කිරීමේ හැකියාව ඇති කිරීම, ආයතනික යහපාලනයඉහළ නැංවීම,මූල්‍ය කළමනාකරණය ශක්තිමත් කිරීම, මානව සම්පත් කළමනාකරණය ශක්තිමත් කිරීම,මෙහෙයුම් ක්‍රියාවලියේ වෙනස්කම්සිදුකිරීම සහ ව්‍යාපාරක්‍රියාවලිය නවීකරණය කිරීම, මෙහෙයුම්විනිවිදභාවය හා වගවීමඉහළ නැංවීම, ව්‍යාපාර මෙහෙයුම් කටයුතුවල කාර්යක්ෂමතාවය හා ඵලදායීත්වය සහතික කිරීම සහ ආයෝජන සඳහා සාධාරණ ප්‍රතිලාභ ජනනය කිරීම. තවද, මෙම ප්‍රකාශය තුළ වසර තුනක කාලපරිච්ඡේදය පුරා පැතිරුණු,රාජ්‍ය ආයතනවල සංයුක්ත සැලැස්ම, ක්‍රියාකාරී සැලැස්ම හා වාර්ෂික අයවැය හා සම්බන්ධ වන ප්‍රධානකාර්යසාධන දර්ශකද ඇතුළත් වේ. මීට අමතරව, රජය සතු ව්‍යාපාරයන්හි සියලු වාණිජමය නොවන මෙහෙයුම් වල බලපෑමද සාමූහික අභිලාෂ ප්‍රකාශයෙහි ඇතුළත් කර ඇත. ශ්‍රී ලංකාවේ දළ දේශීය නිෂ්පාදිතය වැඩි කිරීමෙන් ආර්ථික ඉලක්ක සපුරා ගැනීම සඳහා උපාය මාර්ගික වැදගත්කමක් ඇති රාජ්‍ය ආයතන වෙත සාධනීය ලෙස දායක වීමට සාමූහික අභිලාෂ ප්‍රකාශයමඟින් හැකියාව ලැබෙනු ඇත. මෙම රාජ්‍ය ව්‍යාපාරයන්හි ඇති අරමුණු සාක්ෂාත් කර ගැනීම සඳහා, රජයේ ප්‍රධාන අපේක්ෂාවන් වන්නේමෙහෙයුම් සහ මූල්‍ය කාර්යක්ෂමතාව වැඩිදියුණු කිරීමසඳහා දියුණු ආයතනික පුරුදු, නවීනමූල්‍යකරණය, ප්‍රබල හා විචක්ෂණ මූල්‍ය කළමනාකරණය, තරඟකාරිත්වයට නිරාවරණය වීම, ජාත්‍යන්තර මට්ටමේ යහපත් භාවිතයන් හා ඵලදායී මානව සම්පත් කළමනාකරණය කිරීම තුළින් එම ආයතන සවිබල ගැන්වීම සහ පහසුකම් සැපයීම වේ. සාමූහික අභිලාෂ ප්‍රකාශය තෝරාගත් රජය සතු ව්‍යාපාරසහ රේඛීය අමාත්‍යාංශ විසින් ඔවුන්ගේම කළමනාකරණ මෙවලම ලෙස භාවිතා කරනු ලබන්නේ කෙතරම් දුරකටද යන්න මත සාමූහික අභිලාෂ ප්‍රකාශක්‍රියාවලියේ කාර්යක්ෂමතාවය මූලික වශයෙන්ම රඳා පවතී. සාමූහික අභිලාෂ ප්‍රකාශයන්හි ප්‍රගතිය රාජ්‍ය ව්‍යාපාර දෙපාර්තමේන්තුව මඟින් අධීක්ෂණය කරනු ලබන අතර, කාලානුරූපීව ප්‍රගති වාර්තාවන් අමාත්‍ය මණ්ඩලයේ අවධානය පිණිස ඉදිරිපත් කරනු ලබයි. මෙම වැඩපිළිවෙළ ක්‍රියාවට නැංවීමේ සාර්ථකත්වය මත රජය විසින් වරින් වර අනෙකුත්රජය සතු ව්‍යාපාර400 සඳහාද මෙම පියවර ගැනීමට අපේක්ෂා කෙරේ. වගුව 1: සාමූහික අභිලාෂ ප්‍රකාශ සංකල්පය හඳුන්වාදීම තුලින්රජය සතු ව්‍යාපාර අත්පත් කර ගැනීමට අපේක්ෂා කරන මධ්‍ය කාලීන අරමුණු කිහිපයක් * ජාතික පශු සම්පත් සංවර්ධන මණ්ඩලය දේශීය ගොවීන් වෙත නිකුත් කරනු ලබන අභිජනන ද්‍රව්‍ය 2019 – 2021 කාලසීමාව තුළදී පහත වර්ධන අනුපාත යටතේ ඉහළ නැංවීම. ගවයන් -2% එළදෙනුන්- 28% මී ගවයන් - 7% මී දෙනුන්- 12% එළුවන්- 42% බැටළුවන්-11% සූකරයන්- 13% ජාතික පශු සම්පත් මණ්ඩලය, වරලත් අලෙවිසැල් සහ සුපිරි වෙළෙඳසැල් මඟින් අලෙවිකරනු ලබන පශු, කෘෂිකාර්මික සහ සැකසූ නිෂ්පාදන ප්‍රමාණය 2019 – 2021 කාලසීමාව තුළදී සියයට 17 කින් ඉහළ නැංවීම. * මිල්කෝ සමාගම 2021 වසර වන විට කිරි ආශ්‍රිත නිෂ්පාදන සඳහා මිල්කෝ සමාගමේ වෙළෙඳපොළ කොටස සියයට 25 සිට සියයට 35 දක්වා ඉහළ නැංවීම 2021 වන විට දැනට දිනකට කිරි ලීටර 400,000 වන නිෂ්පාදන ධාරිතාවය දිනකට කිරි ලීටර 600,000ක් දක්වා ඉහළ නැංවීම. * රාජ්‍ය දැව සංස්ථාව මුළු වාර්ෂික ආදායම සඳහා ගෘහ භාණ්ඩ විකිණීමෙන් ලැබෙන ආදායම 2021 දී 15% ක් දක්වා වැඩි කිරීම. ගෘහ භාණ්ඩ විකිණීමෙන් උපයන දළ ලාභය 2021 දී 33% ක් දක්වා වැඩි කිරීම. * නාගරික සංවර්ධන අධිකාරිය වසර 2021 වන විට ප්‍රකාශිත සියළුම නාගරික ප්‍රදේශ සඳහා සවිස්තරාක්මක සංවර්ධන සැලසුම් සකස් කිරීම. වසර 2020 වන විට සංවර්ධන සැලසුම් ක්‍රියාත්මක කිරීම සඳහා ශක්තිමත් බලාත්මක ක්‍රමවේද හඳුන්වා දීම. * භූ විද්‍යා සමික්ෂණ හා පතල් කාර්යාංශය විනිවිද, සුරක්ෂිත,විද්‍යාත්මක, ස්ථීරසාර හා තරඟකාරී නියාමන පරිසරයක් නිර්මාණය කිරීම සඳහා නීතිමය රාමුව ශක්තිමත් කිරීම. අධ්‍යයනයන්, ව්‍යාපෘති සහ සහයෝගිතාවයන් ප්‍රවර්ධනය කිරීම මඟින් භූ විද්‍යා පර්යේෂණයන්හි විශිෂ්ඨත්වය කරා ළඟා වීම. * රාජ්‍ය ඖෂධ නීතිගත සංස්ථාව 2021 වර්ෂය වන විට විවෘත වෙළෙඳපොලේ විකුණුම් ආදායම සියයට 45 කින් වර්ධනය කර ගැනීම (2018 වර්ෂය පදනම් කර ගනිමින්) 2021 වර්ෂයේදී සියයට 80 ක සාර්ථකත්වයක් ළඟා කර ගනිමින් ඖෂධ නියමිත කාලයට බෙදාහැරීම සහතික වීම. * මධ්‍යම ඉංජිනේරු උපදේශන කාර්යාංශය වසරක් පාසා ආදායම සියයට 10 කින් වැඩි කිරීම. වසර 2020 වන විට ආයතනගත ව්‍යාපාර සැලසුම්කරණ පද්ධතියක් නිර්මාණය කිරීම. * ලංකා සතොස සමාගම 2021 දී සතොස ශාඛා ජාලය ශාඛා 520 ක් දක්වා වර්ධනය කිරීම. 2020 දී ලංකා සතොස ආයතනය ලාභදායී ව්‍යාපාරයක් බවට පත් කිරීම සහ ඉන්පසු ලාභය වර්ධනය කිරීම. * රාජ්‍ය වැවිලි සමාගම 2021 වන විට තේ නිෂ්පාදනය 42%කින් ඉහළ නැංවීම. 2021 වන විට නිෂ්පාදන පිරිවැයෙහි වැඩිවීම 4% - 5% ත් අතර පරාසයක පවත්වා ගැනීම.", "URL": "https://sinhala.adaderana.lk/news.php?nid=111718", "Category": null, "Parent URL": null}