{"Source": "Adaderana", "Timestamp": "July 29, 2013 04:51 pm", "Headline": "මර්වින්ගේ පුතුට මැර ප්‍රහාරයක්", "News Content": "ඇමති මර්වින් සිල්වා මහතාගේ පුත් මාලක සිල්වා මහතාට පුද්ගලයින් කිහිප දෙනෙකු විසින් සිදුකළ පහරදීමක් හේතුවෙන් ඔහු මේවන විට පෞද්ගලික රෝහලකට ඇතුළත් කර තිබේ. පහරදීමෙන් මාලක සිල්වාගේ මුහුණට හානී සිදුවී ඇති බැවින් ඔහුව ස්කෑන් පරීක්ෂණයකට මේවන විට යොමු කර ඇතැයි අදාළ පුද්ගලික රෝහලේ ආරංචි මාර්ග සඳහන් කරයි. අද දහවල් අගනුවර ප්‍රසිද්ධ වෙළඳසැලක රථවාහන අංගනයේදී මෙම ගැටුම හටගෙන ඇති බවත් ඒ පිළිබඳව පොලිස් හදිසි ඇමතුම් අංශයට කිසිවෙකු විසින් පැමිණිලි කර ඇති බවත් පොලීසිය පවසයි. මෙහිදී මුහුණට කමිසයක් දමා පහරදීම සිදුකර ඇති බවත්, තියුණු ආයුධයක්ද පහරදීමට භාවිතා කර ඇති බවත් වාර්තා වෙයි. සිද්ධිය සම්බන්ධයෙන් සහකාර පොලිස් අධිකාරීවරුන් දෙදෙනෙකු යටතේ පරීක්ෂණ ක්‍රියාත්මක බව සඳහන් වෙයි.", "URL": "https://sinhala.adaderana.lk/news.php?nid=36200", "Category": null, "Parent URL": null}