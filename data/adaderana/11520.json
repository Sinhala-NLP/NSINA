{"Source": "Adaderana", "Timestamp": "October 15, 2010 05:16 pm", "Headline": "තලවකැලෙන් අධි බලැති පුපුරන ද්‍රව්‍ය තොගයක් හමුවෙයි", "News Content": "තලවකැලේ ප්‍රදේශයේ සඟවා තිබු\"සී-ෆෝ\"වර්ගයේ අධි බලැති පුපුරන ද්‍රව්‍ය තොගයක් මධ්‍යම පළාත් ත්‍රස්ත විමර්ශන ඒකකය මගින් සොයාගෙන තිබේ. අත් අඩංගුවට ගත් සැකකරුවෙකුගෙන් සිදුකළ ප්‍රශ්න කිරීම් වලදී මේ පිළිබඳ තොරතුරු අනාවරණය වු බව මධ්‍යම පළාත් බටහිර ප්‍රදේශය භාර නියෝජ්‍ය පොලිස්පති පුජිත් ජයසුන්දර මහතා පැවසුවේය. අදාළ ස්ථානයේ තිබී අත්බෝම්බ පහක් සහ කිලෝ ග්‍රෑම් 01 ග්‍රෑම් 600ක බරින් යුතු පැති බෝම්බයක් ද සොයාගෙන තිබේ. මෙම සැකකරු එල්.ටි.ටි.ඊ. සංවිධානය සමඟ සබදතා තිබු පුද්ගලයෙකු බවට අනාවරණය වී ඇතැයි පුජිත් ජයසුන්දර මහතා සඳහන් කළේය. සැකකරු පිළිබඳ වැඩිදුර විමර්ශන කටයුතු මධ්‍යම පළාත් ත්‍රස්ත විමර්ෂණ ඒකකය සිදුකරයි.", "URL": "https://sinhala.adaderana.lk/news.php?nid=11520", "Category": null, "Parent URL": null}