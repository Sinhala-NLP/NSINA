{"Source": "Adaderana", "Timestamp": "October 8, 2017 02:02 pm", "Headline": " දොස්තරලා වර්ජනයකට සැරසෙයි?", "News Content": "පශ්චාත් සීමාවාසික වෛද්‍යවරුන්ගේ පත්වීම් ලබාදීම සම්බන්ධයෙන් මතුව ඇති ගැටළුව මුල්කර ගනිමින් ලබන අගහරුවාදා දීපව්‍යාප්ත වැඩ වර්ජනයක් ක්‍රියාත්මක කිරීමට රජයේ වෛද්‍ය නිලධාරීන්ගේ සංගමය තීරණය කර තිබේ.එම සංගමයේ මාධ්‍ය කමිටු සාමාජික ප්‍රසාද් කොළඹගේ මහතා සඳහන් කළේ අදාළ වැඩවර්ජනය සම්බන්ධයෙන් විධායක කමිටුව රැස්වී සාකච්ඡා කර ඇති බවයි.කෙසේවෙතත් පවතින ගැටළුකාරී තත්ත්වය සම්බන්ධයෙන් හෙට(09) දිනයේ රාජ්‍ය සේවා කොමිසම සමඟ සාකච්ඡාවක් පැවැත්වීමට නියමිත අතර එම සාකච්ඡාවේ ප්‍රතිඵල මත අදාළ වැඩවර්ජනය ක්‍රියාත්මක කිරීම සම්බන්ධයෙන් අවසන් තීරණයක් ගන්නා බව ප්‍රසාද් කොළඹගේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=78467", "Category": null, "Parent URL": null}