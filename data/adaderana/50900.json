{"Source": "Adaderana", "Timestamp": "April 26, 2015 09:01 am", "Headline": "දඹුල්ලේ අනතුරකින් අයෙක් මරුට - 13ක් රෝහලේ ", "News Content": "දඹුල්ල , පැල්වෙහෙර ප්‍රදේශයේ දී අද අලුයම සිදුවු රිය අනතුරකින් එක් පුද්ගලයෙකු මියගොස් තවත් 13 දෙනෙකු තුවාල ලබා තිබේ.අවමගුල් උත්සවයකට සහභාගී වී නැවත පැමිණෙමින් සිටි පිරිසක් රැගත් වෑන් රථයක් නවතා තිබු ලොරි රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් තුවාල ලැබූවන් දඹුල්ල රෝහලට ඇතුළත් කර ඇති අතර බරපතළ තත්ත්වයේ පසු වු තිදෙනෙකු මහනුවර මහ රෝහලට මාරු කර යවා තිබේ.වෑන් රථයේ රියදුරුට නින්දයාම හේතුවෙන් අනතුර සිදුවන්නට ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=50900", "Category": null, "Parent URL": null}