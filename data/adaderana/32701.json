{"Source": "Adaderana", "Timestamp": "March 24, 2013 04:21 pm", "Headline": "ගුවන් හමුදා සෙබළා අවසන් ගමන යතුරුපැදියෙන් යයි", "News Content": "අනුරාධපුර, නව නුවර මාර්ගයේ සිදුවූ රිය අනතුරකින් ගුවන් හමුදා සෙබළෙකු ජීවිතක්ෂයට පත්ව තිබේ. ගුවන් හමුදා සෙබළා ගමන්ගත් යතුරු පැදිය ටිපර් රථයක ගැටීමෙන් අනතුර සිදුව ඇති බව අනුරාධපුර පොලීසිය සඳහන් කළේය. අනතුරින් බරපතල තුවාල ලැබූ සෙබළා අනුරාධපුර ශික්ෂණ රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. මෙලෙස ජීවිතක්ෂයට පත්ව ඇත්තේ ගල්කුලම ප්‍රදේශයේ 25 හැවිරිදි පුද්ගලයෙකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර ඔහු අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32701", "Category": null, "Parent URL": null}