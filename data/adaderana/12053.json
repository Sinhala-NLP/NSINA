{"Source": "Adaderana", "Timestamp": "November 10, 2010 03:29 pm", "Headline": "ගල් ඉබ්බන් ගෙන ගියාට 48,000 ක් දඩකයි", "News Content": "මස් පිණිස ගල් ඉබ්බන් රැගෙන යමින් සිටි පුද්ගලයෙකු අත් අඩංගුවට ගෙන පුත්තලම දිසා අධිකරණයට ඉදිරිපත් කිරීමෙන් අනතුරුව රුපියල් හතළිස් අට දහසක දඩ මුදලක් නියම කර තිබේ. ගල් ඉබ්බන් අට දෙනෙකු පොහො‍ර උරයක බහා රැගෙන යමින් සිටියදී පුත්තලම පොලිසියේ නිලධාරීන් පිරිසක් විසින් මොවුන් සොයාගෙන ඇති බව වාර්තා වේ. ඉබ්බන් ප්‍රවාහනය කරමින් තිබු යතුරු පැදියද පොලිසිය භාරයට ගෙන තිබේ. පොලිසිය භාරයේ සිටි ඉබ්බන් අට දෙනා තබ්බෝව රක්ෂිතයට මුදාහරින ලෙස නියෝග කළ පුත්තලම දිසාවිනිසුරු සේසිරි හේරත් මහතා පොලිසියේ භාරයේ ඇති යතුරු පැදිය සම්බන්ධයෙන් ගන්නා තීරණය පසුව දැනුම් දෙන බව සඳහන් කළේය.", "URL": "https://sinhala.adaderana.lk/news.php?nid=12053", "Category": null, "Parent URL": null}