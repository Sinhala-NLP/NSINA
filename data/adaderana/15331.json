{"Source": "Adaderana", "Timestamp": "April 7, 2011 12:29 pm", "Headline": "2,600 වන සම්බුද්ධත්ව ජයන්තිය වෙනුවෙන් ලොව පුරා රුක් රෝපණ වැඩසටහනක්", "News Content": "2,600 වන ශ්‍රී සම්බුද්ධත්ව ජයන්තිය සමරමින් ශ්‍රී ලංකාව ඇතුළු ලෝකයේ විවිධ රටවල බෞද්ධ ආගමිකයන්ගේ සහයෙන් රුක් රෝපණ වැඩසටහනක් ක්‍රියාත්මක කිරීමට කටයුතු යොදා තිබේ. ඒ අනුව රුක් හතළිස් ලක්ෂයක් ශ්‍රි ලංකාවේ රෝපණය කිරීමට නියමිත අතර ලෝකය පුරා දෙකෝටි හැට ලක්ෂයකට ආසන්න රුක් රෝපණය කිරීමට නියමිතය. මෙම වැඩසටහනට විවිධ රටවල විසිර සිටින බිලියන 3 .5 ක් පමණ වන බෞද්ධ ජනතාව සහභාගී කරවීමට නියමිත බව සබරගමුව මහ ඇමති මහීපාල හේරත් මහතාගේ ප්‍රධානත්වයෙන් පැවති සාකච්ඡාවකදී අනාවරණය විය.", "URL": "https://sinhala.adaderana.lk/news.php?nid=15331", "Category": null, "Parent URL": null}