{"Source": "Adaderana", "Timestamp": "May 7, 2010 04:58 pm", "Headline": "ධාවනයට සුදුසු සියලු බස් රථ ධාවනයට යොදවන්න", "News Content": "ධාවනයට යෙදවිය හැකි සියලුම බස් රථ නියමිත ගමන්වාර සඳහා යොදවන ලෙස ප්‍රවාහන අමාත්‍ය කුමාර වෙල්ගම මහතා ඩිපෝ කලමණාකරුවන්ට නියෝග කර තිබේ. ඇතැම් ඩිපෝ කලමණාකරුවන් බස් රථ ධාවනය කරවීම සඳහා ගන්නා ක්‍රියාමාර්ග සම්බන්ධව ගැටලු සහගත තත්ත්වයක් පවතින බව අමාත්‍යවරයා පවසයි. කොළඹ මධ්‍යම බස් නැවතුම්පල පරීක්ෂාවට ලක්කිරීමෙන් අනතුරුව කුමාර වෙල්ගම අමාත්‍යවරයා මේ බව කියා සිටියේය. ඇතැම් ‍ඩිපෝ වලින් නියමිත පරිදි බස් රථ ධාවනය නොකරන බව එහිදි මගීන් චෝදනා කළේය. නියමිත පරිදි බස් රථ ධාවනය නොකරන ඩිපෝ කලමණාකරුවන්ට එරෙහිව විනය ක්‍රියාමාර්ග ගන්නා බව අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=8251", "Category": null, "Parent URL": null}