{"Source": "Adaderana", "Timestamp": "August 19, 2012 10:06 am", "Headline": "දේශපාලන පක්ෂ කාර්යාලයකට ප්‍රහාරයක්", "News Content": "මඩකළපුවේ පිහිටි ඊ රෝස් දේශපාලන පක්ෂ කාර්යාලයට අද (19) අළුයම කිසියම් පිරිසක් විසින් ප්‍රහාරයක් එල්ල කර තිබේ. අද අළුයම 1.45ට පමණ එම ප්‍රහාරය එල්ල කර ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා පවසයි. ප්‍රහාරයෙන් අදාළ දේශපාලන පක්ෂයේ නායකයා ලෙස සැලකෙන ආර් ප්‍රභාකරන් නැමැති අයගේ වාහනයකට හානී සිදුවී තිබේ. එම දේශපාලන පක්ෂ කාර්යාලය මඩකළපුව මහ නගර සභාව ආසන්නයේ පිහිටා ඇතැයි සඳහන්ය. සිද්ධිය සම්බන්ධයෙන් මඩකළපුව පොලිසිය පරීක්ෂණ පවත්වයි.", "URL": "https://sinhala.adaderana.lk/news.php?nid=26703", "Category": null, "Parent URL": null}