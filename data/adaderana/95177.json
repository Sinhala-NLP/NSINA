{"Source": "Adaderana", "Timestamp": "August 29, 2018 09:16 am", "Headline": "ජනාධිපති නේපාලෙට-අගමැති දිවයිනට", "News Content": "ජනාධිපති මෛත්‍රීපාල සිරිසේන මැතිතුමා බිම්ස්ටෙක් සමුළුවට සහභාගි වීම සඳහා අද‍(29) උදෑසන නේපාලයේ කත්මණ්ඩු නුවර බලා පිටත්ව ගියේය. එතුමා සමඟ 17 ක් දෙනෙකුගෙන් යුත් දූත පිරිස එම සංචාරය සඳහා එක් වී සිටි‍යි. මෙම පිරිස අද දින උදෑසන 8.20 ඉන්දීය ගුවන් සේවයේ ඒ.අයි. -282 දරන ගුවන් යානයෙන් කටුනායක ගුවන් තොටුපොළ සිට නේපාලය බලා පිටත්ව ගොස් තිබේ. මේ අතර වියට්නාමයේ හැනෝයි නුවර පැවති ඉන්දීය සාගර සමුළුවට සහභාගිවීමෙන් අනතුරුව ශ්‍රී ලංකා අග්‍රාමාත්‍ය රනිල් වික්‍රමසිංහ මැතිතුමා ඇතුළු දුත පිරිස ඊයේ(28) රාත්‍රී යළි දිවයිනට පැමිණ තිබෙනවා. අග්‍රාමාත්‍යවරයා ඇතුළු 08 දෙනෙකුගෙන් සමන්විත දූත පිරිසක් පසුගිය 25 වනදා සිංගප්පූරුවේ සංචාරයක නිරත වුණි. මෙම පිරිස ඊයේ රාත්‍රී 11.55 ට සිංගප්පූරු ගුවන් සේවයේ එස්.කිව්.- 468 දරන ගුවන් යානයෙන් කටුනායක ගුවන් තොටුපොළ වෙත පැමිණියහ.", "URL": "https://sinhala.adaderana.lk/news.php?nid=95177", "Category": null, "Parent URL": null}