{"Source": "Adaderana", "Timestamp": "November 29, 2016 01:28 pm", "Headline": " වංචා-දූෂණ සියයට සියයක් නවත්වන්න බෑ ", "News Content": "රටක වංචා දූෂණ සහ අක්‍රමිකතා සියයට සියයක් නැවැත්විය නොහැකි වුවද ප්‍රජාතන්ත්‍රවාදී පාලනයකදී ඒවා අවම කරගැනීම වඩාත් වැදගත් බව පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍ය කරුණාරත්න පරණවිතාන මහතා පවසයි.“වංචා දූෂණ සහ අක්‍රමිකතා සම්බන්ධ සිද්ධීන් පිළිබඳ ප්‍රශස්ථ මාධ්‍ය වාර්තාකරණය“ පිළිබඳ රජයේ ප්‍රවෘත්ති දෙපාර්තමේන්තුවේ මේ වන විට පැවැත්වෙන සම්මන්ත්‍රණයකට එක්වෙමින් නියෝජ්‍ය අමාත්‍යවරයා මේ බව සඳහන් කර තිබේ. මෙහිදී වැඩිදුරටත් අදහස් දැක්වු පාර්ලිමේන්තු ප්‍රතිසංස්කරණ හා ජනමාධ්‍ය නියෝජ්‍ය අමාත්‍යවරයා වංචා දූෂණ අවම කරගැනීමට ජනමාධ්‍ය කටයුතු කළ යුතු ආකාරය පිළිබඳවද සඳහන් කර සිටියේය.", "URL": "https://sinhala.adaderana.lk/news.php?nid=66533", "Category": null, "Parent URL": null}