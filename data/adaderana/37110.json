{"Source": "Adaderana", "Timestamp": "September 3, 2013 09:29 am", "Headline": "අද ප්‍රදේශ රැසකට ගිගුරුම් සහිත වැසි", "News Content": "අද(03) දිනයේ දිවයිනේ සෑම පළාතකම තැනින් තැන වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. නිවේදනයක් නිකුත් කරමින් ඔවුන් පෙන්වා දෙන්නේ බස්නාහිර දකුණ සහ නැගෙනහිර වෙරළබඩ ප්‍ර දේශවල උදය කාලයේ ද වැසි ඇති විය හැකි බවයි. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි බව ද කාලගුණ විද්‍යා දෙපාර්තමේන්තුව සඳහන් කරයි. මේ අතර පුත්තලම සිට ගාල්ල හරහා පොතුවිල් දක්වා වෙරළට ඔබ්බෙන් වන මුහුදු ප්‍රදේශ සහ මන්නාරම බොක්ක මුහුදු ප්‍රදේශ විටින් විට තරමක් රළු විය හැකි බව කාලගුණ විද්‍යා දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=37110", "Category": null, "Parent URL": null}