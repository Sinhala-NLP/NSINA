{"Source": "Adaderana", "Timestamp": "March 8, 2013 06:06 pm", "Headline": "මාධ්‍යවේදියාට මැර ප්‍රහාරයක්", "News Content": "(ප්‍රහාරයෙන් තුවාල ලැබු එකී මාධ්‍යවේදීයාගේ ඡායා රූපයකි) “වාලම්පුරි” පුවත්පතේ මාධ්‍යවේදි එස්. ස්ටාර්ලින් නැමැත්තාට කිසියම් පිරිසක් අද (08) දහවල් යාපනේදී පහරදී ඇතැයි අද දෙරණ වාර්තාකරු පවසයි. ප්‍රහාරයෙන් තුවාල ලැබු එකී මාධ්‍යවේදියා යාපනය ශික්ෂණ රෝහලට ඇතුළත් කර ඇත. අද යාපන‍ය පොලිස් ස්ථානයේදී පැවැති මාධ්‍ය හමුවකදී එකී මාධ්‍යවේදීයා ප්‍රශ්න කිහිපයක් නගා තිබේ. ඒ එජාපය ප්‍රමුඛ පොදු විපක්ෂය විසින් පසුගියදා සංවිධානය කර තිබූ උපවාසයකදී ඊට බාධා කළ බවට අත්අඩංගුවට ගත් පුද්ගලයින් නිදහස් කිරීම හා සම්බන්ධවය. මේ පිළිබඳව එම මාධ්‍යවේදීයා දිගින් දිගටම ප්‍රශ්න අසා ඇති අතර අනතුරුව මාධ්‍ය හමුව නිමවා යළි කාර්යාලයට ගොස් නැවත නිවසට යමින් සිටියදී මෙලෙස කිසියම් පිරිසකගේ ප්‍රහාරයට ලක්ව ඇත. කෙසේ වෙතත් මේ පිළිබඳව අද දෙරණ කළ විමසීමකදී යාපනය පොලීසියේ නිලධාරියෙකු කියා සිටියේ එවැනි සිදුවීමක් සම්බන්ධයෙන් පැමිණිල්ලක් ලැබී ‍නැති බවයි.", "URL": "https://sinhala.adaderana.lk/news.php?nid=32235", "Category": null, "Parent URL": null}