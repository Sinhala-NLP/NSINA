{"Source": "Adaderana", "Timestamp": "January 1, 2012 08:30 am", "Headline": "ක්‍රීඩා සම්මේලන 32 ට නාම යෝජනා කැඳවයි", "News Content": "ජාතික ක්‍රීඩා සම්මේලන 32ක් සඳහා නිලධාරීන් පත්කර ගැනීම වෙනුවෙන් වු නාමයෝජනා කැඳවීම අද ආරම්භ කෙරෙයි. ජාතික ක්‍රීඩා පනත යටතේ ක්‍රීඩා අමාත්‍යාංශයේ ලියාපදිංචි සෑම ක්‍රීඩා සම්මේලනයක් සඳහාම මේ වසර සඳහා නිලධාරීන් පත්කරගැනීමට නියමිතය. මාර්තු මස 31 වැනි දිනට පෙර අදාළ පත්කිරීම් සිදුකර අවසන් කළ යුතුය. නාමයෝජනා කැඳවීමෙන් පසු නිලවරණය පැවැත්වෙන දිනය ප්‍රකාශයට පත්කරන බව ක්‍රීඩා අධ්‍යක්ෂ ජනරාල් රංජනී ජයකොඩි මහත්මිය සඳහන් කළාය.", "URL": "https://sinhala.adaderana.lk/news.php?nid=21077", "Category": null, "Parent URL": null}