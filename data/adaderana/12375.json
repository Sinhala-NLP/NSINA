{"Source": "Adaderana", "Timestamp": "November 24, 2010 03:16 pm", "Headline": "මැණික් ජාවාරමක් මාට්ටු", "News Content": "කාසල්රී ජලාශයට ජලය සපයන කෙසෙල්ගමුඔය ආශ්‍රිතව මහා පරිමාණයෙන් පවත්වාගෙන ගිය නීති විරෝධී අනවසර මැණික් ජාවාරමක් වැටලීමට හැටන් පොලිසිය සමත් වී තිබේ. අද උදෑසන මෙහෙයුම සිදුකරන අවස්ථාවේත් මැණික් ජාවාරම්කරුවන් පතල් කැණීමේ නිරතව සිටි බව පොලිසිය පවසයි. සිද්ධියෙන් සම්බන්ධයෙන් සැකකරුවන් සිව් දෙනෙකු අත් අඩංගුවට ගෙන තිබේ. එම සැකකරුවන් අඩි 30ක පමණ ගැඹුරින් යුතුව පතල සකස් කර තිබු බව පොලිසිය පවසයි. මැණික් ගැරීමට යොදාගත් ජල පොම්ප ඇතුළු උපකරණ රැසක් ද පොලිසිය භාර‍යට ගෙන තිබේ.", "URL": "https://sinhala.adaderana.lk/news.php?nid=12375", "Category": null, "Parent URL": null}