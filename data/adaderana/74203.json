{"Source": "Adaderana", "Timestamp": "June 14, 2017 11:16 am", "Headline": "විදෙස් දුම්වැටි තොගයක් සමඟ අයෙක් අත්අඩංගුවට ", "News Content": "නීති විරෝධී ලෙස මෙරටට ගෙන්වන ලද විදෙස් දුම්වැටි තොගයක් සමඟ පුද්ගලයෙකු බෙන්තර, කහබිලිකන්ද හන්දිය ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකායේ අලුත්ගම කඳවුරේ නිළධාරීන් පිරිසක් විසින් සැකකරු අත්අඩංගුවට ගෙන ඇති බව වාර්තා වෙයි. ඔහු සතුව තිබී තීරු බදු රහිතව ගෙන්වන ලද විදෙස් දුම්වැටි 622ක් පොලිස් විශේෂ කාර්ය බලකාය විසින් සොයාගෙන ඇති අතර එහි වටිනාකම තිස්දහසකට අධික බවට තක්සේරු කර තිබේ. වැඩිදුර විමර්ශන සඳහා අදාළ සැකකරු බෙන්තර පොලිස් ස්ථානය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=74203", "Category": null, "Parent URL": null}