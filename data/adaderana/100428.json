{"Source": "Adaderana", "Timestamp": "December 7, 2018 11:03 pm", "Headline": "බස්නාහිර පළාත් හිටපු ආණ්ඩුකාරවරයාගේ ගුණානුස්මරණ මෙහෙයට හිටපු ජනපති යයි", "News Content": "බස්නාහිර පළාත් හිටපු ආණ්ඩුකාර අලෙවි මවුලානා මහතාගේ ගුණානුස්මරණ මෙහෙයක් අද(07) පස්වරුවේ දෙහිවල මුස්ලිම් මහ පල්ලියේදී පැවැත්විය. ඊට හිටපු ජනාධිපති මහින්ද රාජපක්ෂ මහතාද සහභාගි විය. අද පස්වරුවේ දෙහිවල මුස්ලිම් මහ පල්ලිය වෙත පැමිණි හිටපු ජනාධිපති මහින්ද රාජපක්ෂ මහතා ප්‍රථමයෙන් මුස්ලිම් ආගමික වතාවත් වලට සහභාගි විය. අනතුරුව හිටපු ජනාධිපතිවරයා , අලෙවි මවුලානා මහතාගේ දේහය මිහිදන් කර ඇති ස්ථානය වෙත පැමිණ ඊට පුෂ්පෝහාර දක්වනු ලැබීය.", "URL": "https://sinhala.adaderana.lk/news.php?nid=100428", "Category": null, "Parent URL": null}