{"Source": "Adaderana", "Timestamp": "December 12, 2016 05:10 pm", "Headline": " 14දා සිට විශේෂ ඩෙංගු මදුරු මර්දන වැඩසටහනක් ", "News Content": "සමස්ත දිවයිනම ආවරණය වන පරිදි විශේෂ ඩෙංගු මදුරු මර්දන වැඩසටහන් ක්‍රියාත්මක කිරීමට සෞඛ්‍ය අමාත්‍යංශය තීරණය කර තිබේ. පවතින වැසි සමය හේතුවෙන් මදුරුවන් බෝවීම වැලැක්වීම සඳහා ජාතික ඩෙංගු මර්දන ඒකකය මගින් මෙම පියවර ගෙන ඇති බව එම අමාත්‍යංශය සඳහන් කළේය. මෙහිදී මදුරුවන් බෝවන පරිශ්‍ර ඉලක්කර ගනිමින් දැනට සාර්ථකව ක්‍රියාත්මක කෙරෙන ධූමායන කටයුතු තවදුරටත් ශක්තිමත් කෙරෙනු ඇත. මෙම ඩෙංගු මර්දන වැඩ සටහනට සමගාමීව ලබන 14 වනදා සිට ත්‍රිවිධ හමුදාව, පොලිසිය, සිවිල් ආරක්ෂක බලකාය මෙන්ම මහජන සෞඛ්‍ය පරීක්ෂකවරුන් ගෙයින් ගෙට ගොස් ජනතාව දැනුම්වත් කිරීමට ද නියමිතව තිබේ.", "URL": "https://sinhala.adaderana.lk/news.php?nid=66969", "Category": null, "Parent URL": null}