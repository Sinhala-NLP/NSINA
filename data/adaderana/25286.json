{"Source": "Adaderana", "Timestamp": "June 24, 2012 04:35 pm", "Headline": "පකිස්ථානයට ලකුණු 510 ක ඉලක්කයක්", "News Content": "සංචාරක පකිස්ථාන කණ්ඩායම හා ශ්‍රී ලංකා කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ දෙවන ඉනිම ලකුණු 137 ට අත්හිටුවීමට ශ්‍රී ලංකා කණ්ඩායම තීරණය කර තිබේ. පන්දු වාර 41 ක් තුළ කඩුලු 05 ක් පමණක් දැවී සිටිය දී මෙසේ ඉනිම අත්හිටුවීමට ශ්‍රී ලංකා කණ්ඩායම තීරණය කරනු ලැබීය. සිය පළමු ඉනිම වෙනුවෙන් ශ්‍රී ලංකාව සියලු ක්‍රීඩකයින් දැවී ලකුණු 472 ක් රැස්කරනු ලැබීය. පකිස්ථාන කණ්ඩායමට සිය පළමු ඉනිම වෙනුවෙන් සියලුම ක්‍රීඩකයින් දැවී රැස්කරගත හැකිවූයේ ලකුණු 100 ක් පමණි. ඒ අනුව පළමු ටෙස්ට් තරගයේ ජයග්‍රහණය වෙනුවෙන් පකිස්ථාන කණ්ඩායම ලකුණු 510 ක් රැස්කරගත යුතුව ඇත.", "URL": "https://sinhala.adaderana.lk/news.php?nid=25286", "Category": null, "Parent URL": null}