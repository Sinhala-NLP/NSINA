{"Source": "Adaderana", "Timestamp": "August 3, 2013 12:09 pm", "Headline": "වෙඩි තබා තියුණු ආයුධයකිනුත් පහර දීලා", "News Content": "රත්නපුර නව නගරයේ දැව ප්‍රදර්ශනාගාරයක් අසලදී ව්‍යාපාරිකයෙකු වෙඩි තබා ඝාතනය කර තිබේ. ඊයේ රාත්‍රී 10.00ට පමණ මෙම‍ වෙඩි තැබීම සිදුව ඇති අතර ඒ සඳහා ගල් කටස් වර්ගයේ ගිනි අවියක් භාවිතා කර ඇති බව පොලීසිය පවසයි. දැව ප්‍රදර්ශනගාරයේ කළමනාකරු ලෙස කටයුතු කරන රත්නපුර ඇත් ඔය ප්‍රදේශයේ පදිංචි 45 හැවිරිදි චන්දන පුෂ්පකුමාර නැමැති දෙදරු පියෙකු මෙලෙස ඝාතනය කර තිබේ. අදාළ කළමනාකාරවරයාගේ වාහනය පිටුපසින් පැමිණි බව කියන යතුරු පැදිකරුවෙකු වෙඩි තබා පසුව තියුණු ආයුධයකින් පහරදී ඇති බවද පොලීසිය කියයි.", "URL": "https://sinhala.adaderana.lk/news.php?nid=36337", "Category": null, "Parent URL": null}