{"Source": "Adaderana", "Timestamp": "March 17, 2018 09:17 pm", "Headline": "බන්දුලත් ආචාර්ය වෙයි", "News Content": "පාර්ලිමේන්තු මන්ත්‍රී බන්දුල ගුණවර්ධන මහතා ආචාර්ය උපාධියක් පිරිනමා තිබේ. එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා සම්පාදනය කළ \"ශ්‍රි ලංකාව හා චීනය අතර ආර්ථිකමය හා වෙළද කේන්ද්‍රීය සබඳතා ඉතිහාසය පිළිබද අධ්‍යනනය\" නම් වූ පර්යේෂණ නිබන්ධනය සදහා චීනයේ බීජිං විදේශ අධ්‍යයන විශ්ව විද්‍යාලය විසින් ආචාර්ය උපාධිය පිරිනැමිමේ උත්සවය ඊයේ (16) පස්වරුවේ කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදි පැවැත් විණි. ඒ චීනයේ බීජිං විදේශ අධ්‍යයන විශ්ව විද්‍යාලයේ උපකුලපති මහාචාර්ය jia wenjian මහතාගේ ප්‍රධානත්වයෙන්. හිටපු ජනාධිපති මහින්ද රාජපක්ෂ , හිටපු ආරක්ෂක ලේකම් ගෝඨාභය රාජපක්ෂ යන මහත්වරුන් ඇතුලු පක්ෂ විපක්ෂ මහජන නියෝජිතයින් රැසක් මෙම අවස්ථාවට එක්ව සිටියේය. එහිදී අදහස් දැක්වූ හිටපු ආරක්ෂක ලේකම් ගෝඨාභය රාජපක්ෂ මහතා කියා සිටියේ තමන් රටේ නායකත්වයට පැමීණිම , එම අවස්ථාවට අනුකූලව තීරණය කරන බවයි.", "URL": "https://sinhala.adaderana.lk/news.php?nid=85863", "Category": null, "Parent URL": null}