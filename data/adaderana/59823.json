{"Source": "Adaderana", "Timestamp": "May 5, 2016 10:54 am", "Headline": "  ප්‍රසන්නට - පාලිතට සතියක් පාර්ලිමේන්තුවේ දොර වැසේ", "News Content": "ප්‍රසන්න රණවීර හා පාලිත තෙවරප්පෙරුම යන් මන්ත්‍රීවරුන්ගේ පාර්ලිමේන්තු කටයුතු සතියකට අත්හිටුවීමට තීරණය කර තිබේ.සභානායකවරයා විසින් එම යෝජනාව ඉදිරිපත් කර ඇති අතර ඒ අනූව හෙට සිට පාර්ලිමේන්තුවේ කටයුතු පැවැත්වෙන සතියක කාලයක් ඔවුන්ට එහි කටයුතුවලට සහභාගිවීමේ අවස්ථාව අහිමිවනු ඇතැයි සඳහන්ය.පාර්ලිමේන්තුවේදී පෙරේදා ඇති වූ ගැටුමේදී සන්දිත් සමරසිංහ මන්ත්‍රීවරයා තුවාල ලැබූ අතර ඔහු ප්‍රතිකාර සඳහා කොළඹ ජාතික රෝහලට යැවිණ.ෆීල්ඩ් මාෂල් සරත් ෆොන්සේකා මහතා හිටපු ජනපතිගේ ආරක්ෂාව ගැන අදහස් දක්වද්දී මෙම ගැටුම ඇති වූ අතර ඒ ගැන සොයාබලා සැකසූ වාර්තාව නියෝජ්‍ය කථානායක තිලංග සුමතිපාල මහතා විසින් කථානායක කරු ජයසූරිය මහතාට ඊයේ භාරදෙන ලදී.", "URL": "https://sinhala.adaderana.lk/news.php?nid=59823", "Category": null, "Parent URL": null}