{"Source": "Adaderana", "Timestamp": "February 5, 2017 09:07 am", "Headline": "දියේ ගිළී 1ක් මරු දකියි", "News Content": "අම්බලන්ගොඩ ප්‍රදේශයේදී මුහුදේ දියනෑමට ගිය තරුණයෙකු දියේ ගිළී මියගොස් තිබේ.තවත් පිරිසක් සමඟ මුහුදේ දියනෑමට ගොස් සිටිය දී අදාළ තරුණයා දියේ ගසාගෙන ගොස් ඇති අතර පසුව නාවික හමුදාව සමඟ එක්ව සිදුකළ මෙහෙයුමකදී එම තරුණයාගේ මළ සිරුර සොයාගත් බව පොලීසිය සඳහන් කළේය. මියගොස් ඇත්තේ මීගමුව කට්ටුව ප්‍රදේශයේ පදිංචිව සිටි 26 හැවිරිදි තරුණයෙකි.මෘත ශරීරය බලපිටිය රෝහලේ මෘත ශරීරාගාරයේ තබා ඇති අතර පශ්චාත් මරණ පරික්ෂණය අද(5) සිදුකිරීමට නියමිතය.", "URL": "https://sinhala.adaderana.lk/news.php?nid=69156", "Category": null, "Parent URL": null}