{"Source": "Adaderana", "Timestamp": "February 2, 2019 11:12 pm", "Headline": "කල්පිටියේ රතු ළුණු වලට හානි කළ කීටයා සොයා ගනි", "News Content": "කල්පිටිය අර්ධද්විපයේ රතු ළුණු වගාවට හානි පමුණුවා ඇත්තේ බල්බ් මයිටා නැමති මයිටාවෙකුගෙන් බවට මහඉලුප්පල්ලම ක්ෂේත්‍ර භෝග පර්යේෂණ හා සංවර්ධන ආයතනයේ ප්‍රධාන කීට විද්‍යාඥ (ක්ෂේත්‍ර භෝග) නිශාන්ති ගුණවර්ධන මහත්මිය පවසයි. කල්පිටිය අර්ධද්විපයේ මේ වනවිට පැතිරි යමින් ඇති ළුණු වගාවේ පත්‍ර පිලිස්සි වර්ධනය බාල වීම සම්බන්ධව ගොවීන් විසින් පුත්තලම නියෝජ්‍ය කෘෂීකර්ම අධ්‍යක්ෂ කාර්යාලයට දැනුවත් කිරීමෙන් පසුව මහඉලුප්පල්ලම ක්ෂේත්‍ර භෝග පර්යේෂණ හා සංවර්ධන ආයතන මගින් අදාල ක්ෂේත්‍ර තුලට පැමින නිරීක්ෂණය කර සාම්පල් රැගෙන ගොස් සිදු කර ඇති පරීක්ෂණ වලදි මේ බව අනාවරණය වී ඇති බව පැවසෙයි. මෙහිදි වැඩි දුරටත් අදහස් දක්වමින් සිටි කීට විද්‍යාඥ නිශාන්ති ගුණවර්ධන මහත්මිය පවසා සිටියේ මේ බල්බ මයිටාව කල්පිටියට කලින් දඹුල්ල ආදි ලොකු ළුණු වගාවන් වල වාර්තා වූ බවත් එය කල්පිටියේ වාර්ථා වුන පළමු අවස්ථාව වන බවත්ය. මෙම බල්බ් මයිටාව අල්පෙනෙති මුහුනට සමාන ප්‍රමානයක විශාලත්වයක් තිබෙන බවත් සාමාන්‍යයෙන් මකුළු කුලයට අයත් කීටයෙක් ලෙස හැඳින්වීමට හැකි බවද පැවසීය. එසේම කඩිනමින් මෙම මයිටාව පාලනය නොකලහොත් සීඝ්‍රයෙන් පැතිරී යෑමට හැකියාව ඇති බවත් ඒ නිසා සල්ප අඩංගු මයිටා නාශක හෝ දීලිර නාශක යෙදීම අනිවාර්යෙන් කල යුතු බවත් ඇය පැවසිය. මහඉලුප්පල්ලම ක්ෂේත්‍ර භෝග හා පර්යේෂණ හා සංවර්ධන ආයතනයේ නිලධාරින් මෙම රෝගය බල්බ් මයිටා ලෙස හඳුනා ගන්නට පෙර වගාකරුවන් පවසා සිටියේ ඇසිඩ් නැමති ඔවුන් හඳුන්වන රෝගයකට තම ළුණු වගාව ගොදුරු වී ඇති බවත් ඒ හේතුවෙන් වගාබිම් විශාල ප්‍රමානයක ළුණු අස්වැන්න ලබා ගත නොහැකි අයුරින් වර්ධනය බාල වී තිබු බවත්ය.", "URL": "https://sinhala.adaderana.lk/news.php?nid=103604", "Category": null, "Parent URL": null}