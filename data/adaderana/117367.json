{"Source": "Adaderana", "Timestamp": "August 24, 2019 01:12 pm", "Headline": "නිසි මිලක් නැතුව තැවෙන කජු ගොවීන්", "News Content": "සිය අස්වැන්නට නිසි මිලක් නොමැතිව තැවෙන ගොවීන් පිරිසක් පිළිබඳව පුත්තලම වනාතවිල්ලුව ප්‍රදේශයෙන් වාර්තා වුණි. වනාතවිල්ලුව ප්‍රදේශයේ ජීවත්වන බොහෝ පිරිසකගේ ප්‍රධාන ජීවනෝපාය වන්නේ කජු වගාවයි. කජු මිල අධික අහාරයක් ලෙස සැලකෙන අතර මෙරට වාර්ෂික කජු අවශ්‍යතාවයෙන් වැඩිම ප්‍රමාණයක් සපයනු ලබන්නේ පුත්තලම දිස්ත්‍රික්කයේ මෙවැනි කජු වගාකරුවන් විසිනි. අක්කර 15000 කට ආසන්න භූමි ප්‍රමාණයකින් මෙට්ට්‍රික් ටොන් තුන්දහසකට වැඩි කජු අස්වැන්නක් ලැබුණද අද වන විට මිල පහතවැටීම හමුවේ කජු කර්මාන්තයේ නිරතවූවන් දැඩි ගැටලුවකට මුහුණපා සිටියි. අද වන විට කජු ආදර්ශ ගම්මානයේ ලක්ෂ 50කට ආසන්න කජුතොග ගබඩාවල රැදී තිබෙන්නේ නිසි මිලක් ලබාදීමට ගැණුම්කරුවන් නොමැති වීමෙන් බව ඔවුන් පවසයි.", "URL": "https://sinhala.adaderana.lk/news.php?nid=117367", "Category": null, "Parent URL": null}