{"Source": "Adaderana", "Timestamp": "May 15, 2014 10:40 am", "Headline": "ඉන්දු - ලංකා සබඳතා වලට මුල්වුණේ බුදු දහමයි", "News Content": "ඉන්දියාවත් ශ්‍රී ලංකාවත් අතර සබඳතා තහවුරු කිරීමට වඩාත් මුල්වී ඇත්තේ බුදු දහම යැයි ඉන්දියාවේ ශ්‍රී ලංකා මහකොමසාරිස් ප්‍රසාද් කාරියවසම් මහතා පවසයි. බුදු දහමේ ඉගැන්වෙන සමගිය, ඉවසීම, සමානාත්මතාවය වැනි ගුණාංග ඉන් ප්‍රධාන ස්ථානයක් ගන්නේ යැයි ප්‍රසාද් කාරියවසම් මහතා කියයි. 2558 වැනි සම්බුද්ධත්ව ජයන්තිය නිමිත්තෙන් ඉන්දීය තරුණ බෞද්ධ සංගමය විසින් ඊයේ නවදිල්ලි හී සංවිධානය කර තිබූ උත්සවයකට එක්වෙමින් හෙතෙම මේ බව පැවසීය. ඉන්දියාවත් ශ්‍රී ලංකාවත් අතර සබඳතා බුදු දහම නිසා මෑත කාලයේ වඩාත් වර්ධනය වී ඇති බවත් ශ්‍රී ලංකාවේ ජනතාවගෙන් සියයට 70ට වඩා බෞද්ධ අය බවත් හෙතෙම පෙන්වාදුන්නේය. බුදුන් වහන්සේ ඉගැන්වීම් මගින් ජනතාවට ඉදිරියට යාමට වඩාත් ආදර්ශයක් ලැබෙන බවද උන්වහන්සේගේ ඉගැන්වීම් කිසිදාක යල්පැන ගිය ඒවා නොවන බවද ප්‍රසාද් කාරියවසම් මහතා එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=43212", "Category": null, "Parent URL": null}