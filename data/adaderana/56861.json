{"Source": "Adaderana", "Timestamp": "February 2, 2016 11:28 am", "Headline": "කෝටි 4ට ආසන්න වටිනාකමින් යුතු රන් බිස්කට් සමග කතක් දැලේ", "News Content": "රුපියල් කෝටි 4ට ආසන්න වටිනාකමින් යුතු රත්‍රන් කිලෝ ග්‍රෑම් 7ක ප්‍රමාණයක් රැගෙනයමින් සිටි ස්ත්‍රීයක අත්අඩංගුවට ගෙන තිබේ.යාපනය,චාවකච්චේරිය ප්‍රදේශයේ සංඝානි දුම්රියපළ ආසන්නයේදී මෙම කාන්තාව අත්අඩංගුවට ගෙන ඇත්තේ යාපනය ජ්‍යෙෂ්ඨ පොලිස් අධිකාරීවරයාට ලැබුණු තොරතුරකට අනුව බව අද දෙරණ වාර්තාකරු පවසයි.අද (02)අලුයම 4.00 ට පමණ යාපනය මාදවල් ප්‍රදේශයේ සිට වෑන් රථයකින් මෙම කාන්තාව පැමිණ ඇති බවත්,ඇය වයස අවුරුදු 50 ක තැනැත්තියක බවත් සඳහන්ය.ඇය සතුව තිබී රන් බිස්කට් 70ක් පොලීසිය බාරයට ගෙන ඇති අතර එයින් එකක වටිනාකම රුපියල් පන් ලක්ෂ හැට දෙදහසක්(රු.5,62 000)බවත්,ඒ අනුව රන් බිස්කට් තොගයේ මුළු වටිනාකම රුපියල් තුන්කෝටි අනූ තුන් ලක්ෂ හතළිස් දහසක්(රු.39,340,000)බවත් පොලීසිය පවසයි.", "URL": "https://sinhala.adaderana.lk/news.php?nid=56861", "Category": null, "Parent URL": null}