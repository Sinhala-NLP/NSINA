{"Source": "Adaderana", "Timestamp": "May 25, 2018 05:41 pm", "Headline": "දකුණේ උපකාරක පන්තී හා දහම් පාසල් වසා තබන්නැයි ඉල්ලීමක්", "News Content": "දකුණු පළාතේ වෛරස් රෝග ව්‍යප්තිය පාලනය කිරිම සඳහා උපකාරක පංති සහ දහම් පාසල් සඳහා නිවාඩු ලබා දෙන ලෙස පළාත් අධ්‍යාපන අමාත්‍ය චන්දිමා රාසපුත්‍ර මහතා ඉල්ලීමක් කරයි. අවම වශයෙන් ජුනි මස 04 වන දින දක්වා හෝ උපකාරක පංති සහ දහම් පාසල් පැවැත්විමෙන් වැලකී සිටින ලෙස අදාල බලධාරින්ගෙන් ඉල්ලීමක් කරන බව පළාත් අධ්‍යාපන අමාත්‍යවරයා පවසයි. විශේෂයෙන් කුඩා දරුවන් අතර ව්‍යාප්ත වන මෙම වෛරස් රෝගය හේතුවෙන් දකුණු පළාතේ අධ්‍යාපන කලාප කිහිපයක පාසල්වල ප්‍රාථමික අංශ සදහා ලබන 30 වන දින දක්වා සහ පෙර පාසල් සදහා ජුනි මස 04 වන දින දක්වා නිවාඩු ලබාදීමට පළාත් අධ්‍යාපන අමාත්‍ය චන්දිමා රාසපුත්‍ර මහතා උපදෙස් ලබාදී තිබේ. කෙසේවෙතත් ළමුන් වැඩි වශයෙන් එක්රැස් වන උපකාරක පංති හේතුවෙන් ද රෝග ව්‍යාප්තියේ වර්ධනයක් සිදුවිය හැකි බව පළාත් අධ්‍යාපන අමාත්‍යවරයා පෙන්වා දෙයි.", "URL": "https://sinhala.adaderana.lk/news.php?nid=89817", "Category": null, "Parent URL": null}