{"Source": "Adaderana", "Timestamp": "March 6, 2018 03:40 pm", "Headline": "සමන් දෙවි අඩවියේ පර්ස් උස්සලා මාට්ටු", "News Content": "ශ්‍රී පාද හැටන් මාර්ගයේ නල්ලතන්නියේ සිට ශ්‍රී පාද උඩමළුව දක්වා ගමන් කරනා වන්දනාකරුවන් සහ විදේශිකයන්ගේ මුදල් පසුම්බි සොරා ගන්නා ගැටකපන්නෙකු සැකපිට අත්අඩංගුවට ගත් බව නල්ලතන්නිය පොලීසිය පවසයි. සැකකරු නල්ලතන්නිය ප‍්‍රදේශයේදී මුදල් පසුම්බියක් සොරාගත් අවස්ථාවේ නල්ලතන්නිය කල්පරුක්ෂ විහාරය අසලදී වන්දනාකරුවන්ගේද, සහයෝගය ඇතිව පසුගිය දිනක අත්අඩංගුවට ගෙන ඇත. සැකකරු අත්අඩංගුවට ගන්නා අවස්ථාවේ ඔහු සන්තකයේ තිබී රැපියල් තිස්පන්දහසක මුදලක් සහ ඇමෙරිකන් ඩොලර් නෝට්ටු කිහිපයක්ද තිබූ බව පොලිස් ස්ථානාධීපතිවරයා පැවසීය . අත්අඩංගුවට ගත් සැකකරු හැටන් දිසා විනිසුරු සහ මහෙස්ත‍්‍රාත් ටි.සරවනරාජා මහතා වෙත ඉදිරිපත් කිරීමෙන් අනතුරු එම සැකකරුව හෙට (07) දින දක්වා රක්‍ෂිත බන්ධනාගාර ගත කිරීමට මහේස්ත‍්‍රාත්වරයා නියෝග කර තිබේ. මෙසේ රක්‍ෂීත බන්ධනාගාර ගත කරනු ලැබුවේ අම්පාර සියඹලාන්ඩුව ප‍්‍රදේශයේ පදිංචි ජි.එස්.ඩි ජයදේව නැමැති 52 හැවරිදි අයෙක්ය.", "URL": "https://sinhala.adaderana.lk/news.php?nid=85253", "Category": null, "Parent URL": null}