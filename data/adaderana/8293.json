{"Source": "Adaderana", "Timestamp": "May 10, 2010 08:39 am", "Headline": "කමිටු වාර්තාව ඉදිරිපත් කිරීම කල් යයි", "News Content": "එක්සත් ජාතික පක්ෂ ප්‍රතිසංවිධානය කටයුතු සම්බන්ධයෙන් සොයා බැලීම සඳහා පත් කළ කමිටු වාර්තාව ඉදිරිපත් කිරීම කල් ගොස් තිබේ. අදාළ කරුණ සම්බන්ධයෙන් තවදුරටත් යෝජනා හා අදහස් ඉදිරිපත් වී ඇති බැවින් ඒ සම්බන්ධයෙන් සාකච්ඡා කළ යුතු බව එම කමිටුවේ සභාපති ජෝෂප් මයිකල් පෙරේරා මහතා සඳහන් කළේය. ඒ අනුව අවසන් වාර්තාව පිළියෙල කිරීම ප්‍රමාද වනු ඇති බව ඔහු ප්‍රකාශ කළේය. කෙසේ වුවද අදාළ සය පුද්ගල කමිටු වාර්තාව අද දිනයේ විපක්ෂ නායකවරයා වෙත ඉදිරිපත් කිරීමට නියමිතව තිබුණි.", "URL": "https://sinhala.adaderana.lk/news.php?nid=8293", "Category": null, "Parent URL": null}