{"Source": "Adaderana", "Timestamp": "December 5, 2012 10:05 pm", "Headline": "බසයක් පෙරළී අයෙක් මරුට 13 ට තුවාල", "News Content": "මාතලේ, වැලිගමුව, එලවනාකන්ද ප්‍රදේශයේ දී අද (05) පස්වරුවේ පෞද්ගලික බස් රථයක් අනතුරට ලක්වීමෙන් පුද්ගලයින් 13 දෙනෙකු රෝහල් ගතකර ඇත. අදාළ පෞද්ගලික බස් රථය ප්‍රපාතයකින් පහළට පෙරළීමෙන් මෙම අනතුර සිදුව ඇතැයි වාර්තා වේ. මෙම අනතුරින් 18 හැවිරිදි වියේ පසුවූ තරුණයෙකු ජීවිතක්ෂයට පත්වී ඇත. අනතුරින් බරපතළ තුවාල ලැබූ 8 හැවිරිදි දැරියක් මහියංගනය රෝහලට මාරු කර ඇතැයි අද දෙරණ වාර්තාකරු සඳහන් කළේය. සෙසු තුවාලකරුවන් හෙට්ටිපොළ රෝහලේ ප්‍රථිකාර ලබයි.", "URL": "https://sinhala.adaderana.lk/news.php?nid=29740", "Category": null, "Parent URL": null}