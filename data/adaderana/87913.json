{"Source": "Adaderana", "Timestamp": "April 24, 2018 07:09 am", "Headline": "විධායක ජනාධිපති ධූරය අහෝසි කරන ව්‍යවස්ථා සංශෝධනය පළමු පාර්ලිමේන්තු සැසි වාරයේ දී ගේනවා", "News Content": "විධායක ජනාධිපති ධුරය අහෝසි කිරීම සඳහා වූ ව්‍යවස්ථා සංශෝධනය ලබන මස පළමු පාර්ලිමේන්තු සැසි වාරයේ දී ඉදිරිපත් කරන බව ජනතා විමුක්ති පෙරමුණ පවසයි. එම පෙරමුණේ පාර්ලිමේන්තු මන්ත්‍රී වෛද්‍ය නලීන් ද ජයතිස්ස මහතා සඳහන් කළේ ව්‍යවස්ථා සංශෝධනයේ අවසන් කටයුතු මේ දිනවල සිදුකරමින් පවතින බවයි. ඒ සඳහා පාර්ලිමේන්තුවේ සියලු පක්ෂවල සහයෝගය අපේක්ෂා කරන බව නලින් ද ජයතිස්ස මන්ත්‍රීවරයා සඳහන් කළේය. කෙසේවෙතත් වත්මන් ආණ්ඩුවේ අර්බුදකාරී තත්ත්වය තුළ නව ව්‍යවස්ථා සංශෝධන පාර්ලිමේන්තුවේ දී සම්මත කරගැනීමට නොහැකි වනු ඇති බව පාර්ලිමේන්තු මන්ත්‍රී එස්.එම්.චන්ද්‍රසේන මහතා සඳහන් කරයි.", "URL": "https://sinhala.adaderana.lk/news.php?nid=87913", "Category": null, "Parent URL": null}