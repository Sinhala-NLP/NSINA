{"Source": "Adaderana", "Timestamp": "October 6, 2017 01:05 pm", "Headline": "හෙරොයින් ළඟ තබා ගත් චෝදනාවට ජීවිතාන්තය දක්වා සිර දඬුවම්", "News Content": "හෙරොයින් ග්‍රෑම් 10 යි මිලිගෑම් 43 ක් ළඟ තබා ගැනීමේ චෝදනාවකට වරදකරු වූ පුද්ගලයෙකුට කොළඹ මහාධිකරණය ජීවිතාන්තය දක්වා සිර දඬුවම් නියම කර තිබෙනවා. විත්තිකරුට එරෙහි චෝදනා සාධාරණ සැකයකින් තොරව ඔප්පු වීම හේතුවෙන් මහාධිකරණ විනිසුරු පියසේන රණසිංහ මහතා විසින් මෙම දඬුවම නියම කළ බව අද දෙරණ අධිකරණ වාර්තාකරු සඳහන් කළේය. 2011 වසරේ ජුනි මස 30 වනදා පොලිස් මත්ද්‍රව්‍ය නාශක කාර්යංශය මගින් කැලණිය ප්‍රදේශයේ දී මොහු අත්අඩංගුවට ගෙන තිබුණි. මෙලෙස ජිවිතාන්තය දක්වා සිර දඩුවම් නියම වී ඇත්තේ කැළණිය ප්‍රදේශයේ පදිංචිකරුවෙකුට බව වාර්තාවේ. මේ අතර හෙරොයින් සමඟ පුද්ගලයින් දෙදෙනෙකු දෙහිවල ප්‍රදේශයේදී අත්අඩංගුවට ගෙන තිබේ. දූෂණ මර්දන අංශයේ නිළධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය. එහිදී එක් සැකකරුවෙකු සතුව තිබී හෙරොයින් ග්‍රෑම් 05ක් ද අනෙක් සැකකරු සතුව තිබී හෙරොයින් ග්‍රෑම් 02 ක් ද පොලීසිය විසින් සොයාගෙන තිබේ.", "URL": "https://sinhala.adaderana.lk/news.php?nid=78403", "Category": null, "Parent URL": null}