{"Source": "Adaderana", "Timestamp": "June 23, 2018 11:11 am", "Headline": "කොදෙව් ශ්‍රී ලංකා තෙවන ටෙස්ට් තරඟයේ නායකත්වය සුරංග ලක්මාල්ට", "News Content": "ශ්‍රී ලංකා කණ්ඩායමේ ටෙස්ට් කණ්ඩායමේ නිත්‍ය නායක දිනේෂ් චන්දිමාල්ට තරඟ තහනමක් පැනවිම හේතුවෙන් අද (23) බටහිර කොදෙව් කණ්ඩායම සමඟ ආරම්භ වන තුන්වන ටෙස්ට් ක්‍රිකට් තරඟයේ නායකයා ලෙස සුරංග ලක්මාල් කටයුතු කරනු ඇති බව වාර්තා වේ. සංචාරක ශ්‍රී ලංකා කණ්ඩායම සහ බටහිර ඉන්දිය කොදෙව් කණ්ඩායම අතර පැවැත්වෙන තුන්වන ටෙස්ට් ක්‍රිකට් තරඟය අද දිවා රාත්‍රී තරඟයක් ලෙස බාබඩෝස් හි බිච්ටවුන්හිදී පැවැත් වේ. කෙසේවෙතත් අද තරඟයට ශ්‍රී ලංකා කණ්ඩායමේ සුපිරි දඟ පන්දු යවන ක්‍රීඩක රංගන හේරත්ද සහභාගී නොවන බව වාර්තා වේ. මේ අතර තරඟ තුනකින් සමන්විත ටෙස්ට් තරඟාවලියේ පළමු තරඟය ලකුණූ 226කින් ජයග්‍රහණය කිරිමට බටහිර ඉන්දිය කොදෙව් කණ්ඩායම සමත් වූ අතර දෙවන තරඟය ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=91359", "Category": null, "Parent URL": null}