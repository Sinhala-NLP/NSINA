{"Source": "Adaderana", "Timestamp": "August 11, 2013 11:01 am", "Headline": "මත්පැන් වැටලීමට ගිය පොලීසියට ප්‍රහාරයක් - 3ක් රෝහලේ", "News Content": "බණ්ඩාරවෙල ප්‍රදේශයේ නිතී විරෝධී මත්පැන් වැටලීමකට ගිය පොලිස් නිලධාරීන් පිරිසකට පහරදීමක් සිදුව තිබේ. බණ්ඩාරවෙල පල්ලෙවෙල ප්‍රදේශයේ නීති විරෝධී මත්පැන් නිෂ්පාදනය කරන ස්ථානයක් ඊයේ රාත්‍රී වැටලීමට ගිය අවස්ථාවේ මෙම පහරදීම සිදුව ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. එහිදී තුවාල ලැබු පොලිස් නිලධාරීන් තිදෙනෙකු රෝහල් ගත කර ඇති බව බුද්ධික සිරිවර්ධන මහතා පැවසුවේය. සිද්ධිය සම්බන්ධයෙන් පුද්ගලයින් දෙදෙනෙකු සැකපිට අත්අඩංගුවට ගෙන ඇති අතර තවත් පිරිසක් අත්අඩංගුවට ගැනීම සඳහා පරීක්ෂණ ආරම්භ කර ඇති බව පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=36539", "Category": null, "Parent URL": null}