{"Source": "Adaderana", "Timestamp": "November 28, 2018 09:22 am", "Headline": "අද්මිරාල් රවීන්ද්‍ර විජේගුණරත්න අධිකරණයට පැමිණෙයි", "News Content": "ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න මහතා කොටුව මහේස්ත්‍රාත් අධිකරණය වෙත පැමිණ තිබේ. මිට සුළු මොහොතකට පෙර කොළඹ කොටුව මහේස්ත්‍රාත් අධිකරණය වෙත පැමිණ ඇති බව අද දෙරණ වාර්තාකරු සඳහන් කළේය. තරුණයින් 11 දෙනෙකු පැහැරගෙන යාමේ සිද්ධියට අදාළ නඩුවට පෙනී සිටීම සඳහා ආරක්ෂක මාණ්ඩලික ප්‍රධානීවරයා මෙලෙස අධිකරණය වෙත පැමිණ ඇති බව සඳහන්ය. සිද්ධියේ ප්‍රධාන සැකකරුවෙකු හට රැකවරණය ලබාදුන් බවට අද්මිරාල් රවින්ද්‍ර විජේගුණරත්න මහතාට චෝදනා එල්ල වී තිබේ. මෙම සිද්ධිය සම්බන්ධයෙන් මීට පෙරත් අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස රවීන්ද්‍ර විජේගුණරත්න මහතාට ලිඛිතව දැනුම්දුන්න ද සේවයේ අවශ්‍යතාවක් මත ඔහු රටින් බැහැරව සිටීම හේතුවෙන් එම අවස්ථාවේදී අපරාධ පරීක්ෂණ දෙපාර්තමේන්තුව හමුවේ පෙනි සිටියේ නැත. කෙසේවෙතත් මේ වන විට අවස්ථා දෙකකදී ආරක්ෂක මාණ්ඩලික ප්‍රධානී අද්මිරාල් රවීන්ද්රට විජේගුණරත්න මහතා අත්අඩංගුවට ගන්නා ලෙස ද අධිකරණය නියෝග කර තිබේ.", "URL": "https://sinhala.adaderana.lk/news.php?nid=99911", "Category": null, "Parent URL": null}