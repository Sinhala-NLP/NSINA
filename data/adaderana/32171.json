{"Source": "Adaderana", "Timestamp": "March 6, 2013 07:20 pm", "Headline": "කරුවලගස්වැව ප්‍රා. සභාපති රිමාන්ඩ්", "News Content": "කරුවලගස්වැව ප්‍රාදේශීය සභාවේ සභාපති නීල් වීරසිංහ මහතා රක්ෂිත බන්ධනාගාරගතකර තිබේ. සභාපතිවරයා ලබන 08 වැනිදා දක්වා රක්ෂිත බන්ධනාගාරගත කරන ලෙස පුත්තලම දිසා විනිසුරුවරයා අද (06) නියෝග කරන ලදී. පසුගිය පෙබරවාරි මස 07 වැනිදා සාලියවැව මංසන්දියේ දී පුද්ගලයෙකුට පහරදුන් බවට කරුවලගස්වැව ප්‍රාදේශීය සභාවේ සභාපතිවරයාට චෝදනා එල්ලවී තිබුණි. මේ සම්බන්ධයෙන් සාලිය වැව පොලිසිය අධිකරණයට කරුණු වාර්තා කර තිබූ අතර සභාපතිවරයා අධිකරණයට නොපැමිණිම හේතු වෙන් ඔහුට නොතීසි නිකුත් කෙරිණි. ඒ අනුව නීතීඥයින් සිව් දෙනෙකු මාර්ගයෙන් අද අධිකරණය හමුවේ පෙනිසිටි කරුවලගස්වැව ප්‍රාදේශීය සභාවේ සභාපතිවරයා රක්ෂිත බන්ධනාගාර ගත කිරිමට පුත්තලම දිසා විනිසුරුවරයා නියෝග කළේය.", "URL": "https://sinhala.adaderana.lk/news.php?nid=32171", "Category": null, "Parent URL": null}