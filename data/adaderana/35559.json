{"Source": "Adaderana", "Timestamp": "July 7, 2013 10:46 am", "Headline": "මත්පැන් ජාවාරම්කරුවන් 2ක් දැලේ", "News Content": "නීති විරෝධී ලෙස නිපදවන ලද මත්පැන් බෝතල් 82 ක් ළග තබා ගෙන සිටි බව කියන සැකකරුවන් දෙදෙනෙකු අත්අඩංගුවට ගෙන ඇති බව සාලියවැව පොලීසිය පවසයි. සාලියවැව පොලිස් වසමේ පළුගස්සේගම පදිංචි පුද්ගලයෙකු සතුව තිබී මත්පැන් බෝතල් 40 ක්ද නීල බැම්ම ප්‍රදේශයේ පදිංචි පුද්ගලයෙකු සතුව තිබී මත්පැන්බෝතල් 42 ක්ද පොලිස් බාරයට ගෙන ඇති බව අප වාර්තාකරු කියයි. මෙම සැකකරුවන් පිට පළාත්වලින් මත්පැන් තොග වශයෙන් ගෙනවිත් සිල්ලරට අලෙවි කිරීම සිදු කර ඇති බව පොලීසිය කියයි. සාලියවැව පොලිස් ස්ථානාධිපති අංජිත් අබේනායක මහතාගේ උපදෙස් පරිදි පොලිස් සැරයන්වරුන් වන 41196 වසන්ත, 59340 ගුණවර්ධන, පොලිස් කොස්තාපල් 29945 හේරත් ඇතුළු නිලධාරීන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=35559", "Category": null, "Parent URL": null}