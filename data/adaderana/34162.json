{"Source": "Adaderana", "Timestamp": "May 17, 2013 09:57 am", "Headline": "පෙරමුණ මුම්බායි ඉන්දියන්ස් පිලට", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ ප්‍රසාද ලකුණු සටහනේ පෙරමුණ ගැනීමට මුම්බායි ඉන්දියන්ස් කණ්ඩායම සමත්ව තිබේ. ඔවුන් තරඟ 15 ට සහභාගී වී ඉන් තරඟ 11 ජයගෙන අතර ලබා ගෙන ඇති ලබා ගෙන ඇති ප්‍රසාද ලකුණු සංඛ්‍යාව 22 කි. චෙන්නායි සුපර් කිංග්ස් කණ්ඩායම තරඟ 15 ට සහභාගී වී තරඟ 11 ක් ජයගෙන ප්‍රසාද ලකුණු 22 ක් ලබා ප්‍රසාද ලකුණු සටහනේ දෙවන ස්ථානයේ පසුවෙයි. තරඟ 15 ට සහභාගී වී ඉන් 10 ක් ජයගෙන ප්‍රසාද ලකුණු 20 ක් ලබාගෙන තෙවන ස්ථානයේ පසුවන්නේ රාජස්ථාන රෝයල් කණ්ඩායමයි. රෝයල් චැලෙන්ජ් බැංග්ලෝර් කණ්ඩායම ප්‍රසාද ලකුණු 16 ක් ලබා ගෙන සිව්වන ස්ථානයේ පසුවෙයි.", "URL": "https://sinhala.adaderana.lk/news.php?nid=34162", "Category": null, "Parent URL": null}