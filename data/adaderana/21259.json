{"Source": "Adaderana", "Timestamp": "January 9, 2012 11:51 am", "Headline": "කොස්තාපල්වරුන් බඳවා ගැනීමේ ලිඛිත පරීක්ෂණය 21 දා", "News Content": "ආධුනික පොලිස් කොස්තාපල්වරුන් සහ පොලිස් කොස්තාපල්වරියන් බඳවා ගැනීමේ ලිඛිත පරීක්ෂණය මේ මස 21 වැනිදා පැවැත්වෙයි. දිවයිනේ මධ්‍යස්ථාන කිහිපයක දී විභාගය පැවැත්වෙන බව පොලිස් මාධ්‍ය ප්‍රකාශක කාර්යාලය සඳහන් කරයි. විවේකානන්ද දෙමළ විද්‍යාලය සහ හමීඩ් අල් හුසේන් විද්‍යාලය කොළඹ මධ්‍යස්ථාන ලෙස නම් කර ඇත. මීට අමතරව බෙලිඅත්ත රුහුණු විජයබා මහා විද්‍යාලය, අනුරාධපුර ශාන්ත ජෝසප් සහ වලිසිංහ හරිස්චන්ද්‍ර යන මහා විද්‍යාලවල විභාගය පැවැත්වෙයි. විභාගය පැවැත්වෙන දිනට පෙර අදාළ ප්‍රවේශපත්‍ර ලැබී නොමැති නම් දුරකථන අංක 011 2 430 362 ඔස්සේ විමසීම් කළ හැකි බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=21259", "Category": null, "Parent URL": null}