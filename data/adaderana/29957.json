{"Source": "Adaderana", "Timestamp": "December 14, 2012 03:42 pm", "Headline": "නව ලීසිං අත්දැකීමක් ගෙනෙන සෙලාන් ස්මාර්ට් ලීස්", "News Content": "ඡායා රූ - සෙලාන් බැංකුවේ සාමාන්‍යාධිකාරී/ප‍්‍රධාන විධායක නිලධාරී කපිල ආරියරත්න මහතා. ශී‍්‍ර ලංකාවේ දහස් ගණනක් ගනුදෙනුකරුවන්ට ප‍්‍රතිලාභ භුක්ති විඳීමට අවකාශ සලසාදෙන “සෙලාන් ස්මාට් ලීස්” හඳුන්වා දෙමින් ලීසිං පිළිබඳ අත්දැකීම් ඉහළ තලයකට ගෙන ඒමට සෙලාන් බැංකුව මෑතක දී සමත්විය. “සෙලාන් ස්මාර්ට් ලීස්” යනු කෙනෙකුගේ මාසික ආදායම අනුව නම්‍යශීලී ආකාරයෙන් ගෙවීමේ ප‍්‍රතිලාභ හිමිවන ලීසිං ක‍්‍රමයකි. මෙහිදී යම් ගනුදෙනුකරුවෙකුට ඉහළ ආදායම් ඇති මාසවල දී (උත්සව සමයේදී, වෙළඳාම වැඩි අවස්ථාවලදී සහ ප‍්‍රසාද දීමනා ලැබෙන කාලයේදී) සිය මනාපය අනුව සම්මත ගෙවීමට වඩා වැඩියෙන් වාරිකය ගෙවීමට අවස්ථාව ඇත. ඉහළ ආදායම් ඇති මාසවල දී නියමිත වාරික මුදලට වඩා වැඩි ප‍්‍රමාණයක් ගෙවීමේ ප‍්‍රතිඵලයක් වශයෙන්, ඉතිරි කාල පරිච්ඡේදය සඳහා ගෙවිය යුතු වාරිකයේ අඩුවීමක් සිදුවනු ඇත. “සෙලාන් ස්මාර්ට් ලීස්” මගින් මෝටර් කාර්, වෑන්, බස්, ලොරි ට‍්‍රක්රථ, ද්විත්ව කාර්ය වාහන, යතුරු පැදි, යන්ත්‍රෝපකරණ ආදී ඕනෑම අවශ්‍යතාවක් වෙනුවෙන් ලීසිං පහසුකම් ලබාගත හැකිය. රට පුරා විහිදුනු සෙලාන් බැංකු ශාඛා ජාලයෙන් ඔබගේ ආදායමට ගැලපෙන පරිදි ඔබ වෙනුවෙන්ම නම්‍යශීලී ලෙස සැකසුණු ලීසිං පහසුකම් පැය 24 ක් තුළ දී ලබා ගැනීමට හැකියාව තිබේ. “සෙලාන් ස්මාර්ට් ලීස්” හි මූලික ඉලක්ක ගත පුද්ගලයින් වන්නේ (වෘත්තිකයින්, විධායකයින්) තනි පුද්ගලයින්, සුළු හා මධ්‍ය පරිමාණ ව්‍යවසායකයින් (තනිපුද්ගල, හවුල් ව්‍යාපාරිකයින් වැනි) සංස්ථාපිත ආයතන ඇතුළු තම ජීවිත වඩාත් සුවපහසු කර ගැනීමට පහසු ලීසිං සේවාවන් බලාපොරොත්තු වන ගනුදෙනුකරුවන් වේ. ‘‘නිතරම ගනුදෙනුකරුවන්ගේ අවශ්‍යතා හා බලාපොරොත්තු හඳුනා ගන්නා බැංකුවක් වශයෙන් අපි ඒ වෙනුවෙන් අගය එක් කළ නව්‍ය සේවාවන් හඳුන්වාදීමටද පියවර ගනිමින් සිටිමු. අපගේ නව නම්‍යශීලී ආපසු ගෙවීමේ විකල්පයෙන් සැලසෙන සහනය සමඟ සම්බන්ධ වූ බාධාවකින් තොර සේවා මගින් අපි සැමවිටම අපගේ ලීසිං ක‍්‍රම පිරිනමන අතර සෙලාන් ස්මාට් ලීස් මේ සඳහා ඇති අපගේ කැපවීම කදිමට පෙන්නුම් කරන සාක්‍ෂියකි’’. සෙලාන් බැංකුවේ සාමාන්‍යාධිකාරී / ප‍්‍රධාන විධායක නිලධාරී කපිල ආරියරත්න මහතා පැවසීය.", "URL": "https://sinhala.adaderana.lk/news.php?nid=29957", "Category": null, "Parent URL": null}