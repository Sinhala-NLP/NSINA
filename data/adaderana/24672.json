{"Source": "Adaderana", "Timestamp": "June 1, 2012 10:03 am", "Headline": "කළුතර ආදාහනාගාරයේ පිපිරීම ගැන පරීක්ෂණ ඇරඹෙයි", "News Content": "කළුතර නගර සභා පොදු සුසාන භූමියේ ආදාහනාගාරයේ සිදුවූ පිපිරීම සම්බන්ධයෙන් පරීක්ෂණයක් ආරම්භ කර ඇති බව පොලිසිය පවසයි. ඊයේ(31) පස්වරුවේ කාන්තා මෘත ශරීරයක් ආදාහනය කිරීම සඳහා සූදානම්ව සිටියදී පිපිරීම සිදුව තිබුණි. එමගින් ආදාහනාගාරයේ සේවකයින් දෙදෙනෙකු සුළු තුවාල ලබා නාගොඩ රෝහලට ඇතුළත් කෙරුණි. ආදාහනාගාරයේ දොරවල් සහ වහලයට ද හානි සිදුව තිබූ බව පොලිසිය පැවසීය. පිපිරීමෙන් පසු අදාළ මෘත දේහය පිටතට ගෙන පොතුපිටිය ‍ආදාහනාගාරය වෙත යොමු කර තිබේ.", "URL": "https://sinhala.adaderana.lk/news.php?nid=24672", "Category": null, "Parent URL": null}