{"Source": "Adaderana", "Timestamp": "September 21, 2018 04:15 pm", "Headline": "මඩකලපුවේ පාසල් නොයන ළමුන් යළි පාසලට", "News Content": "මඩකලපුව ප්‍රදේශයේ පාසල් නොයන ළමුන් 30දෙනෙකු පාසල් වෙත ඇතුළත් කිරීමට පියවර ගෙන තිබේ. ප්‍රදේශයේ සිදු කළ සෝදිසි මෙහෙයුමකදී මෙම සිසුන් සොයාගෙන ඇති අතර ඒ සඳහා ළමා ආරක්ෂක අධිකාරියේ නිළධාරරින්ගේද සහාය හිමිවුණි. මඩකලපුව ආරයම්පති ප්‍රදේශයේ නැගෙනහිර සෙල්වා නගරයේ ඊයේ(20) සිදු කළ විශේෂ මෙහෙයුමකදී පාසල් යන වියෙහි පසුවුවද පාසල් නොයන මෙම සිසුන් පිරිස හමුවුණි. ආරයම්පති ළමා ආරක්ෂක අධිකාරියේ නිලධාරින් සහ පොලීසිය එක්ව මෙම මෙහෙයුම දියත් කර ඇති අතර එහිදී පාසල් නොයන ළමුන් 30 දෙනෙකු සොයා ගෙන තිබේ. අප වාර්තාකරු සදහන් කළේ පොලීසිය හා ළමා ආරක්ෂක අධිකාරියේ නිලධාරින් එක්ම එම ළමුන් ඔවුන්ට අදාළ පාසල් සඳහා ඇතුළත් කිරීමට පියවර ගත් බවයි. පසුගිය වසර සමග සැසදීමේදී මෙම වසරේ ඩෙංගු රෝගීන්ගේ විශාල අඩුවිමක් පෙන්නුම් කරන බව ජාතික ඩෙංගු මර්ධන ඒකකය පවසයි. එහි අධ්‍යක්ෂ විශේෂඥ වෛද්‍ය හසිත තිසේරා මහතා පවසන්නේ එය සියයට 70ක පමණ අඩුවිමක් බවයි. කොළඹ පැවැති මාධ්‍ය හමුවකදී ඔහු මේ බව කියා සිටියේය.", "URL": "https://sinhala.adaderana.lk/news.php?nid=96485", "Category": null, "Parent URL": null}