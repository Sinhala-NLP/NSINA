{"Source": "Adaderana", "Timestamp": "November 30, 2011 12:38 pm", "Headline": "ශ්‍රී ලාංකික සේවිකාවක් කුවෙට් පුතෙකුගේ අතක් කඩලා", "News Content": "කුවෙට් රාජ්‍යයේ සේවයේ නියුතු ශ්‍රී ලාංකික ගෘහ සේවිකාවක එරට පොලීසිය විසින් අත්අඩංගුවට ගෙන ඇති බව විදෙස් මාධ්‍ය උපුටා දක්වයි. තිස් ගණනක වයසකින් යුතුව ඇතැයි සිතිය හැකි මෙම ශ්‍රී ලාංකික කාන්තාවට තමා සේවය කළ ගෙහිමි ස්වාමිදුවගේ තුන් හැවිරිදි කුඩා දරුවකුගේ අතක් කඩන ලදැයි චෝදනා එල්ල වී තිබේ. තම තුන් හැවිරිදි පිරිමි දරුවා රැකබලාගන්නට පවරා ස්වාමිදුව කිබ්ලාවල පිහිටි වෙළඳ සංකීර්ණයට ගොස් ඇති බවත්,යළි පැමිණෙන විට දරුවා හඬමින් සිටිය බවත්,කෝපයට පත්වූ සේවිකාව විසින් ඔහුගේ අත දෙවරක් ඇඹරීම නිසා අතේ අස්ථි බිඳී ඇති බවත් ගෙහිමි කත විසින් පෙන්වා දී ඇත. සිදුවිම දුටු වෙළඳ නියෝජිතයකු මව පැමිණෙන විට පොලීසියට පැමිණිලි කොට දරුවා අමීර් රෝහලට ඇතුළත් කර තිබුණු බව ArabTimes වැඩිදුරටත් කියා සිටියි.", "URL": "https://sinhala.adaderana.lk/news.php?nid=20363", "Category": null, "Parent URL": null}