{"Source": "Adaderana", "Timestamp": "June 13, 2017 11:02 pm", "Headline": "විෂ සහිත පෙළපොත් මුද‍්‍රණ කළ බවට GMOAන් චෝදනා", "News Content": "පාසල් සිසුන්ගේ සෞඛ්‍යයට බරපතළ තර්ජනයක් එල්ල කරමින් අධ්‍යාපන අමාත්‍යාංශය මඟින් විෂ සහිත කඩදාසිවලින් යුත් පෙළපොත් මුද‍්‍රණය කර බෙදා හරින බවට රජයේ වෛද්‍ය නිලධාරින්ගේ සංගමය චෝදනා කරයි. කෙසේ වෙතත් අද දෙරණ සිදු කරනු ලැබූ විමසීමක දී අධ්‍යාපන ප‍්‍රකාශන කොමසාරිස් ජෙනරාල් අයි.එම්.කේ.ඩී.ඉලංගසිංහ මහතා ප‍්‍රකාශ කළේ නිසි ප‍්‍රමිතියට අනුකූලව පෙළපොත් මුද‍්‍රණය කර ඇති බවයි. කෙසේ වෙතත් රජයේ වෛද්‍ය නිලධාරින්ගේ සංගමය පවසන්නේ රුපියල් කෝටි 15 ක වියදමින් රජය විසින් පෙළපොත් ලක්ෂ 5 ක් මේ වන විටත් මුද‍්‍රණය කර ඇති බවයි. මේ අතර 7 වන ශ්‍රේණියේ ළමුන්ගේ භූගෝල විද්‍යා පෙළපොත මෙලෙස ප‍්‍රථමයෙන් මු‍්‍රද‍්‍රණය කර ඇති බව ද එම සංගමය පවසයි. එමෙන්ම ගුරු මාර්ගෝපදේෂ ග‍්‍රන්ථ ද මෙලෙස මුද‍්‍රණය කර ඇති බව ඔවුන් කියා සිටියේය. මෙම මුද‍්‍රණ කඩදාසිවල ඇති රසායනික ද‍්‍රව්‍ය තුළින් ශ්වසනාබාධ, අක්ෂි ආබාධ හා අවයව ආශ‍්‍රත බරපතළ රෝගී තත්ත්වයන් ළමුන්ට මේ තුළින් ඇති විය හැකි බව ද එම සංගමය පවසයි.", "URL": "https://sinhala.adaderana.lk/news.php?nid=74190", "Category": null, "Parent URL": null}