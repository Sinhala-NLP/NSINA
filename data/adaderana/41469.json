{"Source": "Adaderana", "Timestamp": "March 1, 2014 03:02 pm", "Headline": "බස්නාහිර හිටපු මහඇමති මැතිවරණ නීති කඩනවා - කැෆේ", "News Content": "බස්නාහිර සහ දකුණු පළාත් සභා මැතිවරණයට අදාළව අද (01)) වන විට පැමිණිලි 454ක් ලැබී ඇති බව කැෆේ සංවිධානය පවසයි. ඉන් වැඩිම සිදුවීම් මහජන දේපල අයථා පරිහරණය කිරීම් සම්බන්ධයෙන් වාර්තා වන අතර එම සංඛ්‍යාව 174 කි. මැතිවරණ නීති උල්ලංඝණය ගැන කැෆේ සංවිධානය විසින් නිකුත් කළ නවතම මාධ්‍ය නිවේදනය පහත පරිදිය. බස්නාහිර සහ දකුණු පළාත් සභා මැතිවරණයට අදාලව කැෆේ සංවිධානය වෙත අද (01) වන විට පැමිණිලි 454ක් ලැබී තිබේ .මේ අතරින් වැඩිම සිදුවීම් මහජන දේපල අයථා පරිහරණය කිරීම් සම්බන්ධයෙන් වාර්තා වන අතර එම සංඛ්‍යාව 174 කි. තවත් පැමිණිලි 240 ක් නීති විරෝධී මැතිවරණ ප්‍රචාරක කටයුතු සම්බන්ධයෙන් වාර්තා වෙයි. ඊට අමතරව අද (01) දිනය තුළ මේ වනවිට කැෆේ සංවිධානය වෙත වාර්තා වී ඇති සිද්ධින් අතරින් සිදුවීම් කිහිපයක් සහ ඒ සම්බන්ධයෙන් ගත් ක්‍රියාමාර්ග කිහිපයක් පහතින් දැක්වෙයි. විසුරුවා හරින ලද පළාත් සභාවේ ලිපි ශිර්ෂ මැතිවරණ ප්‍රචාරයට යොදාගැනිම බස්නාහිර පළාත් සභා මැතිවරණය සඳහා කොළඹ දිස්ත්‍රික්කයෙන් එක්සත් ජනතා නිදහස් සන්ධානය යටතේ මනාප අංක 7 යටතේ තරග කරන එස්. ඒ. ඩී. ජගත් කුමාර නැමති අපේක්ෂකයා සිය මැතිවරණ ව්‍යාපාරය සඳහා පළාත් සභා ලිපි ශීර්ස භාවිතා කරමින් සිටියි. බස්නාහිර පළාත් සභාවේ හිටපු මන්ත්‍රීවරයෙක් වන ඒ මහතා පළාත් සභාව විසුරුවා හැරීමෙන් පසුව එනම් 2014 / 2 / 26 දින මාධ්‍ය නිවේදනයක් නිකුත් කර ඇත්තේ ද පළාත් සභා ලිපි ශිර්ෂය යෙදා ගනිමිනි. මේ සම්බන්ධයෙන් අද (01) කැෆේ සංවිධානය මැතිවරණ කොමසාරිස්වරයා වෙත ලිඛිතව දන්වනු ලැබීය. පළාත් නියෝජ්‍ය අධ්‍යාපන ලේකම්වරයා මැතිවරණ ව්‍යාපාරයට යොදා ගැනීම බස්නාහිර පළාත් සභා මැතිවරණය සඳහා ගම්පහ දිස්ත්‍රික්කයෙන් එක්සත් ජනතා නිදහස් සන්ධානය යටතේ මනාප අංක 30 යටතේ තරඟ කරන හිටපු ප්‍රධාන අමාත්‍ය ප්‍රසන්න රණතුංග මහතාගේ මැතිවරණ ව්‍යාපාරය සඳහා බස්නාහිර පළාත් නියෝජ්‍ය අධ්‍යාපන ලේකම් ඩී. එම්.ඩී .ඒ. කරුණාදාස මහතා යොදාගෙන ඇති බවට අප වෙත පැමිණිල්ලක් ලැබී තිබේ. බස්නාහිර පළාත් නියෝජ්‍ය අධ්‍යාපන ලේකම් ඩී.එම්.ඩී.ඒ. කරුණාදාස මහතා 2014 ජනවාරි 4 වනදා සිය තනතුරින් විශ්‍රාම ගත යුතු වුවද ඔහුට සේවා දිගුවක් ලබාදී තවදුරටත් ඔහු එම තනතුරේම පිහිටුවා ඔහු ප්‍රසන්න රණතුංග මහතාගේ මැතිවරණ ව්‍යාපාරය සඳහා යොදවාගෙන සිටියි. මෙම අධ්‍යාපන ලේකම්වරයා තමන් යටතේ සිටින විදුහල්පතිවරුන්ට සහ ගුරුවරුන්ට ප්‍රසන්න රණතුංගගේ මැතිවරණ ව්‍යාපාරයට සහය දෙන මෙන් ඉල්ලා බලපෑම් කරන බවටද පැමිණිලි ලැබී තිබේ. මේ සම්බන්ධයෙන් සුදුසු පියවර ගන්නා මෙන් කැෆේ සංවිධානය මැතිවරණ කොමසාරිස්වරයාගෙන් අද (01) ඉල්ලා සිටියේය. ජවිපෙ පක්ෂ කාර්යාලයකට පහරදීම බෙලිඅත්ත, කුඩාවැල්ල පිහිටි ජවිපෙ නීත්‍යානුකූල පක්ෂ කාර්යාලයට ඊයේ (27) රාත්‍රි කළු පැහැති ත්‍රිරෝද රථයකින් පැමිණි හය දෙනෙකුගෙන් සමන්විත පිරිසක් පහරදී සැරසිලි කඩාබිද දමා ගොස් තිබේ. ඊයේ රාත්‍රි 10ත් 10.30ත් අතර මෙම සිදුවීම සිදුවී තිබේ. එජාප පක්ෂ කාර්යාලයකට පහර දීම. ගාල්ල දිස්ත්‍රික් එජාප අපේක්ෂක සංජීව කරුණාතිලක මහතාගේ ගාල්ල පෙට්ටිගලවත්ත ප්‍රදේශයේ පිහිටි පක්ෂ කාර්යාලයට කිසියම් පිරිසක් විසින් පහර දී තිබේ. අධි ආකරක්ෂිත කලාපයක පිහිටි මෙම කාර්යාලයේ තිබු ප්‍රචාරක උපකරණ රැසකට මෙහිදී හානි සිදුවී තිබේ.අද අලුයම මෙම ප්‍රහාරය එල්ල වී තිබේ. කැෆේ සංවිධානය", "URL": "https://sinhala.adaderana.lk/news.php?nid=41469", "Category": null, "Parent URL": null}