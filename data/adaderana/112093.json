{"Source": "Adaderana", "Timestamp": "June 16, 2019 03:56 pm", "Headline": "එංගලන්තයේ ක්‍රීඩාංගණවල සැලසුම් ගැන සංගක්කාරගේ අප්‍රසාදය", "News Content": "ලෝක කුසලාන එක්දින ක්‍රිකට් තරගාවලිය පැවැත්වීම සඳහා එංගලන්තයේ ක්‍රීඩාංගණවල සැලසුම් සම්බන්ධයෙන් ශ්‍රී ලංකා කණ්ඩායමේ හිටපු නායක කුමාර් සංගක්කාර අප්‍රසාදය පල කර තිබේ. ටයිම්ස් ඔෆ් ඉන්දියා පුවත් ආයතනය වෙත අදහස් දක්වමින් සංගක්කාර ප්‍රකාශ කර ඇත්තේ එක් එක් ක්‍රීඩාංගණවල පවතින තණතීරුවල ස්වභාවය තරගාවලියට දැඩි බලපෑමක් එල්ල කර ඇති බවයි. එමෙන්ම වර්ෂාවෙන් තරග කිහිපයකටම බාධා එල්ල වීම පිළිබඳ ද ඔහු සිය කණස්සල්ල පල කර ඇත. වර්ෂාව පවතින අවස්ථාවල ක්‍රීඩාංගණ ආවරණය කිරීමේ දී ශ්‍රී ලංකාව අනුගමනය කරන ආකාරයේ සාර්ථක වැඩපිළිවෙලක් ක්‍රියාත්මක නොවීම කණගාටුවට කරුණක් බව ඔහු සදහන් කර ඇත. කුමාර සංගක්කාර මෙවර ලෝක කුසලාන ක්‍රිකට් තරගාවලියේ තරග විස්තර විචාරකයෙකු ලෙස ද කටයුතු කරයි.", "URL": "https://sinhala.adaderana.lk/news.php?nid=112093", "Category": null, "Parent URL": null}