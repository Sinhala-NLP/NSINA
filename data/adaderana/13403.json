{"Source": "Adaderana", "Timestamp": "January 10, 2011 09:44 pm", "Headline": "බස් වර්ජනය අත්හිටුවයි-ගැමුණු කියයි", "News Content": "අද රාත්‍රීයේ සිට පෞද්ගලික බස් හිමියන් විසින් ක්‍රියාත්මක කරන්නට නියමිතව තිබූ සංකේත වර්ජනය අත්හිටවූ බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පවසයි. අද දහවල් පැවති සාකච්ඡා අසාර්ථක වුවද රාත්‍රීයේ බලධාරීන් සමග යළි සාකච්ඡාවක් පැවැත්වූ බවත්,එකී සාකච්ඡාවේදී ලැබුණු සුබවාදී ප්‍රතිචාර සලකා බස් වර්ජනය අත්හිටුවන්නට තීරණය කළ බවත් හෙ‍තෙම අද දෙරණට කියා සිටියේය. එසේ වුවද පුද්ගලික බස් හිමියන්ගේ සෙසු සංගම් වල තීරණයේ වෙනසක් වීද නැද්ද යන්න තහවුරු කර ගැනීමට උත්සාහ කළද එකී උත්සාහය ව්‍යර්ථ විය.", "URL": "https://sinhala.adaderana.lk/news.php?nid=13403", "Category": null, "Parent URL": null}