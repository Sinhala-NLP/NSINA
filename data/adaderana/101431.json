{"Source": "Adaderana", "Timestamp": "December 28, 2018 01:27 pm", "Headline": "2019 අර්බුදකාරී වසරක් බව ෂෙහාන් කියයි", "News Content": "2019 වසර දේශපාලන වශයෙන් අස්ථාවර හා අර්බුදකාරී වසරක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ෂෙහාන් සේමසිංහ මහතා පවසයි. අද(28) කොළඹ පැවති මාධ්‍ය හමුවකට එක්වෙමින් මන්ත්‍රීවරයා මේ බව සඳහන් කළේය. අග්‍රාමාත්‍ය රනිල් වික්‍රමසිංහ මහතා ගැන එක්සත් ජාතික පක්ෂයේ විවිධ පුද්ගලයින්ට විශ්වාසක් නොමැති බව පාර්ලිමේන්තු මන්ත්‍රී ෂෙහාන් සේමසිංහ මහතා පෙන්වා දුන්නේය. මේ අතර එක්සත් ජාතික පක්ෂය තුළ ඇති අර්බුදය මේ ව විට ආණ්ඩුවේ අර්බුදය වී ඇති බවත් එම අර්බුදය ජනතාවගේ ආර්බුදයක් වී ඇති බවත් මන්ත්‍රීවරයා පැවසීය. විපක්ෂ නායක මහින්ද රාජපක්ෂ මහතා ජනාධිපතිවරයා ලෙස කටයුතු කරන අවස්ථාවේදී සහ අගමැතිවරවයා ලෙස කටයුතු කරන අවස්ථාවේදී දෙමළ ජාතික සන්ධානයට අර්බුදයක් වු බවත් පෙන්වා දෙන මන්ත්‍රීවරයා මහින්ද රාජපක්ෂ මහතා විපක්ෂ නායක ලෙස කටයුතු කිරීමද මේ වන විට දෙමළ ජාතික සන්ධානයට අර්බුදයක් වී ඇති බව මන්ත්‍රී ෂෙහාන් සේමසිංහ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=101431", "Category": null, "Parent URL": null}