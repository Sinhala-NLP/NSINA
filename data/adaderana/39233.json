{"Source": "Adaderana", "Timestamp": "December 1, 2013 09:52 am", "Headline": "මුදල් ගන්න නිලධාරීන් කවදාවත් ගෙදරට එන්නෑ - වංචනිකයින්ට හසුවෙන්න එපා", "News Content": "විදේශ සේවා නියුක්ති කාර්යාංශයේ නිලධාරීන් බව පවසමින් විදේශගතව සිටින පුද්ගලයින්ගේ නිවෙස්වලට ගොස් මුදල් එකතු කිරීමේ ජාවාරමක තොරතුරු අනාවරණය කරගෙන තිබේ. විදේශ සේවා නියුක්ති කාර්යාංශයේ නියෝජ්‍ය සාමාන්‍යාධිකාරී මංගල රන්දෙනිය මහතා ජනතාවගෙන් ඉල්ලා සිටියේ එවැනි ජාවාරම්කරුවන්ට හසුනොවන ලෙසයි. කිසිදු ලෙසකින් විදේශ සේවා නියුක්ති කාර්යාංශ නිලධාරීන් මුදල් එක්රැස් කිරීම සඳහා නිවෙස් වලට නොපැමිණෙන බව ඔහු පවසයි.", "URL": "https://sinhala.adaderana.lk/news.php?nid=39233", "Category": null, "Parent URL": null}