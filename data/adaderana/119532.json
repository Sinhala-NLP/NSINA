{"Source": "Adaderana", "Timestamp": "September 19, 2019 10:00 pm", "Headline": "ජයන්ත සමරවීරගෙන් මැතිවරණ කොමිසමට පැමිණිල්ලක්", "News Content": "ජනාධිපතිවරණය කැදවා තිබියදී දහස් ගණනින් නීතිවිරෝධී ලෙස රාජ්‍ය සේවයට බදවා ගැනීම වැළැක්වීමට වහාම පියවර ගන්නා ලෙස ඉල්ලමින් මැතිවරණ කොමිසම වෙත පැමිණිල්ලක් ඉදිරිපත් කර තිබේ අදාළ පැමිණිල්ල අද(19) කළුතර දිස්ත්‍රික් පාර්ලිමේන්තු මන්ත්‍රී ජයන්ත සමරවීර මහතා විසින් ඉදිරිපත් කර ඇත. මැතිවරණ කොමිසම වෙත ලිපියක් යොමු කරමින් ඒ මහතා සඳහන් කර ඇත්තේ මෙලෙස මැතිවරණයක් ප්‍රකාශයට පත් කළ දින එනම් 2019 සැප්තැම්බර් 18 මධ්‍යම රාත්‍රීයේ සිට රාජ්‍ය සේවයට බඳවා ගැනීම, රාජ්‍ය සේවයන්ට උසස්වීම් ලබාදීම, රාජ්‍ය සේවක ස්ථාන මාර් කිරීමට, මැතිවරණ නිතීය සහමුලිම්ම උල්ලඝනය කිරීමක් බවයි. පාර්ලිමේන්තු මන්ත්‍රී ජයන්ත සමරවීර මහතා මැතිවරණ කොමිසම වෙත යොමු කළ ලිපියේ වැඩිදුරටත් සඳහන් වන්නේ ජනාධිපතිවරණයක් ප්‍රකාශට පත් කර තිබියදී රාජ්‍ය හා අර්ධ රාජ්‍ය ආයතන ගණනාවක සේවකයන් දහස් ගණනින් බඳවා ගැනීමට එකී ආයතන බලධාරීන් විසින් කටයුතු කරමින් සිටින බවයි. කළුතර දිස්ත්‍රික් පාර්ලිමේන්තු මන්ත්‍රී ජයන්ත සමරවීර මහතා විසින් මැතිවරණ ‍මැතිවරණ කොමිසම වෙත යොමු කළ ලිපිය පහතින් දැක්වෙයි. jayantha (1) by Anonymous TB1ioK on Scribd", "URL": "https://sinhala.adaderana.lk/news.php?nid=119532", "Category": null, "Parent URL": null}