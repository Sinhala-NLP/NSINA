{"Source": "Adaderana", "Timestamp": "May 14, 2013 11:18 am", "Headline": "බසයක් ප්‍රපාතයකට පෙරළී 12ට තුවාලයි", "News Content": "රත්නපුර, ගැටමාන්න ප්‍රදේශයේ දී බස් රථයක් අනතුරට ලක්වීමෙන් පුද්ගලයින් 12දෙනෙකු තුවාල ලබා තිබේ. අද (14) උදෑසන ඇලපාත සිට රත්නපුර බලා ධාවනය වු බස් රථයක් මාර්ගයෙන් ඉවතට පැන ප්‍රපාතයකට පෙරළීමෙන් අනතුර සිදුව ඇති බව පොලීසිය පැවසුවේය. අනතුරින් තුවාල ලැබුවන් ප්‍රතිකාර සඳහා රත්නපුර රෝහලට ඇතුළත් කර ඇති අතර කාන්තාවන් 9 දෙනෙකු ද ඒ අතර වන බව සඳහන්ය. සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=34079", "Category": null, "Parent URL": null}