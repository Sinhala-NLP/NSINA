{"Source": "Adaderana", "Timestamp": "September 26, 2018 12:05 pm", "Headline": "සමෘද්ධි සංවර්ධන නිලධාරීන්ගේ වැඩ වැරුම දිගටම", "News Content": "සමෘද්ධි සංවර්ධන දෙපාර්තමේන්තුවේ අධ්‍යක්ෂ ජනරාල්වරයා ලෙස කටයුතු කල ජේ.දඩල්ලගේ මහතා එම ධුරයෙන් ඉවත් කිරීමට විරෝධය පල කරමින් ආරම්භ කළ වෘත්තිය සමිති ක්‍රියාමාර්ගය තවදුරටත් අඛණ්ඩව සිදු කරන බව සමෘද්ධි සංවර්ධන නිලධාරීන්ගේ සංගමය පවසයි. එම සංගමයේ ප්‍රධාන ලේකම් චාමර මද්දුමකළුගේ මහතා සඳහන් කළේ මේ සම්බන්ධයෙන් ඊයේ (25) අමාත්‍යංශ ලේකම්වරිය සමඟ පැවති සාකච්ඡා ද විසඳුමකින් තොරව අවසන් වු බවයි. මේ වන විට සෙත්සිරිපායේ පිහිටා ඇති සමෘද්ධි සංවර්ධන ප්‍රධාන කාර්යාලයේ සියළු කටයුතුවලින් සමෘද්ධි සංවර්ධන නිලධාරීන් ඉවත්ව ඇති බව ද චාමර මද්දුමකළුගේ මහතා පැවසයි.", "URL": "https://sinhala.adaderana.lk/news.php?nid=96737", "Category": null, "Parent URL": null}