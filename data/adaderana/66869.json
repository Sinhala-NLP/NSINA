{"Source": "Adaderana", "Timestamp": "December 9, 2016 09:19 am", "Headline": " ගිනි අවියක් සමග අයෙක් කොටු ", "News Content": "කළුතර, කටුකුරුන්ද ප්‍රදේශයේදී නීති විරෝධී ගිනි අවියක් සමග පුද්ගලයෙකු අත්අඩංගුවට ගෙන තිබේ.කළුතර දකුණ පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී සැකකරු සතුව තිබී ටී 56 ගිනි අවියක්, පතරොම් ගැබක් සහ උණ්ඩ 08ක් පොලීසිය විසින් සොයාගෙන තිබේ.සැකකරු කළුතර දකුණ ප්‍රදේශයේ පදිංචි 24 හැවිරිදි පුද්ගලයෙකි.ඔහු අද(09) කළුතර මහේස්ත්‍රාත් අධිකරණයට ඉදිරිපත් කිරීමට නියමිත අතර කළුතර දකුණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66869", "Category": null, "Parent URL": null}