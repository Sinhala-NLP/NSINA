{"Source": "Adaderana", "Timestamp": "June 16, 2011 08:22 am", "Headline": "ජනපති රුසියාවට යයි ", "News Content": "රුසියාවේ පීටර්ස්බර්ග් නුවර පැවැත්වෙන ආර්ථික සමුළුවට සහභාගී වීම සඳහා ජනාධිපති මහින්ද රාජපක්ෂ මහතා අද(16) අලුයම දිව‍යිනෙන් පිටත්ව ගියේය. \"නව යුගයක් සඳහා නැගී එන නායකත්වය\" යන තේමාව යටතේ පැවැත්වෙන මෙම සමුළුව අද සිය ලබන 18 වනදා දක්වා පැවැත්වීමට නියමිතය. රුසියාව, චීනය, ස්පාඤ්ඤය, පින්ලන්තය ඇතුළු ප්‍රබල රටවල්වල රාජ්‍ය නායකයින් මෙම සමුළුවට සහභාගී වේ. තෙදින නිල සංචාරයකයට සහභාගී වන ජනාධිපති මහින්ද රාජපක්ෂ මහතා සමුළුව පැවැත්වෙන අතරවාර‍යේ රුසියාව, චීනය ඇතුළු රටවල් කිහිපයක රාජ්‍ය නායකයින් සමග ද්වීපාර්ශවික සාකච්ඡා පැවැත්වීමට නියමිතය.", "URL": "https://sinhala.adaderana.lk/news.php?nid=16781", "Category": null, "Parent URL": null}