{"Source": "Adaderana", "Timestamp": "February 29, 2016 02:59 pm", "Headline": "ආසියානු කුසලාන ක්‍රිකට් තරගාවලියේ 06 වන තරගය අද  ", "News Content": "ආසියානු කුසලාන ක්‍රිකට් තරගාවලියේ 06 වන තරගය අද බංග්ලාදේශයේ ඩකාහි මීර්පුර් ක්‍රීඩාංගණයේ දී පැවැත්වෙයි. පාකිස්ථානය සහ එක්සත් අරාබි එමිර් කණ්ඩායම අද(29) තරග වැදීමට නියමිතව ඇත.මෙතෙක් පැවති තරගවලට අනුව ඉන්දීය කණ්ඩායම තමන් මුහුණදුන් තරග දෙකම ජයගෙන ප්‍රසාද ලකුණු 4ක් සමඟින් පෙරමුණේ පසුවෙයි.බංග්ලාදේශ කණ්ඩායම තරග 03කට මුහුණ දී ඉන් තරග දෙකක් ජයගෙන ප්‍රසාද ලකුණු 04ක් ලබාගනිමින් දෙවන ස්ථානයට පත්ව තිබේ.තරග දෙකෙන් එකක් පමණක් ජය ලැබු ශ්‍රී ලංකා කණ්ඩායමට හිමිව ඇත්තේ ප්‍රසාද ලකුණු 02ක් පමණි.පාකිස්ථානයට සහ එක්සත් අරාබි එමිර් කණ්ඩායමට මෙතෙක් කිසිදු තරගයක් ජය ගැනීමට හැකි වී නොමැත.", "URL": "https://sinhala.adaderana.lk/news.php?nid=57723", "Category": null, "Parent URL": null}