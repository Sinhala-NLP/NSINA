{"Source": "Adaderana", "Timestamp": "April 24, 2019 10:48 pm", "Headline": "ට්‍රැක්ටරයක් පෙරළීමෙන් හයදෙනෙක් රෝහලේ", "News Content": "කන්දකැටිය මාලියද්ද ප්‍රධාන මාර්ගයේ මාලියද්ද ප්‍රදේශයේදී ට්‍රැක්ටරයක් පෙරළී යාමෙන් එහි ගමන්ගත් කාන්තාවන් පස්දෙනෙකු ඇතුළු හය දෙනෙකු තුවාල ලබා ඇත. අද (24) සවස 7.00 ට පමණ සිදුවු මෙම අනතුරෙන් තුවාල ලැබූවන් කන්දකැටිය දිසා රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහියංගන මූලික රෝහල වෙත ඇතුළත් කර ඇතැයි ඇති බව වාර්තා වෙයි. තුවාල ලැබූ පිරිස අතර වයස අවුරුදු 11ක පිරිමි ළමයෙකු සහ අවුරුදු 17 ගැහැණු ළමයෙකු ද සිටින බව පොලීසිය ප්‍රකාශ කර ඇත. අනතුරින් තුවාල ලබා ඇත්තේ කන්දකැටිය මාලියද්ද ගම්මානයේ පිරිසකි. ධාවනය වෙමින් තිබූ ට්‍රැක්ටරයේ පසුපස කොටස (ට්‍රේලරය) ගැලවී පෙරළී ඇති අතර එහි ගමන් ගත් පිරිස ඊට යටවීමෙන් ඔවුහු තුවාල ලබා ඇති බව වාර්තා වෙයි. කුඹුරු වැඩ අවසන් කර නිවෙස් බලා යමින් සිටියදී මෙම පිරිස මෙම අනතුරට ලක්ව ඇත. කන්දකැටිය පොලීසිය සිද්ධිය සම්බන්ධයෙන්යෙන් වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=108639", "Category": null, "Parent URL": null}