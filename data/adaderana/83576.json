{"Source": "Adaderana", "Timestamp": "January 26, 2018 06:33 pm", "Headline": "ගෝඨාගේ පෙත්සම සලකා බලයි", "News Content": "කොළඹ මහේස්ත‍්‍රාත් අධිකරණය දී ඇති නියෝගයක් නීති විරෝධී යැයි ප්‍රකාශ කරන මෙන් ඉල්ලා හිටපු ආරක්ෂක ලේකම් ගෝඨාභය රාජපක්ෂ මහතා විසින් ගොනු කළ ප්‍රතිශෝධන පෙත්සම කොළඹ මහාධිකරණය හමුවේ අද(26) සලකා බලා තිබේ. අල්ලස් කොමිසම විසින් තමන්ට එරෙහිව ඉදිරිපත් කර ඇති නඩුවක් තවදුරටත් විභාග කිරීම සඳහා මහේස්ත්‍රාත් අධිකරණය අවසර ලබාදී ඇති බවට පෙත්සමෙන් ගෝඨාභය රාජපක්ෂ මහතා ප්‍රකාශ කර ඇති බව සඳහන්ය. කොළඹ මහාධිකරණය එම පෙත්සම සලකා බැලීමෙන් අනතුරුව සඳහන් කළේ ඊට අදාළ නොතීසි නිකුත් කරන්නේ ද යන්න පිළිබඳව තීන්දුව පෙබරවාරි මස 02 වනදා ලබාදෙන බවයි. මෙම පෙත්සම කොළඹ මහාධිකරණ විනිසුරු සම්පත් විජේරත්න මහතා ඉදිරියේ සලකා බැලුණි.", "URL": "https://sinhala.adaderana.lk/news.php?nid=83576", "Category": null, "Parent URL": null}