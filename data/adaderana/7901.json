{"Source": "Adaderana", "Timestamp": "April 20, 2010 11:05 am", "Headline": "රන් බඩුත් එක්ක හොරා මාට්ටු", "News Content": "ලක්ෂ 15 කට ආසන්න ස්වර්ණභාරණ තොගයක් සමග පුද්ගලයෙකු මාලිගාකන්ද ප්‍රදේශයේ දී අත්අඩංගුවට ගෙන තිබේ. මරදාන පොලිසිය පවසන පරිදි ඊයේ පස්වරුවේ මෙම අත්අඩංගුවට ගැනීම සිදු වී ඇත. අදාළ සැකකරු මාලිගාකන්ද ප්‍රදේශයේ ව්‍යාපාරිකයෙකුගේ නිවසකින් මෙම ස්වර්ණාභරණ සහ මුදල් සොරකම් කර ගෙන ඇති බව පොලිසිය පවසයි. සැකකරු අත තිබී ජංගම දුරකථන කිහිපයක් ද සොයා ගෙන ඇතැයි සඳහන් වේ. සිද්ධිය සම්බන්ධයෙන් තවත් සැකකරුවෙකු අත්අඩංගුවට ගැනීමට නියමිත බවත්,ඒ සඳහා පරීක්ෂණ ආරම්භ කර ඇති බවත් පොලිස් ආරංචි මාර්ග වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=7901", "Category": null, "Parent URL": null}