{"Source": "Adaderana", "Timestamp": "June 25, 2014 08:26 am", "Headline": "ගිනි අවි සමග 2ක් අත්අඩංගුවේ", "News Content": "ගිනි අවි ළඟ තබාගෙන සිටි පුද්ගලයින් දෙදෙනෙකු වෙන්නප්පුව ප්‍රදේශයේදී අත්අඩංගුවට ගෙන තිබේ. වෙන්නප්පුව පොලිස් ස්ථානයේ නිලධාරීන් කණ්ඩායමක් විසින් සිදුකළ වැටලීමක දී මොවුන් අත්අඩංගුවට ගෙන ඇත. සැකකරුවන් සතුව තිබී ගල්කටස් වර්ගයේ ගිනි අවියක්, අර්ධ ස්වයංක්‍රීය ගිනි අවියක්, පිස්තෝල පතුරොම් 03ක්, බෝර 12 පතුරොමක් සහ පිස්තෝල මැගසින් 01ක් සොයාගෙන තිබේ. අත්අඩංගුවට ගත් සැකකරුවන් වෙන්නප්පුව සහ ලුණුවිල ප්‍රදේශවල පදිංචිකරුවන් වන අතර ඔවුන් අද මාරවිල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44209", "Category": null, "Parent URL": null}