{"Source": "Adaderana", "Timestamp": "April 8, 2015 11:55 am", "Headline": "ජයසූරියගෙන් හිස් වූ ක්‍රිකට් පුටුව කපිල විජේගුණවර්ධනට!", "News Content": "කපිල විජේගුණවර්ධන මහතා ශ්‍රී ලංකා ක්‍රිකට් තේරීම් කමිටුවේ සභාපතිවරයා ලෙස පත්කර ඇති බව ශ්‍රී ලංකා ක්‍රිකට් ආයතන අභ්‍යන්තර ආරංචි මාර්ග අනාවරණය කරයි.ඔහු ශ්‍රී ලංකා ක්‍රිකට් අතුරු කමිටුවේ සාමාජිකයෙකු ලෙස ද මේවන විට කටයුතු කරනු ලබයි.පසුගියදා ශ්‍රී ලංකා ක්‍රිකට් තේරීම් කමිටුවේ සභාපති සනත් ජයසූරිය මහතා එම තනතුරින් ඉවත් විය.ඒ අලුතින් පත් කෙරුණු ක්‍රිකට් අතුරු පාලක කමිටුවේ කටයුතු වලට සහය පළ කරමින් බව කියැවිණ.ශ්‍රී ලංකා ක්‍රිකට් ආයතනයේ අතුරු කමිටුවේ සභාපතිවරයා ලෙස මේවන විට සිදත් වෙත්තමුණි මහතා කටයුතු කරයි.පසුගියදා නම් කළ එම අතුරු කමිටුවේ සාමාජිකයින් අතර කපිල විජේගුණවර්ධන මහතාද සිටින අතර එහි සෙසු සාමාජිකයින් වන්නේ නුස්කි මොහොමඞ්, කුෂිල් ගුණසේකර, ප්‍රකාශ් ෂාෆ්ටර්, ජයනන්ද වර්ණවීර, ප්‍රසන්න ජයවර්ධන, දුමින්ද හුළංගමුව, ලුසිල් විජේවර්ධන සහ යන අයයි.ඒ අනූව ඔහු ක්‍රිකට් තේරීම් කමිටුවේ සභාපතිවරයා ලෙසත්, අතුරු කමිටුවේ සාමාජිකයෙකු ලෙසත් කටයුතු කරන බව සඳහන්ය.", "URL": "https://sinhala.adaderana.lk/news.php?nid=50513", "Category": null, "Parent URL": null}