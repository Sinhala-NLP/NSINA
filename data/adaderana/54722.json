{"Source": "Adaderana", "Timestamp": "October 28, 2015 11:31 am", "Headline": "ස්වේච්ඡාවෙන් ඇවිත් කළ වැඩක් නිසා රිමාන්ඩ්", "News Content": "ළමුන් පස්දෙනෙකු අපයෝජනය කිරීමේ චෝදනාව මත අත්අඩංගුවටගත් පලෙයි, උඩුත්තුරෙයි ප්‍රදේශයේ පාසලක ස්වෙච්ඡා කම්කරුවෙකු ලබන මස 06 වැනිදා දක්වා රක්ෂිත බන්ධනාගාර ගත කර තිබේ.කිලිනොච්චිය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව සැකකරු රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක කාර්යාලය සඳහන් කළේය.උඩුත්තුරෙයි ප්‍රදේශයේ දමිළ විද්‍යාලයක ළමුන් පස්දෙනෙකු පලෙයි පොලීසියට සිදුකළ පැමිණිල්ලක් මත ස්වෙච්ඡාවෙන් විදුහලට පැමිණ පිරිසිඳු කිරීමේ කටයුතුවල නිරත වු අදාළ පුද්ගලයා පසුගිය 26 වැනිදා අත්අඩංගුවට ගෙන තිබුණි. ‍", "URL": "https://sinhala.adaderana.lk/news.php?nid=54722", "Category": null, "Parent URL": null}