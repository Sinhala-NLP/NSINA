{"Source": "Adaderana", "Timestamp": "March 16, 2012 03:10 pm", "Headline": "මෙරට ප්‍රශ්න විසඳන්න ආනයනික විසඳුම් අවශ්‍ය නෑ", "News Content": "මෙරට ප්‍රශ්න විසඳීම සඳහා ආනයනික විසඳුම් අනවශ්‍ය බව ජනාධිපති මහින්ද රාජපක්ෂ මහතා අවධාරණය කරයි. මෙරට ගැටලු සාකච්ඡා මාර්ගයෙන් විසඳා ගත හැකි බව ජනාධිපතිවරයා පෙන්වා දෙයි. ත්‍රස්තවාදය පරාජය කිරීම සඳහා පිටස්තර බලවේග යොදා නොගත් නිසා එම ගැටලුව විසඳාගැනීමට හැකි වූ බව ජනාධිපතිවරයා සඳහන් කරයි. දැන් උදාවී ඇත්තේ සියලු භේද අමතක කර සියලුදෙනා එක්වී රට ගැන සිතිය යුතු යුගයක් බව ජනාධිපතිවරයා ප්‍රකාශ කරයි. අරලියගහ මන්දිරයේ අද(16) පැවති උත්සවයකට එක්වෙමින් ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=22843", "Category": null, "Parent URL": null}