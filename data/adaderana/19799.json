{"Source": "Adaderana", "Timestamp": "November 5, 2011 11:14 am", "Headline": "චීනයේ පතල් අනතුරින් සිරවූ කම්කරුවන් පිරිසක් මුදාගැනෙයි", "News Content": "චීනයේ ගල් අඟුරු පතලක සිරවූ අනතුරකින් පතලේ සිරවී සිටි කම්කරුවන් පිරිසක් බේරාගැනීමට සහන සේවකයින් සමත්ව තිබේ. 50 දෙනෙකුට වැඩි පිරිසක් පතලේ සිරවී සිටි අතර ඉන් 40 දෙනෙකු පමණ මේ වන විට බේරාගෙන ඇති බව චීන බලධාරීන් පවසයි. අනතුරින් කම්කරුවන් 8 දෙනෙකු මියගොස් ති‍බුණි. පතලේ වායු පීඩනය ඉහළ යාමෙන් සිදුවූ පිපිරීමක් මෙම අනතුරට හේතුවී ඇති බව චීන බලධාරීන් පවසයි. අනතුර සිදුවූ අවස්ථාවේ කම්කරුවන් 75 දෙනෙකු සේවයේ නිරතව සිට ඇති අතර අනතුර සිදුවී සුළු මොහොතකින් ඉන් 7 දෙනෙකු බේරාගත් බව චීන බලධාරීන් සඳහන් ක‍රයි. අතුරුදන්ව සිටින සෙසු කම්කරුවන් සොයා ද තවදුරටත් මෙහෙයුම් සිදුකෙරෙන බව චීන මාධ්‍ය වාර්තා කරයි.", "URL": "https://sinhala.adaderana.lk/news.php?nid=19799", "Category": null, "Parent URL": null}