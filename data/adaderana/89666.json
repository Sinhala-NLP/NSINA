{"Source": "Adaderana", "Timestamp": "May 23, 2018 11:52 am", "Headline": " විදුලිසැර වැදීමෙන් පියෙකු හා පුතෙකු මරුට", "News Content": "යාපනය, වඩමාරච්චි නැගෙනහිර, කරනවායි ප්‍රදේශයේදී විදුලිසැර වැදීමෙන් පියෙකු හා පුතෙකු අද(23) උදෑසන ජිවිතක්ෂයට පත්ව ඇති බව යාපනය නෙල්ලිඅඩි පොලීසිය පවසයි. පොලීසිය පැවසූවේ කේබල් රූපවාහිනි වෙනුවෙන් යොදා තිබු රැහැනක් කැපීමට යාමේදී විදුලි රැහැනක ගැටීමෙන් සිදුවු විදුලි කාන්දුවකින් විදුලිසැර වැදී අදාළ පුද්ගලයින් ජිවිතක්ෂයට පත්ව ඇති බවයි. අනතුරින් 59 හැවිරිදි ජෙගනාදන් නැමැත්ති පියෙකු හා ජෙගනාදන් සංජීවන් නමැති 32 හැවිරිදි පුද්ගලයෙකු ජිවිතක්ෂයට පත්වි ඇති බවද පොලීසිය සඳහන් කළේය. මියගිය පුද්ගලයින්ගේ සිරුරු යාපනය මන්තිකෙයි රෝහලේ තැන්පත් කොට ඇති බවද පොලීසිය පැවසීය. සිද්ධිය සම්බන්ධයෙන් නෙල්ලිඅඩි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=89666", "Category": null, "Parent URL": null}