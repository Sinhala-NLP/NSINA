{"Source": "Adaderana", "Timestamp": "May 25, 2014 09:03 am", "Headline": "මැතිවරණයකදී පිටරට ඉන්න අයට ඡන්දය ප්‍රකාශ කරන්න අවස්ථාවක් ", "News Content": "විදෙස්ගතව සිටින ශ්‍රී ලාංකිකයින් සඳහා ද මෙරට මැතිවරණ වලදී ඡන්දය භාවිත කිරීම සඳහා අවස්ථාව සලසාදීම කෙරෙහි මැතිවරණ මහලේකම් කාර්යාලයේ අවධානය යොමුව තිබේ. ශ්‍රී ලාංකිකයින් ලක්ෂ 20ක පමණ පිරිසක් විදෙස් රටවල සේවාවල නිරතව සිටින අතර ඔවුන්ගෙන් වැඩි පිරිසක් ගෘහ සේවිකාවන් වන බව වාර්තා වෙයි. ඔවුන්ට ද ඡන්දය භාවිත කිරීම සඳහා අවස්ථාව සලසා දෙන ලෙස මැතිවරණ මහලේකම් කාර්යාලයට ඉල්ලීම් ලැබී තිබේ. ඒ අනුව ඊට ඇති හැකියාව පිලිබඳ අවධානය යොමුව ඇති බව මැතිවරණ මහලේකම් කාර්යාලයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=43446", "Category": null, "Parent URL": null}