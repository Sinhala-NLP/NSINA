{"Source": "Adaderana", "Timestamp": "October 5, 2010 04:14 pm", "Headline": "මනූෂගේත් පබාගේත් පක්ෂ සාමාජිකත්වය වෙනුවෙන් අධිකරණ නියෝගයක්  ", "News Content": "මනූෂ නානායක්කාර, උපේක්ෂා ස්වර්ණමාලි යන මන්ත්‍රීවරුන්ගේ පක්ෂ සාමාජිකත්වය අහිමි කිරීම වළක්වාලමින් එක්සත් ජාතික පක්ෂයට කොළඹ දිසා අධිකරණය වාරණ නියෝගයක් නිකුත් කර තිබේ. ඒ අදාළ මන්ත්‍රීවරුන් සිදුකරන ලද පැමිණිල්ලක් විභාග කිරීමෙන් අනතුරුව වේ. 18 වන ව්‍යවස්ථා සංශෝධනය සම්මත කිරීම සඳහා රජයට සහය දැක්වීම හේතුවෙන් තමන්ට එරෙහිව එක්සත් ජාතික පක්ෂය තුළ විනය පරීක්ෂණයක් පැවැත්වෙන බව අදාළ මන්ත්‍රීවරු අධිකරණය හමුවේ කියා සිටියහ. සියලු කරුණ විමසා බැලූ කොළඹ දිසා අධිකරණය අදාළ වාරණ නියෝගය නිකුත් කර ඇත්තේ ලබන 19 වැනිදා දක්වා බලපැවැත්වෙන පරිදියි.", "URL": "https://sinhala.adaderana.lk/news.php?nid=11302", "Category": null, "Parent URL": null}