{"Source": "Adaderana", "Timestamp": "January 19, 2019 09:33 pm", "Headline": "හාත්පසින්ම වෙනස් නිර්දේශ නව ව්‍යවස්ථාව පිළිබඳ යෝජනාවලියට ඇතුළත් කරලා", "News Content": "රාජ්‍ය මුල්‍ය පිළිබඳ අනුකාරක සභාවේ සභාපති ලෙස තමන් ඇතුලු කණ්ඩායම ඉදිරිපත් කළ යෝජනාවලට හාත්පසින්ම වෙනස් යෝජනා නව ව්‍යවස්ථාව පිළිබඳ යෝජනාවලියට ඇතුළත් කර ඇති බවට එක්සත් ජනතා නිදහස් සන්ධාන පාර්ලිමේන්තු මන්ත්‍රි බන්දුල ගුණවර්ධන මහතා චෝදනා කර තිබේ. රාජ්‍ය මූල්‍ය පිළිබඳ මේ වාර්තාවේ ඉතා පැහැදිලි ලෙස බදු අය කිරීම බදු නීති රීති වෙනස් කිරීම ණය ගැනීම යනාදිය පිළිබඳව ඉතාම සූක්ෂම ලෙස පළාත් ආණ්ඩු වලට මෙම ලබා දී ඇති යෝජිත කෙටුම්පතෙන් අවස්ථාව ලබා දී තිබෙන බව ඔහු පැවසීය. තමා රාජ්‍ය මූල්‍ය පිළිබඳ අනුකාරක සභාවේ සභාපතිවරයා වශයෙන් අනෙක් සාමාජිකයින් සමඟ ඉදිරිපත් කළ නිර්දේශ වලට වඩා හාත්පසින්ම වෙනස් නිර්දේශ මෙසේ රාජ්‍ය මූල්‍ය පිළිබඳ එම කොටස තුළින් දැක්වෙන බවත් ඒ මහතා ප්‍රකාශ කළේය. දේශපාලන විචාරක ගෙවිඳු කුමාරතුංග මහතාද එහිදී අදහස් දැක්වීය.", "URL": "https://sinhala.adaderana.lk/news.php?nid=102675", "Category": null, "Parent URL": null}