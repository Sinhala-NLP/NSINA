{"Source": "Adaderana", "Timestamp": "May 31, 2014 10:04 am", "Headline": "ගිනි අවියක් සමඟ  අයෙක් මාට්ටු ", "News Content": "විදේශ රටක නිෂ්පාදිත ජීව අත්බෝම්බයක් ළඟ තබාගෙන සිටි පුද්ගලයෙකු කළුතර උතුර, සුමංගල පාර ප්‍රදේශයේ දි අත්අඩංගුවට ගෙන තිබේ. පොලිසියට ලැබුණු තොරතුරකට අනුව සිදුකළ සෝදිසියකදී මොහු අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරු කළුතර උතුර ප්‍රදේශයේ පදිංචි පුද්ගලයෙකු බව පොලිසිය සඳහන් කළේය. සැකකරු අද(31) කළුතර මහේස්ත්‍රාත් අධිකරණය වෙත ඉදිරිපත් කිරිමට නියමිත අතර සිද්ධිය සම්බන්ධයෙන් කළුතර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43618", "Category": null, "Parent URL": null}