{"Source": "Adaderana", "Timestamp": "May 23, 2010 11:21 am", "Headline": "මාතලේට කුඩු බෙදාහරින්නා දැලේ", "News Content": "දීර්ඝ කාලයක් මාතලේ ප්‍රදේශයට හෙරොයින් බෙදාහැරි පුද්ගලයෙකු මාතලේ පොලිසිය විසින් අත්අඩංගුවට ගෙන තිබේ. ත්‍රීරෝද රථයකින් හෙරෝයින් ප්‍රවාහනය කරමින් සිටියදී මොහු අත්අඩංගුවට ගත් බව මාතලේ මුලස්ථාන පොලිසිය ප්‍රකාශ කරයි. කාලයක සිට සිදුකළ පරීක්ෂණ වලින් අනතුරුව වෙස්වළාගත් පොලිස් නිලධාරීන් මාර්ගයෙන් මෙම වැටලීම සිදුකර ඇති බව සඳහන් වේ. වසර 4කට අධික කාලයක් මොහු මාතලේ ප්‍රදේශයට හෙරොයින් සපයා ඇති බවට පොලිසිය විසින් සිදුකළ පරීක්ෂණ වලින් අනාවරණය වී තිබේ.. මාතලේ පොලිසිය අත්අඩංගුවට ගත් සැකකරු සම්බන්ධයෙන් වැඩිදුර පරීක්ෂණ පවත්වයි..", "URL": "https://sinhala.adaderana.lk/news.php?nid=8575", "Category": null, "Parent URL": null}