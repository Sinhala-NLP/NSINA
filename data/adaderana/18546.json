{"Source": "Adaderana", "Timestamp": "September 6, 2011 09:27 am", "Headline": "අල්කයිඩා ජ්‍යෙෂ්ඨ නායකයෙක් අත්අඩංගුවට", "News Content": "අල්කයිඩා සංවිධානයේ ජ්‍යෙෂ්ඨ නායකයෙකු අත්අඩංගුවට ගෙන ඇති බව පාකිස්ථානු යුද හමුදාව පවසයි. යුනිස් අල් මයුරිටානි නැමැති මොහු අල්කයිඩා සංවිධානයේ ජාත්‍යන්තර ක්‍රියාකරුවෙකු බව වාර්තා වේ. අල්කයිඩා සංවිධානයේ ත්‍රස්තවාදී ක්‍රියා ජාත්‍යන්තර වශයෙන් සිදුකර ඇත්තේ මොහු බව වාර්තා වේ. නිරිත දිග පකිස්ථානයේ ක්වේටාහිදි මොහු අත්අඩංගුවට ගත් බව පාකිස්ථානු යුද හමුදාව සඳහන් කරයි. ඊට අමතරව තවත් අල්කයිඩා සාමාජිකයින් දෙදෙනෙකු ද පකිස්ථානයේ දී අත්අඩංගුවට ගෙන ඇති බව සඳහන්ය. මෙම අත් අඩංගුවට ගැනීම් සම්බන්ධයෙන් අමෙරිකාව පකිස්ථානයට සිය ප්‍රශංසා සිදුකර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=18546", "Category": null, "Parent URL": null}