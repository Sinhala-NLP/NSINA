{"Source": "Adaderana", "Timestamp": "February 4, 2013 07:32 pm", "Headline": "මුහුදු පත්ලේ පුරාවිද්‍යාත්මක ගවේෂණයක්", "News Content": "දක්ෂිණ ප‍්‍රදේශයේ පිහිටි පුරාවිද්‍යා වටිනාකමින් යුත් ස්ථාන සංරක්ෂණය සඳහා මධ්‍යම සංස්කෘතික අරමුදල පියවර ගෙන තිබේ. මොණරාගල, හම්බන්තොට, ගාල්ල, සහ මාතර දිස්ත‍්‍රික්කවල සංස්කෘතික සංවර්ධන කලාප ඇති කිරීමට කටයුතු කර ඇති බව එහි අධ්‍යක්ෂ ජනරාල් මහාචාර්ය ගාමිණී අධිකාරි මහතා පවසයි. එම ප‍්‍රදේශවල විහාරස්ථාන දහසක් පමණ ගවේෂණය කර ඉන් විහාරස්ථාන 50 ක් කඩිනමින් සංරක්ෂණය කිරිමට කටයුතු කරන බව ද මහාචාර්ය ගාමිණී අධිකාරි මහතා සඳහන් කරයි. මීට අමතරව මුහුදු පත්ලේ පුරාවිද්‍යාත්මක ගවේෂණයක් සඳහා ද පියවර ගන්නා බව මහාචාර්ය ගාමිණී අධිකාරි මහතා පවසයි.", "URL": "https://sinhala.adaderana.lk/news.php?nid=31346", "Category": null, "Parent URL": null}