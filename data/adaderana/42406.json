{"Source": "Adaderana", "Timestamp": "April 9, 2014 09:17 am", "Headline": "ගිරිඋල්ලේ කුණු ගොඩකින් අත්බෝම්බ මතුවෙයි ", "News Content": "ගිරිඋල්ල, ලක්මල් උයන, මත්තේගම ප්‍රදේශයේ නිවසක් අසළ කුණු ගොඩක තිබී අත්බෝම්බ 04ක් පොලිසිය විසින් සොයාගෙන තිබේ. ගිරිඋල්ල පොලිසියට ලැබුණු තොරතුරකට අනුව සිදුකළ සෝදිසි මෙහෙයුමක දී අදාළ බෝම්බ සොයාගෙන ඇති බව සඳහන් වෙයි. අදාළ ස්ථානයට පොලිස් විශේෂ කාර්ය බලකා නිලධාරීන් ගෙන්වා බෝම්බ නිෂ්ක්‍රීය කිරීමට කටයුතු කර තිබේ. සිද්ධිය සම්බන්ධයෙන් ගිරිඋල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42406", "Category": null, "Parent URL": null}