{"Source": "Adaderana", "Timestamp": "May 21, 2012 10:48 am", "Headline": "රිය අනතුරකින් 16 දෙනෙක් තුවාල ලබයි", "News Content": "මාතලේ - මහනුවර මාර්ගයේ ඇල්වල ප්‍රදේශයේ සිදු වූ රිය අනතුරකින් පුද්ගලයන් 16 දෙනෙක් තුවාල ලබා තිබේ. වෑන් රථ දෙකක් මුහුණට මුහුණ ගැටීමෙන් ඊයේ (20) රාත්‍රී 7 ට පමණ සිදු වූ මෙම අනතුරෙන් තුවාල ලැබූවන් ‍මාතලේ මහරෝහලට ඇතුළත් කර ඇති බව වාර්තාවේ. ඔවුන්ගෙන් දෙදෙනෙකුගේ තත්ත්වය බරපතල බව රෝහල් ප්‍රකාශයෙකු සඳහන් කරයි. අනතුරට ලක් ව ඇත්තේ දඹුල්ල ප්‍රදේශයේ වන්දනා ගමනක නිරත වූ පිරිසක් රැගෙන ගිය වෑන් රථයක් සහ උකුවෙල සිට මාතලේ දක්වා ගමන් කළ වෑන් රථයක් බව පොලිසිය පවසයි. මාතලේ පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=24407", "Category": null, "Parent URL": null}