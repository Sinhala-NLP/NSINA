{"Source": "Adaderana", "Timestamp": "November 18, 2018 06:03 pm", "Headline": "දිවයින පුරා වැසි තවදුරටත්", "News Content": "ඉදිරි දින කිහිපය තුළ දිවයින පුරා වැසි තත්ත්වයේ වර්ධනයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පැවසීය. එම දෙපාර්තමේන්තුව පෙන්වා දෙන්නේ දිවයින ආසන්න පහළ වායුගෝලයේ පවතින කැළඹිලි ස්වභාවය මීට හේතු වී ඇති බවයි. විශේෂයෙන් මධ්‍යම, සබරගමුව, ඌව, උතුර සහ උතුරු මැද යන පළාත්වල ඇතැම් ස්ථානවලට මිලිමීටර් 100 ඉක්මවූ තද වැසි ඇති විය හැකි බව කාලගුණ විද්‍යා දෙපාර්තමේන්තුව පැවසීය. කාලගුණ විද්‍යා දෙපාර්තමේන්තුව පවසන්නේ ගිගුරුම් සහිත වැසි ඇති වන විට තාවකාලික තද සුළං ද අපේක්ෂා කළ හැකි බවයි.", "URL": "https://sinhala.adaderana.lk/news.php?nid=99410", "Category": null, "Parent URL": null}