{"Source": "Adaderana", "Timestamp": "February 22, 2014 08:47 am", "Headline": "ගල්කිස්සේ දේපල ‍සොරු 3ක් දැලේ", "News Content": "ගල්කිස්ස, බොරුපන ප්‍රදේශයේ නිවසක මුදල් සහ දේපල කොල්ලකෑමේ සිද්ධියකට සම්බන්ධ සැකකරුවන් තිදෙනෙකු පොලිසිය විසින් අත්අඩංගුවට ගෙන තිබේ. ගල්කිස්ස පොලිසිය විසින් සිදුකළ විර්ශනයක දී සැකකරුවන් අත්අඩංගුවට ගෙන ඇත. සැකකරුවන්ගෙන් සිදුකළ වැඩිදුර ප්‍රශ්න කිරීම් වල දී කොල්ල කෑ ලැප්ටොප් පරිගණක යන්ත්‍ර 02ක්, ජංගම දුරකථන 02ක් සහ රුපියල් 13,500 ක මුදලක් පොලිසිය විසින් සොයාගෙන තිබේ. ඔවුන් අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41289", "Category": null, "Parent URL": null}