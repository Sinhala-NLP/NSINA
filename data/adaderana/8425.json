{"Source": "Adaderana", "Timestamp": "May 15, 2010 05:05 pm", "Headline": "ලෝක බැංකුවෙන් මිලියන 108 ක්", "News Content": "මෙරට සංවර්ධන ව්‍යාපෘති කිහිපයක් සඳහා අමෙරිකානු ඩොලර් මිලියන 108 ක ආධාර මුදලක් ලබා දීමට ලෝක බැංකුව තීරණය කර තිබේ. යටිතල පහසුකම් සංවර්ධනය, උසස් අධ්‍යාපනය හා සංචාරක යන ක්ෂේත්‍ර වෙනුවෙන් මෙම ආධාර මුදල ලබා දීමට තීරණය කර ඇති බව සඳහන්ය. ඉන් ඩොලර් මිලියන 50 ක් උතුරු නැගෙනහිර පළාත් වල ප්‍රදේශීය සේවා සංවර්ධන කටයුතු වෙනුවෙන් යෙදවීමට නියමිතය. තවත් ඩොලර් මිලියන 40 ක් උසස් අධ්‍යාපන කේෂ්ත්‍රයේ සංවර්ධන ව්‍යාපෘති වෙනුවෙන් යෙදවෙනු ඇත. සංචාරක කේෂ්ත්‍රයේ ප්‍රවර්ධනය වෙනුවෙන් යෙදවීමට අපේක්ෂිත මුදල අමෙරිකානු ඩොලර් මිලියන 18 කි.", "URL": "https://sinhala.adaderana.lk/news.php?nid=8425", "Category": null, "Parent URL": null}