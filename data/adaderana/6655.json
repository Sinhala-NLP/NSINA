{"Source": "Adaderana", "Timestamp": "February 13, 2010 09:02 am", "Headline": "අමෙරිකානු සරසවියක වෙඩිතැබීමක්", "News Content": "අමෙරිකාවේ සරසවියක සිදුවූ වෙඩිතැබීමකින් පුද්ගලයින් තිදෙනෙකු ජීවිතක්ෂයට පත්වී තිබේ. අමෙරිකාවේ ඇල්බර්මා සරසවියේ මෙම වෙඩි තැබීම සිදුව ඇති බව සඳහන් වේ. වෙඩි තැබීම විශ්ව විද්‍යාලයේ අධ්‍යයන ගොඩනැගිල්ලක් තුළ සිදුව ඇති බව විදෙස් මාධ්‍ය වාර්තා කරයි. දැනට අනාවරණය වී ඇති තොරතුරුවලට අනුව තවත් එක් පුද්ගලයෙකු තුවාල ලබා ඇත. කෙසේ වෙතත් සිද්ධියෙන් අනතුරට පත් සංඛ්‍යාව මීට වඩා ඉහළ යා හැකි බව ද විදෙස් මාධ්‍ය සඳහන් කරයි. මෙම වෙඩි තැබීම කාන්තාවක විසින් සිදුකළ බව ඇතැම් වාර්තා පෙන්වා‍දෙයි. අමෙරිකානු ආරක්ෂක අංශ මේ සම්බන්ධයෙන් නිශ්චිත තොරතුරු මෙතෙක් අනාවරණය කොටගෙන නැත.", "URL": "https://sinhala.adaderana.lk/news.php?nid=6655", "Category": null, "Parent URL": null}