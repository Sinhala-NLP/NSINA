{"Source": "Adaderana", "Timestamp": "July 6, 2017 09:15 am", "Headline": "යතුරු පැදියක් දුම්රියේ ගැටී අයෙක් මරුට", "News Content": "කහව ප්‍රදේශයේදී යතුරුපැදියක් දුම්රියේ ගැටීමෙන් සිදුවූ අනතුරකින් පුද්ගලයෙකු මියගොස් තිබේ. අද(06) උදෑසන මාතර සිට කොළඹ බලා ධාවනය වූ සාගරිකා දුම්රියේ මෙම යතුරුපැදිය ගැටී ඇති බව දුම්රිය ප්‍රධාන පාලක මැදිරිය සඳහන් කළේය. මේ හේතුවෙන් දුම්රිය ප්‍රමාද වී ධාවනය වූ බව ද සඳහන් වෙයි. කෙසේ වෙතත් මියගිය පුද්ගලයාගේ අනන්‍යතාවය තහවුරු වී නොමැති අතර මළ සිරුර අම්බලන්ගොඩ දුම්රිය ස්ථානයට බාරදුන් බව දුම්රිය ප්‍රධාන පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=74928", "Category": null, "Parent URL": null}