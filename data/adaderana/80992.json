{"Source": "Adaderana", "Timestamp": "December 3, 2017 10:12 pm", "Headline": "සීමා නිර්ණයෙන් වාරණය වූ පාළාත් පාලන ආයතන 208 සඳහා නාමයෝජනා දිනය හෙට ප්‍රකාශයට", "News Content": "අධිකරණ නියෝගයක් හේතුවෙන් මැතිවරණය ප්‍රකාශයට පත්කිරීමට නොහැකි වූ පළත් පාලන ආයතන 208 සඳහා නාමයෝජනා කැඳවීමේ දිනය හෙට ප්‍රකාශයට පත්කිරීමට නියමිතව තිබේ. දිස්ත්‍රික් තේරීම් භාර නිළධාරීන් විසින් අදාළ දිනයන් හෙට පෙරවරුවේ පලාත් පාලන ආයතන වලට දැනුම් දෙනු ඇත. ඒ අනුව දෙසැම්බර් මස 18 වන දින සිට 21 වන දින දක්වා කාලය තුළ නාමයෝජනා භාරගැනීම සිදුවනු ඇති බවයි මැතිවරණ මහලේකම් කාර්යාලය සඳහන් කළේය. එම පළාත් පාලන ආයතන 208 සඳහා ඇප මුදල් තැන්පත් කිරීම හෙට දිනයේ සිට සිදුකල හැකි වේ. මේ වන විට මැතිවරණය ප්‍රකාශයට පත් කර ඇති පළාත් පාලන ආයතන 93 සදහා නාමයෝජනා කැඳවීම ලබන 11 වන දින ආරම්භ වන අතර එය ලබන 14 වන දින මධ්‍යහ්න 12න් අවසන් වීමට නියමිතය. නාමයෝජනා කැදවීමෙන් අනතුරුව ඡන්ද විමසීම පැවැත්වෙන දිනය මැතිවරණ කොමිෂන් සභාව විසින් ප්‍රකාශයට පත් කරනු ඇත.", "URL": "https://sinhala.adaderana.lk/news.php?nid=80992", "Category": null, "Parent URL": null}