{"Source": "Adaderana", "Timestamp": "February 1, 2017 10:50 am", "Headline": "ක්‍රීඩාවෙන් වයඹ පළාත පහල බසී", "News Content": "ක්‍රීඩාවෙන් ජාතික තලයේ දක්ෂතා දැක්වූ වයඹ පළාත මෑත කාලයේ කිසියම් පසුබැසීමකට ලක්ව තිබෙන බව රාජ්‍ය අමාත්‍ය පාලිත රංගේ බණ්ඩාර මහතා පවසයි.වොලිබෝල් ක්‍රීඩාවෙන් ජාතික තලය නියෝජනය කළ වැඩිම පිරිස පුත්තලම හා කුරුණෑගල යන දිස්ත්‍රික්කවලින් බිහිවුවද වර්තමානයේ එවැනි තත්ත්වයක් දක්නට නොලැබීම කණගාටුවක කාරණයක් බව ඔහු පෙන්වා දෙයි.මේ පිළිබඳ පුළුල්ව අවදානය යොමු කිරීම පාසල්වලටත් ක්‍රීඩා බාර නිලධාරීවරුන්ටත් පැවරෙන වගකීම බවද අමාත්‍යවරයා අවධාරණය කර සිටියේය.‍වෙන්නප්පුව, මැල්ලව ප්‍රාථමික විද්‍යාලයේ ඉදිකළ වොලිබෝල් ක්‍රීඩා පිටිය විවෘත කිරීම වෙනුවෙන් පසුගියදා (30) පැවැති උත්සවයකදී අමාත්‍යවරයා මේ බව ප්‍රකාශ කළේය.තවද ඔහු කියා සිටියේ ජාතික මට්ටම නියෝජනය කිරීමට සමත්වන්නා වූ ක්‍රිකට් ක්‍රීඩකයෙකු පුත්තලම දිස්ත්‍රීක්කයෙන් බිහි කිරීමත් වොලිබෝල් ක්‍රීඩාවේ පෙර පැවැති තත්ත්වය නැවත පුත්තලමට ලබා ගැනීමත් සිය අරමුණ බවය.", "URL": "https://sinhala.adaderana.lk/news.php?nid=68924", "Category": null, "Parent URL": null}