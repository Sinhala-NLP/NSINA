{"Source": "Adaderana", "Timestamp": "July 26, 2012 11:46 am", "Headline": "ඇමති රිෂාද්ට අධිකරණය හමුවේ පෙනී සිටින්නැයි නොතීසි", "News Content": "මන්නාරම මහේස්ත්‍රාත්වරයාට තර්ජනය කිරීමේ සිද්ධිය සම්බන්ධයෙන් චෝදනා ලබා සිටින අමාත්‍ය රිෂාද් බදියුදීන් මහතාට සැප්තැම්බර් මස 05 වැනිදා අධිකරණය හමුවේ පෙනී සිටින ලෙස අභියාචානාධිකරණය අද (26) නොතීසි නිකුත් කර තිබේ අදාළ සිද්ධිය සම්බන්ධයෙන් අභියාචානාධිකරණයට ජ්‍යෙෂ්ඨ නීතිඥයින් 7 දෙනෙකු විසින් ගොනු කර තිබු පැමිණිල්ලක් සලකා බැලීමෙන් පසු අභියාචනාධිකරණ විනිසුරු රංජිත් සිල්වා මහතා විසින් මෙම නියෝගය නිකුත් කළේය. එසේම සැප්තැම්බර් 05 වැනිදා අධිකරණය හමුවේ පෙනී සිටින තුරු මෙම සිද්ධියේදි අගතියට පත් පාර්ශවයට කිසිදු බලපෑමක් නොකළ යුතු බවට ද එහිදි නියෝග කරන ලදි. එසේම අධිකරණයට අපහාස කිරීම සම්බන්ධයෙන් අමාත්‍යවරයා විසින් සැප්තැම්බර් 05 වැනි දින අධිකරණය හමුවේ පෙනී සිටිමේදි නිදහසට කරුණු ඉදිරිපත් කළ යුතු බවටද විනිසුරුවරයා නියෝග කරනු ලැබුවේය.", "URL": "https://sinhala.adaderana.lk/news.php?nid=26081", "Category": null, "Parent URL": null}