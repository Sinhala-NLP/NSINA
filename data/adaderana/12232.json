{"Source": "Adaderana", "Timestamp": "November 18, 2010 10:34 am", "Headline": "සිය දරුවා ඝාතන කිරීමේ චෝදනාවට කතක් අත්අඩංගුවට", "News Content": "බගවන්තලාව ලිස්ටන් වතුයායේ පදිංචි කාන්තාවක් මීනිමැරීමේ ‍චෝදනාවක් යටතේ අත්අඩංගුවට ගෙන තිබේ. බිලි‍දෙකු ඝාතනය කිරීම සම්බන්ධයෙන් ඇයට එරෙහිව චෝදනා එල්ල වී ඇති බව වාර්තා වේ. පසුගියදා ඇයට දාව උපන් බිලිදෙකු උපන් අවස්ථාවේදීම ඇය විසින් ඝාතනය කර ඇති බවට සැකකෙරෙන බව පොලිසිය පවසයි. අත්අඩංගුවට ගෙන ඇත්තේ 28 හැවිරිදි ද්‍රවිඩ ජාතික කාන්තාවකි. සැකකාරිය අද(18) හැටන් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12232", "Category": null, "Parent URL": null}