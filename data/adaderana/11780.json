{"Source": "Adaderana", "Timestamp": "October 28, 2010 09:19 am", "Headline": "උපත් පාලන කොපු වල සැඟවූ මැණික් සමග ශ්‍රී ලාංකිකයෙක් කොටුවෙයි", "News Content": "ඉතා ඉහළ වටිනාකමින් යුත් මැණික් ගල් තොගයක් ශ්‍රී ලංකාවේ සිට ඉන්දියාව වෙත නීතිවිරෝධීව රැගෙන යාමට තැත්කළ ශ්‍රී ලාංකිකයෙකු චෙන්නායිහිදී අත්අඩංගුවට පත්ව ඇත. 43 හැවිරිදි මොහොමඩ් සෆික් නැමති මෙම පුද්ගලයා චෙන්නායි ගුවන් තොටුපළ ආසන්නයේදී අත්අඩංගුවට ගත් බව චෙන්නායි පොලිසිය පවසයි. මෙම පුද්ගලයා අදාළ මැණික් ගල් උපත් පාලන කොපු 42 ක් තුළ අසුරා ගුවන් ගමන ඇරඹීමට පෙර එම කොපු ගිල දමා ඇත. ශ්‍රී ලංකාවේ නගරයක සිට මෙම මැණික් ගල් නීතිවිරෝධීව රැගෙන ඒමට උත්සාහ දරන බවට චෙන්නායි පොලීසිය වෙත තොරතුරු ලැබී තිබේ. එම තොරතුරු විශේෂ පොලිස් කණ්ඩාමක් විසින් මෙම පුද්ගලයා අත්අඩංගුවට ගෙන ඇති බව ඉන්දීය මාධ්‍ය වාර්තා කරයි. පොලීසිය විසින් ඔහුගෙන් ප්‍රශ්න කර පසුව පෞද්ගලික රෝහලකට ඇතුළු කර ඇති බව සඳහන්ය. එහිදී ගන්නා ලද එක්ස් -රේ සටහන් මගින් මැණික් ගල් තොගය පිළිබඳව හෙළිදරව් වී ඇති බව වාර්තා වේ. ඒ අනුව උපත් පාලන කොපු 42 ක් තුළ සඟවන ලද රුපියල් කෝටි 1 .5 ක වටිනාකමින් යුත් මැණික් ගල් 2065 ක් හමුවී තිබේ.", "URL": "https://sinhala.adaderana.lk/news.php?nid=11780", "Category": null, "Parent URL": null}