{"Source": "Adaderana", "Timestamp": "January 15, 2012 04:17 pm", "Headline": " 18% ට අපි නැමෙන්නේ නෑ-ජල සම්පාදනයෙන් අනතුරු ඇඟවීමක්", "News Content": "18% ක වැටුප් වැඩිවීම ප්‍රතික්ෂේප කරමින් වෘත්තීය සමිති ක්‍රියාමාර්ගයක නිරතවන බව ජල සම්පාදන වෘත්තීය සමිති පවසයි. ඒ අනුව ලබන 18 වන දින උද්ඝෝෂණ ව්‍යාපාරයක් සංවිධානය කර ඇති බව ජල සම්පාදන වෘත්තීය සමිති ඒකාබද්ධ සන්ධානයේ සම කැඳවුම්කරු උපාලි රත්නායක මහතා සඳහන් කරයි. රජය ඊට නිසි ප්‍රතිචාර නොදැක්වුවහොත් ඉදිරියේදී දැවැන්ත වැඩවර්ජන ක්‍රියාවලියකට යොමුවන බව හෙතෙම කියා සිටියේය. අවම වශයෙන් 33% ක වැටුප් වැඩිවීමක් අපේක්ෂා කරන බව ජල සම්පාදන වෘත්තීය සමිති ඒකාබද්ධ සන්ධානය වැඩිදුරටත් කියා සිටියි.", "URL": "https://sinhala.adaderana.lk/news.php?nid=21400", "Category": null, "Parent URL": null}