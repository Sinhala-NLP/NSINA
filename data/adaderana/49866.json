{"Source": "Adaderana", "Timestamp": "March 10, 2015 04:26 pm", "Headline": "අගුණුකොළපැලැස්ස සභාපති ඇතුළු 4ක් රිමාන්ඩ්", "News Content": "අගුණුකොළපැලැස්ස ප්‍රාදේශීය සභාවේ මන්ත්‍රීවරුන් දෙදෙනෙකුට පහරදීමේ චෝදනාව මත අත්අඩංගුවට ගත් එම ප්‍රාදේශීය සභා සභාපතිවරයා ඇතුළු පුද්ගලයින් සිව්දෙනා රක්ෂිත බන්ධනාගාර ගත කර තිබේ.ඒ අනුව ඔවුන් ලබන 20 වන දින දක්වා රක්ෂිත බන්ධනාගාර ගත කරන ලෙස අගුණකොලපැලැස්ස මහේස්ත්‍රාත්වරයා නියෝග කර ඇත.පසුගිය මාර්තු මස 04 වන දින සභාපතිවරයා විසින් ප්‍රාදේශීය සභා මන්ත්‍රීවරුන් දෙදෙනෙකුට පහරදීමක් සිදුකර තිබුණි.අදාළ පහරදීමෙන් පසුව සභාපතිවරයා ඇතුළු පිරිස ප්‍රදේශයෙන් පළාගොස් සිටි අතර ඔවුන් ඊයේ නීතීඥවරයෙකු මාර්ගයෙන් අගුණකොළපැලැස්ස පොලීසියට බාරවී ඇත.ඒ අනුව ප්‍රාදේශීය සභාවේ සභාපතිවරයා, ඔහුගේ රියදුරු ඇතුළු පුද්ගලයින් සිව්දෙනෙකු අද අගුණකොලපැලැස්ස මහේස්ත්‍රාත් අධිකරණය වෙත ඉදිරිපත් කෙරුණි.", "URL": "https://sinhala.adaderana.lk/news.php?nid=49866", "Category": null, "Parent URL": null}