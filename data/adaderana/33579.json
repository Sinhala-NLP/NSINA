{"Source": "Adaderana", "Timestamp": "April 25, 2013 04:30 pm", "Headline": "බංග්ලාදේශයේ ගොඩනැගිල්ලක් කඩා වැටීමෙන් මියගිය ගණන 175ක් වෙයි", "News Content": "බංග්ලාදේශයේ ඩකා අගනුවර ගොඩනැගිල්ලක් කඩා වැටීමෙන් මියගිය සංඛ්‍යාව 175 ක් දක්වා ඉහළ ගොස් තිබේ. තවත් පුද්ගලයින් විශාල පිරිසක් සුන්බුන් අතර සිරවී සිටිනු ඇති බවට එරට බලධාරින් විශ්වාසය පළ කරන්නේය. ඒ අනුව තවදුරටත් සෝදිසි මෙහෙයුම් සිදු කිරීමට සහන සේවා කණ්ඩායම් පියවර ගෙන ඇත. වෙළෙදසැල් ගණනාවකින් සමන්විත මහල් 8 කින් සමන්විත ගොඩනැගිල්ලක් ඊයේ දිනයේ මෙලෙස කඩා වැටුණි. ඉදිකිරීම් කටයුතුවල පැවති දෝෂයක් හේතුවෙන් ගොඩනැගිල්ල කඩා වැටෙන්නට ඇති බවට බංග්ලාදේශ බලධාරීන් සැක පළකරයි. අනතුර සිදුවන අවස්ථාවේ අදාළ ගොඩනැගිල්ල තුළ පුද්ගලයින් 2000 ක පමණ පිරිසක් සිටි බව ද සඳහන්ය.", "URL": "https://sinhala.adaderana.lk/news.php?nid=33579", "Category": null, "Parent URL": null}