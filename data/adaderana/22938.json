{"Source": "Adaderana", "Timestamp": "March 21, 2012 08:18 am", "Headline": "පරිපූරක වෙද වර්ජනය අත්හිටුවයි", "News Content": "පරිපූරක වෛද්‍ය සේවා වෘත්තිකයින් ගෙන ගිය වර්ජනය අත්හැරීමට ‍එම වෘත්තිකයින් තීරණය කර තිබේ. ඊයේ(20) රාත්‍රීයේ මෙම තීරණය ගත් බව පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලයේ ප්‍රධාන ලේකම් සමන් ජයසේකර මහතා පැවසුවේය. අද(21) පෙරවරුවේ සිට අදාළ වැඩ වර්ජනය අත්හිටුවීමට පරිපූරක වෛද්‍ය සේවා බල මණ්ඩලයේ විධායක සභාව විසින් ඒකමතිකව තීරණය කළ බව අද දෙරණ වෙත අදහස් දැක්වූ ඒ මහතා ප්‍රකාශ කළේය. පවතින සියලු තත්ත්වයන් හා නීත්‍යානුකූල තත්ත්වයන් සැලකිල්ලට ගනිමින් විධායක සභාව මෙම තීරණයට එළඹි බව සමන් ජයසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22938", "Category": null, "Parent URL": null}