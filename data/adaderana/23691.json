{"Source": "Adaderana", "Timestamp": "April 21, 2012 12:34 pm", "Headline": "ජලසම්පාදන මණ්ඩලයට එරෙහිව නීතිමය පියවර ගන්නවා", "News Content": "ජලසම්පාදන මණ්ඩලයට එරෙහිව නීතිමය පියවර ගන්නා බව තලවාකැලේ, ලිඳුල නගර සභාවේ සභාපති අශෝක සේපාල මහතා පවසයි. අදාළ නීතිමය ක්‍රියාමාර්ග ගැනීම සඳහා ප්‍රදේශයේ මහජන සෞඛ්‍ය පරීක්ෂකවරුන් වෙත තමන් උපදෙස් ලබාදුන් බව සභාපතිවරයා සඳහන් කළේය. පානීය ජලය අපවිත්‍ර වී තිබීම හේතුවෙන් ලිඳුල ප්‍රදේශයේ 500 දෙනෙකු පමණ රෝගීවීම හේතුවෙන් ප්‍රතිකාර සඳහා රෝහල් ගතකරනු ලැබීය. මෙහිදී පුද්ගලයින් දෙදෙනෙකු ජීවිතක්ෂයට පත්විය. මේ සම්බන්ධයෙන් ජලසම්පාදන මණ්ඩලයට එරෙහිව නීතිමය ක්‍රියාමාර්ග ගන්නා බව තලවාකැලේ, ලිඳුල නගර සභාවේ සභාපති අශෝක සේපාල මහතා සඳහන් කළේය.", "URL": "https://sinhala.adaderana.lk/news.php?nid=23691", "Category": null, "Parent URL": null}