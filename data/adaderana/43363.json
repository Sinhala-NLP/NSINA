{"Source": "Adaderana", "Timestamp": "May 21, 2014 03:03 pm", "Headline": "ධර්ම කතික භික්ෂූන්ට විශේෂ වැඩමුළුවක්", "News Content": "දිවයින පුරා විසිර සිටින ධර්ම දේශනා කුසලතාවන්ගෙන් පිරිපුන් භික්ෂුන්ගේ ධර්ම දේශනාමය හැකියාව වැඩිදියුණු කිරීම සඳහා බුද්ධශාසන හා ආගමික කටයුතු අමාත්‍යාංශය විසින් විශේෂ වැඩමුළුවක් පැවැත්වීමට සැලසුම් කර තිබේ. මෙම වැඩමුළුව අග්‍රාමාත්‍ය දී.මූ.ජයරත්න මහතාගේ ප්‍රධානත්වයෙන් ලබන 23 වනදා ආරම්භ කිරීමට නියමිතය. වැඩමුළුව වලස්මුල්ල, ඕමාර ශ්‍රී සද්ධානන්ද පිරිවෙණේදී පැවැත්වෙන බව බුද්ධශාසන හා ආගමික කටයුතු අමාත්‍යාංශය සඳහන් කළේය. ලබන 23,24 සහ 25 යන තෙදින පුරා වැඩමුළුව පැවැත්වීමට නියමිතය.", "URL": "https://sinhala.adaderana.lk/news.php?nid=43363", "Category": null, "Parent URL": null}