{"Source": "Adaderana", "Timestamp": "August 30, 2017 05:25 pm", "Headline": "තහනම නොතකා දිය නෑ අයෙකුට අධිකරණයෙන් දඩයක්", "News Content": "තහනම නොතකා තිසා වැවේ දිය නෑමට ගිය පුද්ගලයෙකුට අනුරාධපුර මහේස්ත්‍රාත් අධිකරණය රුපියල් දහ දහසක දඩයක් නියම කර තිබේ.අනුරාධපුර තිසා වැව ප්‍රදේශයේ පදිංචි අදාළ සැකකරු ජාතික ජල සම්පාදන හා ජලාපවහන මණ්ඩලයේ පැමිණිල්ලක් අනුව පොලීසිය විසින් පසුගිය 26 වනදා අත්අඩංගුවට ගෙන තිබුණි.අනුරාධපුර පූජා නගරයට පානීය ජලය සැපයීම, දිය නෑම හේතුවෙන් තිසාවැවේ ජලය අපවිත්‍ර වී ඇති අතර එම ජලයේ ඊකෝලින් නැමැති බැක්ටීරියා විශේෂයක් ද වර්ධනය වී ඇති බව වාර්තා වෙයි.මේ හේතුවෙන් විවිධ සංවිධානවල ඉල්ලීම් මත තිසා වැවේ දිය නෑම තහනම් කිරීමට පියවර ගෙන තිබේ.කෙසේවෙතත් අදාළ පුද්ගලයා එම තහනම නොතකමින් තිසා වැවේ දිය නෑම හේතුවෙන් අත්අඩංගුවට ගෙන ඇති අතර ඔහුට අනුරාධපුර අතිරේක මහේස්ත්‍රාත් හර්ෂණ ධනුෂ්ක රත්නායක මහතා මෙම දඩ මුදල නියම කර ඇති බව සඳහන් වෙයි.", "URL": "https://sinhala.adaderana.lk/news.php?nid=76907", "Category": null, "Parent URL": null}