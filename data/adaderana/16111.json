{"Source": "Adaderana", "Timestamp": "May 15, 2011 09:53 am", "Headline": "නාමල් රාජපක්ෂගේ සම්බන්ධීකාරකයාගේ නිවසට වෙඩි", "News Content": "බෙලිඅත්ත ප්‍රදේශයේ නිවසකට අද(15)අලුයම වෙඩි ප්‍රහාරයක් එල්ල වී තිබේ. ‍ නාමල් රාජපක්ෂ මන්ත්‍රීවරයාගේ සම්බන්ධීකරණ ලේකම්වරයෙකුගේ නිවසට මෙම වෙඩි ප්‍රහාරය එල්ල වී ඇති බව සඳහන් වේ. මෙම වෙඩි ප්‍රහාරයෙන් කිසිවෙකුටත් හානි සිදුවී නොමැති බවත්,නිවසේ ජනේලයකට පමණක් හානි සිදුවී ඇති බවත් දකුණු පළාත් භාර නියෝජ්‍ය පොලිස්පති කිංස්ලි ඒකනායක මහතා අද දෙරණට කියා සිටියේය. කෙසේ වෙතත් අද අලුයම 2.00 ට පමණ සිදුවූ මෙම වෙඩිතැබීම පිළිබඳ පුළුල් පරීක්ෂණයක් ආරම්භ කර ඇති බව නියෝජ්‍ය පොලිස්පතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=16111", "Category": null, "Parent URL": null}