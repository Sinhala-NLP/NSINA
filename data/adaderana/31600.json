{"Source": "Adaderana", "Timestamp": "February 13, 2013 02:23 pm", "Headline": "කළ හැකි සියල්ල කරනවා", "News Content": "රජය, ජනතාව වෙනුවෙන් ඉටුකළ වැඩකොටස නොදැක අඩුපාඩු පමණක් දැකීම ඇතැමුන්ගේ සිරිත වුව ද ජනතාව වෙනුවෙන් කළ හැකි සියල්ල ඉටුකරන බව ජනාධිපති මහින්ද රාජපක්ෂ මහතා අවධාරණය කරයි. අඩුපාඩු පමණක් දැකීම මනුෂ්‍යය ස්වභාවය බව ජනාධිපතිවරයා පෙන්වාදෙයි. රුපියල් මිලියන 2055 ක වියදමින් යාපනය මහ රෝහලේ ඉදිකළ මධ්‍යම කාර්යය ගොඩනැගිලි සංකීර්ණය ජනතා අයිතියට පත්කිරීමේ අවස්ථාවට අද (13) පෙරවරුවේ සහභාගීවෙමින් ජනාධිපතිවරයා මෙම අදහස් පළ කළේය. රටේ ජනතාවට නිදහසේ ජීවත්වීමට ඇති අයිතිය තහවුරු කළාසේම කිසිදිනක නොවිඳු සංවර්ධනයේ ප්‍රතිලාභ ලැබීමට ද ඔවුන්ට මේ වනවිට අවස්ථාව උදාකර දී ඇති බව එහිදී වැඩිදුරටත් අදහස් දැක්වු ජනාධිපති මහින්ද රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=31600", "Category": null, "Parent URL": null}