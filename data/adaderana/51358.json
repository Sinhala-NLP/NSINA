{"Source": "Adaderana", "Timestamp": "May 15, 2015 04:19 pm", "Headline": "මොණරාගල වැඩිහිටියන්ගේ 2000 සඳුදා දෙනවාලු", "News Content": "වැඩිහිටි පුද්ගලයින්ට ලබා දෙන මාසික දීමනාව මොණරාගල දිස්ත්‍රික්කයේ ජනතාවට පසුගිය මාසය තුළ ලැබී නොමැති බව වාර්තා වේ.මොණරාගල දිස්ත්‍රික්කය තුළ පුද්ගලයින් 10,150 දෙනෙකු මෙම දීමනාව සඳහා සුදුසුකම් ලබා ඇති අතර ඔවුන් සියලු දෙනාටම පසුගිය මාසය තුළ දීමනාව හිමිව නොමැති බව සඳහන්ය.රුපියල් 2000 ක දීමනාවක් මෙලෙස වයස අවුරුදු 70 ට වැඩි පුද්ගලයින් සඳහා මාසිකව රජයෙන් ලබාදෙනු ලබයි.අදාළ දීමනාව ලබා ගැනීමට පසුගිය දවස් කිහිපය තුළ දිස්ත්‍රික් ලේකම් කාර්යාලයට පැමිණියද තමන්ට එය නොලැබුණු බව වැඩිහිටි දීමනාව හිමි පුද්ගලයින් සඳහන් කරයි.ඒ සම්බන්ධයෙන් අද දෙරණ, වැඩිහිටි මහලේකම් කාර්යාලයේ අධ්‍යක්ෂ සුවින්ද සංගප්පුලි මහතාගෙන් විමසීමක් කළේය.ඔහු සඳහන් කළේ මුදල් ප්‍රතිපාදන වල ගැටලුවක් මත අදාළ දීමනාව ප්‍රමාද වී ඇති අතර ලබන සඳුදා වන විට අවශ්‍ය ප්‍රතිපාදන ලබා දීමට බලාපොරොත්තු වන බවයි.", "URL": "https://sinhala.adaderana.lk/news.php?nid=51358", "Category": null, "Parent URL": null}