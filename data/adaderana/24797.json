{"Source": "Adaderana", "Timestamp": "June 6, 2012 09:13 am", "Headline": "ට්‍රැක්ටරයේ ගැටුණු ත්‍රී රෝද රථයෙන් ගිනි අවියක් හමුවෙයි", "News Content": "තඹුත්තේගම, රාජාංගණය ප්‍රදේශයේ දී ත්‍රී රෝද රථයක් තුළ තිබී ගිනි අවියක් සොයා ගෙන තිබේ. රාජාංගණය 5 කණුව ප්‍රදේශයේ දී අදාළ ත්‍රී රෝද රථය ට්‍රැක්ටර් රථයක ගැටී ඇති බව පොලිසිය පවසයි. අනතුරට සම්බන්ධ ත්‍රී රෝද රථය පරීක්ෂා කිරීමේ දී මෙම ගිනි අවිය සොයා ගෙන ඇති බව සඳහන්ය. වෙම්බ්ලි ඇන්ඩ් ස්කොට් වර්ගයේ රිවෝල්වරයක් එහි තිබී සොයා ගත් බව පොලිසිය ප්‍රකාශ කරයි. සිද්ධිය සම්බන්ධයෙන් අදාළ ත්‍රී රෝද රථයේ ගමන් ගත් පුද්ගලයින් තිදෙනෙකු අත්අඩංගුවට ගෙන ඇති බව වාර්තාවේ. සැකකරුවන් අද (06) තඹුත්තේගම මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=24797", "Category": null, "Parent URL": null}