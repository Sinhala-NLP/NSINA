{"Source": "Adaderana", "Timestamp": "April 28, 2017 12:31 pm", "Headline": " තලවතුගොඩ ඝාතනය-අනන්‍යතාව හඳුනා ගැනෙයි", "News Content": "තලවතුගොඩ, මාදිවෙල පාරේ නිවසක් ඉදිරිපිට තිබී කැපුම් තුවාල සහිතව සොයා ගැණුනු මියගිය පුද්ගලයාගේ අනන්‍යතාව හඳුනාගෙන තිබේ.පොලිස් හදිසි ඇමතුම් අංකයට ලද තොරතුරක් මත අදාළ මළ සිරුර අද(28) උදෑසන සොයා ගැණුනි. තලංගම පොලීසිය පැවසුවේ මියගිය පුද්ගලයා අතුරුගිරිය - ඔරුවල පාර, මහජන මාවත ප්‍රදේශයේ පදිංචිව සිටි 25 හැවිරිදි අයෙකු බවයි.මෘත ශරීරය කොළඹ ජාතික රෝහලේ තැන්පත් කර ඇති අතර පශ්චාත් මරණ පරීක්ෂණය අද සිදු කිරීමට නියමිතය.සිද්ධිය සම්බන්ධයෙන් තලංගම පොලීසිය විශේෂ පොලිස් කණ්ඩායමක් යොදවා වැඩිදුර විමර්ශන සිදු කරයි.මේ අතර මීගහවත්ත, අකුරුමුල්ල, දෙල්ගොඩ, ප්‍රදේශයේදී බිරිඳ විසින් සිය ස්වාමිපුරුෂයාට තියුණු ආයුධයකින් පහරදී ඝාතනය කර තිබේ.දෙදෙනා අතර ඇති වූ ආරවුලක් දුරදිග යාමෙන් ඝාතනය සිදු කර ඇති බව පොලීසිය පැවසුවේය.මියගොස් ඇත්තේ 28 හැවිරිදි පුද්ගලයෙකි.සැකකාරිය අත්අඩංගුවට ගෙන ගම්පහ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන මස 09 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=72580", "Category": null, "Parent URL": null}