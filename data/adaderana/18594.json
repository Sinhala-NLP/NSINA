{"Source": "Adaderana", "Timestamp": "September 8, 2011 10:51 am", "Headline": "සුඛෝපභෝගී දුම්රියට ගල් මුල් ප්‍රහාරයක්-ශ්‍රී ලාංකිකයෙකුට තුවාලයි", "News Content": "නවදිල්ලි-හොව්රහානි රාජ්ධානි අධිවේගී සුඛෝපභෝගී දුම්රියකට එල්ල වූ ගල් ප්‍රහාරයකින් ශ්‍රී ලංකා මගියෙකු තුවාල ලබා ඇති බව ඉන්දීය මාධ්‍ය උපුටා දක්වයි. නවදිල්ලියේ සිට කිලෝමීටර් 130 ක් දුරින් පිහිටි අලිගාහ් ප්‍රදේශයේදී කිසියම් පිරිසක් විසින් දුම්රියට මෙම ගල් මුල් ප්‍රහාරය එල්ල කර ඇති බව සඳහන් වේ. තුවාල ලබා ඇත්තේ ශ්‍රී ලංකා දුම්රිය දෙපාර්තමේන්තුවේ නිලධාරියෙකු වන බෙන් මෙන්ඩිස් නමැති අයෙකු බව ඉන්දීය මාධ්‍ය වාර්තා කරයි. මෙම ප්‍රදේශයේදී දුම්රිය මෙවැනි ප්‍රහාරයන්ට නිරන්තරයෙන් ලක්වන බවත්,දුම්රියේ ආරක්ෂාව සම්බන්ධයෙන් බලධාරීන් විසින් නිසි පියවර නොගන්නා බවටත් Times of India චෝදනා කරයි.", "URL": "https://sinhala.adaderana.lk/news.php?nid=18594", "Category": null, "Parent URL": null}