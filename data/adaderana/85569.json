{"Source": "Adaderana", "Timestamp": "March 12, 2018 08:41 pm", "Headline": "මුලතිව්හි කුඹුරු අක්කර 298ක්  සම්පූර්ණයෙන්ම විනාශයි ", "News Content": "මුලතිව් දිස්ත්‍රික්කයේ නාට්ටන්කණ්ඩාල් වැව යටතේ වගා කළ කුඹුරු අක්කර 298 ක් සම්පූර්ණයෙන්ම විනාශ වී ගොස් තිබේ. මෙම වැව යටතේ නාට්ටන්කණ්ඩාල් ගම්මානයේ පවුල් 98 ක් විසින් මෙම කුඹුරු අක්කර 298 වගා කොට ඇති බව පැවසූ මුලතිව් දිසාපතිනී රූපවතී කේතීස්වරන් මහත්මිය මුලතිව් දිස්ත්‍රික්කයේ ඉතාම දිළිඳු පිරිසක් ජීවත් වන එකම ගම්මානය නාට්ටන්කණ්ඩාල් මෙම ගම්මානය බවද සඳහන් කළාය. ඔවුන්ගේ කුඹුරු කිසිවක් රක්ෂණය කොට නොමැති නිසා ඔවුන්ට කිසිඳු වන්දියක් ගෙවීමට නොහැකි බව පැවසූ දිසාපතිවරිය රජයෙන් ඉල්ලා ඇති නියං සහනාධාර ඔවුන්ට ලැබෙන තුරු සමාජ සේවා දෙපාර්තමේන්තුව යටතේ යම් ආධාරයක් ලබාදීමට පියවර ගන්නා බවද කියා සිටියාය.", "URL": "https://sinhala.adaderana.lk/news.php?nid=85569", "Category": null, "Parent URL": null}