{"Source": "Adaderana", "Timestamp": "November 7, 2015 06:38 pm", "Headline": "මාරපනට ජ.වි.පෙන් විශ්වාසභංගයක්! ", "News Content": "බන්ධනාගාර ප්‍රතිසංස්කරණ, නීතිය හා සාමය පිළිබඳ අමාත්‍ය තිලක් මාරපන මහතා සම්බන්ධයෙන් පාර්ලිමේන්තුවේ විශ්වාසභංග යෝජනාවක් ගෙන ඒමට මේ වන විට නීති උපදෙස් ලබාගනිමින් සිටින බව ජ.වි.පෙ. පාර්ලිමේන්තු මන්ත්‍රී බිමල් රත්නායක මහතා පවසයි.ඒ මහතා මේ බව කියා සිටියේ අද කොළඹ පැවති මාධ්‍ය හමුවකට එක්වෙමින්ය.එම මාධ්‍ය හමුවේදී ඒ මහතා පහත පරිදි අදහස් දැක්විය. ජවිපෙ නායක අනුර දිසානායක සහෝදරයා ඇවන්ගාඞ් ගනුදෙනුව ඇතුළු රාජපක්‍ෂ ආණ්ඩුවේ වංචා දුෂණ 22ක් පිළිබඳව පාර්ලිමේන්තුවේදී හෙළිදරව්වක් කළා. අනුර දිසානායක සහෝදරයා මෙම දුෂණ වංචා පිළිබඳව නීතිය කි‍්‍රයාත්මක වීමේ ප‍්‍රමාදය පිළිබඳ කල්තැබීමේ විවාදයක් යෝජනාවක් කළා. එම අවස්ථාවේ පාර්ලිමේන්තුවේ සභානායක ලක්ෂ්මන් කිරිඇල්ල ස්ථාවර නියෝග යටතේ ප‍්‍රකාශ කර සිටියේ ඇවන්ගාඞ් අවි ගනුදෙනු සම්බන්ධයෙන් නඩු කටයුත්තක් සිදුවෙමින් පවතින නිසා ඒ සම්බන්ධයෙන් පාර්ලිමේන්තුවේ ප‍්‍රකාශයක් කිරීමට නොහැකි බවයි. නමුත් මේ සම්බන්ධයෙන් ජවිපෙ කරුණු ඉදිරිපත් කිරීමකින් පසුව විවාදය සඳහා කතානායකවරයාගේ අවසරය ලැබුණා. නමුත් ආණ්ඩුවේ ස්ථාවරය තමයි, ලක්‍ෂ්මන් කිරිඇල්ල ඇමතිවරයා ප‍්‍රකාශ කර තිබුණේ. ඇවන්ගාඞ් සම්බන්ධයෙන් කතා කළ නොහැකි බවට ආණ්ඩුවේ ස්ථාවරය වුණත් එම විවාදයේදී තිලක් මාරපන ඇමතිවරයාත් විජේදාස රාජපක්‍ෂ ඇමතිවරයාත් ඇවන්ගාඞ් ගනුදෙනුව සුද්ධ කරමින් කතා කළා. එනිසා එම සිදුවීම පිළිබඳව රටේ ජනතාවගේ දැනගැනීම පිණිස කරුණු කිහිපයක් හෙළිදරව් කළ යුතුයි කියලා ජවිපෙ තීරණය කළා. පාර්ලිමේන්තුවේ විවාදයෙන් මුළු රටටම හෙළිවුණා ඇවන්ගාඩ් පෙරමුණ මොකක්ද කියලා. ඒ වගේම රාජපක්‍ෂ කල්ලිය රකින යහපාලන කල්ලිය ගැනත් දැන් හෙළිරදරව් වෙලා තිබෙනවා. ඇවන්ගාඞ් ගනුදෙනුව පිළිබඳව පමණක් නෙවෙයි අපි පහුගිය කාලයේ සිදුවුණ මහාපරිමාණ වංචා දුෂණ 22ක් ගැන කරුණු හෙළිකළා. අනුර සහෝදරයාගේ කතාවෙන් 90%ක්ම වෙන්වෙලා තිබුණේ වෙනත් දුෂණ-වංචා ගැනයි. ඇවන්ගාඞ් ගැන කතා කළේ විනාඩි 5-6ක කාලයක් පමණයි. නමුත් තිලක් මාරපන ඇමතිවරයාත් අධිකරණ ඇමතිවරයාත් තවත් යූ.ඇන්.පී, මන්තී‍්‍රවරුන් පිරිසකුත් ඇතුළු කණ්ඩායම ඇවන්ගාඩ් සුද්ධ කිරීම වෙනුවෙන් අදහස් දැක්වුවා. පොලිසිය බාර ඇමතිවරයාත් අධිකරණය බාර ඇමතිවරයාත් ලෙස ඒ ඇමතිවරුන්ට වගකීමක් තිබෙනවා පසුගිය ජනවාරි මුල ඉඳලාම ඉදිරිපත් වුණු පැමිණිලි සම්බන්ධයෙන් පාර්ලිමේන්තුවේදී පැහැදිළි කිරීමක් කරන්න. මොකද අපි ඉදිරිපත් කළ එම වංචා-දුෂණ සම්බන්ධයෙන් මේ වනවිට පොලිස් විමර්ශන සී.අයි.ඩි. විමර්ශන අවසන් කොට අදාල ලිපිගොණු නීතිපති දෙපාර්තමේන්තුවට බාරදී තිබුණත් තවමත් අධිකරණ කි‍්‍රයාමාර්ග අරගෙන නැහැ. එනිසා එම ඇමතිවරුන්ට වගකීමක් තිබෙනවා එම දුෂණ ගැන පැහැදිළි කිරීමක් කරන්න. නමුත් ඔවුන් එම වංචා-දුෂණ ගැන කිසිවක් කතා කළේ නැහැ. ඔවුන්ට අවශ්‍ය වෙලා තිබුණේ ඇවන්ගාඞ් පිළිබඳව පැහැදිළි කිරීමට පමණයි. පසුගිය කාලයේ ස්වෙච්ඡාවෙන් පෞද්ගලිකව මාධ්‍ය සාකච්ඡා පවත්වමින් වංචා-දුෂණ ගැන කතා කරපු මන්තී‍්‍රවරුනුත් ඇවන්ගාඞ් පිළිබඳව උපහාර පූජා පවත්වමින් කතා පැවැත්වූවා. එජාපය ඇතුලු යහපාලන කල්ලිය ඒ විදියට කටයුතු කරන විට මෙම මහාපරිමාණ දුෂණවලට වගකිව යුතු රාජපක්‍ෂ කල්ලිය යහපාලන කල්ලිය පිළිබඳව ගුණ වයමින් කතා කළා. රාජපක්‍ෂ කල්ලියේ සමහර අන්තේවාසිකයින් තිලක් මාරපන ඇමතිවරයා උගත් බුද්ධිමත් නීතිඥවරයෙක් කියමින් වර්ණනා කළා. අද යහපාලන කල්ලියත් රාජපක්‍ෂ කල්ලියත් ඇවන්ගාඞ් ආරක්‍ෂා කරනවා. එම කල්ලි දෙකේම පොදු අපේක්‍ෂකයා ඇවන්ගාඞ් බවට පත්වෙලා. පොලිය බාර අමාත්‍යවාරයා වන තිලක් මාරපන කිව්වා ඇවන්ගාඩ් නැව අත්අඩංගුවට ගැනීම පොලිසිය ලකුණු දාගන්න කරපු වැඩක් කියලා. නමුත් රනිල් වික‍්‍රමසිංහ කිව්වා, එම ඇවන්ගාඩ් නැව පිළිබඳව පොලිසිය දැනගෙන හිටියේ නැති බවත් ඇවන්ගාඞ් නැවේ තිබුණු කිසිදු ආයුධයකට බලපත‍්‍ර නොතිබුණ බවත්. දැන් කවුද ඇත්ත කියන්නේ? මාරපනද? රනිල් වික‍්‍රමසිංහද? පොලිසිය ලකුණු දාගන්න නම් මේ අත්අඩංගුවට ගැනීම කළේ එය පොලිසිය කළ නීතිවිරෝධී වැඩක්. තිලක් මාරපන ඇමතිවරයා කළ යුත්තේ පොලිසියට එරෙහිව කි‍්‍රයාමාර්ගයක් ගැනීමයි. ඒ වගේම තිලක් මාරපන ඇමතිවරයා පාර්ලිමේන්තුවේදී ප‍්‍රකාශ කළේ ඇවන්ගාඞ් සමාගම තමන්ගේ සේවාදායකයෙක් බවයි. අපි දන්නා විදියට පසුගිය පාර්ලිමේන්තු මැතිවරණය ආසන්න වනතෙක්ම ඔහු ඇවන්ගාඞ් වෙනුවෙන් පෙනී සිටියා. එනිසා තිලක් මාරපන ඇමතිවරයාගේ මෙම මැදිහත්වීම ලබැඳියාවන් අතර ගැටලූවක් තිබෙනවා. ඔහු ඇවන්ගාඞ් සමාගමෙන් නීති උදෙස්වලට මුදල් ලබාගෙන තිබෙනවා. ඒ නිසාම ඇවන්ගාඞ් සම්බන්ධයෙන් ඔහුට බැඳීමක් තිබෙනවා. විජේදාස රාජපක්‍ෂ ඇමතිවරයා තමන්ගේ කතාවෙදි කිව්වේ ජවිපෙ විසින් නීති ක්ෂේත්‍රය පිළිබඳව අඩුපාඩු පෙන්වා දීම ලංකාවට සිදුවන ජිනීවා බලපෑම්වලට සේවය කිරීමක්, අධිරාජ්‍යවාදයට උදව් කිරීමක් ලෙසයි. විජේදාස රාජපක්‍ෂගේ කතාවත් හරියට රාජපක්‍ෂ කල්ලියේ පිරිස් හැම අපරාධයක්ම සාධාරණීකරණය කිරීමට කරපු රෙදි ඇපිල්ලීමක් වගෙයි. විජේදාසගෙනුත් ඇහුණේ රෙදි අපුල්ලපු අයගේම හඬයි. මොකද, පහුගිය කාලයේ රාජපක්‍ෂ ආණ්ඩුවෙන් සිදුකළ අධිකරණයට අත තැබීම්, ශිරාණි බණ්ඩාරනායක නෙරපා හැරීම, චන්දන කති‍්‍රආරච්චිගේ නඩුව ඉල්ලා අස්කර ගැනීම, විජේදාස රාජපක්‍ෂගේ නිවසට ප‍්‍රහාර එල්ල කිරීම, වැනි අවස්ථාවල සිවිල් සංවිධාන මෙන්ම ජවිපෙත් රාජපක්ෂ ආණ්ඩුවට විවේචන එල්ල කරන විට ඒ හැම වෙලාවෙදිම රාජපක්‍ෂ හිතවාදීන් කියා සිටියේ එම කරුණු ඉදිරිපත් කරන්නේ අධිරාජ්‍යවාදයට සේවය කිරීමක් ලෙසයි. ඇවන්ගාඞ් සම්බන්ධයෙන් පරීක්‍ෂණ ආරම්භ වන විට සිදුවූ ඇවන්ගාඞ් සභාපතිවරයාගේ ගුවන් ගමන් බලපත‍්‍රය නිදහස් කිරීමට ආරක්‍ෂක අමාත්‍යාංශයේ අතිරේක ලේකම් දමයන්ති ජයසූරියට චෝදනාවක් එල්ල වුණා. ඇවන්ගාඞ් සභාපති ආරක්‍ෂා කරපු එම අතිරේක ලේකම් අද ස්වදේශ කටයුතු අමාත්‍යාංශයේ අතිරේක ලේකම්වරිය ලෙස පත්කරලා. එම අමාත්‍යාංශය බාරව ඉන්නේ වජිර අබේවර්ධනයි. වජිර අබේවර්ධන ඇමතිවරයා ඇවන්ගාඞ් සභාපතිවරයා ජනාධිපතිට මුණ ගැස්වීමේ හවුල්කරුවා බව අපි හෙළිදරව් කර තිබෙනවා. අද සිදුවෙලා තිබෙන්නේ ඇවන්ගාඞ් සමාගමට උදව් කරපු අතිරේක ලේකම් වජිර අබේවර්ධනගේ අතිරේක ලේකම් වෙලා. මොකක්ද වෙලා තිබෙන්නේ කියලා හොඳටම පැහැදිළියි. තිලක් මාරපන ඇවන්ගාඞ් නීති උපදේශක. අධිකරණ ඇමතිවරයාටත් චෝදනා එල්ල වුණා. ඒවගේම වජිර අබේවර්ධනගේ සම්බන්ධයත් හෙළිවෙලා තිබෙනවා. එනිසා මේ ආණ්ඩුවේ ප‍්‍රධාන පෙළේ ඇමතිවරු තුන් දෙනෙක්ම ඇවන්ගාඞ් සෘජුවම ආරක්‍ෂා කරන බව පෙනී යනවා. මේ සිදුවීමෙන් පසු අද මේ ආණ්ඩුවේ බරපතල අර්බුද ගණානවක් මතුවෙලා තිබෙනවා. මහින්ද රාජපක්‍ෂ පාලනය සමයේ සිදුකළ මහා පරිමාණ දුෂණ වංචා සම්බන්ධයෙන් චෝදනා ලැබූ දුෂිතයින් මේ ආණ්ඩුව ආරක්‍ෂා කරනවා. හොරකම් කිරීමට වඩා බරපතළයි ආණ්ඩුවක් මැදිහත් වෙලා ඒ හොරුන් ආරක්‍ෂා කරන එක. මහින්ද රාජපක්‍ෂ පාලනයට එල්ල වුණු ප‍්‍රධානම චෝදනාව තමයි වංචා-දුෂණ චෝදනාව. දැන් මේ ආණ්ඩුවත් වංචා-දුෂණවලට ඉඩදීලා තිබෙනවා. එනිසා අපි මේ ආණ්ඩුවට කියනවා ජවිපෙ විසින් ඉදිරිපත් කළ චෝදනාවලට උත්තර දෙන්න කියලා. ඒ වගේම මෙම මහාපරිමාණ දුෂණ චෝදනාවලට එරෙහිව නීතිමය කි‍්‍රයාමාර්ග ගන්න කියලා. අපි ස්තුතිවන්ත වෙනවා පුරවැසි බලය වගේ සිවිල් සංවිධාන මේ සම්බන්ධයෙන් අදහස් පළ කිරීම පිළිබඳව. පුරවැසි බලය සංවිධානය කියා තිබෙනවා තිලක් මාරපන ඉල්ලා අස්විය යුතුයි කියලා. ඒවගේම මේ සිදුවීම සම්බන්ධයෙන් ජනාධිපතිවරයා ප‍්‍රකාශක් සිදුකළා. ආණ්ඩුවේ ඇතැම් මන්තී‍්‍රවරුන්, ඇමතිවරුන් මෙය විවේචනය කර තිබෙනවා. අපි කියන්නේ ප‍්‍රකාශයන් කිරීමෙන්, මාධ්‍ය සංදර්ශන පැවැත්වීමෙන් පමණක් නොනැවතී දුෂිතයින්ට දඬුවම් ලබාදෙන්න කියලා. මොකද, මෛතී‍්‍රපාල සිරිසේන ජනාධිපතිවරයාටත් මෙම දුෂණ සම්බන්ධයෙන් හොඳ අවබෝධයක් තිබෙනවා. එනිසා වචන ප‍්‍රකාශ කිරීමෙන් පමණක් මේ ආණ්ඩුවට තව දුරටත් ඉදිරියට යන්න බැහැ. දුෂිතයින්ට දඬුවම් ලබාදිය යුතුයි. නැත්නම් මේ ආණ්ඩුව ඉල්ලා අස්විය යුතුයි. පොලිසිය බාර ඇමතිවරයාටත් අධිකරණය බාර ඇමතිවරයාටත් නීතිපතිවරයාටත් පොලීසියටත් සෘජුවම මේ සම්බන්ධයෙන් විවේචන එල්ල වෙනවා. ජනවාරි මාසයේ සිට මාස 10ක පමණ කාලයක් අත ගගා ඩීල් දමමින් යන මේ ගමන වහා නතර කළ යුතුයි. නීතිපතිට ලබාදී තිබෙන වංචා-දුෂණ ලිපිගොණු සම්බන්ධයෙන් වහාම අධිකරණ කි‍්‍රයාමාර්ග ගත යුතුයි. ජනතා විමුක්ති පෙරමුණ ලෙස අපි මේ වනවිට සාකච්ඡා කර තිබෙනවා තිලක් මාරපන ඇමතිවරයාට එරෙහිව විශ්වාස භංගයක් ගේන්න. ඒ සඳහා අපි මේ වන විට නීති උපදෙස් ලබාගනිමින් ඉන්නවා. ඒ අතර පොලිස්පතිවරයා නියෝගයක් කර තිබෙනවා මෙම මහා පරිමාන වංචා-දුෂණ සම්බන්ධයෙන් චෝදනා ලද දුෂිතයින් පොලිස් කොට්ඨාශ මගින් අත් අඩංගුවට ගන්න එපා කියලා. පොලිස්පතිවරයා නියෝග කර තිබෙන්නේ නීතිපතිවරයාගෙන් උපදෙස් ලැබුණොත් පමණක් ඔවුන් අත්අඩංගුවට ගන්න කියලා. අපි අහන්නේ මහා පරිමාණ දුෂිතයින් අල්ලන්න පමණක් පොලිසියට නීතිපති උපදෙස් අවශ්‍ය වෙන්නේ ඇයි කියලා. පොලිසිය විශ්වවිද්‍යාල සිසුන්ට පහර දුන්නා. හක්මනදී, කොටදෙනියාවේදී සාමාන්‍ය ජනතාවට පහර දුන්නා. සිසුන්ට, මහජනතාවට එහෙම කරන පොලිසිය මහා පරිමාණ දුෂිතයින් අත්අඩංගුවට ගන්නේ නැත්තේ ඇයි? පොලිස්පතිවරයා එවැනි නියෝගයක් දීමේ පදනම කුමක්ද? පොලිසියට ඇති නීතිමය බලය මොකක්ද කියලා අපි අහනවා. අයවැයට කලින් ජනාධිපතිවරයා විසින් මේ ආණ්ඩුවේ දුෂිත ඇමතිවරුන් අමාත්‍යධුර වලින් ඉවත් කළ යුතුයි. අයවැය ඉදිරිපත් කරන තෙක් එම දුෂිත ඇමතිවරුන් තනතුරුවල රැුඳී සිටියහොත් පොලිසිය හා සාමය පිළිබඳ අමාත්‍යාංශ වැය ශීර්ෂයේදී අපි එයට එරෙහිව විශේෂ ඡන්දයක් ඉල්ලා සිටිනවා. ඒ වගේම අපි එම අමාත්‍යාංශ වැය ශීර්ෂයට එරෙහිව ඡුන්දය ප‍්‍රකාශ කරන්න බලාපොරොත්තු වෙනවා. ඇවන්ගාඩ් ආයතනය වැරදි කර නැත්නම් මාධ්‍ය ආයතනවලට විවිධ පුද්ගලයින්ට අල්ලස් දෙන්න උත්සාහ කරන්නේ ඇයි? එනිසා අපි මාධ්‍ය ආයතනවලින් ඉල්ලා හිටිනවා සැබෑ තත්ත්වය රටට හෙළිදරව් කරන්න කියලා. අපිට ලබාදුන් ජනවරම කෙරෙහි විශ්වාසය තබමින් මෙම චූදිතයින්ට දුෂකයින්ට නීතිමය පියවර ගන්න මැදිහත් වෙනවා. ඒ වගේම ඊට එරෙහිව ගත හැකි සියලූම කි‍්‍රයාමාර්ග ගන්නවා.", "URL": "https://sinhala.adaderana.lk/news.php?nid=54949", "Category": null, "Parent URL": null}