{"Source": "Adaderana", "Timestamp": "June 13, 2019 11:17 am", "Headline": "පාකිස්ථානය ලබාදුන් අවස්ථාවක් ඉන්දියාව ප්‍රතික්ෂේප කරයි", "News Content": "ඉන්දියාව සහ පාකිස්ථානය අතර සුහදත්වය වර්ධනය කිරීමේ අරමුණින් ඉන්දීය අග්‍රාමාත්‍යවරයා රැගත් විශේෂ ගුවන් යානයට පාකිස්ථාන ගුවන් අවකාශය භාවිත කිරීමට පාකිස්ථානය ලබා දුන් අවස්ථාව ඉන්දියාව ප්‍රතික්ෂේප කර ඇත. දෙරට අතර හටගත් අර්බුදකාරී වාතාවරණය හේතුවෙන් පසුගිය පෙබරවාරි මාසයේ සිට පාකිස්ථාන ගුවන් කලාපය ඉන්දියාවට තහනම් කර තිබුණි. කෙසේවෙතත් ඉන්දිය අග්‍රාමාත්‍යවරයාගේ කිරිගිස්ථාන සංචාරයේදී සිය ගුවන් අවකාශය භාවිත කිරීමට අවස්ථාව ලබා දෙන බවට පාකිස්ථාන බලධාරීන් ප්‍රකාශ කර තිබුණ ද ඉන්දීය අග්‍රාමාත්‍යවරයා රැගත් විශේෂ ගුවන් යානය පාකිස්ථාන ගුවන් අවකාශය භාවිත නොකරන බව ඉන්දීය බලධාරීන් සඳහන් කර ඇත.", "URL": "https://sinhala.adaderana.lk/news.php?nid=111873", "Category": null, "Parent URL": null}