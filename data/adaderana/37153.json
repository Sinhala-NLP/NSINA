{"Source": "Adaderana", "Timestamp": "September 5, 2013 07:30 am", "Headline": " කැමරන්ගේ පැමිණීම ස්ථීරයි", "News Content": "ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුව සඳහා බ්‍රිතාන්‍ය අග්‍රාමාත්‍ය ඩේවිඩ් කැමරන් මහතාගේ සහභාගීත්වය ස්ථීර බව බ්‍රිතාන්‍ය රජය පවසයි. බ්‍රිතාන්‍ය යේ විදේශ කටයුතු අමාත්‍ය විලියම් හේග් විසින් බ්‍රිතාන්‍ය පාර්ලිමේන්තුවට මේ බව දැනුම් දී තිබේ. තමා සහ අගමැතිවරයා ඇතුළු නියෝජිත කණ්ඩායමක් ශ්‍රී ලංකාවේ පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුවට සහභාගී වන බව බ්‍රිතාන්‍ය විදේශ කටයුතු අමාත්‍යවරයා පවසා ඇත. බ්‍රිතාන්‍ය පාර්ලිමේන්තුවේ දී නැගුණු පැනයකට පිළිතුරු ලබා දෙමින් විලියම් හේග් මේ බව සඳහන් කර තිබේ. ශ්‍රී ලංකාවේ මානව හිමිකම් සම්බන්ධයෙන් මෙන්ම මාධ්‍යය නිදහස සම්බන්ධයෙන් ද අවධානයෙන් පසුවන බව බ්‍රිතාන්‍ය විදේශ කටයුතු අමාත්‍යවරයා මෙහිදී දැනුම් දී තිබේ.", "URL": "https://sinhala.adaderana.lk/news.php?nid=37153", "Category": null, "Parent URL": null}