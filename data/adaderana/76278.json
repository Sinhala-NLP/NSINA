{"Source": "Adaderana", "Timestamp": "August 14, 2017 09:11 am", "Headline": "පිළියන්දල රිය අනතුරකින් තරුණයෙක් මරුට", "News Content": "පිළියන්දල එනසාල්වත්ත ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ. ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පවසයි. අනතුරින් තුවාල ලැබූ පැදිකරු සහ පසුපස ගමන් ගත් පුද්ගලයින් දෙදෙනෙකු කළුබෝවිල රෝහලට ඇතුලත් කර ඇති අතර එහිදී පැදිකරු මියගොස් තිබේ. මියගොස් ඇත්තේ පිළියන්දල, කොළමුන්න ප්‍රදේශයේ පදිංචිව සිටි 17 හැවිරිදි තරුණයෙක් බව අනාවරණ වී ඇත. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර පිළියන්දල පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=76278", "Category": null, "Parent URL": null}