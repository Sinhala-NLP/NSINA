{"Source": "Adaderana", "Timestamp": "January 27, 2017 01:07 pm", "Headline": "අමෙරිකාවේ හිටපු ලක් තානාපති යළි රිමාන්ඩ් ", "News Content": "අමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය මහතා තවදුරටත් රක්ෂිත බන්ධනාගාරගත කිරීමට කොළඹ කොටුව මහේස්ත්‍රාත් අධිකරණය නියෝග කර තිබේ.ජාලිය වික්‍රමසූරිය මහතා වෙනුවෙන් ඉදිරිපත් කළ ඇප ඉල්ලීම ප්‍රතික්ෂේප කළ කොටුව මහේස්ත්‍රාත් ලංකා ජයරත්න මෙනවිය සැකකරු ලබන 09 වනදා දක්වා රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු සඳහන් කළේය.අමෙරිකාවේ ශ්‍රී ලංකා තානාපතිවරයා ලෙස කටයුතු කළ සමයේ තානාපති කාර්යාලය සඳහා ගොඩනැඟිල්ලක් මිලදී ගැනීමේ දී අමෙරිකානු ඩොලර් මිලියන තුන් ලක්ෂ විසිදහසකට අධික මුදලක් සාවද්‍ය පරිහරණය කළ බවට ජාලිය වික්‍රමසූරිය මහතාට චෝදනා එල්ල වී තිබුණි.සිද්ධියට අදාළව ඔහු පසුගිය නොවැම්බර් මස 18 වන දා අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=68674", "Category": null, "Parent URL": null}