{"Source": "Adaderana", "Timestamp": "February 14, 2012 02:40 pm", "Headline": "ධීවරයින්ට ඉන්ධන සහනාධාර හිමිවෙයි", "News Content": "ඉන්ධන මිල ගණන් ඉහළ යාමත් සමඟ අසීරුතාවට පත්ව සිටින ධීවර කාර්මිකයින් සඳහා ඉන්ධන සහනාධාරයක් ලබාදීමට රජය තීරණය කර තිබේ. ඩීසල් මගින් ධාවනය කෙරෙන බහුදින හා එක්දින යාත්‍රා සඳහා ඩීසල් ලීටරයක් වෙනුවෙන් රුපියල් 12ක සහනාධාරයක් ලබාදෙන බව අද(14) පැවති මාධ්‍ය හමුවකට එක්වෙමින් ධීවර හා ජලජ සම්පත් අමාත්‍ය රාජිත සේනාරත්න මහතා සඳහන් කළේය. භූමිතෙල් මගින් ධාවනය කෙරෙන බහුදින හා එක්දින යාත්‍රා සඳහා රුපියල් 25 ක සහනාධාරයක් ලබා දීමට කටයුතු යොදා ඇතැයි ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=22108", "Category": null, "Parent URL": null}