{"Source": "Adaderana", "Timestamp": "February 9, 2017 12:43 pm", "Headline": "නව ව්‍යවස්ථාව ගැන ජනමත විචාරණයකට ආණ්ඩුව සූදානම්! ", "News Content": "නව ව්‍යවස්ථාව සම්බන්ධයෙන් ජනමත විචාරණයකට යාමට බලාපොරොත්තු වන බව සභානායක අමාත්‍ය ලක්ෂ්මන් කිරිඇල්ල මහතා පාර්ලිමේන්තුවේ දී අද(09) කියා සිටියේය.නව ව්‍යවස්ථාව තුළින් ජාතික ප්‍රශ්නය සඳහා 13 වන සංශෝධනය පදනම් කර ගත් විසඳුමක් ලබා දීම ආණ්ඩුවේ ස්ථාවරය බවත් ඒ මහතා පැවසීය.නිදහස් පක්ෂයේද සහය ඇතිව නව ව්‍යවස්ථාව ගැන ජනමත විචාරණයකට ආණ්ඩුව සූදානම් බවඅමාත්‍යවරයා වැඩිදුරටත් ප්‍රකාශ කළේය.එහෙත් තවමත් නව ව්‍යවස්ථාවේ එකම වගන්තියක් හෝ සකස් කර අවසන් නොමැති බවත් ඔහු ප්‍රකාශ කර තිබේ.අමාත්‍යවරයා මේ බව පැවසුවේ විදේශ අමාත්‍යවරයා විදේශ මාධ්‍යවේදීන් හමුවේ කර ඇති ප්‍රකාශයක් පිළිබඳ විමල් වීරවංශ මන්ත්‍රීවරයා පාර්ලිමේන්තුවේ දී ප්‍රශ්න කළ අවස්ථාවේ දීය.", "URL": "https://sinhala.adaderana.lk/news.php?nid=69373", "Category": null, "Parent URL": null}