{"Source": "Adaderana", "Timestamp": "July 11, 2017 02:25 pm", "Headline": "මහබැංකු ජ්‍යෙෂ්ඨ නිලධාරියෙකුගේ වැඩ තහනම්", "News Content": "ශ්‍රී ලංකා මහ බැංකුවේ සේවක අර්ථ සාධක අරමුදලේ ජ්‍යෙෂ්ඨ නිලධාරී සමන් කුමාර මහතාගේ සේවය අත්හිටුවා ඇති බව නීතිපති දෙපාර්තමේන්තුව විසින් දැනුම්දී තිබේ.මහබැංකු බැඳුම්කර ගනුදෙනුව සම්බන්ධයෙන් විමර්ශනය කිරීම සඳහා පත් කළ ජනාධිපති කොමිෂන් සභාවට කරුණු දක්වමින් අද (11) නීතිපතිවරයා වෙනුවෙන් ජ්‍යෙෂ්ඨ අතිරේක සොලිස්ටර් ජනරාල්වරයා විසින් මේ බව සඳහන් කළ බව අද දෙරණ වාර්තාකරු පවසයි.ආන්දෝලනාත්මක බැඳුම්කර ගනුදෙනුවට අදාළව පර්පචුවල් ට්‍රෙෂරීස් සමාගමේ අවශ්‍යතාව අනුව පෑන් ඒෂියා බැංකුව සමග සේවක අර්ථ සාධක අරමුදල බැඳුම්කර ගනුදෙනුව සිදුකිරීමේදී එහි ද්විතීයික වෙළඳපළ ආයෝජන සම්බන්ධයෙන් තීරණ ගෙන ඇත්තේ මොහුය.", "URL": "https://sinhala.adaderana.lk/news.php?nid=75130", "Category": null, "Parent URL": null}