{"Source": "Adaderana", "Timestamp": "April 24, 2018 03:00 pm", "Headline": "අම්පාරේ කුණු කන අලි (ඡායාරූප)", "News Content": "අම්පාර දීඝවාපි ප්‍රදේශයේ ස්ථාපිත කර ඇති කුණු එකතු කිරීමේ මධ්‍යස්ථානය නිසි ලෙස නඩත්තු නොකිරීම නිසා වන අලි මෙම ස්ථානයේ දිනපතා කුණු කමින් සිටින බව ප්‍රදේශවසීන් පවසිය. කල්මුනේ සමන්තුරේ අක්කරපත්තුව ප්‍රදේශවලින් එකතු වෙන කුණු දිනපතාම මෙම ස්ථානයට ගෙනවිත්දමන අතර මෙම කුණු ගෙනවිත් දැමීමෙන් පසුව පස්වලින් වසා නොදමන නිසා වන අලි කුණු කෑමට හුරැව තිබේ. දිනපතාම දිවා කාලයේ මෙම ස්ථානයේය වන අලි විශාල පිරිසක් කුනු කමින් සිටින බව දිඝවාපි ගම්මානයේගොවි මහතෙක් වන සුනිල් මහතා පැවසිය. දිවා කාලයේ කුණු කන මෙම අලි රාත්‍රි කාලයේ ගම්වැදි ගම්වැසියන්ගේ වගාවන්වලට හානි කරන බවද ඔහු පැවසිය. රාත්‍රි කාලයේ වන අලි ගම්වැදිම නිසා හදිසි අවශ්‍යතාවයකට නිවසින් එලියට බැසීමට බැරි තත්වයක් ද පවතින බව ද ගම්වැසියන් සඳහන් කරයි. දැනට මෙම කුණු කෑම නිසා වන අලි හය දෙනෙක් පමණ මෙම ස්ථානයේම මිය ගිය බව අම්පාර වනජීවී සෞඛ්‍ය සංරක්ෂණ ඒකකයේ පශු වෛද්‍යය නිහාල් පුෂ්පකුමාර මහතා පැවසිය. මෙසේ මියගිය අලින්ගේ ආමාශය පොලිතින්වලින් පිරී තිබුණු බවද පුෂ්පකුමාර මහතා සඳහන් කළේය. ප්‍රදේශිය සභාවෙන් මෙය නිසි අයුරින් නඩත්තු නොකිරීම නිසා වන අලි මෙම ස්ථානයට කුණු කෑමට පුරුදුව ඇති බව ගම්වාසීන් පවසයි. ස්ථිර අලි වැටක් සකස් කර එය නඩත්තු කළහොත් මෙම තත්ත්වය පාලනය කළ හැකි බව සඳහන් කළේය. මේ පිළිබඳව අට්ඨාලචේන ප්‍රාදේශිය සභාවේ ලේකම් එම් .අයි.පායිස් මහතා ගෙන් විමසීමේදි ඔහු පැවසුවේ මේ පිලිබදව වනජීවී දෙපාර්තමේන්තුවෙන් විමසන බවයි.", "URL": "https://sinhala.adaderana.lk/news.php?nid=87949", "Category": null, "Parent URL": null}