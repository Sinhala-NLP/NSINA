{"Source": "Adaderana", "Timestamp": "October 22, 2012 01:29 pm", "Headline": "අවුරුද්දක් ගියත් ඉතුරු ටික තාම එහෙම්මමයි", "News Content": "නොච්චියාගම, ලිඳ වැව ප‍්‍රදේශයේ දුනු දැමූ වැවේ රොන් මඩ ඉවත් කිරීමේ දී සිදුවූ අක‍්‍රමිකතා හේතුවෙන් ප‍්‍රදේශවාසීහු රැසක් දුෂ්කරතාවට පත්ව සිටිති. වැවේ රොන් මඩ ඉවත් කිරීම සඳහා රුපියල් ලක්ෂ 20 ක පමණ මුදලක් කොන්ත‍්‍රාත්කරුවෙකු විසින් ලබා ගෙන තිබේ. ඔහු විසින් වැවෙන් අඩක පමණක් රොන්මඩ ඉවත් කර ඇති බව ප‍්‍රදේශවාසීන් පෙන්වාදෙයි. වසරකට වැඩි කාලයක් ගතවී ඇතත් ඉතිරි රොන් මඩ ඉවත් කිරීමට කොන්ත‍්‍රාත්කරුවා පියවර ගෙන නොමැත. මේ හේතුවෙන් රොන් මඩ ඉවත් කිරීමෙන් කිසිදු ප‍්‍රතිඵලයක් අත්වී නොමැති බව ඔවුන් පෙන්වාදෙයි. ඒ අනුව කඩිනමින් අදාළ වැව ප‍්‍රතිසංස්කරණය කර දෙන ලෙස ප‍්‍රදේශවාසීන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=28519", "Category": null, "Parent URL": null}