{"Source": "Adaderana", "Timestamp": "April 29, 2012 07:54 am", "Headline": "කුඩු ජාවාරමේ ගිය දෙදෙනෙක් කැලණියේදී අත්අඩංගුවේ", "News Content": "හෙරොයින් ජාවාරමේ නිරතව සිටි පුද්ගලයින් දෙදෙනෙක් කැලණිය ගෝනවල ප්‍රදේශයේ දී පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබේ. මෙම ප්‍රදේශයේ දී මෝටර් රථයක් පරික්ෂාවට ලක් කළ පොලිස් මත්ද්‍රව්‍ය නාශක කාර්යාංශය එම මෝටර් රථයේ සිටි පුද්ගලයෙකු සතුව තිබී හෙරොයින් ග්‍රෑම් 600ක් සොයාගත් බව පොලිසිය සඳහන් කරයි. මීට අමතරව මෙම සැකකරු සතුව තිබු රුපියල් දෙලක්ෂ 85,000ක මුදලක් ද පොලිස් භාරයට ගෙන තිබේ. සැකකරු නුගේගොඩ උඩහාමුල්ල ප්‍රදේශයේ පදිංචි පුද්ගලයෙකු බව සඳහන්ය. මේ අතර මෝටර් රථයේ ගමන් කළ අනෙක් සැකකරු ද මෙම ජාවාරමට ආධාර අනුබලදීමේ චෝදනාව යටතේ අත්අඩංගුවට ගෙන පරීක්ෂණ සිදුකරන බව ‍පොලිසිය කියා සිටියි. ‍ අදාළ සැකකරුවන් රැඳවුම් නියෝග මත රඳවා තබාගෙන වැඩිදුර විමර්ශන සිදුකරන බව පොලිස් මාධ්‍ය ප්‍රකාශක කාර්යාලය පව්‍යි.", "URL": "https://sinhala.adaderana.lk/news.php?nid=23874", "Category": null, "Parent URL": null}