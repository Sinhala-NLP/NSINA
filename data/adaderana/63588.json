{"Source": "Adaderana", "Timestamp": "August 29, 2016 10:34 pm", "Headline": " යේමනයේ බෝම්බ ප්‍රහාරයකින් 60ක් මරුට", "News Content": "යේමනයේ, ආදෙන් නරයට එල්ල වූ මරාගෙන මැරෙන මෝටර් රථ බෝම්බ ප්‍රහාරයකින් පුද්ගලයින් 60 දෙනෙකු මියගොස් තිබේ.පුහුණු කඳවුරකට එල්ල වූ අදාළ ප්‍රහාරය අයි.එස් සටන්කාමීන් විසින් එල්ල කරන්නට ඇති බවට යේමන් බලධාරීන් සැක පළ කරයි.සෞදි හිතවාදී ආණ්ඩුවේ සහ කැරලිකරුවන් අතර මාස 17 ක පමණ කාලයක් පවතින සටන් අතරතුර මෙම ප්‍රහාරය එල්ල වී ඇති බව වාර්තා වෙයි.එක්සත් ජාතීන්ගේ සංවිධානය පවසන්නේ එම කාලය තුළ යේමනයේ පුද්ගලයින් 6600 දෙනෙකු පමණ මියගොස් තවත් මිලියන දෙක හමාරක පමණ පිරිසක් අවතැන්ව ඇති බවයි.", "URL": "https://sinhala.adaderana.lk/news.php?nid=63588", "Category": null, "Parent URL": null}