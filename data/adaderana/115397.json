{"Source": "Adaderana", "Timestamp": "July 31, 2019 10:01 am", "Headline": "මගේ ප්‍රතිපත්ති වෙනස් වෙන්නේ නෑ-දුමින්ද", "News Content": "එක්සත් ජාතික පක්ෂය සමඟ එක්විමට තමාගේ කිසිඳු සූදානමක් නොමැති බව දුමින්ද දිසානායක මන්ත්‍රීවරයා පවසයි. තමා තවදුරටත් ශ්‍රී ලංකා නිදහස් පක්ෂ ප්‍රතිපත්ති මත කටයුතු කරන බව හෙතෙම පවසන්නේය. කොළඹ ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව කියා පැවසීය. මන්ත්‍රීවරයා පැවසුවේ තමන්ගේ ප්‍රතිපත්ති කිසිඳු විටකදී වෙනස් වී නොමැති බවයි. මහින්ද රාජපක්ෂ මහතාගේ ප්‍රතිපත්ති වලට තමන් එකඟ නොවන නමුත් කිසිදු පෞද්ගලික අමනාපයක් නොමැති බවද මන්ත්‍රීවරයා පවසයි. මහින්ද රාජපක්ෂ මහතාගේ ප්‍රතිපත්ති වල කිසිඳු වෙනසක් වී නොමැති නම් තමන්ගේ විවේචනයන්හි අදටත් කිසිඳු වෙනසක් වී නොමැති බවද මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=115397", "Category": null, "Parent URL": null}