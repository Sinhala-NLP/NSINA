{"Source": "Adaderana", "Timestamp": "September 24, 2010 06:48 pm", "Headline": "ජනපති අද රෑට මූන් හමුවෙයි", "News Content": "ජනාධිපති මහින්ද රාජපක්ෂ මහතා සහ එක්සත් ජාතීන්ගේ මහලේකම් බැන්කි මූන් මහතා අතර හමුවක් ශ්‍රී ලංකා වේලාවෙන් අද රාත්‍රීයේ(24) පැවැත්වීමට නියමිතව ඇති බව සඳහන් වේ. මීට අමතරව ජනාධිපතිවරයා සහ රාජ්‍ය නායකයින් කිහිපදෙනෙකු‍ අතර සාකච්ඡා ද පැවැත්වීමට නියමිත බව ජනාධිපති මාධ්‍ය අංශය පවසයි. පෘතුගාල, හංගේරියානු සහ මැලේසියානු රාජ්‍ය නායකයින් සමග ජනාධිපතිවරයා මෙලෙස සාකච්ඡා පවත්වනු ඇති බව වාර්තා වේ.. ඊයේ දිනයේ රාජ්‍ය නායක සමුළුව ඇමතීමෙන් අනතුරුව ජනාධිපතිවරයා සහ තායිලන්ත අග්‍රාමාත්‍යවරයා අතර හමුවක් ද පැවැත්විණි.", "URL": "https://sinhala.adaderana.lk/news.php?nid=11072", "Category": null, "Parent URL": null}