{"Source": "Adaderana", "Timestamp": "May 15, 2015 09:25 am", "Headline": "පළාත් ආයතන 234ක්  කොමසාරිස් පාලනයට!", "News Content": "පළාත් පාලන ආයතන 234 ක නිල කාලය අද මධ්‍යම රාත්‍රීයෙන් අවසන් වේ.ඒ අනුව නැවත මැතිවරණයක් පැවැත්වෙන තෙක් අදාළ ආයතන වල පාලනය විශේෂ කොමසාරිවරු යටතට පත් කිරීමට රජය තීරණය කර තිබේ.මේ සමග එකී පළාත් පාලන ආයතනවල පරිපාලන බලය ඒවායේ ලේකම්වරු යටතට පත්වේ.එම පළාත් පාලන ආයතන වල නිල කාලය මාර්තු 31 වන දිනෙන් අවසන් වීමට නියමිතව තිබුණද එය තවත් මාස එකහමාරකින් දීර්ඝ කිරීමට රජය පියවර ගෙන තිබුණි.තවත් පළාත් පලාන ආයතන 65 ක නිල කාලය ජූලි මස 31 වන දිනෙන්ද, ආයතන 21 නිල කාලය ඔක්තොම්බර් 16 වන දිනෙන්ද, තවත් ආයතන 2ක නිල කාලය ඔක්තොම්බර් මස 31 වන දිනෙන්ද අවසන් වීමට නියමිතය.මහ මැතිවරණයක් පැවැත්වීමෙන් පසුව පළාත් පාලන ආයතන ඡන්ද විමසීම සිදුකරන බව රජය ප්‍රකාශ කර තිබේ.මේ අතර 2015 ඡන්ද හිමි නාමලේඛන ප්‍රතිශෝධනයට අදාළ ආකෘති පත්‍ර ගෘහමුලිකයන්ට බෙදා හැරීම අද සිට ආරම්භ වේ.ග්‍රාම නිලධාරිවරුන් විසින් අදාළ ආකෘති පත්‍ර බෙදා හැරීමට නියමිතය.", "URL": "https://sinhala.adaderana.lk/news.php?nid=51346", "Category": null, "Parent URL": null}