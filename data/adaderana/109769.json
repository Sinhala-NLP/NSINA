{"Source": "Adaderana", "Timestamp": "May 11, 2019 08:01 pm", "Headline": "ඉන්සාම්ගේ තඹ කම්හලේ භාණ්ඩ ගෙනඒමට එරෙහි වූ කැලණිමුල්ල ජනතාව", "News Content": "ෂැංග්‍රිලා හෝටලයට මරාගෙන මැරෙන ප්‍රහාරය එල්ලකළ ඉන්සාම් අහමඩ්ට අයත් වැල්ලම්පිටිය තඹ කර්මාන්ත ශාලාවෙහි භාණ්ඩ තොගයක් කැලණිමුල්ල ගබඩාවකට රැගෙන ඒමට එරෙහි වූ ප්‍රදේශවාසීන් ඊයේ (11) රාත්‍රීයේ එම ගබඩාව වටලනු ලැබුවේය‍. ප්‍රදේශවාසීන් පවසන්නේ, අදාළ ගබඩාව නිරන්තරයෙන් සෝදිසි කිරීම්වලට ලක්කළ යුතු බවයි. ඉන්සාම්ට අයත් වැල්ලම්පිටිය තඹ කර්මාන්ත ශාලාවේ භාණ්ඩ තොගයක් වැල්ලම්පිටිය කැලණිමුල්ල ප්‍රදේශයේ ගබඩාවකට රැගෙන ඒමට එරෙහිව ප්‍රෙද්ශවාසීන් ඊයේ රාත්‍රි එම ගබඩා පරිශ්‍රය වටලනු ලැබුවේ. එහිදි එම ස්ථානයට පැමිණි වැල්ලම්පිටිය පොලිස් නිලධාරීන්ට ජනතාවගෙන් එල්ල වූයේ දැඩි විරෝධයක්. අනතුරුව පොලිස් නිලධාරින් විසින් ගබඩා පරිශ්‍රෙය් නවතා තිබු ලොරි රථ දෙකක් පරික්ෂාවට ලක් කළේය. යුද හමුදා හා පොලිස් නිලධාරින් විසින් අනතුරුව ගබඩාව පරික්ෂාවට ලක් කළේය. එහිදී අනතුරකට ලක්ව තිබූ යතුරු පැදියක් සම්බන්ධයෙන් යුද හමුදා සහ පොලිසිය ගබඩා ආරක්ෂක නිලධාරීයාගෙන් ප්‍රශ්න කළේය. මේ අතර බලපත්‍ර රහිතව හෝ වෙනත් ආකාරයකින් හෝ නීති විරෝධීව පුපුරණ ද්‍රව්‍ය ලඟ තබාගෙන ඇත්නම් ලබන 14 වැනිදා පෙරවරු 6 ට පෙර ලඟම ඇති පොලිස් ස්ථානයට භාර දෙන්නැයි පොලිස් දෙපාර්තමේන්තුව ජනතාවගෙන් ඉල්ලීමක් කළේය.", "URL": "https://sinhala.adaderana.lk/news.php?nid=109769", "Category": null, "Parent URL": null}