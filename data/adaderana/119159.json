{"Source": "Adaderana", "Timestamp": "September 15, 2019 03:46 pm", "Headline": "අධික වේගය අඩි 100ක ප්‍රපාතයකින් කෙළවර වෙයි", "News Content": "හලාවත සිට හැටන් දක්වා අධික වේගයෙන් ධාවන වු මොටර් රථයක් මාර්ගයෙන් ඉවතට පැන ප්‍රපාතයකට පෙරළිමෙන් එම මොටර් රථයේ ගමන් ගත තරුණයෙක් බරපතල ලෙස තුවාල ලබා වටවල රෝහල වෙත ඇතුලත් කර ඇත. පසුව තුවාලකරු වැඩි දුර ප්‍රතිකාර සදහා නාවලපිටිය දිස්ත්‍රික් රෝහල වෙත මාරු කර යැවු බව වටවල පොලිසිය පැවසිය. අද (15) උදැසන 10 ට පමණ මෙම අනතුර සිදු වි ඇත්තේ හැටන්කොළඹ ප්‍රධාන මාර්ගයේ වටවල රොසැල්ල ප්‍රදේශයේදිය. ධාවනය වෙමින් තිබු මොටර් රථය වංගුවක් ගැනිමත් සමඟ ඉදිරියට ඇදි ගොස් මාර්ගයේ වම් පසින් ප්‍රපාතයට පෙරළි අඩි 100 පමණ පහලින් වු රොසැල්ල දුම්රිය ස්ථානයට පිවිසෙන ප්‍රධාන මාර්ගයට ඉහලින් ගසක රැදි මොටර් රථය නතර වි ඇත. විනෝද චාරිකාවක් සඳහා පැමිණි එම තරුණයන් තිදෙනාගෙන් ඉදිරිපස අසුනේ සිටි රියදුරා සහ තවත් තරුණයෙක් ආසන බද පටි පැලද සිටි ඇති බවත්, මොටර් රථයේ පිටුපස ගමන් ගත තරුණයා ආසන පටි පැළඳ නොමැතිව ගමන් කිරිම නිසා අනතුරෙන් ඔහු තුවාල ලබා ඇති බවයි අනතුර පිලිබදව පරික්ෂණ පවත්වන වටවල පොලිසිය කියා සිටියේ. අනතුරෙන් මොටර් රථයටද දැඩි අලාභ හානි සිදු වි ඇත.", "URL": "https://sinhala.adaderana.lk/news.php?nid=119159", "Category": null, "Parent URL": null}