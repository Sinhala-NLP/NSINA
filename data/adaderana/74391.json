{"Source": "Adaderana", "Timestamp": "June 20, 2017 02:21 pm", "Headline": " විපතට පත් අයට පැමිණිලි පිටපත් නොමිලේ නිකුත් කරයි", "News Content": "අයහපත් කාලගුණයෙන් විපතට පත් ජනතාව වෙත පැමිණිලි පිටපත් නොමිලේ නිකුත් කිරීමට කටයුතු කරන ලෙස පොලිස්පති පූජිත් ජයසුන්දර මහතා සියළු පොලිස් ස්ථාන වෙත උපදෙස් ලබා දී තිබේ.මේ සඳහා වූ අනුමැතිය නීතිය, සාමය සහ දක්ෂිණ සංවර්ධන අමාත්‍යාංශයේ ලේකම්තුමා විසින් ලබා දී ඇති බව පොලිස් මූලස්ථානය සඳහන් කළේය.ඒ අනුව මියගිය, අතුරුදන් වූ පුද්ගලයින්, නිවාස හා දේපළ විනාශ වීම් හා වටිනා ලියකියවිලි විනාශ වීම් සම්බන්ධයෙන් පොලිස් ස්ථාන වෙත මහජනතාව විසින් කරනු ලබන පැමිණිලි වෙනුවෙන් නිකුත් කරන පිටපත් නොමිලේ නිකුත් කෙරෙනු ඇත.", "URL": "https://sinhala.adaderana.lk/news.php?nid=74391", "Category": null, "Parent URL": null}