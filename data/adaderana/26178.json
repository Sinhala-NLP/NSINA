{"Source": "Adaderana", "Timestamp": "July 30, 2012 09:42 am", "Headline": "හෙරොයින් ජාවාරමේ නිරත 2 ක් දැලේ", "News Content": "හෙරොයින් ජාවාරමේ නිරතව සිටි ඉන්දීය ජාතිකයෙකු ඇතුළු පුද්ගලයින් දෙදෙනෙකු ත්‍රස්ත විමර්ශන කොට්ඨාශය මඟින් අත්අඩංගුවට ගෙන තිබේ. ඊයේ (29) රාත්‍රී 8 ට පමණ මෙම සැකකරුවන් අත්අඩංගුවට ගෙන ඇති බව සඳහන්ය. ත්‍රස්ත විමර්ශන කොට්ඨාශයට ලැබුණු තොරතුරක් මත අලුත් හෙට්ටිවීදීයේ ලැගුම්හලක් තුළදී මෙම සැකකරුවන් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී මොවුන් සතුව තිබි හෙරොයින් ග්‍රෑම් 9 කට ආසන්න ප්‍රමාණයක් සොයා ගෙන ඇති බව ත්‍රස්ත විමර්ශන කොට්ඨාශය සඳහන් කරයි. ඉන් එක් සැකකරුවෙකු ඉන්දියා‍වේ තමිල්නාඩුවේ සිට මෙරටට පැමිණ ඇති අයෙකි. අත්අඩංගුවට ගත් සැකකරුවන් රැඳවුම් නියෝග මත රඳවා තබා ගෙන වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=26178", "Category": null, "Parent URL": null}