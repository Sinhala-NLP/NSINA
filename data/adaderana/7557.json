{"Source": "Adaderana", "Timestamp": "March 29, 2010 08:41 am", "Headline": "නීති හදන්නට හොරුන්ට තැන දෙන්න එපා", "News Content": "පාර්ලිමේන්තුවේ නීති සාදන පුද්ගලයන් සත්‍ය වශයෙන්ම නීති රකින පුද්ගලයන්දැයි ජනතාව අ‍වබෝධ කර ගත යුතු බව ජනතා විමුක්ති පෙරමුණේ නායක සෝමවංශ අමරසිංහ මහතා පවසයි. නීති සෑදීමේ කාර්යයට එක්ව ඇත්තේ සොරුන් , වංචාකරුවන් සහ දාමරිකයන් ඇතුළු පිරිස් බව ඔහු සඳහන් කරයි. එබැවින් යළිත් වරක් එවැනි පුද්ගලයන්ට ජනතාව වෙනුවෙන් නීති සෑදීම සඳහා පාර්ලිමේන්තුවට යෑමට අවස්ථාව ලබාදීම පිළිබඳ සලකා බැලිය යුතු බව අමරසිංහ මහතා පෙන්වා දෙයි. අකුරැස්ස ප්‍රදේ‍ශයේ පැවති ජනහමුවක් අමතමින් ඔහු මෙම අදහස් පළ කරන ලදී.", "URL": "https://sinhala.adaderana.lk/news.php?nid=7557", "Category": null, "Parent URL": null}