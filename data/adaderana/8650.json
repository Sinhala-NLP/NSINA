{"Source": "Adaderana", "Timestamp": "May 27, 2010 08:51 am", "Headline": "පහත්බිම් ගොඩකිරීම් ගැන වහාම දැනුම් දෙන්න", "News Content": "බස්නාහිර පළාත තුළ නීතිවිරෝධි ලෙස සිදුකර ඇති පහත්බිම් ගොඩකිරීම සම්බන්ධයෙන් වහාම තමන් වෙත තොරතුරු ලබාදෙන ලෙස රාජ්‍ය ආරක්ෂක අමාත්‍යාංශය ජනතා‍වගෙන් ඉල්ලා සිටියි. අදාළ තොරතුරු ලබාගැනීම සඳහා අපරාධ පරීක්ෂණ දෙපාර්තමේන්තුවේ මෙහෙයුම් මන්දිරය තුළ විශේෂ ඒකකයක් පිහිටුවා ඇති බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ල මහතා ඊයේ ‍පොලිස් මූලස්ථානයේ පැවැති මාධ්‍ය හමුවකදී සඳහන් කළේය. ඒ අනුව අද සිට\"1933\"දුරකථන අංකයට මේ පිළිබඳ තොරතුරු ලබාදිය හැකි බව හෙතෙම සඳහන් කළේය. නාගරික සංවර්ධන අධිකාරියේ සහ පහත් බිම් ගොඩකිරීමේ අධිකාරිය මේ වන විට ආරක්ෂක අමාත්‍යාංශය යටතට පවර‍ාගෙන ඇති බව පෙන්වා දෙන හුළුගල්ල මහතා පහත් බිම් ගොඩකිරීමට ‍එරෙහිව ඉතා ක්ෂණිකව කටයුතු කරන බව සඳහන් කළේය.", "URL": "https://sinhala.adaderana.lk/news.php?nid=8650", "Category": null, "Parent URL": null}