{"Source": "Adaderana", "Timestamp": "October 10, 2015 09:47 am", "Headline": " ළමා ආරක්ෂණ අධිකාරිය ජනතාවට පණිවිඩයක් දෙයි", "News Content": "1929 දුරකථන අංකයට ළමා ආරක්ෂණ අධිකාරියේ විෂය පථයට අදාළ නොවන ඇමතුම් රැසක් ලැබෙමින් පවතින බව ජාතික ළමා ආරක්ෂණ අධිකාරිය පවසයි.නිවේදනයක් නිකුත් කරමින් ඔවුන් පෙන්වා දෙන්නේ දෛනිකව 1929 දුරකථන අංකයට ලැබෙන පැමිණිලි සංඛ්‍යාව ඉහළ ගොස් ඇතත් ඉන් වැඩිම පැමිණිලි සංඛ්‍යාවක් ලැබී ඇත්තේ ජාතික ළමා ආරක්ෂණ අධිකාරියේ විෂය පථයට අදාළ නොවන ඇමතුම් බවයි.පෙරේදා දිනයේ අදාළ දුරකථන සේවයට පැමිණිලි 1290ක් ලැබී ඇති අතර ඉන් පැමිණිලි 1202ක්ම අදාළ නොවන දුරකථන ඇමතුම් බව ජාතික ළමා ආරක්ෂණ අධිකාරිය පවසයි.ඒ අතර පාසල් වලට ළමුන් ඇතුළත් කිරීමේ ගැටලු, ඉඩම් පිළීබඳ ගැටුලු, මූල්‍යාධාර ලබාගැනීම, ජාත්‍යන්තර පාසල් වලට ගාස්තු ගෙවීමට අදාළ ප්‍රශ්න, නිවාස ප්‍රශ්න මෙන්ම උපකාරක පන්ති වලට ගාස්තු ගෙවීමට අදාළ ගැටලුද වූ බව ළමා ආරක්ෂණ අධිකාරිය පසඳහන් කරයි.මෙවැනි දුරකථන ඇමතුම් ළමා දුරකථන සේවයට ලැබීම හරහා සිදුවන්නේ සැබැවින්ම සිදුවන ළමා අපයෝජන පිළිබඳ පැමිණිලි භාරගැනීම සඳහා ඇති අවස්ථාව මගහැරී යාම බව එම අධිකාරිය පෙන්වා දෙයි.එම නිසා ළමා අපයෝජනයන්ට අදාළ පැමිණිලි පමණක් 1929 දුකරථන සේවය හරහා ලබාදෙන මෙන් ජාතික ළමා ආරක්ෂණ අධිකාරිය සියළු පාර්ශවයන්ගෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=54360", "Category": null, "Parent URL": null}