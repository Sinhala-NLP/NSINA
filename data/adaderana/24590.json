{"Source": "Adaderana", "Timestamp": "May 29, 2012 08:57 am", "Headline": "එංගලන්ත කණ්ඩායමට කඩුලු 9 ක ජයක්", "News Content": "බටහිර ඉන්දීය කොදෙව් කණ්ඩායම සමඟ පැවති දෙවන ටෙස්ට් ක්‍රිකට් තරගයෙන් කඩුලු 9 ක ජයක් හිමිකර ගැනීමට එංගලන්ත කණ්ඩායම සමත් විය. තරගයේ කාසියේ වාසිය දිනාගත් බටහිර ඉන්දීය කොදෙව්වන් ප්‍රථමයෙන් පන්දුවට පහරදීමට තීරණය කරන ලදි. ඒ අනුව එම කණ්ඩායම සිය පළමු ඉනිම සඳහා සියලු දෙනා දැවී ලකුණු 370 ක් රැස් කර ගැනීමට සමත් විය. එහිදී මාලන් සැමුවෙල් ලකුණු 117 ක් ද ඩැරන් සමි ලකුණු 106 ක් ද ලබාගෙන ඇත. පිළිතුරු ඉනිම ක්‍රීඩා කළ එංගලන්ත කණ්ඩායම සිය ප්‍රථම ඉනිම සඳහා සියලු දෙනා දැවී ලකුණු 428 ක් රැස්කර ගැනීමට හැකිවිය. එහිදි ඇන්ඩෲ ස්ට්‍රව්ස් ලකුණු 141 ක් ලබාගත්තේය. බටහිර ඉන්දීය කොදෙව්වන්ට සිය දෙවන ඉනිමේ දී සියලු දෙනා දැවී ලබාගත හැකි වුයේ ලකුණු 165 ක් පමණි. ලකුණු 108 ක ජයගාහී ඉලක්කයක් හඹා ගිය එංගලන්ත කණ්ඩායම එක් කඩුල්ලක් පමණක් දැවී තරගයේ ජයග්‍රහණය වාර්තා කිරීමට සමත් විය. ඒ අනුව තරග තුනකින් සමන්විත ටෙස්ට් ක්‍රිකට් තරගාවලිය තුනට දෙකක් ලෙස ජය ගනිමින් තරගාවලියේ ජයග්‍රහණය වාර්තා කිරීමට එංගලන්ත කණ්ඩායම සමත්ව තිබේ.", "URL": "https://sinhala.adaderana.lk/news.php?nid=24590", "Category": null, "Parent URL": null}