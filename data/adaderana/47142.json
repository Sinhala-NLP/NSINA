{"Source": "Adaderana", "Timestamp": "November 3, 2014 02:47 pm", "Headline": "එල්.ටී.ටී.ඊයේ හිටපු දෙන්නෙක් යළි රිමාන්ඩ්", "News Content": "ශ්‍රී ලංකා ගජබා රෙජිමේන්තුවේ සේනා විධායකවරයා, විල්පත්තු ජාතික වනෝද්‍යානයේ උද්‍යාන භාරකරු ඇතුළු පුද්ගලයින් 08 දෙනෙකු ඝාතනය කිරීමේ සිද්ධියට සම්බන්ධ එල්.ටී.ටී.ඊ. සංවිධානයේ හිටපු සාමාජිකයින් දෙදෙනෙකු තවදුරටත් රක්ෂිත බන්ධනාගාර ගතකර තිබේ. අනුරාධපුර විශේෂ මහාධිකරණ විනිසුරු කේමා ස්වර්ණාධිපති මහත්මිය විසින් සැකකරුවන් දෙදෙනා ලබන දෙසැම්බර් මස 08 වන දා දක්වා රක්ෂිත බන්ධනාගාර ගත කරන ලෙස නියෝග කර ඇත. දඬුවම් නියම වී ඇත්තේ උදයන් නොහොත් සුරියකාන්තන් ජේ චන්ද්‍රන් නමැති පුද්ගලයෙකුට සහ ඉලෙයියන් නොහොත් ශිව ප්‍රකාශම් ශිව ශීලන් නමැති පුද්ගලයෙකුටය. 2007 වසරේ මාර්තු මාසයේ දී සිදුකළ අදාළ ඝාතනය සම්බන්ධයෙන් සැකකරුවන්ට එරෙහිව චෝදනා එල්ල වී තිබුණි.", "URL": "https://sinhala.adaderana.lk/news.php?nid=47142", "Category": null, "Parent URL": null}