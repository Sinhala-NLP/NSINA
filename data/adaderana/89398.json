{"Source": "Adaderana", "Timestamp": "May 19, 2018 02:32 pm", "Headline": "හෙරොයින් ළඟ තබාගෙන සිටි කාන්තාවන් දෙදෙනෙකු අත්අඩංගුවට", "News Content": "මට්ටක්කුලිය, සමිත්පුර ප්‍රදේශයේදී හෙරොයින් ළඟ තබාගෙන සිටි කාන්තාවන් දෙදෙනෙකු අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගත් බව පොලීසිය පැවසුවේය. ඔවුන් සතුව තිබී හෙරොයින් ග්‍රෑම් 122 මිලි ග්‍රෑම් 820 ක ප්‍රමාණයක් පොලීසිය බාරයට ගෙන තිබේ. සැකකාරියන් 25 හා 42 වයස්වල පසුවන්නන් බව සඳහන්ය. ඔවුන් මාළිඟාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර බස්නාහිර පළාත් දූෂණ මර්දන අංශය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=89398", "Category": null, "Parent URL": null}