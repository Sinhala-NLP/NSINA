{"Source": "Adaderana", "Timestamp": "August 14, 2013 05:43 am", "Headline": "නිධානයක් ගන්න ගිය සිව්දෙනකුට වැඩවරදියි", "News Content": "නිධානයක් ගොඩ දැමීමට සුදානම් වු බව කියන සිව් දෙනෙකු අත්අඩංගුවට ගෙන ඇති බව නවගත්තේගම පොලීසිය පවසයි. ඊයේ (13) සවස නවගත්තේගම - වෙලේවැව ප්‍රදේශයේදී මෙම වැටලීම සිදු කර ඇත. වෙලේවැව ප්‍රදේශයේ ගල් තලාවක් මත කිසියම් පිරිසක් නිධානයක් ගොඩ දැමීමට සුදානම් වන බවට පොලිස් හදිසි ඇමතුම් අංශයට ලද තොරතුරක් මත වැටලීම සිදු කර කර ඇති බව අද දෙරණ වාර්තාකරු පවසයි. අත්අඩංගුවට ගත් සැකකරුවන් ආණමඩුව,වෙලේවැව,තුම්මෝදර සහ කළුතර ප්‍රදේශවල පදිංචිකරුවන් බව පොලීසිය කියයි. වැටලීම සිදු කරන විට එම ස්ථානයේ තිබී කැණීම් කටයුතු සදහා උපයෝගී කර ගන්නා උපකරණ කීපයක් සහ පුජා භාණ්ඩද,කුකුලෙක්ද පොලිස් භාරයට ගෙන ඇත. සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය. වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=36612", "Category": null, "Parent URL": null}