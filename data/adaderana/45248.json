{"Source": "Adaderana", "Timestamp": "August 10, 2014 09:33 am", "Headline": "කොළඹ - පුත්තලම  මාර්ගයේ දුම්රිය ගමනාගමනය සීමාකරයි ", "News Content": "කොළඹ - පුත්තලම මාර්ගයේ දුම්රිය ධාවන කටයුතු අද(10) දිනයේ සීමා කරන බව දුම්රිය පාලක මැදිරිය පවසයි. සීදුව සහ කටුනායක අතර ද්විත්ව දුම්රිය මාර්ගයේ ඉදිකිරීම් හේතුවෙන් මෙම තීරණය ගෙන තිබේ. ඒ අනුව අද දිනයේ දුම්රිය ධාවනය කොළඹ සිට ජාඇල දක්වාත් මීගමුව සිට හලාවත දක්වාත් පමණක් සීමා කෙරෙයි. හෙට(11) දිනයේ සාමාන්‍ය පරිදි එම මාර්ගයේ දුම්රිය ධාවනය සිදුකරන බව පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=45248", "Category": null, "Parent URL": null}