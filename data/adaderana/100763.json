{"Source": "Adaderana", "Timestamp": "December 14, 2018 05:27 pm", "Headline": "දුම්රිය හරස් මාර්ගයේ දී ලොරියක් දුම්රියේ ගැටී 3කට බරපතළයි", "News Content": "කුරුණෑගල මැද්දේගම මංසන්ධිය දුම්රිය හරස් මාර්ගයේදී ලොරි රථයක් දුම්රියක ගැටීමෙන් එම රථයේ ගමන්කළ පුද්ගලයින් තිදෙනෙකු බරපතළ තුවාල ලබා තිබේ. වව්නියාවේ සිට කොළඹ දක්වා ධාවනය වූ ශීඝ්‍රගාමී දුම්රියේ ගැටීමෙන් මෙම අනතුර සිදුව ඇති බව වාර්තා වෙයි. අද(14) පෙරවරු 11 ට පමණ සිදුවූ මෙම අනතුරින් ලොරි රථයේ ගමන් කළ පුද්ගලයන් තිදෙනෙකු බරපතළ තුවාල ලබා කුරුණෑගල ශික්ෂණ රෝහලට ඇතුලත් කර තිබේ. අනතුරින් ලොරි රථයට බරපතළ හානි සිදුව ඇති අතර දුම්රියටද හානි සිදුව තිබේ.", "URL": "https://sinhala.adaderana.lk/news.php?nid=100763", "Category": null, "Parent URL": null}