{"Source": "Adaderana", "Timestamp": "May 4, 2018 08:26 am", "Headline": "බැංකු නිලධාරින්ට මිරිස් කුඩු ප්‍රහාර එල්ල කර මුදල් කොල්ල කන්න හැදූ සැකකරු අද අධිකරණයට", "News Content": "බැංකු නිලධාරින්ට මිරිස් කුඩු ප්‍රහාර එල්ල කර මුදල් කොල්ලකෑමට උත්සහ කිරිමේදි අත්අඩංගුවට ගත් සැකකරු අද (04) වත්තල මහේස්ත්‍රාත් අධිකරණය වෙත ඉදිරිපත් කරන බව වත්තල පොලිසිය පවසයි. ඇළකන්ද ප්‍රදේශයේ පුද්ගලික බැංකුවකට පැමිණ එහි මුදල් අයකැමි ලෙස සිටි කාන්තාවගේ මුහුණට මිරිස් කුඩු ප්‍රහාරයක් එල්ල කර තියුණු ආයුධයක් පෙන්වා බිය ගන්වා මුදල් රැගෙනයාමට සැකකරු උත්සහ ගෙන තිබේ. එහිදී ආයතනයේ ආරක්ෂක නිලධාරියා සහ ගණුදෙනුකරුවන් එක්ව සැකකරු අල්ලා පොලිසියට භාරදී ඇති බව වාර්තා වේ. ඔහු විසින් කොල්ලකෑ රුපියල් එක් කෝටි දස ලක්ෂයක පමණ මුදල ද නැවත පොලීසිය භාරයට ගෙන ඇති අතර සැකකරු රුක්ගහවිල ප්‍රදේශයේ පදිංචි 30 හැවිරිදි අයෙකු වේ.", "URL": "https://sinhala.adaderana.lk/news.php?nid=88488", "Category": null, "Parent URL": null}