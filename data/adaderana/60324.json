{"Source": "Adaderana", "Timestamp": "May 20, 2016 05:23 pm", "Headline": " පීඩාවෙන් මිදෙන්න ජපානයත් අත දෙයි", "News Content": "ගංවතුරෙන් සහ නායයෑමෙන් විපතට පත්වූ ‍ශ්‍රී ලාංකිකයන්ට අවශ්‍ය හදිසි සහනාධාර ලබාදීමට ජපාන රජය තීරණය කර තිබේ.ජල පෙරණ යන්ත්‍ර, විදුලි ජනක යන්ත්‍ර ඇතුළු ද්‍රව්‍යමය ආධාර රැසක් ලබාදීමට ජපාන රජය තීරණය කර ඇති බව මෙරට ජපාන තානාපති කාර්යාලය සඳහන් කළේය.ජනාධිපති මෛත්‍රීපාල සිරිසේන මහතා ප්‍රමුඛ ශ්‍රී ලංකා රජය වෙත ජපාන අග්‍රාමාත්‍ය ෂින්සෝ අබේ සහ එරට විදේශ කටයුතු අමාත්‍ය ෆූමියෝ කිෂිඩා සහනාධාර ලබාදීමට ජපාන රජය තීරණය කර ඇති බව සඳහන් කර ඇත.ශෝක පණිවිඩයක් නිකුත් කරමින් ඔවුන් පවසා ඇත්තේ ගංවතුරෙන් සහ නායයෑමෙන් බලපෑමට ලක්වූ ප්‍රදේශ යථාතත්ත්වයට පත්කීරීමට සහ යළි ගොඩනැංවීමට අවශ්‍ය සියළු සහය ලබාදීමට ජපාන රජය සූදානම් බවයි.", "URL": "https://sinhala.adaderana.lk/news.php?nid=60324", "Category": null, "Parent URL": null}