{"Source": "Adaderana", "Timestamp": "March 10, 2013 03:01 pm", "Headline": "මහියංගනයේ ශ්‍රීලනිප සංවිධායක ඉල්ලා අස්වෙයි", "News Content": "ඌව පළාත් සභාවේ කෘෂිකර්ම, ගොවිජන සංවර්ධන, සත්ව නිෂ්පාදන, මිරිදිය ධීවර කර්මාන්ත, පරිසර හා සංචාරක කටයුතු පිළිබඳ අමාත්‍ය අනුර විදානගමගේ මහතා මහියංගනය ශ්‍රී ලංකා නිදහස් පක්ෂ ආසන සංවිධායක ධුරයෙන් ඉල්ලා අස්වී තිබේ. අදාළ ඉල්ලා අස්වීම ශ්‍රී ලංකා නිදහස් පක්ෂයේ බදුල්ල දිස්ත්‍රික් නායක අමාත්‍ය නිමල් සිරිපාල ද සිල්වා මහතාට භාරදුන් බව ඔහු සඳහන් කළේය. මහියංගනය ඡන්ද බල ප්‍රදේශය තුළ ශ්‍රී ලංකා නිදහස් පක්ෂයේ ඇතැම් සාමාජිකයින් තමාට නොදන්වා පක්ෂයේ වැඩකටයුතු සිදුකිරීම මෙම ඉල්ලා අස්වීමට හේතුව බව අනුර විදානගමගේ මහතා පැවසීය. ඉදිරියේ දී මේ සම්බන්ධයෙන් ජනාධිපති මහින්ද රාජපක්ෂ මහතා ද දැනුවත් කිරීමට බලාපොරොත්තු වන බව ඌව පළාත් සභා අමාත්‍ය අනුර විදානගමගේ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=32283", "Category": null, "Parent URL": null}