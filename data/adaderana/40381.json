{"Source": "Adaderana", "Timestamp": "January 16, 2014 07:44 am", "Headline": " දකුණු කොරියානු රැකියා අහිමිවීමේ අවදානමක්", "News Content": "නීති විරෝධි ලෙස දකුණු කොරියාවේ රැදි සිටින ශ්‍රී ලාංකික ශ්‍රමිකයින් හේතුවෙන් මෙරටට හිමිවන දකුණු කොරියානු රැකියා අවස්ථා අහිමි වීමේ අවදානමක් පවතින බව විදේශ සේවා නියුක්ති කාර්යංශය පවසයි. එහි මාධ්‍ය ප්‍රකාශක මංගල රන්දෙනිය මහතා කියා සිටියේ 4000ත් 5000ත් අතර ප්‍රමාණයක් මේ වන විට නීති විරෝධි ලෙස කොරියාවේ රැඳී සිටින බවට තොරතුරු අනාවරණය වී ඇති බවයි. ඔවුන් මෙරටට ගෙන්වා ගැනීමට අවශ්‍ය පියවර ගනිමින් සිටින බවත් අද දිනයේ එලෙස නීති විරෝධිව කොරියාවේ රැඳී සිටින ශ්‍රමිකයින්ගේ භාරකරුවන් කොළඹට කැඳවා ඇති බවත් මංගල රන්දෙණිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=40381", "Category": null, "Parent URL": null}