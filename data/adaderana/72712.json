{"Source": "Adaderana", "Timestamp": "May 2, 2017 07:53 am", "Headline": "මීතොටමුල්ල යළි නායයෑමේ අවදානමක", "News Content": "මීතොටමුල්ල කුණුකන්ද යළි නායයෑමේ අවදානමක් පවතින බව ආපදා කළමනාකරණ මධ්‍යස්ථානය පවසයි. මේ හේතුවෙන් අවට පදිංචිකරුවන්ට එම ස්ථානයෙන් ඉවත් වන ලෙස දැනුම් දී ඇති බව එම මධ්‍යස්ථානය පවසා සිටියේය. අවදානම් කලාපය ලෙස නම් කර ඇති ප්‍රදේශයේ රැදි සිටින පුද්ගලයින් හට මීට පෙර ද එම ප්‍රදේශයෙන් ඉවත් වන ලෙස දැනුම් දී තිබු බව සඳහන්වේ. කෙසේවෙතත් එම අනතුරු ඇඟවීම නොසලකා අදාළ ප්‍රදේශයේ නිවාස 200කට අධික ප්‍රමාණයක පිරිසක් රැඳී සිටින බව ආපදා කළමනාකරණ මධ්‍යස්ථානය පැවසුවේය. දහම්පුර, 101 වත්ත ඇතුළු ප්‍රදේශ කිහිපයක නිවාස මීට අයත් වේ. අවදානම් කලාපය තුළ පිහිටි එම නිවාසවල පුද්ගලයින්ට එම පරිසරයෙන් ඉවත් වන ලෙස ඊයේ(1) රාත්‍රී දැනුම්දුන් බව ආපදා කළමනාකරණ මධ්‍යස්ථානය පැවසුවේය.", "URL": "https://sinhala.adaderana.lk/news.php?nid=72712", "Category": null, "Parent URL": null}