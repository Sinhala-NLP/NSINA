{"Source": "Adaderana", "Timestamp": "March 6, 2016 12:54 pm", "Headline": "දෙතැනක මරණ 2ක්", "News Content": "පුත්තලම - අනුරාධපුරය මාර්ගයේ කළුවරගස්වැව ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.පුත්තලම දෙස සිට අනුරාධපුර දෙසට ධාවනය වූ මෝටර් රථයක මාර්ගය හරහා ගමන් ගත් පදිකයෙකු ගැටීමෙන් අනතුර සිදුව ඇති බව සඳහන්ය.අනතුරින් බරපතළ තුවාල ලැබූ පදික පුද්ගලයා පුත්තලම රෝහලට ඇතුළත් කිරිමේදී මියගොස් තිබේ.මියගොස් ඇත්තේ කළුවර ගස්වැව ප්‍රදේශයේ පදිංචිව සිටි 50 හැවිරිදි පුද්ගලයකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන තිබේ.මේ අතර වැල්ලවත්ත දුම්රිය ස්ථානය ආසන්නයේදී දුම්රියේ ගැටීමෙන් තරුණයෙකු මියගොස් තිබේ.මාතර සිට කොළඹ කොටුව බලා ධාවනය වූ දුම්රියක ගැටීමෙන් මෙලෙස මියගොස් ඇත්තේ අතුරුගිරිය ප්‍රදේශයේ පදිංචිව සිටි 22 හැවිරිදි තරුණයෙකි.", "URL": "https://sinhala.adaderana.lk/news.php?nid=57933", "Category": null, "Parent URL": null}