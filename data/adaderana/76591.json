{"Source": "Adaderana", "Timestamp": "August 23, 2017 12:04 pm", "Headline": "යාපනයේදි මිය ගිය සිසුන් වෙනුවෙන් ගෙවල්", "News Content": "යතුරු පැදියකින් ගමන් කරමින් සිටියදී යාපනය කොක්කුවිල් ප්‍රදේශයේ දී වූ අනතුරකින් මිය ගිය යාපනය විශ්වවිද්‍යාලයේ‍ කලා අංශයේ තෙවන වසරේ අධ්‍යාපනය ලබමින් සිටි සිසුන් දෙදෙනාගේ පවුල් වෙනුවෙන් නව නිවාස දෙකක් ඉදිකරදීමට රජය පියවර ගෙන තිබේ. මෙම වැඩපිළිවෙලේ පළමු පියවර ලෙස සුලක්ෂන් සිසුවා වෙනුවෙන් නිවස ඉදිකිරීමට ඊයේ (22) භන්ධනාගාර හා නැවත පදිංචි කිරීමේ අමාත්‍ය ඩී. එම්. ස්වාමිනාදන් මහතාගේ ප්‍රධානත්වයෙන් යාපනයේ සන්දිලිප්පායි හි මාසියපිටියේදී මුල්ගල් තැබීය. රු. ලක්ෂ 5ක් වටිනා ඉඩමක රු. ලක්ෂ 9.5 ක වියදමින් මෙම ඉදිකිරීම සිදු කරන අතර නිවාස ඉදිකිරීම යුද හමුදාව විසින් සිදු කරයි.පසුගිය 2016 වසරේ ඔක්තෝම්බර් 20 වැනිදා රාත්‍රී සාදයකට සහභාගී වී යතුරුපැදියකින් ගමන් කරමින් සිටියදී වූ අනතුරකින් බරපතළ තුවාල ලැබූ එක් සිසුවෙකු එම ස්ථානයේදීම මියගිය අතර අනෙක් සිසුවා යාපනය රෝහලට ඇතුළත් කිරීමෙන් පසුව මිය ගියේය.යාපනයේ දිසාපති වේදනායකන් මහතා සහ සන්දිලිප්පායි ප්‍රාදේශීය ලේකම් හා යුදහමුදා නියෝජිත පිරිසක් මෙම මුල්ගල තැබීමේ අවස්ථාවට සහභාගිවිය.", "URL": "https://sinhala.adaderana.lk/news.php?nid=76591", "Category": null, "Parent URL": null}