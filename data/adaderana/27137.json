{"Source": "Adaderana", "Timestamp": "September 5, 2012 12:50 am", "Headline": "යාපනයට තාප විදුලි බලාගාරයක්", "News Content": "යාපනය ප්‍රදේශයේ විදුලි බල සැපයුම ස්ථාවර කිරීමේ අරමුණින් නව තාප විදුලි බලාගාරයක් ස්ථාපිත කිරීමට පියවර ගෙන තිබේ. මෙම ව්‍යාපෘතිය සඳහා රුපියල් මිලියන 4000 ක මුදලක් ලංකා විදුලි බල මණ්ඩලය විසින් ඇස්තමේන්තු කර ඇත. විදුලි බල හා බලශක්ති අමාත්‍ය පාඨලී චම්පික රණවක මහතාගේ උපදෙස් පරිදි මෙම තාප විදුලි බලාගාරය යාපනයේ චුන්නාකම් ප්‍රදේශයේ ඉදිකෙරෙන බව වාර්තා වේ. මේ තුළින් 72% ක් ලෙස පවතින උතුරු පළාතේ විදුලියනය 100% ක් දක්වා වර්ධනය කරගත හැකි බව විදුලි බල හා බලශක්ති අමාත්‍යංශය පවසයි. යාපනයේ ජනතාවගේ ජන ජීවිතය ඉහළ නැංවීම සඳහා අඛණ්ඩ විදුලි සැපයුමක් අත්‍යවශ්‍ය බවත් ඒ වෙනුවෙන් රජය දියත් කරන ප්‍රමුඛතම ව්‍යාපෘතිය මෙය බවත් එම අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=27137", "Category": null, "Parent URL": null}