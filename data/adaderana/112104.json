{"Source": "Adaderana", "Timestamp": "June 16, 2019 06:02 pm", "Headline": "බොල්ගොඩ ගඟේ ගිලී තරුණයෙකු ජීවිතක්ෂයට", "News Content": "පානදුර බොල්ගොඩ ගඟේ ගිලී තරුණයෙකු ජීවිතක්ෂයට පත්ව ඇත. ඊයේ පස්වරුවේ මෙම අනතුර සිදුව ඇති අතර අප වාර්තාකරු සඳහන් කළේ තවත් තරුණයින් දෙදෙනෙකු සමඟ ඔහු ඔරුවක් පදිමින් සිටියදී මෙම අනතුර සිදුව ඇති බවයි. ඊයේ පස්වරු 7ට පමණ ඔරුවක් ආධාරයෙන් පානදුර බොල්ගොඩ ගඟ මැද ඇති ගල්තලාවකට යමින් සිටියදී ඔරුව පෙරලීයාමෙන් මෙම අනතුර සිදුව ඇත. ඔරුව පෙරළෙන අවස්ථාවේදී එහි තවත් තරුණයින් දෙදෙනෙකු සිට ඇති අතර එම තරුණයින් දෙදෙනාව පානදුර කෙසෙල්වත්ත ප්‍රදේශයේ පදිංචි තරුණයෙකු විසින් බේරාගෙන ඇත. මරණයට පත්ව ඇත්තේ පානදුර පරත්ත ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=112104", "Category": null, "Parent URL": null}