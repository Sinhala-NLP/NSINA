{"Source": "Adaderana", "Timestamp": "October 9, 2010 04:40 pm", "Headline": "කටාර්හිදී ගිනි තබාගෙන මියගිය කතගේ දේහය දිවයිනට", "News Content": "පසුගිය දා දෝහා කටාර් හීදී සිරුරට ගිනි තබා ගෙන මිය ගිය බව කියන තරුණියගේ දේහය දිවයිනට ගෙනවිත් තිබේ. එරට තානාපති කාර්යාලය සමග සාකච්ඡා කර දේහය මෙරටට ගෙන්වීමට කටයුතු කළ බව විදේශ සේවා නියුක්ති කාර්යාංශයේ නියෝජ්‍ය සාමාන්‍යධිකාරි එල්‍. කේ රුහුණගේ මහතා සඳහන් කළේය. මෙම මරණය පෞද්ගලික හේතුවක් මත සිදූ බවට හඳුනා ගෙන ඇතැයි ද ඔහු පෙන්වා දෙයි. කෙසේ වුවත් මෙම මරණය සැක සහිත බව අදාළ තරුණියගේ මව චෝදනා කරයි. මෙසේ මිය ගොස් ඇත්තේ මාතලේ, නාඋල ප්‍රදේශ‍යේ පදිංචි 22 හැවිරිදි තරුණියකි.", "URL": "https://sinhala.adaderana.lk/news.php?nid=11386", "Category": null, "Parent URL": null}