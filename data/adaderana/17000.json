{"Source": "Adaderana", "Timestamp": "June 25, 2011 02:13 pm", "Headline": "ලෙබනනයේදී ශ්‍රී ලාංකික කාන්තාවක් මියයයි", "News Content": "ලෙබනනයේ බීරූට් නගරයේ දී ශ්‍රී ලාංකික කාන්තාවක් මියගොස් තිබේ. රිය අනතුරක් හේතුවෙන් අදාළ කාන්තාව මියගොස් ඇති බව එරට මාධ්‍ය වාර්තා කර ඇත. බීරූට් හි මුහුදුබඩ අධිවේගී මාර්ගයක පාර මාරුවීමට යාමේ දී මෙම ශ්‍රී ලාංකික කාන්තාව අනතුරට ලක්වී ඇති බව සඳහන්ය. මෙම කාන්තාව හදිසියේ පාර මාරු වීමට උත්සාහ කර ඇති බැවින් අනතුර වළක්වා ගැනීමට මෝටර් රථ රියදුරා අසමත්ව ඇති බව එරට මාධ්‍ය වාර්තා කරයි. අදාළ කාන්තාවගේ අනන්‍යතාව සම්බන්ධයෙන් එරට මාධ්‍ය තොරතුරු වාර්තා කර නැත.", "URL": "https://sinhala.adaderana.lk/news.php?nid=17000", "Category": null, "Parent URL": null}