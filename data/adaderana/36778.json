{"Source": "Adaderana", "Timestamp": "August 20, 2013 03:17 pm", "Headline": "මැතිවරණ නීති කැඩූ 12ක් අත්අඩංගුවට", "News Content": "මැතිවරණ නීති උල්ලංඝණය කිරීම සම්බන්ධයෙන් පුද්ගලයින් 12 දෙනෙකු අත්අඩංගුවට ගෙන ඇති බව මැතිවරණ කටයුතු භාර ජ්‍යේෂ්ඨ නියෝජ්‍ය පොලිස්පති ගාමිණී නවරත්න මහතා පවසයි. උතුරු, වයඹ සහ මධ්‍යම පළාත් සභා මැතිවරණයේ නාමයෝජනා භාරදීමෙන් අනතුරුව සිදුවූ මැතිවරණ නීති උල්ලංඝණය කිරීම් සම්බන්ධයෙන් මෙම පිරිස අත්අඩංගුවට ගෙන තිබේ. නීති විරෝධී ප්‍රචාරක කටයුතු වල නිරත වූ සහ ගැටුම් කිහිපයකට සම්බන්ධ පුද්ගලයින් මේ අතර වන බව පොලීසිය සඳහන් කරයි. මේ අතර පළාත් සභා මැතිවණයට අදාළව පැමිණිලි 17ක් මේ වන විට ලැබී ඇති බව ජ්‍යේෂ්ඨ නියෝජ්‍ය පොලිස්පති ගාමිණී නවරත්න මහතා පවසයි. ඉන් වැඩිම පැමිණිලි සංඛ්‍යාවක් කුරුණෑගල දිස්ත්‍රික්කයෙන් වාර්තා වන බව ඔහු සඳහන් කරයි.", "URL": "https://sinhala.adaderana.lk/news.php?nid=36778", "Category": null, "Parent URL": null}