{"Source": "Adaderana", "Timestamp": "May 7, 2014 12:56 pm", "Headline": " බස් රථයක් පෙරළී 12ක් රෝහලේ ", "News Content": "කන්තලේ - සේරුනුවර මාර්ගයේ, පිත්තාරු පාලම අසළ දී සිදුවු රිය අනතුරකින් පුද්ගලයින් 12 දෙනෙකු තුවාල ලබා තිබේ. සේරුනුවර සිට තඹලගමුව කර්මාන්තපුරයට ඇගළුම් සේවිකාවන් රැගෙනයමින් සිටි බස් රථයක් මාර්ගයෙන් ඉවතට පැන පෙරළීමෙන් අනතුර සිදුව ඇති බව පොලිසිය පැවසුවේය. අනතුරෙන් තුවාල ලැබුවන් ප්‍රතිකාර සඳහා කන්තලේ මුලික රෝහල වෙත ඇතුළත් කර තිබේ. අනතුර සම්බන්ධයෙන් සේරුනුවර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43043", "Category": null, "Parent URL": null}