{"Source": "Adaderana", "Timestamp": "December 7, 2011 10:34 am", "Headline": "මුලතිව් තරුණයෙක් ත්‍රස්ත විමර්ශ ඒකකයේ අත්අඩංගුවට", "News Content": "මුලතිව්,මුල්ලියවලෙයි,කාට්ටුවිනයාගර් ප්‍රදේශයේ පදිංචි තරුණයෙකු ත්‍රස්ත විමර්ශන ඒකකය විසින් අත්අඩංගුවට ගෙන තිබේ. ඊයේ රාත්‍රීයේ කිසියම් පිරිසක් පැමිණ තමන් ටී.අයි.ඩී යයි පවසා තම පුත්‍රයා පැහැරගෙන ගිය බවට කාට්ටුවිනයාගර් ප්‍රදේශයේ මවක මුලතිව් පොලීසියට දැනුම් දී ඇත. මුලතිව් පොලීසිය විසින් පසුව කළ සොයාබැලීමකදී මෙම තරුණයා වව්නියාවේ ජෝශප් කඳවුරේ රඳවා ප්‍රශ්න කරමින් සිටින බව අනාවරණය වී ඇතැයි සඳහන් වේ. ගනේෂමූර්ති රදන් නමැති 23 හැවිරිදි මෙම තරුණයා වෘත්තියෙන් වැලි ප්‍රවාහනය කරන්නකු බව සඳහන් වේ.", "URL": "https://sinhala.adaderana.lk/news.php?nid=20514", "Category": null, "Parent URL": null}