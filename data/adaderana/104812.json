{"Source": "Adaderana", "Timestamp": "February 22, 2019 11:38 am", "Headline": "මධූෂ්ගේ කොන්ත්‍රාත්තුවක් ද?", "News Content": "වගකිවයුතු බලධාරීන් ජවතාවගේ සැබෑ ගැටළු අමතක කරමින් සිටින බව සමස්ථ ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා පවසයි. කුරුණෑගල පැවති මාධ්‍යහමුවකට එක්වෙමින් ඒ මහතා මේ බව සඳහන් කළේය. මෙහිදී වැඩිදුරටත් අදහස් දක්වමින් නාමල් කරුණාරත්න මහතා කියා සිටියේ, මධූෂ් කියන නම අසන විටම පාතාලය මතක් වන බවත්, මෙය මධූෂ්ගේ කොන්ත්‍රාත්තුවක් දැයි සැකයක් ඇති බවයි. එහෙත් අද වන විට කොකේන් ගැන කරලියට පැමිණ ඇති බැවින් මධූෂ් පිළිබඳව අමතක වී ඇති බව ද පැවසු ඒ මහතා, ඇමති මණ්ඩලයේ ඇමතිවරු කුඩු හෝ කොකේන් පාවිච්චි කළ ආකාරයට නොසිට ජනතාවගේ ඇත්ත ප්‍රශ්න දෙස විමසා බලන දෙස ද කියා සිටියේය. ආණ්ඩුවට අවසාන වශයෙන් ගොවි ජනතාව අපහසුතාවයට පත් නොකර ලෙසත් ඉල්ලා සිටි කරුණාරත්න මහතා, රටේ භාණ්ඩාගාරයට එන්න තියෙන සල්ලි මත්ද්‍රව්‍ය ඡාවාරම්කාරයින්ට ලබා ගැනීමට ඉඩ සලසා දී ඇති බවත් එවැනි වැඩපිළිවෙලක් ඇත්නම් එය වහාම නැවැත්විය යුතු බවත්, ඔහු පැවසිය.", "URL": "https://sinhala.adaderana.lk/news.php?nid=104812", "Category": null, "Parent URL": null}