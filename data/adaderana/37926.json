{"Source": "Adaderana", "Timestamp": "October 5, 2013 08:50 am", "Headline": "බෑන් බෑන් කොළඹ මහ නගර සභාවට බෑන්", "News Content": "කොළඹ අබ්දුල් කාදර් මාවතේ පිහිටා ඇති බෑන් බෑන් නමින් හැඳින්වෙන ගොඩනැගිල්ලේ කිසිදු කටයුත්තකට, කොළඹ මහ නගර සභාවේ කොමසාරිස් හෝ එහි කිසිවෙකුට මැදිහත්වීම තහනම් කරමින් තහනම් නියෝගයක් නිකුත් කර තිබේ. කොළඹ අතිරේක දිසා විනිසුරු ශිවාම් ප්‍රනාන්දු මෙනවිය විසින් මෙම නියෝගය නිකුත් කර ඇත. ඔක්තෝම්බර් මස 17 වන දින දක්වා බලපැවැත්වෙන පරිදි මෙම නියෝගය නිකුත් කර තිබේ. නඩුව මගින් නම් කර ඇති කොළඹ නගර සභාවේ නිලධාරීන්ට එදිනට අධිකරණය හමුවේ පෙනීසිටින ලෙස නොතීසි නිකුත් කර ඇත. අදාළ ගොඩනැගිල්ල 99 වසරකට බද්දට ගත්තේ යයි පැවසෙන පුද්ගලයාගේ බිරිඳ වන ගානිල් අබුසාහිල් මහත්මිය විසින් ගොනු කළ පෙත්සමක් සැලකිල්ලට ගත් අවස්ථාවේ දී අධිකරණය මෙම නියෝගය ලබා දී තිබේ.", "URL": "https://sinhala.adaderana.lk/news.php?nid=37926", "Category": null, "Parent URL": null}