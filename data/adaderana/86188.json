{"Source": "Adaderana", "Timestamp": "March 23, 2018 11:15 am", "Headline": "පුද්ගල ඝාතනයකට සම්බන්ධ සැකකරුවෙක් අත්අඩංගුවට", "News Content": "කලවාන, බගරන්ගල ප්‍රදේශයේ සිදු වූ පුද්ගල ඝාතනයකට සම්බන්ධ සැකකරුවෙකු කලවාන පොලීසිය විසින් අත්අඩංගුවට ගෙන තිබේ. ඊයේ (22) පස්වරුවේ තියුණු ආයුධයකින් පහරදී 72 හැවිරිදි පුද්ගලයෙකු ඝාතනය කර තිබිණි. සිද්ධිය සම්බන්ධයෙන් කලවාන පොලීසිය සිදු කළ විමර්ශනවලදී ඉඩම් ආරවුලක් මුල් කර ගනිමින් පුද්ගලයින් දෙදෙනෙකු අතර ඇති වූ ආරවුලක් මෙම ඝාතනයට හේතු වී ඇති බව අනාවරණය වී තිබේ. ඒ අනුව ඝාතනය සිදු කළ සැකකරු ඝාතනය සඳහා යොදා ගන්නා ලද කැත්තක් ද සමඟ අත්අඩංගුවට ගත් බව පොලීසිය සඳහන් කළේය. සිද්ධිය සම්බන්ධයෙන් කලවාන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86188", "Category": null, "Parent URL": null}