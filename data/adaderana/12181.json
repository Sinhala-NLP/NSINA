{"Source": "Adaderana", "Timestamp": "November 16, 2010 08:54 am", "Headline": "තමිලිනී 29 වෙනිදා තෙක් රිමාන්ඩ්", "News Content": "අත්අඩංගුවේ පසුවන එල්. ටී. ටී. ඊ සංවිධානයේ කාන්තා දේශපාලන අංශ‍ නායිකා තමිලිනී තවදුරටත් රිමාන්ඩ් භාරයේ තැබීමට අධිකරණය නියෝග කර තිබේ. වන්නි යුද මෙහෙයුම් අවසාන අදියරේ දී රජයට බාර වූ සුබ්‍රමනියම් සුවගාමී හෙවත් තමිලිනි නැමැති මෙම සැකකාරිය රහස් පොලිසිය විසින් අත්අඩංගුවට ගෙන පරීක්ෂණ පවත්වනු ලැබීය. ඇය අධිකරණයට ඉදිරිපත් කළ අවස්ථාවේ මෙම සැකකාරිය ‍පිළිබඳව සිදු කළ සියලුම පරීක්ෂණ වාර්තා නීතීපතිවරයා වෙත යොමු කර ඇති බව රහස් පොලිසිය දැනුම් දී ඇත. නීතීපති උපදෙස් මත ඉදිරි ක්‍රියා මාර්ග ගන්නා බව ද රහස් පොලිසිය අධිකරණයට දැනුම් දී තිබේ. ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සැකකාරිය ලබන 29 වැනිදා දක්වා රිමාන්ඩ් භාරයේ තැබීමට නියෝග කරනු ලැබීය.", "URL": "https://sinhala.adaderana.lk/news.php?nid=12181", "Category": null, "Parent URL": null}