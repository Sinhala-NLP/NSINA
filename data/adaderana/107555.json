{"Source": "Adaderana", "Timestamp": "April 7, 2019 12:12 pm", "Headline": "වැලිකන්දේ ජල ටැංකියක් අසළ අභිරහස් මළ සිරුරක්", "News Content": "වැලිකන්ද මොණරතැන්න ගම්මානයේ ජල ටැංකියක් අසළ අභිරහස් ලෙස මියගිය අයෙකුගේ මළ සිරුරක් හමුවී ඇති බව වැලිකන්ද පොලීසිය ප්‍රකාශ කර සිටියි. ඊයේ (06) පෙරවරු 8ට පමණ මෙම මළ සිරුර සොයාගෙන ඇති අතර මරණකරු වැලිකන්ද මොණරතැන්න පදිංචි 29 හැවිරිදි දෙදරු පියෙකු බව අද දෙරණ වාර්තාකරු ප්‍රකාශ කර සිටියි. මරණයට හේතුව ඝාතනයක්ද දිවි නසා ගැනීමක් ද යන්න නිශ්චිතව අනාවරණය වී නොමැත. අද (07) දහවල් මරණ පරීක්ෂණ සිදුකිරීමට නියමිත අතර වැලිකන්ද පොලීසිය සිද්ධිය පිළිබඳ වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=107555", "Category": null, "Parent URL": null}