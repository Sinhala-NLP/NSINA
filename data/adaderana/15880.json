{"Source": "Adaderana", "Timestamp": "May 4, 2011 11:08 am", "Headline": "ව්‍යාජ අංක තහඩු සහිත වෑන් රථ දෙකක්", "News Content": "ව්‍යාජ අංක තහඩු සහිත වෑන් රථ දෙකක් මධ්‍යම පළාත් පොලිස්පති කාර්යාලට අනුබද්ධ විශේෂ විමර්ශන කණ්ඩායමක් විසින් සිය භාරයට ගෙන තිබේ. පේරාදෙණිය , දෙහිඅංග ප්‍රදේශයේ දී සහ අකුරණ ප්‍රදේශයේ දී මෙම වෑන් රථ අත්අඩංගුවට ගත් බව පොලිසිය සඳහන් කරයි. එක් වෑන් රථයක හිමිකරු‍ පොලිසියට සඳහන් කර ඇත්තේ අධිකරණ රථ වාහන වෙන්දේසියක දී තමා එම රථය මිල දී ගත් බවයි. මෙම වෑන් රථ සම්බන්ධ රජයේ රස පරීක්ෂක වාර්තාව සහ මෝටර් රථ ප්‍රවාහන දෙපාර්තමේන්තුවේ වාර්තාව ලබා ගැනීම සඳහා යොමු කර තිබේ. මීට පෙර ද ව්‍යාජ අංක තහඩු සහිත වෑන් රථ දෙකක් අත්අඩංගුවට ගත් බව විශේෂ විමර්ශන ඒකකයේ නිලධාරීන් සඳහන් කරයි.", "URL": "https://sinhala.adaderana.lk/news.php?nid=15880", "Category": null, "Parent URL": null}