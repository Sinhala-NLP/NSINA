{"Source": "Adaderana", "Timestamp": "April 1, 2016 09:29 am", "Headline": "බ්‍රසල්ස් ප්‍රහාරයෙන් පසු සවින්ටම් යළි ඇරෙයි", "News Content": "ත්‍රස්ත ප්‍රහාරයෙන් පසු වසා දමා තිබු බ්‍රසල්ස් සවින්ටම් ගුවන්තොටුපොළේ කොටසක් යළි විවෘත කිරීමට සැළසුම් කර තිබේ.ඒ අනුව අද(01) පස්වරුව වන විට මගීන් පිටවීමේ පර්යන්තයේ කොටසක් විවෘත කිරීමට අපේක්ෂා කරන අතර එය ගුවන්තොටුපොළ සාමාන්‍ය මෙහෙයුම් ධාරිතාවෙන් සියයට 20ක් පමණ වනු ඇති බව වාර්තා වෙයි.පසුගිය 22 වැනිදා මරාගෙන මැරෙන බෝම්බකරුවන් දෙදෙනෙකු එල්ල කළ ප්‍රහාරයෙන් පසු එම ගුවන්තොටුපොළ වසා දැමුණි.බලධාරීන් පවසන්නේ මේ වන විට ගුවන්තොටුපොළේ මෙහෙයුම් පද්ධතිය යථා තත්ත්වයට පත්කර ඇති අතර ආරක්ෂාව පිළිබඳ තහවුරු කර ඇති බවයි.", "URL": "https://sinhala.adaderana.lk/news.php?nid=58811", "Category": null, "Parent URL": null}