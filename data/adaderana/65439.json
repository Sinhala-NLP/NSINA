{"Source": "Adaderana", "Timestamp": "October 27, 2016 12:40 pm", "Headline": " සෞඛ්‍ය සේවකයා අමාත්‍යංශ වහලට නැඟී උපවාසයක් අරඹයි", "News Content": "සෞඛ්‍ය අමාත්‍යංශයේ ගොඩනැගිල්ලක් මත නැඟී එම අමාත්‍යංශ සේවකයෙක් උපවාසයක් ආරම්භ කර තිබේ.ඔහු මෙලෙස උපවාසය ආරම්භ කර ඇත්තේ ස්ථාන මාරුවීම් නිසි පරිදි සිදු නොකිරීමට විරෝධය පළ කරමිනි.ශ්‍රී ලංකා නිදහස් සේවක සංගමයේ ශාඛා ලේකම් ඒ.එම්.සුසිත් අරුණසිරි මහතා මෙම උපවාසය ආරම්භ කර තිබේ.ඔහු චෝදනා කරන්නේ බලාධාරීන්ගේ හිතවත් කම් මත අභ්‍යන්තර ස්ථානමාරු සිදු කරන බවයි.එමෙන්ම ස්ථාන මාරුවීම් ලැබූ නිලධාරීන්ගේ වැටුප් නැවැත්වීමට සෞඛ්‍ය අමාත්‍යංශය කටයුතු කර ඇති බව ඔහු පවසයි.මෙම ඉල්ලීම් වලට සාධාරණ විසඳුමක් ලබා දෙන තුරු උපවාසය අත් නොහරින බව ඔහු සඳහන් කළේය.", "URL": "https://sinhala.adaderana.lk/news.php?nid=65439", "Category": null, "Parent URL": null}