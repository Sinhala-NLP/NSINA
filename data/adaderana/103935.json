{"Source": "Adaderana", "Timestamp": "February 8, 2019 06:43 pm", "Headline": "ජාතික ආණ්ඩුව පස්සට ගිය හැටි ඩලස් කියයි", "News Content": "ජාතික ආණ්ඩුව සෑදිමේ යෝජනාව කල්දමා ඇත්තේ දෙමළ ජාතික සන්ධානයේ ස්ථාවරය වෙනස් කිරීමට බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. පාර්ලිමේන්තු පරිශ්‍රයේ අද(08) පැවැති මාධ්‍ය හමුවකට එක්වෙමින් මන්ත්‍රිවරයා මේ බව සඳහන් කළේය. පක්ෂ නායක රැස්වීමේදී ජාතික ආණ්ඩුව සෑදිමේ යෝජනාවට විපක්ෂයට අමතරව ජනතා විමුක්ති පෙරමුණ, දෙමළ ජාතික සන්ධානය, EPDPය විරුද්ධ වූ බව පාර්ලිමේන්තු මන්ත්‍රී ඩලස් අලහප්පෙරුම මහතා පෙන්වා දුන්නේය. මීට අමතරව ජාතික ආණ්ඩුව සෑදිමේ යෝජනාවට සම්බන්ධයෙන් දෙමළ ජාතික සන්ධානය විසින් විරෝධය පෑමට යෝජනා 2 ක් ගෙනා ආ බව මන්ත්‍රී ඩලස් අලහප්පෙරුම මහතා පැවසීය. දෙමළ ජාතික සන්ධානය විසින් ගෙනා ආ එම යෝජනා දෙක වන්නේ ඡන්දය දීමෙන් වැලකීම හා විරුද්ධව ඡන්දය දීමය. මේ අරත පාර්ලිමේන්තු මන්ත්‍රීවරුන් පාර්ලිමේන්තු සංකීර්ණය තුළ විදුලි සෝපානයේ සිරවීමේ සිදුවීම නොසලකා හැරිය නොහැකි බව ඩලස් අලහප්පෙරුම මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=103935", "Category": null, "Parent URL": null}