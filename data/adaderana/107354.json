{"Source": "Adaderana", "Timestamp": "April 4, 2019 11:47 am", "Headline": "තුර්කි මැතිවරණ ප්‍රතිඵල යළි ගණන් කෙරෙයි", "News Content": "තුර්කියේ පළාත් පාලන මැතිවරණය පසුගියදා පැවැත්වුණි. කෙසේ වෙතත් ප්‍රදේශ කිහිපයක ඡන්ද යළි ගණන් කිරීමට එරට මැතිවරණ කොමිසම තීරණය කර ඇත. තුර්කියේ පළාත් පාලන මැතිවරණය ඉකුත් 31වනදා පැවැත්වුණි. එහි ප්‍රතිඵල වලට අනුව එරට වාණිජ අගනගරය වන ඉස්තාන්බුල් සහ අගනුවර වන අන්කාරා හිදී ජනාධිපති එර්දොවාන්ගේ පක්ෂය දැඩි පසුබෑමකට ලක්ව තිබෙයි. ඉස්තාන්බුල් සහ අන්කාරා නගරවල ඡන්ද බල ප්‍රදේශ රැසකම බලය හිමිවී තිබෙන්නේ එරට ප්‍රධාන විපක්ෂයටය. මේ සමඟ ඉස්තාන්බුල්හි ඡන්ද බල ප්‍රදේශ තිස් නවයෙන් අටක ඡන්ද යළි ගණන් කරන ලෙස ඉල්ලා ජනාධිපති එර්දොවාන්ගේ ඒ කේ පක්ෂය අභියාචනයක් ගොනුකර ඇත. ඒ අනුව එම ඡන්ද බල ප්‍රදේශ අටේ ඡන්ද යළි ගණනය කිරීමට තීරණය කළ බව තුර්කි මැතිවරණ කොමිසම ප්‍රකාශ කළේය.", "URL": "https://sinhala.adaderana.lk/news.php?nid=107354", "Category": null, "Parent URL": null}