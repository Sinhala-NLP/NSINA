{"Source": "Adaderana", "Timestamp": "March 22, 2017 10:53 am", "Headline": " විමල් හිරගෙදර උපවාසයක් අරඹයි", "News Content": "රජයේ වාහන අවභාවිත කිරීමේ චෝදනාව මත වැලිකඩ බන්ධනාගාරයේ සිටින පාර්ලිමේන්තු මන්ත්‍රී විමල් වීරවංශ සිය සිරමැදිරිය තුළ උපවාසයක් ආරම්භ කර ඇති බව වාර්තාවේ. ඒ, දින 73 තමන්ට ඇප ලබා නොදී බන්ධනාගාර ගතකිරීමට විරෝධය පළකරමින්ය. අද(22) උදෑසන සිට ඔහු ආහාර ගැනීම වර්ජනය කරමින් උපවාසයේ නිරත වන බව බන්ධනාගාර මාධ්‍ය ප්‍රකාශක බන්ධනාගාර කොමසාරිස් තුෂාර උපුල්දෙණිය මහතා සඳහන් කළේය. ඔහුගේ ඇප අයදුම්පත මහාධිකරණයෙදී ඊයේ(21) ප්‍රතික්ෂේප විය.", "URL": "https://sinhala.adaderana.lk/news.php?nid=71207", "Category": null, "Parent URL": null}