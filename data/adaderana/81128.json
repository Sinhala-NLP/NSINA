{"Source": "Adaderana", "Timestamp": "December 6, 2017 03:30 pm", "Headline": "   CFL බල්බ 31,000ක් විනාශ කරයි", "News Content": "තොරතුරු වෙනස් කර අලෙවිය සඳහා ගබඩා කර තිබූ සී.එෆ්.එල්. බල්බ තොගයක් පාරිභෝගික කටයුතු පිළිබඳ අධිකාරියේ නිලධාරීන් බාරයට ගෙන තිබේ. පාරිභෝගික කටයුතු සහ තොරතුරු අංශයට ලද තොරතුරක් මත සිදුකළ වැටලීමකදී කොළඹ දිස්ත්‍රික් වැටලීම් ඒකකය මඟින් එම බල්බ තොගය සිය බාරයට ගත් බව එම අධිකාරිය සඳහන් කළේය. එහිදී සී.එෆ්.එල්. බල්බ 31,000 ක පමණ තොගයක් නිලධාරීන් බාරයට ගෙන ඒවා ගල්කිස්ස මහේස්ත්‍රාත් අධිකරණයට ඉදිරිපත් කර තිබේ. අනතුරුව එම බල්බ තොගය මධ්‍යම පරිසර අධිකාරියේ නිර්දේශ මත විනාශ කිරීමට නියෝග ලබා දී ඇති බව පාරිභෝගික කටයුතු පිළිබඳ අධිකාරිය සඳහන් කරයි.", "URL": "https://sinhala.adaderana.lk/news.php?nid=81128", "Category": null, "Parent URL": null}