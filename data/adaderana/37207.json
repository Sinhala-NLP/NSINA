{"Source": "Adaderana", "Timestamp": "September 7, 2013 08:33 am", "Headline": "සැප රියෙන් කොළඹට මත්පැන් ඇද්ද 4ක් කොටු", "News Content": "බිංගිරියේ සිට කොළඹ දක්වා සුඛෝපභෝගී මෝටර් රථයකින් කසිප්පු ප්‍රවාහනය කරමින් සිටි සැකකරුවන් සිව්දෙනෙකු හලාවත පොලීසිය විසින් අත්අඩංගුවට ගෙන ති‍බේ. ඊයේ (06) සවස හලාවත - විලත්තාව ප්‍රදේශයේදී මෙම වැටලීම සිදු කර ඇති බව අප වාර්තාකරු පවසයි. මෝටර් රථයේ තිබී පොලිතින් උර වල අසුරණ ලද කසිප්පු බෝතල් 650 ක්ද පොලිස් බාරයට ගෙන ඇත. මෝටර් රථයේ පිටුපස ආසනය යට ඉතාමත්ම සුක්ෂම ලෙස මෙම කසිප්පු තොගය අසුරා තිබී ඇති බව අප වාර්තාකරු කියයි. අත්අඩංගුවට ගෙනඇති සැකකරුවන් වෙන්නප්පුව, දංකොටුව සහ මුන්දලම ප්‍රදේශවල පදිංචිකරුවෝ වෙති. සැකකරුවන්,කසිප්පු සහ මෝටර් රථය හලාවත දිසා අධිකරණය වෙත ඉදිරිපත් කිරීමට නියමිතය. හලාවත මුලස්ථාන පොලිස් පරීක්ෂක මනෝජ් රණගල මහතාට ලද තොරතුරක් අනුව හලාවත පොලීසියේ දුෂණ මර්දන අංශය විසින් වැටලීම සිදු කර ඇත.", "URL": "https://sinhala.adaderana.lk/news.php?nid=37207", "Category": null, "Parent URL": null}