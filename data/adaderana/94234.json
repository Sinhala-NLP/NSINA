{"Source": "Adaderana", "Timestamp": "August 11, 2018 10:26 am", "Headline": "ඔබේ පිහිටෙන් දිවි ගලවාගත් පුංචි චාමිකගේ සොයුරියටත් අක්මා රෝගයක්", "News Content": "නවත්තේගම මහ අන්දරවැව පුංචි චාමික ඔබට තවමත් අමතක නොමැත.මන්ද දරුණු අක්මා රෝගයකට ලක්ව සිටි මේ දරුවාගේ ජීවිතය ඔබගේ පරිත්‍යාගයෙන් බේරා ගැනුනේ මාස කිපයකට පෙරය . චාමික දැන් සාමාන්‍ය දරුවකු ලෙස ක්‍රියාකාරකම් වල නිරත වෙයි. මේ පූංචි චාමික ගැන පුර්විකාවක් පමණි . නමුත් දැන් අප කථා කරනුයේ පුංචි චාමිකගේ අවුරුදු හයක් වු එකම සොහොයුරිය පිළිබදවය . චාමික සේම ඇගේ සොහොයුරියද දරුණු ලෙස අක්මා රෝගයකට ලක්ව ඇති බව අප චාමික පිළිබදව පසුගිය ජනවාරි මාසයේ ඔබට මතක් කල විටද සදහන් කල බව අමතක නැති බව සිහිපත් කල යුතුය . නවගත්තේගම මහ අන්දරවැව පදිංචි ආබාධිත යුධ හමුදා නිලධාරියකු වන එච්.එම් .උපුල් සිරි හේරත් සහ ඩබ්ලියු .එම් .ධම්මිකා ප්‍රියදර්ශනී මෙම දරුවන්ගේ මව් පියන්ය . මෙම මව් පියන්ට චාමිකට සහ ජිනුලි ලැබිමට පෙර තවත් දරුවන් තිදෙනෙකු ගේ උණුසුම ලබන්නට හැකි වුවද දෛවයේ සරදමකට හෝ එම දරුවන් තිදෙනාටද මෙලොව හැර යන්නට සිදුව තිබුනේ ද දරුණු ලෙස අක්මා අකර්මණය විම නිසා බව මෙම මව් පියන් දැන ගැනුනේ . අවසන් වරට මෙම මව් පියන්ගෙන් 2017 වසරේ වෙන්ව මෙලොව හැර ගිය එවකට වයස අවුරුදු අටක් වු තුෂර ශාලුක දරුවාගේ මරණයත් සමගිනි . මෙහිදි වෛද්‍ය නිගමනය සහ පශ්චාත් මරණ පරික්ෂණ වලදි හෙළිවි තිබුනේ මෙම දරුවන් දරුණු ලෙස අක්මා අකර්මණය විමකට ලක් විමේන් මෙසේ මරණයට පත්ව ඇති බව ය . එම දරුවන්ගේ මරණින් පසුව පුංචි චාමිකද මරණයට පත් වු දරුවන් සේම රෝග ලක්ෂණ මතු කරමින් රෝගි විමත් එයත් සමග පුංචි ජිනුලිද රෝග ලක්ෂණ මතු කිරිමත් සමඟ මෙම මව් පියන් කඩිනමින් රෝහල් වෙත යොමු කරමින් ප්‍රතිකාර ලබා ගෙන දැනට ජිවිත් වන සිටින දරුවන්ගේ ජිවිත බේරා දෙන්නැයි වෛද්‍ය වරුන් ඉදිරියේ හඩා වැටෙන්නට විය . එහි ප්‍රථිපලයක් ලෙස චාමික සහ ජීනුලි ගේ රෝගයන් නිසි ලෙස සොයා ගැනිමට හැකිව තිබු අතර වහාම පරික්ෂණ වෙත ඉදිරිපත් කරමින් මෙම දරුවන් ජිවත් කරවන්නට කටයුතු කරන්නට විය. එහිදි හෙළි ව තිබුනේ මෙම දරුවන් ජීවත් කරවිමට නම් වහාම ඉන්දියාවේදි අක්මා බද්ධ කිරිමකට කඩිනමින් ක්‍රියාත්මක කල යුතු බවයි . ඒ අනුව දෙරණ අපි වහාම මේ පිළිබදව ලොවට හෙලි කරන්නට විය .එහි ප්‍රථිපලයක් ලෙස පුංචි චාමිකගේ ජීවිතය බේරා දිමට ලෝව පුරා ශ්‍රී ලාංකිකයින් ගේ පින් බර දෑත් දිගු වු අතර එහි ප්‍රථිපලයක් ලේස මෙම දරුවාගේ සැත්කමට අවශ්‍ය රුපියල් ලක්ෂ සියයකට ආසන්න මුදල මාස තුනකටත් පෙර පරිත්‍යාග ශීලින්ගෙන් ලැබිම මහත් භාගයක් විය . ඒ අනුව මෙම වසරේ මාර්තු 21 දින මෙම දරුවන් දෙදෙනා තම මව් පියන් සමග ඉන්දියා බලා ගියේ එකතු වු මුදලින් පුංචි චාමිකගේ සැත්කම සදහාය .ඒ අනුව පුංචි චාමිකගේ සැත්කම අප්‍රේල් 9 දින ඉන්දියාවේ ගෝබල් රෝහලේදි සාර්ථකව සිදු කර තිබු අතර වෛද්‍ය වරුන් නොසිතු වාටත් කලින් චාමික නිසි සෞඛ්‍ය තත්වයට පත්විම සිදුව තිබුනි . සැත්කම සාර්ථකව සිදු විමේන් පසුව නැවත මැයි 21 දින මෙම දෙමාපියන් ශ්‍රී ලංකාවට පැමිනියේ චාමිකගේ ජීවිතය බේරා ගැනිමට එක් වු ඔබට පින් ලබා දෙමිනි. නමුත් දැන් අනෙක් අභියෝගය ට මුහන දිමට මෙම මව්පියන්ට සිදුව ඇත්තේ හය හැවිරිදි පුංචි ජීනුලි ජීන්සරා දියණියගේ ගේ සැත්කමට අවශ්‍ය මුදල් සොයා ගැනිමය . පුංචි ජීනුලිද මේ වන විට දරුණු අක්මා රෝගයේ රෝග ලක්ෂණ මතු කරමින් අසරණ කර ඇත්තේ සිතා ගත නොහැකි අයුරින් මෙම දැරියගේ සැත්කම මෙම වසරේ දෙසැම්බර් මාසයේ සිදු කිරිමට සිදු වුවද ඇයගේ සැත්කමට උවමනා මුදල වන රුපියල් ලක්ෂ සියය සොයා ගැනිමට බරපතල ගැටළු වක් වි තිබේ . ඒ නිසාම අපි නැවතත් ඔබ වෙත දැත් දිගු කරන්නේ පුංචි චාමිකගේ ජීවිතය බේරා ගැනිමට දායක වු සහ නොවු ඔබට ජීනුලි දියණියගේ ජීවිතය බේරා ගැනිමට දායක වන ලෙසය .", "URL": "https://sinhala.adaderana.lk/news.php?nid=94234", "Category": null, "Parent URL": null}