{"Source": "Adaderana", "Timestamp": "December 9, 2015 03:46 pm", "Headline": "ආණ්ඩුව විප්ලවයක සළුපිළි පොරවගන්න හදනවා", "News Content": "පවතින ආණ්ඩුව මේ වන විට විප්ලවයක සළුපිළි පොරවා ගැනීමට උත්සහ කරන බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. එක්සත් ජාතික පක්ෂය යනු විප්ලවය යන නම පිළිකුලෙන් යුතුව බැහැර කළ පක්ෂයක් බවත්, නමුත් වර්ථමානයේ එජාප එය බොහෝම ආදරයෙන් වැළඳගෙන සිටින බවත් ඒ මහතා සඳහමන් කරයි.ඒ මහතා මේ බව සඳහන් කර සිටියේ අද(09) කොළඹ පැවති ඒකාබද්ද විපක්ෂයේ මාධ්‍ය හමුවකට එක්වෙමින්ය.විප්ලවය හා ප්‍රතිවිප්ලය යන වචන වැරදි විදියට යොදවා ගන්න මෙම ආණ්ඩුව සැරසි සිටින්නේ ආණ්ඩුව ඒ තරමටම ජනතා විරෝධී ක්‍රියාපිළිවෙතක් අනුගමනය කරන හෙයින් බවද හෙතෙම අවධාරණ කර සිටියේය.මෙම අයවැයෙන් සම්පූර්ණයෙන් පිළිබිඹු වන්නේ විදේශීය ධනපතියින්ට මෙරට ආර්ථිකය පාවාදීමක් බව ඒ මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=55622", "Category": null, "Parent URL": null}