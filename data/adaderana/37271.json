{"Source": "Adaderana", "Timestamp": "September 9, 2013 01:49 pm", "Headline": "කිලිනොච්චියේ තැපැල් ඡන්දය පෙට්ටියට යන්න කලින් බලනවාලු?", "News Content": "කිලිනොච්චිය, පූනගර් කොට්ඨාසයේ නල්ලූර් මහා විද්‍යාලයේ පවත්වාගෙන යන තැපැත් ඡන්ද මධ්‍යස්ථානයේ තැපැල් ඡන්දය ප්‍රකාශ කරද්දී එහි ස්ථාන භාර නිලධාරියා විසින් ඡන්ද පත්‍රිකාව පරීක්ෂා කරන බවට චෝදනා එල්ල වී තිබේ. අද (09) තැපැල් ඡන්ද ප්‍රකාශයට පත්කිරීම ආරම්භ වූ මොහොතේ සිට ස්ථාන භාරව කටයුතු කරන එස්.ධර්මරත්නම් නමැති අය මෙසේ ඡන්ද පත්‍රිකාව ඡන්ද පෙට්ටියට බහාලනු ලැබීමට ඉඩදෙනු ලබන්නේ එය පරීක්ෂා කිරීමෙන් අනතුරුව බව ලංකා ගුරු සංගමයේ ප්‍රධාන ලේකම් ජෝශප් ස්ටාලින් මහතා පවසයි. එසේම තවත් බලපෑම් කිරීම් ඇතුළු අක්‍රමිකතා සිදුවන බවත්, ඒ පිළිබඳ මැතිවරණ කොමසාරිස් කාර්යාලයේ පැමිණිලි අංශයට පැමිණිලි කළ බවත් හෙතෙම අද දෙරණට කියා සිටියේය.", "URL": "https://sinhala.adaderana.lk/news.php?nid=37271", "Category": null, "Parent URL": null}