{"Source": "Adaderana", "Timestamp": "March 20, 2012 04:09 pm", "Headline": "ශ්‍රී ලංකාවෙන් සෝමාලියාවට සහල් මෙට්‍රික් ටොන් දස දහසක්", "News Content": "සෝමාලියාවේ හා නැගෙනහිර අප්‍රිකාවේ සාගතයෙන් පීඩාවට පත් ජනතාව අතරේ බෙදා හැරීම සඳහා ශ්‍රී ලංකා රජය සහල් මෙට්‍රික්‍ටොන් දස දහසක් පරිත්‍යාග කර තිබේ. එම සහල් තොගය ජනාධිපති මහින්ද රාජපක්ෂ මහතා විසින් ලෝක ආහාර වැඩසටහනේ වැඩබලන ශ්‍රී ලංකා අධ්‍යක්ෂ අසෙබ් අස්රත් මහත්මිය වෙත පරිත්‍යාග කරන ලදී. අද පෙරවරුවේ අරලියගහ මන්දිරයේ දී මෙම සහල්තොගය පරිත්‍යාග කෙරුණු බව ජනාධිපති මාධ්‍ය අංශය සඳහන් කරයි. පසුගිය වසරේ සෝමාලියාවේ හටගත් දරුණු නියගය හේතුවෙන් අවතැන්ව ඉතියෝපියාවේ වෙසෙන සරණාගතයින් වෙනුවෙන් බෙදා හැරීමට එම සහල් තොගය රැගත් නෞකාව ඉදිරි දින කිහිපය තුළ කොළඹ වරායෙන් පිටත්ව යාමට නියමිතය.", "URL": "https://sinhala.adaderana.lk/news.php?nid=22927", "Category": null, "Parent URL": null}