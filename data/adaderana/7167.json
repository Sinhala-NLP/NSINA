{"Source": "Adaderana", "Timestamp": "March 10, 2010 10:37 am", "Headline": "කිලිනොච්චියේ තැපෑලට කුඩම්මාගේ සැලකිලි", "News Content": "කිලිනොච්චිය තැපැල් කාර්යාලයේ ‍සේවාවන් පවත්වාගෙන යාම සඳහා අවශ්‍ය පහසුකම් තැපැල් දෙපාර්තමේන්තුව මගින් මෙතෙක් ලබා දී නැතැයි එහි සේවකයෝ පවසති. අවම වශයෙන් තැපැල් සේවකයින්ට පාපැදියක් හෝ ලැබී නොමැති අතර වව්නියාවට සහ යාපනයට තැපැල් මළු ප්‍රවාහනය කිරීමට වාහනයක් නොමැති බව ද සේවකයින් පෙන්වා දෙයි. කිලිනොච්චි තැපැල් කාර්යාලය මෑතකදී ආරම්භ කළේ නැවත පදිංචි වූ වැසියන්ගේ ප්‍රයෝජනය සඳහායි. යුද්ධය හේතුවෙන් අවස්ථා 3කදී පමණ එම තැපැල් කාර්යාලය විනාශයට පත්ව තිබුණි.", "URL": "https://sinhala.adaderana.lk/news.php?nid=7167", "Category": null, "Parent URL": null}