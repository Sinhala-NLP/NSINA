{"Source": "Adaderana", "Timestamp": "September 27, 2011 09:59 am", "Headline": "අන්තර්ජාලයෙන් වීසා ලබාගැනීම -හඳුන්වාදීම 30 වනදා", "News Content": "සංචාරකයින් සඳහා අන්තර්ජාලය ඔස්සේ වීසා ලබාගැනීමේ නව වැඩපිළිවෙළක් හඳුන්වාදීමට ආරක්ෂක අමාත්‍යාංශය පියවර ගෙන තිබේ. ආරක්ෂක ලේකම් ගෝඨාභය රාජපක්ෂ මහතා විසින් ලබන 30 වන දින මෙම නව ක්‍රමවේදය හඳුන්වාදීමට නියමිත බව ජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජනරාල් ලක්ෂ්මන් හුළුගල්ලේ මහතා සඳහන් කළේය. සංචාරකයින් පමණක් 2015 වනවිට මිලියන 2 ½ ක් මෙරටට ගෙන්වා ගැනීමට මෙම නව වැඩපිළිවෙළ යටතේ බලාපොරොත්තු වන බව ඒ සම්බන්ධයෙන් අද දෙරණට අදහස් දැක්වූ ලක්ෂ්මන් හුළුගල්ලේ මහතා ප්‍රකාශ කළේය. විදේශීය ආයෝජකයින්, සංචාරකයින් ඇතුළු සියලුම පිරිස්වලට අපහසුතාවයකින් තොරව ශ්‍රී ලංකාවට පැමිණීමට අවස්ථාව ලබාදීම මෙම වැඩපිළිවෙළේ අරමුණ බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=18991", "Category": null, "Parent URL": null}