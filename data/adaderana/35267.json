{"Source": "Adaderana", "Timestamp": "June 26, 2013 04:47 pm", "Headline": "රට බෙදීමේ අවශ්‍යතාවයක් නෑ", "News Content": "උතුරු - නැගෙනහිර ප්‍රදේශවලට වඩා දෙමළ ජනතාව දකුණේ ජීවත් වන බැවින් රට බෙදීමේ අවශ්‍යතාවක් පැන නොනගින බව අග්‍රාමාත්‍ය දී.මූ ජයරත්න මහතා පවසයි. වෙනම රාජ්‍යයකට සහයෝගය පල කරන්නේ විදේශගත ඩයස්පෝරාවේ ඇතැම් පිරිස් සහ මෙරට දේශපාලන පක්ෂ සුළුතරයක් බව අග්‍රාමාත්‍යවරයා සදහන් කරයි. ඔවුන්ගේ මෙම පටු අරමුණු ඉටුකර ගැනීමට ශ්‍රී ලංකා රජය ඉඩ නොදෙන බව ද අග්‍රාමාත්‍යවරයා පවසයි. මහනුවර හුන්නස්ගිරිය ප්‍රදේශයේ විහාරස්ථානයක පැවති අත්සවයකට සහභාගිවෙමින් අග්‍රාමාත්‍යවරයා මෙම අදහස් පල කර තිබේ. මෙහිදී වැඩිදුරටත් අදහස් දැක්වූ අග්‍රාමාත්‍යවරයා සඳහන් කළේ ජාතීන් අතර සහජීවනය වර්ධනය කිරීම ජනාධිපතිවරයාගේ පරමාර්ථය බවත්, ජනාධිපතිවරයා ඒකීය රාජ්‍යයක් පිළිගන්නා නිර්භීත නායකයෙක් බවත් ය.", "URL": "https://sinhala.adaderana.lk/news.php?nid=35267", "Category": null, "Parent URL": null}