{"Source": "Adaderana", "Timestamp": "July 29, 2011 03:34 pm", "Headline": "කඩුවෙල පළමු නගරාධිපති ලෙස බුද්ධදාස පත්වෙයි", "News Content": "කඩුවෙල මහ නගර සභාවේ ප්‍රථම නගරාධිපතිවරයා වශයෙන් ජි.එච්.බුද්ධදාස මහතා පත්වීමට නියමිතය. එම මහ නගර සභාවේ නියෝජ්‍ය නගරාධිපති ධුරයට බුද්ධික ජයවිලාල් මහතා පත්වනු ඇත. පසුගිය ඡනවාරි මාසයේදී කඩුවෙල ප්‍රාදේශීය සභාව මහ නගර සභාවක් ලෙස උසස් කරනු ලැබීය. පළාත් පාලන ආයතන සඳහා පසුගිය දා පැවති ඡන්ද විමසීමේ දී කඩුවෙල මහ නගර සභාවේ බලය හිමිකර ගැනීමට එක්සත් ජනතා නිදහස් සන්ධානය සමත් වූ අතර සන්ධානය වෙනුවෙන් වැඩිම මනාප සංඛ්‍යාවක් ලබාගැනීමට ජි.එච්.බුද්ධදාස මහතා සමත් විය.", "URL": "https://sinhala.adaderana.lk/news.php?nid=17726", "Category": null, "Parent URL": null}