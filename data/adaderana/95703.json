{"Source": "Adaderana", "Timestamp": "September 7, 2018 11:22 am", "Headline": "රසායනික අවි භාවිතා කරන බවට රුසියාවට චෝදනාවක්", "News Content": "සිරියානු රජයේ හමුදාවන් රසායනික අවි භාවිත කිරීමට සූදානම් වන බව අමෙරිකාව පවසයි. සිරියාව සඳහා පත්කරනු ලැබූ අමෙරිකානු නව නියෝජිත ජිම් ජෙෆ්රි සඳහන් කර ඇත්තේ ඒ සඳහා සාක්ෂි රැසක් පවතින බවයි. එරට ඉඩ්ලිබ් ප්‍රදේශයේ දී සිරියානු හමුදාවන් විසින් මෙම රසායනික අවි භාවිත කිරීමට කටයුතු සූදානම් කරමින් පවතින බව ඔහු ප්‍රකාශ කර තිබේ. කෙසේවෙතත් රසායනික අවි භාවිත කරන බවට අමෙරිකාව සිදුකරන චෝදනා සිරියානු රජය අවස්ථා ගණනාවක දී ප්‍රතික්ෂේප කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=95703", "Category": null, "Parent URL": null}