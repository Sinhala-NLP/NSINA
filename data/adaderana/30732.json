{"Source": "Adaderana", "Timestamp": "January 13, 2013 02:47 pm", "Headline": "විදේශිකයාගේ පුරුද්ද අහවරයි", "News Content": "තංගල්ල සීනි මෝදර මුහුදු ප්‍රදේශයේ දිය නෑමට ගිය බි‍්‍රතාන්‍ය ජාතිකයෙකු දියේ ගිළී මියගොස් තිබේ. ඊයේ රාත්‍රී 9.30ට පමණ ‍එම අනතුර සිදුව ඇත. මියගොස් ඇත්තේ අවුරුදු 60 ක් වු බි‍්‍රතාන්‍ය ජාතික ජෝන් රොබට් ස්මිත් නැමැති අයෙකි. මොහු පුරුද්දක් වශයෙන් දිනපතා රාති‍්‍ර කාලයේ මුහුදේ නෑමට යන බව පරීක්ෂණවලදී පොලීසිය විසින් අනාවරණය කරගෙන ඇත. අදාළ පුද්ගලයාගේ මළ සිරුර මාවැල්ල මුහුදු තීරයට ගොඩගසා තිබියදී සොයාගෙන තිබේ. මළ සිරුර තංගල්ල රෝහලේ මෘත ශරිරාගාරයේ තබා ඇත.", "URL": "https://sinhala.adaderana.lk/news.php?nid=30732", "Category": null, "Parent URL": null}