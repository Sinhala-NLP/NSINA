{"Source": "Adaderana", "Timestamp": "July 21, 2018 08:31 pm", "Headline": "සංවිධානාත්මක අපරාධවලට සම්බන්ධ රත්නා STF බාරයට", "News Content": "සංවිධානාත්මක අපරාධවලට සම්බන්ධ සැකකරුවෙකු පොලිස් විශේෂ කාර්ය බලකායේ නිලධාරීන් විසින් අද(21) අත්අඩංගුවට ගෙන තිබේ. මෙම සැකකරු වයස අවුරුදු 32 ක් වු අංක 153, දම්බුව, කොටුගොඩ, ඒකල යන ලිපිනයේ පදිංචි දෑලත් ශෂේන්ද්‍ර අශාන් කුමාර හෙවත් \"රත්නා\" යන පුද්ගලයෙකු බව පොලීසිය සඳහන් කරයි. මොහු අත්අඩංගුවට ගන්නා අවස්ථාවේ දී ඔහු සතුව තිබී අත්බෝම්බයක් හා හෙරොයින් ග්‍රෑම් 8යි මිලි ග්‍රෑම් 450 ක ප්‍රමාණයක් අත්අඩංගුවට ගෙන තිබේ. මොහු සංවිධානාත්මක අපරාධ කොට්ඨාශ‍යට බාර දී වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=92988", "Category": null, "Parent URL": null}