{"Source": "Adaderana", "Timestamp": "January 26, 2013 08:31 am", "Headline": "අනවශ්‍ය වැඩ එපා රනිල්ගෙන් නියෝගයක්", "News Content": "එක්සත් ජාතික පක්ෂයේ දේශපාලන ක‍්‍රියාකාරි සැලැස්ම හැර වෙනත් පෞද්ගලික මට්ටමේ පොදු ක‍්‍රියාකරකම්වල යෙදීම එම පක්ෂයේ මහජන නියෝජිතයන්ට තහනම් කර තිබේ. පාර්ලිමේන්තු, පළාත් සභා, පළාත් පාලන ආයතන නියෝජිතයන්ට සහ ආසන සංවිධායකවරුන් වෙත විපක්ෂ නායක රනිල් වික‍්‍රමසිංහ මහතා විසින් ඊයේ (25) මෙම නියෝගය නිකුත් කර ඇති බව වාර්තා වේ. මේ අතර එක්සත් ජාතික පක්ෂයේ නියෝජ්‍ය නායක ධූරය සඳහා මන්ත‍්‍රීවරුන් 04 දෙනෙකුගේ නම් ඉදිරිපත්ව තිබේ. සජිත් පේ‍්‍රමදාස, ලක්ෂමන් කිරිඇල්ල, කබීර් හෂීම් සහ රවී කරුණානායක යන මහත්වරුන් ඒ අතර වන බව සඳහන්ය. ඒ අනුව අදාළ මන්ත‍්‍රීවරුන් සිව්දෙනාම නියෝජ්‍ය නායකවරුන් ලෙස පත් කිරීම සම්බන්ධයෙන් ද සාකච්ජා වී ඇති බව වාර්තා වේ.", "URL": "https://sinhala.adaderana.lk/news.php?nid=31076", "Category": null, "Parent URL": null}