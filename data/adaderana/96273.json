{"Source": "Adaderana", "Timestamp": "September 18, 2018 04:02 pm", "Headline": "ඉම්රාන් ඛාන් පළමු සංචාරයට සූදානම්", "News Content": "පාකිස්ථාන අග්‍රාමාත්‍ය ඉම්රාන් ඛාන් සෞදි අරාබියාවේ සහ එක්සත් අරාබි එමිර් රාජ්‍යයේ රාජ්‍ය සංචාරයක නිරත වීමට නියමිතව තිබේ. අග්‍රාමාත්‍ය ධුරයට පත් වීමෙන් අනතුරුව ඉම්රාන් ඛාන්ගේ පළමු විදෙස් සංචාරය මෙය වන අතර ඒ අනුව අද(18) දිනයේදී ඔහු සෞදි අරාබියාව බලා පිටත්ව යාමට නියමිත බව විදෙස් මාධ්‍ය වාර්තා කළේය. සෞදි අරාබියාවේ සල්මන් බින් අබ්දුල්ලාසිස් රජුගේ සහ එක්සත් අරාබි එමිර් රාජ්‍යයේ ඔටුන්න හිමි මොහොමඩ් බින් සයිඩ් කුමරුගේ ආරාධනය මත පාකිස්ථාන අග්‍රාමාත්‍යවරයා මෙම සංචාර සිදුකරන බව සඳහන්ය. ඒ අනුව අද සහ හෙට යන දිනවල සෞදි අරාබියාවේ සංචාරයක නිරත වන ඉම්රාන් ඛාන් හෙට පස්වරුවේ අබුඩාබි බලා පිටත්ව යාමට නියමිතයි.", "URL": "https://sinhala.adaderana.lk/news.php?nid=96273", "Category": null, "Parent URL": null}