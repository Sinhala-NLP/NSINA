{"Source": "Adaderana", "Timestamp": "April 2, 2019 04:22 pm", "Headline": "පාසල් ළමුන්ගේ ආහාරයට වස මිශ්‍ර කළ පාසල් ගුරුවරයෙක් අත්අඩංගුවට", "News Content": "පාසල් ළමුන්ගේ ආහාරයට වස මිශ්‍ර කළ බවට සැකපිට පාසල් ගුරුවරයෙකු චීනයේ ජියෑඕසුඕ ප්‍රදේශයේ දී එරට පොලිසිය විසින් අත්අඩංගුවට ගෙන තිබේ. උදෑසන ආහාරය ලබාගැනීමෙන් අනතුරුව පාසලේ සිසුන් 23 දෙනෙකු රෝගී වී ඇති අතර සිදුකළ විමර්ශනවල දී ඔවුන් ලබාගත් ආහාරවලට වස මිශ්‍ර වී ඇති බවට අනාවරණය වී ඇති බව වාර්තා වන්නේය. ඒ අනුව සිදුකළ වැඩිදුර විමර්ශනවල දී මෙම ගුරුවරයා විසින් වස මිශ්‍ර කර ඇති බවට සැක පළ වී ඇත. කෙසේවෙතත් කුමන හේතුවක් මත එය සිදුකළේ ද යන්න මෙතෙක් අනාවරණය වී නොමැති බව චීන පොලිසිය ප්‍රකාශ කර ඇත්තේය.", "URL": "https://sinhala.adaderana.lk/news.php?nid=107229", "Category": null, "Parent URL": null}