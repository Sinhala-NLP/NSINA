{"Source": "Adaderana", "Timestamp": "May 29, 2012 04:42 pm", "Headline": "හොරොව්පතානේ නිධන් හොරුන් 10 ක් දැලේ", "News Content": "හොරොව්පතාන, ගලහිටිය ප්‍රදේශයේ විහාරස්ථානයක නිධන් හාරමින් සිටි පුද්ගලයින් දස‍ දෙනෙකු පොලිසිය විසින් අත්අඩංගුවට ගෙන තිබේ. හොරොව්පතාන පොලියේ නිලධාරීන් කණ්ඩායමක් සිදු කළ වැටලීමක දී මෙම සැකකරුවන් පිරිස අත්අඩංගුවට ගත් බව සඳහන්ය. මෙම සැකකරුවන් අද (29) දින කැබිතිගොල්ලෑව මහේස්ත්‍රාත් අධිකරණයට ඉදිරිපත් කිරීමට කටයුතු කොට ඇත. හොරොව්පතාන පොලිසිය මේ සම්බන්ධයෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=24606", "Category": null, "Parent URL": null}