{"Source": "Adaderana", "Timestamp": "November 4, 2010 08:17 am", "Headline": "දීපවාලි උත්සවය වෙනුවෙන් විශේෂ දුම්රිය සේවාවක්", "News Content": "දීපවාලි උත්සවය සහ සතිඅන්ත දීර්ඝ නිවාඩුව වෙනුවෙන් අද(04) සිට විශේෂ දුම්රිය සේවාවක් ක්‍රියාත්මක කිරීමට දුම්රිය දෙපාර්තමේන්තුව කටයුතු යොදා තිබේ. අද සිට ලබන 7 වැනිදා දක්වා මෙම දුම්රිය සේවාව ක්‍රියාත්මක බව දුම්රිය වාණිජ අධිකාරි විජය සමරසිංහ මහතා සඳහන් කළේය. ඒ අනුව එම තෙදින තුළ කොළඹ -කොටුව, නානුඔය සහ නානුඔය, කොළඹ -කොටුව අතර නගරාන්තර ශීඝ්‍රගාමී දුම්රිය 02 ක් දිනපතා ධාවනය කිරීමට කටයුතු සංවිධානය කර ඇති බව ද ඔහු පෙන්වා දුන්නේය. මෙම විශේෂ දුම්රියන්ට අදාළ ප්‍රවේශපත්‍ර අද සිට මිලදි ගැනීමට මගීන්ට හැකි බව ද විජය සමරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11922", "Category": null, "Parent URL": null}