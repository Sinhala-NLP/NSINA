{"Source": "Adaderana", "Timestamp": "February 15, 2018 09:42 am", "Headline": "කසිප්පු තිප්පලක් වටලා 2 ක් අත්අඩංගුවට", "News Content": "කටුනායක, ආඩිඅම්බලම, පීල්ලවත්ත ප්‍රදේශයේ පවත්වාගෙන ගිය නීති විරෝධී මත්පැන් නිෂ්පාදනය කරන ස්ථානයක් වටලා පුද්ගලයින් දෙදෙනෙකු අත්අඩංගුවට ගෙන තිබේ. කටුනායක පොලීසියට ලද තොරතුරකට අනුව සිදුකල වැටලීමකදී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් නිකවැරටිය සහ ආඩිඅම්බලම යන ප්‍රදේශවල පදංචිකරුවන් බව පොලීසිය සඳහන් කළේය. ඔවුන් සතුව තිබී මත්පැන් නිෂ්පාදනයට ගන්නා උපකරණ සහ නීති විරෝධි මත්පැන් තොගයක් පොලීසිය විසින් සොයාගෙන තිබේ. අත්අඩංගුවට ගත් සැකකරුවන් අද (15) දින මිනුවන්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=84347", "Category": null, "Parent URL": null}