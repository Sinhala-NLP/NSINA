{"Source": "Adaderana", "Timestamp": "October 26, 2016 08:54 am", "Headline": "වැට් සංශෝධිත පනත අද විවාදයට", "News Content": "වැට් බදු සංශෝධිත පනත් කෙටුම්පත අද පාර්ලිමේන්තුවේදී විවාදයට ගැනීමට නියමිතව තිබේ.මුදල් අමාත්‍යංශය නිකුත් කළ නිවේදනයක දැක්වෙන්නේ සංශෝධිත පනත් කෙටුම්පත පාර්ලිමේන්තුවට ඉදිරිපත් කිරීමට ද නියමිත බවයි.ඊට අදාළ විවාදය පාර්ලිමේන්තුවේදී සිදු කිරීමට නියමිතව ඇත.අනතුරුව වැට් බදු සංශෝධිත පනත් කෙටුම්පත සම්මත කරගැනීමට ද නියමිත බව වාර්තා වේ.අදාළ පනත් කෙටුම්පත ව්‍යවස්ථාවට අනුකූල වන බවට ශ්‍රේෂ්ඨාධිකරණය දැනුම්දී තිබුණි.එම තීන්දුව ඊයේ නියෝජ්‍ය කථානායක තිලංග සුමතිපාල මහතා විසින් පාර්ලිමේන්තුවට දැනුම් දුන්නේය.", "URL": "https://sinhala.adaderana.lk/news.php?nid=65405", "Category": null, "Parent URL": null}