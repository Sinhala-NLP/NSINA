{"Source": "Adaderana", "Timestamp": "May 9, 2018 04:43 pm", "Headline": "සයිටම් විරෝධතාවය නිසා පුරහල අවට ට්‍රැෆික්", "News Content": "සයිටම් ගැටළුවට ස්ථිර විසඳුමක් ලබා නොදීමට එරෙහිව අන්තර් විශ්වවිද්‍යායීය ශිෂ්‍ය බල මණ්ඩලය විසින් ආරම්භ කර ඇති විරෝධතා ව්‍යාපාරය හේතුවෙන් මේ වන විට පුරහල අවට දැඩි රථවාහන තදබදයක් ඇතිව තිබෙන බව අද දෙරණ වාර්තාකරු පැවසීය. අද දහවල් 12.30 ට කැලණිය විශ්ව විද්‍යාලය අසලින් විරෝධතා පා ගමන ආරම්භ කළ බව අන්තර් විශ්වවිද්‍යායීය ශිෂ්‍ය බල මණ්ඩලයේ කැඳවුම්කරු ලහිරු වීරසේකර සඳහන් කළේ. මේ අතර අන්තර් විශ්වවිද්‍යාලයීය ශිෂ්‍ය බල මණ්ඩලය දියත් කර ඇති පා ගමනට කොටුව මහේස්ත්‍රාත් අධිකරණයෙන් නියෝගයක් ද නිකුත් කර තිබේ. ඒ අදාළ විරෝධතාව සාමකාමීව සිදුකරන ලෙස දන්වමිනි.", "URL": "https://sinhala.adaderana.lk/news.php?nid=88799", "Category": null, "Parent URL": null}