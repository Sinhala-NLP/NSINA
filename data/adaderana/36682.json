{"Source": "Adaderana", "Timestamp": "August 16, 2013 04:57 pm", "Headline": "නිධන් සෙවු 2ක් කොටු", "News Content": "පනාමුර ප්‍රදේශයේ විහාරස්ථාන භූමියක නිධන් වස්තු ලබා ගැනීමේ අරමුණින් කැණීම් කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. පනාමුර පොලිස්ථානයට ලැබුණු තොරතුරකට අනුව සිදුකළ වැටලීමකදී ‍සැකකරුවන් දෙදෙනා අත්අඩංගුවට ගෙන ඇති අතර එහි සිටි තවත් සැකකරුවෙකු පලාගොස් ඇති බව සඳහන්ය. අදාළ ස්ථානයේ තිබී කැණීම් කටයුතු සඳහා යොදාගත් උපකරණ කිහිපයක් ද පොලිසිය භාරයට ගෙන ඇත. අත්අඩංගුවට ගත් සැකකරුවන් ඇඹිලිපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර පනාමුර පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36682", "Category": null, "Parent URL": null}