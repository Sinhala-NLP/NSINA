{"Source": "Adaderana", "Timestamp": "May 28, 2016 08:03 pm", "Headline": "එංගලන්ත පළමු ඉනිම අවසන්", "News Content": "එංගලන්තය සමග පැවැත්වෙන දෙවන ටෙස්ට් ක්‍රිකට් තරගයේදී ද ශ්‍රී ලංකා පිතිකරුවන් 08 දෙනෙකු ලකුණු 91කට දැවී ගොස් තිබේ.ඒ අනුව තරගයේ දෙවන දිනය නිමා වන විට ශ්‍රී ලංකා කණ්ඩායම එංගලන්ත පළමු ඉනිමට වඩා තවත් ලකුණු 407ක් පසුපසින් සිටියි.ශ්‍රී ලංකා කණ්ඩායම වෙනුවෙන් කුසල් මෙන්ඩිස් ලකුණු 35ක් ලබා ගත් අතර වෙනත් කිසිදු පිතිකරුවෙකුට ලකුණු 20 සීමාව දක්වා පැමිණිමට සමත් වූයේ නැත.දිනය නිමා වන විට ලහිරු තිරිමාන්න නොදැවී ලකුණු 12ක් ලබා සිටියේය.කාසියේ වාසිය දිනා ගත් එංගලන්ත කණ්ඩායම ප්‍රථමයෙන් පන්දුවට පහර දෙමින් සිය පළමු ඉනිම සඳහා කඩුලු 09ක් පමණක් දැවී ලකුණු 498 ක් රැස්කරගෙන සිටියදී ඉනිම අත්හිටුවීමට තීරණය කළේය.එහිදී අංක 07 පිතිකරු ලෙස පිටියට පිවිසි මොයින් අලි නොදැවී ලකුණු 155ක් ලබා ගත්තේය.ඊට අමතරව ඇලෙක්ස් හේල්ස් ලකුණු 83ක්, ජෝ රූට් ලකුණු 80 ක් සහ ජොනි බෙයාර්ස්ටෝ ලකුණු 48ක් ලබා ගැනිමට සමත් වුණි.පන්දු යැවිමේදී නුවන් ප්‍රදීප් කඩුලු 04ක් දවාගත් අතර සුරංග ලක්මාල් සහ මිලින්ද සිරිවර්ධන කඩුලු 02 බැගින් දවා ගත්තේය.රංගන හේරත් ඔහුගේ 300වැනි ටෙස්ට් කඩුල්ල දවා ගැනිමට එහිදී සමත් වුණි.", "URL": "https://sinhala.adaderana.lk/news.php?nid=60560", "Category": null, "Parent URL": null}