{"Source": "Adaderana", "Timestamp": "August 13, 2013 07:56 pm", "Headline": "කොළඹ වරාය නැරඹීමේ කාල සීමාව දීර්ඝ කරයි", "News Content": "කොළඹ වරායේ අලුතින් ඉදිකරන ලද ජාත්‍යන්තර බහලූම් අංගනය සහ දියකඩනය නැරඹීම සඳහා මහ ජනතාවට ලබාදුන් කාලය තවත් දින දෙකකින් දීර්ඝ කර තිබේ. පසුගිය 8 වැනිදා සිට අද(13) දක්වා කොළඹ දකුණු වරාය නැරඹීමට ජනතාවට අවස්ථාව ලබාදුන් අතර නමුත් අද දිනයේදීත් වරාය නැරඹීම සඳහා අති විශාල ජන සංඛ්‍යාවක් පැමිණීමත් සමඟ තවත් දවස් දෙකකින් වරාය නැරඹීමේ කාලය දීර්ඝ කර ඇති බව ශ්‍රී ලංකා වරාය අධිකාරිය සඳහන් කරයි. මෙවන විට අලුතින් ඉදිකරන ලද කොළඹ දකුණු වරයේ බහලූම් අංගනය සහ දියකඩනය නැරඹීම සඳහා ලක්ෂ 50ට අධික ජනතාවක් පැමිණ ඇති බව වාර්තා වෙයි.", "URL": "https://sinhala.adaderana.lk/news.php?nid=36609", "Category": null, "Parent URL": null}