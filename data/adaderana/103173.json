{"Source": "Adaderana", "Timestamp": "January 27, 2019 06:00 pm", "Headline": "ආවා කල්ලියෙහි සාමාජිකයින් තිදෙනෙක් අත්අඩංගුවට", "News Content": "ආවා කල්ලි සාමාජිකයින් තිදෙනෙකු අද(27) යාපනය කොට්ඨාස අපරාධ විමර්ශන අංශයේ නිලධාරීන්ට ලද තොරතුරක් මත අත්අඩංගුවට ගෙන තිබේ. පසුගිය 15 වන දින යාපනය පොලිස් වසමේ නාච්චිඅම්මාන් කෝවිල අසලදී පුද්ගලයන් දෙදෙනෙකු කඩුවකින් කපා තුවාල සිදු කර පළා ගොස් සිටි සැඟව සිටි ආවා කල්ලි සාමාජිකයින් තිදෙනෙකු මෙසේ අත්අඩංගුවට ගෙන තිබේ. සැකකරුවන් සන්තකයේ තිබී මෙම අපරාධය සඳහා යොදා ගන්නා ලද කඩු 2ක් පොලිස් භාරයට ගෙන ඇත. සැකකරුවන් වැඩිදුර විමර්ශන සඳහා යාපනය පොලිස් ස්ථානය වෙත ඉදිරිපත් කර තිබේ. අත්අඩංගුවට ගත් සැකකරුවන් අතර වයස 25ක් වූ චන්ද්‍රබාල අකිල සුමන් නැමැති අංක 715, මානිප්පායි පාර, යාපනයේ පදිංචි අයෙක් සහ වයස 19ක් වූ නාගරත්නම් ඩිලක්ෂන් නොහොත් මොට්ට ශිවා නැමැති අරසඩි වීදිය, මානිප්පායි හි පදිංචි අයෙක් වන අතර වයස 23ක් වූ යුවරාසා ඩිලක්ෂන් නැමැති පලම් වීදිය, ආරුගල්මඩම්, යාපනයේ පදිංචි පුද්ගලයන් වෙයි. අත්අඩංගුවට ගත් සැකරුවන් අද(27) යාපනය ගරු මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව හෙට(28) දක්වා හඳුනා ගැනීමේ පෙරට්ටුවක් සඳහා රක්ෂිත බන්ධනාගාර ගත කර ඇත. යාපනය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103173", "Category": null, "Parent URL": null}