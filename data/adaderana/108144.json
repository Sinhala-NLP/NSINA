{"Source": "Adaderana", "Timestamp": "April 18, 2019 10:09 am", "Headline": "අයිස් වැස්ස", "News Content": "පොළොන්නරුව, මනම්පිටිය මහවැව ප්‍රදේශයට මෙතෙක් පැවති වියළි කාලගුණය හමාර කරමින් වැසි ඇඳ හැලි තිබේ. ඊයේ (17) සවස 2 න් පසුව පැය කීපයක් පුරා වැසි ඇද හැලී ඇති අතර, වැස්ස සමඟ අයිස් කැට බිමට පතිත වු බව අද දෙරණ වාර්තාකරු පවසයි. මාස ගණනාවක් පුරා පැවති වියළි කාලගුණය වර්ෂාවත් සමඟ පහව ගොස් ඇතැයි ද වාර්තා වෙයි. මේ අතර, තද වැස්ස සමඟ ඇති වු සුළං හේතුවෙන් නිවාසවලට පවා හානි සිදුව තිබේ. නිවාසවල වහල සම්පූර්ණයෙන් ගැලවී ගොස් ඇතැයි ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=108144", "Category": null, "Parent URL": null}