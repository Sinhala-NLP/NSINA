{"Source": "Adaderana", "Timestamp": "July 30, 2011 10:18 am", "Headline": "වෑන් රියකට යටවී දැරියක් මියයයි", "News Content": "මරදාන, ආනන්ද මාවතේ දී වෑන් රථයකට යටවීමෙන් කුඩා දැරියක ජීවිතක්ෂයට පත්ව තිබේ. මහල් නිවාස සංකීර්ණයක බිම් මහලේ රථ ගාලේ දී මෙම අනතුර සිදුව ඇති බව පොලිසිය සඳහන් කරයි. වෑන් රථය රියදුරු විසින් පිටුපසට ධාවනය කිරීමේ දී අදාළ දැරිය මෙසේ අනතුරට ලක්ව ඇත. අවුරුදු 01 මාස 10 ක් පමණ වයසැති එම දැරිය එම මහල් නිවාසයේ ම පදිංචි අයෙකු වන අතර සිද්ධිය සම්බන්ධයෙන් වෑන් රථයේ රියදුරු අත්අඩංගුවට ගෙන ඇති බව පොලිසිය පවසයි.", "URL": "https://sinhala.adaderana.lk/news.php?nid=17737", "Category": null, "Parent URL": null}