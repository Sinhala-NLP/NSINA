{"Source": "Adaderana", "Timestamp": "March 3, 2014 10:51 am", "Headline": "ගම්පහ බණ්ඩාරනායක විද්‍යාලය දින නියමයක් නොමැතිව වසයි ", "News Content": "ගම්පහ බණ්ඩාරනායක විද්‍යාලය දින නියමයක් නොමැතිව වසා දමා තිබේ. එම විද්‍යාලයේ විදුහල්පතිවරයා ඉවත් කරන ලෙස බල කරමින් සිසුන් පිරිසක් විසින් අද(03) දිනය තුළ ද විරෝධතාවක නිරත වීම හේතුවෙන් මෙම තීරණය ගත් බව ගම්පහ කලාප අධ්‍යාපන අධ්‍යක්ෂ එස්.කේ. මල්ලවආරච්චි මහතා සඳහන් කළේය. අද(03) දිනයේ සිසුන් විසින් විද්‍යාලයේ දේපළ වලට ද හානි සිදු කර ඇති අතර මාර්ගය අවහිර කරමින් කළහකාරි ලෙස හැසිරුණු බව පොලිසිය ද පැවසුවේය. විරෝධතා හේතුවෙන් මීට දින කිහිපයකට පෙර ද එම විද්‍යාලය තාවකාලිකව වසා දැමීමට සිදුවිය.", "URL": "https://sinhala.adaderana.lk/news.php?nid=41497", "Category": null, "Parent URL": null}