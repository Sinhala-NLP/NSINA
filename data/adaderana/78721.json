{"Source": "Adaderana", "Timestamp": "October 15, 2017 08:36 am", "Headline": "  ලෝක සෞඛ්‍ය සමුළුව අද ඇරඹෙයි", "News Content": "ලෝක සෞඛ්‍ය සමුළුව ජර්මනියේ - බර්ලින් නුවරදී අද (15) ආරම්භ වෙයි.ලබන 17 වැනිදා දක්වා එය පැවැත්වෙන අතර ජර්මන් චාන්සලර් ඇන්ජලා මර්කල් මහත්මියගේ ප්‍රධානත්වයෙන් සමුළුව ආරම්භ වන බව වාර්තා වෙයි.ඒ සඳහා රටවල් 90ක නියෝජිතයන් 1600 දෙනෙකු පමණ සහභාගී වෙයි.සෞඛ්‍ය අමාත්‍ය රාජිත සේනාරත්න මහතා ද සමුළුවට සහභාගී වන අතර බෝ නොවන රෝග පාලනය , ගෝලීය සෞඛ්‍ය ප්‍රමුඛතා හඳුනාගැනීම සම්බන්ධයෙන් අමාත්‍යවරයා සමුළුව ඇමතීමට නියමිතය.මේ අතර ලබන 18 වැනිදා සිට 20 වන දින දක්වා මොන්ටිවීඩියෝහිදි බෝ නොවන රෝග පිළිබඳ තවත් සමුළුවක් පැවැත්වෙන අතර ඒ සඳහා ද සෞඛ්‍ය අමාත්‍යවරයා සහභාගී වීමට නියමිතය.", "URL": "https://sinhala.adaderana.lk/news.php?nid=78721", "Category": null, "Parent URL": null}