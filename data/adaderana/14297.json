{"Source": "Adaderana", "Timestamp": "February 18, 2011 10:16 am", "Headline": "ලෝක කුසලානයට දැඩි ආරක්ෂක වැඩපිළිවෙළක්", "News Content": "ලෝක කුසලාන ක්‍රිකට් තරගාවලිය සඳහා දැඩි ආරක්ෂක වැඩපිළිවෙළක් ක්‍රියාත්මක කර ඇති බව ‍ලෝක කුසලාන ක්‍රිකට් සංවිධායක කමිටුව පවසයි. කටුනායක ජාත්‍යන්තර ගුවන්තොටුපළ සහ ඒ අවට ප්‍රදේශ, කටුනායක සිට කොළඹ දක්වා මාර්ගය, විදේශීය ක්‍රිකට් කණ්ඩායම් රැදී සිටින හෝටල් සහ තරග පැවැත්වෙන ක්‍රීඩාංගණ සඳහා විශේෂ ආරක්ෂිත වැඩපිළිවෙළ ක්‍රියාත්මකය. මේ සඳහා පොලිසිය සහ හමුදාවේ සහය ලබාගන්නා බව ලෝක කුසලාන ක්‍රිකට් තරගාවලියේ ශ්‍රි ලංකා තරග සංවිධායක කමිටුවේ අධ්‍යක්ෂ සුරාජ් දන්දෙනිය මහතා පැවසුවේය. ලෝක කුසලාන ක්‍රිකට් තරගාවලියේ තරග හෙට(19) ආරම්භ වන අතර ශ්‍රී ලංකාවේ පැවැත්වෙන පළමු තරගය අනිද්දා හම්බන්තොට සූරියවැව මහින්ද රාජපක්ෂ ක්‍රී‍ඩාංගණයේ දී පැවැත්වෙයි. එහිදී ශ්‍රී ලංකා කණ්ඩායම කැනඩාවට‍ එරෙහිව තරග වැදීමට නියමිතය.", "URL": "https://sinhala.adaderana.lk/news.php?nid=14297", "Category": null, "Parent URL": null}