{"Source": "Adaderana", "Timestamp": "August 28, 2016 12:37 pm", "Headline": " කුඩු ගෙනා ඉන්දියානුවා දැලේ", "News Content": "හෙරොයින් රැගෙන මෙරටට පැමිණි ඉන්දීය ජාතිකයෙකු කටුනායක ජාත්‍යන්තර ගුවන් තොටුපොළේ දී අත්අඩංගුවට ගෙන තිබේ. ගුවන්තොටුපොළ පොලිස් මත්ද්‍රව්‍ය නාශක කාර්යාංශය විසින් සැකාකාර ඉන්දීය ජාතිකයා අත්අඩංගුවට ගෙන ඇති බව සඳහන්ය. ඉන්දියාවේ සිට පැමිණි අදාළ සැකකරු සතුව තිබී හෙරොයින් ග්‍රෑම් 838ක් සොයාගත් බව පොලීසිය සඳහන් කළේය. සැකකරු 38 හැවිරිදි අයෙකු වන අතර පොලිස් මත්ද්‍රව්‍ය කාර්යාංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63526", "Category": null, "Parent URL": null}