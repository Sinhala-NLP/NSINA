{"Source": "Adaderana", "Timestamp": "November 28, 2017 06:54 am", "Headline": "ජනපති අද දකුණු කොරියාවට ගොඩ බසියි", "News Content": "තෙදින රාජ්‍ය සංචාරයක් සඳහා දකුණු කොරියාව බලා පිටත්ව ගිය ජනාධිපති මෛත‍්‍රීපාල සිරිසේන මහතා අද පෙරවරුවේ එරටට ළඟා වීමට නියමිතව තිබේ. ශ‍්‍රී ලංකාව සහ දකුණු කොරියාව අතර රාජතාන්ත‍්‍රික සබඳතා ආරම්භ කර වසර 40ක් සපිරීමට සමගාමිව දකුණු කොරියානු ජනාධිපති මුන් ජෙයින් මහතාගේ ආරාධනයකට අනුව ජනාධිපතිවරයා මෙම සංචාරයේ නිරත වී සිටියි. තෙදින රාජ්‍ය සංචාරයක් සඳහා ඊයේ පස්වරුවේ ජනාධිපති මෛත‍්‍රීපාල සිරිසේන මහතා ඇතුළු දූත පිරිස දිවයිනෙන් පිටත්ව ගියේය. මෙම සංචාරය තුළ දී දෙරට අතර ආර්ථික සහයෝගීතාව සහ සංස්කෘතික සහයෝගීතාව සම්බන්ධ ගිවිසුම් කිහිපයකට ද ආයෝජන සහයෝගීතාව සහ රැකියා බලපත්රධ ක‍්‍රමයට අදාළ අවබෝධතා ගිවිසුම් කිහිපයකට අත්සන් තැබීමට නියමිතයි.", "URL": "https://sinhala.adaderana.lk/news.php?nid=80651", "Category": null, "Parent URL": null}