{"Source": "Adaderana", "Timestamp": "July 25, 2019 09:50 am", "Headline": "වරෙන්තු 12 ක් නිකුත් කර ඇති සැකකරුවෙක්ක් අත්අඩංගුවට", "News Content": "ජා ඇල පොලිස් වසමේ ඒකල ප්‍රදේශයේ දී ජා ඇල පොලිස් ස්ථානයේ නිලධාරීන්ට ලද තොරතුරක් මත වැටලීමක් සිදුකර යතුරු පැදියකින් ගමන් කරමින් සිටි සැකකරුවෙක් අත්අඩංගුවට ගෙන තිබේ. එහිදී විදේශ රටක නිෂ්පාදිත ජීව අත්බෝම්බයක් සමඟ මෙම සැකකරු අත්අඩංගුවට පත්ව තිබේ. අත්අඩංගුවට ගත් සැකකරු වයස අවුරුදු 31 ක් වු කොටුගොඩ ප්‍රදේශයේ පදිංචිකරුවෙකි. සැකකරුගෙන් කරන ලද ප්‍රශ්න කිරීමේ දී ජා ඇල, කඳාන, මහබාගේ, වත්තල, මීගමුව, මාරවිල, මිනුවන්ගොඩ පොලිස් වසම්වල යතුරු පැදියෙන් ගමන් කර රන් මාල, කොල්ලකෑම් 20 කට අධික ප්‍රමාණයකට සම්බන්ධ අවශ්‍ය කරන සැකකරු බවට අනාවරණය වී තිබේ. සැකකරුට විරුද්ධව විවිධ අධිකරණවලින් වරෙන්තු 12 ක් නිකුත් වී ඇත. සැකකරු අද(25) වැලිසර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. ජා ඇල පොලීසිය වැඩිදුර විමර්ශන පවත්වා ගෙන යනු ලබයි.", "URL": "https://sinhala.adaderana.lk/news.php?nid=114949", "Category": null, "Parent URL": null}