{"Source": "Adaderana", "Timestamp": "May 7, 2017 05:03 pm", "Headline": "චැම්පියන්ස් ලීග් ඉන්දීය කණ්ඩායම සහභාගී කරවීමට තීරණය කරයි", "News Content": "එළඹෙන චැම්පියන්ස් ලීග් ක්‍රිකට් තරඟාවලිය සඳහා ඉන්දීය කණ්ඩායම සහභාගී කරවීමට එරට ක්‍රිකට් ආයතනය තීරණය කර තිබේ.දිල්ලිහි දී අද (07) පැවති ඉන්දීය ක්‍රිකට් ආයතනයේ විශේෂ මධ්‍යම කාරක සභා රැස්වීමේ දී සාමාජිකයින් විසින් ඒකමතිකව මෙම තීරණය ගෙන ඇති බව ඉන්දීය මාධ්‍ය වාර්තා කළේය.චැම්පියන්ස් කුසලාන තරඟාවලිය සඳහා සහභාගී වන ඉන්දීය සංචිතය හෙට (08) දිනයේදී නම් කිරීමට ද එහිදී තීරණය කර තිබේ.පසුගිය අප්‍රේල් මාසයේ පැවති ජාත්‍යන්තර ක්‍රිකට් කවුන්සිලයේ මහ සභා රැස්වීමේ දී ගනු ලැබු තීන්දු තීරණවලට ඉන්දීය ක්‍රිකට් ආයතනය සිය විරෝධය පල කර තිබූ අතර මේ හේතුවෙන් චැම්පියන්ස් කුසලාන තරඟාවලියට ඉන්දියාව සහභාගී වන්නේ ද යන්න පිළිබඳ ගැටලුකාරී තත්ත්වයක් මතු වී තිබුණි.", "URL": "https://sinhala.adaderana.lk/news.php?nid=72930", "Category": null, "Parent URL": null}