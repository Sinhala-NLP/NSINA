{"Source": "Adaderana", "Timestamp": "February 4, 2013 06:50 pm", "Headline": "මුස්ලීම් බෝවෙනවා- සිංහල වඳවෙනවා - බොරුවක්", "News Content": "මුස්ලිම් ජනගහනය සිංහල ජනතාවට සාපේක්ෂව ඉහළගොස් ඇති බවට පළවන වාර්තා අසත්‍ය බව උසස් අධ්‍යාපන අමාත්‍ය එස්.බී දිසානායක මහතා පවසයි. 1962, 1983, 1993 සහ 2011 සිදුකළ සෑම සංගණනයකදීම මුස්ලීම් ජනගහණය වැඩි බවටත් සිංහල ජනගණය අඩු බවටත් අනාවරණය කර නැතැයි අමාත්‍යවරයා පෙන්වාදෙයි 1956, 1967, 1983, 1994 හා 2011 වසරවලදී කොළඹ නගරයේ සුළු ජනගහණය ඉහළ ගිය බව අමාත්‍යවරයා කියයි. ව්‍යාපාරික කටයුතු සඳහා අරාබියෙන් ඉන්දියාව ඔස්සේ මුස්ලීම් ජාතිකයින් ශ්‍රී ලංකාවට පැමිණි බවත් එසේ පැමිණියේ මුස්ලීම් පිරිමි අය බවද ඔවුන්ට ගැහැණු දුන්නේ අපේ රටෙන් බවත් මහනුවර උඩුනුවර ප‍්‍රදේශයේ පැවති නිදහස් දින උත්සවයකට අද (04) එක්වෙමින් අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=31345", "Category": null, "Parent URL": null}