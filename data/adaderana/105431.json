{"Source": "Adaderana", "Timestamp": "March 4, 2019 07:01 am", "Headline": "වෙන්නප්පුවේ සම්භාහන මධ්‍යස්ථානයක ගින්නක්", "News Content": "වෙන්නප්පුව පොලිස් වසමේ, අංගම්පිටිය හන්දියේ පිහිටි මහල් තුනකින් යුත් ගොඩනැඟිල්ලක දෙවන මහලේ සම්භාහන මධ්‍යස්ථානයක හදිසි ගින්නක් හටගෙන තිබේ. ඊයේ(03) රාත්‍රී 8.00ට පමණ මෙම ගින්න හටගෙන ඇති බව පොලීසිය පැවසීය. වෙන්නප්පුව පොලීසියට ලද තොරතුරක් මත වහාම ක්‍රීයාත්මක වූ පොලීසිය, වෙන්නප්පුව ප්‍රාදේශිය සභාවේ නිලධාරීන් හා ප්‍රදේශවාසීන් එක්ව ගින්න මැඩපවත්වා ඇති බව වාර්තා වෙයි. අදාළ ගින්නේන් ජීවිත හානි කිසිවක් සිදුව නොමැති අතර පොලීසිය සඳහන් කළේ ගින්න ඇති වීමට හේතුව මෙතෙක් අනාවරණය වී නොමැති බවයි. සිද්ධිය සම්බන්ධයෙන් වෙන්නප්පුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105431", "Category": null, "Parent URL": null}