{"Source": "Adaderana", "Timestamp": "July 31, 2015 10:41 am", "Headline": "වැලිගම අනතුරින් 2ක් මරුට", "News Content": "ගාල්ල - මාතර ප්‍රධාන මාර්ගයේ වැලිගම ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ.ලොරි රථයක් සහ මෝටර් රථයක් එකිනෙක ගැටීමෙන් අද අළුයම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අනතුරෙ සිදුවන අවස්ථාවේ මෝටර් රථයේ කාන්තාවන් දෙදෙනෙකු සහ පිරිමි ළමුන් දෙදෙනෙකු ගමන් කර ඇති බව වාර්තා වේ.අනතුරෙන් මෝටර් රථයේ රියදුරු සහ එහි ගමන් ගත් කාන්තාවක් මියගොස් ඇත.අනතුරෙන් බරපතළ තුවාල ලැබූ අනෙක් කාන්තාව සහ පිරිමි ළමුන් දෙදෙනා මාතර රෝහලට ඇතුළත් කර තිබේ.මියගොස් ඇත්තේ දෙවිනුවර, කපුගම බටහිර ප්‍රදේශයේ පදිංචිව සිටි 32 හැවිරිදි කාන්තාවක් සහ 39 හැවිරිදි පිරිමි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති බව වැලිගම පොලිසිය පැවසුවේය.", "URL": "https://sinhala.adaderana.lk/news.php?nid=52968", "Category": null, "Parent URL": null}