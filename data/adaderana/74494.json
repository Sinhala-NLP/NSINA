{"Source": "Adaderana", "Timestamp": "June 23, 2017 01:48 pm", "Headline": "පුංචි ඡන්දය ඉල්ලා ඒකාබද්ධය අමාත්‍යංශයට යයි", "News Content": "ඒකාබද්ධ විපක්ෂය නියෝජනය කරන හිටපු පළාත් පාලන නියෝජිතයින් ඇතුළු පිරිසක් අද දිනයේ විරෝධතා ව්‍යාපාරයක නිරත වී තිබේ.අද (23) පෙරවරුවේ පළාත් සභා සහ පළාත්පාලන අමාත්‍යංශය වෙත පැමිණ ඔවුන් උද්ඝෝෂණයක යෙදී තිබේ.එහිදී ඔවුන් ආණ්ඩුවට බල කර සිටියේ තවත් කල් නොදමා පළාත් පාලන මැතිවරණය කඩිනමින් පවත්වන ලෙසයි.පසුව උද්ඝෝෂණයින් නියෝජනය කරමින් කිහිප දෙනෙකුට සාකච්ඡාවක් සඳහා කැඳවීමක් ලැබුණි. පළාත් සභා සහ පළාත් පාලන අමාත්‍යංශය තුළ මේ වනවිට එම සාකච්ඡාව පැවැත්වෙන බවත් එහිදී පළාත් පාලන මැතිවරණය ලබන සැප්තැම්බර් මසදී පවත්වන බවට අමාත්‍යවරයා දැනුම් දුන් බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=74494", "Category": null, "Parent URL": null}