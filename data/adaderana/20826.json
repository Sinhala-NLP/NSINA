{"Source": "Adaderana", "Timestamp": "December 20, 2011 01:52 pm", "Headline": " ශිරාල්,මෛත්‍රී,රවී ඇතුළු 10 ක් රිමාන්ඩ්", "News Content": "එක්සත් ජාතික පක්ෂ පළාත් සභා මන්ත්‍රීවරුන් වන ශිරාල් ලක්තිලක,මෛත්‍රී ගුණරත්න,රවී ජයවර්ධන ඇතුළු දස දෙනකු රිමාන්ඩ් භාරය‍ට පත්කරන ලෙස අධිකරණය විසින් නියෝග කර තිබේ. ඊයේ සිරිකොත පක්ෂ මූලස්ථානයට පහරදී අලාභහානි සිදුකිරීමට අදාළව සැක පිට අත්අඩංගුවට ගත් මෙම පිරිස අද ගංගොඩවිල මහේස්ත්‍රාත් අධිකරණයට ඉදිරිපත් කිරිමෙන් පසු මෙසේ රිමාන්ඩ් භාරයට පමුණුවා ඇත. එක්සත් ජාතික පක්ෂයේ නායකත්වයට,නියෝජ්‍ය නායකත්වයට හා ජාතික සංවිධායකත්වයට පුද්ගලයින් තෝරාපත් කර ගැනීම සඳහා ඊයේ දිනයේ පැවති නිලවරණයෙන් අනතුරුව එහි ප්‍රතිඵල නිකුත් කරද්දී ප්‍රකෝපකාරී ලෙස හැසිරුණු පුද්ගලයින් විසින් සිරිකොත පක්ෂ මූලස්ථානයට දැඩි හානි සිදු කළ බව වාර්තාවිය. කෙසේ වෙත්ත සැකපිට අත්අඩංගුවට ගත් මෙම පිරිස ජනවාරි මස 02 වන දින දක්වා රක්ෂිත බන්ධනාගාර කෙරිණි.", "URL": "https://sinhala.adaderana.lk/news.php?nid=20826", "Category": null, "Parent URL": null}