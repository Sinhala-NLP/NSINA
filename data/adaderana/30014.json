{"Source": "Adaderana", "Timestamp": "December 17, 2012 07:26 am", "Headline": " ගමනාගමනයට බාධා", "News Content": "පවත්නා අධික වර්ෂාව හේතුවෙන් මේවන විට නුවරඑළිය-වලපනේ,පදියපැලැල්ල-වලපනේ යන මාර්ගවල පස් කඳු කඩාවැටීමෙන් මාර්ගය අවහිර වී ඇති බව ආපදා කළමනාකරන මධ්‍යස්ථානය පවසයි. එසේම මාතලේ දිස්ත්‍රීක්කයේ විල්ගමුව ප්‍රදේශයේද ජල ගැලීම් හේතුවෙන් මාර්ග අවහිරවී ගමනාගමනයට බාධා එල්ල වී ඇති බව ආපදා කළමනාකරන මධ්‍යස්ථානය කියා සිටියි. මහියංගනය - මහනුවර මාර්ගයේ හුන්නස්ගිරිය ප්‍රදේශයේ දී ද මාර්ගයට පස් කන්දක් කඩා වැටීම හේතුවෙන් ගමනාගමන කටයුතු වලට බාධා එල්ල වී තිබේ. මේ අතර විල්ගමුව - වස්ගමුව මාර්ගය සහ මහියංගනය - ඇලහැර මාර්ගය ද ජල ගැලීම් හේතුවෙන් වාහන ගමනා ගමනයට බාධා එඒල වී ඇති බව ආපදා කළමනාකරණ මධ්‍යස්ථානය සඳහන් කළේය. මීට අමතරව විල්ගමුව, හෙට්ටි‍පොළ ප්‍රදේශයේ ගම්මාන කිහිපයක ජනතාව ජල ගැලීම් හේතුවෙන් පීඩාවට පත්ව සිටින බව ද එම මධ්‍යස්ථානය සඳහන් ක‍‍ර සිටියි.", "URL": "https://sinhala.adaderana.lk/news.php?nid=30014", "Category": null, "Parent URL": null}