{"Source": "Adaderana", "Timestamp": "November 16, 2015 04:50 pm", "Headline": "ඇවන්ට්ගාඩ් ගැන අල්ලස් කොමිසමෙන්  විමර්ශනයක්", "News Content": "මතභේදයට තුඩු දී තිබෙන ඇවන්ට්ගාඩ් සිද්ධිය සම්බන්ධයෙන් මේ වන විටත් අල්ලස් හා දූෂණ කොමිසම මගින් පරීක්ෂණයක් සිදුවෙමින් පවතින බව අල්ලස් හා දූෂණ කොමිසමේ කොමසාරිස් ජනරාල් දිල්රුක්ෂි වික්‍රමසිංහ මහත්මිය පවසයි. ඇය මේ බව කියා සිටියේ අද කොළඹ පැවති මාධ්‍ය හමුවකට එක්වෙමින් මාධ්‍යවේදියෙකු විසින් නැගූ ප්‍රශ්නයකට පිළිතුරු ලබාදෙමින්ය‍.ඒසේම ඇවන්ගාඩ් සිද්ධිය සම්බන්ධයෙන් පරීක්ෂණයක් පැවැත්වෙන බැවින් ඒ සම්බන්ධයෙන් වැඩි විස්තර ප්‍රකාශ කළ නොහැකි බවද ඇය සඳහන්කර සිටියාය.අල්ලස් හා දූෂණ කොමිසමේ වැඩකටයුතු කාර්යක්ෂමව සිදු නොවීමට හේතුව මානව සම්පත් හිඟය බව අල්ලස් හා දූෂණ ඇය පෙන්වා දුන්නාය.තවද මේ වන විට අල්ලස් කොමිසම හමුවේ පැමිණිලි 10,000 ක් පමණ එක් රැස් වී තිබෙන බවත්, නිලධාරීන් 800ක් පමණ අවශ්‍ය අල්ලස් හා දූෂණ කොමිසමේ වැඩකටයුතු සඳහා මේ වන විට ඇත්තේ නිලධාරීන් 150ක පමණ පිරිසක් බවත්, කොමසාරිස් ජනරාල්වරිය සඳහන් කළාය.ඒ හේතුවෙන් ජනතාව බලාපොරොත්තු වන පරිදි කොමිසමේ කටයුතු කාර්යක්ෂමව ඉටු කර ගැනීමට නොහැකි වී ඇති බව ඇය සඳහන්කර සිටියාය.", "URL": "https://sinhala.adaderana.lk/news.php?nid=55128", "Category": null, "Parent URL": null}