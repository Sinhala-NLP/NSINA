{"Source": "Adaderana", "Timestamp": "September 17, 2019 05:49 pm", "Headline": "බද්දේගම ප්‍රාදේශීය සභාවේ සභාපතිට ඇප", "News Content": "වඳුරඹ ප්‍රදේශයේ පැවති මංගල උත්සවයකදී පුද්ගලයකුට පහරදී තුවාල සිදු කිරිම සම්බන්ධයෙන් වඳුරඹ පොලීසිය විසින් අත්අඩංගුවට ගත් ශ්‍රී පොදුජන පෙරමුණේ බද්දේගම ප්‍රාදේශීය සභාවේ සභාපති අනුර නාරන්ගොඩ මහතාට ඇප ලබා දී තිබේ. ඒ බද්දේගම මහේස්ත්‍රාත් ධම්මික හේමපාල මහතා හමුවට ඉදිරිපත් කිරීමෙන් පසුවයි. එහිදී රුපියල් විසිපන් දහසක මුදල් සහ රුපියල්ලක්ෂ පහක ශරීර ඇපයක් මත සභාපතිවරයා නිදහස් කර ඇතැයි අද දෙරණ වාර්තාකරු පවසයි. තුවාල ලබා සිටියේ වඳුරඹලේල්වල පදිංචි හීන්පන්දල ගමගේ හෂිනි කසුන් නමැති අයෙකි. පසුගිය 13 සිකුරාදා අළුයම් කාලයේ වඳුරඹ නගරයේ පැවති මංගල උත්සවයකට සහභාගී වී එමින් සිටියදී සභාපතිවරයා සහ තවත් පිරිසක් තරුණයාට පහරදී ඇති අතර එහිදී තුවාල ලැබූ තරුණයා කරාපිටිය රෝහලට ඇතුළත් කර තිබේ. පසුව පරික්ෂණ පැවැත්වු පොලීසිය සැකකාර සභාපතිවරයා මෙසේ අත්අඩංගුවට ගෙන තිබු අතර ඊයේ(17)සවස සැකකරු බද්දේගම මහේස්ත්‍රාත් ධම්මික හේමපාල මහතා හමුවට ඉදිරිපත් කළේය.", "URL": "https://sinhala.adaderana.lk/news.php?nid=119332", "Category": null, "Parent URL": null}