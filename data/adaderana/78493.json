{"Source": "Adaderana", "Timestamp": "October 9, 2017 08:54 am", "Headline": "මාරක රිය අනතුරක්-පුද්ගලයෙකු මරුට", "News Content": "ගොකරැල්ල පොලිස් වසමේ තල්ගොඩ පිටිය මාර්ගයේ කිරිදිගල්ල ප්‍රදේශයේ දී ත්‍රීරෝද රථයක් හා ලොරි රථයක් එකිනෙක ගැටී පුද්ගලයෙකු මිය ගොස් තවත් පුද්ගලයින් දෙදෙනෙකු තුවාල ලබා තිබේ. තල්ගොඩපිටිය දෙස සිට මාතලේ දෙසට ධාවනය වු ලොරි රථයක් මාර්ගයේ අනෙක් මංතීරුවට u හැඩයට හැරවීමට යාමේ දී මාර්ගයේ විරුද්ධ මංතීරුවේ මාතලේ දෙසින් පැමිණි ත්‍රීරෝද රථයක ගැටී ඊයේ(08) සවස 6.15 ට පමණ මෙලෙස අනතුරට ලක්ව ඇත. ත්‍රීරෝද රථයේ පසුපස ගමන් ගත් මගී පුද්ගලයෙකු හා ලොරි රථ රියදුරු තුවාල ලබා ගොකරැල්ල රෝහලට ඇතුළත් කිරීමෙන් පසු ත්‍රීරෝද රථයේ පැමීණි මගියා මිය ගොස් ඇති බව පොලීසිය පවසයි. මෙලෙස මිය ගොස් ඇත්තේ කිරිඳිගල්ල, ඉබ්බාගමුවෙ පදිංචි 37 හැවිරිදි සුසන්ත සූරිය කුමාර යන අයෙකු බව අනාවරණය වී ඇත.", "URL": "https://sinhala.adaderana.lk/news.php?nid=78493", "Category": null, "Parent URL": null}