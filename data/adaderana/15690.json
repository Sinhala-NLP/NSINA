{"Source": "Adaderana", "Timestamp": "April 25, 2011 10:57 am", "Headline": "කෘෂි බෝග වගා ව්‍යාප්තියට පස් අවුරුදු සැලැස්මක්", "News Content": "අපනයන වෙළඳපොළ ඉලක්ක කර ගනිමින් අපනයන කෘෂි බෝග වගා ව්‍යාප්ත කිරීමට කෘෂිකර්ම දෙපාර්තමේන්තුව පියවර ගෙන තිබේ. පස් අවුරුදු සැලැස්මක් ලෙස මෙය ක්‍රියාත්මක කරන බව කෘෂිකර්ම දෙපාර්තමේන්තුව සඳහන් කරයි. අපනයන කෘෂි ගොවියාගේ ආර්ථිකය ශක්තිමත් කිරීම සහ විදේශ විනිමය ඉතිරි කර ගැනීම අරමුණු කොට ගනිමින් යෝජිත වැඩපිළිවෙළ ක්‍රියාත්මක කිරීමට නියමිතව ඇත. මෙහි පළමු අදියර ලෙස මාතලේ දිස්ත්‍රික්කය තුළ ගම්මිරිස්, බුලත්, පුවත් සහ සේර වගාව ව්‍යාප්ත කරන බව කෘෂිකර්ම දෙපාර්තමේන්තුව පවසයි. ඒ යටතේ පුවක් අක්කර 67ක් ගම්මිරිස් අක්කර 130 ක් කුරුඳු අක්කර 50ක් සහ බුලත් වැල් 19, 000 ක් යෝජිත වැඩපිළිවෙළ යටතේ මෙම වර්ෂයේ දී වගා කිරීමට සැලසුම් කර තිබේ.", "URL": "https://sinhala.adaderana.lk/news.php?nid=15690", "Category": null, "Parent URL": null}