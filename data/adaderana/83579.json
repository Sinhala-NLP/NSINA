{"Source": "Adaderana", "Timestamp": "January 26, 2018 08:39 pm", "Headline": "එජාපය කලබල වීමට හේතුව ජනපති කියයි", "News Content": "ඉකුත් වසර තුන තුළ රටේ ආර්ථිකය කඩා වැටී ඇති බව ජනාධිපති මෛත්‍රීපාල සිරිසේන මහතා පවසයි. අද (26) පස්වරුවේ ගම්පහ ප්‍රදේශයේ පැවති ශ්‍රී ලංකා නිදහස් පක්ෂයේ ජන රැළියකට එක් වෙමින් ජනාධිපතිවරයා මේ බව ප්‍රකාශ කළේය. ආර්ථිකය පිළිබඳ ගැටලු ඇති බවත් තමන් පසුගිය දිනවලදී ප්‍රකාශ කළ පරිදි තමන් විසින් බිහිකළ ජාතික ආර්ථික සභාව හරහා රටේ ආර්ථික කළමණාකරණයේ තිබෙන අඩුපාඩු සැදීමට බාරගන්නා බවට ප්‍රකාශ කළ පසු එක්සත් ජාතික පක්ෂයේ පිරිස කලබලයට පත්වී ඇති බව ජනාධිපතිවරයා ප්‍රකාශ කළේය. නිදහස් පක්ෂයට හා එක්සත් ජනතා නිදහස් සන්ධානයට විරුද්ධව භාවිතා කරන සෑම ඡන්දයක්ම මේ රටේ දූෂිත දේශපාලඥයින් ශක්තිමත් කරන ජන්දයක් බව ජනාධිපතිවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=83579", "Category": null, "Parent URL": null}