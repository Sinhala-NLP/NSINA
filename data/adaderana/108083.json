{"Source": "Adaderana", "Timestamp": "April 17, 2019 09:30 am", "Headline": "ගාලු කුමාරී-කැලණිවැලි දුම්රිය ධාවනය යථා තත්ත්වයට", "News Content": "දුම්රිය ගමනාගමනය අද(17) සාමාන්‍ය පරිදි සිදුකරන බව දුම්රිය දෙපාර්තමේන්තුව පවසයි. දුම්රිය ගමනාගමන අධිකාරී වී.එස් පොල්වත්තගේ මහතා පැවසුවේ, ඊයේ(16) සිදු වු දුම්රිය පීලි පැනීම් හේතුවෙන් දුම්රිය ධාවනයේ ප්‍රමාද වීම් සිදු වු අතර අද දිනයේ ගමනාගමනය සාමාන්‍ය පරිදි සිදුකිරීමට පියවර ගෙන ඇති බවයි. කැලණිවැලි දුම්රියක් කිරුළපන හා නාරාහේන්පිට අතර, පීලි පැනීමට ලක්වු අතර, එනිසා දුම්රිය ධාවනය අඩාල වු නමුත් ඊයේ දහවල් වන විට පිලි ගත කිරීම අවසන් වී සවස් කාලයේ දී දුම්රිය ධාවනය සාමාන්‍ය පරිදි සිදුවු බව ද ඒ මහතා වැඩිදුරටත් පැවසීය. ඒ සඳහා යම් කාලයක් ගත වු බවත්, මේ වන විට ඒ සියල්ල යථා තත්ත්වයට පත්ව ඇතැයි ද පැවසු පොල්වත්තගේ මහතා, ගාලු කුමාරි දුම්රියත් ඊයේ දිනයේ දී පිලී පැනීමකට ලක්වු අතර, එයත් මේ වන විට යථා තත්ත්වයට පත් කර ඇතැයි පැවසීය.", "URL": "https://sinhala.adaderana.lk/news.php?nid=108083", "Category": null, "Parent URL": null}