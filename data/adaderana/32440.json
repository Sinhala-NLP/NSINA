{"Source": "Adaderana", "Timestamp": "March 15, 2013 02:25 pm", "Headline": "කන්තලේ පහත් බිම් ජලයෙන් යටවෙයි", "News Content": "කන්තලේ වැවේ වාන් දොරටු විවෘත කිරීම හේතුවෙන් පහත් බිම් රැසක් ජලයෙන් යටවී ඇති බව වාර්තා වේ. තත්පරයට ඝන අඩි 1050ක ධාරිතාවකින් ජලය පිටවු බව කන්තලේ වාරිමාර්ග ඉංජිනේරු ඩබ්ලිව්.එල්.එන්.බුද්ධික මහතා පැවසුවේය. පැවති අධික වාර්ෂාව හේතුවෙන් වී අස්වනු නෙළීමේ කටයුතුවලට ද බාධා පැමිණ ඇති බව සඳහන්ය. මේ හේතුවෙන් ගොවීන් දැඩි අසීරුතාවට පත්ව ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=32440", "Category": null, "Parent URL": null}