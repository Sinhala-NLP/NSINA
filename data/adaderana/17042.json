{"Source": "Adaderana", "Timestamp": "June 27, 2011 05:46 pm", "Headline": "පුද්ගලික බස් සේවය නංවන්න පියවර රැසක්", "News Content": "පුද්ගලික බස් ‍රථ සේවාව නංවාලීම සඳහා ඉදිරියේ දී පියවර රැසක් ගැනීමට කටයුතු කරන බව පුද්ගලික බස් ප්‍රවාහන අමාත්‍ය සී.බී රත්නායක මහතා පවසයි. ගුණාත්මක හා මගී ජනතාවට ආරක්ෂාකාරී සේවයක් ලබාදීම , රියදුරන් සහ කොන්දොස්තරවරුන් සඳහා අභිමානවත් ලෙස තම වෘත්තියේ ගරුත්වය ආරක්ෂා කර ගැනීමට මෙමඟින් හැකි වන බව අමාත්‍යවරයා පෙන්වා දෙයි. මේ යට‍තේ පුද්ගලික බස් සේවයෙහි නිරත රියදුරු හා කොන්දොස්තරවරුන් වෙනුවෙන් ඉදිරියේ දී විශ්‍රාම වැටුපක් හා තවත් රක්ෂණ ක්‍රමයක් හැඳුනුම්පතක් ලබා දීමට කටයුතු කරන බව සී.බී රත්නායක මහතා වැඩිදුරටත් කියා සිටියේය. එමෙන්ම සියලුම බස් රථ සඳහා නව තාක්ෂණය යොදා ගනිමින් බස් රථ රියදුරන් සිදු කරනු ලබන වැරදි හඳුනාගැනීමේ ව්‍යාපෘතියක් ද ආරම්භ කිරීමට තීරණය කර ඇති බව හෙතෙම අවධාරණය කළේය.", "URL": "https://sinhala.adaderana.lk/news.php?nid=17042", "Category": null, "Parent URL": null}