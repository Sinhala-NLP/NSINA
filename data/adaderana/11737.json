{"Source": "Adaderana", "Timestamp": "October 26, 2010 08:08 am", "Headline": "සම ගාස්තු බස් සේවාව අදින් ඇරඹෙයි", "News Content": "කොළඹ කොටුවේ සිට සම ගාස්තු බස් සේවාව අද(26) සිට ආරම්භ කරන බව ශ්‍රී ලංකා ගමනාගමන මණ්ඩලය පවසයි. කොළඹ කොටුවේ සිට මරදාන, බොරැල්ල, නාරාහේන්පිට, කිරුළපන, තිඹිරිගස්යාය,‍ කොම්පඤ්ඤ වීදීය හරහා ‍නැවතත් කොළඹ කොටුව දක්වා මෙම බස් රථ සේවාව ක්‍රියාත්මකය. මෙම බස් රථ සේවාව සඳහා ඕනෑම ස්ථානයකින් ගොඩවන මගියෙකුගෙන් රුපියල් 10 ක මුදලක් පමණක් අය කෙරෙන බව ලංකා ගමනාගමන මණ්ඩලයේ සභාපති එම්. ඩී. බන්දුසේන මහතා ප්‍රකාශ කළේය.", "URL": "https://sinhala.adaderana.lk/news.php?nid=11737", "Category": null, "Parent URL": null}