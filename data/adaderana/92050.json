{"Source": "Adaderana", "Timestamp": "July 5, 2018 04:46 pm", "Headline": "දයාසිරි තනතුරු ගත්ත කතාව බොරුවක්", "News Content": "දයාසිරි ජයසේකර මහතා ශ්‍රී ලංකා නිදහස් පක්ෂයේ තනතුරු ලබාගත් බවට පළවන වාර්තාවල කිසිඳු සත්‍යතාවක් නොමැති බව ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ 16 කණ්ඩායම නියෝජනය කරන පාර්ලිමේන්තු මන්ත්‍රී තිලංග සුමතිපාල මහතා පවසයි. අද ‍(05) කොළඹ පැවති මාිධ්‍ය හමුවකට එක් වෙමින් ඔහු මේ බව ප්‍රකනාශ කළේය. ශ්‍රී ලංකා නිදහස් පක්ෂයේ 16 කණ්ඩායම දෙපැත්තෙහිම කටයුතු නොකර බවත් ආණ්ඩු පක්ෂය සමඟ කිසිඳු සම්බන්ධයක්ද නොමැති බව ඒ මහතා පැවසීය. 16 කණ්ඩායම තුළ ජ්‍යෙෂ්ඨ උප සභාපතිවරුන් තිදෙනෙකු සිටින බවත් ඒ කිසිවෙකු මෙතෙක් තනතුරුවලින් ඉවත් වී නොමැති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92050", "Category": null, "Parent URL": null}