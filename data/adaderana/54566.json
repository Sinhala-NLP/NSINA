{"Source": "Adaderana", "Timestamp": "October 20, 2015 04:04 pm", "Headline": "ගුරුවරිය පැහැරගත් වාහනයේ රියදුරු මාට්ටු", "News Content": "ඌරුබොක්ක ප්‍රදේශයේ දී පාසල් ගුරුවරියක පැහැරගෙන ගිය බව කියන වැන් රථයේ හිමිකරු අත්අඩංගුවට ගෙන තිබේ.අද දහවල් ඇඹිලිපිටිය ප්‍රදේශයේ දී ඌරුබොක්ක පොලීසිය විසින් ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අදාළ වෑන් රථයේ හිමිකරු කොළඹ ප්‍රදේශයේ පදිංචිකරුවෙකු බවට තොරතුරු ලැබී ඇති බව සඳහන්ය. ඊයේ උදෑසන පාසලට යන අතර තුර ඉන්දොල ප්‍රදේශයේදී වෑන් රථයකින් පැමිණි පුද්ගලයෙක් විසින් පාසල් ගුරුවරියක් පැහැරගෙන ගොස් තිබුණි. පැහැරගැනීමට ලක්ව ඇත්තේ මාවරල ප්‍රදේශයේ පදිංචි 28 හැවිරිදි තරුණියකි.අත්අඩංගුවට ගත් වෑන් රථ හිමිකරුගෙන් වැඩිදුර ප්‍රශ්න කිරීම් සිදුකරන අතර පැහැරගැනීමට ලක්වු ගුරුවරිය සොයා තවදුරටත් ඌරුබොක්ක පොලිසිය විමර්ශන සිදුකරනු ලබයි.", "URL": "https://sinhala.adaderana.lk/news.php?nid=54566", "Category": null, "Parent URL": null}