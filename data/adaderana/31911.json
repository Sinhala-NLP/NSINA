{"Source": "Adaderana", "Timestamp": "February 25, 2013 02:13 pm", "Headline": "එක්ස් කිරණ යන්ත්‍ර 25 ක් තහනම් කෙරෙයි", "News Content": "මේ වනවිට ප්‍රමිතියෙන් බාල එක්ස් කිරණ යන්ත්‍ර 25 ක් පමණ තහනම් කර ඇති බව පරමාණුක ශක්ති අධිකාරිය පවසයි. ඇතැම් එක්ස් කිරණ යන්ත්‍ර තත්ත්වයෙන් බාල බවට ලද තොරතුරක් අනුව පරමාණුක ශක්ති අධිකාරිය දිවයින පුරා ඇති එක්ස් කිරණ යන්ත්‍ර ලියාපදිංචි කරන ලෙස දැනුම්දීමක් කළේය. එහිදී ඇතැම් එක්ස් කිරණ යන්ත්‍රවල දෝශ පවතින බවට අනාවරණය වී තිබේ. ඒ අනුව එම එක්ස් කිරණ යන්ත්‍ර අලුත්වැඩියා කරන ලෙස අදාළ නිලධාරීන්ට දැනුම්දීමට පරමාණුක ශක්ති අධිකාරිය පියවර ගනු ලැබීය. කෙසේ වෙතත් පසුව පරිමානුක ශක්ති අධිකාරියේ නිලධාරීන් දිවයින පුරා භාවිතයට ගනු ලබන එක්ස් කිරණ යන්ත්‍ර පරීක්ෂා කිරීමට පියවර ගත්තේය. එහිදී ලියාපදිංචි නොකළ එක්ස් කිරණ යන්ත්‍ර 25 ක් පමණ තහනම් කිරීමට පියවර ගත් බව එම අධිකාරිය සඳහන් කළේය.", "URL": "https://sinhala.adaderana.lk/news.php?nid=31911", "Category": null, "Parent URL": null}