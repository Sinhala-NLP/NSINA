{"Source": "Adaderana", "Timestamp": "October 17, 2012 07:22 am", "Headline": " ත්‍රීකුණාමලයෙන් පුද්ගලික බස් එන්නේ නෑ", "News Content": "ත්‍රීකුණාමලය නගරයෙන් ගමන් ආරම්භ ක‍රනු ලබන සියලුම පුද්ගලික බස් රථ අද (17) දින ධාවනයෙන් ඉවත්වීමට තීරණය කර තිබේ. පොලිස් නිලධාරියෙකු විසින් වේලා සටහන්කරුවෙකුට හා බස් රථ සේවකයින් දෙදෙනෙකුට පහරදීම හේතුවෙන් මෙම තීරණය ගෙන ඇති බව අද දෙරණ වාර්තාකරු පවසයි. ඔවුන් මේ වන විට පොලිස් අත්අඩංගුවේ පසු වන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා සඳහන් කළේය. අදාළ සේවකයින් වහාම නිදහස් කරන ලෙස ඉල්ලමින් ත‍්‍රීකුණාමලයේ සිට ගමන් ආරම්භ කරන සියලුම පෞද්ගලික බස් රථවල සේවකයින් මෙම වැඩ වර්ජනය ආරම්භ කර තිබේ. වැඩ වර්ජනය හේතුවෙන් මගීන් දැඩි දුෂ්කරතාවයකට මුහුණ දී සිටින බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=28346", "Category": null, "Parent URL": null}