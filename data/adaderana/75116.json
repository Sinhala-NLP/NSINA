{"Source": "Adaderana", "Timestamp": "July 11, 2017 08:20 am", "Headline": "මිද්දෙණියේ වෙඩි තැබීමක්-2ට තුවාල", "News Content": "මිද්දෙණිය, ජුලම්පිටිය ප්‍රදේශයේ නිවසක සිදුවු වෙඩි තැබීමකින් පුද්ගලයෙකු තුවාල ලබා තිබේ.පුද්ගලයින් දෙදෙනෙකු අතර ඇති වු ආරවුලක් දුරදිග යාම හේතුවෙන් එක් අයෙකු විසින් වෙඩි තැබීම සිදුකර ඇති බව පොලීසිය සඳහන් කළේය.වෙඩි වැදීමෙන් තුවාල ලැබු පුද්ගලයා ඇඹිලිපිටිය රෝහලට ඇතුළත් කර තිබේ.වෙඩි තැබීම සිදුකරන අවස්ථාවේ තවත් අයෙකු විසින් තුවක්කුකරු වෙත තියුණු ආයුධයකින් පහරදී ඇති අතර එහිදි තුවක්කුකරු ද තුවාල ලබා වීරකැටිය රෝහලට ඇතුළත් කර ඇති බව සඳහන්වේ.පසුව ඔහු වැඩිදුර ප්‍රතිකාර සඳහා තංගල්ල රෝහල වෙත මාරු කර යවා ඇති බව පොලීසිය පැවසුවේය.සැකකාර තුවක්කුකරු විසින් වෙඩි තැබීමට යොදාගත් ගිනි අවිය පොලිස් බාරයට ගෙන ඇති අතර මිද්දෙණිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75116", "Category": null, "Parent URL": null}