{"Source": "Adaderana", "Timestamp": "July 30, 2016 02:19 pm", "Headline": "කල්පිටි වෙරළේ මළ සිරුරක්", "News Content": "කල්පිටිය - මාම්පූරිය වෙරළ තීරයේ තිබී නාදුනන මළ සිරුරක් සොයාගෙන තිබේ.ධීවරයෙකු විසින් කල්පිටිය පොලිසියට සිදු කළ දැනුම්දීමකින් අනතුරුව අදාළ මළ සිරුර සොයාගත් බව පොලිසිය පැවසුවේය.මළ සිරුරේ අත් සහ පා නොමැති අතර මියගොස් ඇත්තේ කවුරුන්ද යන්න මෙතෙක් හඳුනාගෙන නොමැති බව පොලිසිය සඳහන් කළේය. පශ්චාත් මරණ පරික්ෂණය සඳහා මළ සිරුර පුත්තලම රෝහලේ තැන්පත් කර ඇති අතර කල්පිටිය පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62578", "Category": null, "Parent URL": null}