{"Source": "Adaderana", "Timestamp": "December 20, 2011 02:30 pm", "Headline": "ඉ-සමෘද්ධියට ග්‍රාම‍ සේවා වසම් පරිගණක ගත කෙරෙයි", "News Content": "ඉ-සමෘද්ධි ව්‍යාපෘතිය යටතේ දිවයිනේ සියලු ග්‍රාමසේවා වසම්වල තොරතුරු පරිගණක ගත කිරීම මේ වන විට ආරම්භ කර තිබෙන බව ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය පවසයි. සමාජ ආර්ථික හා සංස්කෘතික යන අංශ යටතේ මෙම තොරතුරු එක් රැස් කිරීම සිදු කෙරෙන බව නි‍යෝජිතායතනය පෙන්වාදෙයි. මේ අනුව ඒ ඒ ග්‍රාමසේවා වසම් වලට ආවේණික කර්මාන්ත රැකීරක්‍ෂා ස්භාවික සම්පත් ජාතික උරුමයන් ඇතුළු තොරතුරු රැසක් එක්රැස් කිරීම සිදු කෙරෙයි. සමෘද්ධි ප්‍රතිලාභී පවුල් වල මෙන්ම අඩුආදායම්ලාභී ජනතාවගේ ජීවන තත්වය නඟාසිටුවීම සදහා සැලසුම් සකස් කිරීම මෙන්ම ක්‍රියාත්මක කිරීමට මෙසේ තොරතුරු පරිගණක ගත කිරීම පහසුවක් වන බව නියෝජිතායතනය සදහන් කරයි. මෙම තොරතුරු පරිගණක ගත කිරීම සදහා සමෘද්ධි ‍නියාමකවරුන්ගේ සහාය ලැබී තිබේ.", "URL": "https://sinhala.adaderana.lk/news.php?nid=20828", "Category": null, "Parent URL": null}