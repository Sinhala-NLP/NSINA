{"Source": "Adaderana", "Timestamp": "June 26, 2011 09:52 am", "Headline": "රිය අනතුරු දෙකට මරණ දෙකක්", "News Content": "පානදුර දකුණ පොලිස් ස්ථානය ඉදිරිපිට සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. පදිකයන් දෙදෙනෙකු යතුරු පැදියක ගැටීමෙන් මෙම අනතුර සිදු වී ඇති බව පානදුර පොලිසිය ප්‍රකාශ ‍කරයි. අනතුරින් තුවාල ලැබූ පුද්ගලයින් දෙදෙනා පානදුර රෝහලට ඇතුළත් කිරීමෙන් අනතුරව එක් පුද්ගලයෙකු මිය ගොස් තිබේ. මේ අතර ගාල්ල - මාතර ප්‍රධාන මාර්ගයේ ගාල්ල දකුණු නාවික කඳවුර ඉදිරිපිට සිදු වූ රිය අනතුරකින් පුද්ගල‍යෙකු ජීවිතක්ෂයට පත්ව ඇති බව ගාල්ල පොලිසිය ප්‍රකාශ ක‍රයි. යතුරු පැදියක් මාර්ගයෙන් ඉවතට පැන තාප්පයක ගැටීමෙන් මෙම අනතුර සිදු වී ඇති අතර අනතුරින් යතුරු පැදියේ පිටුපස ගමන් ගත් පුද්ගලයා ද තුවාල ලබා තිබේ.", "URL": "https://sinhala.adaderana.lk/news.php?nid=17011", "Category": null, "Parent URL": null}