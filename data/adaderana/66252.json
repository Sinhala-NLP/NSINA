{"Source": "Adaderana", "Timestamp": "November 21, 2016 12:26 pm", "Headline": " මුදල් මණ්ඩලය පෞද්ගලීකරණය කරන්නේ නෑ", "News Content": "කිසිවිටෙකත් මුදල් මණ්ඩලය පෞද්ගලීකරණය නොකරන බවට ජනතාවට පොරොන්දු වන බව ග්‍රාමීය ආර්ථිකය පිළිබඳ අමාත්‍ය පී. හැරිසන් මහතා පවසයි.ඒ මහතා මේ බව කියා සිටියේ ජාතික කිරි මණ්ඩලයට අයත් කැබිතිගොල්ලෑව කිරි ශීත කිරීමේ මධ්‍යස්ථානය ජනතා අයිතියට පත් කළ අවස්ථාවට එක් වෙමිනි.වැඩිදුරටත් අදහස් දැක්වු අමාත්‍යවරයා,බන්දුල ගුණවර්ධන මන්ත්‍රීතුමා කියනවා ශ්‍රී ලංකා මහා බැංකු මුදල් මණ්ඩලය පෞද්ගලීකරණය කරන්න යනවා මේක පට්ටපල් බොරුවක්. බන්දුල ගුණවර්ධන මැරිලා ඉපදුනාද? පහුගිය කාලේ කොහෙද දන්නෑ හිටියේ? මහින්ද රාජපක්ෂ ගෙඩිය පිටින් විකුණන කොට පහුගිය කාලේ පාර්ලිමේන්තුවට වග කියන්නේ නැතුව කිසිම අණපණතක් ගෙන්නේ නැතුව රටේ සල්ලි හිතුමතේට වියදම් කෙරුවා. දැන් තමයි හරි විධියට පාර්ලිමේන්තුවේ අනුමැතිය ඇතුව රටේ විය හියදම් කරන්නේ. ඉතින් මුදල් මණ්ඩලය විකුණනවාය තව ටිකක් යන කොට රට වික්කයි,පාර්ලිමේන්තුවේ ඔප්පුව උකසට තිබ්බයි ප්‍රචාර අරන් යයි. බන්දුල ගුණවර්ධන දන්න බම්බුවේ ආර්ථිකයක් නෑ. එයා ආර්ථිකය ගැන දන්නවා නම් මේක යු.එන්.පී. ආණ්ඩුව කාලේ ධන තිබිච්ච එක සෘණ කරනවැයි. අන්තිමේට අපිටත් කෙලවලා ගියා. බැරිම තැන මහින්ද රාජපක්ෂ මහත්තයටත් කෙලවලා ගියා දැන් ඉතුරු ටිකත් කෙලවන්න හදන්නේ. මොකද ඒ මනුස්සයවත් අමාරුවේ දාන්නනේ මේ වැඩ පිළිවෙල කරන්නේ. නැතුව හරි ක්‍රමයක් නෑනේ. ශ්‍රී.ලං.නි.ප. මෛත්‍රිපාල සිරිසේන මහත්තයට නොදී උඩ ගෙඩි දෙන්නේ බන්දුල ගුණවර්ධනලා, දිනේෂ් ගුණවර්ධනලා, ගම්මන්පිලලා ඒ වගේම තුන්මුල්ලේ විමලේලා. මොකද මුන්ට යන්න එන්න තැන් නෑනේ. දැන් කොහොම හරි කරලා කූඩැල්ලෝ වගේ මහින්ද රාජපක්ෂ මහත්තයගේ බෙල්ලේ එල්ලා ඉන්නවා. ඒක තමයි කරන්නේ. ඒක රැක ගන්න එක එක ඒවා කියනවා. ඕවා එච්චර ගණන් ගත යුතු දේවල් නෙවේ.මේ පාර අයවැයෙන් සිංහලෙන් සහන දීලා ඉංග්‍රීසියෙන් බදු ගහපු ආණ්ඩුවක් කියලා ඒකාබද්ධ විපක්ෂය ප්‍රකාශ කරලා තිබුණාවිමල් වීරවංශට ඉංග්‍රීසි තේරෙන්නෑ. ඉතින් ඒ හින්දා කිව්වේ මොනද කියලා මිනිහට තේරෙන්නෑ. ඉස්සෙල්ලා මිනිහට කියන්න ඕන ඉංග්‍රීසි පන්තියකට ගිහිල්ලා ඉංග්‍රීසි ඉගෙනගෙන පාර්ලිමේන්තුවට එන්න කියලා. එතකොට රවී කරුණානායක මහත්තයා කියන දේවල් තේරෙයි. මහින්ද රාජපක්ෂ මහත්තයත් කොහොමත් බලන්නේ බොරදියේ මාළු අල්ලන්නනේ. එතුමා කරන්නේ බලල්ලක් දාලා හූරනවානේ. මොකද දැන් පොහොටුටවේ පක්ෂේ ජී.එල්. පීරිස් මහත්තයා සභාපති. හැබැයි එතුමම කියනවා මට ආපහු සැරයක් එන්න පුළුවන් කියලා. ජී.එල්. පීරිස් දන්නෑ මොකක්ද අටවලා තියෙන ගිණි ගෙඩිය කියලා. මිනිහා හිතන් ඉන්නේ තාමත් ශ්‍රී.ලං.නි.ප. කියලා. ඒ වගේ දේවල් කරලා බලල්ලු ලවා කොස් ඇට බාවන වැඩේ තාම දැන් මේ ශ්‍රී.ලං.නි.ප. මහින්ද මහත්තයා කරන්නේ. දැන් වැඩක් වෙන්නේ නෑනේ. රාජපක්ෂ මහත්තයා මැතිවරණ දෙකකින් පැරදුනා. ජනාධිපතිවරනේ වගේම පාර්ලිමේන්තු මැතිවරනෙදිත් පාරදුනා. හෙට අනිද්ද තියෙන ඕනෙම මැතිවරනෙකදිත් පැරදෙනවා. මෛත්‍රීපාල සිරිසේන මහත්තයත් එක්ක ශ්‍රී.ලං.නි.ප. බහුතරය එකතු වෙනවා.මම දැක්කා පාර්ලිමේන්තුවේදී නාමල් රජපක්ෂ මන්ත්‍රීතුමා කියනවා තාත්තා හදපු දෙවල් මේ ආණ්ඩුව විකුණනවා කියලානාමල් බේබිට කියන්න ඕන මහින්ද රාජපක්ෂ මහත්තයගේ වත්තේ පොල් ටික විකුණලා නෙවේ මේවා හදලා තියෙන්නේ. මේවා හදලා තියෙන්නේ චීන ආණ්ඩුවට රටෙන් භාගයක් උකස් කරලා. හැබැයි චීනම කියනවා ඇවිල්ලා එයාලා දුන්න සල්ලි වලට හරියන්න මෙතන වැඩක් කෙරුන් නෑ කියලා. ඉතින් නාමල් බේබිට තාම මතක නෑ තාත්තා රට උකස් තියලා මේවා හදලා තියෙනවා කියලා මතක නෑ. හැබැයි ගත්ත කොමිෂන් ටික නම් දන්නවා කොච්චරද කියලා. දැන් ඔය බේබිලාට අප්පලාට ඔක්කොම තේරෙයි කොහොමද රට ගෙනියන්නේ කියලා. අද මේ රටේ ජනතාව මත බර පටවලා දැන් තියනවා තාත්තා හදපුවා විකුණනවා කියලා. මොකද එයාලගේ ගෙදරින් ගෙනල්ලා හදලා තියෙනවදැයි. රාජපක්ෂ මහත්තයට තිබ්බේ පොල් වත්ත විතරයි. පොල් ගෙඩි විකුණලා මේවා කරන්න බෑ.දැන් මේ ආණුඩුව බැංකුවකට සල්ලි දානකොටත් බදු ගහනවාලු සල්ලි ගන්නකොටත් බදු ගහනවලු කියලා රෝහිත අබේගුණවර්ධන මහත්තයා කියලා තිබුණාරෝහිතට චෝදනා කරන්න වෙනවනේ එහෙම. පහුගිය කාලේ ආදායම් දෙපාර්තුමේනතුවෙන් ගිහිල්ලා රෝහිතගේ ගෙදර ආදායම් පරික්ෂා කරන කොට නයා ගැහුවා. මොකද හරියට වත්කම් බැරකම් ටික වත් ප්‍රකාෂ කරගන්න බැරිවෙනවා. මිනිහා හිතනවා පාරේ යනකොටත් බදු ගහනවා කියලා. ඒවා හීනෙන් මැවෙන දේවල්. මොකද මේ ගත්ත ඒවා ගෙවා ගන්න ක්‍රමදේයක් තියෙන්නත් ඇපැයි. දැන් රෝහිතලට යන එන මං නෑ. හෙට වෙනකොට මේගොල්ලන්ගේ හොරකම් එලිවේගෙන එලිවේගෙන එනකොට ජනතාව කුපිත කරන්න හදනවා පාරේ යන කොටත් බදු ගහනවා , කනකොටත් බදු ගහනවා, බුදියනකොටත් බදු ගහනවා, හුස්ම ගන්න කොටත් බදු ගහනවා කියලා කිව්වොත් පුදුම වෙන්න දෙයක් නෙවේ.නිශාන්ත මුතුහෙට්ටිගම මහත්තයත් කියනවා අයවැයට යෝජනා ඉදිරිපත් කරාට තඹ සතේකට ගනන් ගත්තේ නෑ කියලා රවී ඇමතිතුමාමේක යහපාලන ආණ්ඩුවක්. පොඩි පොඩි අමනාපකම් ඇති. ඒ කොහොම වෙතත් අතිගරු ජනාධිපතිතුමත්, අග්‍රාමාත්‍ය රනිල් වික්‍රමසිංහ මැතිතුමාත්, ශ්‍රී.ලං.නි.ප. එක්සත් ජාතික පක්ෂෙත් දෙගොල්ලෝම එකතු වෙලා හදපු යෝජනා ටිකක් තමයි තියෙන්නේ. එතුමට ඒකට වෙනම විරුද්ධ වෙන්න බෑ. මොකද අතිගරු ජනාධිපතිතුමා අයවැය රැස්විම ඉවරවෙලා පාර්ලිමේන්තුවේ තිබුණ රැස්වීමේදී අපි හැමෝම ඒකමතිකව ඒ අයවැය අනුමත කරා.", "URL": "https://sinhala.adaderana.lk/news.php?nid=66252", "Category": null, "Parent URL": null}