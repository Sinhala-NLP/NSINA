{"Source": "Adaderana", "Timestamp": "April 10, 2016 12:02 pm", "Headline": "අධිවේගයේ අනතුරින් විදුලි සැපයුමට බාධා", "News Content": "මාතර, ගොඩගම , අකුරැස්ස මාර්ගයේ දක්ෂිණ අධිවේගී මාර්ගයේ ගොඩගම පිවිසුම ආසන්නයේදී රිය අනතුරක් සිදුව තිබේ.අධිවේගී පිවිසුම ආසන්නයේදී මෝටර් රථයක් අධිබලැති විදුලි කණුවක ගැටීමෙන් අනතුර සිදුව ඇති බව සඳහන්ය.අනතුරින් එක් පුද්ගලයෙකු තුවාල ලබා ඇති අතර ඔහු මේ වන විට මාතර රෝහලේ ප්‍රතිකාර ලබන බව සඳහන්ය.මෝටර් රථයේ රියදුරුට නින්ද යාම හේතුවෙන් අනතුර සිදුව ඇති අතර අනතුරෙන් ප්‍රදේශයේ විදුලි සැපයුමටද බාධා එල්ල වූ බවයි පොලීසිය පවසයි.", "URL": "https://sinhala.adaderana.lk/news.php?nid=59057", "Category": null, "Parent URL": null}