{"Source": "Adaderana", "Timestamp": "May 8, 2019 01:11 pm", "Headline": "යතුරුපැදි අනතුරකින් කතක් මරුට", "News Content": "හයිලෙවල් මාරගයේ හංවැල්ල, පහත්ගම මන්සංධියේ සිදුවූ අනතුරකින් කාන්තාවක් ජිවිතක්ෂයට පත්ව ඇති බව අද දෙරණ වාර්තාකරු පවසයි. අද(08) උදෑසන යතුරුපැදියක් හා ටිපර් රථයක ගැටීමෙන් මෙම අනතුර සිදුව ඇති බව වාර්තා වෙයි. මිය ගිය කාන්තාව ලොතරැයිපත් බෙදා හැරීමේ රැකියාවක නිරතව සිටන අතර අද උදෑසන පාදුක්ක ප්‍රදේශයේ ලොතරැයි අලෙවි නියෝජිතයෙකුගෙන් ලොතරැයි පත් මිල ගෙන පැමිණෙන අවස්ථාවේදී මෙම අනතුර සිදුව තිබේ. අදාළ අනතුරෙන් මියගොස් ඇත්තේ හංවැල්ල හරස් පාර ප්‍රදේශයේ පදිංචිකාරියක් වන 45 හැවිරිදි රොමේෂා අනුරුද්ධිකා නැමති කාන්තාවකි. අනතුරට සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර අවිස්සාවෙල්ල මහේස්ත්‍රාත් අධිකරණය වෙත ඉදරිපත් කිරීමට නියමිතයි. සිද්ධිය සම්බන්දයෙන් හංවැල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=109525", "Category": null, "Parent URL": null}