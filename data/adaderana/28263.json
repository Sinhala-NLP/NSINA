{"Source": "Adaderana", "Timestamp": "October 14, 2012 08:22 am", "Headline": "පුතා සිය පියා මරයි", "News Content": "දෙහිඅත්තකණ්ඩිය, දොලකන්ද ප්‍රදේශයේ දී පුත්‍රයෙකු විසින් සිය පියා ඝාතනය කර තිබේ. මව හා පියා සමඟ ඇති කරගත් ආරවුලක් දුරදිගයාමෙන් පුතා විසින් සිදුකළ පහරදීමෙන් 67 හැවිරිදි පියා ඊයේ (13) පස්වරුවේ මියගොස් ඇති බව පොලීසිය පවසයි. සැකකරු මියගිය පුද්ගලයාගේ වැඩිමහල් පුත්‍රයා වන බව පොලීසිය සඳහන් කරයි. මෘත ශරීරය දෙහිඅත්තකණ්ඩිය රෝහලේ මෘත ශරීරාගාරයේ තබා ඇති අතර දෙහිඅත්තකණ්ඩිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28263", "Category": null, "Parent URL": null}