{"Source": "Adaderana", "Timestamp": "February 16, 2019 09:26 am", "Headline": "ජංගම දුරකථනයෙන් සිදුකරන තවත් වංචාවක් පොලීසියට කොටු වෙයි", "News Content": "ප්‍රසිද්ධ ජංගම දුරකථන සමාගමක වෙළඳනාමය පවසමින් ජංගම දුරකථන සඳහා මෘදුකාංග භාගත කරමින් ව්‍යාජ ලෙස මුදල් උපයාගන්නා පුද්ගලයින් තිදෙනෙක් සැකපිට නුවරඑළිය -තලවාකැලේ ප්‍රදේශයේදි අත්අඩංගුවට ගෙන ඇත. මෙම පිරිස ජංගම දුරකථන ජාලයක 3G සිම් පත 4G ලෙස යාවත්කාලින කර දෙන බව පවසමින් රුපියල් සියයක මුදලක් ඔවුන්ගේ ගිණුමට බැර කරන ලෙස පවසන අතර ඔවුන්ම පෙර ගෙවුම් කාඩ් පත් මගින් මුදල් බැර කරනු ඇත. පසුව ඔවුන් සිම් පත යාවත්කාලින කිරිම කරන අතර තුර ජංගම දුරකථනයට යම් මෘදුකාංගයක් භාගත කර සක්‍රිය කරනු ඇත. එමගින් පාරිභෝගිකයාගේ ගිණුමට බැර කරන මුදල් අන්තර් ජාලයට සම්බන්ධවීමෙදී මෘදුකාංග හරහා ගිණුමේ මුදල් නිකරුනේ වැයවන බව පොලිස් පරික්ෂණ වලදී අනාවරණය වී තිබේ. ප්‍රදේශයේ ජනතාව තම ගිණුම් වලට බැර කරන මුදල් නිකරුනේ වැයවීම සම්බන්ධව කරන ලද පැමිණිලි අනුව එම සමාගමේ ප්‍රාදේශිය කළමණාකරුවන් විසින් පොලිසියට කරන ලද පැමිණිලි අනුව විමර්ශණය කිරිමේදී සැක කරුවන් නුවරඑළිය - තලවාකැලේ ප්‍රධාන මාර්ගයේ ෆාමස්ටන් ප්‍රදේශයේදි අත්අඩංගුවට ගෙන ඇත. පොලිස් බාරයේ රදවාගෙන ප්‍රශ්න කිරිමේදී ඔවුන් විසින් පවසන ලද ජංගම දුරකථන ආයතනය ඔවුන් එම ආයතනය විසින් සේවයේ රදවන ලද පුද්ගලයින් නොවන බව එම සමාගමේ ප්‍රාදේශිය කළමණාකරු මගින් තහවුරුවක්ද පොලිසිය වෙත ලබාදී ඇත. එම සැකකරුවන් අතර කැකිරාව ප්‍රදේශයේ තරුණියක් හා මහනුවර දඹේවෙල ප්‍රදේශයේ තරුණයින් දෙදෙනෙක් සිටින අතර ඔවුන් අවුරුදු 20 ත් 25 අතරය. ඔවුන් විසින් කුලීපදනම මත ලබාදෙන ආයතනයකින් රැගෙන ආ නවින මෝටර් රථයක්ද පොලිසිය බාරයට ගෙන තිබේ. මෙම සැකකරුවන් නුවරඑළිය දිසා අධිකරණයට ඉදිරිපත් කිරිමෙන් පසු එක් අයෙකුට රුපියල් ලක්ෂ දෙක බැගින්වු ශරිර ඇප මත මුදා හැරිමට නියෝග කල බව ලිඳුල පොලිස්ථානාධිපති පොලිස් පරික්ෂක ආර්.එම්.ටි.පි රත්නායක මහතා පවසයී. එම නඩුවේ නැවත කැඳවීම එළඹෙන අප්‍රේල් මස 02දාට නියමකර තිබේ.", "URL": "https://sinhala.adaderana.lk/news.php?nid=104437", "Category": null, "Parent URL": null}