{"Source": "Adaderana", "Timestamp": "July 14, 2015 02:40 pm", "Headline": "ආබෲගේ පෙත්සම ඉල්ලා අස්කරගනී ", "News Content": "තමන්ට එරෙහිව සිදුකරන පොලිස් පරීක්ෂණ අත්හිටුවීමේ නියෝගයක් නිකුත් කරන මෙන් ඉල්ලා ශ්‍රේෂ්ඨාධිකරණ විනිසුරු සරත් ද ආබෘ මහතා ඉදිරිපත් කර තිබු මූලික අයිතිවාසිකම් පෙත්සම ඉල්ලා අස්කරගෙන තිබේ. අදාළ පෙත්සම අගවිනිසුරු කේ.ශ්‍රීපවන් මහතා ඇතුළු ත්‍රිපුද්ගල විනිසුරු මඩුල්ලක් හමුවේ අද කැඳවනු ලැබුණි. එහිදි තම සේවාදායකයා මේ වන විට ගල්කිස්ස මහේස්ත්‍රාත් අධිකරණයෙන් ඇප මත මුදාහැර ඇති බැවින් මූලික අයිතීන් කඩවීමට ඉඩක් නොමැති බව විනිසුරු සරත් ද ආබෘ මහතා වෙනුවෙන් පෙනී සිටි නීතීඥවරයා අධිකරණය හමුවේ පවසා තිබේ. මේ හේතුවෙන් අදාළ පෙත්සම ඉල්ලා අස්කර ගැනීමට අවසර ලබාදෙන මෙන් නීතීඥවරයා අධිකරණයෙන් ඉල්ලීමක් කර තිබේ. ඒ අනුව අදාළ ඉල්ලීම සලකා බැලූ ත්‍රිපුද්ගල විනිසුරු මඩුල්ල පෙත්සම ඉල්ලා අස්කර ගැනීමට අවසර ලබාදුන් බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=52631", "Category": null, "Parent URL": null}