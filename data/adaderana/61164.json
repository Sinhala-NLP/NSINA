{"Source": "Adaderana", "Timestamp": "June 16, 2016 05:06 pm", "Headline": "බදු සංශෝධනය අපිට අවාසියි - ගාලු ව්‍යාපාරිකයින්ගෙන් විරෝධයක්!", "News Content": "ගාල්ල නගරයේ ව්‍යාපාරිකයින් පිරිසක් අද දිනයේ කඩ සාප්පු වසා දමා විරෝධතාවයක නිරත වී තිබේ.ආණ්ඩුව විසින් හඳුන්වා දී ඇති බදු සංශෝධනයට එරෙහිව ඔවුන් මෙම විරෝධතාවයේ නිරතව ඇති බව වාර්තා වෙයි.විරෝධතාවයට සහභාගී වූ ව්‍යාපාරිකයින් පවසන්නේ නව බදු සංශෝධනයට තමන් දැඩි දුෂ්කරතාවයට පත්ව ඇති බවයි.මෙම සංශෝධනය ඉවත් කොට සරල බදු ක්‍රමයක් හදුන්වා දෙන ලෙස ව්‍යාපාරිකයින් ආණ්ඩුවෙන් ඉල්ලා තිබේ.මෙම අවස්ථාවට ස්වදේශ කටයුතු අමාත්‍ය වජිර අබේවර්ධන මහතා ද පැමිණ ඇති අතර විරෝධතාකරුවන් එහිදී අමාත්‍යවරයාට සිය ගැටලු ඇතුළත් ලියවිල්ලක් ද බාරදී ඇත.", "URL": "https://sinhala.adaderana.lk/news.php?nid=61164", "Category": null, "Parent URL": null}