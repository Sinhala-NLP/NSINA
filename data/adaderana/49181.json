{"Source": "Adaderana", "Timestamp": "February 6, 2015 03:10 pm", "Headline": "මට එරෙහි පැමිණිල්ල ඉක්මනින් විභාග කිරීම වටිනවා", "News Content": "තමන්ට එරෙහිව ඉදිරිපත් කරන ලද පැමිණිල්ල කඩිනමින් විභාග කරන ලෙස හිටපු අධ්‍යාපන අමාත්‍ය බන්දුල ගුණවර්ධන මහතා අල්ලස් කොමිසමෙන් ඉල්ලීමක් කර තිබේ.අද (06) පෙරවරුවේ අල්ලස් කොමිසම වෙත පැමිණි බන්ධුල ගුණවර්ධන මහතා අල්ලස් කොමිසමේ ලේකම්වරයා වෙත ලිඛිත ඉල්ලීමක් කරමින් මේ බව ප්‍රකාශ කර තිබේ.අදාළ පැමිණිල්ල කඩිනමින් විභාග කර දුෂිතයන්ට එරෙහිව නිවැරදි ක්‍රියාමාර්ග ගන්නා ලෙසත් බන්දුල ගුණවර්ධන මහතා එහිදි වැඩිදුරටත් ප්‍රකාශ කර ඇත. මහින්ද්‍යෝදය විද්‍යාගාර ඉදිකිරිමේදී ටෙන්ඩර් වංචා සිදුව ඇති බව පවසමින් ලංකා ගුරු සේවා සංගමයේ ප‍්‍රධාන ලේකම් මහින්ද ජයසිංහ මහතා ඊයේ දිනයේ අල්ලස් කොමිසම වෙත මෙම පැමිණිල්ල ඉදිරිපත් කර තිබුණි.", "URL": "https://sinhala.adaderana.lk/news.php?nid=49181", "Category": null, "Parent URL": null}