{"Source": "Adaderana", "Timestamp": "May 22, 2010 08:43 am", "Headline": "නිරීක්ෂණයට අවශ්‍ය යාත්‍රා නාවික හමුදාවෙන්", "News Content": "ශ්‍රී ලංකාව වටා මුහුදු සීමාවේ නිරීක්ෂණ කටයුතු සඳහා අවශ්‍ය කරන යාත්‍රා සියල්ලම නාවික හමුදාව විසින් නිෂ්පාදනය කරන බව නාවික හමුදා මාධ්‍ය ප්‍රකාශක කපිතාන් අතුල සෙනරත් මහතා පවසයි. යුද්ධයට අවශ්‍ය කරන කුඩා යාත්‍රා නිෂ්පාදනය කළ නාවික හමුදාවට මෙම කාර්යය ද ඉටු කළ හැකි බව ඒ මහතා සඳහන් කළේය. මේ වන විටත් විශේෂ පුද්ගලයින්ට ගමන් කළ හැකි ආකාරයට අද්මිරාල් නමින් නෞකාවක් ද නිෂ්පාදනය කර ඇති බව අතුල සෙනරත් මහතා ප්‍රකාශ කළේය. අවශ්‍ය වුවහොත් විශාල ප්‍රමාණයේ යාත්‍රා ඉදිකිරීමට ද නාවික හමුදාව ඉදිරියේ දී කටයුතු කරන බව ඔහු පෙන්වා දෙයි. මෙරට ජාතික ආදායම ශක්තිමත් කිරීම සඳහා නාවික හමුදාව මෙම පියවර ගත් බව කපිතාන් අතුල සෙනරත් මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=8552", "Category": null, "Parent URL": null}