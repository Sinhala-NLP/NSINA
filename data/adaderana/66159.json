{"Source": "Adaderana", "Timestamp": "November 18, 2016 05:26 pm", "Headline": "කිසිම සාක්ෂියක් නෑ", "News Content": "ධීවර කටයුතුවල නිරතව සිටි තමිල්නාඩු ධීවරයින් දෙදෙනෙකු තුවාල ලැබීමේ සිද්ධියට ශ්‍රී ලංකා නාවික හමුදාව සම්බන්ධ බවට නිඟමනය කිරීමට කිසිඳු සාක්ෂියක් නොමැති බව ඉන්දීය විදේශ කටයුතු අමාත්‍යංශය පවසයි.පසුගියදා තමිල්නාඩු ධීවරයින් දෙදෙනෙකු ශ්‍රී ලංකා නාවික හමුදාව විසින් සිදු කළ වෙඩි ප්‍රහාරයකින් තුවාල ලබා ඇති බව එරට මාධ්‍ය වාර්තාකර තිබුණි.මේ සම්බන්ධයෙන් ප්‍රකාශයක් නිකුත් කර ඇති ඉන්දීය විදේශ කටයුතු අමාත්‍යංශය සඳහන් කර ඇත්තේ අදාළ සිද්ධිය පිළිබඳව අමාත්‍යංශය විමර්ශන සිදු කළ බවයි.එම විමර්ශනවලට අනුව අදාළ සිද්ධියට ශ්‍රී ලංකා නාවික හමුදාව සම්බන්ධ බවට ප්‍රකාශ කිරීමට කිසිඳු සාක්ෂියක් නොමැති බව ඉන්දීය විදේශ කටයුතු අමාත්‍යංශය ප්‍රකාශ කර තිබේ.", "URL": "https://sinhala.adaderana.lk/news.php?nid=66159", "Category": null, "Parent URL": null}