{"Source": "Adaderana", "Timestamp": "January 19, 2016 01:58 pm", "Headline": "මේ ජනවාරි 8 කුමන්ත්‍රණයේ දෙවන අදියරයි", "News Content": "ජනවාරී 8 දින කුමන්ත්‍රණයේ දෙවන අදිරය මේ වන විට ක්‍රියාත්මක වෙමින් පවතින බවට වටහාගත යුතු බව ජාතික සංවිධාන එකමුතුවේ කැඳවුම්කරු ගුණදාස අමරසේකර මහතා පවසයි.ඒ මහතා මේ බව සඳහන් කර සිටියේ අද අභයාරාමයේ පැවති මාධ්‍ය හමුවකට එක්වෙමින්ය.නව ව්‍යවස්ථා සංශෝධනය සිදුකරනු ලබන්නේ බටහිර වුවමනාවට බවත්, බටහිර රටවලට අවශ්‍ය වන්නේ නව ව්‍යවස්ථා සංශෝධනයක් නොවන බවත්, ඔවුන්ට අවශ්‍යව ඇත්තේ වෙනත් අරමුණු බවද ඔහු අවධාරණය කර සිටියේය.නංගී පෙන්වා අක්කා දීම වගේ ක්‍රියාවලියක් මෙමගින් සිදුකරන බවත් , මේ තරම් වූ හදීසියකින් ව්‍යවස්ථාවක් සකස් කිරීමට යොමු වන්නේ මන්දැයි ප්‍රශ්න සහගත බවත් ඔහු පෙන්වා දුන්නේය.එම මාධ්‍ය හමුවකට එක්වෙමින් පූජ්‍ය බෙංගමුවේ නාලක හිමි සඳහන් කර සිටියේ ව්‍යවස්ථා සංශෝධනයෙන් කරනු ලබන්නේ නොකියා රට බෙදන එක බවට සැකයත් ඇති බවයි.වෙනත් රාජ්‍යන් වලට උවමනා විදියට අදාළ ක්‍රියාවලිය සිදුකරන බවද උන්වහන්සේ කියා සිටියේය.නව රජයෙන් ඉදිරිපත් කර ඇති භික්ෂූ කතිකාව සම්බන්ධයෙන් තමා මහානායක ස්වාමීන් වහන්සේලා සමඟ සාකච්ඡා කළ බවත්, උන්වහන්සේලා අදාළ කතිකාවක දැක නොමැති බව තමා සමඟ ප්‍රකාශ කළ බවත් නාලක හිමි සඳහන් කළේය.අදාළ කතිකාවත උන්වහන්සේලාටත් දැනුවත් නොකර සිදුකරනවාද යන්න සැකයත් පවතින බවත්‍, මෙමගින් බුද්ධ ශාසනය පිරිහීමකට පත්වන බවත්, පූජ්‍ය බෙංගමුවේ නාලක හිමි වැඩිදුරටත් පෙන්වා දුන්නේය.පවතින පාර්ලිමේන්තුව නව ව්‍යවස්ථාවක් සැකසීමට සුදුසුදු යන්න ප්‍රශ්න සහගත බව එම මාධ්‍ය හමුව අමතමින් ආචාර්ය ගෙවිඳු කුමාරතුංග මහතා පැවසුවේය.වර්ථමාන පාර්ලිමේන්තුව ජන මතයට ගරු නොකරන පාර්ලිමේන්තුවක් බවත්, පාර්ලිමේන්තුවේ සැබෑ විපක්ෂය විය යුත්තේ දෙමළ ජාතික සංවිධානය නොවන බවත් හෙතෙම වැඩිදුරටත් කියා සිටියේය‍", "URL": "https://sinhala.adaderana.lk/news.php?nid=56465", "Category": null, "Parent URL": null}