{"Source": "Adaderana", "Timestamp": "April 27, 2012 09:32 am", "Headline": "මැයි දිනයට එන්නේ නෑ - සමෘද්ධි නිලධාරීන් කියයි", "News Content": "මෙවර මැයි දිනය සඳහා සහභාගී නොවීමට සමෘද්ධි සංවර්ධන නිලධාරීන් තීරණය කර තිබේ. ඉල්ලීම් කිහිපයක් සඳහා විසඳුම් ලබාදීමට රජය දිගින් දිගටම අපොහොසත් වීම හේතුවෙන් මෙම තීරණය ගත් බව සමස්ත ලංකා එක්සත් සමෘද්ධි සංවර්ධන නිලධාරීන්ගේ සංගමයේ ප්‍රධාන ලේකම් ලලිත් ඩී. ප්‍රියන්ත මහතා සඳහන් කළේය. වසර 17 ක සිට සමෘද්ධි සංවර්ධන නිලධාරීන් ගැටලු රාශියකට මුහුණදෙන බව අද දෙරණ වෙත අදහස් දක්වමින් ඒ මහතා ප්‍රකාශ කළේය. අදාළ ගැටලු සඳහා රජය හෝ සමෘද්ධි අධිකාරිය හෝ මැදිහත් නොවන බවත්, සමෘද්ධි නිලධාරීන් නොසලකා හරින තත්ත්වයක් දක්නට ලැබෙන බවත් ඔහු පෙන්වාදුන්නේය.", "URL": "https://sinhala.adaderana.lk/news.php?nid=23837", "Category": null, "Parent URL": null}