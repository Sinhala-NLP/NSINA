{"Source": "Adaderana", "Timestamp": "July 26, 2018 05:29 pm", "Headline": "මරණීය දණ්ඩනය ක්‍රියාත්මක කිරීම අසමත්භාවයේ ආරම්භයයි", "News Content": "භික්ෂුවක් ලෙස තමන් මරණීය දණ්ඬයට එරෙහි වන බව ආචාර්ය පූජ්‍ය මැදගොඩ අබේතිස්ස හිමියන් පවසයි. අද (26) පැවති මාධ්‍ය හමුවකට එක් වෙමින් උන් වහන්සේ මේ බව ප්‍රකාශ කළහ. ලංකාව තුළ මිනිසාගේ චින්තනය සකස් වී ඇත්තේ බුදු දහමේ සාරධර්ම හා සම්බන්ධ වී බවත් එම නිසා නඩුකාරවරු මරණ දඬුවම ලබාදෙන බවත් ජනාධිපතිවරුන් එය අත්සන් නොකරන්නේ ඒ නිසා බවද ආචාර්ය පූජ්‍ය මැදගොඩ අබේතිස්ස හිමියන් පැවසීය. මරණීය දණ්ඬනය ක්‍රියාත්මක කිරීම යනු අසමත් භාවයේආරම්භය බවද උන් වහන්සේ ප්‍රකාශ කළහ. මරණ දඬුවම ක්‍රියාත්මක කිරීමට වඩා සැබෑ හිර ගෙයක් හිර ගෙය තුළම නිර්මාණය කළේ නම් ගැටළුවක් නොමැති බවද උන් වහන්සේ වැඩිදුරටත් ප්‍රකාශ කළහ.", "URL": "https://sinhala.adaderana.lk/news.php?nid=93264", "Category": null, "Parent URL": null}