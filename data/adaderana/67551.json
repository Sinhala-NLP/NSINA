{"Source": "Adaderana", "Timestamp": "December 31, 2016 02:19 pm", "Headline": " ඤාණීස්සර මහනායක ස්වාමීන් වහන්සේට ජනපතිගෙන් ජන්ම දින සුභ පැතුම්!", "News Content": "ශ්‍රී ලංකා අමරපුර මහා නිකායේ උත්තරීතර මහානායක අග්ගමහා පණ්ඩිත අතිපූජ්‍ය දවුල්දෙණ ඤාණීස්සර මහනායක ස්වාමීන් වහන්සේ ගේ 102වන ජන්ම දිනය වෙනුවෙන් ජනාධිපති මෛත්‍රීපාල සිරිසේන මහතා ජන්ම දින සුභ පැතුම් පිරිනමා තිබේ.උන්වහන්සේ වැඩ වෙසෙන නුගේගොඩ, පාගොඩ ශ්‍රී විද්‍යා විජයාරාම විහාරස්ථානය වෙත ගිය ජනාධිපතිවරයා ස්වාමීන් වහන්සේගේ සුවදුක් විමසා දීර්ඝායුෂ ප්‍රාර්ථනා කළ බව ජනාධිපති මාධ්‍ය අංශය සඳහන් කළේය.එම උත්සව සභාව අමතමින් අති පූජ්‍ය දවුල්දෙණ ඤාණිස්සර මහ නායක ස්වාමින් වහන්සේ විසින් සිදු කරන ශාසනික සහ සමාජිය මෙහෙවර ජනාධිපතිවරයා විසින් ඇගයිමට ලක් කර තිබේ.විනයධර, ධර්මධර, සංඝසෝබණ ගුණයෙන් හෙබි නාහිමිපානන් වහන්සේගේ පරමාදර්ශි පිලිවෙත් තරණ භික්ෂු පරපුරට පුර්වාදර්ශයක් බව ජනාධිපතිවරයා මෙහිදී වැඩිදුරටත් ප්‍රකාශ කර ඇත.", "URL": "https://sinhala.adaderana.lk/news.php?nid=67551", "Category": null, "Parent URL": null}