{"Source": "Adaderana", "Timestamp": "August 6, 2018 04:37 pm", "Headline": "අග්‍රාමාත්‍ය කාර්යාලයේ සඟවා ඇති කූඨ ලේඛනයක් ගැන ජි.එල් ගෙන් හෙළිදරව්වක්", "News Content": "නව ව්‍යවස්තා පනත් කෙටුම්පත හා සමාන තොරතුරු ඇතුලත් කූඨ ලේඛනයක් අග්‍රාමාත්‍ය කාර්යාලයේ රහසිගතව සඟවා ඇති බව ශ්‍රි ලංකා පොදු ජන පෙරමුණේ සභාපති මහාචාර්ය ජි. එල්. පිරීස් මහතා පවසයි. ඒ මහතා මේ බව පැවසුවේ අද (06) කොළඹ පැවති මාධ්‍ය හමුවක් අමතමින්. එම ලේඛනයේ පිටපතක් තමන් සතුව තිබෙන බවත් එහි ඇතුලත් කරුණු රටට ඉතාමත් අහිතකර බලපැම් එල්ල කරන බව ඒ මහතා පැවසීය. මෙම ලේඛනයේ සඳහන්වන පරිදි ජනාධිපති ධුරය නාමයට පමනක් සිමා වුවක් වන අතර දෙවතාවක් ජනාධිපති ධුරයේ සිටි පුද්ගලයෙකුට නැවතත් ජනාධිපති අපෙක්ෂකයෙක් විය නොහැකි බවද එම ලේඛනයේ සඳහන් බව ද මහාචාර්යවරයා පැවසීය. තවද ද්විත්ව පුරවැසිභාවය ඇති පුද්ගලයෙන් ජනාධිපති අපෙක්ෂකයෙක් ලෙස ඉදිරිපත් වෙ නම් එම පුද්ගලයා ද්විත්ව පුරවැසිභාවය අහොසිකර මාස 12ක් අවසන් වි තිබිය යුතු බවද එම ලේඛනයේ සඳහන් වන බව ඔහු ප්‍රකාශ කළේයත වැඩිදුරටත් අදහස් දැක්වු මහාචාර්ය ජි. එල්. පිරීස් මහතා පැවසුවේ රාජපක්ෂ පවුර ඉලක්ක කර ගනිමින් මෙලෙස නව ව්‍යවස්තා ගෙන එමට වත්මන් ආණ්ඬුව ක්‍රියා කරන බවය.", "URL": "https://sinhala.adaderana.lk/news.php?nid=93939", "Category": null, "Parent URL": null}