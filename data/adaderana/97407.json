{"Source": "Adaderana", "Timestamp": "October 9, 2018 12:14 pm", "Headline": "ඉදිකිරීමක් නිසා සිදු වු තවත් පරිසර හානියක්", "News Content": "ඔලුවිල් වරාය ඉදිකිරිම නිසා ඔලුවිල් ගම්මානය දැඩි මුහුදු ඛාදනයකට ලක්වන බැවින් ඔලුවිල් වරායේ වැලි ඉවත් නොකරන ලෙස ඉල්ලා එම ගම්මානයේ වැසියන් ඔලුවිල් වරායේ පිවිසුම් දොරටුව අසල සත්‍යග්‍රහයක් ආරම්භ කර තිබේ. ඔලුවිල් වරයා හැදිමට පෙර මෙවැනි මුහුදු ඛාදයක් නොවුන අතර මේ වනවිට ඔලුවිල් ගම්මානයේ අක්කර පහකට වැඩි භුමියක් මුහුදෙන් යටවි ඇති බවද ඔවුන් පවසයි. ඔලුවිල් වරායේ ප්‍රදීපාගාරයද අනතුරුදායක තත්ත්වයක පවතින අතර වරායට අයිති ගොඩනැගිලි කීපයක්ද මුහදට යෑමේ අවධානමක් පවතින බව ගම්වැසියන් පවසයි. මේ දිනවල ඔලුවිල් අග්නිදිග විශ්ව විද්‍යාලයට අයත් භුමිය දැඩි ලෙස මුහුදු ඛාදනයට ලක්වෙමින් පවතින අතර එය නැවත්විම සඳහා වෙරළ සංරක්ෂණ දෙපාර්මේන්තුව කිසිම පියවරක් ගෙන නොමැති බවද ගම්වැසියන් චෝදනා කරතියි. මේ වෙන විට පොල් ගස් දහස් ගනනක් මුහුදට ගසාගෙන ගොස් ඇති අතර වරායේ වැලි නැවත ඉවත් කලහොත් මුහුදු කෑම වැඩිවි ඔලුවිල් ගම්මානය මුලුමනින්ම විනාශ වෙන බවද මෙම ගම්මානයේ පදිංචි කරුවන් ප්‍රකාශ කරයි. (ඡායාරුප-වසන්ත චන්ද්‍රපාල)", "URL": "https://sinhala.adaderana.lk/news.php?nid=97407", "Category": null, "Parent URL": null}