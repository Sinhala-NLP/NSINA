{"Source": "Adaderana", "Timestamp": "September 10, 2010 08:41 am", "Headline": "මිල නොපෙන්වන සියලු වෙළඳසැල් පවරා ගන්නවා", "News Content": "මිල ප්‍රදර්ශනය නොකරන සියලු ආර්ථික මධ්‍යස්ථාන වල ඇති වෙළඳසැල් නැවත පවරා ගන්නා ලෙස සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි. ඒ පිළිබඳ අමාත්‍යවරයාට වාර්තාවක් මගින් තොරතුරු ලැබී ඇති බව ද සඳහන්ය. අවස්ථා කිහිපයක දී මිල ප්‍රදර්ශනය කිරීම සම්බන්ධයෙන් ව්‍යාපාරිකයන් දැනුවත් කළ බව අමාත්‍ය ජොන්ස්ටන් ප්‍රනාන්දු මහතා සඳහන් කරයි. ඒ අනුව ඊයේ සිට මිල ප්‍රදර්ශනය අනිවාර්ය කර ඇති අතර එසේ නොකරන ආර්ථික මධ්‍යස්ථාන ‍වල වෙළඳසැල් අනිවාර්යෙන්ම පවරා ගන්නා බව අමාත්‍යවරයා ප්‍රකාශ කරයි.", "URL": "https://sinhala.adaderana.lk/news.php?nid=10755", "Category": null, "Parent URL": null}