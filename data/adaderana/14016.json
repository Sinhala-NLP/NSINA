{"Source": "Adaderana", "Timestamp": "February 6, 2011 11:56 am", "Headline": "එල්.ටී.ටී.ඊ සැකකරුවන් 9 ට එරෙහිව නඩු පැවරෙයි", "News Content": "යුදමය වාතාවරණයක් පැවති සමයේ එල්.ටී.ටී.ඊ සංවිධානයේ නියෝග මත කොළඹ හා තදාසන්න ප්‍රදේශ වලට පැමිණ විනාශකාරී ක්‍රියා සිදු කිරීමට තැත් කළේ යැයි අත්අඩංගුවට ගත් සැකකරුවන් 9 දෙනෙකුට එරෙහිව නඩු පැවරීම සඳහා නීතීපති ‍උපදෙස් ලබා ගෙන තිබේ. මේ පිළිබඳව විමර්ශන සිදු කරන ත්‍රස්ත මර්දන කාර්යාංශය මගින් මේ බව කොළඹ මහේස්ත්‍රාත් අධිකරණයට දැනුම් දෙනු ලැබිණි. කොළඹ හා තදාසන්න ප්‍රදේශවල ආර්ථික මර්මස්ථාන වලට ප්‍රහාර එල්ල කිරීමට හා ප්‍රභූ ඝාතන සඳහා සැලසුම් කිරීම, ඔත්තු බැලීම යන ක්‍රියා වල මොවුන් නිරත වී ඇති බවට පරීක්ෂණ වල දී හෙළි වී තිබේ. මෙම සැකකරුවන්ට අදාළ පරීක්ෂණ වාර්තා සියල්ල නීතිපතිවරයා වෙත ඉදිරිපත් කර ඇති බව ත්‍රස්ත මර්දන කාර්යාංශය පවසයි. නීතීපති උපදෙස් ලැබීමෙන් අනතුරුව සැකකරුවන්ට අදාළ නිතීමය ක්‍රියාමාර්ගය ගන්නා බවට ‍පොලිසිය අධිකරණයට දැනුම් දෙන ලදී. ඉදිරිපත් වූ කරුණු සලකා බැලූ කොළඹ මහේස්ත්‍රාත් අධිකරණය සියලු සැකකරුවන් ලබන 15 වැනිදා දක්වා රිමාන්ඩ් භාරයේ තැබීමට නියෝග කළේය.", "URL": "https://sinhala.adaderana.lk/news.php?nid=14016", "Category": null, "Parent URL": null}