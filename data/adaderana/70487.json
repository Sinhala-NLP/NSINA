{"Source": "Adaderana", "Timestamp": "March 6, 2017 10:27 am", "Headline": "උතුරු කොරියානු  මිසයිල 4ක් ජපන් මුහුදට එල්ල කරයි ", "News Content": "උතුරු කොරියාව අන්තර් මහද්වීපික මිසයිල 04ක් ජපන් මුහුද වෙත එල්ල කර තිබේ. ඉන් 03ක් ජපාන මුහුදේ අනන්ය 4 ආර්ථික කලාපයට එල්ල වී ඇති බව වාර්තා වෙයි. අදාළ මිසයිල උතුරු කොරියාවේ සිට කිලෝමිටර් 1000ක පමණ දුරක් ගමන් කර තිබේ. මේ සම්බන්ධයෙන් අදහස් දක්වන ජපාන අග්‍රාමාත්‍ය ෂින්සෝ අබේ ප්‍රකාශ කර ඇත්තේ මෙම ක්‍රියාව නව තර්ජනයක් බවයි. උතුරු කොරියාව විසින් එල්ල කළ මිසයිල කුමන වර්ගයට අයත් ද යන්න පිළිබඳ දකුණු කොරියානු ආරක්ෂක අංශ විමර්ශන ආරම්භ කර තිබේ. දකුණූ කොරියාව සහ අමෙරිකාව අතර උතුරු මුහුදේ පැවැත්වෙන වාර්ෂික හමුදා පෙරහුරුවට ප්‍රතිචාර වශයෙන් මෙම මිසයිලය එල්ල කර ඇති බවට වාර්තා වෙයි.", "URL": "https://sinhala.adaderana.lk/news.php?nid=70487", "Category": null, "Parent URL": null}