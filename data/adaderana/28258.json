{"Source": "Adaderana", "Timestamp": "October 13, 2012 05:00 pm", "Headline": "“චන්ද්‍රිකා” මැණික් ගන්න නොදෙයි", "News Content": "ඇඹිලිපිටිය චන්ද්‍රිකා වැවෙහි මැණික් ඉල්ලම් ලබාගැනීම සඳහා බලපත‍්‍ර නිකුත් නොකිරීමට ජාතික මැණික් හා ස්වර්ණාභරණ අධිකාරිය තීරණය කර තිබේ. වැවෙහි ජලය රැස්කර ගත යුතු බැවින් මෙම තීරණය ගත් බව එම අධිකාරියේ අධ්‍යක්ෂ ජනරාල් ඩබ්ලිව්.එච්.එම්. නිමල් බණ්ඩාර මහතා පැවසුවේය. අඟල් 8 ක තරම් ඝනකමින් යුත් කුඩා මැණික් ඉල්ලමක් මෙහි පවතින බව අධ්‍යක්ෂ ජනරාල්වරයා කියා සිටියේය. එය වෙන්දේසි කිරීමට තරම් ප‍්‍රමාණවත් නොවන බවද ඔහු පැවසුවේය. වැවෙහි සංවර්ධන කටයුතු සිදුකරන අවස්ථාවේ දී මෙම මැණික් ඉල්ලම මතු වූ අතර එය ජනතාවට ලබාදීමට ජාතික මැණික් හා ස්වර්ණාභරණ අධිකාරිය මීට පෙර තීරණය කර තිබිණ.", "URL": "https://sinhala.adaderana.lk/news.php?nid=28258", "Category": null, "Parent URL": null}