{"Source": "Adaderana", "Timestamp": "December 4, 2016 01:38 pm", "Headline": "  ගවයින් ප්‍රවාහනය කරලා මාට්ටු", "News Content": "සුඛෝපභෝගී වාහන කුලීපදනම මත ලබා ගෙන නීති විරෝධී ලෙස ගවයින් ප්‍රවාහනය කරමින් සිටි පුද්ගලයින් 07 දෙනෙකු අත්අඩංගුවට ගෙන තිබේ.මහනුවර දිසා අපරාධ හා මෙහෙයුම් ඒකකයේ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව වාර්තා වෙයි.එහිදී ගර්භනීය තත්ත්වයේ පසු වූ ගවදෙනෙකු ඇතුළු ගවයින් 08 දෙනෙකු නිදහස් කර ගැනීමට හැකිවී තිබේ.දෙහිඅත්තකණ්ඩිය, පගරගම්මන ප්‍රදේශයේ සිට මහනුවර දෙල්තොට ප්‍රදේශයට ඝාතනය කිරීම සඳහා මෙම ගවයින් රැගෙන යමින් සිටි බව සඳහන්ය.මේ අතර මන්නාරම,මඩු ප්‍රදේශයේ මල්වතු ඔය රක්ෂිතයේ නීති විරෝධී ලෙස වැලි ගොඩ දැමූ පුද්ගලයෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ පරයානකුලම් කදවුරේ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී වැලි පටවන ලද ට්‍රැක්ටර් රථයක් සමග වැලි පිරවීම සඳහා යොදාගත් උපකරණ කිහිපයක් පොලීසියට බාරයට ගෙන තිබේ.අත්අඩංගුවට ගත් සැකකරු වැඩිදුර විමර්ශන සඳහා මඩු භූවිද්‍යා සමීක්ෂණ හා පතල් කාර්යාංශයට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66701", "Category": null, "Parent URL": null}