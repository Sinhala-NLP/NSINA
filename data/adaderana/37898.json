{"Source": "Adaderana", "Timestamp": "October 4, 2013 08:05 am", "Headline": "සුගලා දේවියගේ දේහය තැන්පත් කර ඇති ගල් පර්වතය පුපුරුවා රන් භාණ්ඩ පැහැරගනියි", "News Content": "පොළොන්නරුව රාජධාණියේ පරාක්‍රමබාහු රජු සමයේ විසූ සුගලා දේවියගේ අභාවයෙන් පසු ඇයගේ දේහය තැන්පත් කර තිබු විශාල ගල් පර්වතය පුපුරුවාහැර එහි ගුහාවක තිබූ ඇයගේ දේහය සහිත ගල් පෙට්ටිය කැලයකට ගෙන ගොස් පුළුස්ස එහි ස්වර්ණාභරණ රැගෙන ගොස් ඇතැයි කියන සිද්ධියක් සම්බන්ධයෙන් පොලිස් පරීක්ෂණ ආරම්භ කර තිබේ. මහවැලි “සී“ කලාපයේ මීවත්පුර ගම්මානයේ විශාල ගල් පර්වතයක් මත ගල් ගුහාවක සුගලා දේවීය‍ගේ දේහය තැන්පත් කර තිබු බවට තොරතුරු ලැබී ඇති බව මීට පෙර අනාවරණය වී තිබුණි. ප්‍රදේශයේ ගල්කොරියක් පවත්වාගෙන යන මුවාවෙන් එම දේහය සොයා පැමිණි පිරිස් ගල් පෙට්ටියක තිබු දේහය වනාන්තර පෙදෙසකට ගෙන ගොස් රන් ආභරණ ගෙන දේහය පුළුස්සා දමා ඇති බවට ප්‍රදේශවාසීන් විසින් පොලීසියට පැමිණිලි කර තිබේ. අදාළ ගල්කොරිය පවත්වාගෙන යාම සඳහා පුරාවිද්‍යා දෙපාර්තමේන්තුව විසින් අවසර පත්‍රයක් නිකුත් කර තිබු බව ද ප්‍රදේශවාසීන් පවසයි.", "URL": "https://sinhala.adaderana.lk/news.php?nid=37898", "Category": null, "Parent URL": null}