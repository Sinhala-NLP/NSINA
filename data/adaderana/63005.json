{"Source": "Adaderana", "Timestamp": "August 12, 2016 06:02 pm", "Headline": "වරාය නගරය- නව ගිවිසුමක් අත්සන් තැබෙයි", "News Content": "වරාය නගරය ඉදිකිරීමට අදාළ නව ගිවිසුමක් අත්සන් කර තිබේ.‍අද (12) කොළඹ සිනමන් ග්‍රෑන්ඩ් හෝටලයේදී මෙම ගිවිසුම අත්සන් කර ඇති බව වාර්තා වෙයි.පාර්ශව තුනක් මෙම ගිවිසුමට අත්සන් තබා ඇති අතර, වත්මන් රජය මගින් මෙය මුල්‍ය නගරය ලෙස නම්කර තිබේ.මහ නගර හා බස්නාහිර සංවර්ධන අමාත්‍යාංශය, නාගරික සංවර්ධන අධිකාරිය, චෙක් පෝර්ට් සිටි කලම්බු ප්‍රයිවට් ලිමිටඩ් යන ආයත තුන මෙම ගිවිසුමට අයත්ය.මේ අතර ත්‍රෛයිපාර්ශවික ගිවිසුම අත්සන් කිරීමත් සමග පසුගිය කාලයේ ව්‍යාපෘතිය ප්‍රමාදවීම නිසා රජයෙන් අයකර ගැනීමට තිබූ වන්දි සියල්ල ලිඛිතව ඉවත් කර ගැනීමට පෝට් සිටි සමාගම පියවර ගෙන ඇතැයිද වාර්තා වෙයි.", "URL": "https://sinhala.adaderana.lk/news.php?nid=63005", "Category": null, "Parent URL": null}