{"Source": "Adaderana", "Timestamp": "May 9, 2016 05:11 pm", "Headline": " කොකේන් සිද්ධියේ 10 දෙනා තවදුරටත් බන්ධනාගාරයට", "News Content": "කොකේන් මත්ද්‍රව්‍ය සමග අත්අඩංගුවට ගත් නයිජීරියානු ජාතිකයින් ඇතුළු සැකකරුවන් 10 දෙනෙකු තවදුරටත් රක්ෂිත බන්ධනාගාර ගත කර තිබේ.සැකකරුවන් අද(09) කොටුව මහේස්ත්‍රාත් අධිකරණය හමුවට ඉදිරිපත් කළ අවස්ථාවේ ඔවුන් ලබන 23 වනදා දක්වා තවදුරටත් රක්ෂිත බන්ධනාගාර ගත කළ බව මත්ද්‍රව්‍ය නාශක කාර්යාංශය සඳහන් කළේය.කොකේන් මත්ද්‍රව්‍ය සමග නයිජිරියානු ජාතිකයින් 09 දෙනෙකු සහ ලාංකිකයින් දෙදෙනෙකු මත්ද්‍රව්‍ය නාශක කාර්යාංශය මගින් පසුගියදා අත්අඩංගුවට ගනු ලැබීය.අත්අඩංගුවට ගත් සැකකරුවන් අතර සිටි ලාංකික කාන්තාවක සෘජුවම මෙම මත්ද්‍රව්‍ය ජාවාරමට සම්බන්ධ නොවන බවට අනාවරණය වීමෙන් පසු ඇය මුදා හැරීමට අධිකරණය නියෝග කළ බව මත්ද්‍රව්‍ය නාශක කාර්යාංශය සඳහන් කළේය.", "URL": "https://sinhala.adaderana.lk/news.php?nid=59980", "Category": null, "Parent URL": null}