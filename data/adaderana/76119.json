{"Source": "Adaderana", "Timestamp": "August 9, 2017 10:49 am", "Headline": "ලෝටස් පාර තාවකාලිකව වැසෙයි!", "News Content": "විරෝධතාවක් හේතුවෙන් කොළඹ කොටුව - ලෝටස් පාර, ලෝටස් වටරවුම තාවකාලිකව වසා දමා තිබේ.පසුගිය යුද සමයේ නාවික හමුදාව විසින් අත්පත් කර ගත් ඉරණතිවු ප්‍රදේශයේ තම ඉඩම් යළි ලබා දෙන ලෙස ඉල්ලා ජාතික ධීවර සහයෝගීතා ව්‍යාපාරය මෙලෙස විරෝධතාවයේ නිරත වන බව සඳහන්ය.කොළඹ කොටුව දුම්රියපල ඉදිරිපිට සිට ඔවුන් පා ගමනින් ලෝටස් වටරවුමට පැමිණ මේ වන විට විරෝධතාවයේ නිරත වන බව අද දෙරණ වාර්තාකරු සඳහන් කළේය. කොටුව දුම්රිය ස්ථානය ඉදිරිපිටින් මෙම විරෝධතාවය ආරම්භ කර ඇති අතර අනතුරුව මෙම විරෝධතාකරුවන් ජනාධිපති ලේකම් කාර්යාලය දෙසට ගමන් කිරීමට උත්සහ දරා ඇති බවද අද දෙරණ වාර්තාකරු පවසයි.එමෙන්ම අදාළ පිරිසට මේ වන විට ජනාධිපති ලේකම් කාර්යාලයේ සාකච්ඡාවක් සඳහා අවස්ථාව ලබාදී ඇති බවද වාර්තා වෙයි.", "URL": "https://sinhala.adaderana.lk/news.php?nid=76119", "Category": null, "Parent URL": null}