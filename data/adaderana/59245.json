{"Source": "Adaderana", "Timestamp": "April 17, 2016 03:28 pm", "Headline": "සනත් නිශාන්ත රිය අනතුරකට ලක්වෙයි", "News Content": "එක්සත් ජනතා නිදහස් සන්ධාන පුත්තලම දිස්ත්‍රික් පාර්ලිමේන්තු මන්ත්‍රී සනත් නිශාන්ත මහතා රිය අනතුරකට ලක්ව තිබේ.මීට ටික වේලාවකට පෙර කුරුණෑගල, යන්තම්පලාව ප්‍රදේශයේ දී මන්ත්‍රීවරයා අනතුරට ලක්ව ඇති බව සඳහන්ය.සනත් නිශාන්ත මන්ත්‍රීවරයා ගමන්ගත් කැබ් රථය මාර්ගයෙන් ඉවතට පැන පෙරළී අසළ නවතා තිබු මෝටර් රථයක ගැටීමෙන් අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය. අනතුරෙන් තවත් පුද්ගලයින් කිහිපදෙනෙකු ද තුවාල ලබා තිබේ. තුවාල ලැබූ පාර්ලිමේන්තු මන්ත්‍රී සනත් නිශාන්ත මහතා ප්‍රතිකාර සඳහා කුරුණෑගල රෝහලට ඇතුළත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=59245", "Category": null, "Parent URL": null}