{"Source": "Adaderana", "Timestamp": "February 11, 2010 03:39 pm", "Headline": "සරසවි පෙම්වතුන් දිවිනසා ගනියි", "News Content": "යාපනයේ විශ්ව විද්‍යාලයේ ඉගෙනුම ලැබූ ශිෂ්‍යයෙකු සහ ශිෂ්‍යාවක් සිය දිවි හානිකර‍ගෙන තිබේ. කෝපායි, පොලිසිය සඳහන් කරන පරිදි ඉරුපාලෙයි, පෙරියකුලම් වැවට පැන ඔවුන් දිවි නසාගෙන ඇත. කලක සිට ප්‍රේම සබඳතාවක් පවත්වාගෙන ‍ගොස් ඇති මොවුන් දෙදෙනා යාපනය විශ්ව විද්‍යාලයේ වාණිජ අංශයේ ඉගෙනුම ලබමින් සිටි බව සඳහන් වේ. මියගිය තරුණයා යාපනය ප්‍රදේශයේ පදිංචිකරුවෙකු වන අතර මියගිය තරුණිය මඩකළපුව ප්‍රදේශයේ පදිංචිකාරියක බව සඳහන් වේ.", "URL": "https://sinhala.adaderana.lk/news.php?nid=6621", "Category": null, "Parent URL": null}