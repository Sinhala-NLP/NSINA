{"Source": "Adaderana", "Timestamp": "December 16, 2016 12:32 pm", "Headline": "කැලණිය බාහිර උපාධි අපේක්ෂකයින්ගේ පෙත්සම ජනවාරී 25ට කල්යයි", "News Content": "කැලණිය විශ්වවිද්‍යාලයේ බාහිර උපාධි ලියාපදිංචිය නොලද සිසුන් පිරිසක් විසින් ඉදිරිපත් කළ මූලික අයිතිවාසිකම් පෙත්සමක් විභාග කිරීම ශ්‍රේෂ්ඨාධිකරණය කල් දමා තිබේ.අදාළ පෙත්සම අද කැඳවූ හමුවූ අවස්ථාවේ 2014 වසරට ලියාපදිංචිය අහිමි වූ සිසුන් වෙනුවෙන් පෙනී සිටි නීතීඥයින් කියා සිටියේ සිසුන් 14,000ක් පමණ බාහිර උපාධි අපේක්ෂකයින් විසින් ඉල්ලුම් කර තිබූ බවයි.ඉන් සිසුන් 2400ක් පමණ බාහිර උපාධි අපේක්ෂකයින් වශයෙන් ලියාපදිංචි කර ඇති බවත්, ඉතිරි එකළොස් දහසක පමණ අයදුම්කරුවන්ගේ මූලික අයිතිවාසිකම් කඩවී ඇති බවත්, නීතිඥවරුන් පවසා තිබේ.ඉදිරිපත් වූ කරුණු සලකා බැලූ අධිකරණය ජනවාරී 25දා පෙත්සම සලකා බලන බව ප්‍රකාශ කළේ යැයි අප වාර්තාකරු පැවසීය.", "URL": "https://sinhala.adaderana.lk/news.php?nid=67078", "Category": null, "Parent URL": null}