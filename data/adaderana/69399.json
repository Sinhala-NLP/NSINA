{"Source": "Adaderana", "Timestamp": "February 10, 2017 08:34 am", "Headline": " ශ්‍රී ලංකා-අප්‍රිකා අවසන් තරගය අදයි ", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකානු කණ්ඩායම අතර 05 වන සහ අවසන් එක්දින තරඟය අද (10) පැවැත්වෙයි. දකුණූ අප්‍රිකාවේ සෙන්චූරියන් හිදී ශ්‍රී ලංකා වේලාවෙන් පස්වරු 05ට පමණ තරඟය ආරම්භවීමට නියමිතය. එක්දින තරඟාවලියේ මේ දක්වා පැවැති තරඟ හතරම ජය ගැනීමට දකුණු අප්‍රිකානු කණ්ඩායම සමත්ව සිටියි. කෙසේ වෙතත් අද(10) තරඟය ජය ගැනීම සඳහා උපරිම උත්සහ දරන බව ශ්‍රී ලංකා කණ්ඩායමේ නායක උපුල් තරංග සඳහන් කළේය. ශ්‍රී ලංකා කණ්ඩායමේ දකුණු අප්‍රිකානු සංචාරයේදී ටෙස්ට් තරඟ 03ක් සහ 20යි 20 තරඟ 03ක් පැවැති අතර ඉන් ටෙස්ට් තරඟ 03ම ජයග්‍රහණය කිරීමට දකුණු අප්‍රිකානු කණ්ඩායම සමත් වුණි. 20 යි 20 තරඟාවලිය දෙකට එකක් ලෙස ජයග්‍රහණය කිරීමට සමත් වුයේ ශ්‍රී ලංකා කණ්ඩායමය.", "URL": "https://sinhala.adaderana.lk/news.php?nid=69399", "Category": null, "Parent URL": null}