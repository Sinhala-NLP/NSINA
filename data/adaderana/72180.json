{"Source": "Adaderana", "Timestamp": "April 18, 2017 08:56 am", "Headline": "පෞද්ගලික රෝහල් නියාමනය කිරීමේ වාර්තාව සෞඛ්‍ය ඇමතිට දෙයි", "News Content": "පෞද්ගලික රෝහල් නියාමනය කිරීමේ වාර්තාව සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතාට ලබාදී තිබේ.සෞඛ්‍ය සේවා අධ්‍යක්ෂ ජනරාල් වෛද්‍ය ජයසුන්දර බණ්ඩාර මහතා විසින් ඊයේ(17) පස්වරුවේ මෙම වාර්තාව බාරදී ඇති බව සඳහන්වේ.ජාත්‍යන්තර සමාගමක් වන කේ.ජි.එම්.පි.ආයතනය විසින් මෙම වාර්තාව සකස් කර තිබේ.රෝග සඳහා ප්‍රතිකාර කිරීමේ මිල ගණන් රසායනාගාර සේවා සහ අනෙකුත් පර්යේෂණවල ගාස්තු පිළිබදව පරාසයන් මෙම වාර්තාවට ඇතුළත් කර ඇති බව සෞඛ්‍ය පෞෂණ හා දේශීය වෛද්‍ය අමාත්‍යාංශය සඳහන් කළේය.දිවයින පුරා පිහිටි පෞද්ගලික රෝහල් 40ක පමණ මිල ගණන් නියැදියක් ලෙස ගෙන මෙම වාර්තාව සකස් කර තිබේ. වාර්තාව අධ්‍යයනය කිරීමෙන් පසු පෞද්ගලික රෝහල්වල මිල නියාමනය සිදුකරන බව සෞඛ්‍ය අමාත්‍ය දොස්තර රාජිත සේනාරත්න මහතා සඳහන් කළේය.", "URL": "https://sinhala.adaderana.lk/news.php?nid=72180", "Category": null, "Parent URL": null}