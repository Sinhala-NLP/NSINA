{"Source": "Adaderana", "Timestamp": "October 17, 2017 04:24 pm", "Headline": "මහින්දගෙන් බලාපොරොත්තු කඩවෙයි", "News Content": "ජනතාවට පොරොන්දු වූ ආකාරයට පමණක් ව්‍යවස්ථාව සංශෝධනය කිරීම සඳහා යෝජනා ඉදිරිපත් කරන ලෙස ආණ්ඩුවෙන් ඉල්ලීමක් සිදු කරමින් මහින්ද රාජපක්ෂ මහතා ඊයේ(16) දිනයේ දී නිවේදනයක් නිකුත් කිරීමෙන් ඔහුගෙන් බලාපොරොත්තු වුයේ එවැනි දෙයක් නොවන බව ජාතික සංවිධාන එකමුතුවේ කැඳවුම්කරු ගුණදාස අමරසේකර මහතා පවසයි. අද(17) පැවති එම සංවිධානයේ මාධ්‍ය හමුවකට එක්වෙමින් ඔහු මෙම අදහස් පළ කළේය. ආණ්ඩුවට බලය හිමි වුයේ ව්‍යවස්ථාව වෙනස් කිරීමට නොව විධායක ජනාධිපති ක්‍රමය අහෝසි කිරීමටත් නව ඡන්ද ක්‍රමයක් සඳහා ව්‍යවස්ථා සංශෝධන ඉදිරිපත් කිරිමටත් යන්න පිළිබඳ මහින්ද රාජපක්ෂ මහතා අදහස් ඉදිරිපත් කිරීම තුළින් දැනට සිදු වෙමින් පවතින විනාශකාරී ක්‍රියාව වළක්වාලිය නොහැකි බවත් ගුණදාස අමරසේකර මහතා කියා සිටියේය. කෙසේ වෙතත් මහින්ද රාජපක්ෂ මහතා ප්‍රමුඛ ඒකාබද්ධ විපක්ෂයට සිදු කිරීමට තිබුණේ, ව්‍යවස්ථා මණ්ඩලය මඟින් ගෙන එන කිසිදු යෝජනාවකට එකඟතාවය හෝ සහයෝගය නොදැක්වීම බව ද ඔහු වැඩි දුරටත් පැවසීය.", "URL": "https://sinhala.adaderana.lk/news.php?nid=78832", "Category": null, "Parent URL": null}