{"Source": "Adaderana", "Timestamp": "March 20, 2016 10:39 pm", "Headline": "නොරොච්චෝලේ විශාල වංචාවක් සිදුවෙලා", "News Content": "නොරොච්චෝලේ ලක්විජය බලාගාරයේ ඉදිකිරීම්වලදී විශාල වංචාවක් සිදුවී ඇති බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි.ඇය පෙන්වා දෙන්නේ අදාළ බලාගාරය ඉදිකිරීම් කළ සමාගමෙන් සියයට 50ක කොමිස් මුදලක් ලබාගැනීමට පසුගිය රජය කටයුතු කර ඇති බවයි. කැලණිය ප්‍රදේශයේ පැවති ශ්‍රී ලංකා නිදහස් පක්ෂ ආසන බල මණ්ඩල රැස්වීමක් අමතමින් හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය මෙම අදහස් පළකර තිබේ. වත්මන් ආණ්ඩුවේ අමාත්‍යවරුන් කිහිපදෙනෙකු සම්බන්ධයෙන් ද අල්ලස් හෝ දූෂණ චෝදනා විමර්ශන කොමිෂන් සභාව මේ වන විට පරීක්ෂණ ආරම්භ කර ඇති බව චන්ද්‍රිකා බණ්ඩාරනායක කුමාරතුංග මහත්මිය එහිදී සඳහන් කළේය.", "URL": "https://sinhala.adaderana.lk/news.php?nid=58433", "Category": null, "Parent URL": null}