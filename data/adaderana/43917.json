{"Source": "Adaderana", "Timestamp": "June 12, 2014 01:51 pm", "Headline": "ඉන්දීය ධීවරයින් 51ක් නිදහස්", "News Content": "ශ්‍රී ලංකා අත්අඩංගුවේ පසුවු ඉන්දීය ධීවරයින් 51 දෙනෙකු නිදහස් කර තිබේ. නීති විරෝධී ලෙස මුහුදු සීමා උල්ලංඝණය කිරීම හේතුවෙන් මොවුන් නාවික හමුදාව විසින් පසුගියදා අත්අඩංගුවට ගෙන තිබුණි. ඉන්දු - ලංකා හොඳ හිත වර්ධනය කර ගැනීමේ අරමුණින් අත්අඩංගුවේ පසුවන ඉන්දීය ධීවරයින් නිදහස් කරන්නැයි ජනපති මහින්ද රාජපක්ෂ මහතා නරේන්ද්‍ර මෝඩි ඉන්දීය නව අගමැතිගේ දිවුරුමට පෙර කියා තිබිණ. මේ අතර ඉන්දු - ලංකා ධීවර ගැටලුවට ස්ථීර විසඳුමක් ලබාදෙන්නැයි තමිල්නාඩු ප්‍රධාන ඇමතිනි ජයලලිතා ජයරාම් ද ඉන්දීය අගමැතිවරයාට පසුගියදා ලිඛිතව දන්වා තිබුණි.", "URL": "https://sinhala.adaderana.lk/news.php?nid=43917", "Category": null, "Parent URL": null}