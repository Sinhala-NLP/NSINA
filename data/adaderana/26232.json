{"Source": "Adaderana", "Timestamp": "August 1, 2012 01:05 pm", "Headline": "එල්.ටී.ටී.ඊ ආර්ථික ජාලය තවමත් ශක්තිමත් ", "News Content": "එල්.ටී.ටී.ඊ සංවිධානය 2009 වසරේදි යුදමය වශයෙන් පරාජය කළ ද ජාත්‍යන්තර වශයෙන් ඔවුන් විසින් සිදුකරන මුදල් එකතු කිරීමේ කටයුතු තවදුරටත් ක්‍රියාත්මක වන බව ඇමරිකාව පවසයි. ඇමරිකාව විසින් 2011 වසරට අදාළව නිකුත් කළ නිවේදනයක මේ බව සඳහන්. ඇමරිකාව තුළ පවා එම සංවිධානය විසින් මුදල් එකතු කිරීමේ කටයුතු තවදුරටත් සිදුකරන බව එම නිවේදනයේ දැක්වෙයි. ඒ අනුව එල්.ටී.ටී.ඊ සංවිධානයට එරෙහිව ඇමරිකාව තුළ පනවා ඇති තහනම ද ඒ ආකාරයෙන්ම ක්‍රියාත්මක බව එරට සඳහන් කරයි. එසේම එල්.ටී.ටී.ඊ සංවිධානය විදේශීය රටවල ක්‍රියාත්මක ත්‍රස්තවාදි සංවිධානයක් ලෙස ඇමරිකාව තවදුරටත් හඳුන්වන බව ද එම නිවේදනය මගින් පෙන්වා දී ඇත. ඒ අනුව ශ්‍රී ලංකාව ඇතුළු ලොව වෙනත් කිසිදු රටක එම සංවිධානයට මුදල් එකතු කිරීමට ඉඩ නොදිය යුතු බව ඇමරිකාව අවධාරණය කරයි.", "URL": "https://sinhala.adaderana.lk/news.php?nid=26232", "Category": null, "Parent URL": null}