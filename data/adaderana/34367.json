{"Source": "Adaderana", "Timestamp": "May 25, 2013 10:10 am", "Headline": "පකිස්ථානු ගුවන් යානයක් හදිසියේ ගොඩබායි", "News Content": "මගීන් 300 දෙනෙකු පමණ රැගත් පකිස්ථාන් ගුවන් යානයක් බ්‍රිතාන්‍ය ආරක්ෂක අංශ විසින් ස්ටැන්ස්ටඩ් ගුවන්තොටුපළට හදිසියේ ගොඩබස්වා ගෙන තිබේ. එම යානයේ සිටි පුද්ගලයන් දෙදෙනෙකු සිදුකළ තර්ජනයක් පිළිබඳ ගුවන් නියමුවන් විසින් දැනුම්දීමෙන් පසු හදිසි ගොඩබැස්වීම සිදුකර ඇති බව වාර්තා වේ. එම ගුවන් යානය මැන්චෙස්ටර් දක්වා ගමන් කරමින් තිබුණි. කෙසේ වුව ද සැකකරුවන් දෙදෙනෙකු පසුව බ්‍රිතාන්‍ය ආරක්ෂක අංශ විසින් අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=34367", "Category": null, "Parent URL": null}