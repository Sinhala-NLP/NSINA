{"Source": "Adaderana", "Timestamp": "March 15, 2016 05:16 pm", "Headline": "මාවුස්සාවේ නිවසක් ගිනි ගනී - 2ක් රෝහලට", "News Content": "ඇල්ල, මාවුස්සාව බල්ලකොටුව ප්‍රදේශයේ නිවසක් හදිසියේ ගිනිගැනීම සම්බන්ධයෙන් ඇල්ල පොලීසිය විමර්ශන ආරම්භ කර තිබේ.‍ගින්නෙන් එම නිවසේ කාමරයක නිදා සිටි පුද්ගලයෙක් සහ ඔහුගේ පුත්‍රයා පිළිස්සුම් තුවාල ලබා ඇති බව පොලීසිය සඳහන් කළේය. 51 හැවිරිදි සහ 16 හැවිරිදි ඔවුන් දෙදෙනා ප්‍රතිකාර සඳහා බදුල්ල රෝහලට ඇතුළත් කර තිබේ.කිසියම් අයෙකු විසින් අදාළ නිවසට ගිනි තැබුවේ ද එසේත් නොමැති නම් වෙනත් හේතුවක් මත ගින්න හටගත්තේ ද යන්න පිළිබඳ විමර්ශන සිදුකරන බවයි ඇල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=58261", "Category": null, "Parent URL": null}