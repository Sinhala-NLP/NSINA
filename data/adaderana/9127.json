{"Source": "Adaderana", "Timestamp": "June 21, 2010 08:32 am", "Headline": "බුද්ධ බාර් ගැන දැඩි අවධානය", "News Content": "ලෝකයේ ප්‍රධාන පෙලේ රටවල් කිහිපයක පවත්වාගෙන යනු ලබන\"බුද්ධ බාර්\"නමින් හඳුන්වන අවන්හල් හා සමාජශාලා සම්බන්ධයෙන් දැඩි අවධානය යොමු කරන බව අග්‍රාමාත්‍ය දි.මු. ජයරත්න මහතා පවසයි. එම අවන්හල්වල සහ සමාජශාලාවල බුද්ධ ප්‍රතිමා තැන්පත් කර ඒ අභියස මත්පැන් පානය කිරීම විලාසිතාවක් වී ඇති බව අග්‍රාමාත්‍යවරයා පෙන්වාදෙයි. මේ සම්බන්ධයෙන් අමෙරිකාව, බ්‍රිතාන්‍ය හා ප්‍රංශය වැනි රටවල තානාපති කාර්යාල දැනුවත් කර ඇති බව අග්‍රාමාත්‍යවරයා සඳහන් කරයි. එමෙන්ම බුද්ධශාසනය සහ සෙසු ආගම් රැකගැනීම සියලු දෙනාගේ වගකීමක් බව පැපිලියාන සුනේත්‍රාදේවී පිරිවෙන් විහාරස්ථානයට වසර 600 ක් පිරීම නිමිත්තෙන් ඊයේ පැවති උත්සවයකට එක්වූ අග්‍රාමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=9127", "Category": null, "Parent URL": null}