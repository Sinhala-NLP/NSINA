{"Source": "Adaderana", "Timestamp": "November 13, 2012 08:14 am", "Headline": "දුරකතනයෙන් ලක්ෂ 20 ඉල්ලු දෙන්නා මාට්ටු", "News Content": "කොබෙයිගනේ ප්‍රාදේශීය රෝහලේ ආයතන භාර නිලධාරියාට දුරකතනයෙන් තර්ජනය කර රුපියල් ලක්ෂ 20ක මුදලක් ඉල්ලු පුද්ගලයින් දෙදෙනෙකු අත්අඩංගුවට ගෙන තිබේ. තමාට දුරකතනයෙන් තර්ජනය කර මුදල් ඉල්ලා සිටින බවට අදාළ පුද්ගලයා නිකවැරටිය පොලීසියට පසුගිය 04 වැනිදා පැමිණිලි කර ඇත. ඒ අනුව පරික්ෂණ ආරම්භ කළ නිකවැරටිය පොලීසිය මෙම සිද්ධියට සම්බන්ධ සැකකරුවන් දෙදෙනා අත්අඩංගුවට ගෙන ඇති අතර ඔවුන් අධිකරණයට ඉදිරිපත් කිරීමෙන් පසු ලබන 23 දක්වා රක්ෂිත බන්ධනාගාර ගත කර තිබේ. වයස අවුරුදු 27 ක 38 ක පුද්ගලයින් දෙදෙනෙකු මෙලෙස අත්අඩංගුවට ගෙන ඇත.", "URL": "https://sinhala.adaderana.lk/news.php?nid=29141", "Category": null, "Parent URL": null}