{"Source": "Adaderana", "Timestamp": "September 6, 2017 09:00 am", "Headline": "ඕස්ට්‍රේලියා-බංගලාදේශ තෙවන දිනය අද", "News Content": "සංචාරක ඕස්ට්‍රේලියානු කණ්ඩායම සහ බංගලාදේශ කණ්ඩායම අතර දෙවන ටෙස්ට් ක්‍රිකට් තරඟයේ තෙවන දිනය අදයි. තරඟයේ කාසියේ වාසිය දිනූ බංගලාදේශ කණ්ඩායම ප්‍රථමයෙන් පන්දුවට පහරදීමට තීරණය කළේය. ඔවුන් ප්‍රථම ඉනිම සඳහා ලකුණු 305ක් රැස් කර ඇත. මුෂ්ෆිකර් රහීම් ලකුණු 68යි. සබීර් රහ්මන් ලකුණු 66යි. පන්දු යැවීමේදී ඕස්ට්‍රේලියානු කණ්ඩායම වෙනුවෙන් නේදන් ලියෝන් කඩුලු 07ක් දවා ගත්තේය. පිළිතුරු ඉනිම සඳහා පන්දුවට පහරදෙමින් සිටි ඕස්ට්‍රේලියානු කණ්ඩායම තරඟයේ දෙවන දිනය වූ ඊයේ(05) දිනය නිමා වන විට කඩුලු දෙකක් දැවී ලකුණු 225ක් රැස් කරගෙන සිටියේය. ඩේවිඩ් වෝනර් නොදැවී ලකුණු 88යි. පීටර් හෑන්ස්කොම් නොදැවී ලකුණු 69යි.", "URL": "https://sinhala.adaderana.lk/news.php?nid=77176", "Category": null, "Parent URL": null}