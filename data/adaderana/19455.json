{"Source": "Adaderana", "Timestamp": "October 19, 2011 04:35 pm", "Headline": "දෙමෝදර අයෙකුට වෙඩිතබලා", "News Content": "ගෝනගංආර, දෙමෝදර ප්‍රදේශයේ දී අද පෙරවරුවේ කිසියම් පිරිසක් විසින් පුද්ගලයෙකුට ‍වෙඩි තබා තිබේ. අදාළ පුද්ගලයා ප්‍රදේශයේ බොරළු කපන ස්ථානයක සේවය කළ පුද්ගලයෙකු බව පොලිසිය පවසයි. සිද්ධියෙන් තුවාල ලැබූ පුද්ගලයා මොණරාගල රෝහලේ ප්‍රතිකාර ලබමින් සිටින බව සඳහන්වේ. අදාළ අපරාධය සඳහා පතරොම් තුවක්කුවක් යොදාගෙන ඇති බවට මූලික පරීක්ෂණවලදී අනාවරණය වී තිබේ. කෙසේවෙතත් සැකකරුවන් පිළිබද මෙතෙක් අනාවරණය වී නොමැති බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19455", "Category": null, "Parent URL": null}