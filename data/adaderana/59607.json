{"Source": "Adaderana", "Timestamp": "April 28, 2016 05:40 pm", "Headline": "මෛත්‍රීට බුකියෙන් මරණ තර්ජන කළ පුද්ගලයා රිමාන්ඩ්", "News Content": "ෆේස්බුක් සමාජ ජාල වෙබ් අඩවිය ඔස්සේ ජනාධිපති මෛත්‍රීපාල සිරිසේන මහතාට මරණීය තර්ජන සිදුකිරීමේ චෝදනාව මත අත්අඩංගුවට ගත් සැකකරු රක්ෂිත බන්ධනාගාර ගත කිරීමට අධිකරණය නියෝග කර තිබේ.මලයාසියාවේ සිට ශ්‍රී ලංකාවට පැමිණී අවස්ථාවේදී කටුනායක ගුවන්තොටුපළේදී ඊයේ අත්අඩංගුවට ගත් සුගත් කුමාර ලක්මණ නැමැති සැකකරු අපරාධ පරීක්ෂණ දෙපාර්තමේන්තුව මගින් අද කොළඹ මහේස්ත්‍රාත් අධිකරණයට ඉදිරිපත් කළ බව අද දෙරණ අධිකරණ වාර්තාකරු සඳහන් කළේය.එහිදී අධිකරණයට වාර්තාවක් ඉදිරිපත් කරමින් අපරාධ පරීක්ෂණ දෙපාර්තමේන්තුව සඳහන් කළේ මෙම සිද්ධිය සම්බන්ධයෙන් තවදුරටත් පරීක්ෂණ පවත්වන බවයි.එබැවින් සැකකරු රිමාන්ඩ් භාරයට පත් කරන ලෙස අපරාධ පරීක්ෂණ දෙපාර්තමේන්තුව අධිකරණයෙන් ඉල්ලීමක් කර ඇත.එම ඉල්ලීම සළකා බැලූ කොළඹ අතිරේක මහේස්ත්‍රාත් මොහොමඩ් මිහාල් මහතා සැකකරු මැයි මස 06 වන දින දක්වා රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු පැවසුවේය.එදිනට පරීක්ෂණ වල ප්‍රගතිය දැක්වෙන වාර්තාවක් ඉදිරිපත් කරන ලෙසද මහේස්ත්‍රාත්වරයා පොලීසියට දැනුම් දී ඇත.", "URL": "https://sinhala.adaderana.lk/news.php?nid=59607", "Category": null, "Parent URL": null}