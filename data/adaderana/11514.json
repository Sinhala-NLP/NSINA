{"Source": "Adaderana", "Timestamp": "October 15, 2010 03:16 pm", "Headline": "පාතාල සාමාජිකයෙක් වෙඩි පහරින් මරු දකී", "News Content": "මාතර තිහ‍ගොඩ ප්‍රදේශයේ දී පුද්ගලයෙකු වෙඩි තබා ඝාතනය කර තිබේ. අද(15) උදෑසන 7.30 ට පමණ වෑන් රථයකින් පැමිණි පිරිසක් මෙම වෙඩි තැබීම සිදුකර ඇති බව දකුණු පළාත භාර ජ්‍යෙෂ්ඨ නියෝජ්‍ය පොලිස්පති කිංස්ලි ඒකනායක මහතා සඳහන් කළේය. මියගිය පුද්ගලයා ප්‍රදේශයේ මිනීමැරුම් ගණනාවක් සම්බන්ධයෙන් චෝදනා මත ඇප මත මුදාහැර සිටි අයෙකු බව සඳහන්ය. මොහු පාතාලය සමග ද ඍජු සබඳතා පවත්වා ඇති බවටද තොරතුරු අනාවරණය වී තිබේ. ටී 56 ගිනි අවියකින් මෙම වෙඩිතැබීම සිදුකර ඇති බවට ‍තොරතුරු ලැබී ඇති අතර තිහගොඩ පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව කිංස්ලි ඒකනායක මහතා සඳහන් කළේය.", "URL": "https://sinhala.adaderana.lk/news.php?nid=11514", "Category": null, "Parent URL": null}