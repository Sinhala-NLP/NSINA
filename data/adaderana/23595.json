{"Source": "Adaderana", "Timestamp": "April 18, 2012 07:42 am", "Headline": " වැලිකන්දේ කුඹුරු යායක් අසළින් ගිනි අවි තොගයක්", "News Content": "වැලිකන්ද ප්‍රදේශයේ තිබී ගිනි අවි තොගයක් සොයා ගෙන තිබේ. වැලිකන්ද , කුඩා පොකුණ ගම්මානයේ කුඹුරු යායක් අසළ මෙම ගිනි අවි තිබී සොයා ගත් බව පොලිසිය පවසයි. ඩෙටනේටර් 19ක් , විදේශීය රටක නිෂ්පාදිත ජීව අත්බෝම්බ 2ක් , මිලි මීටර 81 වර්ගයේ මෝටාර් උණ්ඩයක් සොයා ගත් ආයුධ අතරට අයත්වේ. පොලිසිය සිදු කළ සෝදිසි මෙහෙයුමක දී කුඹුරු යාය අසළ වල දමා තිබිය දී මෙම ආයුධ සොයා ගත් බව පොලිසිය සඳහන් කරයි. වාලච්චේන පොලිසිය විසින් මේ පිළිබඳ වැඩිදුර පරීක්ෂණ මෙහෙයවයි. මේ අතර මන්නාරම , උප්පුකුලම ප්‍රදේශයේ දී ජෙලග්නයිට් කූරු 15ක් සහ ඩෙටනේටර් 20ක් සමඟ ප්‍රදේශයේ පදිංචිකරුවෙකු අත්අඩංගුවට ගෙන ඇති අතර ඔහු මන්නාරම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වැනිදා දක්වා රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=23595", "Category": null, "Parent URL": null}