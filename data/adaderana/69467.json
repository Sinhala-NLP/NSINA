{"Source": "Adaderana", "Timestamp": "February 11, 2017 09:43 pm", "Headline": " සරසවි වරම් අහිමි වූ උදේශිකාට සාධනීය පිළිතුරක් දෙන්න ඇමති මැදිහත්වෙයි", "News Content": "රජයේ විශ්වවිද්‍යාලයක් සඳහා අන්තර්ජාලය ඔස්සේ ලියාපදිංචි වීමේදී ඇති වූ ගැටළුවක් හේතුවෙන් සරසවි වරම් අහිමි වූ සිසුවියක පිළිබඳව ඊයේ(10) අද දෙරණ කළ අනාවරණයෙන් පසු ඇයගේ ගැටළුවට සාධනීය පිළිතුරක් ලබා දීමට උසස් අධ්‍යාපන අමාත්‍ය ලක්ෂ්මන් කිරිඇල්ල මහතා මැදිහත් වී තිබේ.ආර්.එම්. සෞම්‍යා උදේශිකා වන මෙම සිසුවිය මොණරාගල පස්සර, කොටමුදුන මහා විද්‍යාලයෙන් අධ්‍යාපනය හදාරා කලා අංශයෙන් උසස් පෙළ විභාගයට පෙනී සිට ඒ සාමාර්ථ තුනක් ලබා ගත්තද අන්තර්ජාලය ඔස්සේ ලියාපදිංචි වීමේදී ඇති වූ ගැටළුවක් හේතුවෙන් සරසවි වරම් අහිමි වූ පුවත අද දෙරණ ඊයේ අනාවරණ කළේය.මෙම ගැටළුව සම්බන්ධයෙන් අප කළ අනාවරණයෙන් පසු උසස් අධ්‍යාපන අමාත්‍ය ලක්ෂ්මන් කිරිඇල්ල මහතා අප සමඟ අදහස් දක්වමින් කියා සිටියේ ඇයට ඉදිරියේදී සාර්ථක පිළිතුරක් ලබාදීමට කටයුතු කරන බවයි.", "URL": "https://sinhala.adaderana.lk/news.php?nid=69467", "Category": null, "Parent URL": null}