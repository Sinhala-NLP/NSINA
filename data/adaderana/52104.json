{"Source": "Adaderana", "Timestamp": "June 19, 2015 11:05 am", "Headline": "ඉස්ලාම් බැතිමතුන්ගේ රාමසාන් උපවාසය අද සිට", "News Content": "ඉස්ලාම් බැතිමතුන්ගේ රාමසාන් උපවාස කාලය අද ආරම්භ වුණි.කොළඹ, දවටගහ ප්‍රධාන පල්ලියේ නව සඳ බැලීමේ පූජක කමිටුව විසින් අද සිට උපවාසය ආරම්භ කරන ලෙස ඉස්ලාම් බැතිමතුන් වෙත දැනුම්දී තිබුණි.ඒ අනුව සියලු ඉස්ලාම් බැතිමතුන් අළුයම් කාලයේ සිට හිරු බැස යන තෙක් දිවා කාලය තුළ කිසිදු ආහාරයක් නොලබා කාලය ගත කරන අතර රාත්‍රී කාලයේදී ද විශේෂ යාඥාවල නිරත වේ.මාසයක පමණ කාලයක් දෙවියන් වෙනුවෙන් කැපවී උපවාසයේ නිරතවීමෙන් පසු යළි නව සඳ බලා රාමසාන් උපවාසය අවසන් කර ඊදුල් පීතර් උත්සවය සැමරීම සම්ප්‍රදායයි.ලබන මස 16 හෝ 17 දිනයකදී රාමසාන් කාලය අවසන් වනු ඇති බව ප්‍රධාන පල්ලියේ ප්‍රකාශකයෙකු සඳහන් කළේය.මේ අතර මුස්ලිම් පාසල්වල දරුවන් වෙනුවෙන් දෙවන පාසල්වාර නිවාඩුව ඊයේ ආරම්භ වූ අතර ලබන මස 20 වනදා යළි පාසල් ආරම්භ කිරීමට නියමිතය.", "URL": "https://sinhala.adaderana.lk/news.php?nid=52104", "Category": null, "Parent URL": null}