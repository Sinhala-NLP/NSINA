{"Source": "Adaderana", "Timestamp": "October 23, 2017 08:52 am", "Headline": "බෙල්ලන්විල විමලරතන හිමිගෙන් ඉල්ලීමක් ", "News Content": "ව්‍යවස්ථා සම්පාදක කෙටුම්පත් මණ්ඩලය ඉදිරිපත් කර ඇති යෝජනා මාලාව තාවකාලිකව ඉවත් කර ගන්නා ලෙස මහාචාර්ය පූජ්‍ය බෙල්ලන්විල විමලරතන හිමි ඉල්ලීමක් කරයි. කෝට්ටේ කල්‍යානී සාමාග්‍රික ධර්ම මහා සංඝසභාවේ විශේෂ කාරක සංඝසභාව රැස්විමෙන් අනතුරුව මාධ්‍ය වෙත අදහස් දක්වමින් උන් වහන්සේ මේ බව සඳහන් කළේය. මෙම යෝජනා මාලාව තුළින් රටේ ඒකීයත්වයට, ආරක්ෂාවට විශේෂයෙන් බෞද්ධ ආගම සම්බන්ධව විකල්ප මතයන් ලෙස ඉදිරිපත් වී ඇති බවත් පැවසූ උන් වහන්සේ මේ තුළින් ඉදිරියේ දී ගැටළු රැසක් ඇති විය හැකි බව ද පැවසීය. අවශ්‍යතාවයක් පවතින්නේ නම් ඉදිරියේ දී අවශ්‍ය සංශෝධන ඉදිරිපත් කරන ලෙසත් එතෙක් තාවකාලිකව මෙය ඉවත් කර ගන්නා ලෙස ත් උන්වහන්සේ දැනුම් දුන්නේය.", "URL": "https://sinhala.adaderana.lk/news.php?nid=79014", "Category": null, "Parent URL": null}