{"Source": "Adaderana", "Timestamp": "October 17, 2012 10:22 am", "Headline": "හෙට ගාල්ලට වතුර නෑ", "News Content": "හදිසි නඩත්තු කටයුත්තක් හේතුවෙන් හෙට දින(18)ගාල්ල නගර සීමාව තුළ ජල සැපයුම අත්හිටුවීමට සිදුවන බව ජාතික ජල සම්පාදන හා ජලාපවාහන මණ්ඩලය පවසයි. ඒ අනුව හෙට දින පෙ.ව. 8.00 සිට ප.ව 4.00 දක්වා පැය 8 ක කාලයක් ජල සැපයුම අත්හිටුවෙනු ඇති බව සඳහන්ය. ජල සැපයුම අත්හිටුවීමෙන් පාරිභෝගික ජනතාවට සිදුවන අපහසුතාව පිළිබඳ තමන් කනගාටුවට පත්වන බවත්,ජලය අරපිරිමැස්මෙන් යුතුව පරිභෝජනය කළ යුතු බවත් ජාතික ජල සම්පාදන හා ජලාපවාහන මණ්ඩලය විසින් නිකුත් කළ නිවේදනයක වැඩිදුරටත් දැක්වෙයි.", "URL": "https://sinhala.adaderana.lk/news.php?nid=28355", "Category": null, "Parent URL": null}