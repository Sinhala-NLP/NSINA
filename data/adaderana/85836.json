{"Source": "Adaderana", "Timestamp": "March 17, 2018 08:52 am", "Headline": "කොට්ටේමඩු ප්‍රදේශයෙන් අත්බෝම්බ තොගයක් හමුවෙයි", "News Content": "මුලතිව්,මුල්ලියාවේලි,කොට්ටේමඩු ප්‍රදේශයේ කැළෑවක තිබී එල්. ටි. ටි. සංවිධානය භාවිතා කළ අත්බෝම්බ තොගයක් හා පුපුරණ ද්‍රව්‍ය කොටස් කිහිපයක් ඊයේ (16) මුලතිව් ‍පොලිස් විශේෂ කාර්ය බළකා නිලධාරීන් සොයාගෙන ඇති බව මුලතිව් පොලීසිය පවසයි. මුලතිව් පොලිසිය පැවසූවේ ලද තොරතුරක් මත එල්. ටි. ටි. සංවිධානය භාවිතා කළ අත්බෝම්බ 10 ක් හා පුපුරණ ද්‍රව්‍ය කොටස් කිහිපයක් එලෙස සොයාගෙන ඇති බවයි. එල්. ටි. ටි. සංවිධානය අවසන් යුධ සමයේ අදාළ අත්බෝම්බ තොගය සඟවා යන්නට ඇති බවට පොලිසිය සැක පළ කරති. සොයාගත් බෝම්බ තොගය මුලතිව් අධිකරණ නියෝග යටතේ පොලිස් විශේෂ කාර්ය බළකා බෝම්බ නිශ්ක්‍රීය අංශය විසින් නිශ්ක්‍රීය කළ බවද පොලිසිය සඳහන් කළේය. සිද්ධිය සම්බන්ධයෙන් මුලතිව් පොලිසිය වැඩිදුර පරීක්ෂණ මෙහෙවයි.", "URL": "https://sinhala.adaderana.lk/news.php?nid=85836", "Category": null, "Parent URL": null}