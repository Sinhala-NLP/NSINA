{"Source": "Adaderana", "Timestamp": "March 31, 2010 08:51 am", "Headline": "අද නීතිය සන්ධානයට ඕන හැටියටයි", "News Content": "දකුණු අසියාවේ හොඳම රටක් ලෙස නම් දරා තිබු ශ්‍රී ලංකාවට ‍අද එම තත්ත්වය නොමැති බව මංගල සමරවීර මහතා පවසයි. අද රට තුළ නීතිය හා සාධාරණත්වය ක්‍රියාත්මක නොවන බව ඔහු පවසයි. රටේ නීතිය ක්‍රියාත්මක වන්නේ එක්සත් ජනතා සන්ධානයට වුවමනා අකාරයට බව මංගල සමරවීර මහතා චෝදනා කරන අතර මැතිවරණයට අදාල පැමිණිලි 31ක් පොලිසියට ඉදිරිපත් කළ ද මේ වන තෙක් ඒ සම්බන්ධයෙන් කිසිදු වග විභාගයක් සිදුවී නොමැති බව ද හෙතෙම කියා සිටියේය. අද සාමාන්‍ය ජනතාව ද දැඩි අර්බුදකාරී තත්ත්වයකට පත්ව ඇති බව ද මංගල සමරවීර මහතා පෙන්වා දෙයි. මේ වන විට ලංකාව සෝමාලියාවටත් වඩා අන්ත තත්ත්වයකට පත්ව ඇති බව මාතර පැවති ජනහමුවකට සහභාගි වෙමින් මංගල සමරවීර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=7585", "Category": null, "Parent URL": null}