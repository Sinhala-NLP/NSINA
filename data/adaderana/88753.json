{"Source": "Adaderana", "Timestamp": "May 8, 2018 10:21 pm", "Headline": "විරෝධතාකරුවන් එල්ල කළ ගල් ප්‍රහාරයකින් ඉන්දීය ජාතික සංචාරකයෙකු මරුට", "News Content": "ඉන්දීය-පාකිස්ථාන දේශ සීමාව ආසන්නයේ පිහිටි කාශ්මීරයේදී විරෝධතාකරුවන් විසින් එල්ල කරනු ලැබූ ගල් ප්‍රහාරයකින් ඉන්දීය ජාතික සංචාරකයෙකු මියගොස් තිබේ. චෙන්නායි සිහ ගුල්මාර්ග් වෙත මෝටර් රථයකින් ගමන් කරමින් සිටියදී අදාල ඉන්දීය ජාතිකයාගේ රථය නවතා විරෝධතාකරුවන් විසින් ඔහුට පහර දී ඇති බව විදෙස් මාධ්‍ය සඳහන් කළේය. අදාළ සිද්ධිය සම්බන්ධයෙන් කිසිවෙකුත් මේ වන විට අත්අඩංගුවට ගෙන නොමැති අතර ඒ පිලිබඳව ඉන්දීය පොලිසිය විමර්ශනයක් ආරම්භ කර තිබේ. එමෙන්ම අදාළ සිද්ධිය එරට ආරක්ෂක අමාත්‍ය නිර්මලා සීතාරාම් විසින් හෙලා දැක ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=88753", "Category": null, "Parent URL": null}