{"Source": "Adaderana", "Timestamp": "August 30, 2019 09:34 pm", "Headline": "නායකයන් තිදෙනෙකුට රටක් කරගෙන යා නොහැකියි-ජනපති", "News Content": "ප්‍රජාතන්ත්‍රවාදය, නිදහස සහ සමානාත්මතාවය සමග රට සංවර්ධනය කරා ගෙන යාමට රටට ගැළපෙන ආණ්ඩුක්‍රම ව්‍යවස්ථාවක් අවශ්‍ය බව ජනාධිපති මෛත්‍රීපාල සිරිසේන මහතා පවසයි. පසුගිය වසර හතර හමාරෙන්, වසර හතරක්ම කෝටි ගණන් මුදල් වැය කරමින් මැති ඇමතිවරු සහ ආණ්ඩුක්‍රම විශාරදයින් නව ආණ්ඩුක්‍රම ව්‍යවස්ථාවක් සැකසීම අධ්‍යයනය කිරීමට විදේශ සංචාරවල නිතරවුව ද ඉන් රටට ලැබුණු ප්‍රතිඵලයක් නොමැති බව පැවසූ ජනාධිපතිවරයා ඔවුන් සිදු කළේ උතුරේ ජනතාව රැවටීම සහ දකුණේ ජනතාව අතර වෛරය පැතිරවීම පමණක් බව ද කියා සිටියේය. ජනාධිපතිවරයා මෙම අදහස් පළ කළේ අද (30) පස්වරුවේ යාපනයේ මුත්තවේලි නගර සභා කී්‍රඩාංගණයේ පැවති රට වෙනුවෙන් එකට සිටිමු ජාතික සංවර්ධන වැඩසටහනේ යාපනය දිස්ති්‍රක් සමාප්ති උත්සවය අමතමිනි. මෙහිදී අදහස් දැක්වූ ජනාධිපතිවරයා කියා සිටියේ ජනාධිපතිවරණයක් ගැන කතා කළ ද මෙම වරද නිවැරදි කර ගැනීමට තවමත් පවතින ආණ්ඩුවට කාලය තිඛෙන බවයි. 2020 බලයට පත්වන ආණ්ඩුවකට රට කරගෙන යාමට නම් එම වගකීම පවතින ආණ්ඩුව විසින් ඉටුකළයුතු බව සඳහන් කළ ජනාධිපතිවරයා, එම වගකීම ඉටුකිරීමට එක්වන ලෙස තමා ආණ්ඩු පක්ෂයට මෙන්ම විපක්ෂයට ද ආරාධනා කරන බව පැවසීය. පාර්ලිමේන්තුව මෙම ගැටලූව විසඳිය යුතු අතර ඊට තම උපරිම සහය ලබාදෙන බව ද ජනාධිපතිවරයා කියා සිටියේය. මෙහිදී ජනාධිපතිවරයා වැඩිදුරටත් පෙන්වා දුන්නේ 19 වන සංශෝධනය හරහා අණ්ඩුක්‍රම ව්‍යවස්ථාවෙන් රටේ බලය තිඛෙන නායකයන් තුන්දෙනෙක් නිර්මාණය කර තිඛෙන බවයි. ජනාධිපතිවරයාගේ බලයෙන් කොටසක් ගෙන කොටසක් ඉතිරි කර තිඛෙන අතර, අගමැතිවරයාට බලය වැඩි කර, කථානායකවරයාට තවත් බලය දී තිඛෙන බව ජනාධිපතිවරයා පෙන්වා දුන්නේ ය. නායකයන් තුන්දෙනෙකුට රටක් කරගෙන යා නොහැකි අතර රට අවුලට පත්වන බව ජනාධිපතිවරයා සඳහන් කළේය. රට වෙනුවෙන් එකට සිටිමු වැඩසටන පසුගිය 23 වනදා යාපනය දිස්ත්‍රික්කය කේන්ද්‍ර කර ගනිමින් ආරම්භ කෙරුණු අතර දිසත්‍රික්කයේ සියලූ ප්‍රාදේශීය ලේකම් කොට්ඨාස ආවරණය කරමින් ජනතා සුබසාධන වැඩසටහන් රැසක් ක්‍රියාත්මක විය.", "URL": "https://sinhala.adaderana.lk/news.php?nid=117898", "Category": null, "Parent URL": null}