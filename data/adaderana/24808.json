{"Source": "Adaderana", "Timestamp": "June 6, 2012 01:32 pm", "Headline": "වෘත්තීය ක්‍රියාමාර්ග නිසා විශ්ව විද්‍යාල රැසක කටයුතුවලට බාධා", "News Content": "අනධ්‍යන සේවකයින් ආරම්භ කර ඇති වෘත්තීය සමිති ක්‍රියාමාර්ගය හේතුවෙන් විශ්ව විද්‍යාල රැසක කටයුතුවලට බාධා එල්ල වී ඇති බව වාර්තා වේ. අවස්ථා ගණනාවක දී තම ගැටලු සම්බන්ධයෙන් බලධාරීන්ට දැනුම් දුන්නත් මේ වන තෙක් ඒ සම්බන්ධයෙක් කිසිදු ක්‍රියාමාර්ගයක් ගෙන නොමැති බව විශ්ව විද්‍යාල ඒකාබද්ධ වෘත්තීය සමිති කමිටුවේ සමලේකම් ධම්මික එස්.ප්‍රියන්ත මහතා සඳහන් කළේය. සමස්ථ විශ්ව විද්‍යාල පද්ධතිය තුළම කාලයක් තිස්සේ වැටුප් විෂමතාවයක් නිර්මාණය වී තිබූ බවත් එම තත්ත්වය සාකච්ඡා මර්ගයෙන් විසදා ගැනීමට උත්සහ කළ බවත් විශ්ව විද්‍යාල ඒකාබද්ධ වෘත්තීය කමිටුවේ සමලේකම් ධම්මික එස්.ප්‍රියන්ත මහතා ඒ මහතා සදහන් කරයි. ඒ අනුව උසස් අධ්‍යාපන අමාත්‍යංශ්‍ය සමඟ සාකච්ඡාකර එකඟතාවයකට පැමිණ සාමූහික එකඟතා ගිවිසුමකට එළඹුණු බවත්, අදවන විට එම එකඟතා ගිවිසුමේ එකඟතාවයන් නිසි ලෙස ක්‍රියාත්මක නොවීම නිසා ඹවුන් නැවත වැඩ වර්ජනයකට එළඹුණු බවත් එම මහතා මේ සම්බන්ධයෙන් අද දෙරණ සමඟ අදහස් දැක්වමින් වැඩිදුරටත් ප්‍රකාශ කලේය.", "URL": "https://sinhala.adaderana.lk/news.php?nid=24808", "Category": null, "Parent URL": null}