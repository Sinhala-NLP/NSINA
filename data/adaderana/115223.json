{"Source": "Adaderana", "Timestamp": "July 28, 2019 11:10 pm", "Headline": "රිෂාඩ් ඇතුළු මුස්ලිම් අමාත්‍යවරු සියලුදෙනා දිවුරුම් දෙනවා", "News Content": "මුස්ලිම් මන්ත්‍රීවරු හා අග්‍රාමාත්‍යවරයා අතර විශේෂ හමුවක් අද අරලියගහ මන්දිරයේ දී පවත්වා ඇත. ඇමතිධුරවලින් ඉල්ලා අස්වු සියලු මුස්ලිම් අමාත්‍යවරුන් නැවත සිය ධුර වල නැවත දිව්රුම් දීමට සූදානම් බව ඊට එක්වු මන්ත්‍රීවරු පැවසීය. ඒ පිළිබඳ අදහස් දක්වමින් පාර්ලිමේන්තු මන්ත්‍රී මුජිබර් රහුමන් මහතා කියා සිටියේ හෙට හෝ අනිද්දා සියළු මුස්ලිම් මැති ඇමතිවරු නැවත සිය තනතුරු භාර ගනු ඇති බවයි. ඒ පිළිබඳ තීරණය මේ වන විටත් ගෙන අවසන් බවත් දැන් ඇත්තේ ජනාධිපතිවරයා විසින් ඒ සඳහා දිනය හා වෙලාව ඉදිරිපත් කිරීම බවත් ඔහු වැඩිදුරටත් පැවසීය. රිෂාඩ් බදියුදීන් ඇතුළු ඉවත් වු සියලු දෙනා නැවත තනතුරු භාර ගන්නා බව මාධ්‍යෙව්දීයෙකු නැඟූ ප්‍රශ්නයකට පිළිතුරු දෙමින් ඒ මහතා පැවසීය.", "URL": "https://sinhala.adaderana.lk/news.php?nid=115223", "Category": null, "Parent URL": null}