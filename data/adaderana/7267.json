{"Source": "Adaderana", "Timestamp": "March 15, 2010 07:49 am", "Headline": "සන්ධාන ආධාරකරුවන් අතර ගැටුමක්", "News Content": "මාතලේ රත්තොට ප්‍රදේශයේදී දෙපිරිසක් අතර ඇතිවු වෙඩි තැබීමකින් පුද්ගලයන් 7 දෙනෙකු තුවාල ලබා තිබේ. ඊයේ පස්වරුවේ මෙම වෙඩි තැබීම සිදුව ඇත්තේ එක්සත් ජනතා නිදහස් සන්ධානයේ ආධාරකරුවන් දෙපිරිසක් අතර බව වාර්තා වේ. සිද්ධියෙන් පළාත් සභා මන්ත්‍රීවරයෙකු ද තුවාල ලබා ඇති බව රත්තොට පොලිසිය පැවසීය. මේ වන විට තුවාල ලැබුවන් මාතලේ මහ රෝහලේ ප්‍රතිකාර ලබමින් සිටියි. සිද්ධිය සම්බන්ධයෙන් රත්තොට පොලිසිය වැඩිදුර පරීක්ෂණ සිදුකරයි. මේ අතර දඹුල්ල අත්තරන්යාය ප්‍රදේශයේදී ඊයේ රාත්‍රී කිසියම් පිරිසක් විසින් දේශපාලන අධාරකරුවෙකුගේ රථයකට ගිනිතබා ඇත.", "URL": "https://sinhala.adaderana.lk/news.php?nid=7267", "Category": null, "Parent URL": null}