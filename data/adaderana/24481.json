{"Source": "Adaderana", "Timestamp": "May 24, 2012 09:23 am", "Headline": "කැලණි ග‍ඟේ රත්‍රං වෙන් කරන්න රසදිය භාවිතයෙන් විශාල පරිසර හානියක් ", "News Content": "කැලණි ග‍ඟේ පූගොඩ ප්‍රදේශයේ රත්‍රං වෙන් කර ගැනීම සඳහා රසදිය භාවිත කිරීම විශාල පරිසර හානියකට හේතු විය හැකි බව භූවිද්‍යා හා පතල් කැණීම් කාර්යාංශය සඳහන් කරයි. එම රසායනිකය භාවිත කිරීම නීතිවිරෝධී බව එහි සභාපති ආචාර්ය එන්.පී. විජයානන්ද මහතා ප්‍රකාශ කරයි. රත්‍රං ඇති බවට තොරතුරු ලැබීමත් සමග විශාල පිරිසක් කැලණි ග‍ඟේ රත්‍රං වෙන් කර ගැනීම සඳහා පැමිණෙමින් සිටින අතර විශාල නිධියක් පවතින බවට ප්‍රකාශ කළ නොහැකි බව විජයානන්ද මහතා පවසයි. කෙසේ වුවද අද (24) දිනයේ දී ගම්පහ සහ කොළඹ දිස්ත්‍රික් ලේකම්වරුන් සමග සාකච්ඡා කර නීතිමය රාමුවක් යටතේ රත්‍රං වෙන්කරගැනීම සඳහා ජනතාවට අවස්ථාව ලබාදීමට පියවර ගන්නා බව ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24481", "Category": null, "Parent URL": null}