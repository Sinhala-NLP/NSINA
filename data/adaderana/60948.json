{"Source": "Adaderana", "Timestamp": "June 9, 2016 09:36 pm", "Headline": "උතුරෙන් හමුදා කඳවුරු ඉවත් කිරීමට කාලය ඇවිල්ලා", "News Content": "උතුරු පළාතේ හමුදා කඳවුරු ඉවත් කිරීමට කාලය පැමිණ ඇති බව පළාත් ප්‍රධාන අමාත්‍ය සී. වී විග්නේෂ්වරන් මහතා පවසයි.ඔහු පවසන්නේ ආයුධ ගබඩා හේතුවෙන් හමුදා කඳවුරු පැවතීම ප්‍රදේශය තුළ අනාරක්ෂිත තත්ත්වයක් උද්ගත කරන බවයි.මේ සම්බන්ධයෙන් අදාළ බලධාරීන්ගේ අවධානය යොමු කිරීමට ද පියවර ගත් බව සී. වී විග්නේෂ්වරන් මහ ඇමතිවරයා වවුනියාව ප්‍රදේශයේ උත්සවයකට සහභාගීවීමෙන් අනතුරුව ප්‍රකාශ කර සිටියේය.එහිදී තවදුරටත් අදහස් දැක්වූ හෙතෙම කියා සිටියේ උතුරේ හමුදා කඳවුරු තුළ පවතින ආයුධ ගබඩාවල අනතුරක් සිදුවුවහොත් එමගින් ජනතාවට සිදුවන බලපෑම පිළිබඳ රජය වගකිව යුතු බවයි.", "URL": "https://sinhala.adaderana.lk/news.php?nid=60948", "Category": null, "Parent URL": null}