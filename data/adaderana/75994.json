{"Source": "Adaderana", "Timestamp": "August 5, 2017 01:14 pm", "Headline": "  හදවත් සැත්කම් සඳහා භාවිත කෙරෙන ස්ටෙන්ට් මිල අඩු කෙරේ", "News Content": "හෘද රෝග සැත්කම් සඳහා භාවිත කරන ස්ටෙන්ස් මිල අඩු කිරීම සඳහා වූ ගැසට් නිවේදනය ප්‍රකාශයට පත් කර තිබේ. ඒ අනුව වෙළෙඳපොළේ රුපියල් 75,000ක වටිනාකමකින් අලෙවි වූ ලෝහමය ස්ටෙන්ස් මිල රුපියල් 24,000 දක්වා අඩු කර ඇති බව සඳහන්ය. එමෙන්ම රුපියල් ලක්ෂ 03 හමාරකට අලෙවි වූ ඖෂධ මුදාහරින ස්ටෙන්ස් මිල රුපියල් එක් ලක්ෂ 5000 දක්වා අඩු කර තිබේ.අදාළ මිල ගණන් යටතේ වෙළෙඳපොළේ ස්ටෙන්ස් අලෙවි කරන්නේද යන්න පිළිබඳව අද සිට ජාතික ඖෂධ නියාමන අධිකාරිය මඟින් විමර්ශන සිදු කරන බව සෞඛ්‍ය අමාත්‍යංශය සඳහන් කළේය.පෞද්ගලික රෝහල් හෘද සැත්කම් සිදු කිරීමේදී ද එම මිල ගණන්ම අනුගමනය කළ යුතු බව එම අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=75994", "Category": null, "Parent URL": null}