{"Source": "Adaderana", "Timestamp": "November 7, 2018 12:51 pm", "Headline": "හරක් වෙනුවෙන් දහස් ගණනක් පාරට", "News Content": "ගවපොර තරග පැවැත්වීමට එරෙහිව සංවිධාන කළ විරෝධතාවක් පේරු රාජ්‍යයේ ලීමා අගනුවරදී පවත්වා ඇත. පේරු රාජ්‍යයේ සාම්ප්‍රදායික ගවපොර තරඟාවලි නීතිගත කිරීම තුළින් සත්ත්ව හිසංනයක් සිදුවන බව සත්ත්ව අයිතිවාසිකම් පිළිබඳ ක්‍රියාකාරීන් පවසන අතර එරට වාර්ෂිකව ගවපොර තරඟ 500 ක් පමණ පවත්වන අතර එතරම් ගවපොර තරඟ ප්‍රමාණයක් පවත්වන එකම ලතින් අමෙරිකානු රට වන්නේද පේරු රාජ්‍යයි. ගවපොර පැවැත්වීමට විරෝධය පල කිරීම සඳහා දහස් ගණනක පිරිසක් පසුගියදා ලීමා අගනුවරට රැස්ව සිට ඇති අතර ගව පොර තරඟාවලි අතරතුරදී ගවයින් මරණයට පත්වීම කෘෘර ක්‍රියාවක් බවද ඔවුන් එහිදී ප්‍රකාශ කොට ඇත. එමෙන්ම සංස්කෘතිකාංගයක් ලෙස පවසමින් මිනිසුන් ඉදිරියේ ගවයන් කෘෘර ලෙස වදහිංසාවට ලක්කරන රටවල් අට අතර තම රටද සිටින බවත් ඔවුන් පෙන්වා දෙමින් ලොව මෙවන් දරුණු ක්‍රීඩා පැවැතීමට ඉඩ නොතැබිය යුතු බව විරෝධතාකරුවන් අවධාරණය කර තිබේ. මේ අතර විරෝධතාකරුවන් විසුරුවාහැරීමට පොලීසිය විසින් කඳුළු ගෑස් ප්‍රහාරයක් එල්ල කර ඇති අතර එහිදී ගැටුම්කාරී තත්ත්වයක් හටගත් බවද විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=98826", "Category": null, "Parent URL": null}