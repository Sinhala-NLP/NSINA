{"Source": "Adaderana", "Timestamp": "June 9, 2017 11:16 am", "Headline": "කුම්බ්ලේ යළිත් පුහුණුකාරධූරයට පත් කිරීම ගැන කමිටු අවධානය ", "News Content": "අනිල් කුම්බ්ලේ යළිත් වරක් ඉන්දිය ක්‍රිකට් කණ්ඩායමේ ප්‍රධාන පුහුණුකරු ලෙස පත් කිරිම සම්බන්ධයෙන් ඉන්දිය ක්‍රිකට් උපදේශක කමිටුවේ අවධානය යොමුව ඇති බව වාර්ත වෙයි. මේ වන විටත් අනිල් කුම්බ්ලේ ඉන්දිය ක්‍රිකට් කණ්ඩායමේ ප්‍රධාන පුහුණුකරු ලෙස කටයුතු කරන අතර ඔහුගේ ධූරකාලය මෙම මාසයෙන් අවසන්විමට නියමිතයි. පුහුණුකාරධුරය සඳහා අයඳුම්පත් කැඳවීමට ඉන්දිය ක්‍රිකට් ආයතනය පසු ගියදා තීරණය කළ අතර ඒ අතරින් සුදුස්සෙකු තෝරා ගැනිම ක්‍රිකට් උපදේශක කමිටුව විසින් සිදු කරනු ලබයි. ඒ අනුව සචින් තෙන්ඩුල්කාර්, සව්රව් ගන්ගුලි සහ වි.වී.එස් ලක්ෂ්මන් යන හිටපු ක්‍රිඩකයින්ගෙන් සැදුම්ලත් උපදේශක කමිටුව අනිල් කුම්බ්ලේ තවදුරටත් ප්‍රධාන පුහුණුකාරධුරයේ කටයුතු කළ යුතු බවට නිර්දේශ කර ඇති බව ඉන්දිය මාධ්‍ය වාර්තා කරයි.", "URL": "https://sinhala.adaderana.lk/news.php?nid=74063", "Category": null, "Parent URL": null}