{"Source": "Adaderana", "Timestamp": "November 4, 2018 09:40 am", "Headline": "අවන්හලේ හිමිකරු ඝාතකයන්ට වැඩ වරදියි", "News Content": "හංවැල්ල ඇඹුල්ගම ප්‍රදේශයේ අවන්හලක හිමිකරුවෙකු කපාකොටා ඝාතනය කිරීමේ සිද්ධියට සම්බන්ධ සැකකරුවන් හත් දෙනෙකු අත්අඩංගුවට ගෙන තිබේ. පොලීසිය පැවසුවේ සැකකරුවන් රණාල සහ ඇඹුල්ගම ප්‍රදේශවල පදිංචිකරුවන් බවයි. පසුගිය 28 වැනිදා අදාළ අවන්හලේ හිමිකරු කපාකොටා ඝාතනය කර තිබණි. මේ අතර හික්කඩුව තැපැල් කාර්යාලය ඉදිරිපිටදී පුද්ගලයෙකු වෙඩි තබා ඝාතනය කිරීමේ සිද්ධියට සම්බන්ධ තවත් සැකකරුවන් දෙදෙනෙකු අත්අඩංගුවට ගත් බව හික්කඩුව පොලීසිය පවසයි. මීට පෙර අත්අඩංගුවට ගත් සැකකරුගෙන් සිදුකළ ප්‍රශ්න කිරීම්වලදී ඝාතනයට සම්බන්ධ එම සැකකරු සහ සැකකාරිය අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=98670", "Category": null, "Parent URL": null}