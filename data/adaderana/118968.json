{"Source": "Adaderana", "Timestamp": "September 12, 2019 05:47 pm", "Headline": "නිදහස් පක්ෂයෙන් අපේක්ෂකයෙක් ඉදිරිපත් කළ යුතුයි-චන්ද්‍රිකා", "News Content": "ජනාධිපතිවරණය සඳහා ශ්‍රී ලංකා නිදහස් පක්ෂයෙන් අපේක්ෂකයෙකු ඉදිරිපත් කරන්නේ නම් එය යහපත් ක්‍රීයාවක් බව හිටපු ජනධිපති චන්ද්‍රිකා බන්ඩාරනායක කුමාරතුංග මහත්මිය පවසයි. ඇය මේ බව පැවසුවේ අත්තනගල්ල ප්‍රදේශයේ පැවති උත්සවයකට සහබාගි වීමෙන් අනතුරුව මාධ්‍ය වේදින් නැගු ප්‍රශ්න කිහිපයකට පිලිතුරු ලබා දෙමින්. පක්ෂයට තිබේන ඡන්ද පක්ෂය තුල රඳවා ගත යුතු බවත් මෙම අවස්ථාවේදි ජයග්‍රාහනය කිරීමට නොහැකි වුවද ඉන් පසුව හො ජයග්‍රාහනය කිරීමට අවශනම් පක්ෂයෙන් අපේක්ෂකයෙකු ඉදිරිපත් කළ යුතු බවද ඒ මහත්මිය දැක්වීය. ඒ සම්බන්ධයෙන් තීරණයක් ගැනීම සම්බන්ධයෙන් මාධ්‍ය වේදින් නැගු පැනයට පිලිතුරු ලබා දෙමින් ඇය පැවසුවේ පක්ෂයේ සභාපති තනිවම තීරණ ගන්නා බවයි. නැවතත් බලයේ සිටිමට ඇති අවශ්‍යතාව හේතුවෙන් ශ්‍රී ලංකා පොදු ජන පෙරමුණ සමඟ එකතුවීමට කටයුතු කරන බවට ඇය චෝදනා කළේය. එවැනි ක්‍රියා මාර්ග සිය ප්‍රතිපත්ති වලට එකඟ නොව බැවින් තමන් එවැනි සාකච්ඡා වලට සහභාගි නොවන බවද ඇය ප්‍රකාශ කළේය.", "URL": "https://sinhala.adaderana.lk/news.php?nid=118968", "Category": null, "Parent URL": null}