{"Source": "Adaderana", "Timestamp": "April 4, 2012 04:44 pm", "Headline": "තරුණ-වැඩිහිටි සැමට තෑගි වරම් -සෙලාන් බැංකුව අලූත් අවුරුද්ද සමරයි", "News Content": "දිවයිනේ දසත විසිරී සිටින දහස් සංඛ්‍යාත ගනුදෙනුකරුවන්ට මෙන්ම ගනුදෙනුකරුවන් නොවන අයටත් ත්‍යාග පිරිනමමින්, සෙලාන් බැංකුව සිත්ගන්නාසුළු ප‍්‍රවර්ධන වැඩසටහනක් සමඟින් එළඹෙන අලූත් අවුරුද්ද සමරයි. අනාදිමත් කාලයක සිට පැවතෙන ගනුදෙනු කිරීමේ සම්ප‍්‍රදාය අනුව තරුණ වැඩිහිටි සියලූ ශ‍්‍රී ලාංකිකයින්ට\"සෙලාන් අවුරුදු තැන්පතු\"සහ \"සෙලාන් ටිකිරි ප්ල්ස්\"ගිණුම්වල අපේ‍්‍රල් 02 සිට 30 දක්වා කාලය තුළ මුදල් තැන්පත් කොට තෑගි දිනා ගැනීමට එක්වන ලෙස සෙලාන් බැංකුව ඇරියුම් කරයි. \"සෙලාන් අවුරුදු තැන්පතු\"එළඹෙන උත්සව සමය සඳහා හඳුන්වා දෙනු ලබන ලිත් මාස 12 කාලයක් සඳහා වන සුවිශේෂී ඉතුරුම් ක‍්‍රමයකි. රුපියල් 25,000/= හෝ ඊට වැඩි සෑම ඉතුරුමක් සඳහාම උසස් තත්ත්වයේ තඹ මෝටරයක් ඇති බ්ලෙන්ඩරයක් පිරිනැමේ. මෙම බ්ලෙන්ඩරයට අමතරව,\"සෙලාන් අවුරුදු\"කාලීන තැන්පතුවක තැන්පත් කෙරෙන සෑම රුපියල් 5,000/= ටම අපේ‍්‍රල් මාසය සඳහා වන\"තෑගි පිට තෑගි\"දිනුම් ඇදීමට සුදුසුකම් අවස්ථා දෙකක් හිමිවේ. එම දිනුම් ඇදීම 2012 මැයි මාසයේ දී සිදු කෙරේ. තවද \"සෙලාන් ටිකිරි ප්ලස්\"ගිණුමක තැන්පත් කරන සෑම රුපියල් 5,000/= ට හෝ ඊට වැඩි මුදලක් වෙනුවෙන් වෝකි ටෝකි යන්ත‍්‍රයක් ද රුපියල් 20,000/= ක් හෝ ඊට වැඩි මුදලක් වෙනුවෙන් ගේම් පෑඞ් කට්ටලයක් ද ප‍්‍රදානය කෙරේ. තැන්පතු මුදල රුපියල් 25,000/= ක් හෝ ඊට වැඩි නම් ඉහත කී ත්‍යාග දෙකම පිරිනැමීමට කටයුතු යොදා ඇත. සෙලාන් බැංකුවේ නියෝජ්‍ය සාමාන්‍යාධිකාරී (අලෙවි) ටිලාන් විජයසේකර මහතා,\"සිංහල සහ දමිළ අලූත් අවුරුද්ද යනු සියලූම ශ‍්‍රී ලාංකිකයින් චාරිත‍්‍රවලට අනුගත වී මහත් සතුටින් සමරන වසරේ සුවිශේෂී උත්සව සමයකි. එය එකිනෙකා සමඟ තෑගි බෝග හුවමාරු කරගැනීමටද අනාගතය වෙනුවෙන් ඉතිරි කිරීමටද අනගි අවස්ථාවකි.සුහද හදක් ඇති දේශීය බැංකුව වශයෙන් සෙලාන් බැංකුව මෙම සැමරුමට එක්වෙමින් රටපුරා විසිරී සිටින ගනුදෙනුකරුවන්ට ප‍්‍රතිලාභ පිරිනමන්නේ ඉතා සතුටින්\" යනුවෙන් තම සුභ පැතුම් එක් කරමින් පැවසීය.", "URL": "https://sinhala.adaderana.lk/news.php?nid=23292", "Category": null, "Parent URL": null}