{"Source": "Adaderana", "Timestamp": "November 9, 2017 10:10 am", "Headline": "තෙල් රැගෙන නෙවස්කා ලේඩි කොළඹට පැමිණෙයි", "News Content": "පෙට්‍රල් මෙට්රික් ටොන් 40,000කට ආසන්න ප්‍රමාණයක් රැගත් නෙවස්කා ලේඩි නෞකාව එක්සත් අරාබි එමීර් රාජ්‍යයේ ජෙබෙල් අලී වරායේ සිට පසුගිය පළවෙනිදා කොළඹ වරාය බලා ගමන් ආරම්භ කරනු ලැබිණි. ඒ අනුව ඊයේ (08) රාත්‍රී 11.45ට පමණ කොළඹට වරායට ලගාවූ නෞකාව මේන විට නැංගුරම්ලා තිබේ. නෙවස්කා ලේඩි නෞකාවේ ඇති පෙට්‍රල් වල ප්‍රමිතිය පරීක්ෂා කිරීමෙන් අනතුරුව අද දහවල් වන විට පෙට්‍රල් ගොඩබෑමේ කටයුතු ආරම්භ කිරීමට බලාපොරොත්තු වන බව ලංකා ඛනිජ තෙල් ගබඩා පර්යන්ත සමාගම සඳහන් කළේය. මෙරට සාමාන්‍ය දෛනික පෙට්‍රල් අවශ්‍යතාව මෙට්‍රික් ටොන් 3,000 කි. මීට අමතරව තවත් තෙල් නෞකාවක් අද දිනයේදී මෙරටට ළඟා වීමට නියමිතව ඇති බව අග්‍රාමාත්‍යවරයා පසුගියදා පාර්ලිමේනුතුවේදී සඳහන් කළේය.", "URL": "https://sinhala.adaderana.lk/news.php?nid=79681", "Category": null, "Parent URL": null}