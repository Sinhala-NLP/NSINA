{"Source": "Adaderana", "Timestamp": "March 24, 2016 02:30 pm", "Headline": "රට යවනවා කියා මාස ගණනක් ති‍ස්සේ 10ක් රඳවාගෙන - 3ක් මාට්ටු", "News Content": "විදේශ රැකියා සඳහා යොමු කරන බව පවසා ජාවාරම්කරුවන් විසින් මාස ගණනාවක් තාවකාලික ලැඟුම්හලක රඳවා සිටි පුද්ගලයින් දස දෙනෙකු විදේශ සේවා නියුක්ති කාර්යංශයේ විශේෂ විමර්ශන ඒකකය විසින් සොයාගෙන තිබේ.විදේශ සේවා නියුක්ති කාර්යංශයට ලැබුණු තොරතුරකට අනුව මරදාන ප්‍රදේශයේ ලැඟුම්හලක රඳවා සිටි කාන්තාවන් 07 දෙනෙකු සහ පිරිමි පුද්ගලයින් තිදෙනෙකු මෙලෙස සොයාගෙන ඇති බව සඳහන්ය.අබුඩාබි, සෞදි යන රටවල ගෘහ සේවයේ රැකියා ලබාදෙන බව පවසමින් මොවුන් රඳවා සිට ඇති බව විදේශ සේවා නියුක්ති කාර්යංශය සිදුකළ විමර්ශනයේදී අනාවරණය වී ඇත.මින් එක් කාන්තාවක් අදාළ ලැඟුම්හලේ මාස 07ක පමණ කාලයක් රැඳී සිට ඇති බවද සඳහන්ය.මේ සම්බන්ධයෙන් සිදුකළ විමර්ශනයේදී ජාවාරම මෙහෙයවූ පුද්ගලයින් තිදෙනෙකු විදේශ සේවා නියුක්ති කාර්යංශය විසින් අත්අඩංගුවට ගෙන තිබේ.ඔවුන් මරදාන සහ අක්කරේපත්තුව ප්‍රදේශ වල පදිංචිකරුවන් බව එම කාර්යංශය පැවසුවේය.", "URL": "https://sinhala.adaderana.lk/news.php?nid=58589", "Category": null, "Parent URL": null}