{"Source": "Adaderana", "Timestamp": "July 27, 2011 10:30 am", "Headline": "සත් හැවිරිදි දරුවෙක් දම්වැලකින් බැඳ දමලා", "News Content": "සත් හැවිරිදි පිරිමි දරුවෙකු දම්වැලකින් බැඳ දැමූ බව කියන කාන්තාවක පුත්තලම පොලිසිය විසින් අත්අඩංගුවට ගෙන තිබේ. පාසල් යන වයසේ පසුවන දරුවෙකු දම්වැලකින් බැඳ තබා ඇති බවට ලැබුණු තොරතුරක් මත සිදු කළ පරීක්ෂණයක දී අදාළ කාන්තාව අත්අඩංගුවට ගත් බව පොලිසිය සඳහන් කරයි. සැකකාරිය ඇත්පාලාවිය , කරඹ ප්‍රදේශයේ පදිංචි 42 හැවිරිදි අයෙකු බවට අනාවරණය වී තිබේ. අදාළ දරුවා පාසල් යන බව පවසා පැමිණ තම නිවසේ සැඟවී සිටීම නිසා බියගැන්වීම සඳහා මෙවැනි ක්‍රියාවක් සිදු කළ බව එම කාන්තාව ප්‍රකාශ කළ බව පොලිසිය කියා සිටියි. එම දරුවා සැකකාරියගේ සහෝදරියගේ පුතා වන බව ද වාර්තා වේ.", "URL": "https://sinhala.adaderana.lk/news.php?nid=17664", "Category": null, "Parent URL": null}