{"Source": "Adaderana", "Timestamp": "February 18, 2014 08:28 am", "Headline": "පොරොන්දු වූ කිසිවක් ලබා දී නෑ", "News Content": "පොරොන්දු වු කිසිවක් මෙතෙක් වත්මන් ආණ්ඩුව විසින් පළාත් සභාවට ලබාදී නොමැති බව උතුරු පළාත් ප්‍රධාන අමාත්‍ය සි.වී. විග්නේෂ්වරන් මහතා පවසයි. ඔහු පෙන්වා දෙන්නේ ජනාධිපති මහින්ද රාජපක්ෂ මහතා සමඟ පැවති සාකච්ඡා වලදී බොහෝ දේ ලබාදෙන බව පොරොන්දු වුව ද මෙතෙක් කිසිදු දෙයක් නොලැබුණු බවයි. බි.බි.සි. ලෝක සේවය සමඟ විශේෂ සම්මුඛ සාකච්ඡාවකට එක්වෙමින් සි.වි.විග්නේෂ්වරන් මහතා මෙම අදහස් පළ කර තිබේ. මේ අතර උතුරේ රඳවා සිටින හමුදා සාමාජිකයින් අඩු කිරීම සම්බන්ධයෙන් ද සෑහීමකට පත්විය නොහැකි බව බි.බි.සි. ලෝක සේවය වෙත සම්මුඛ සාකච්ඡාවකට එක්වෙමින් ඒ මහතා සඳහන් කර තිබේ.", "URL": "https://sinhala.adaderana.lk/news.php?nid=41201", "Category": null, "Parent URL": null}