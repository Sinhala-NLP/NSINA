{"Source": "Adaderana", "Timestamp": "July 27, 2015 03:42 pm", "Headline": "රන්ජන්ට එරෙහිව ශ්‍රේෂ්ඨාධිකරණයට සංදේශයක්", "News Content": "අධිකරණයට අපහාස කළ බවට චෝදනා කරමින් නියෝජ්‍ය අමාත්‍ය රන්ජන් රාමනායක මහතාට එරෙහිව ශ්‍රේෂ්ඨාධිකරණය වෙත සංදේශයක් බාරදී තිබේ.කෝට්ටේ නගර සභාවේ නියෝජ්‍ය නගරාධිපති නීතීඥ මධුර විතානගේ මහතා විසින් අදාළ සංදේශය බාරදී ඇති බව අද දෙරණ අධිකරණ වාර්තාකරු සඳහන් කළේය. නියෝජ්‍ය අමාත්‍ය රන්ජන් රාමනායක මහතා පසුගියදා සිරිකොත මන්දිරයේ දී සිදුකළ ප්‍රකාශයකින් අධිකරණයට අපහාසයක් සිදුවී ඇති බව අදාළ සංදේශයේ සඳහන් කර ඇත.එම නිසා මේ සම්බන්ධයෙන් විභාගයක් පවත්වා නිසි නීතිමය ක්‍රියාමාර්ග ගන්නා ලෙස ඉල්ලමින් අදාළ සංදේශය ඉදිරිපත් කර ඇති බව වාර්තා වේ.", "URL": "https://sinhala.adaderana.lk/news.php?nid=52878", "Category": null, "Parent URL": null}