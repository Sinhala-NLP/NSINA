{"Source": "Adaderana", "Timestamp": "May 8, 2015 02:39 pm", "Headline": "වේදනා නාශක හා ගබ්සා පෙති සමග පුද්ගලයෙක් කටුනායකදී මාට්ටු", "News Content": "නීති විරෝධී අයුරින් ඖෂධ වර්ග කිහිපයක් මෙරටට රැගෙන ආ පුද්ගලයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ.අද අළුයම 4.35ට පමණ ගුවන්තොටුපළ පොලිස් මත්ද්‍රව්‍ය කාර්යංශය විසින් අදාළ පුද්ගලයා අත්අඩංගුවට ගෙන ඇත.අදාළ පුද්ගලයා ශ්‍රී ලංකා ගුවන්සේවයට අයත් ගුවන්යානයකින් ඉන්දියාවේ චෙන්නායි සිට මෙරටට පැමිණ ඇති අතර ඔහුගේ ගමන් මළු පරික්ෂා කිරිමේදී අදාළ ඖෂධ තොගය සොයාගෙන තිබේ.එම ඖෂධ තොගය ගමන් මළු තුළ තිබූ පරිගණක මධ්‍ය සැකසුම් යන්ත්‍ර තුළ සඟවා රැගෙන විත් ඇත.එහි තිබී වේදනා නාශක පෙති 80,530ක් සහ ගබ්සා පෙති 280ක් සොයාගෙන තිබේ.සැකකරු කල්පිටිය ප්‍රදේශයේ පදිංචිකරුවෙකු වන අතර වැඩිදුර පරික්ෂණ කටයුතු සඳහා ඔහු කටුනායක ගුවන් තොටුපළ රේගු අංශයට බාරදී ඇති බව පොලිසිය සඳහන් කළේය.", "URL": "https://sinhala.adaderana.lk/news.php?nid=51188", "Category": null, "Parent URL": null}