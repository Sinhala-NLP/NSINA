{"Source": "Adaderana", "Timestamp": "January 31, 2018 12:25 pm", "Headline": "බැදුම්කර වංචාවේ මහ මොළය හා සැලසුම්කරුවන් එකතුවී රවී කරුණානායක බිල්ලට දුන්නා", "News Content": "බැදුම්කර වංචාවේ මහ මොළය හා සැලසුම්කරුවන් සියලු දෙනා එකතු වී තිලක් මාරපන කමිටුව හරහා රවී කරුණානායක බිල්ලට දී, අනෙක් සියලු දෙනා බේරී ඇතැයි කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා පවසයි. \"රවී කරුණානායක මහතා අර්ජුන ඇලෝසියස් සමග සබදතා පැවැත්වූ බව කොමිෂන් වාර්තාවේ දැක්වෙන බවත් ඔහුට යම් ප්‍ර‍තිලාභයක් ඒ මගින් ලැබෙන්නට ඇති බව අනුමාන කරන්නට හැකි බවද නමුත්, බැදුම්කර වංචාවේ මහ මොළය හා සැලසුම්කරුවන් එජාප නායකයා හා ඔහුගේ ගජ මිතුරන් බව ඉතා පැහැදිලියි. තිලක් මාරපන කමිටුව සැබෑ හොරුන් බේරා එජාප උප නායකයා ‘බිල්ල‘ ට දී තියෙනවා. මේක පැහැදිලි මැතිවරණ ඇස්බැන්දුමක්\" යැයි ද කීර්ති තෙන්නකෝන් මහතා පැවසීය. මාතර ප්‍රදේශයේ හෝටලයක පැවති රැස්වීමක් අමතමින් තවදුරටත් අදහස් දැක්වූ තෙන්නකෝන් මහතා ප්‍රකාශ කළේ අද වන විට ලංකා දේශපාලනය ඇත්ත හොරුන් හා ගජ මිතුරන් එකතුවී හොර පූසන්,ගෙන් තමන් ව්‍යාග්‍ර‍යින් බවට පත් කොට ‘හොර පූසන්‘ බිල්ලට දෙන ක්‍ර‍මයක් බිහි කර ඇති බවයි. බැදුම්කර වංචාවට සම්බන්ධ සැබෑ පුද්ගලයින්ට දඩුවම් කළ යුතු බවත් මහ බැංකුව තව දුරටත් අගමැති යටතතේ තබා ගැනීමට ජනාධිපතිවරයා ඉඩ දි ඇත්තේ අගමැති රනිල් වික්‍ර‍මසිංහ මහතා කෙරෙහි විශ්වාසය තිබෙන නිසා ද? යැයි මෛත්‍රීපාල සිරිසේන මහතා පැහැදිලිව ප්‍ර‍කාශ කළ යුතුයි යැයි ද කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=83823", "Category": null, "Parent URL": null}