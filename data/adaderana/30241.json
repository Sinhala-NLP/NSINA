{"Source": "Adaderana", "Timestamp": "December 25, 2012 03:00 pm", "Headline": "වෙල්යායක මළ සිරුරක්", "News Content": "ගල්අමුණ ප්‍රදේශයේ වෙල්යායක තිබී කාන්තා මළ සිරුරක් සොයාගෙන තිබේ. අද පෙරවරුවේ හිඟුරක්ගොඩ පොලීසිය විසින් මෙම මළ සිරුර සොයාගෙන ඇති බව සඳහන්ය. පසුගිය දිනවල ප්‍රදේශයේ පැවති අධික වර්ෂාව හේතුවෙන් මින්නේරිය ඔයේ ජල මට්ටම ඉහළ ගොස් තිබු අතර ඔයට වැටීමෙන් අදාළ කාන්තාව මියයන්නට ඇති බව පොලීසිය පවසයි. මළ සිරුර මේවන විට හිඟුරක්ගොඩ රජයේ රෝහලට රැගෙන ගොස් ඇති අතර පශ්චාත් මරණ පරීක්‍ෂණය පැවැත්විමට නියමිතය.", "URL": "https://sinhala.adaderana.lk/news.php?nid=30241", "Category": null, "Parent URL": null}