{"Source": "Adaderana", "Timestamp": "September 29, 2014 07:58 am", "Headline": "නාවික හමුදාව ඉන්දීය ධීවරයින්ට සහයවෙයි", "News Content": "අනතුරට පත් යාත්‍රාවක සිටි ඉන්දීය ධීවරයින් පිරිසක් නාවික හමුදාව විසින් මුදාගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේ ධිවරයින් සිව්දෙනෙකු එම යාත්‍රාවේ සිටි බවයි. කච්චතිව් මුහුදු ප්‍රදේශ‍යේ දි අදාළ යාත්‍රාව අනතුරට ලක්ව තිබු බව සඳහන් වෙයි. එම ධිවරයින් සිව්දෙනා ගොඩබිමට රැගෙන ඒමෙන් අනතුරුව ඩෙල්ෆ් පොලිසිය වෙත භාරදුන් බව කෝසල වර්ණකුලසූරිය මහතා පැවසුවේය. අනතුරට පත් යාත්‍රාව ද ගොඩබිමට රැගෙන ආ බව හෙතෙම සඳහන් කළේය.", "URL": "https://sinhala.adaderana.lk/news.php?nid=46387", "Category": null, "Parent URL": null}