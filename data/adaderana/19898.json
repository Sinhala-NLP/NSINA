{"Source": "Adaderana", "Timestamp": "November 10, 2011 08:31 am", "Headline": "  ජපන් ජාතික බොස්ගේ දෙලක්ෂ හැට දහසකට විදලා", "News Content": "ජපන් ජාතිකයෙකුගෙන් රුපියල් දෙලක්ෂ හැටදහසක් වංචා කළ පුද්ගලයෙකු අත්අඩංගුවට ගෙන තිබේ. අදාළ පුද්ගලයා ජපන් ජාතිකයාගේ භාෂා පරිවර්තකයා ලෙස කටයුතු කර ඇති බව පොලිසිය පවසයි. ජපන් ජාතිකයා සතු ඒටීම් බැංකු කාඩ්පතක් සොරා ගෙන අදාළ මුදල වංචනික ලෙස ලබා ගෙන ඇති බවට තොරතුරු අනාවරණ වී තිබේ. වව්නියාව කවුසිකුලම් ප්‍රදේශයේ ආයතනයක කාර්මික උපදේශකවරයෙකු ලෙස ද කටයුතු කරන ජපන් ජාතිකයා සිදු කළ පැමිණිල්ලකට අනුව වව්නියාව ප්‍රදේශයේ දී අදාළ සැකකරු අත්අඩංගුවට ගෙන ඇති බව සඳහන්වේ. සැකකරු කොල්ලුපිටිය ප්‍රදේශයේ පදිංචිකරුවෙකු බව පොලිසිය පවසයි. මොහු අද වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19898", "Category": null, "Parent URL": null}