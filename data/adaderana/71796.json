{"Source": "Adaderana", "Timestamp": "April 6, 2017 01:53 pm", "Headline": "අනුරුද්ධ පාදෙනිය ඇතුළු 9ට සිතාසි ", "News Content": "රජයේ වෛද්‍ය නිලධාරීන්ගේ සංගමය විසින් හෙට(07) දිනයේ ක්‍රියාත්මක කිරීමට නියමිත දීපව්‍යාප්ත වැඩ වර්ජනය වළක්වන වාරණ නියෝගයක් නිකුත් කරන ලෙස ඉල්ලා ගොනුකළ පෙත්සමක් කොළඹ දිසා අධිකරණය ප්‍රතික්ෂේප කර තිබේ. කොළඹ දිසාවිනිසුරු සුජීව නිශ්ශංක මහතා විසින් අදාළ පෙත්සම ප්‍රතික්ෂේප කළ බව අද දෙරණ අධිකරණ වාර්තාකරු සඳහන් කළේය. කෙසේවෙතත් පෙත්සමේ වගඋත්තරකරුවන් ලෙස නම් කර තිබු රජයේ වෛද්‍ය නිලධාරීන්ගේ සංගමයේ සභාපති වෛද්‍ය අනුරුද්ධ පාදෙනිය මහතා ඇතුළු නව දෙනෙකුට අධිකරණයේ කරුණු දක්වන මෙන් සිතාසි නිකුත් කර ඇති බව සඳහන්ය. ලබන මැයි මස 4 වැනිදා පෙත්සම සම්බන්ධයෙන් කරුණු දක්වන ලෙස ඔවුන්ට දිසාධිකරණ විනිසුරුවරයා නියෝග කළ බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=71796", "Category": null, "Parent URL": null}