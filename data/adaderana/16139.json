{"Source": "Adaderana", "Timestamp": "May 16, 2011 04:26 pm", "Headline": "මවට පහරදුන් පියා මරුට -පියා මැරූ පුතු අත්අඩංගුවට ", "News Content": "කැකිරාව, පලුගස්වල ප්‍රදේශයේ දී පසුගිය දා සිදු වූ පුද්ගල ඝාතනයක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. ඝාතනයට ලක් වූ පුද්ගලයාගේ පුතා මෙසේ සැකපිට අත්අඩංගුවට ගෙන ඇති බව පොලිසිය සඳහන් කරනු ලැබීය. පලුගස්වල, විජිතපුර ප්‍රදේශයේ පදිංචි 52 හැවිරිදි පුද්ගලයෙකු පසුගිය 14 වැනිදා මෙසේ ඝාතනයට ලක්ව තිබුණි. පියා බීමත්ව නිවසට පැමිණ සිය මවට පහර දෙමින් සිටිය දී එම ස්ථානයට පැමිණි පුතා මෙසේ පහර දී පියා ඝාතනය කර ඇත. සැකකරු අද(16) මහේස්ත්‍රාත් අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=16139", "Category": null, "Parent URL": null}