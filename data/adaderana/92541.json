{"Source": "Adaderana", "Timestamp": "July 14, 2018 10:31 am", "Headline": "රංගන හේරත් ජාත්‍යන්තර ක්‍රිකට් දිවියට සමු දෙන දිනය ප්‍රකාශ කරයි", "News Content": "එළඹෙන එංගලන්ත සංචාරයෙන් අනතුරුව තමන් ජාත්‍යන්තර ක්‍රිකට් පිටියෙන් සමුගන්නා බව ශ්‍රී ලංකා කණ්ඩායමේ දඟ පන්දු යවන ක්‍රීඩක රංගන හේරත් පවසයි. 40 හැවිරිදි රංගන හේරත් වමතින් දඟ පන්දු යවන ක්‍රීඩකයෙකු වන අතර ශ්‍රී ලංකා කණ්ඩායමේ සුපිරි දඟ පන්දු යවන්නා ලෙස සැලකෙන මුත්තයියා මුරලිදරන්ගෙන් පසුව බිහි වූ විශිෂ්ට පන්දු යවන්නෙකු ලෙස සැලකෙයි. මේ වන විට ටෙස්ට් තරග 90කට ක්‍රීඩා කර ඇති රංගන හේරත් එහිදි ප්‍රතිවාදී කඩුලු 418ක් බිඳ හෙලා තිබේ. ටෙස්ට් තරගයකදී කඩුලු 5 බැගින් අවස්ථා 33ක් රංගන හේරත්ගේ වාර්තාවල සටහන් වන අතර ඔහු අවස්ථා 9කදි කඩුලු 10 බැගින් බිඳ හෙළා තිබේ මේ අතර රංගන හේරත් එක්දින තරග 71කදි කඩුලු 74ක් බිද හෙලා තිබෙනවා.", "URL": "https://sinhala.adaderana.lk/news.php?nid=92541", "Category": null, "Parent URL": null}