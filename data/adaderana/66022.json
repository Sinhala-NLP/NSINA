{"Source": "Adaderana", "Timestamp": "November 14, 2016 11:47 am", "Headline": "භූ කම්පනයෙන් අනතුරුව පසුකම්පන කිහිපයක්", "News Content": "නවසීලන්තයේ ක්‍රයිචර්ච් නුවර ආසන්නයේ ඇති වූ භූ කම්පනයෙන් අනතුරුව ප්‍රබල පසු කම්පන කිහිපයක් හටගෙන තිබේ.නවසිලන්තයේ දකුණූ දූපත් ප්‍රදේශයේ රිච්ටර් පරිමාණයේ ඒකක 6.3ක්, 4.8ක් සහ 4.5 ක ප්‍රබලතාවයෙන් යුතුව පසු කම්පන කිහිපයක් හට ගෙන ඇති බව විදෙස් වාර්තා සඳහන් කළේය.ඉදිරි දින කිහිපය තුළ තවත් පසු කම්පන ඇති විය හැකි බවට එරට භූ විද්‍යා අංශ අනතුරු අඟවා ඇත.මේ වන විට භු කම්පනයේ බලපෑමට ලක් වූ ප්‍රදේශවල අත්‍යාවශ්‍ය සේවා බිඳවැටී ඇති අතර අවදානම් සහිත ප්‍රදේශවලින් ජනතාව ඉවත් කර ඇති බව ද වාර්තා වේ.නවසීලන්තයට බලපෑ භූ කම්පනයෙන් පුද්ගලයින් දෙදෙනෙකු මියගොස් තිබුණි.", "URL": "https://sinhala.adaderana.lk/news.php?nid=66022", "Category": null, "Parent URL": null}