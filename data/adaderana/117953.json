{"Source": "Adaderana", "Timestamp": "August 31, 2019 06:53 pm", "Headline": "මහජන බැංකුවේ දූෂිතම කාලය උදා කළේ හේමසිරි ප්‍රනාන්දු-රුසිරුපාල තෙන්නකෝන්", "News Content": "හේමසිරි ප්‍රනාන්දු මහතා සභාපතිව සිටියදී මහජන බැංකුව මඟින් විදෙස් රටවල් සඳහා නිකුත් කළ ණය තවමත් අය කරගැනීමට නොහැකිව ඇතැයි ප්‍රගතිශීලි වෘත්තීය එකමුතුව අද (31) කොළඹ පැවති මාධ්‍ය හමුවකදී හෙළ කළේය. ලංකා බැංකු සේවක සංගමයේ හිටපු සභාපති රුසිරුපාල තෙන්නකෝන් මහතා ප්‍රකාශ කළේ එලෙස ණය ලබාදුන් ඇතැම් විදෙස් සමාගම්වල ලිපිනය පවා මහජන බැංකුව නොදන්නා බවයි. එහිදී වැඩිදුරටත් අදහස් දක්වමින් ඒ මහතා මෙසේ පැවසීය. \"මහජන බැංකුවේ දූෂිතම කාල පරිච්ඡේදය උදා කලේ හේමසිරි ප්‍රනාන්දු නැමැති සභාපතිවරයා හා එම අධ්‍යක්ෂ මණ්ඩලය. 2015 දී බිලියන 17ක්ව පැවති අක්‍රමික ගණයේ ණය අද බිලියන 39ක් දක්වා නැඟලා තියෙනවා. 2018 දී සියෙරා ලියෝන් රාජ්‍යයේ උක්වගාවක් සඳහා ඇ.ඩො.මි.15ක ණයක් දෙනවා. මාලදිවයිනේ හෝටල් සංකීර්ණයක් සඳහා 2017දී බිලියන 2කට ආසන්න ණයක් දීලා. 2018 දීම ඒක නොගෙවත හැකි එය නොගෙවත හැකි අක්‍රමික ණයක් වෙනවා. අද බැංකුව එම ණය අය කරගැනීම සම්බන්ධව එන්තරවාසී යවන්න ලිපින හොයනවා.මුන් ඉන්නේ මාලදිවයිනේ. හෙට අනිද්දා අගමැති යන්නේ ඒකටද දන්නෑ. ඒ අනුව අක්‍රමික ගණයට වැටුණ මුදල බිලියන 17.4යි.\"", "URL": "https://sinhala.adaderana.lk/news.php?nid=117953", "Category": null, "Parent URL": null}