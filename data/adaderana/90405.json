{"Source": "Adaderana", "Timestamp": "June 5, 2018 07:58 pm", "Headline": "හිටපු ජනාධිපති මහින්ද රාජපක්ෂ ශ්‍රීලනිපයේ නායකත්වයට පත්කළ යුතුයි", "News Content": "ශ්‍රී ලංකා නිදහස් පක්ෂයේ පිරිහීම නැවැත්වීමට නම් හිටපු ජනාධිපති මහින්ද රාජපක්ෂ මහතා ශ්‍රී ලංකා නිදහස් පක්ෂයේ නායකත්වයට පත්කළ යුතු බව පාර්ලිමේන්තු මන්ත්‍රී ශෙහාන් සේමසිංහ මහතා පවසයි. අද (05) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව ප්‍රකාශ කළේය. මේ අතර ශ්‍රී ලංකා නිදහස් පක්ෂයේ සිදු කළ ප්‍රතිසංවිධානය මඟින් ජනතාව බලාපොරොත්තු වු ප්‍රතිසංවිධානයක් සිදු නොවු බවද මන්ත්‍රීවරයා පවසයි. තවද බැදුම්කර සිද්ධිය මඟින් අනාවරණය වී අති දේවල් තුළින් අනාගත දේශපාලනය පිරිසිඳු කර ගැනීමේ හැකියාවක් ඇති බව මන්ත්‍රීවරයා පෙන්වා දෙයි. මේ අතර හිටපු ජනාදිපතිවරයා ශ්‍රී ලංකා නිදහස් පක්ෂයේ අනුශාසක ලෙස පත් කිරීම ගැන හිටපු ජනාධිපතිවරයාගේද අනු දැනුමක් නැති බව පාර්ලීමේන්තු මන්ත්‍රී බන්දුල පවසයි.", "URL": "https://sinhala.adaderana.lk/news.php?nid=90405", "Category": null, "Parent URL": null}