{"Source": "Adaderana", "Timestamp": "July 20, 2015 10:18 am", "Headline": "අද දෙරණ 24x7 ට අවුරුද්දයි", "News Content": "ශ්‍රී ලංකාවේ ප්‍රථම විසි හතර පැයේ ප්‍රවෘත්ති නාලිකාව වන \"අද දෙරණ 24x7\"නාලිකාවට අද(20)ට වසරක් සම්පූර්ණ වී තිබේ.ප්‍රධාන ප්‍රවෘත්ති විකාශ 4ක්, පැයෙන් පැය පුවත් ප්‍රකාශ 10 ක් සමගින් අඛණ්ඩව දින 365 ක කාලයක් සමබර පුවත් කලාවකින් සම්පූර්ණ කිරීමට හැකිවීම අද දෙරණ කාර්ය මණ්ඩලය සතුටින් සිහිපත් කරයි. ප්‍රවෘත්ති වලට අමතරව කාලීන වැඩසටහන්,සඟරාමය වැඩසටහන්,ජාත්‍යන්තර පුවත්, ක්‍රීඩා, සංචාරක පුවත් ආදියෙන්ද \"අද දෙරණ 24x7\"නාලිකාව ඉදිරියෙන් සිටියි.", "URL": "https://sinhala.adaderana.lk/news.php?nid=52736", "Category": null, "Parent URL": null}