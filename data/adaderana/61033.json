{"Source": "Adaderana", "Timestamp": "June 12, 2016 09:13 pm", "Headline": " පානම නිවාස ප්‍රශ්නයට විසදුම්", "News Content": "අම්පාර, පානම ප්‍රදේශයේ ක්‍රියාත්මක කිරීමට යෝජිත ජනතාව පදිංචි කිරීමේ හා නිවාස ඉදිකිරීමේ ව්‍යාපෘතියක් වෙනුවෙන් ප්‍රාථමික කර්මාන්ත අමාත්‍ය දයා ගමගේ මැතිතුමා විසින් මුල් ගල් තබනු ලැබීය.ඒ අනුව, මුලික පියවර ලෙස මෙහි ඉදිකිරීමට අපේක්ෂිත නව නිවාස ගණන 350කි.පානම ප්‍රදේශයේ ක්‍රියාත්මක කිරීමට යෝජිත බවට සඳහන් කරන සංචාරක කර්මාන්ත ව්‍යාපෘතියක් හා ඒ හේතුවෙන් ජනතාවගේ මුල් ගම්-බිම් අහිමි වීමේ අවදානමක් ඇතැයි ඵලවන ඇතැම් මාධ්‍ය වාර්තා සම්බන්ධයෙන් ද මෙහිදී මාධ්‍යවේදීන් විසින් අමාත්‍යතුමන්ගෙන් විමසුවේය.එහිදී අදහස් දැක්වූ අමාත්‍යවරයා,\"මම බලාපොරොත්තුවෙනවා මේ අවුරුද්ද නිමා වෙන්න කළිං මේ නිවාස ව්‍යාපෘතියහ හදලා නිම කරන්න. විශේෂයෙන්ම දැනට පානම නිවාස නැති උදවිය, ඒ වගේම අනුපුවල් වල ජීවත්වන උදවිය- මේ හැම කෙනෙකුටම පක්ෂ භේදයකින් තොරව නිවාස සංවර්ධන අධිකාරිය හා ප්‍රාදේශීය ලේකම්තුමාගේ මැදිහත්වීමෙන් තමයි මේ නිවාසලාභීන් තෝරාගෙන තියෙන්නේ.පානම නිවාස හිඟය සම්පූර්ණයෙන්ම අප අවසන් කරනවා. මේ නිවාස ව්‍යාපෘතියේ තියන විශේෂත්වය තමයි, මේ නිවාස අපි ඉදිකරන්නේ ඉතාම දැකස්කළු ස්ථානයක. මේ ප්‍රදේශය අපි බලාපොරොත්තුවෙනවා සංචාරක කේන්ද්‍රයක් බවට පත් කරන්න. එතටකටෙ ඒ සංචාරක කේන්ද්‍රයේ පිහිටා තිඛෙන නිසා, මේ හැම නිවාසයකම 'හෝම් ස්ටේ' එකක් ලෙස සංචාරකයින්ට නවාතැන් පහසුකම් ලබා දිය හැකි ස්ථානයකුත් නිර්මාණය කරන්න සැලසුම් කරලා තියනවා. මේ හැම කෙනෙකුටම තව අවුරුදු තුන හතරක් යනකොට මේ නිවාස ලබන හැම කෙනෙකුටම මාසෙකට රුපියල් ලක්ෂය දෙකක විතර මාසික ආදායමක් ලබා ගන්න තත්ත්වයක් අපි ඇති කරනවා.ඒ වගේම, අපි බලාපොරොත්තුවෙනවා පානම ප්‍රදේශයේ හෝටල් කාමර දෙදහසක්වත් ඉදි කරන්න. එතකොට ඒකට අමතරව මේ ස්ථානයේ නව නිවාස 350ක් සහ තවත් නිවාස අසූවකුත් හදන්න කටයුතු කරනවා. ඒ අනුව, මේ නිවාස 430ත් මුල් කරගෙන මම බලාපොරොත්තුවෙනවා සංචාරකයින් අවම වශයෙන් දාහකටවත් නවාතැන් පහසුකම් ලබා දෙන්න පුළුවන් තැනක් බවට පත් කරන්න.මේ වැඩපිළිවල සංචාරක කර්මාන්තයටත් හොඳ අත්වැලක් වෙනවා. ඒ වගේම ඉතාමත්ම අඩු වියදමකින් හෙඳ කෑම වේලක් කාලා මෙම ප්‍රදේශයේ සංචාරය කරලා යන්න පුළුවන් වෙයි සංචාරකයින්ට.\"", "URL": "https://sinhala.adaderana.lk/news.php?nid=61033", "Category": null, "Parent URL": null}