{"Source": "Adaderana", "Timestamp": "May 28, 2017 10:09 am", "Headline": "බොල්ගොඩ වේල්ලට පහල සිටින ජනතාව අවධානයෙන් සිටින්න", "News Content": "කළු ගගේ පහළ ප්‍රදේශවල පවතින ජල මට්ටම වර්ධනය වෙමින් පවතින බව කළුතර දිස්ත්‍රික් ලේකම් යූ.ඩී.සී ජයලාල් මහතා පවසයි.කළු ගඟේ ඉහළ ප්‍රදේශ වලින් පහල ප්‍රදේශවලට ජලය ගලා ඒම හේතුවෙන් මෙම තත්වය හටගෙන ඇති බව දිස්ත්‍රික් ලේකම්වරයා පැවසුවේය.මේ හේතුවෙන් කළුතර, මිල්ලණිය, මදුරාවල, දොඩන්ගොඩ ප්‍රාදේශීය ලේකම් කොට්ඨාශ වල පවතින ජල ගැලීම් තත්වය වර්ධනය වී ඇති බව යූ.ඩී.සී ජයලාල් මහතා සඳහන් කරයි.මේ වන විට කළුතර හා මිල්ලණිය ප්‍රදේශ අතර ඉදි කර ඇති බොල්ගොඩ වේල්ලට ඉහළින් ජලය ගලා යාමේ අවදානමක් ද හට ගෙන ඇති බව ඔහු පැවසුවේය.මේ හේතුවෙන් බොල්ගොඩ වේල්ලට පහල ප්‍රදේශයේ සිටින ජනතාවට ඒ පිළිබඳව අවධානයෙන් සිටින ලෙස දැනුවත් කිරීම් සිදුකර ඇති බවද දිස්ත්‍රිවක් ලේකම්වරයා කියා සිටියි.", "URL": "https://sinhala.adaderana.lk/news.php?nid=73662", "Category": null, "Parent URL": null}