{"Source": "Adaderana", "Timestamp": "December 4, 2017 01:39 pm", "Headline": " ලොකු ලොරියේ හැපුණ පොඩි ලොරිය කොත්තු බාස් පෙරළගෙන රෑ කඩේට යයි(වීඩියෝ සහිතයි)", "News Content": "මඩකලපුව- එරාවුර් ප්‍රදේශයේ අද(04) අලුයම 1 ට පමණ රිය අනතුරක් සිදුව ඇති බව අද දෙරණ ප්‍රාදේශිය වාර්තාකරු පවසයි. එරාවුර් ප්‍රදේශයේ පවත්වාගෙන යනු ලබන රාත්‍රී ආපන ශාලාවක් ඉදිරිපිට නවතා තිබු කුඩා ලොරි රථයක, කොළඹ සිට මඩකලපුව දක්වා ඉතා වේගයෙන් පැමිණි තවත් ලොරි රථයක ගැටීමෙන් අනතුර සිදුව තිබේ. අනතුරින් අදාළ ආපන ශාලාවේ සේවකයෙකු තුවාල ලබා එරාවුර් රෝහලට ඇතුළත් කර ඇත. කොළඹ සිට පැමිණි ලොරි රථයේ රියදුරුට නින්ද යෑම හේතුවෙන් රථය පාලනය කර ගැනීමට නොහැකිව මෙම අනතුර සිදුව තිබේ. මේ වන විට එම ලොරි රථයේ රියදුරු අත්අඩංගුවට ගෙන ඇති අතර, එරාවුර් පොලීසිය විසින් වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=81015", "Category": null, "Parent URL": null}