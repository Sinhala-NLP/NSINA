{"Source": "Adaderana", "Timestamp": "May 28, 2011 11:46 am", "Headline": "හැටන් -නුවරඑළිය පාර යථා තත්ත්වයට - ගමනාගමනයට විවෘතයි", "News Content": "පස් කන්දක් කඩා වැටීම හේතුවෙන් බාධා පැමිණ තිබූ හැටන් -නුවරඑළිය මාර්ගයේ රථවාහන ගමනාගමන කටයුතු මේ වන විට යථා තත්ත්වයට පත් කර තිබේ. අද පෙරවරු 8.00 ට පමණ පස් කන්ද කඩා වැටීම හේතුවෙන් මාර්ගය අවහිර වීමත් සමග විකල්ප මාර්ගයක්‍ ලෙස ගිනිගත්හේන - නාවලපිටිය - ගම්පොළ හරහා මාර්ගය ඔස්සේ රථවාහන ධාවනය සිදුකෙරුණු බව නුවරඑළිය දිස්ත්‍රික් ලේකම් ඩී.පී.ජී. කුමාරසිරි මහතා පැවසුවේය.", "URL": "https://sinhala.adaderana.lk/news.php?nid=16380", "Category": null, "Parent URL": null}