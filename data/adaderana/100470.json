{"Source": "Adaderana", "Timestamp": "December 8, 2018 10:05 pm", "Headline": "එකම දිශාවට ධාවනය වූ වාහන තුනක් එකිනෙක ගැටෙයි", "News Content": "එකම දිශාවට ධාවනය වූ මෝටර් රථයක් සහ ලොරි රථ දෙකක් එකිනෙක ගැටී අනතුරක් සිදු වී ඇති බව හැටන් පොලීසිය පැවසීය. අද(08) පස්වරු 3.30ට පමණ මෙම අනතුර සිදු වී ඇත්තේ හැටන් නුවරඑළිය ප්‍රධාන මාර්ගයේ හැටන් කුඩාගම ප්‍රදේශයේදීය. හැටන් පොලීසිය පැවසුවේ හැටන් කොටගල සිට හැටන් දක්වා ධාවනය වූ ත්‍රීරෝද රථයක් පාර හරහා මාරු වූ සුනඛයින් රැලක් බේරිමට ත්‍රීරෝදය නතර කරන අවස්තාවේ එම දිශාවටම පසුපසින් අධික වේගයෙන් ධාවනය වූ මෝටර් රථයක් ලොරි රථ දෙකක් එකිනෙක ගැටී වාහන තුනම අනතුරට පත්ව ඇති බවයි. අනතුරෙන් කිසිවෙකුටත් තුවාල සිදු වී නොමැති අතර අනතුරෙන් වාහන තුනට දැඩි අලාභ හානි සිදු වී තිබේ. අනතුර පිළිබද පරීක්ෂණ පවත්වන හැටන් පොලීසිය පැවසුවේ අනතුරට හේතුව අධික වේගය බවයි.", "URL": "https://sinhala.adaderana.lk/news.php?nid=100470", "Category": null, "Parent URL": null}