{"Source": "Adaderana", "Timestamp": "July 17, 2016 10:48 am", "Headline": " සීගිරි බඹරු ඇවිස්සී 17ක් රෝහලේ", "News Content": "සීගිරිය නැරඹීමට ගිය විදේශිකයන් ඇතුළු පුද්ගලයින් 17දෙනෙකු සහ සංස්කෘතික ත්‍රිකෝණයේ ආරක්ෂක නිලධාරියෙකු බඹර ප්‍රහාරයකට ලක්ව තිබේ.චීන ජාතිකයන් දස දෙනෙකු, ඉන්දීය ජාතිකයෙකු, ජර්මන් ජාතිකයෙකු බඹර ප්‍රහාරයට ලක්වු විදේශීකයන් අතර වන බව පොලීසිය පැවසුවේය. බඹර ප්‍රහාරයට ලක්වු සෙසු පිරිස දේශීය සංචාරකයින් වන අතර ඔවුන් මට්ටක්කුලිය ප්‍රදේශයේ සිට සීගිරිය නැරඹීම සඳහා ගොස් තිබේ.ඔවුන් කිඹිස්ස රෝහලට ඇතුළත් කිරීමෙන් අනතුරුව බරපතළ තත්ත්වයේ පසු වු චීන ජාතිකයෙකු සහ කාන්තාවක වැඩිදුර ප්‍රතිකාර සඳහා දඹුල්ල මහරෝහලට මාරුකර යවා ඇති බව වාර්තා වෙයි.", "URL": "https://sinhala.adaderana.lk/news.php?nid=62145", "Category": null, "Parent URL": null}