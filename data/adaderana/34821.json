{"Source": "Adaderana", "Timestamp": "June 11, 2013 10:59 am", "Headline": "මාතර පොලීසියේ ලොක්කට වැඩ වරදී?", "News Content": "නීතීඥවරියකට බැන වැදීමේ සිද්ධියක් මුල්කරගනිමින් මාතර මූලස්ථාන පොලීසියේ අපරාධ විමර්ශන අංශයේ ස්ථානාධිපතිවරයාට එරෙහිව මූලික අයිතිවාසිකම් නඩුවක් ගොනු කිරීමට නීතීඥ සංගමය තීරණය කර තිබේ. ඊයේ පස්වරුවේ රැස්වු නීතීඥ සංගමයේ විධායක කමිටුව විසින් මෙම තීරණය ගෙන ඇති බව සඳහන්ය. නීතීඥ සංගමයේ විශේෂ විධායක රැස්වීමක් ඊයේ පස්වරුවේ පැවති අතර එම අවස්ථාවේ දී අදාළ සිද්ධිය පිළිබඳ තොරතුරු අනාවරණය වී ඇත. ඒ අනුව එම කාරණය පිළිබඳ දීර්ඝ ලෙස කරුණු සාකච්ඡා කිරීමෙන් අනතුරුව මූලික අයිතිවාසිකම් නඩුවක් ගොනු කිරීමට තීරණය කර ඇති බව සඳහන්ය. පසුගිය මැයි මස 28 වන දින පොලීසිය විසින් අත්අඩංගුවට ගත් සැකකරුවෙකු අධිකරණය හමුවට ඉදිරිපත් කිරීමට යාමේ දී සිදුවු සිද්ධියක් මුල්කරගනිමින් අදාළ පොලිස් නිලධාරියා විසින් නීතීඥවරියට බැන වැදී ඇති බව නීතීඥ සංගමය සඳහන් කළේය.", "URL": "https://sinhala.adaderana.lk/news.php?nid=34821", "Category": null, "Parent URL": null}