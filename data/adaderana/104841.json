{"Source": "Adaderana", "Timestamp": "February 22, 2019 04:53 pm", "Headline": "මීගොඩ ගම්වාසීන් විරෝධතාවයක", "News Content": "මීගොඩ හෙට්ටියාවත්ත ගම්වාසීන් අද(22) පෙරවරුවේ විරෝධතාවක නිරත විය. ඒ සති දෙකක පමණ කාලයක සිට තම ගම්මානයට ලබාදී තිබු ජල සැපයුම අත්හිටුවා ඇති බවට චෝදනා කරමින්. හයිලෙවල් මාර්ගයේ දික්හැතැම්ම ප්‍රදේශයේ දී මෙම විරෝධතාව සංවිධානය කර තිබුණි. විරෝධතා කරුවන් පවසන්නේ ජල සම්පාදන මණ්ඩලය මඟින් ජලය ලබාදෙන බවට මීට පෙර ලබාදුන් පොරොන්දුවක් නිසා ප්‍රදේශයට ජලය සැපයූ ප්‍රජා ජල ව්‍යාපෘතියද මීට පෙර අත්හිටවූ බවයි. පැයකට ආසන්න කාලයක් පැවති මෙම විරෝධතාව අතරතුර හෝමාගම ජල සම්පාදන මණ්ඩලයේ නිලධාරියකු පැමණ ජල බවුසරයකින් දින හතරක් ජලය ලබා දීමට වු පොරොන්දුවත් සමඟ විරෝධතාව අවසන් විය.", "URL": "https://sinhala.adaderana.lk/news.php?nid=104841", "Category": null, "Parent URL": null}