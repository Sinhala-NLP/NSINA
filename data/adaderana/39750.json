{"Source": "Adaderana", "Timestamp": "December 21, 2013 08:29 am", "Headline": "බසයක් පෙරළී 1ක් මරුට - තවත් 21ට තුවාලයි", "News Content": "මහනුවර - යාපනය, ඒ 09 මාර්ගයේ පුළියන්කුලම ප්‍රදේශයේ සිදුවු බස් රථ අනතුරකින් පුද්ගලයෙකු මියගොස් තවත් 21 දෙනෙකු තුවාල ලබා රෝහල් ගත කර තිබේ. බස් රථයක් මාර්ගයෙන් ඉවතට පැන පෙරළීයාම හේතුවෙන් මෙම අනතුර සිදුව ඇති බව පොලිසිය පවසන්නේය. අනතුරෙන් බරපතළ තුවාල ලැබු පුද්ගලයින් 22 දෙදෙනෙකු ප්‍රතිකාර සඳදහා වව්නියාව රෝහලට ඇතුළත් කිරීමේ දී එක් අයෙකු මියගොස් ඇත. ජීවිතක්ෂයට පත්ව ඇත්තේ 45 හැවිරිදි පරකඩුව, උඩකන්ද ප්‍රදේශයේ පදිංචිකරුවෙකි. තුවාල ලැබුවන් අතර පිරිමි පුද්ගලයින් 09 දෙනෙක්, කාන්තාවන් 10 දෙනෙකු සහ කුඩා ළමුන් දෙදෙනෙකු ද වන බව සඳහන්ය. කරුවිට ප්‍රදේශයේ පදිංචිකරුවන් පිරිසක් ගමන් ගත් බස් රථයක් අනතුරට ලක්ව ඇති බව පොලිසිය පවසන්නේය.", "URL": "https://sinhala.adaderana.lk/news.php?nid=39750", "Category": null, "Parent URL": null}