{"Source": "Adaderana", "Timestamp": "May 4, 2013 03:33 pm", "Headline": "වැල්ලම්පිටියේ කසළ තේ ගබඩාවක් වටලයි", "News Content": "වැල්ලම්පිටිය ප්‍රදේශයේ පවත්වා ගෙනගිය මිනිස් පරිභෝජනයට නුසුදුසු තේ කොළ ගබඩාවක් වටලා තේ කොළ කිලෝ 32,000ක් සිය භාරයට ගත් බව පොලිස් විශේෂ කාර්ය බලකාය පවසයි. පොලිස් විශේෂ කාර්ය බලකා මූලස්ථාන කදවුරට ලැබුණු තොරතුරකට අනුව මෙම වැටලිම සිදුකර ඇත. එම තේ කොළ තොගය තේ පර්යේෂණ මණ්ඩලයේ නිලධාරීන් පරීක්ෂා කිරීමෙන් අනතුරුව වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාර දුන් බව විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=33806", "Category": null, "Parent URL": null}