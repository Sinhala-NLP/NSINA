{"Source": "Adaderana", "Timestamp": "April 6, 2017 10:56 am", "Headline": "වැලි ප්‍රවාහනය කළ 3ක් සේරුනුවරදී කොටු වෙයි", "News Content": "බලපත්‍ර නොමැතිව වැලි ප්‍රවාහනය කිරීමේ නිරත වූ පුද්ගලයින් තිදෙනෙකු සේරුනුවර, තීත්තකෙට්ටි ප්‍රදේශයේදී අත්අඩංගුවට ගෙන තිබේ. ට්‍රැක්ටර් රථ තුනකින් වැලි ප්‍රවාහනය කරමින් සිටියදී පොලිස් විශේෂ කාර්ය බලකාය විසින් අත්අඩංගුවට ගත් සැකකරුවන් වැඩිදුර විමර්ශන සඳහා සේරුනුවර පොලිස් ස්ථානය වෙත භාරදී ඇති බව සඳහන් වෙයි. මේ අතර කිලිනොච්චිය, මලයානපුරම්, අක්කරායන් රක්ෂිත ප්‍රදේශයේ දී ද අනවසරයෙන් වැලි ප්‍රවාහනය කල පුද්ගලයෙකු අත්අඩංගුවට ගෙන තිබේ. බලපත්‍ර නොමැතිව ට්‍රැක්ටර් රථයක් භාවිතයෙන් වැලි ප්‍රවාහනය කර ඇති අතර පොලිස් විශේෂ කාර්ය බලකාය විසින් සැකකරු වැඩිදුර විමර්ශන සඳහා කිලිනොච්චිය පොලිස් ස්ථානය වෙත භාරදී තිබෙනවා.", "URL": "https://sinhala.adaderana.lk/news.php?nid=71789", "Category": null, "Parent URL": null}