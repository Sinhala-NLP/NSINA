{"Source": "Adaderana", "Timestamp": "March 23, 2018 11:30 am", "Headline": "ඉස්කුරුප්පු නියනකුයි යකඩ උලකුයි අරගෙන හොර කල්ලියක් ගෙවල් 18 කට කරපු වැඩේ", "News Content": "ඉස්කුරුප්පු නියනක හා යකඩ උලක ආධාරයෙන් නිවෙස්වල දොරගුලු කඩා නිවාස 18 ක ඇතුල්වී රුපියල් ලක්ෂ ගණනක දේපල සොකරම් කළ සොර කල්ලියක් අත්අඩංගුවට ගැනීමට වැලිමඩ පොලීසිය සමත්විය. සැකකරුවන් සන්තකයේ තිබී ස්වර්ණාභරණ, LCD රූපවාහිනි, කැමරා, ජංගම දුරකථන, රිදි භාණ්ඩ ලැප්ටොප් පරිඝණක ඇතුලු රුපියල් ලක්ෂ 30 ක වටිනාකම ඇති දේපල අත්අඩංගුවට ගෙන ඇති අතර තවත් රුපියල් ලක්ෂ 20 ක පමණ වටිනා ස්වර්ණාභරණ රාජ්‍ය හා රාජ්‍ය නොවන බැංකුවලට හා උගස් මධ්‍යස්ථානවලට උකස් කර තිබු රිසිට්පත් ද සොයා ගත් බව පොලිසිය පවසයි. වැලිමඩ, ඌවපරණගම, ඇහැලියගොඩ, අඹගස්දෝව, ඇල්පිටිය, සෙවනගල, වැල්ලවාය යන පොලිස් වසම් තුළ සිදුකල නිවාස බිදුම් ඇතුළු සොකරම් 18 ක තොරතුරු සැකකරුවනු විසින් අනාවරණය කර ඇති අතර ඒ අනුවු වැඩිදුර විමර්ශන සිදුකරන බව ද පොලීසිය කියයි. අවසන් වරට වැලිමඩ ප්‍රදේශයේ ගෙවල් බිදුම් සොකරමක් පිළිබඳව විමර්ශන සිදුකරද්දි බදුල්ල සිට බණ්ඩාරවෙල දක්වා නිවාස හා වෙළදසැල් ඉදිරියේ සවි කර තිබෙන ආරක්ෂක කැමරා පරික්ෂා කිරිමේ සැක කටයුතු මෝටර් රථයක් පිළිබඳව අවධානය යොමු වූ බවත් එම වාහනය හඳුනාගෙන වැඩිදුර විමර්ශන සිදුකිරිමේදි ඇඹිලිපිටිය ප්‍රදේශයේ වාහන කුලියට දෙන ස්ථානයක ට අයත් බව ද අනාවරණය වු බවත් පොලිසිය පැවසීය. සොකරම සිදුවු දින එය කුලියට ගත් අය සොයා බැලිමේදි එක් සැකකරුවෙක් සොය ගැනිමට හැකිවු අතර ඔහුගේ ප්‍රකාශය මත මෙම කල්ලියේ අනෙක් සැකකරුවන් තිදෙනාම සොයාගැනිමට හැකිවු බව පොලීසිය පවසයි. සැකකරුවන් අවුරුදු 40,26,28,27 යන වයස් කාණ්ඩවලට අයත් ඇඹිලිපිටිය ප්‍රදේශයේ පදිංචි කරුවන් බව පොලිසිය පවසයි. ඔවුන් මත්කුඩුවලට හා සූදුවලට ඇබ්බැහිවු වන් බවත් ‍සොකරම්වලින් ලබාගන්නා මුදල් ඒවාට වියද්ම කරන බවත් විමර්ශනවලදි අනාවරණය වු බව පොලිසිය සඳහන් කරයි. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස්ම වැලිමඩ පොලිසිය වැඩිදුර විමර්ශන සිදුකරයි. සැකකරුවන් අද(23) දින වැලිමඩ මහෙස්ත්‍රාත් අධිකරණය ඉදිරිපත් කරයි.", "URL": "https://sinhala.adaderana.lk/news.php?nid=86191", "Category": null, "Parent URL": null}