{"Source": "Adaderana", "Timestamp": "July 27, 2011 08:12 am", "Headline": " ගිනි තබන්නන්ට එරෙහිව තරාතිරම නොබලා දඬුවම්", "News Content": "මධ්‍යම කඳුකරයේ වනාන්තර ගිනි තබන පුද්ගලයින්ට එරෙහිව තරාතිරම නොබලා නීතීය ක්‍රියාත්මක කරන ලෙස මධ්‍යම පළාත් ප්‍රධාන අමාත්‍ය සරත් ඒකනායක මහතා ආරක්ෂක අංශ වෙත උපදෙස් ලබා දී තිබේ. ඇතැම් පිරිස් විසින් කඳුකරයේ වනාන්තර ගිනි තබන බවට ලැබී ඇති තොරතුරු මත මහ ඇමතිවරයා මෙම උපදෙස් ලබා දී ඇති බව සඳහන්වේ. රජයේ රක්ෂිත වනාන්තර වල අක්කර 500ක පමණ භූමි භාගයක් දැනටමත් ගිනි තැබීම් හේතුවෙන් විනාශ වී තිබේ. වියලි කාලගුණික තත්ත්වයක් පවතින කාල වල දී ඇතැම් දඩයක්කරුවන් සතුන් දඩයම පහසු කර ගැනීම සඳහා කැලෑ ගිනි තැබීමට හුරු වී ඇති බව පැවසෙයි. නක්ල්ස් සුදුහල රක්ෂිතය , මැදවත්ත ෆයිනස් රක්ෂිතය , විල්ෂෙයාර් රක්ෂිතය , නකක්ල්ස් පාමුල කඳුවැටියේ නාගල රක්ෂිතයේ බෑවුම් ප්‍රදේශ‍ මෙසේ ගිනි තැබීමට ලක්ව තිබේ.", "URL": "https://sinhala.adaderana.lk/news.php?nid=17656", "Category": null, "Parent URL": null}