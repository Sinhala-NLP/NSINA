{"Source": "Adaderana", "Timestamp": "May 29, 2012 04:03 pm", "Headline": " නැගෙනහිර විශ්ව විද්‍යාලයට මහාචාර්ය ඒකකයක් ", "News Content": "නැගෙනහිර විශ්ව විද්‍යාලයේ සෞඛ්‍ය ආරක්ෂණ හා විද්‍යාපීඨය සඳහා මඩකළපුව ශික්ෂණ රෝහලේ මහාචාර්ය ඒකකයක් පිහිටුවීමට අමාත්‍ය මණ්ඩල අනුමැතිය හිමිව තිබේ. ඒ අනුව මෙම විශ්ව විද්‍යාලයේ වෛද්‍ය විද්‍යාව හදාරන ශිෂ්‍ය ශිස්‍යවන් සහ හෙද විද්‍යාවේ දී උපාධිය හදාරන ශිෂ්‍ය ශිෂ්‍යාවන් සඳහා මෙතෙක් විශාල අඩුවක්ව පැවති මහාචාර්ය ඒකකයක් මඩකළපුව රෝහලේ ඉදිකිරීමට නියමිත අතර එහි ඉදිකිරීම් කටයුතු මේ වසරේ ආරම්භ කිරීමට නියමිතය.. උසස් අධ්‍යාපන අමාත්‍ය එස්.බී දිසානායක මහතාගේ යෝජනාවක් අනුව මෙම ව්‍යාපෘතිය සඳහා අමාත්‍ය මණ්ඩල අනුමැතිය හිමිව ඇත. රුපියල් මිලියන 41 ක් වටිනා වෛද්‍ය උපකරණ, රුපියල් මිලියන 7.5 ක් වටිනා ගෘහ භාණ්ඩ සඳහා යන මුදල ද ඇතුළත්ව සමස්ත වියදම රුපියල් මිලියන 299 ක් වන අතර රජයේ ඒකාබද්ධ අරමුදලින් මෙම මහාචාර්ය ඒකකය පිහිටුවීමට නියමිතය. මෙහි ඉදිකිරීම් කටයුතු 2013 වසරේ දී අවසන් කිරීමට කටයුතු කරන බව උසස් අධ්‍යාපන අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=24603", "Category": null, "Parent URL": null}