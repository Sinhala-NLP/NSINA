{"Source": "Adaderana", "Timestamp": "August 8, 2017 11:57 am", "Headline": "ගල්කිස්ස ප්‍රදේශයේ හෝටලයක ගින්නක්", "News Content": "අද(08) අලුයම 2.15ට පමණ ගල්කිස්ස පොලිස් වසමේ විද්‍යාල පාර, ගල්කිස්ස ප්‍රදේශයේ පිහිටි හෝටලයක හදිසි ගින්නක් හට ගෙන ඇති බව පොලීසිය පවසයි. පොලීසියට ලද තොරතුරක් මත වහා ක්‍රියාත්මක වු පොලීසිය හා දෙහිවල ගල්කිස්ස ගිනි නිවීමේ ඒකකයේ නිලධාරීන්ගේ සහය ඇතිව ගින්න මැඩපවත්වා ඇත. ගින්න හේතුවෙන් ජීවිත හානි තුවාල කිසිවක් නොමැති බව පොලීසිය පවසයි. සිදුව ඇති දේවල හානිය පිළිබඳ මෙතෙක් තක්සේරු කර නොමැති අතර සිද්ධිය සම්බන්ධයෙන් ගල්කිස්ස පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=76081", "Category": null, "Parent URL": null}