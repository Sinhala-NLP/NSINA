{"Source": "Adaderana", "Timestamp": "June 7, 2011 03:31 pm", "Headline": "පුද්ගලික විශ්‍රාම වැටුප් පනත අදත් පාර්ලිමේන්තුවේ", "News Content": "පුද්ගලික අංශ සේවක විශ්‍රාම වැටුප් පනත් කෙටුම්පත දෙවන වර කියවීම යනුවෙන් අද(07) පාර්ලිමේන්තු න්‍යාය පත්‍රයට ඇතුළත්ව තිබූ බව අද දෙරණ පාර්ලිමේන්තු වාර්තාකරු සඳහන් කළේය. රජය විසින් අදාළ පනත ඉල්ලා අස්කරගත් බව නිල වශයෙන් දැනුම් දී තිබියදී ඒ පිළිබඳව මෙසේ පාර්ලිමේන්තු න්‍යාය පත්‍රයට ඇතුළත් වූයේ කෙසේද යන්න පිළිබඳව අනුර කුමාර දිසානායක මහතා ප්‍රශ්න කර තිබේ. පනත ඉල්ලා අස්කරගත් බව පිළිගන්නා බව ඒ සම්බන්ධව ප්‍රකාශයක් කරමින් අමාත්‍ය නිමල් සිරිපාල ද සිල්වා‍ මහතා කියා සිටියේය. නමුත් ඒ පිළිබඳව පාර්ලිමේන්තු න්‍යාය පත්‍රයෙන් ඉවත්කිරීම සම්බන්ධව තීරණය කිරීමට සිදුවන්නේ අද පස්වරුවෙහි පැවැත්වෙන පක්ෂ නායක රැස්වීමෙන් පසුව බව ද අමාත්‍යවරයා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=16609", "Category": null, "Parent URL": null}