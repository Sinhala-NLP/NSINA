{"Source": "Adaderana", "Timestamp": "June 13, 2014 11:00 pm", "Headline": " විදුහල්පති කතකට  පහරදෙයි - කත රෝහලේ ", "News Content": "විදුහල්පතිවරයෙකු විසින් සිදු කරන ලද පහරදීමක් හේතුවෙන් කාන්තාවක ආණමඩුව දිසා රෝහලට ඇතුළත් කර තිබේ. රෝහල් ගත කර ඇත්තේ ආණමඩුව - සියඹලාගස්වැව පදිංචිකාරියක වන නිල්මිණී උදයකාන්ති නම් වූ කාන්තාවකි. ආණමඩුව - සියඹලාගස්හේන කනිටු විදුහලේ 03 වන වසර පන්තියේ ඉගෙණුම ලබන තම දරුවාගේ ගැටලුවක් සම්බන්ධයේ විමසීම සඳහා විදුහල්පතිවරයා හමුවීමට ගිය අවස්ථාවේදී ඔහුගේ නිල කාමරය තුළදී මෙම පහර දීම සිදු කළ බව රෝහල් ගත කර සිටින කාන්තාව සඳහන් කරයි. මෙම සිද්ධිය සම්බන්ධයෙන් පැමිණිළි කිරීම සඳහා ගම්වාසීන් පිරිසක් 13 වැනිදා දහවල් ආණමඩුව කොට්ඨාශ අධ්‍යපන කාර්යාලයට ගොස් ඇත. පහර දීමේ සිද්ධියක් සම්බන්ධයෙන් දැනගැනීමට ඇති නමුත් ඒ සම්බන්ධයෙන් කිසිදු පැමිණිල්ලක් මෙතෙක් ලැබී නැති බව මේ සම්බන්ධයෙන් විමසූ විට ආණමඩුව පොලීසියේ නිලධාරියෙකු ප්‍රකාශ කර බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=43951", "Category": null, "Parent URL": null}