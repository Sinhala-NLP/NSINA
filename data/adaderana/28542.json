{"Source": "Adaderana", "Timestamp": "October 23, 2012 10:21 am", "Headline": "ගම්මාන 2 ට අලි කරදර", "News Content": "පොළොන්නරුව, මැදිරිගිය ප්‍රදේශයේ ගම්මාන දෙකකට වන අලි ප්‍රහාරයක් එල්ල වී තිබේ. ඊයේ (22) රාත්‍රී මෙම ගම්මාන දෙකට වන අලි කඩා වැදී ඇති බව සඳහන්ය. කවුඩුල්ල රක්ෂිතයට යාබදව පිහිටි මෙම ගම්මාන දෙකට නිරන්තරයෙන් වන අලි කඩාවදින බව ප්‍රදේශවාසීන් සඳහන් කළේය. ඊයේ රාත්‍රී වන අලි නිවාස 16 ක් කඩා බිඳ දමා ඇති බව අද දෙරණ ප්‍රාදේශීය වාර්තාකරු පැවසීය. වන අලි ප්‍රහාරයෙන් තුවාල ලැබු පුද්ගලයින් දෙදෙනෙකු ප්‍රතිකාර සඳහා රෝහල්ගත කර තිබේ. දැනට සතියක පමණ සිට මෙම ගම්මානයට වන අලි කඩාවදින අතර මේ හේතුව නිසා ගම්වාසීන් දැඩි දුෂ්කරතාවට පත්ව සිටින බව සඳහන්ය. මේ සම්බන්ධයෙන් වන ජීවි නිලධාරීන් දැනුවත් කළ ද මේ වන තෙක් කිසිදු ක්‍රියාමාර්ගයක් ගෙන නොමැති බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=28542", "Category": null, "Parent URL": null}