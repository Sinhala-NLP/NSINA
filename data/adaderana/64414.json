{"Source": "Adaderana", "Timestamp": "September 25, 2016 10:59 am", "Headline": "  එජාපයේ ජයග්‍රහණය වැළැක්විය නොහැකියි", "News Content": "හිටපු ජනාධිපති මහින්ද රාජපක්ෂ මහතා වෙනම පක්ෂයක් නිර්මාණය කළහොත් ඉදිරි පළාත් පාලන මැතිවරණයේ දී එක්සත් ජාතික පක්ෂයේ ජයග්‍රහණය වැළැක්විය නොහැකි බව ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා පවසයි.අනුරාධපුර දිස්ත්‍රික් පළාත් පාලන නියෝජිතයින් පිරිසක් අමතමින් අමාත්‍ය දුමින්ද දිසානායක මහතා පැවසුවේ නව පක්ෂයක් බිහිවුවහොත් ශ්‍රී ලංකා නිදහස් පක්ෂය දෙකඩ වීමක් සිදුවන බවයි. කෙසේ වෙතත් අභියෝග ජයග්‍රහණය කිරීම සඳහා අවශ්‍ය වටපිටාව සකස් කළ යුතු බව ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා සඳහන් කළේය.මේ අතර පළාත් පාලන ආයතන මැතිවරණය ප්‍රමාදවීමට හිටපු ජනාධිපති මහින්ද රාජපක්ෂ මහතා හා හිටපු ආර්ථික සංවර්ධන අමාත්‍ය බැසිල් රාජපක්ෂ යන මහත්වරුන් වගකිව යුතු බව ජාතික සහජීවනය සංවාඳ හා රාජ්‍ය භාෂා අමාත්‍ය මනෝ ගනේෂන් මහතා පවසයි.", "URL": "https://sinhala.adaderana.lk/news.php?nid=64414", "Category": null, "Parent URL": null}