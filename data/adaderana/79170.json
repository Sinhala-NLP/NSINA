{"Source": "Adaderana", "Timestamp": "October 27, 2017 08:28 am", "Headline": "නිදහස් පක්ෂයේ විශේෂ සාකච්ඡාවක් 3දා", "News Content": "පළාත් පාලන මැතිවරණය පිළිබඳ ශ්‍රී ලංකා නිදහස් පක්ෂයේ විශේෂ සාකච්ඡාවක් ලබන මස තුන් වැනිදා ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්වේ. එහිදී එළඹෙන පළාත් පාලන මැතිවරණය පිළිබද විශේෂ තීරණ රැසක් ගැනීමට නියමිත බව වාර්තා වේ. මේ අතර හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් ඒකාබද්ධ විපක්ෂ කණ්ඩායමේ විශේෂ රැස්විමක් අනිද්දා පැවැත්වීමට නියමිතය. ශ්‍රී ලංකා නිදහස් පක්ෂ විශේෂ සාකච්ඡාව සඳහා ඒකාබද්ධ විපක්ෂය නියෝජනය කරන මන්ත්‍රීවරුන් සහභාගී වන්නේ ද යන්න පිළිබඳව එහිදී තීරණය කිරීමට නියමිතය. මේ අතර රාජපක්ෂවරුන් සහ ඒකාබද්ධ විපක්ෂය පිළිබඳ වසර දෙකහමාරක් විමර්ශනය කළ ද චෝදනා ඔප්පු කළ නොහැකි වී ඇති බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. මන්ත්‍රීවරයා ප්‍රකාශ කළේ වත්මන් ආණ්ඩුව යටතේ මහා පරිමාණයෙන් සිදුකරන වංචා සම්බන්ධයෙන් නිලධාරීන් සැලකිල්ලෙන් කටයුතු කළ යුතු බවයි.", "URL": "https://sinhala.adaderana.lk/news.php?nid=79170", "Category": null, "Parent URL": null}