{"Source": "Adaderana", "Timestamp": "May 26, 2012 11:09 am", "Headline": "මඩකළපුවේ මුස්ලිම් කොංග්‍රස් කාර්යාලකට ගිනි තබලා", "News Content": "මඩකළපුව, කාත්තන්කුඩි ප්‍රදේශයේ පිහිටි ශ්‍රී ලංකා මුස්ලිම් කොංග්‍රසයේ නව කාර්යාලයට අද(26) අලුයම කිසියම් පිරිසක් විසින් ගිනි තබා ඇති බව කාත්තන්කුඩිය පොලිසිය පවසයි. අද පස්වරුවේ ශ්‍රී ලංකා මුස්ලිම් කොංග්‍රසයේ නායක, අමාත්‍ය රවුෆ් හකීම් මහතා විසින් මෙම නව කාර්යාලය විවෘත කිරීමට නියමිතව තිබූ බව ද සඳහන්ය. ගින්නෙන් කාර්යාලය සම්පූර්ණයෙන්ම විනාශයට පත්ව ඇති බව ද කාත්තන්කුඩි පොලිසිය සඳහන් කරයි. ගින්නෙන් කිසිවෙකුට හානි සිදුව නොමැති අතර කාත්තන්කුඩි පොලිසිය සිද්ධිය සම්බන්ධව වැඩිදුර විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=24533", "Category": null, "Parent URL": null}