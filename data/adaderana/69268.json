{"Source": "Adaderana", "Timestamp": "February 7, 2017 03:34 pm", "Headline": " මුහුදු රළින් විදුලිය ළඟදීම එයි", "News Content": "ශ්‍රී ලංකාවේ විදුලිබල ක්ෂේත්‍රයේ නව පිටුවක් පෙරළමින් උදම් රළ (මුහුදු රළ) උපයෝගී කර ගනිමින් ජල විදුලි බලය නිපදවීම සම්බන්ධව පුර්ණ සහය ලබා දීමට කටයුතු කරන බව ශ්‍රී ලංකාවේ පින්ලන්ත තානාපති (Rauli Suikkanen) මහතා ප්‍රකාශ කර තිබේ.ඒ මහතා මේ බව ප්‍රකාශ කළේ අද(7) දින විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය අමාත්‍යතුමා සමඟ අමාත්‍යාංශයේදී පැවති විශේෂ සාකච්ඡාවකට එක් වෙමිනි.එහිදී වැඩිදුරටත් අදහස් දැක්වූ විදුලිබල අමාත්‍යවරයා,\"අප රට වටේම මුහුද තිබෙනවා. ඒ නිසා කිසිඳු බාධාවකින් තොරව මුහුදු රළ ආශ්‍ර‍යෙන් විදුලිය ජනනය කළ හැකිය. ඒ වගේම ඒ ජනනය කළහැකි විදුලිය පිළිබඳව කලින් පුරෝකථනය කළහැකිය. ඒ නිසා නවීන තාක්ෂණය ඔස්සේ අවම වියදමකිත් මේ ව්‍යාපෘතිය දියත් කළහැකිය. එවිට නියං කාලවලදී ඇතිවන අර්බුධ වලට කිසිඳු ගැටළුවකින් තොරව අපට මුහුණ දීමට අවකාශ තිබෙනවායැ\"යි අමාත්‍යවරයා මෙහිදී ප්‍රකාශ කළේය.", "URL": "https://sinhala.adaderana.lk/news.php?nid=69268", "Category": null, "Parent URL": null}