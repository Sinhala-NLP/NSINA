{"Source": "Adaderana", "Timestamp": "July 21, 2018 09:16 am", "Headline": "අඹෝගමදී පුද්ගලයෙකු ඝාතනය කරලා", "News Content": "අඹන්පොල, වලත්වැව, අඹෝගම ප්‍රදේශයේදී පුද්ගලයෙකු ඝාතනය කර තිබේ. අඹන්පොල පොලීසියට ලද තොරතුරකට අනුව හිසේ තුවාල සහිතව අදාළ පුද්ගලයා මියගොස් සිටියදී සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ වලත්වැව, අඹන්පොල ප්‍රදේශයේ පදිංචිව සිටි 28 හැවිරිදි පුද්ගලයෙකි. අදාළ ඝාතනය සම්බන්ධයෙන් මියගිය පුද්ගලයාගේ මවගේ අනියම් පුරුෂයා අත්අඩංගුවට ගෙන තිබේ. සැකකරු අද (21) දින මහව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=92954", "Category": null, "Parent URL": null}