{"Source": "Adaderana", "Timestamp": "March 15, 2018 07:21 am", "Headline": "‍දූෂණ විරෝධී ත්‍රිපුද්ගල මහාධිකරණ විනිශ්චයකාර මණ්ඩල කඩිනමින් ස්ථාපිත කරනවා", "News Content": "‍දූෂණ විරෝධී ත්‍රිපුද්ගල මහාධිකරණ විනිශ්චයකාර මණ්ඩල පිහිටුවීමට විරෝධය පළ කරන පුද්ගලයින් වංචනිකයින් ආරක්ෂා කිරීමට උත්සාහ දරන බව රාජ්‍ය අමාත්‍ය අජිත් පී පෙරේරා මහතා පවසයි. ඔහු පෙන්වාදෙන්නේ අදාළ විනිශ්චයකාර මණ්ඩල පිහිටුවීම වලක්වාලීම සඳහා පාර්ශව කිහිපයක් ශ්‍රේෂ්ඨාධිකරණයට පෙත්සම් ගොනු කර ඇති බවයි. නඩු විභාග කඩිනම් කිරීමේ අරමුණින් අදාළ වැඩපිළිවෙල රජය විසින් ක්‍රියාත්මක කිරීමට යෝජනා කර ඇති අතර ඉතා කඩිනමින් එම අධිකරණ ස්ථාපිත කිරීමට බලාපොරොත්තු වන බව අජිත් පී පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=85717", "Category": null, "Parent URL": null}