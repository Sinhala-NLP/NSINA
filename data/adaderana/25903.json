{"Source": "Adaderana", "Timestamp": "July 19, 2012 01:00 pm", "Headline": "එජාප නායකත්වය වසර 6 ට වරක් ", "News Content": "එක්සත් ජාතික පක්ෂය සඳහා නායකයෙකු තෝරා ගැනීම වසර 06 කට වරක් සිදුකිරීමට අද රැස්වු එම පක්ෂයේ කෘත්‍යාධිකාරී මණ්ඩලය තීරණය කර තිබේ. එසේම පක්ෂයේ සභාපති, ලේකම් හා භාණ්ඩාගාරික යන තනතුරු සඳහා ද නිලධාරින් පත්කිරීමට කෘත්‍යාධිකාරී මණ්ඩලය විසින් නායකයාට බලතල පවරා ඇත. මීට අමතරව පක්ෂයේ නියෝජ්‍ය නායක, උපනායක හා ජාතික සංවිධායක යන තනතුරු සඳහා නිලධාරින් පත්කිරීමේ බලය නායකත්වයට පැවරීමට කෘත්‍යාධිකාරී මණ්ඩලය විසින් අනුමැතිය ලබාදී තිබේ. එම තනතුරු සඳහා වෙනත් පුද්ගලයෙකුගේ නම් යෝජනා කරන්නේ නම් ඒ සඳහා කෘත්‍යාධිකාරී මණ්ඩලයේ 2/3 ක බලයක් අවශ්‍ය බවට ද අද රැස්වු කෘත්‍යාධිකාරී මණ්ඩලයේ දි තීරණය කර ඇත. මේ අතර කෘත්‍යාධිකාරී මණ්ඩල සාකච්ඡාවෙන් අනතුරුව පැවැති මාධ්‍ය හමුවේදී විපක්ෂනායක රනිල් වික්‍රමසිංහ මහතා අදහස් පළ කළ අතර සරත් ෆොන්සේකා මහතාට එජාපයට එක්වන ලෙස ආරාධනා කරන බව ද කියා සිටියේය.", "URL": "https://sinhala.adaderana.lk/news.php?nid=25903", "Category": null, "Parent URL": null}