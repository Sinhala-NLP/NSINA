{"Source": "Adaderana", "Timestamp": "November 9, 2015 03:16 pm", "Headline": "විදුලි සෝපානයක් කඩා වැටී අයෙක් මරුට", "News Content": "පානදුර, කෙසෙල්වත්ත, හේනමුල්ල ප්‍රදේශයේ පෞද්ගලික කර්මාන්ත ශාලාවක විදුලි සෝපානයක් කඩා වැටීමෙන් පුද්ගලයෙකු මියගොස් තවත් අයෙකු තුවාල ලබා තිබේ.අද පෙරවරුවේ මෙම අනතුර සිදුව ඇති බව පොලිසිය සඳහන් කළේය.අදාළ පුද්ගලයින් දෙදෙනා විදුලි සෝපානයෙන් කර්මාන්ත ශාලාවේ සිව් වන මහළට ගමන් කරමින් සිටියදී සෝපානය කඩා වැටී ඇති බව වාර්තා වේ.එහිදී බරපතළ තුවාල ලැබූ එම පුද්ගලයින් දෙදෙනා පානදුර රෝහලට ඇතුළත් කර ඇති අතර ඉන් එක් පුද්ගලයෙකු මියගොස් තිබේ.මියගොස් ඇත්තේ කෙසෙල්වත්ත ප්‍රදේශයේ පදිංචිව සිටි 40 හැවිරිදි පුද්ගලයෙකි.පානදුර උතුර පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=54984", "Category": null, "Parent URL": null}