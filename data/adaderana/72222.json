{"Source": "Adaderana", "Timestamp": "April 19, 2017 08:56 am", "Headline": "කෝවිලක ඇති වූ ගැටුමෙන් 1ක් එලොව යයි-4ට තුවාලයි ", "News Content": "හැටන් පොලිස් වසමට අයත් කුඩුඔය වතුයායේ හින්දු කෝවිලක පැවති උත්සවයක් අවසානයේ දෙපාර්ශවයක් අතර ඇති වු ගැටුමකින් එක් අයෙකු මියගොස් තවත් සිව් දෙනෙකු බරපතල ලෙස තුවාල ලබා ඇති බව හැටන් පොලීසිය පවසයි. මෙසේ මියගොස් ඇත්තේ එම ජනපදයේම පදිංචි එමි.පුෂ්පරාජ් නැමැති (26) එක්දරු පියෙකි. එම වතුයායේ මුත්තු මාරියමිමන් කෝවිලේ දින පහක් පැවති උත්සවයක් අවසානයේ ඊයේ (18) මෙම දෙපාර්ශවය අතර ගැටුමක් ඇති වි ඇති බව පොලීසිය පවසයි. උල් ආයුධයකින් ඇණිම නිසා මරණකරු එම ස්ථානයේම ජිවිතක්‍ෂයට පත්වි ඇති අතර එම ගැටුමෙන් තවත් තුවාල ලැබු සිවි දෙනෙකු දික්ඔය මුලික රෝහලට ඇතුළත් කිරිමෙන් පසු ඔහුන්ගේ තත්ත්වය බරපතල නිසා ඔහුන් නාවලපිටිය මුලික රෝහල වෙත මාරු කර යවා තිබේ. සැකකරුවන් දෙදෙනෙකු ඊයේ (18) සැකපිට අත්අඩංගුවට ගෙන ඇති අතර ප‍්‍රධාන සැකකරු ප‍්‍රදේශයෙන් පළා ගොස් ඇති අතර ඔහු සොයා හැටන් පොලීසිය මෙහෙයුමක් ආරම්භ කර ඇත. කුඩුඔය ජනපදයේම සැකකරුවන් මරණකරු සහ තුවාලකරුවන් පදිංචි අතර කාලයක් තිස්සේ දෙපාර්ශවය අතරමපැවති මත භේදයක් මෙම ගැටුමට හේතුවි ඇති බව සිද්ධිය පිළිබද පරික්‍ෂණ පවත්වන හැටන් පොලීසිය පවසයි.", "URL": "https://sinhala.adaderana.lk/news.php?nid=72222", "Category": null, "Parent URL": null}