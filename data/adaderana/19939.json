{"Source": "Adaderana", "Timestamp": "November 11, 2011 04:06 pm", "Headline": "ස්පයිඩර් මෑන් හා බෙන් 10 කාටූන් රූප භාවිත අයිතිය ඇට්ලස් සමාගමට ", "News Content": "ශ්‍රී ලංකාවේ ප‍්‍රමුඛතම ලිපිද්‍රව්‍ය නිෂ්පාදන සමාගමවන ඇට්ලස් සමාගම විසින් තම ලිපිද්‍රව්‍ය නිෂ්පාදන පරාසයේ මෙරට ළමුන් අතර වඩාත් ජනපි‍්‍රය කාටූන් හා සුපිරි වීරයන් කිහිපයක රූප භාවිතාකිරීමේ තනි හා අනන්‍ය බලපත‍්‍ර අයිතිවාසිකම පසුගියදා හිමි කරගෙන තිබේ. ඒ අනුව අන්තර්ජාතිකව ජනපි‍්‍රය කාටූන් හා සුපිරි වීරයන් රැසක් භාවිතකිරීමේ අයිතිය හිමි සමාගම බවට ඇට්ලස් සමාගම පත්විය. ඇට්ලස් සමාගම විසින් තම නිෂ්පාදනයන් හී ඇතුළත්කිරීමට බලපත‍්‍ර හිමිකරගත් කාටූන් හා සුපිරි වීරයන් අතර \"වොල්වරින්\", \"තෝර්\", \"අයන් මෑන්\" හා \"ද ෆර්ස් ඇවෙන්ජර්\" වැනි මාවල් සුපිරි වීරයන් මෙන්ම, දරුවන් අතර සදාකාලිකවම ජනපි‍්‍රය \"ස්පයිඩර් මෑන්\" ආදිය වෙති. එයට අමතරව ඇට්ලස් සමාගම විසින් ළමුන් අතර වඩාත් ජනපි‍්‍රය ලෝක ප‍්‍රකට \"බෙන්\"රුප සමූහයට අයත් \"බෙන් 10\", \"බෙන් 10 ඒලියන් ෆෝර්ස්\" හා \"බෙන් 10 අල්ටිමේට් සේම ජනප‍්‍රිය ළමා කාටුන් චරිතයක්වන \"ද පවර් පෆ් ගර්ල්\" සඳහා ද භාවිතාකිරීමේ අයිතිවාසිකම් හිමි කරගෙන ඇත. \"අදාළ ගිවිසුමට අනුව මෙම ජනපි‍්‍රය කාටුන් හා සුපිරි වීරයන්ගේ රූප නිත්‍යානූකූලව භාවිතාකිරීමේ අයිතිය අප සමාගමට හිමිවෙනවා. නමුත් දැනට මෙරට ලිපිද්‍රව්‍ය නිෂ්පාදන සමාගම් බොහොමයක්ම බහුලව ළමුන් ප‍්‍රයෝජනයට ගන්නා ලිපිද්‍රව්‍යවලට භාවිතා කරන්නේත් නීතිවිරෝධිව කොල්ල කෑ ජනපි‍්‍රය රූපයි. නමුත් එය දරුවන් සම්බන්ධයෙන් වැරදි ආදර්ශයක් වන්නා සේම නීත්‍යානුකූලව දඩුවම් ලැබිය යුතු වරදක්. තවද, නීත්‍යානුකූල නොවන රූප සහිත ලිපිද්‍රව්‍ය නිෂ්පාදනකිරීම හා ආනයනයකිරීම සේම ඒවා සිල්ලර හා තොග වශයෙන් අලෙවිකිරීම පවා දඬුවම් ලැබිය හැකි වරදක්. එමෙන්ම ඇට්ලස් නිෂ්පාදන මිලදීගන්නා පාරිභෝගිකයන්ට නීතිවිරෝධී භාණ්ඩ මිලදීගැනීම වෙනුවට මෙරට ජනපි‍්‍රයම ලිපිද්‍රව්‍ය වෙළඳනාමයෙන් ප‍්‍රමිතියෙන් උසස් හා නීත්‍යානුකූල රූප ඇතුළත් නිෂ්පාදන මිලදිගත හැකියි\" ඇට්ලස් සමාගම විසින් ලොව ජනපි‍්‍රය රූප භාවිතාකිරීමේ අයිතිය හිමිවීම සම්බන්ධයෙන් ඇට්ලස් සමාගමේ ප‍්‍රධාන මෙහෙයුම් නිලධාරී/අධ්‍යක්ෂ, නිශාන්ත හෙන්නදිගේ මහතා පැවසීය. ඇට්ලස් සමාගම, ශී‍්‍ර ලංකාවේ පාසල් හා කාර්යාලීය ලිපිද්‍රව්‍ය අලෙවියෙහි වෙළඳ නායකත්වය හිමි සමාගම වේ. එයට අමතරව, තොග ගබඩාකිරීමේ ඒකක 500 ට අධික සංඛ්‍යාවක් ඇට්ලස් සතුව ඇති අතර, මෙරට ඕනෑම ප‍්‍රදේශයකින් ලබාගත හැකි එකම ලිපිද්‍රව්‍ය වෙළඳනාමය වන්නේ ද ඇට්ලස් ය.", "URL": "https://sinhala.adaderana.lk/news.php?nid=19939", "Category": null, "Parent URL": null}