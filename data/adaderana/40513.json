{"Source": "Adaderana", "Timestamp": "January 21, 2014 07:55 am", "Headline": "සෞඛ්‍ය අධ්‍යක්ෂකගේ අත්සන ව්‍යාජ ලෙස යොදලා", "News Content": "සෞඛ්‍ය සේවා අධ්‍යක්ෂ ජනරාල්වරයාගේ අත්සන ව්‍යාජ ලෙස යොදා ගනිමින් ලිපි කිහිපයක් යොමුකිරීම සම්බන්ධයෙන් පරීක්ෂණ කටයුතු, අපරාධ පරීක්ෂණ දෙපාර්තමේන්තුවට ලබාදීමට සෞඛ්‍ය අමාත්‍යාංශය තීරණය කර තිබේ. වෛද්‍ය පාලිත මහීපාල මහතාගේ අත්සන යටතේ සියලුම පළාත් සෞඛ්‍ය සේවා අධ්‍යක්ෂවරුන් වෙත අදාළ ලිපි යොමුකර ඇති බව වාර්තා වෙයි. ජාතික ඖෂධ අධිකාරියේ අධ්‍යක්ෂ වෛද්‍ය හේමන්ත බෙනරගම මහතා සම්බන්ධයෙන් සෞඛ්‍ය අධ්‍යක්ෂ ජනරාල්වරයා විසින් සකස් කළ ලිපි ලෙස අදාළ ලිපි යොමුකර ඇත. එම ලිපි සම්බන්ධයෙන් තමාගේ කිසිදු සම්බන්ධයක් නොමැති බවත්, අදාළ අත්සන ව්‍යාජ ලෙස යෙදු අත්සනක් බවත් සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා පවසා තිබේ ඒ අනුව එම ව්‍යාජ ලිපි යොමුකිරීම පිළිබඳ පරීක්ෂණ කටයුතු අපරාධ පරීක්ෂණ දෙපාර්තමේන්තුවට භාරදීමට තීරණය වී ඇති අතර අද(21) දිනයේ ඒ පිළිබඳව සෞඛ්‍ය අමාත්‍යාංශ ලේකම්වරයාගෙන් ලිඛිත ඉල්ලීමක් සිදුකිරීමට නියමිතය.", "URL": "https://sinhala.adaderana.lk/news.php?nid=40513", "Category": null, "Parent URL": null}