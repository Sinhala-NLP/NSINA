{"Source": "Adaderana", "Timestamp": "June 23, 2011 04:54 pm", "Headline": "ආණ්ඩුව පාර්ලිමේන්තුව දියවන්නාව මැද අනාථ කරන්න හදනවා", "News Content": "පසුගිය මාස කිහිපය තුළ රජය විසින් පාර්ලිමේන්තුව අඩපණ කිරීම සඳහා වැඩ කටයුතු සිදුකළ බව විපක්ෂ නායක රනිල් වික්‍රමසිංහ මහතා පවසයි. රජය පාර්ලිමේන්තු මන්ත්‍රීවරුන්ගේ වරප්‍රසාද අහිමි කර ඇති බවත්, පාර්ලිමේන්තු විවාදයන් නොපවත්වා අණ පනත් ක්‍රියාත්මක කිරීමට කටයුතු කර ඇති බවටත් වික්‍රමසිංහ මහතා චෝදනා කරයි. පාර්ලිමේන්තුව දියවන්නාව මැද අනාථ කිරීමට රජය උත්සාහ කරන බව ද, ඒ තුළින් ජනතාව අනාථභාවයට පත්වන බවද ඔහු පෙන්වාදෙයි. නමුත් ඒ සඳහා ඉඩ ලබානොදෙන බවත් පාර්ලිමේන්තු පරිශ්‍රයේදී මාධ්‍ය වෙත අදහස් දක්වමින් විපක්ෂ නායකවරයා කියා සිටියේය.", "URL": "https://sinhala.adaderana.lk/news.php?nid=16965", "Category": null, "Parent URL": null}