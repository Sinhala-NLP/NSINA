{"Source": "Adaderana", "Timestamp": "March 25, 2014 12:18 pm", "Headline": "පරිභෝජනයට නුසුදුසු  දොඩම් ගෙඩි 25,000 ක් හමුවෙයි", "News Content": "පරිභෝජනයට නුසුදුසු දොඩම් ගෙඩි 25,000 ක් පිටකොටුව ප්‍රදේශයේ දී පාරිභෝගික අධිකාරිය විසින් සොයාගෙන තිබේ. පිටකොටුව, ගුණසිංහපුර බස්නැවතුම්පල ආශ්‍රිතව පදික වෙළඳුන් විසින් මෙම දොඩම් අලෙවි කර ඇති බව පාරිභෝගික අධිකාරිය පවසයි. අද(25) පෙරවරුවේ සිදුකරන ලද වැටලීමක දී සොයාගත් මෙම නරක් වුණු දොඩම්, අඩු මිලට පාරිභෝගිකයින්ට අලෙවි කර ඇති බව ඔවුන් පවසයි. මෙම දොඩම් තොගය චීනයේ සිට ආනයනය කර ඇති බවට තොරතුරු ලැබී ඇති බව පාරිභෝගික අධිකාරිය සඳහන් කරයි. පරිභෝජනයට නුසුදුසු දොඩම් තොගය ආනයනය කර බෙදහැරීම සම්බන්ධයෙන් පුද්ගලයෙකු අත්අඩංගුවට ගෙන ඇති අතර ඔහු අද මාළිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිත බව පාරිභෝගික අධිකාරිය පවසයි.", "URL": "https://sinhala.adaderana.lk/news.php?nid=42050", "Category": null, "Parent URL": null}