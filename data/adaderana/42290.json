{"Source": "Adaderana", "Timestamp": "April 3, 2014 08:05 pm", "Headline": "කොදෙව්වන්ට 161ක ඉලක්කයක්", "News Content": "පන්දුවාර 20-20 ලෝක කුසලාන ක්‍රිකට් තරඟාවලියේ කොදෙව් කණ්ඩායම සමග පැවැත්වෙන අවසන් පූර්ව තරඟයේ කාසියේ වාසිය දිනා පළමුවෙන් පන්දුවට පහරදුන් ශ්‍රී ලංකා කණ්ඩායම කඩුලු 6ක් දැවී ලකුණු 160ක් ලබා ගැනීමට සමත් විය. ශ්‍රී ලංකා කණ්ඩායම වෙනුවෙන් ඇන්ජලෝ මැතිව්ස් පන්දු 23දී වේගවත් ලකුණු 40ක්, ලහිරු තිරිමාන්න ලකුණු 44ක්, තිලකරත්න ඩිල්ෂාන් ලකුණු 39ක්, කුසල් ජනිත් පෙරේරා ලකුණු 26ක් ලබා ගනිමින් වැඩිම ලකුණු ලාභින් බවට පත්විය. කුමාර් සංගක්කාර ලකුණු 1ටත් මහේල ජයවර්ධන ලකුණු නොලබාම දුවද්දී දැවීයාමකටත් හසුවිය. ඒ අනූව කොදෙව් කණ්ඩායම මෙම තරඟය ජය ගැනීම සඳහා ලකුණු 161ක් ලබා ගත යුතුය.", "URL": "https://sinhala.adaderana.lk/news.php?nid=42290", "Category": null, "Parent URL": null}