{"Source": "Adaderana", "Timestamp": "November 24, 2011 08:15 am", "Headline": "දිවයින පුරා සරුවත් කඩ පරීක්ෂා කෙරෙයි", "News Content": "සරුවත් සහ පළතුරු බීම වර්ග අලෙවි කරන ස්ථාන පිළිබඳව පරීක්ෂා කිරීමට සෞඛ්‍ය අමාත්‍යාංශය තීරණය කර තිබේ. මාර්ගය දෙපස මෙන්ම ඇතැම් නගරවල අලෙවි කරන සරුවත් සහ පළතුරු බීම නිසි ප්‍රමිතියකින් තොරව නිෂ්පාදනය කරන බවට තොරතුරු ලැබී ඇති බව සෞඛ්‍ය අමාත්‍යාංශය ප්‍රකාශ කරයි. ඇතැම් අලෙවි සැල්වල භාවිත කරන ජලය සහ වර්ණක ශරීරයට හිතකර නොවන බව ද සෞඛ්‍ය අමාත්‍යාංශය පවසයි. මේ හේතුවෙන් ඒ පිළිබඳව පරීක්ෂා කිරීම සඳහා නව චක්‍රලේඛයක් පළාත් හා දිස්ත්‍රික් සෞඛ්‍ය අධ්‍යක්ෂවරුන්ට යොමු කිරීමට සෞඛ්‍ය අමාත්‍යාංශය පියවර ගෙන තිබේ. අදාළ චක්‍රලේඛයට අනුව දිවයින පුරා ඇති ‍සරුවත් සහ පළතුරු බීම අලෙවි කරන ස්ථාන පරීක්ෂා කිරීමේ කටයුතු සිදුකිරීමට නියමිතය. ඒ අනුව ආහාර පනතට අනුකූල නොවන ලෙස පවත්වාගෙන යන එවැනි අලෙවි සැල්වලට එරෙහිව නීත්‍යානූකූල පියවර ගැනීමට උපදෙස් ලබා දී ඇති බව ද සෞඛ්‍ය අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=20219", "Category": null, "Parent URL": null}