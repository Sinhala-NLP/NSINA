{"Source": "Adaderana", "Timestamp": "September 3, 2011 10:18 am", "Headline": "යුනියන්‍ පෙදෙසේ රිය අනතුරකින් එක් අයෙක් මරුට", "News Content": "කොම්පඤ්ඤවීදිය, යුනියන්‍ පෙදෙසේ, ධර්මදාස මාවත හන්දිය අසල දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. පෞද්ගලික බස්රථයක පදිකයෙකු ගැටීමෙන් අනතුර සිදුව ඇති බව පොලිසිය පවසයි. බරපතල තුවාල ලැබූ පදිකයා කොළඹ ජාතික රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. අනතුරින් ජීවිතක්ෂයට පත්ව ඇත්තේ කැලණිය, ගෝනවිල ප්‍රදේ‍ශයේ පදිංචිව සිටි 69 හැවිරිදි පුද්ගලයෙකි. සිද්ධිය සම්බන්ධයෙන් පෞද්ගලික බස්රථ‍යේ රියදුරු අත්අඩංගුවට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=18485", "Category": null, "Parent URL": null}