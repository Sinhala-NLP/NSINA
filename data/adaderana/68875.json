{"Source": "Adaderana", "Timestamp": "January 31, 2017 10:37 am", "Headline": " කැලිඩෝ වෙරළින් මළ සිරුරක් මතුවෙයි", "News Content": "කළුතර, කළුගං ඉවුරේ , කැලිඩෝ වෙරළ තීරයේ තිබී නාඳුනන පුද්ගල මළ සිරුරක් සොයාගෙන තිබේ. 119 පොලිස් හදිසි ඇමතුම් අංශයට ලද තොරතුරක් මත සිදුකළ විමර්ශනයකදී අදාළ මළ සිරුර සොයාගෙන ඇති බව වාර්තා වෙයි. මියගිය පුද්ගලයා වයස අවුරුදු 40ත් 45ත් අතර වයසේ පසුවන පිරිමි පුද්ගලයෙකු බව සඳහන්ය. අදාළ පුද්ගලයා මියගියේ කෙසේ ද යන්න පිළිබඳ මෙතෙක් අනාවරණය වී නොමැති අතර කළුතර උතුර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනවා.", "URL": "https://sinhala.adaderana.lk/news.php?nid=68875", "Category": null, "Parent URL": null}