{"Source": "Adaderana", "Timestamp": "November 2, 2018 10:25 am", "Headline": "රාජිතට හිමි පුටුව ගැන විශ්වවිද්‍යාල ආචාර්යවරුන්ගේ විරෝධය", "News Content": "හිටපු අමාත්‍ය රාජිත සේනාරත්න මහතාට නව රජයේ සෞඛ්‍ය අමාත්‍යධූරය හෝ වෙනත් අමාත්‍යධූරයක් හිමි වීම කෙරෙහි ජාතික විශ්වවිද්‍යාල ආචාර්යවරුන්ගේ සංගමයේ විරෝධය පළ කර තිබේ. මේ සම්බන්ධයෙන් නිවේදනයක් නිකුත් කරමින් එම සංගමයේ ලේකම්, මහාචාර්ය චන්න ජයසුමන මහතා මේ බව නිවේදනය කර තිබේ. මේ සම්බන්ධයෙන් වත්මන් අග්‍රාමාත්‍යවරයා වෙත ද ලිපියක් යොමු කර ඇති බව වාර්තා වෙයි. රටේ සාතිශය බහුතර ජනතාවගේ පිළිකුලට ලක්ව ඇති මෙවැනි පුද්ගලයෙකු කිසිසේත් වත්මන් කැබිනට් මණ්ඩලය තුළ නොසිටිය යුතු බව ඔවුන් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=98581", "Category": null, "Parent URL": null}