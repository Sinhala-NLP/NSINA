{"Source": "Adaderana", "Timestamp": "July 20, 2011 09:17 am", "Headline": "ගංජා තොගයක් සමග පුද්ගලයෙක් දැලේ", "News Content": "කොළඹ -පීපල්ස් පාර්ක් ප්‍රදේශයේ දී ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. මොහු සතුව තිබී ගංජා කිලෝග්‍රෑම් 3ක් සොයා ගත් බව පොලිසිය කියා සිටියි. පොලිස් විශේෂ කාර්යය බලකායේ නිලධාරීන් කණ්ඩායමක් විසින් මොහු අත්අඩංගුවට ගෙන තිබේ. අදාළ සැකකරු කල්මුණේ ප්‍රදේශයේ පදිංචිකරුවෙකු බව පොලිසිය සඳහන් කරයි. වැඩිදුර පරීක්ෂණ සඳහා සැකකරු කෙසෙල්වත්ත පොලිස් ස්ථානයට යොමු කර තිබූ අතර ඔහු මාළිගාකන්ද මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=17515", "Category": null, "Parent URL": null}