{"Source": "Adaderana", "Timestamp": "August 3, 2019 07:19 pm", "Headline": "කටුවාපිටියේ කදුළු", "News Content": "මීගමුව කටුවාපිටිය ශාන්ත සෙබස්තියන් දේවස්ථානයේ පාස්කු ඉරුදින එල්ලවූ බෝම්බ ප්‍රහාරයෙන් තුවාල ලැබූවන් හා මියගිය පුද්ගලයින්ගේ ඥාතීන්ගේ සුවදුක් විමසීම අද සිදුකෙරණි. ඒ කොළඹ අගරදගුරු මැල්කම් කාදිනල් රංජිත් හිමිපාණන්ගේ ප්‍රධානත්වයෙන්. සෙත් සරණ ආයතය මගින් සංවිධානය කළ මෙම වැඩසටහන අද පස්වරුවේ මීගමුව කටුවාපිටිය ශාන්ත සෙබස්තියන් දේවස්ථාන පරිශ්‍රයේ සිදුකෙරුණේ කොළඹ අගරදගුරු මැල්කම් කාදිනල් රංජිත් හිමිපාණන්ගේ මෙහෙයවීමෙන්. මෙහිදී අනතුරට පත්වූවන්ට මූල්‍යමය ආධාර ලබාදීමක් හා සුවදුක් විමසීමද සිදුකෙරුණි.", "URL": "https://sinhala.adaderana.lk/news.php?nid=115663", "Category": null, "Parent URL": null}