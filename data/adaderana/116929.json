{"Source": "Adaderana", "Timestamp": "August 19, 2019 04:08 pm", "Headline": "අපි දාන්නේ අඬන කෙනෙක් නෙවෙයි-රවී", "News Content": "සියළු සුළු ජාතීන් එක් කළ හැකි අයෙක් අපේක්ෂකයා ලෙස තම පක්ෂයෙන් ඉදිරිපත් කරන බව අමාත්‍ය රවී කරුණානායක මහතා පවසයි. අද කොළඹ පැවති වැඩසටහනකින් අනතුරුව මාධ්‍යට අදහස් දක්වමින් ඒ මහතා මේ බව ප්‍රකාශ කළේය. අපේක්ෂකයෙක් ඉදිරිපත් කිරීම සඳහා තවමත් හදිසියක් නැති බවත් ජයග්‍රහණය කළ හැකි අපේක්ෂකයෙක් සිටින බවත් ඒ මහතා ප්‍රකාශ කළේය. එහිදී වැඩිදුරටත් අදහස් දක්වමින් ඒ මහතා මෙසේ ප්‍රකාශ කළේය. \"එහෙ මෙහෙ සද්ධ කරන්න නෙවෙයි අපිට ඕනෙ. පක්ෂයේ විනයක් තියෙනවා. යම් කටයුත්තක් කරන ආකාරයක් තියෙනවා. ඒ දේවල් ඒ විදිහට කරලා ජයග්‍රහණය කරන ස්වරූපය අපි පෙන්නලා දෙනවා. ජනතාව ඉල්ලන අපේක්ෂකයා තමයි අපි ඉදිරිපත් කරන්නේ. අඬන කෙනෙක් නෙවෙයි. අපි ඉදිරිපත් කරන්නේ සියලුම සුළු ජාතීන් එකතු කරන්න පුළුවන් කෙනෙක්.\"", "URL": "https://sinhala.adaderana.lk/news.php?nid=116929", "Category": null, "Parent URL": null}