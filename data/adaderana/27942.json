{"Source": "Adaderana", "Timestamp": "October 2, 2012 03:59 pm", "Headline": "රෝහලෙන් බෙහෙත් ඉස්සුවේ කවුද?", "News Content": "පොළොන්නරුව මහ රෝහලේ බාහිර රෝගී අංශයෙන් බෙහෙත් සොරකම් කිරීමේ සිද්ධියක් සම්බන්ධයෙන් පොළොන්නරුව පොලීසිය පරීක්ෂණ ආරම්භ කර තිබේ. ඊයේ (02) රාත්‍රියේ කිසියම් පිරිසක් විසින් පොළොන්නරුව මහ රෝහලේ බාහිර ‍රෝගී අංශයට ඇතුළු වී එහි තිබූ ඖෂධ සොරකම් කොට තිබිණි. නිදි‍ පෙති සහ වේදනා නාශක බෙහෙත් වර්ග විශාල ප්‍රමාණයක් සොරකම් කර ඇති බව පොළොන්නරුව මහ රෝහලේ වෛද්‍ය අධිකාරීවරයා සඳහන් කළේය. රෝහලේ රාත්‍රී සේවයේ යෙදී සිටි සේවකයන් විසින් අදාළ සොරකම සිදුකරන්නට ඇති බවට සැක පළ කෙරෙයි.", "URL": "https://sinhala.adaderana.lk/news.php?nid=27942", "Category": null, "Parent URL": null}