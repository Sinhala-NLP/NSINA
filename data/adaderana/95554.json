{"Source": "Adaderana", "Timestamp": "September 5, 2018 08:34 am", "Headline": "හෙරොයින් සමඟ පුද්ගලයින් පිරිසක් අත්අඩංගුවට", "News Content": "හෙරොයින් ග්‍රෑම් 10යි මිලි ග්‍රෑම් 100 ක් ළඟ තබාගත් කාන්තාවක් කොළඹ, ග්‍රෑන්ඩ්පාස් ප්‍රදේශයේදී අත්අඩංගුවට ගෙන තිබේ. අත්අඩංගුවට ගෙන ඇත්තේ ග්‍රෑන්ඩ්පාස්, ස්ටේස්පාර ප්‍රදේශයේ පදිංචි 38 හැවිරිදි කාන්තාවක් වන අතර ඇය අද (05) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත බව පොලීසිය පැවසීය. මේ අතර කේරල ගංජා කිලෝ 06යි ග්‍රෑම් 71ක් ප්‍රවාහනය කරමින් සිටි පුද්ගලයින් දෙදෙනෙකු පුල්මුඩේ, යංඔය පාලම ප්‍රදේශයේදී අත්අඩංගුවට ගෙන තිබේ. ඒවා යතුරුපැදියකින් ප්‍රවාහනය කරමින් සිට ඇති අතර ඔවුන් වයස අවුරුදු 27හා 37 හැවිරිදි කිලිනොච්චිය හා කුච්චවේලි ප්‍රදේශවල පදිංචිකරුවන් වන අතර සැකකරුවන් අද කුච්චවේලි මහේස්ත්‍රාත් අධිකරණයට ඉදිරිපත් කිරීමට නියමිතය. චුන්නාකම්, කුප්පිලාන් ප්‍රදේශයේදී ද ගංජා කිලෝ ග්‍රෑම් 01යි ග්‍රෑම් 466ක් සමඟ පුද්ගලයින් පස් දෙනෙකු අත්අඩංගුවට ගෙන තිබේ. ඔවුන් 18, 21, 26 හා 35 යන වයස්වල පසුවන චුන්නාකම්, ඉරුබාලෙයි හා කුප්පිලාන් ප්‍රදේශ වල පදිංචිකරුවන් වන අතර අද දින මල්ලාකම් අධිකරණයට ඉදිරිපත් කිරීමට නියමිත බව පොලීසිය සඳහන් කළේය.", "URL": "https://sinhala.adaderana.lk/news.php?nid=95554", "Category": null, "Parent URL": null}