{"Source": "Adaderana", "Timestamp": "January 18, 2013 08:05 pm", "Headline": "සා.පෙළ හා උ.පෙළ අසමත් සිසුන්ටත් උපාධියක් දෙනවා", "News Content": "සාමාන්‍ය පෙළ හා උසස් පෙළ අසමත් සිසුන් සඳහා ද උපාධි ලබාදීමේ ක්‍රමවේදයක් මේ වසරේ සිට ක්‍රියාත්මක කරන බව අධ්‍යාපන අමාත්‍ය බන්දුල ගුණවර්ධන මහතා පවසයි. ත්‍රිකුණාමලය විද්‍යාලෝක රාජකීය විද්‍යාලයේදී අද (18) පළමු වන ශ්‍රේණිය සඳහා ළමුන් ඇතුළත් කරගැනීම වෙනුවෙන් පැවැති ජාතික උත්සවයට සහභාගී වෙමින් අමාත්‍යවරයා මේ බව සඳහන් කළේය. තමන්, උසස් අධ්‍යාපන අමාත්‍ය එස්.බී දිසානායක හා වෘත්තීය පුහුණු අමාත්‍ය ඩලස් අලහප්පෙරුම මහතා මේ පිළිබඳව සාකච්ඡා කර ඒකාබද්ධ වැඩසටහනක් සංවිධානය කර ඇතැයි බන්දුල ගුණවර්ධන අමාත්‍යවරයා පැවසුවේය. ඒ අනුව විශ්ව විද්‍යාල ප්‍රවේශයට වරම් නොලබන දරුවන් වෙනුවෙන් උපාධියක් ලබා ගැනීම ‍ෙතක් අධ්‍යාපනය ලබා ගැනීමේ අයිතිය තහවුරු කරන බව වැඩපිළිවෙළක් සකසන බව එහිදී අමාත්‍යවරයා කියා සිටි‍යේය.", "URL": "https://sinhala.adaderana.lk/news.php?nid=30875", "Category": null, "Parent URL": null}