{"Source": "Adaderana", "Timestamp": "March 4, 2019 11:37 am", "Headline": "මහා පරිමාණයේ ව්‍යාපාරිකයන් රැසක් බදු මුදල් ගෙවන්නේ නෑ", "News Content": "මෙරට තුල මහ පරිමානයේ ව්‍යාපාරිකයන් රැසක් බදු මුදල් ගෙවිම පැහැර ඇති බව පුරවැසි බලයේ සංවිධානයේ කැදවුම්කරු සමන් රත්නප්‍රිය මහතා පවසයි. මේ රට තුල බදු ආදායම අඩු විමට ප්‍රධාන හේතුව වි ඇත්තේ මේ රටේ මහ පරිමාණයේ ව්‍යාපාරිකයන් රැසක් බදු මුදල් නිසි ලෙස නොගෙවන නිසා බව පුරවැසි බලය සංවිධානයේ කැඳවුම්කරු සමන් රත්නප්‍රිය මහතා පැවසිය. ඔහු පැවසුවේ සිවිල් සංවිධාන වෘත්තිය සමිති එකමුතුව විසින් හැටන් දික්ඔය නව නගර ශලාවේ කදුරට ජනතාවගේ අයිතින් සුරකින ආණ්ඩුක්‍රම ව්‍යවස්ථාවක් යන මැයෙන් ඊයේ (03) පස්වරු පැවති සම්මන්ත්‍රණයක් අමතමිණි. මේ රට තුල බදු මුදල් ගෙවන මහ පරිමාණයේ ව්‍යාපාරිකයන් දෙදෙහසක් සිටින බවත්, එම ව්‍යාපාරිකයන් අතරින් වැඩි ප්‍රමාණයක් නිසි ලෙස බදු මුදල් නොගෙවන බව පවසයි. එම මුදල් අය කර ගැනිමට රට තුල නිසි වැඩ පිලිවෙලක් නොමැති බවත්, මේ රටේ සමාන්‍ය ජනතාව පමණක් බදු මුදල් නිසි ලෙස ගෙවන බව සමන් රත්නප්‍රි මහතා කියා සිටියේය. රටේ ආදායම් තත්ත්වය ඉහල දැමිමට බදු මුදල් නිසි ලෙස එකතු කළ යුතු බවද ඔහු පවසයි.", "URL": "https://sinhala.adaderana.lk/news.php?nid=105448", "Category": null, "Parent URL": null}