{"Source": "Adaderana", "Timestamp": "July 15, 2010 09:17 am", "Headline": "ජනපති ඝාතක සැකකරුවන් තවදුරටත් රඳවා ප්‍රශ්න කරයි", "News Content": "ජනාධිපතිවරයා සහ ඔහුගේ පවුලේ සමාජිකයින් ඝාතනය කිරීමට කුමන්ත්‍රණය කරන ලද බවට අත්අඩංගුවට ගෙන රඳවා සිටි යුධ හමුදා කර්නල්වරයෙකු ඇතුළු සැකකරුවන් දෙදෙනෙකු අධිකරණයට ඉදිරිපත් කර තිබේ. රහස් පොලිසිය විසින් ඉදිරිපත් කළ මෙම සැකකරුවන් දෙදෙනා නීරීක්ෂණයට ලක් කළ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා එම සැකකරුවන් රඳාවාගෙන ප්‍රශ්න කිරීමට අවසර ලබාදී ඇත. සැකකාර යුධ හමුදා කර්නල්වරයා එල්.ටි.ටි.ඊ. සංවිධානයේ සහය ලබා ගනිමින් අදාළ අපරාධය සිදුකිරීමට සැළසුම් කර ඇති බව රහස් පොලිසිය අධිකරණයට වාර්තාවක් ඉදිරිපත් කරමින් ප්‍රකාශ කරන ලදී. එමෙන්ම දැනට අත්අඩංගුවේ පසුවන රාමසාමී ප්‍රභාකරන් නැමැති සැකකරු මෙම යුද හමුදා කර්නල්වරයාව එල්.ටි.ටි.ඊ.නායකයින්ට හඳුන්වා දී ඇති බවට පර්යේෂණ වලින් අනාවරණය වී ඇති බව ද රහස් පොලිසිය අධිකරණයට දැනුම් දී තිබේ. රහස් පොලිසිය විසින් ඉදිරිපත් කළ කරුණු සලකා බැලු මහේස්ත්‍රාත්වරයා සැකකරුවන් දෙදෙනා රඳවාගෙන තවදුරටත් ප්‍රශ්න කිරීමට අවසර ලබා දෙන ලදී.", "URL": "https://sinhala.adaderana.lk/news.php?nid=9614", "Category": null, "Parent URL": null}