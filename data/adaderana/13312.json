{"Source": "Adaderana", "Timestamp": "January 6, 2011 12:48 pm", "Headline": "පළාත් පාලනයේදී ජවිපෙ තනිවම තරග බිමට ", "News Content": "ඉදිරි පළාත් පාලන මැතිවරණය සඳහා තනිවම තරග කිරීමට සිය පක්ෂය තීරණය කර ඇති බව ජනතා විමුක්ති පෙරමුණේ නායක සෝමවංශ අමරසිංහ මහතා පවසයි. අද(06) කොළඹ පැවති මාධ්‍ය හමුවකදී අදහස් දක්වමින් ඒ මහතා මේ බව සඳහන් කර තිබේ. ගම් මට්ටමින් නව දේශපාලන ගමන් මගක් ආරම්භ කිරීමට මෙවර පළාත් පාලන මැතිවරණය යොදාගන්නා බව එම මාධ්‍ය හමුවේදී අදහස් දැක්වූ එම පක්ෂයේ ප්‍රධාන ලේකම් ටිල්වින් සිල්වා මහතා කියා සිටියේය. පළාත් පාලන මැතිවරණයට තනිව තරග කළ ද ප්‍රජාතන්ත්‍රවාදී ජාතික සන්ධානයේ බිඳ වැටීමක් ඉන් ‍සිදු නොවන බව එහිදී වැඩිදුරටත් අදහස් දැක්වූ සිල්වා මහතා ප්‍රකාශ කළේය.", "URL": "https://sinhala.adaderana.lk/news.php?nid=13312", "Category": null, "Parent URL": null}