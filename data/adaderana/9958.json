{"Source": "Adaderana", "Timestamp": "August 1, 2010 10:52 am", "Headline": "බස් රථයේදී කාන්තාවකට ඇසිඩ් ප්‍රහාරයක් ", "News Content": "වරකාපොළ සිට මීරීගම දක්වා ගමන් කරමින් තිබූ බස් රථයක ගමන් ගත් කාන්තාවකට ඇසිඩ් ප්‍රහාරයක් එල්ල වී තිබේ. බස් රථයට නැගුණු පුද්ගලයෙකු ඊයේ පස්වරුවේ මෙම ඇසිඩ් ප්‍රහාරය එල්ල කර ඇති බව පොලිසිය පවසයි. එහි දී කාන්තාව සමඟ සිටි ඇයගේ දියණියට ද ඇසිඩ් වැදී තුවාල සිදු වී ඇත. ඔවුන් දෙදෙනාම වතුපිටිවල රෝහලට ඇතුළත් කර ඇති අතර පසුව එම කාන්තාව මිය ගොස් ඇති බව පොලිසිය සඳහන් කරයි. ඇසිඩ් ප්‍රහාරය එල්ල කළ පුද්ගලයා මීරීගම පොලිසිය විසින් අත්අඩංගුවට ගෙන ඒ සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=9958", "Category": null, "Parent URL": null}