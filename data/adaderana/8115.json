{"Source": "Adaderana", "Timestamp": "May 1, 2010 08:41 am", "Headline": "ත්‍රස්තවාදය පැරදීමට ජනතාව යෝධ ශක්තියක් වුණා -ජනපති", "News Content": "රටේ වැඩකරන ජනතාවට එරෙහිව පැවති දැවැන්තම අභියෝගය ජයගැනීමට සමත්වී ඇති බව ජනාධිපති මහින්ද රාජපක්ෂ මහතා පවසයි. දශක තුනක කාලයක් ‍රටේ පැවති ත්‍රස්තවාදය පරාජය කිරීම මගින් එම අභියෝගය ජයගැනීමට හැකිවූ බව හෙතෙම පෙන්වාදෙයි. ත්‍රස්තවාදය පරාජය කිරීම සඳහා රටේ සමස්ත වැඩකරන ජනතාව යෝධ ශක්තියක් වූ බව ජනාධිපතිවරයා කියා සිටියි. වැඩකරන ජනතාවගේ අභිලාෂයන් ආරක්ෂා කිරීමට හැකිවීම සතුටට කරුණක් බව ඔහු වැඩිදුරටත් පවසයි. ජාතික සම්පත් සියල්ල සුරක්ෂිත කිරීමටත්, රටට අහිමි වීමට තිබූ සම්පත් රැකගැනීමටත් හැකිවීම ජනතා ප්‍රසාදය හිමිවීමට හේතු සාධක වූ බව ජනාධිපති මහින්ද රාජපක්ෂ මහතා ප්‍රකාශ කරයි.", "URL": "https://sinhala.adaderana.lk/news.php?nid=8115", "Category": null, "Parent URL": null}