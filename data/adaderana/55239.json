{"Source": "Adaderana", "Timestamp": "November 21, 2015 04:14 pm", "Headline": "දශක කිහිපයකට පසු අධ්‍යාපනයට විශාල මුදලක් වෙන්කළා!", "News Content": "අධ්‍යාපනයට මෙතෙක් කිසිදු රජයක් වෙන් නොකළ මුදලක් 2016 අයවැය තුළින් නව රජය වෙන් කර ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ එම මුදල පසුගිය දශක කිහිපය තුළ වාර්ෂිකව වෙන් කළ මුදලට වඩා සිව් ගුණයක් බවයි.අද පෙරවරුවේ මාළඹේ ආදර්ශ පිරිමි විද්‍යාලයේ වාර්ෂික ත්‍යාග ප්‍රදානෝත්සවයට එක්වෙමින් ජනාධිපතිවරයා මේ බව ප්‍රකාශ කළේය. දරුවන් සමාජය තුල මුහුණ දෙන ඛේදවාචකයන්ගෙන් ගලවා ගැනිමට දෙමාපියන් සහ ගුරුවරුන් අතර වඩා සංවාදශිලි අවස්ථා ඇති කරමින් සුහදතාවය වැඩි කිරිමට විශේෂ වැඩපිලිවෙළක් ලබන වසරේ සිට ක්‍රියාවට නංවන බවද ජනාධිපතිවරයා එහිදී ප්‍රකාශ කර තිබේ.රජයක් ලෙස මෙන්ම එහි පාලකයින් ලෙස රටේ දරුවන්ටත් ජනතාවටත් ලබාදිය හැකි අගනාම දායාදය රටේ ජනතාව හැකි තරම් දැනුමෙන් පෝෂණය කිරිම බවයි ජනාධිපතිවරයා සදහන් කළේ.අධිෂ්ඨානයෙන් සහ කැපවීමෙන් ජිවිතය ජය ගැනිමට දරුවන් කටයුතු කළ යුතු බවත් සාමාන්‍ය පුරවැසියෙකු වන තමා රටේ ජනාධිපතිවරයා ලෙස ජනතාව තෝරා පත් කර ගත්තේ තමා තුල තිබෙන එම නොපසුභට අධිෂ්ඨානය, කැපිවම, සහ අවංක භාවය නිසා බවත් ජනාධිපතිවරයා එහිද වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=55239", "Category": null, "Parent URL": null}