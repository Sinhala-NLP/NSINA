{"Source": "Adaderana", "Timestamp": "August 10, 2011 08:47 pm", "Headline": "ඕස්ට්‍රේලියාවට කඩුලු 7 ක විශිෂ්ට ජයක්", "News Content": "ශ්‍රී ලංකාව හා ඕස්ට්‍රේලියාව අතර අද(10) පැවති පළමු එක්දින තරගයෙන් ශ්‍රී ලංකාව පරදා කඩුලු 07 ජයක් හිමිකරගැනීමට ඕස්ට්‍රේලියාව සමත්විය. ‍ පල්ලේකැලේ ජාත්‍යන්තර ක්‍රීඩාංගණයේ පැවති මෙම තරගයේ කාසිය වාසිය ශ්‍රී ලංකාවට හිමිවූ අතර ඒ අනුව පළමුව පන්දුවට පහරදීමට ශ්‍රී ලංකා කණ්ඩායමේ නායක තිලකරත්න දිල්ශාන් තීරණය කළේය. ‍ පන්දුවට පහරදුන් ශ්‍රී ලංකා කණ්ඩායමට පන්දු වාර 41 පන්දු 01 ක් තුළ සියලුම ක්‍රීඩකයින් දැවී ලබාගත හැකිවූයේ ලකුණු 191 ක් පමණි. ‍ පිළිතුරු ඉනිම ක්‍රීඩාකළ ඕස්ට්‍රේලියානු කණ්ඩායම පන්දු වාර 38 පන්දු 01 ක් තුළ කඩුලු 03 ක් පමණක් දැවී ලකුණු 192 ක් රැස්කරමින් ජයග්‍රහණය තහවුරු කරගැනීමට සමත්විය.", "URL": "https://sinhala.adaderana.lk/news.php?nid=17985", "Category": null, "Parent URL": null}