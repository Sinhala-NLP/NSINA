{"Source": "Adaderana", "Timestamp": "June 22, 2019 12:58 pm", "Headline": "දඹුල්ලෙන්-වැලිකඩින් හෙරොයින් සමඟ තිදෙනෙක් අත්අඩංගුවට", "News Content": "දඹුල්ල කණ්ඩලම, සිසිරවත්ත ප්‍රදේශයේ දී හෙරොයින් තොගයක් සමඟ පුද්ගලයින් දෙදෙනෙකු අත්අඩංගුවට ගෙන ඇත. පොලීසිය සිදුකළ වැටලීමකදී අදාළ සැකකරුවන් දෙදෙනා අත්අඩංගුවට ගත් බව පොලීසිය සඳහන් කළේය. සැකකරුවන් සතුව තිබී හෙරොයින් ග්‍රෑම් 19යි මිලිග්‍රෑම් 250ක් පොලිස් බාරයට ගෙන ඇත. මොවුන් 19 සහ 35 හැවිරිදි දඹුල්ල ප්‍රදේශයේ පදිංචිකරුවන් බව සඳහන්ය. සැකකරුවන් අද දඹුල්ල මහේස්ත්‍රාත් අධිකරණය හමුවට ඉදිරිපත් කිරීමට නියමිතයි. මේ අතර වැලිකඩ ඔබේසේකරපුර ප්‍රදේශයේදී හෙරොයින් ග්‍රෑම් 02 මිලිග්‍රෑම් 150ක් සමඟ පුද්ගලයෙකු අත්අඩංගුවට ගෙන ඇත. පොලීසිය සිදුකළ වැටලීමකට අනුව අදාළ සැකකරු අත්අඩංගුවට ගත් බව සඳහන්ය. ඔහු 28 හැවිරිදි ඔබේසේකරපුර ප්‍රදේශයේ පදිංචිකරුවෙකු වන අතර අද අළුත්කඩේ මහේස්ත්‍රාත් අධිකරණය හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=112541", "Category": null, "Parent URL": null}