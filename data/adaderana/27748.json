{"Source": "Adaderana", "Timestamp": "September 26, 2012 08:45 am", "Headline": "මාලනී ෆොන්සේකා යළි දිව්රුම්දෙයි", "News Content": "ප‍්‍රවීණ චිත‍්‍රපට නිළි මාලනී ෆොන්සේකා මහත්මිය ඔක්තෝබර් මස 9 වනදා යළි පාර්ලිමේන්තු මන්ත‍්‍රීවරියක ලෙස දිවුරුම්දීමට නියමිතය. මීළඟ පාර්ලිමේන්තු සභා වාරය එළෙඹෙන 9 වැනිදා ආරම්භ වන බව නියෝජ්‍ය කථානායක චන්දිම වීරක්කොඩි මහතා පැවසුවේය. එදින මාලනී ෆොන්සේකා මහත්මිය යළි මන්ත‍්‍රීවරියක ලෙස දිවුරුම් දෙනු ඇති බව හෙතෙම සඳහන් කළේය. මාලනී ෆොන්සේකා මහත්මිය පසුගියදා පාර්ලිමේන්තු මන්ත‍්‍රී ධුරයෙන් ඉල්ලා අස්විණි. එහෙත් ඇයගේ ඉල්ලා අස්වීම ජනාධිපති මහින්ද රාජපක්ෂ මහතා විසින් ප‍්‍රතික්ෂේප කිරීම හේතුවෙන් යළි මන්ත‍්‍රී ධූරය ලබාගැනීමට පියවර ගන්නා බව මාලනී ෆොන්සේකා මහත්මිය පැවසූවේය.", "URL": "https://sinhala.adaderana.lk/news.php?nid=27748", "Category": null, "Parent URL": null}