{"Source": "Adaderana", "Timestamp": "February 9, 2015 08:45 am", "Headline": " හෙට දවසේ අභියෝග අද දවසේ බාධාවක් කරගතයුතු නෑ ", "News Content": "හෙට දිනයේ අභියෝග අද දවසේ බාධාවක් කරගත යුතු නොවන බව ජනාධිපති මෛත්‍රීපාල සිරිසේන මහතා පවසයි.හෙට දවසේ අභියෝග මතක තබා ගනිමින් අද දවසේ පැවරී ඇති කාර්ය භාරය නිසිලෙස ඉටුකිරීම වඩා වැදගත් බව ජනාධිපතිවරයා සඳහන් කරයි.නිට්ටඹුව මහජන ක්‍රීඩාංගණයේ පැවති ජනතා අභිනන්දන උත්තමාචාර උළෙල අමතමින් ජනාධිපති මෛත්‍රීපාල සිරිසේන මහතා මෙම අදහස් පල කළේය.එසේම මහ මැතිවරණයකදී වඩා වැදගත් වන්නේ සහය ලබාදෙන පක්ෂය නොව ජනතාව ලබාදුන් බලය තුළ ජනතා පොරොන්දු ඉටුකිරීමට රජය ගන්නා වු ක්‍රියාමාර්ග බව ද ජනාධිපතිවරයා එහිදී වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=49214", "Category": null, "Parent URL": null}