{"Source": "Adaderana", "Timestamp": "August 29, 2019 10:00 pm", "Headline": "සැක සහිත බෝට්ටුවකට නාවික හමුදාවෙන් අනතුරු ඇඟවීමේ වෙඩි ප්‍රහාරයක්", "News Content": "පුල්මුඩේ මුහුදු ප්‍රදේශයෙන් ධීවර කටයුතු සඳහා පිටත්ව යාමට පැමිණි ධීවර බෝට්ටු නාවික හමුදාව විසින් පරීක්ෂා කිරීමේදී , පලායාමට උත්සහ කළ සැකකසහිත බෝට්ටුවකට නාවික හමුදාව අනතුරු ඇඟවීමේ වෙඩි ප්‍රහාරයක් එල්ල කර තිබේ. අද(29) අළුයම මෙම් වෙඩි ප්‍රහාරයක් එල්ල කර ඇති බව නාවික හමුදාව පවසයි. පසුව පරීක්ෂා කිරීමේදී එහි සිටි පිරිස සතුව කිසිදු ධීවර ආම්පන්නයක් , වලංගු ධීවර බලපත්‍රයක් හෝ අනන්‍යතාව තහවුරු කළ හැකි කිසිවක් නොතිබූ හෙයින් එහි සිටි - තුවාල ලැබූ අයකු ඇතුළු සිව් දෙනකු අත්අඩංගුවට ගත් බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=117810", "Category": null, "Parent URL": null}