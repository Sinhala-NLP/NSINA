{"Source": "Adaderana", "Timestamp": "January 5, 2012 09:50 am", "Headline": "මුහුදු සීමා කැඩූ ඉන්දීය ධීවරයින් සිව්දෙනෙකු අත්අඩංගුවට", "News Content": "මුහුදු සීමා උල්ලංඝණය කළ ඉන්දීය ධීවරයින් සිව්දෙනෙකු නාවික හමුදාව විසින් අත්අඩංගුවට ගෙන තිබේ. තලෙයිමන්නාරම, උතුරු මුහුදු තීරයේ දී අදාළ ධීවරයින් සිව්දෙනා සමග ධීවර යාත්‍රාව නාවික හමුදාව භාරයට ගෙන ‍ඇති බව වාර්තා වේ. අත්අඩංගුවට ගත් ධීවරයින් වැඩිදුර පරීක්ෂණ සිදු කිරීම සඳහා තලෙයිමන්නාරම පොලිසියට භාර දී තිබේ. ඔවුන් අද(05) මන්නාරම මහේස්ත්‍රාත් අධිකරණයට ඉදිරිපත් කිරීමට නියමිත බව තලෙයිමන්නාරම පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=21171", "Category": null, "Parent URL": null}