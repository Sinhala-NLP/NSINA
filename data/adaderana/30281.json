{"Source": "Adaderana", "Timestamp": "December 27, 2012 09:16 am", "Headline": "ඇමතිතුමා ප්‍රශ්නයෙන් පැන යන්න හදනවාලු", "News Content": "විභාග ප්‍රශ්න පත්‍ර පිටවීමේ වගකීම භාර ගැනීම වෙනුවට උපකාරක පංති හා පෞද්ගලික පාසල් නියාමනයට අධ්‍යාපන ඇමතිවරයා කටයුතු කරමින් සිටින බවට ලංකා ගුරු සංගමය චෝදනා කරයි. වර්තමානයේ සමස්ත විභාග ක්‍රියාවලියම අර්බුදයට ලක්ව ඇති බව එම සංගමය පෙන්වා දෙන්නේය. එම අර්බුදය විසඳා ගැනීම වෙනුවට සෙසු බාහිර කරුණු පිළිබඳ අවධානය යොමුකිරීම පල රහිත බව ලංකා ගුරු සංගමය පවසන්නේය. විභාග දෙපාර්තමේන්තුවේ රාහස්‍ය භාවය බිඳ වැටීමෙන් හා දේශපාලන අතපෙවීම් මගින් ජාතික මට්‍ටමේ විභාගවල විශ්වාසනීයත්වය දිගින් දිගටම පිරිහෙමින් පවතින බව එම සංගමය පෙන්වාදෙන්නේය. අධ්‍යාපන අමාත්‍යවරයා කළ යුත්තේ ජාතික මට්ටමේ විභාගවල විශ්වසනීයත්වය රැකෙන අයුරින් කටයුතු කර යහපත් අධ්‍යාපන පරිසරයක් දරුවන්ට ලබාදීම බව ලංකා ගුරු සංගමය තවදුරටත් පවසන්නේය.", "URL": "https://sinhala.adaderana.lk/news.php?nid=30281", "Category": null, "Parent URL": null}