{"Source": "Adaderana", "Timestamp": "May 19, 2018 08:21 am", "Headline": "හොරොව්පතානේ වෙඩි වැදීමකින් පොලිස් නිලධාරියෙකු මරුට", "News Content": "හොරොව්පතාන, වාගොල්ලාකඩ ප්‍රදේශයේදී වෙඩි වැදීමෙන් පොලිස් නිලධාරියෙකු මියගොස් තිබේ. සිවිල් ආරක්ෂක බලකා නිලධාරියෙකුගේ ගිනි අවියක් අත්වැරදීමකින් ක්‍රියාත්මක වීමෙන් අදාළ පොලිස් නිළධාරියා හට වෙඩි වැදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. වෙඩි වැදීමෙන් බරපතළ තුවාල ලැබූ පොලිස් නිලධාරියා හොරොව්පතාන රෝහලට ඇතුලත් කිරීමේදී මියගොස් තිබේ. මියගොස් ඇත්තේ හොරොව්පතාන, ඉහළදිවුල්වැව ප්‍රදේශයේ පදිංචිව සිටි 32 හැවිරිදි පොලිස් කොස්තාපල්වරයෙකි. සිද්ධිය සම්බන්ධයෙන් හොරොව්පතාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89370", "Category": null, "Parent URL": null}