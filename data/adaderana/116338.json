{"Source": "Adaderana", "Timestamp": "August 12, 2019 10:19 am", "Headline": "හජ් උත්සවයට කාශ්මීරයේ ආරක්ෂාව තරවෙයි", "News Content": "අදට යෙදී ඇති හජ් උත්සවය නිමිත්තෙන් කාශ්මීර ප්‍රදේශයේ ආරක්ෂාව වැඩි කීරීමට ඉන්දීය ආරක්ෂක අංශ පියවර ගෙන තිබේ. නරේන්ද්‍ර මෝදි රජය විසින් වරප්‍රසාද අහිමි කළ ජම්මු කාශ්මීරයේ ශ්‍රිනගර් අගනුවරට පැණවු ඇඳිරි නීතිය මේ වනවිටත් ක්‍රියාත්මක බව ඉන්දීය මාධ්‍ය වාර්තා කළේය. ශ්‍රිනගර් හි අද දිනය තුළ කිසියම් ගැටළුකාරී තත්වයක් ඇති වෙතැයි බියෙන් ඉන්දීය බළධාරීන් මෙම පියවර ගෙන තිබේ. මේ අතර ඊයේ(11) දිනයේ ශ්‍රිනගර් හි පැවති උද්ඝෝෂණයක් විසුරුවා හැරීමට පොලිසිය විසින් කඳුලු ගෑස් සහ අධි පීඩන ජල ප්‍රහාර එල්ල කර තිබුණි.", "URL": "https://sinhala.adaderana.lk/news.php?nid=116338", "Category": null, "Parent URL": null}