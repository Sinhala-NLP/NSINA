{"Source": "Adaderana", "Timestamp": "April 19, 2013 12:28 pm", "Headline": "විදුලිසැර අපිටත් වැදුණා - ආපනශාලා හිමියෝ", "News Content": "විදුලිබිල වැඩි කිරීමත් සමග ආපනශාලා හිමියන්ට මසකට රුපියල් 5000 -10,000ත් අතර අමතර මුදලක් වැය කිරීමට සිදුවන බව ආපනශාලා හිමියන් පවසයි. මේ නිසා තම ව්‍යාපාරය පවත්වාගෙන යාමට නොහැකි තත්ත්වයක් උද්ගතව ඇති බව සමස්ත ලංකා ආපනශාලා හිමියන්ගේ සංගමයේ ජාතික සංවිධායක අසේල සම්පත් මහතා කියයි. විදුලි බිලට සාපේක්ෂව තමන්ට ආදායමක් නොලැබෙන බවත් විදුලි ගාස්තු වැඩි කිරීමත් සමග ආපනශාලා හිමියන් දැවැන්ත අර්බුදයකට මුහුණ පා සිටින බවත් ‍හෙතෙම පවසයි. ආපන ශාලාවක විදුලි පරිභෝජනය මාසිකව ඒකක 200ට වඩා වැඩි බවද වැඩිවන විදුලිබිල අයකර ගැනීම සඳහා පාරිභෝගිකයින් මත බර පැටවීමට අපේක්ෂාවක් නැති බැවින් ඒ සඳහා සාධාරණ විසඳුමක් අපේක්ෂා කරන බවද අසේල සම්පත් මහතා කියයි.", "URL": "https://sinhala.adaderana.lk/news.php?nid=33390", "Category": null, "Parent URL": null}