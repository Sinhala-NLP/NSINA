{"Source": "Adaderana", "Timestamp": "August 17, 2019 11:05 am", "Headline": "මුහුදු කොල්ලකරුවන්ට හසුවු ජර්මානු නෞකාව", "News Content": "ජර්මානු නෞකාවක් මධ්‍යම අප්‍රිකාවේ කැමරන් මුහුදු ප්‍රදේශයේදී මුහුදු කොල්ලකරුවන් පිරිසක් විසින් පැහැරගෙන ඇත. අදාල නෞකාව අයත් සමාගම විසින් එය පැහැරගෙන ඇති බව සිය වෙබ් අඩවියේ සඳහන් කර ඇති බවයි විදෙස් මාධ්‍ය වාර්තා කළේය. නෞකාව පැහැරගන්නා අවස්ථාවේදී එහි කාර්ය මණ්ඩල සාමාජිකයින් 8 දෙනෙකු සිට ඇති බව සඳහන්ය. නෞකාව සහ එහි කාර්ය මණ්ඩලය බේරාගැනීම සඳහා නෞකාව අයත් සමාගමේ විශේෂ නියෝජිත කණ්ඩායමක් මධ්‍යම අප්‍රිකා රටවල් සමඟ සාකච්ඡා ආරම්භ කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=116754", "Category": null, "Parent URL": null}