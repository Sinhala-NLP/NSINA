{"Source": "Adaderana", "Timestamp": "August 4, 2010 05:20 pm", "Headline": "ගස් බැඳීම ජනාධිපති කාර්ය සාධක බලකායට අයිති නෑ ", "News Content": "ඩෙංගු මර්දනය කරනු පිණිස පත් කළ ජනාධිපති කාර්ය සාධක බලකායේ ක්‍රියා මාර්ග වලට ගස් බැඳීම ඇතුළත්ව නැති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අද කොළඹ පැවති මාධ්‍ය හමුවකදී ඩෙංගු මර්දන ජනාධිපති කාර්ය සාධක බලකායේ ක්‍රියා මාර්ග වලට ගස් බැඳීමත් ඇතුළත්ව ඇත්දැයි මාධ්‍යවේදියෙකු නැඟූ ප්‍රශ්නයකට පිළිතුරු දෙමින් හෙතෙම මේ බව කියා සිටියේය. ඩෙංගු මර්දන වැඩ සටහනට සහභාගී නොවූ බවට චෝදනා කරමින් මහා මාර්ග නියෝජ්‍ය අමාත්‍ය,ආචාර්ය මර්වින් සිල්වා මහතා විසින් සමෘද්ධි නිලධාරියෙකු ගස් බැඳීමේ ක්‍රියාව තමන් කිසිසේත්ම අනුමත නොකරන බවද සෞඛ්‍ය අමාත්‍යවරයා පැවසීය. එසේ වුවද තමන් මේ පිළිබඳව දන්නේ මාධ්‍යයන් මගින් තහවුරු කළ පුවත් පමණක් බවත්,තමන්ට සමස්ත ලංකා සමෘද්ධි සංවර්ධන හා කෘෂීකර්ම පර්යේෂණ නිෂ්පාදන සහකාර නිලධාරී සංගමය විසින් නිල වශයෙන් කිසිවක් මේ පිළිබඳ නිල වශයෙන් දැනුම් දී නැති බවයි.", "URL": "https://sinhala.adaderana.lk/news.php?nid=10028", "Category": null, "Parent URL": null}