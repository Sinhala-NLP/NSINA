{"Source": "Adaderana", "Timestamp": "September 25, 2017 07:57 am", "Headline": "රු ලක්ෂ 45කට අධික රත්තරන් ගිලලා ඉන්දියාවට පනින්න යද්දී කොටුවේ", "News Content": "නීති විරෝධි ලෙස රත්‍රං තොගයක් ඉන්දියාවට රැගෙනයාමට උත්සහ කළ පුද්ගලයෙකු කටුනායක ගුවන් තොටුපලේදී අත්අඩංගුවට ගෙන ඇත.කිලෝ ග්‍රෑම් 01ක පමණ බරකින් යුත් රත්‍රං තොගයක් තම සිරුර අභ්‍යන්තරයේ සගවාගෙන ඉන්දියාවේ කොයිම්බ්බතූර් බලායාමට මෙම සැකකරු සූදානමින් සිටි ගුවන් තොටුපල රේගුව සදහන් කළේය.සැකකරුගේ සිරුර අභ්‍යන්තරයේ තිබී රන් බිස්කට් 04 ක්, රන් කැබලි 03ක්, ස්වර්ණාභරණ 06ක් සහ රිදී ආලේපිත රන් තහඩු දෙකක් සොයාගෙන ඇත.අදාල රත්‍රං තොගයේ බර ග්‍රෑම් 904.7 වන අතර එහි වටිනාකම රුපියල් ලක්ෂ 45කට අධික බව ගුවන් තොටුපල රේගුව සදහන් කළේය.සැකකරු 45 හැවිරිදි බොරැල්ල ප්‍රදේශයේ පදිංචිකරුවෙකු වන අතර ගුවන් තොටුපල රේගුව මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77973", "Category": null, "Parent URL": null}