{"Source": "Adaderana", "Timestamp": "February 15, 2016 12:42 pm", "Headline": "අභයාරාම දේශපාලනය -  මුරුත්තෙට්ටුවේ හිමිට කල්දෙයි", "News Content": "නාරාහේන්පිට අභයාරාම විහාරස්ථානය දේශපාලන හා වෘත්තිය සමිති කටයුතුවලට භාවිත කිරීම තහනම් කිරීමේ නියෝගයක් නිකුත් කරන ලෙස ඉල්ලා ගොනු කර ඇති නඩුවට අදාළ විරෝධතා ඉදිරිපත් කිරීමට කොළඹ දිසා අධිකරණය කල් ලබාදී තිබේ.ඒ අනුව ලබන 29 වන දිනට පෙර විරෝධතා ගොනු කරන ලෙස පෙත්සමේ වගඋත්තරකරුවන් ලෙස නම් කර ඇති පූජ්‍ය මුරුත්තෙට්ටුවේ ආනන්ද හිමියන් ඇතුළු පාර්ශවකරුවන්ට අධිකරණය නියෝග කර ඇත.කිරුලපන පූර්වාරාම විහාරාධිපති පත්බේරිය විමලඥාන හිමියන් විසින් පෙත්සම ගොනු කර තිබේ.උන්වහන්සේ පෙත්සමින් දක්වා ඇත්තේ නාරාහේන්පිට අභයාරාම විහාරස්ථානය දේශපාලන හා වෘත්තිය සමිති කටයුතුවලට භාවිත කිරීම හේතුවෙන් ප්‍රදේශයේ ජනතාවට දැඩි හිරිහැරයක් සිදු වන බවයි.", "URL": "https://sinhala.adaderana.lk/news.php?nid=57237", "Category": null, "Parent URL": null}