{"Source": "Adaderana", "Timestamp": "November 17, 2015 09:12 am", "Headline": "ජනතාව බරපතළ ආර්ථික ගැටලුවකට මුහුණදීලා", "News Content": "ජනතාව බරපතළ ආර්ථික ගැටලුවකට මුහුණ දී සිටින බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වා දෙන්නේ ශීඝ්‍ර ලෙස ජීවන වියදම ඉහළ යමින් පවතින බවයි.හම්බන්තොට ප්‍රදේශයේ පැවති ආගමික උත්සවයකට එක්වෙමින් මහින්ද රාජපක්ෂ මහතා මේ බව පැවසීය.මේ අතර වත්මන් ආණ්ඩුව රැකගැනීමට කැපවී ක්‍රියාකරන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා කියා සිටියේය.ඔහු පෙන්වා දෙන්නේ ඇතැම් අමාත්‍යවරුන් පවසන ආකාරයට ආණ්ඩුව බිඳ දැමීමට ඉඩ නොතබන බවයි .තිස්සමහාරාම, මහෙන්පුර ප්‍රදේශයේ පැවති උත්සවයකට එක්වෙමින් සජිත් ප්‍රේමදාස අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=55140", "Category": null, "Parent URL": null}