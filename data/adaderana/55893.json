{"Source": "Adaderana", "Timestamp": "December 23, 2015 10:00 am", "Headline": "සීමා කැඩූ 4ක් රිමාන්ඩ් ", "News Content": "නීති විරෝධී ලෙස මෙරට මුහුදු සීමාවේ ධීවර කටයුතු වල නිරතව සිටියදී අත්අඩංගුවට ගත් ඉන්දීය ධීවරයින් සිව් දෙනෙකු ලබන 04 වනදා දක්වා රක්ෂීත බන්ධානාගාරගත කර තිබේ.මන්නාරම මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන් රක්ෂිත බන්ධනාගාර ගත කර ඇති බව මන්නාරම දිස්ත්‍රක් ධීවර පරීක්ෂක කාර්යාලය සඳහන් කළේය.තලෙයිමන්නාරමට ආසන්න මෙරට මුහුදු සීමාවේ මසුන් අල්ලමින් සිටියදී නාවික හමුදාවේ සහාය ඇතිව වෙරළාරක්ෂක නිලධාරීන් විසින් අදාළ ඉන්දීය ධීවරයන් සිව් දෙනා අත්අඩංගුවට ගෙන තිබුණි.සිද්ධිය සම්බන්ධයෙන් මන්නාරම ධීවර පරීක්ෂක කාර්යාලය වැඩිදුර පරීක්ෂණ සිදුකරන බව එහි නියෝජ්‍ය අධ්‍යක්ෂ එස්.මිරැන්ඩා මහතා සඳහන් කළේය.", "URL": "https://sinhala.adaderana.lk/news.php?nid=55893", "Category": null, "Parent URL": null}