{"Source": "Adaderana", "Timestamp": "August 31, 2010 08:19 am", "Headline": "අද පෙරමුණේ නායකයින් හමුවෙයි", "News Content": "එක්සත් ජාතික පෙරමුණේ සියලු පක්ෂ වල නායකයින්ගේ විශේෂ සාකච්ඡාවක් අද පෙරවරුවේ එක්සත් ජාතික පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් පැවැත්වීමට නියමිතව තිබේ. රජය ඉදිරිපත් කරනු ලබන ආණ්ඩුක්‍රම ව්‍යවස්ථා සංශෝධනයට සහය ලබා දෙන්නේ ද නැද්ද යන්න මෙහි දී තීරණය කිරීමට නියමිතය. මෙම සාකච්ඡාව සඳහා එක්සත් ජාතික පෙරමුණ යටතේ තරග කළ මුස්ලිම් කොංග්‍රසයට මෙතෙක් ආරාධනා කර නොමැති බව එම පක්ෂයේ නායක රවුෆ් හකීම් මහතා ප්‍රකාශ කළේය. ව්‍යවස්ථා සංශෝධනයට සහය පළ කරන බව ප්‍රකාශ කළ ද සාකච්ඡාවක් සඳහා ආරාධනා කළ‍හොත් ඒ සඳහා සහභාගී වන බව රවුෆ් හකීම් මහතා වැඩිදුරටත් සඳහන් කළේය. එක්සත් ජාතික පක්ෂයේ විශේෂ කෘත්‍යාධීකාරි මණ්ඩල රැස්වීමක් හෙට දිනයේ පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=10536", "Category": null, "Parent URL": null}