{"Source": "Adaderana", "Timestamp": "December 4, 2012 12:12 pm", "Headline": "ශ්‍රී ලංකා දෘෂ්‍යාබාධිත කණ්ඩායම දෙවන ජයත් ලබයි", "News Content": "දෘෂ්‍යාබාධිතගේ පන්දුවාර 20/20 ලෝක කුසලාන ක්‍රිකට් තරගාවලියේ ශ්‍රී ලංකා කණ්ඩායම සහභාගි වු දෙවැනි තරගයෙන්ද ජය හිමිකරගෙන තිබේ. ඒ නේපාල කණ්ඩායම ලකුණු 178කින් පරාජයට පත් කරමින්ය. ඉන්දියාවේ පැවැත්වෙන මෙම තරගාවලියේ නේපාලය සහ ශ්‍රී ලංකා කණ්ඩායම අතර තරගය ඊයේ (03) පැවැත්විණ. තරගයේ පළමුවෙන් පන්දුවට පහරදුන් ශ්‍රී ලංකා දෘෂ්‍යාබාධිත කණ්ඩායම නියමිත පන්දුවාර 20 අවසානයේ කඩුලු 3ක් දැවී ලකුණු 315ක් ලබාගත්තේය. එහිදී ශ්‍රී ලංකා කණ්ඩායම වෙනුවෙන් දිමුතු රවීන්ද්‍ර ලකුණු 139ක් සහ චන්දන දේශප්‍රිය ලකුණු 75ක් රැස් කරන ලදී. පිළිතුරු ඉනිම සඳහා පිටියට පිවිසි නේපාල දෘෂ්‍යාබාධිත කණ්ඩායමට නියමිත පන්දුවාර 20 අවසානයේ කඩුලු 6 ක් දැවී ලබාගත හැකි වුයේ ලකුණු 137ක් පමණි. තරගාවලියේ සහභාගී වු පළමු තරගය ද දකුණු අප්‍රිකානු කණ්ඩායම කඩුලු 7කින් පරාජය කිරීමට ශ්‍රී ලංකා දෘෂ්‍යාබාධිත කණ්ඩායම සමත් විය.", "URL": "https://sinhala.adaderana.lk/news.php?nid=29705", "Category": null, "Parent URL": null}