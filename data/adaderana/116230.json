{"Source": "Adaderana", "Timestamp": "August 10, 2019 01:58 pm", "Headline": "ථේරවාදී බුදු දහම ප්‍රචාරය වෙනුවෙන් ලංකාව-කාම්බෝජය එක්විය යුතුයි", "News Content": "ථේරවාදී බුදුදහම ප්‍රචාරය කරන ධර්ම ප්‍රචාරක වැඩපිළිවෙල වෙනුවෙන් ශ්‍රි ලංකාව සහ කාම්බෝජය එක්ව කටයුතු කළ යුතු බව ජනාධිපති මෛත්‍රිපාල සිරිසේන මහතා පවසයි. එරට අගනගරය වන නොම්පෙන්හි පිහිටි වට් ලංකා ප්‍රාකුසුමාරාම් විහාරස්ථානයේ පැවති ආගමික වතාවත්වලට එක්වෙමින් ජනාධිපතිවරයා මෙම අදහස් පළ කළ බව ජනාධිපති මාධ්‍ය අංශය සඳහන් කළේය. දෙරටේ තානාපති සබඳතා ශක්තිමත් කිරීමට සහ කාම්බෝජයේ ශ්‍රි ලංකා තානාපති කාර්යාලයක් ආරම්භ කිරීමට කඩිනමින් කටයුතු කරන බව ජනාධිපතිවරයා එහිදී ප්‍රකාශ කර ඇත. එම කටයුතු සම්බන්ධීකරණය වෙනුවෙන් කාම්බෝජයේ ශ්‍රී ලංකා කොන්සල්වරයෙක් සහ ශ්‍රි ලකාවේ කාම්බෝජ කොන්සල්වරයෙක් පත් කිරීමට කටයුතු කරන බව ජනාධිපති මෛත්‍රිපාල සිරිසේන මහතා සඳහන් කර ඇත.", "URL": "https://sinhala.adaderana.lk/news.php?nid=116230", "Category": null, "Parent URL": null}