{"Source": "Adaderana", "Timestamp": "November 17, 2011 09:26 am", "Headline": "වත්මන් නායකත්වය නවතාවයකින් ජනතා ගැටලු දෙස බැලිය යුතුයි", "News Content": "ශ්‍රී ලංකාවේ වත්මන් නායකත්වය නවතාවයකින් යුතුව රටේ ජනතාවගේ ගැටලු දෙස බැලිය යුතු බව හිටපු ජනාධිපතිනි චන්ද්‍රිකා කුමාරතුංග මහත්මිය පවසයි. යුද්ධයෙන් පීඩාවට පත්ව සිටි ජනතාව වර්තමානයේ නව ජීවන රටාවක් පිළිබඳ බලාපොරොත්තු තබා ඇති බව ඇය පෙන්වා දෙයි. අමෙරිකාවේ හාවඩ් නීතී විද්‍යාලයේ උත්සවයකට සහභාගී වෙමින් චන්ද්‍රිකා කුමාරතුංග මහත්මිය මේ බව කියා සිටියාය. රට තුළ පැවති යුද්ධය සාකච්ඡා මාර්ගයෙන් නිමාකිරීම සඳහා තමා දැඩි උත්සහයක නිතර වූ බව ඇය එහි දී පැවසුවේය. ශ්‍රී ලංකාවේ රාජ්‍ය භාෂාව සිංහල කිරීම මෙම ගැටලුව ඇතිවීමට මූලික හේතුව වූ බව ඇය එහි දී පෙන්වා දී තිබේ. එම තීරණයත් ‍සමඟ දෙමළ දරුවන්ට‍ පාසලක් සොයාගැනීම පවා අසීරු වූ බව චන්ද්‍රිකා කුමාරතුංග මහත්මිය පවසා ඇත්තේ යළි එවන් තත්ත්වයන් ඇති නොවීමට රටේ පාලනය වග බලා ගත යුතු බව ඇය සිය දේශනයේ දී පවසා ඇත.", "URL": "https://sinhala.adaderana.lk/news.php?nid=20056", "Category": null, "Parent URL": null}