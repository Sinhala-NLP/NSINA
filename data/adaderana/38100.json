{"Source": "Adaderana", "Timestamp": "October 13, 2013 08:27 am", "Headline": "ධීවර මරණයට විරෝධය පළකර විරෝධතා දැක්වූ 13 ක් රිමාන්ඩ්", "News Content": "ධීවරයෙකු මියයාමේ සිද්ධියක් සම්බන්ධයෙන් මහ මඟ අවහිර කර විරෝධතා පළ කළ පුද්ගලයන් 13 දෙනෙකු රක්ෂිත බන්ධනාගාර ගත කර තිබේ. ඔවුන් ඊයේ හම්බන්තොට මහේස්ත්‍රාත් අධිකරණයට ඉදිරිපත් කිරීමෙන් පසු දින 14ක් රක්ෂිත බන්ධනාගාරයේ තබන ලෙස නියෝග කළ බව අද දෙරණ වාර්තාකරු සඳහන් කළේය. අලුතින් ඉදි කළ ගල් වැටියක් හේතුවෙන් හම්බන්තොට ධීවර වරායට පැමිණෙන සහ පිටවන බෝට්ටු අනතුරට ලක්වන බව ධීවරයින් පෙන්වාදෙයි. ඊයේ සිදුවූ එවැනි අනතුරකින් ධීවරයෙකු මිය යාමෙන් පසු ප්‍රදේශවාසීන් කතරගම - කොළඹ මාර්ගය හරස් කර උද්ඝෝෂණයක නිරත විය. ඊට සම්බන්ධ සැකකරුවන් 13 දෙනෙකු අත්අඩංගුවට ගැනීමෙන් පසුව ඊයේ රාත්‍රී 8 පමණ වන තෙක් විරෝධතා පැවති අතර පසුව ඔවුන් විසිර ගිය බව වාර්තා වේ.", "URL": "https://sinhala.adaderana.lk/news.php?nid=38100", "Category": null, "Parent URL": null}