{"Source": "Adaderana", "Timestamp": "January 19, 2018 09:50 am", "Headline": "මුලතිව් නිදහස් පක්ෂ අපේක්ෂකයෙකුගේ කාර්යාලයකට ප්‍රහාරයක්", "News Content": "පළාත් පාලන මැතිවරණයට මුලතිව් දිස්ත්‍රික්ක්කයේ පුදුකුඩීරිප්පු ප්‍රදේශීය සභාවට ශ්‍රී ලංකා නිදහස් පක්ෂයෙන් තරග කරන අපේක්ෂකයෙකුගේ පක්ෂ කාර්යාලයේ පිහිටි පොස්ටර් හා බැනර් වලට කියම් පිරිසක් විසින් ගිණි තබා ඇති බවට එම අපේක්ෂකයා 19 දා පොලීසියට පැමිණිලි කොට තිබේ. ඔහු පවසා ඇත්තේ තමන්ට විරුද්ධ දේශපාලන කණ්ඩායමක සාමාජිකයින් පිරිසක් විසින් මෙම ගිණි තැබීම සිදු කොට ඇතත් තමන්ට නිශ්චිත වශයෙන්ම ඔවුන් කවුරුන්ද යන්න සැක කල නොහැකි බවයි. තමන්ට මෙම ගිණි තැබීම නිසා රුපියල් 50 000 ක පමණ අලාභයක් සිදුව ඇති බවද ඔහු පොලීසියට පවසා තිබේ. උතුරු පළාතෙන් මේ වනවිට වැඩිම මැතිවරණ ප්‍රචණ්ඩ ක්‍රියා සඛ්‍යාවක් වාර්තා වී ඇත්තේ මුලතිව් දිස්ත්‍රික්කයෙන් වන අතර එම සංඛ්‍යාව 18 දා වනවිට 36 ක් බවට වාර්තා වී තිබුණි. පුදුකුඩීරිප්පු අපේක්ෂකයාගේ පක්ෂ කාර්යාලයේ තිබූ බැනර් වලට ගිණි තැබීමේ සිද්ධිය පිළිබදව පුදුකුඩීඉරිප්පු පොලීසිය පරීක්ෂණ ආරම්භ කොට තිබේ. මේ සිද්ධිය සම්බන්ධයෙන් මැතිවරණ කොමසාරිස් කාර්යලයටද පැමිණිලි කොට ඇත.", "URL": "https://sinhala.adaderana.lk/news.php?nid=83207", "Category": null, "Parent URL": null}