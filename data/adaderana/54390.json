{"Source": "Adaderana", "Timestamp": "October 12, 2015 10:14 am", "Headline": "ඥානසාර හිමි ඇතුළු තුන්දෙනෙකුට වරෙන්තු", "News Content": "නඩු විභාගයක් සඳහා පෙනී නොසිටීම හේතුවෙන් බොදුබලසේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන් ඇතුළු තිදෙනෙකු අත්අඩංගුවට ගෙන අධිකරණයට ඉදිරිපත් කරන්නැයි කොළඹ මහේස්ත්‍රාත් අධිකරණය අද වරෙන්තු නිකුත් කර තිබේ.ශුද්ධ වූ කුරාණයට අපහාස කිරීම හා ජාතික බලසේනාවේ මාධ්‍ය සාකච්ඡාවකට කඩාපැන එයට බාධා කිරීම උන්වහන්සේ ඇතුළු පිරිසට එරෙහි චෝදනා බව අප වාර්තාකරු පැවසීය.එම සිද්ධිය සම්බන්ධයෙන් අධිකරණයේ නඩුවක් ගොනුකර ඇති අතර අදාළ නඩුව අද කැඳවු අවස්ථාවේ ඊට පෙනී නොසිටීමේ චෝදනාව මත උසාවිය වරෙන්තු නිකුත් කර ඇත.කොළඹ අපරාධ කොට්ඨාසය අධිකරණය හමුවේ කියා සිටියේ මෙම සිද්ධියට සම්බන්ධ වීඩියෝ පට මොරටුව සරසවියට යොමුකර ඇති නමුත් මෙතෙක් ඊට අදාළ වාර්තාව ලැබී නැති බවයි.කොටුව මහේස්ත්‍රාත් ප්‍රියන්ත ලියනගේ මහතා එම නඩු විභාගය නොවැම්බර් 9 වැනිදාට කල්තැබීය.", "URL": "https://sinhala.adaderana.lk/news.php?nid=54390", "Category": null, "Parent URL": null}