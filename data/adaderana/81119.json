{"Source": "Adaderana", "Timestamp": "December 6, 2017 12:31 pm", "Headline": "විනිමය කොමිෂන් සභා පනත ඉවත් කිරීමේ කෙටුම්පත පාර්ලිමේන්තුවට", "News Content": "ශ්‍රී ලංකා සුරැකුම්පත් සහ විනිමය කොමිෂන් සභා පනත ඉවත් කිරීම සඳහා වූ කරුණු ඇතුළත් පනත් කෙටුම්පතක් අද (06) පාර්ලිමේන්තුවට ඉදිරිපත් කර තිබේ. ආණ්ඩු පක්ෂයේ ප්‍රධාන සංවිධායක අමාත්‍ය ගයන්ත කරුණාතිලක මහතා විසින් අදාළ පනත් කෙටුම්පත පාර්ලිමේන්තුවට ඉදිරිපත් කළ බව අද දෙරණ පාර්ලිමේන්තු වාර්තාකරු සඳහන් කළේය. අයවැය කාරක සභා අවස්ථා විවාදයේ 15 වන දිනය වන අද දිනයේ රාජ්‍ය පරිපාලන, ස්වදේශ කටයුතු, පළාත් සභා හා පලාත් පාලන යන අමාත්‍යංශවලට අදාළ වැය ශීර්ෂ විවාදයට ගැණෙයි.", "URL": "https://sinhala.adaderana.lk/news.php?nid=81119", "Category": null, "Parent URL": null}