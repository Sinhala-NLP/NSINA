{"Source": "Adaderana", "Timestamp": "March 10, 2017 10:21 pm", "Headline": " ආසියානු කුසලානයට යන්න සමෘද්ධියෙන් ආධාර", "News Content": "මාර්තු 13 වැනිදා සිට මාර්තු 19 වැනිදා දක්වා ඉන්දියාවේ හයිද්‍රාබාද්හි පැවැත්වෙන තෙවැනි ශ්‍ර‍ව්‍යාබාධිත ආසියානු කුසලාන ක්‍රිකට් තරගාවලියට සහභාගි වන ශ්‍රී ලංකා ශ්‍ර‍ව්‍යාබාධිත ක්‍රිකට් ක්‍රීඩකයින්ගේ ගුවන් ප්‍රවේශපත් සඳහා රුපියල් ලක්ෂ 04 ක මුදල් ලබා දීමට සමෘද්ධි සංවර්ධන දෙපාර්තමේන්තුව අද (10) පියවර ගත්තේය.අඩු ආදයම්ලාභී පවුල්වල බහුතර ක්‍රීඩකයින්ගන් සැදුම්ලත් මෙම දෘෂ්‍යාබාධිත ශ්‍රී ලංකා ක්‍රිකට් පිළට සමෘද්ධී සංවර්ධන දෙපාර්තමේන්තුව යටතේ ඇති සමාජ ආරක්ෂණ අරමුදලෙන් මෙම මුදල් ලබා දුන් අතර ඒ සඳහා වූ චෙක්පත අද (10) සමාජ සවිබල ගැන්වීම් හා සුබසාධන අමාත්‍ය එස්.බී දිසානායක මහතා විසින් ශ්‍රී ලංකා ශ්‍ර‍වණාබාධිත ක්‍රිකට් සංගමයේ සභාපතිනි අනුලා රංජනී මහත්මිය වෙත භාර දී තිබේ.මෙම චෙක්පත් ලබාදීමේ අවස්ථාව සඳහා ශ්‍රී ලංකා ශ්‍ර‍වණාබාධිත ක්‍රිකට් සංගමයේ ලේකම් හේමජිත් වජිර කුමාර, භාණ්ඩාගාරික තිලක් සුමනදාස, ක්‍රිකට්පිලේ උපනායක ලක්ෂාන් ප්‍ර‍නාන්දු හා සුමුදු ලංකා යන ක්‍රීඩකයින්ද සමාජ ආරක්ෂණ අරමුදලේ සහකාර අධ්‍යක්ෂ අනුර වීරරත්න මහතා ද එක්වූහ.දෘෂ්‍යාබාධිත ශ්‍රී ලංකා ක්‍රිකට් පිල සඳහා සමාජ ආරක්ෂණ අරමුදලෙන් ප්‍ර‍තිපාදන ලබා දුන් මුල් අවස්ථාව මෙය බව අමාත්‍ය එස්.බී.දිසානායක මහතා මෙහිදී සඳහන් කළේය.", "URL": "https://sinhala.adaderana.lk/news.php?nid=70699", "Category": null, "Parent URL": null}