{"Source": "Adaderana", "Timestamp": "January 18, 2016 09:12 am", "Headline": " චීන යුද නෞකාවක් ශ්‍රී ලංකාවට", "News Content": "21 වන චීන නාවික විශේෂ බලකා ආරක්ෂක නෞකාව දින 5ක සංචාරයක් සඳහා ශ්‍රි ලංකාවට පැමිණීමට නියමිතය.මිසයිල් ආරක්ෂක හා සේවා සැපයීම් සිදුකරන මෙම නෞකාව නාවික භටයින්ට අමතරව චීන නිලධාරීන් සිය ගණනක් හා ව්‍යාපාරිකයින් පිරිසක්ද කැටුව ළඟාවන බවත්, පිළිගැනීම් උළෙල මෙරට චීන තානාපති යී ශියැලිං ගේ ප්‍රධානත්වයෙන් සිදුවනු ඇත.අරාබි මුහුදේ ගල්ෆ් එෆ් ඊඩ්න් තීරයෙන් ඉකුත් ජනවාරි 03 වන දින ගමන් ඇරඹූ මෙම ‍නාවුක යාත්‍රාව සිය සිව් මස් චාරිකාව නිමා කරමින් සෝමාලි මුහුදු තීරය හරහා නැවතත් ආරම්භක ස්ථානයට පැමිණීමට නියමිතව තිබේ.", "URL": "https://sinhala.adaderana.lk/news.php?nid=56424", "Category": null, "Parent URL": null}