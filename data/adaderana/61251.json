{"Source": "Adaderana", "Timestamp": "June 19, 2016 10:41 pm", "Headline": " තේරු උත්සවයට ආ තිදෙනෙක් මුහුදේ ගිළී මරුට", "News Content": "යාපනය, නාගදීපයේ තේරු උත්සවයට පැමිණි පුද්ගලයින් තිදෙනෙකු දියේ ගිළී මියගොස් තිබේ.තේරූ උත්සවය දින ගණනාවක් පැවැත්වෙන අතර අද එම උත්සවයේ කටයුතු අවසානයේ මුහුදේ නෑමට ගිය තරුණයින් තිදෙනෙකු දියවැලකට හසුව මෙලෙස මියගොස් ඇත.අදාළ තරුණයින් තිදෙනා තවත් පුද්ගලයින් 05 දෙනෙකු පමණ යාපනය නාගදීප මුහුදේ දියනෑමට ගොස් තිබේ.මොවුන්ගෙන් තිදෙනෙකු දියේ ගිළී අතුරුදන්ව ඇති අතර පසුව නාවික හමුදාව සහ පොලිසිය ඒකාබද්ධව අදාළ තරුණයින් සොයා විමර්ශන සිදු කළේය.ඒ අනුව මොවුන්ගේ දළ සිරුරු ඊයේ රාත්‍රී පමණ වන විට සොයා ගත් බවයි පොලිසිය පැවසුවේය.මෙලෙස මියගොස් ඇත්තේ යාපනය කොණ්ඩාවිල් ප්‍රදේශයේ පදිංචි 22 හැවිරිදි සහ 23 හැවිරිදි එකම පවුලේ සහෝදරයින් දෙදෙනෙකු සහ 21 හැවිරිදි තරුණයෙකි.මියගිය තරුණයින්ගේ මළ සිරුර යාපනය රෝහලේ මෘත ශරිරාගාරයේ තැන්පත් කර තිබේ.මේ සම්බන්ධයෙන් කයිට්ස් පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61251", "Category": null, "Parent URL": null}