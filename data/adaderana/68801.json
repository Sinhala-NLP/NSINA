{"Source": "Adaderana", "Timestamp": "January 29, 2017 03:12 pm", "Headline": " තව දුරටත් වැසි", "News Content": "උතුරු, උතුරු මැද, නැගෙනහිර හා ඌව පළාත් වලට හා හම්බන්තොට දිස්ත්‍රික්කයට තවදුරටත් වැසි බලාපොරොත්තු වන බව කාලගුණවිද්‍යා දෙපාර්තමේන්තුව පවසයි. අද (29) නිවේදනයක් නිකුත් කරමින් කාලගුණවිද්‍යා දෙපාර්තමේන්තුව මේ බව සඳහන් කර තිබේ.දිවයිනේ අනෙකුත් ප්‍රදේශවලට සවස 2.00න් පසු වැසි හෝ ගිගුරුම් සහිත වැසි ඇතිවන බවත්, බස්නාහිර පළාත ආශ්‍රිතව උදේ කාලයේ වැසි අපේක්ෂා කළ හැකි බවත් එම නිවේදනයේ වැඩිදුරටත් සඳහන් වේ.මේ අතර පසුගිය දිනවල දිස්ත්‍රික්ක 07ට ඇතිවූ වැසි නිසා පවුල් 4,065කට අයත් පුද්ගලයන් 12,575ක් පීඩාවට පත්ව සිටින බව ආපදා කළමනාකරණ මධ්‍යස්ථානය සඳහන් කරයි.ජලගැලීම නිසා වැඩිම පිරිසක් පීඩාවට පත්ව සිටින්නේ මඩකළපුව දිස්ත්‍රික්කයෙන් වන අතර, එම දිස්ත්‍රික්කයේ පවුල් 3,322කට අයත් පුද්ගලයෝ 12,195 ක් පීඩාවට පත්ව සිටියි.ඇති වූ දැඩි සුළං තත්ත්වය නිසා නිවාස 86කටත් හානි සිදුව තිබේ.", "URL": "https://sinhala.adaderana.lk/news.php?nid=68801", "Category": null, "Parent URL": null}