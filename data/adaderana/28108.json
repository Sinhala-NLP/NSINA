{"Source": "Adaderana", "Timestamp": "October 8, 2012 08:38 am", "Headline": "තීරණාත්මක සාකච්ඡාව අදයි", "News Content": "විශ්ව විද්‍යාල ආචාර්යවරුන්ගේ සමිති සම්මේලනය සහ මුදල් අමාත්‍යංශයේ ලේකම් ආචාර්ය පී.බී ජයසුන්දර මහතා සමඟ තීරණාත්මක සාකච්ඡාවක් අද (08) දිනයේදී පැවැත්වීමට නියමිතව තිබේ. මෙම සාකච්ඡාවෙන් අනතුරුව සිය වෘත්තීය සමිති ක්‍රියාමාර්ගය සම්බන්ධයෙන් අවසන් එකඟතාවයකට පැමිණෙන බව විශ්ව විද්‍යාල ආචාර්යවරුන්ගේ සමිති සම්මේලනය සඳහන් කළේය. වැඩ වර්ජනය නතර කිරීමෙන් අනතුරුව උසස් පෙළ උත්තර පත්‍ර ඇගයීම් කටයුතු සඳහා සහභාගී වන බව එම සම්මේලනයේ ‍ලේකම් ආචාර්ය ටෙරන්ස් මධුජිත් මහතා සඳහන් කළේය. පසුගිය සෙනසුරාදා මෙම ගැටලුව සම්බන්ධයෙන් ආර්ථික සංවර්ධන අමාත්‍ය බැසිල් රාජපක්ෂ මහතා හා විශ්ව විද්‍යාල ආචාර්යවරුන් අතර සාකච්ඡාවක් පැවැතුණ අතර එය සාධනීය මට්ටමින් අවසන් වු බව විශ්ව විද්‍යාල ආචාර්යවරුන්ගේ සංගමය පැවසුවේය.", "URL": "https://sinhala.adaderana.lk/news.php?nid=28108", "Category": null, "Parent URL": null}