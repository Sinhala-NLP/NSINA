{"Source": "Adaderana", "Timestamp": "April 2, 2012 11:50 am", "Headline": " ආණ්ඩුවේ නාස්තිකාර වියදම්වලට වන්දි ගෙවන්නේ ජනතාවයි", "News Content": "ආණ්ඩුව විසින් ඇති හැකි අයට අධි පෝෂණයත් නැති බැරි අයට රු.2500 ක න්‍යායත් ක්‍රියාත්මක කරන බව එක්සත් ජාතික පක්ෂය පවසයි. යුද්ධය නිමා කිරීමෙන් පසු තුන්වන අවුරුද්ද සමරන මේ මොහොත වන විට ආණ්ඩුව විසින් අධික බදුබරක් ජනතාව මත පටවා ඇති බව එක්සත් ජාතික පක්ෂ මාධ්‍ය ප්‍රකාශක,පාර්ලිමේන්තු මන්ත්‍රී ගයන්ත කරුණාතිලක මහතා සඳහන් කරයි. පවුලේ වාහනය ලෙස පොදුජනයා විසින් හඳුන්වාගන්නා මෝටර් සයිකලය හා ත්‍රී රෝද රථයේ බදු මිල ඉහළදැමීම තුළින් යුද්ධය වෙනුවෙන් කැපකිරීම් කළ ජනතාවට ආණ්ඩුවේ නාස්තිකාර වියදම්වලට වන්දිගෙවන්නට සිදුව ඇති බව හෙතෙම කියා සිටියේ අද කොළඹ පැවති මාධ්‍ය හමුකට සහභාගීවෙමිනි. අලුත් අවුරුද්දෙන් පසුව කිරි පිටි මිල සහ ගෑස් මිලද ඉහළයාමට නියමිත බවද,ආණ්ඩුවේ මෙම ක්‍රියාදමය දැඩි ලෙස හෙලාදකින බවද මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=23232", "Category": null, "Parent URL": null}