{"Source": "Adaderana", "Timestamp": "March 30, 2019 11:10 am", "Headline": "රත්මලානේ අංජුගේ සහායකයෙකු ඇතුලු 3ක් පොලිස් දැලේ", "News Content": "සංවිධානාත්මක අපරාධ කල්ලි සාමාජික “රත්මලානේ අංජු” නැමැත්තාගේ සහායකයෙකු ඇතුළු පුද්ගලයින් තිදෙනෙකු හෙරොයින් සමඟ අත්අඩංගුවට ගෙන ඇත. පොලිස් විශේෂ කාර්ය බලකා සංවිධානාත්මක අපරාධ මර්ධන ඒකකයේ නිලධාරීන් සිදු කළ වැටලීමකදී රත්මලාන කොතලාවලපුර ප්‍රදේශයේදී ඔවුන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී හෙරොයින් ග්‍රෑම් 100කට අධික ප්‍රමාණයක් පොලිස් විශේෂ කාර්ය බලකාය බාරයට ගෙන ඇති අතර ඒවායේ වටිනාකම ලක්ෂ දහයක් පමණ වන බව සඳහන්ය. ඔවුන් වැඩිදුර විමර්ශන සඳහා පොලිස් මත්ද්‍රව්‍ය කාර්යාංශය වෙත බාර දුන් බව පොලිස් විශේෂ කාර්ය බලකාය පැවසුවේය.", "URL": "https://sinhala.adaderana.lk/news.php?nid=107024", "Category": null, "Parent URL": null}