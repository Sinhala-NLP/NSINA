{"Source": "Adaderana", "Timestamp": "May 10, 2011 10:44 pm", "Headline": "අද දෙරණ ලක් දෙරණේ අලුත් පිම්මක්", "News Content": "ශ්‍රී ලංකාවේ විශ්වසනීයම අන්තර්ජාල පුවත් වෙබ් අඩවිය වන අද දෙරණ , ග්‍රාහකයා හා සන්නිවේදකයා එකම මොහොතක සක්‍රීය වන අන්තර් ක්‍රියාකාරිත්වයකින් යුතු Apple iPhones සහ iPads මෘදුකාංගයක් ශ්‍රී ලංකාවේ එළිදැක්වූ ප්‍රමුඛයන් වූ බව අපගේ පාඨකයින්ට සතුටින් දැනුම්දෙමු. ඒ අනුව අද දෙරණ විසින් Apple iPhones සහ iPads මෘදුකාංගයක් අද එළිදැක්වූවා සේම මෙම මෘදුකාංගය අන්තර්ජාතික තත්ත්වයන්ට සමපාත වන අයුරින් ඉහළ තාක්ෂණික උපාංගවලින් යුක්තව එළිදක්වන්නට අපට හැකිවිය. ඒ අනුව අද සිට Apple iPhones සහ iPads යන සන්නිවේදන උපකරණ ඔස්සේ අපගේ උණුසුම් පුවත්,වීඩියෝ,ටී.වී දෙරණ ප්‍රවෘත්ති විකාශය කියවීමට,ඇසීමට හා නැරඹීමට අවස්ථාව උදාවී තිබේ.", "URL": "https://sinhala.adaderana.lk/news.php?nid=16017", "Category": null, "Parent URL": null}