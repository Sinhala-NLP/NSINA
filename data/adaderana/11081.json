{"Source": "Adaderana", "Timestamp": "September 25, 2010 11:18 am", "Headline": "බස් රිය පස් කන්දක ගැටී 40 දෙනෙකුට තුවාලයි-5 දෙනෙකුට බරපතලයි", "News Content": "බදුල්ල, ගලඋඩ මාර්ගයේ නාරාංගල ප්‍රදේශයේ දී සිදුවූ රිය අනතුරකින් පුද්ගලයින් 40 දෙනෙකු තුවාල ලබා තිබේ. අද උදෑසන ගල උඩ ප්‍රදේශයේ සිට බදුල්ල බලා ධාවනය වූ බස්රථයක් රියදුරුට පාලනය කර ගත නොහැකිව පස් කන්දක ගැටීමෙන් මෙම අනතුර සිදුව ඇති බව බදුල්ල පොලිසිය සඳහන් කරයි. මෙම තුවාලකරුවන් අතර අධ්‍යාපන සම්මන්ත්‍රණයකට සහභාගී වෙමින් සිටි සිසුන් පිරිසක් මෙන්ම බස් රියේ රියදුරු සහ කොන්දොස්තරවරයාද වන බව අද දෙරණ වාර්තාකරු සඳහන් කරයි. අනතුරින් තුවාල ලැබූවන් කන්දෙගෙදර හා බදුල්ල යන රෝහල්වලට ඇතුළත් කර ඇති අතර එයින් පස්දෙනෙකුගේ තත්ත්වය බරපතල බව රෝහල් ආරංචි මාර්ග සඳහන් ක‍රයි.", "URL": "https://sinhala.adaderana.lk/news.php?nid=11081", "Category": null, "Parent URL": null}