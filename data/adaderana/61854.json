{"Source": "Adaderana", "Timestamp": "July 7, 2016 09:23 am", "Headline": "  පොලිස් මාධ්‍ය කමිටුවක් ස්ථාපිත කරයි", "News Content": "පොලිස් මාධ්‍ය ඒකකය වෙනුවට මාධ්‍ය කමිටුවක් ස්ථාපිත කර ඇති බව පොලිස්පති පූජිත් ජයසුන්දර මහතා පවසයි. ඔහු පෙන්වාදෙන්නේ එම කමිටුවේ ප්‍රධානීන් ලෙස නියෝජ්‍ය පොලිස්පතිවරුන් වන අජිත් රෝහණ සහ ප්‍රියන්ත ජයකොඩි යන මහත්වරුන් පත් කර ඇති බවයි.නවීණ තාක්ෂණය යටතේ මාධ්‍ය වෙත තොරතුරු ලබාගත හැකි වන පරිදි මෙම කමිටුව සකස් කර ඇති බව පොලිස්පති පූජිත් ජයසුන්දර මහතා පවසයි.ජනමාධ්‍ය අමාත්‍යංශය විසින් සංවිධානය කළ \"තල්පතයි පන්හිඳයි\" වැඩසටහන යටතේ දකුණේ සංචාරයක නිරත වන උතුරු පළාත් මාධ්‍යවේදීන් හමුවූ අවස්ථාවේදී පොලිස්පතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=61854", "Category": null, "Parent URL": null}