{"Source": "Adaderana", "Timestamp": "January 27, 2019 07:21 pm", "Headline": "රුපියල් මිලියන 474ක වියදමින් ඉදිවූ කළුතර දුම්රියපළ", "News Content": "මෙරට ඉතිහාසයේ ප්‍රථම වරට සියලු දේශපාලන පක්ෂ ඒකීය රාජ්‍ය සංකල්පය පිළිගන්නා තත්ත්වයක් පත් කිරීමට වත්මන් ආණ්ඩුව හැකිවූ බව අග්‍රාමාත්‍ය රනිල් වික්‍රමසිංහ මහතා පැවසීය. කලුතර පැවති උත්සවයකට අද(27) පස්වරුවේ එක්වෙමින් අග්‍රාමාත්‍යවරයා මේ බව සඳහන් කළේය. රුපියල් මිලියන 474ක වියදමින් ඉදිවූ කළුතර දුම්රියපළ පාර වාණිජ සංකීර්ණය සහ ගබඩා වීදිය පොදු වෙළඳපොල අද ජනතා අයිතියට පත්කිරීම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද සිදුවිය. අවම වශයෙන් මේ වන විට ඒකීය රාජ්‍යයක් පිළිගැනීම දක්වා තත්ත්වයකට ගෙන ඒමට රජයට හැකි වූ බව අග්‍රාමාත්‍ය රනිල් වික්‍රමසිංහ මහතා ප්‍රකාශ කලේය. සාකච්ඡා මාර්ගයෙන් ප්‍රශ්න විසඳීම සිදු කළ බවත් කිසිවෙකුටත් රට බෙදීමට අවශ්‍යතාවයක්ද නොමැති බවද මෙහිදී පැවසීය.", "URL": "https://sinhala.adaderana.lk/news.php?nid=103176", "Category": null, "Parent URL": null}