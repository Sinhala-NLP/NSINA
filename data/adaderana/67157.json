{"Source": "Adaderana", "Timestamp": "December 19, 2016 08:50 am", "Headline": "දුම්කොළ සමාගම පාඩු නම් වසා දැමිය හැකියි", "News Content": "දුම්වැටි මිල වැඩිකිරීමෙන් සහ බදු ඉහළ නැංවිමෙන් දුම්කොළ සමාගම් පාඩු ලබන්නේනම් එය වසා දැමිය හැකි බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පෙන්වා දෙන්නේ දුම්කොළ බදු සියයට 90කින් ඉහළ දැමීමේදී රජයේ පාර්ශව මෙන්ම විවිධ පාර්ශව වලින් බලපෑම් එල්ල වුවද එම බලපැම්වලට තමා යටත් නොවන බවයි.රාජ්‍ය ඖෂධ නීතිගත සංස්ථාවේ ගම්පහ ඔසුසැල විවෘත කිරීමේ අවස්ථාවට එක්වෙමින් සෞඛ්‍ය අමාත්‍ය රාජිත සේනාරත්න මහතා මේ බව ප්‍රකාශ කර තිබේ.එහිදී වැඩි දුරටත් අදහස් දැක්වූ අමාත්‍යවරයා කියා සිටියේ තමා තීන්දු තීරණ ගන්නේ රටේ අසරණ ජනතාව වෙනුවෙන් බවයි.", "URL": "https://sinhala.adaderana.lk/news.php?nid=67157", "Category": null, "Parent URL": null}