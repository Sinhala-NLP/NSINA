{"Source": "Adaderana", "Timestamp": "May 22, 2016 09:55 am", "Headline": " සහන සළසන්න පකිස්ථානයත් අත දෙයි", "News Content": "අයහපත් කාලගුණය හේතුවෙන් විපතට පත් මෙරට ජනතාවට සහන සැළසීම සඳහා රටවල් රැසක් ඉදිරිපත්ව සිටියි. පකිස්ථාන අග්‍රාමාත්‍ය නවාෆ් ශරීෆ් මහතාගේ උපදෙස් මත හදිසි ආධාර තොගයක් ශ්‍රි ලංකාවට එවීමට සැළසුම් කර තිබේ. සෞඛ්‍ය සේවා සඳහා අවශ්‍ය කුඩාරම් 100ක්, වතුර මෝටර් 200ක්, විදුලිජනක යන්ත්‍ර 100ක්, සෞඛ්‍ය කාර්යය මණ්ඩල ප්‍රවාහනය සඳහා වාහන 20ක්, ජංගම කුඩා රෝහල් 5ක් එම ආධාර අතර වෙයි. මේ අතර ඊයේ(21) දිවයිනට ළඟා වූ ඉන්දීය සහ ජපාන ආධාර තොග බෙදාහැරීම අද(22) දිනයේ ආරම්භ කිරීමට නියමිතය.", "URL": "https://sinhala.adaderana.lk/news.php?nid=60374", "Category": null, "Parent URL": null}