{"Source": "Adaderana", "Timestamp": "November 10, 2011 09:24 am", "Headline": "පනත සම්මත වුණත් බලාපොරොත්තු අත්හැර නෑ", "News Content": "ඌණ ක්‍රියාකාරී ව්‍යවසායන් සහ ඌණ උපයෝජිත වත්කම් පුනරුදය කිරීමේ පනත පාර්ලිමේන්තුවේ දී සම්මත වුවද තවදුරටත් බලාපොරොත්තු සහගතව සිටින බව දයා සමූහ ව්‍යාපාරයේ සභාපති,නැගෙනහිර පළාත් සභාවේ විපක්ෂ නායක දයා ගමගේ මහතා පවසයි. ශ්‍රේෂ්ඨාධිකරණය කෙරෙහි තම උපරිම විශ්වාසය තබා ඇති බව ඔහු සඳහන් කරයි. පූජ්‍ය තිනියාවල පාලිත හිමි විසින් ගොනු කර ඇති පෙත්සම සම්බන්ධයෙන් ශ්‍රේෂ්ඨාධිකරණය ලබා දෙන තීරණය සුබවාදී වනු ඇති බව දයා ගමගේ මහතා කියා සිටියි. අදාළ පනත සම්මත වුවද සෙවණගල කර්මාන්ත ශාලාවේ දේපල පවරා ගැනීමට ආණ්ඩුවට හැකියාවක් නොමැති බව දයා ගමගේ මහතා වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=19901", "Category": null, "Parent URL": null}