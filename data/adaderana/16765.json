{"Source": "Adaderana", "Timestamp": "June 15, 2011 08:56 am", "Headline": " අනුරාධපුරය පොසොන් සැමරුමට සූදානම්", "News Content": "පොසොන් පෝය සැමරීම සඳහා මිහින්තලය ඇතුළු අනුරාධපුර පූජා නගරයේ සියලු කටයුතු සූදානම් කර ඇති බව අනුරාධපුර දිස්ත්‍රික් ලේකම් මහින්ද සෙනෙවිරත්න මහතා පවසයි. මේ වන විටත් දිවයිනේ නන් දෙසින් බැතිමතුන් අති විශාල පිරිසක් අනුරාධපුර වෙත පැමිණ සිටින බව ඔහු සඳහන් කරයි. වන්දනාකරුවන්ගේ ආරක්ෂාව සඳහා විශේෂ ආරක්ෂක වැඩපිළිවෙලක් ද ක්‍රියාත්මක කර ඇති බව දිස්ත්‍රික් ලේකම්වරයා කියා සිටියේය. අනුරාධපුර පූජා භූමිය ඇතුළු ප්‍රදේශයේ පරිසරය සුරකින ආකාරයෙන් කටයුතු කරන ලෙස ද අනුරාධපුර දිස්ත්‍රික් ලේකම් මහින්ද සෙනෙවිරත් මහතා වන්දනාකරුවන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=16765", "Category": null, "Parent URL": null}