{"Source": "Adaderana", "Timestamp": "November 20, 2012 08:20 am", "Headline": "ලබන වසරේ දී ආර්ථික සංගණනයක්", "News Content": "ලබන වසර තුළ මෙරට ආර්ථික සංගණනය සිදුකරන බව ජන ලේඛන හා සංඛ්‍යා ලේඛන දෙපාර්තමේන්තුව පවසයි. කෘෂිකාර්මික හා කෘෂිකාර්මික නොවන අංශවල සංගණනය මෙමගින් සිදුකිරීමට නියමිතය. විශේෂයෙන් මෙරට ජාතික ආදායමට කෘෂිකාර්මික හා කෘෂිකාර්මික නොවන අංශවලින් ලැබෙන දායකත්වය පිළිබඳව සොයා බැලීම මෙම සංගණනයේ අරමුණ වී තිබේ. ලබන වසරේ මුල් මාස දෙක තුළ අදාළ සංගණනයට අවශ්‍ය ලැයිස්තු සකස් කිරීමේ කටයුතු සිදුකරන බව ජන ලේඛන හා සංඛ්‍යා ලේඛන දෙපාර්තමේන්තුව සඳහන් කළේය. අනතුරුව අදාළ තොරතුරු රැස්කිරීමේ කාර්යය සිදුකිරීමට නියමිතය. ලබන වසර තුළ මෙම සංගණනය සකස් කර අවසන් කිරීමට බලාපොරොත්තු වන බව ජන ලේඛන හා සංඛ්‍යා ලේඛන දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29339", "Category": null, "Parent URL": null}