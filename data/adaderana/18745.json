{"Source": "Adaderana", "Timestamp": "September 15, 2011 02:00 pm", "Headline": " සොෆ්ට්ලොජික් ඉන්ෆොමේෂන් ටෙක්නොලජීස් නවීනතම තොරතුරු තාක්ෂණ නිපැයුම් ", "News Content": "ඡායාරූ සටහන-සොෆ්ට්ලොජික් ඉන්ෆොමේෂන් ටෙක්නොලජීස් විසින් ඩයලොග් ආසියාටා ඩෙල් ස්ටී‍්‍රක් ටැබ්ලට් සහ ස්මාට්ෆෝන් සඳහා නිල සන්නිවේදන සැපයුම්කරු ලෙසින් පත් කරගත් අවස්ථාව. ශ‍්‍රී ලංකාවේ ප‍්‍රමුඛ පෙළේ තොරතුරු තාක්ෂණ ආයතනයක් සහ සොෆ්ට්ලොජික් හෝල්ඩිංස්හි අනුබද්ධිත ආයතනයක් වන සොෆ්ට්ලොජික් ඉන්ෆොමේෂන් ටෙක්නොලජීස් ආයතනය සිය පාරිභෝගිකයන්ගේ විනෝදාස්වාදය, සමාජ සබැඳියාවන් සහ යාත‍්‍රණ අත්දැකීම් ඉහළ නැංවීමේ අරමුණෙන් නවීනතම තොරතුරු තාක්ෂණ නිපැයුම් මාලාවක් හඳුන්වා දෙන ලද අතර එහි අගය තවත් වැඩි කරමින් ඩයලොග් ඒෂියාටා ඒ සඳහා නිල සන්නිවේදන සැපයුම්කරු ලෙසින් පත් කරගන්නා ලදී. හඳුන්වා දෙන ලද ඩෙල් ස්ටී‍්‍රක් ටැබ්ලටය, හෙට දිනයේ තාක්ෂණය අද දිනයේදීම හඳුනා ගනිමින් ඩිජිටල් ලොව වෙතට පිවිසීමේ සිය හැකියාව වැඩිදියුණු කර ගැනීමට අවශ්‍ය ඕනෑම පුද්ගලයකුට හෝ ව්‍යාපාරයකට, සියලු අංගයන්ගෙන් සංයුක්ත ප‍්‍රබල සහයකයෙක් වනු ඇත. අඟල් 5 ක පළලකින් යුත් වැඩි ඉඩ කඩක් සහිත පුළුල් තිරය කිසිදු දෘෂ්ඨි අපහසුතාවයකින් හෝ අතේ රැගෙන යාමේ අපහසුතාවයකින් තොරව දහසකුත් ඇන්ඩ්‍රොයිඞ් යෙදුම්, ක‍්‍රීඩා සහ වෙනත් යෙදුම් හි අත්දැකීම් විඳ ගැනීම සඳහා ඉතාමත් යෝග්‍ය වෙයි. Wi-Fi, බ්ලූටූත් සහ 3 G සබඳතාවයන්ගෙන් සමන්විත වන මෙමගින් බාගතකරගැනීම සඳහා පහසුවෙන් අන්තර්ජාලයට පිවිසීමටත්, සංගීතයට සවන්දීමටත්, සමාජ ජාලකරණ අඩවියන්හි සැරිසරමින් එසැණින් යාවත්කාලීන ක‍්‍රියාකාරකම් සිදුකිරීමටත්, ඊ මේල්, කෙටි පණිවුඩ, IM සහ ඇමතුම් හරහා නිරන්තරයෙන් සිය හිත මිතුරන් සමග සම්බන්ධවීමටත් අවස්ථාව උදා වෙයි. මෙම නව ඩෙල් ස්ටී‍්‍රක් ටැබ්ලටය හදුන්වා දීම සහ ශ‍්‍රී ලාංකික තොරතුරු තාක්ෂණ ක්ෂේත‍්‍රයෙහි නව්‍යකරණය සම්බන්ධයෙන් සිය අදහස් දක්වමින් සොෆ්ට්ලොජික් ඉන්ෆොමේෂන් ටෙක්නොලජීස් හි අධ්‍යක්ෂ/ ප‍්‍රධාන විධායක නිලධාරී රොෂාන් රසූල් මහතා පවසා සිටියේ\"අප සෑම විටම උත්සාහ දරන්නේ තාක්ෂණයේ සුවිශේෂී නවතම සොයා ගැනීම් අපගේ පාරිභෝගිකයන් වෙත ඉදිරිපත් කිරීමටයි. එමගින් ශ‍්‍රී ලාංකික ජීවන රටාවන් වැඩි දියුණු කරමින් ඩිජිටල් සමාජය කරා පහසු ප‍්‍රවේශයක් ලබා දීමටත් නව්‍ය විසඳුම් ඉදිරිපත් කිරීමටත් හැකි වීම සම්බන්ධයෙන් අප මහත් අභිමානයට පත්වනවා. අපගේ නිපැයුම් දාමයට එක් වන මෙම හදුන්වාදීම් පෙළ හරහා ශ‍්‍රී ලාංකික පාරිභෝගිකයන්ගේ පරිශීලන මට්ටම් වැඩිදියුණු කරමින් වෙනස්ම වූ අන්තර්ජාල, සන්නිවේදන සබඳතා සහ යාත‍්‍රණ අත්දැකීම් සමූහයක් විඳගැනීමට නව මාවතක් විවර වනු ඇත. එමෙන්ම මේ වන විට ශ‍්‍රී ලාංකීය අත් පරිගණක සහ ටැබ්ලට් පරිගණක වෙළෙඳපොළ දිනෙන් දින වර්ධනය වන වෙළෙඳපොළක් ලෙසට මතු වෙමින් පවත්නා අතර වසරක් පාසා එය 25% න් වර්ධනය වනු ඇතැයි සැලකෙනවා. මෙම කාරණය, තාක්ෂණයේ නව්‍යතාවයන් මෙරටට හදුන්වාදෙමින් වෙනස්වන තාක්ෂණය සමග සම වීටම අපව නිරන්තරයෙන් පොළඹනනවා\" යනුවෙනි. ඩෙල් ස්ටී‍්‍රක් සම්බන්ධයෙන් සිය අදහස් දක්වමින් ඩෙල්හි අලෙවි සංවර්ධන සමූහ සාමාන්‍ය කළමනාකාර අලි ජලීල් මහතා පවසා සිටියේ\" ඩෙල් ස්ටී‍්‍රක් 5 නිර්මාණය කර ඇත්තේ නිරන්තරයෙන් අන්තර්ජාලය හා සම්බන්ධවන පුද්ගලයන් හට ගමනේ යෙදෙමින් වුවද ඔවුන්ගේ ඩිජිටල් ජීවිත වෙත පහසුවෙන් පිවිසීමේ හැකියාව වැඩි කිරීම සඳහායි. තමන්ගේ ප‍්‍රියතම අන්තර්ගතයන් වෙත ක්ෂණිකව ප‍්‍රවේශ වීමේ පහසුකම් සලසා දෙන නව ඩෙල් අතුරුමුහුණතකින් ඩෙල් ස්ටී‍්‍රක් සමන්විත වෙයි. විශාල තිර සහිත ටැබ්ලට් සහ සම්ප‍්‍රදායික ස්මාට්ෆෝන් අතර එයටම අන්‍යය වූ තිරයේ ප‍්‍රමාණය හේතුවෙන් ඩෙල් ස්ටී‍්‍රක් සුවිශේෂී වෙයි. මෙම නව අත්දැකීම පාරිභෝගිකයන් අතට පත් කිරීමට හැකිවීම සම්බන්ධයෙන් අප මහත් සතුටට පත්වනවා.\"යනුවෙනි. තොරතුරු තාක්ෂණ ක්ෂේත‍්‍රයෙහි ගෝලීය දැවැන්තයකු වන ඩෙල්, ආසියානු කලාපය තුල ශකිත්මත්ව නැගී එන තොරතුරු තාක්ෂණ වෙළෙඳපොළක් ලෙසට ශ‍්‍රී ලංකාව හදුනාගෙන තිබේ. 1991 දී සිය ක‍්‍රියාකාරකම් ස්ථාපනය කරන ලද සොෆ්ට්ලොජික් ආයතනය, 1993 දී ඩෙල් විසින් සිය එකම නිල ලත් ශ‍්‍රී ලාංකීය බෙදාහැරීම් නියෝජිතයා ලෙසට තෝරා පත් කරගන්නා ලදී.", "URL": "https://sinhala.adaderana.lk/news.php?nid=18745", "Category": null, "Parent URL": null}