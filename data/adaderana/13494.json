{"Source": "Adaderana", "Timestamp": "January 14, 2011 11:11 am", "Headline": "තැපැල් ඡන්ද අයදුම්පත් බාරගැනීම ජනවාරි 27 දක්වා දීර්ඝ වෙයි", "News Content": "ඉදිරි පළාත් පාලන මැතිවරණයට අදාළ තැපැල් ඡන්ද අයදුම්පත් භාරගැනීමේ කාල සීමාව මැතිවරණ කොමසාරිස්වරයා විසින් දීර්ඝ කර තිබේ. ඒ අනුව ලබන 16 වැනිදායින් අවසන් වීමට නියමිතව තිබූ එම අයදුම්පත් භාරගැනීම ලබන 27 වැනිදා දක්වා සිදුකෙරෙන බව මැතිවරණ කොමසාරිස් දයානන්ද දිශානායක මහතා පවසයි. පළාත් පාලන මැතිවරණයට අදාළ නාමයෝජනා භාරගැනීම පිළිබඳ නිවේදනය පසුගිය 6 වැනිදා නිකුත් කෙරුණු අතර එතැන් පටන් දින 10 ක කාලයක් තැපැල් ඡන්ද අයදුම් කිරීම සඳහා වෙන්වෙයි. එහෙත් අදාළ කාලය ප්‍රමාණවත් නොවන බව පෙනී ගිය බැවින් කාලසීමාව දීර්ඝ කිරීමට පියවර ගත් බව මැතිවරණ මහලේකම් කාර්යාලය පෙන්වාදෙයි.", "URL": "https://sinhala.adaderana.lk/news.php?nid=13494", "Category": null, "Parent URL": null}