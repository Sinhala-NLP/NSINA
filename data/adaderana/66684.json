{"Source": "Adaderana", "Timestamp": "December 3, 2016 03:14 pm", "Headline": "වර්ජනයදා වැඩකළ ලංගම සේවකයින්ට අවදානම් දීමනාවක්", "News Content": "පෞද්ගලික බස් රථ වර්ජනය පැවැත් වූ ඊයේ දිනයේදී බස් රථ සේවයේ නිරත වූ ලංකා ගමනා ගමන මණ්ඩලයේ සේවකයින්ට අවදානම් දීමනාවක් ලබාදීමට රජය තිරණය කර ඇති බව එම මණ්ඩලය පවසයි.එමෙන්ම තුවාල ලැබූ ලංගම සේවකයින්ගේ වෛද්‍ය වියදම් ලංකා ගමනා ගමන මණ්ඩලය විසින් දරණු ලබන අතර ඒ සඳහා අවශ්‍ය අරමුදල් රජය විසින් ලබාදීමට තීරණය කර ඇති බව එම මණ්ඩලයේ සභාපති රමල් සිරිවර්ධන මහතා සඳහන් කළේය.ඊයේ දිනයේ ලංගම සේවකයින් ඇතුළු මගීන් 60 දෙනෙකුට පමණ තුවාල සිදුව ඇති අතර ධාවනය වූ ලංගම බස් රථ 128කට පමණ අලාභහානි සිදුව ඇති බව වාර්තා වේ.අලාභහානි සිදු වූ ලංගම බස් රථවල වියදම් ඇස්තමේන්තු කර වාර්තාවක් ලබා දෙන ලෙස ප්‍රවාහන අමාත්‍ය නිමල් සිරිපාල ද සිල්වා මහතා ගමනා ගමන මණ්ඩලයේ සභාපතිවරයා වෙත දැනුම් දී ඇති බව සඳහන්ය. පෞද්ගලික බස්වර්ජනය හමුවේ ලංගම ඊයේ රුපියල් කෝටි 12ක ආදායමක් උපයා ගැනීමට ද සමත්ව තිබේ.", "URL": "https://sinhala.adaderana.lk/news.php?nid=66684", "Category": null, "Parent URL": null}