{"Source": "Adaderana", "Timestamp": "April 9, 2013 02:34 pm", "Headline": "වෙඩි වැදුණු හිමිනමක් රෝහලට", "News Content": "සාලියවැව - විළඳගොඩ රජමහා විහාරයේ විහාරාධිපති ස්වාමීන් වහන්සේ වෙඩි වැදීමකින් තුවාල ලබා පුත්තලම මූලික රෝහලට ඇතුළත් කර ඇත. අද (09) දහවල් මෙය සිදුව ඇතැයි සඳහන්ය. මෙලෙස තුවාල ලබා රෝහල් ගතකර ඇත්තේ විළඳගොඩ රාජමහා විහාරගේ විහාරාධිපතිව වැඩ විසූ අනුරාධපුරගේ චන්දවිමල ස්වාමීන් වහන්සේය. තුවාල ලබා ඇති ස්වාමීන් වහන්සේ කලක් ගදොළුකන්ද විහාරස්ථානගේ ද වැඩ සිට ඇත. තුවාල ලබා ඇති ස්වාමීන් වහන්සේ උන්වහන්සේ වැඩ වාසය කරන විහාරස්ථානගේ සිට පිටතට වැඩම කරමින් සිටින විට සතුන්ට ඇටවු ගිනි අවියකට ගොදුරු වන්නට ඇතැයි දැනට කරන ලද විමර්ශනවල දී හෙළිවූ බව සාලියවැව පොලීසිය පවසයි. තුවාල ලබා ඇති ස්වාමීන් වහන්සේ ශල්‍යකර්මයක් සඳහා යොමු කළ බව පුත්තලම මුලික රෝහලේ ප්‍රකාශිකාවක සඳහන් කළාය. සාලියවැව පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33138", "Category": null, "Parent URL": null}