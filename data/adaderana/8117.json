{"Source": "Adaderana", "Timestamp": "May 1, 2010 09:27 am", "Headline": "නියෝජ්‍ය පොලිස්පතිට එරෙහි නඩුව ඉවතට", "News Content": "අපරාධ පරීක්ෂණ දෙපාර්තමේන්තුවේ නියෝජ්‍ය පොලිස්පති අනුර සේනානායක මහතාට එරෙහිව පවරන ලද නඩුවක් නිශ්ප්‍රභ කිරීමට ශ්‍රේෂ්ඨාධිකරණය තීරණය කර තිබේ. අදාළ නඩුව ඊයේ කැඳවූ අවස්ථාවේ මෙම නියෝගය කළ බව සඳහන්ය. හිටපු පාර්ලිමේන්තු මන්ත්‍රීවරයෙකු වන තේමිය හුරුල්ලේ මහතා විසින් නියෝජ්‍ය පොලිස්පති අනුර සේනානායක මහතාට එරෙහිව මෙම නඩුව ගොනු කර තිබුණි. පැමිණිලිකරුට අදාළ නඩුව නෛතිකව පවත්වාගෙන යාම සඳහා හැකියාවක් නොමැති හෙයින් ශ්‍රේෂ්ඨාධිකරණය විසින් එය නිශ්ප්‍රභ කළ බව පොලිස් මූලස්ථානය පවසයි.", "URL": "https://sinhala.adaderana.lk/news.php?nid=8117", "Category": null, "Parent URL": null}