{"Source": "Adaderana", "Timestamp": "April 23, 2015 12:57 pm", "Headline": "බැසිල්ගේ සුවදුක් බලන්න මන්ත්‍රීන් කිහිප දෙනෙක් ගිහින්", "News Content": "බන්ධනාගර ගතව සිටින බැසිල් රාජපක්ෂ මහතාගේ සුවදුක් විමසීම සඳහා බන්දුල ගුණවර්ධන, ඩලස් අලහප්පෙරුම ඇතුළු මන්ත්‍රීවරුන් පිරිසක් ගොස් තිබේ.අද පෙරවරුවේ ඔවුන් මෙලෙස බන්ධනාගාර රෝහල වෙත ගොස් ඇති බව අද දෙරණ වාර්තාකරු සඳහන් කළේය.මේ අතර රක්ෂිත බන්ධනාගාර ගත කෙරුණු ආර්ථික සංවර්ධන අමාත්‍යශංයේ හිටපු ලේකම් වෛද්‍ය නිහාල් ජයතිලක මහතා සහ දිවිනැඟුම දෙපාර්තමේන්තුවේ හිටපු අධ්‍යක්ෂ පෙනරාල් ආර්.ඒ.කේ.රණවක මහතා ද බන්ධනාගාර රෝහල වෙත මාරු කර තිබේ.බන්ධනාගාර දෙපාර්තමේන්තු සඳහන් කළේ ඊයේ රාත්‍රී වැලිකඩ බන්ධනාගාරය වෙත රැගෙන ආ ඔවුන් බන්ධනාගාර රෝහලට ඇතුළත් කර ඇති බවයි. දිවි නැඟුම දෙපාර්තමේන්තුවේ සිදුවූ මූල්‍ය අක්‍රමිකතාවක් සම්බන්ධයෙන් අත්අඩංගුවට ගත් හිටපු අමාත්‍ය බැසිල් රාජපක්ෂ මහතා සහ අදාළ නිළධාරින් දෙදෙනා ලබන 5 වන දින දක්වා රක්ෂිත බන්ධාගාර ගත කිරිමට කඩුවෙළ මහේස්ත්‍රාත්වරයා ඊයේ රාත්‍රී නියෝග කළේය.ඒ අනුව ඔවුන් තිදෙනාම මේ වන විට බන්ධනාගාර රෝහලට ප්‍රතිකාර සදහා ඇතුළත් කර ඇති බව බන්ධනාගාර දෙපාර්තමේන්තුව පැවසීය.", "URL": "https://sinhala.adaderana.lk/news.php?nid=50844", "Category": null, "Parent URL": null}