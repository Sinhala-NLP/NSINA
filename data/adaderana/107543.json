{"Source": "Adaderana", "Timestamp": "April 7, 2019 07:38 am", "Headline": "සොයිසාපුර ඇඟලුම් කර්මාන්ත ශාලාවක ගින්නක්", "News Content": "මොරටුව සොයිසාපුර ප්‍රදේශයේ පිහිටි ඇඟලුම් කර්මාන්ත ශාලාවක රසායනික ද්‍රව්‍ය අඩංගු ගබඩාවේ ගින්නක් හටගෙන ඇත. ඊයේ (06) රාත්‍රී 9.15ට පමණ ගින්න හටගෙන තිබු බව පොලීසිය පැවසුවේය. ඒ අනුව මොරටුව දෙහිවල සහ කොළඹ ගිනි නිවීමේ කණ්ඩායම්වල සහභාගීත්වයෙන් පැය කිහිපයක් තුළ ගින්න මැඩපවත්වා ඇත. එහෙත් ඒ වන විට ගබඩාව ගින්නෙන් විනාශ වී තිබු බව පොලීසිය සඳහන් කළේය. ගින්නෙන් ජීවිත හානී සිදුව නොමැති අතර ගින්නට හේතුව මෙතෙක් අනාවරණය වී නැත.", "URL": "https://sinhala.adaderana.lk/news.php?nid=107543", "Category": null, "Parent URL": null}