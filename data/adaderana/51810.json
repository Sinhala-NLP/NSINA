{"Source": "Adaderana", "Timestamp": "June 6, 2015 09:34 am", "Headline": "අඹගමුව ප්‍රදේශීය සභා කාර්යාල භූමියේ නායයෑමක් ", "News Content": "අඹගමුව ප‍්‍රාදේශීය සභා කාර්යාල භූමියේ නායයෑමක් සිදුවී තිබේ. ගිනිගත්හේන ප‍්‍රදේශයට ඊයේ (05) පස්වරුවේ ඇදහැලුණු ධාරානිපාත වර්ෂාවත් සමග අදාළ නායයෑම සිදුවී ඇති බව සඳහන්ය.ඊයේ 5.00 ට පමණ මෙම නායයෑම සිදුවී ඇති අතර කාර්යාලය ඉදිරිපිට නවතා තිබූ ගලී ට‍්‍රැක්ටරය පහළ තිබූ මාර්ගයට පෙරළී ඇති අතර නවතා තිබූ මෝටගේඩර් යන්ත‍්‍රයද පෙරළි ඇති බව අද දෙරණ වාර්තාකරු සඳහන් කළේය.මීට පෙරද අඹගමුව ප‍්‍රාදේශීය සභා භූමිය නායයෑමට ලක්වී තිබූ බව එහි ලේකම් ඒ.සරවනබවම් මහතා අප වාර්තාකරු වෙත සඳහන් කර තිබේ.මෙම අනතුරින් කිසිවෙකුටත් අනතුරක් සිදුවී නොමැති බවද සඳහන්ය.", "URL": "https://sinhala.adaderana.lk/news.php?nid=51810", "Category": null, "Parent URL": null}