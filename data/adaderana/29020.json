{"Source": "Adaderana", "Timestamp": "November 8, 2012 01:49 pm", "Headline": "  ආගමික හා සංස්කෘතික සහජීවනයට අදාළ වැඩසටහන් සඳහා රුපියල් මිලියන 200ක්", "News Content": "ආගමික හා සංස්කෘතික සහජීවනය පදනම් කර ගනිමින් පවුල කේන්ද්‍ර කරගෙන ක්‍රියාත්මක කිරීමට නියමිත වැඩසටහන් සඳහා රුපියල් මිලියන 200ක මුදලක් වෙන් කිරීමට මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා යෝජනා කරයි. මෙම වැඩපිළිවෙළ ප්‍රජා මුල සංවිධාන මූලික කර ගත් වැඩසටහනක් ලෙස ක්‍රියාත්මක කිරීම එහි අපේක්ෂාව බව ජනාධිපතිවරයා පවසයි. එසේම නිදහස් අධ්‍යාපනය කිසිසේත් කප්පාදු කිරීමට පියවර නොගන්නා බව ඔහු කියයි. ඒ අනුව 2012 වසරට සාපේක්ෂව රාජ්‍ය අධ්‍යාපනය සඳහා වෙන් කෙරෙන මුදල සියයට 15 දක්වා වැඩි කරන බව ජනාධිපතිවරයා සඳහන් කරයි.", "URL": "https://sinhala.adaderana.lk/news.php?nid=29020", "Category": null, "Parent URL": null}