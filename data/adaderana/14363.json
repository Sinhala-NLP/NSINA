{"Source": "Adaderana", "Timestamp": "February 21, 2011 08:24 am", "Headline": "කලාපීය සමාජ සංවර්ධන ඇමති සමුළුව අදත් කොළඹදී", "News Content": "දකුණු ආසියානු කලාපීය සමාජ සංවර්ධන අමාත්‍යවරුන්ගේ සමුළුව දෙවන දිනටත් අද(21) කොළඹදී පැවැත්වෙයි. අග්‍රාමාත්‍ය දි. මු. ජයරත්න මහතාගේ ප්‍රධානත්වයෙන් සමුළුව ඊයේ(20) කොළඹදී ආරම්භ විය. සමුළුව නියෝජනය කරමින් රටවල් 8ක නියෝජිතයන් 90 දෙනෙකු පමණ සහභාගී වී සිටියි. ශ්‍රී ලංකාව, ඉන්දියාව, මාලදිවයින, නේපාලය, භූතානය, පාකිස්ථානය, බංග්ලාදේශය සහ ඇෆ්ගනිස්ථානය යන රටවල් ඊට ඇතුළත්ය. දකුණු ආසියානු කලාපයේ සමාජ ආරක්ෂණ සහ සමාජ සංවර්ධනය පිළිබඳ මෙම සමුළුවේ දී විශේෂ අවධානය යොමුවීමට නියමිතය. හෙට(22) මේ සම්බන්ධයෙන් ප්‍රතිපත්ති ප්‍රකාශනයක් ද එළිදැක්වීමට සැලසුම් කර තිබේ.", "URL": "https://sinhala.adaderana.lk/news.php?nid=14363", "Category": null, "Parent URL": null}