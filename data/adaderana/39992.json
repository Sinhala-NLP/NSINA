{"Source": "Adaderana", "Timestamp": "December 31, 2013 03:11 pm", "Headline": "කිරිපිටි ගබඩා ලියාපදිංචිය අනිවාර්යයි", "News Content": "හෙට(01) සිට ක්‍රියාත්මක වන පරිදි සියලුම කිරිපිටි ආනයනකරුවන්, නිෂ්පාදකයින් සහ බෙදාහරින්නන් විසින් යම් ගබඩාවක් , ගුදමක් හෝ එවන් ස්ථානයක් පවත්වාගෙන යන්නේ නම් වහාම පාරිභෝගික අධිකාරියේ ලියාපදිංචි කළ යුතු බව සමූපකාර හා අභ්‍යන්තර වෙළඳ කටයුතු අමාත්‍යංශය පවසයි. ඊට අදාළ ගැසට් නිවේදනය මේ වන විටත් නිකුත් කර ඇති බව එම අමාත්‍යාංශය සඳහන් කරයි. ඒ අනුව පාරිභෝගික අධිකාරියේ ලියාපදිංචි නොවන ගබඩා, ගුදම් හෝ එවැනි කිසිදු ස්ථානයක කිරිපිටි පැකට් හෝ තොග වශයෙන් ගබඩා කර තබාගත නොහැකි බව විෂය භාර අමාත්‍ය ජොන්ස්ටන් ප්‍රනාන්දු මහතා පවසයි. පාරිභෝගික අධිකාරියේ ලියාපදිංචි කිරිපිටි ගබඩා ඕනෑම අවස්ථාවක පරික්ෂා කිරීමේ හැකියාව අධිකාරියට පවතින බව ද ගැසට් පත්‍රයෙහි වැඩිදුරටත් සඳහන් වෙයි.", "URL": "https://sinhala.adaderana.lk/news.php?nid=39992", "Category": null, "Parent URL": null}