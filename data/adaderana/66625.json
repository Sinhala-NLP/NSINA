{"Source": "Adaderana", "Timestamp": "December 1, 2016 06:15 pm", "Headline": " මහමුද් විදුහල්පතිනියගේ වැඩ තහනම්! ", "News Content": "මහනුවර බදූර්දීන් මහමුද් බාලිකා විද්‍යාලයේ විදුහල්පතිවරියගේ වැඩ තහනම් කර තිබේ.පාසල් නිල ඇදුම් සඳහා වන වවුචර් පත් සිසුන්ට ලබා නොදී ඒ වෙනුවට වෙනත් ස්ථානයකින් නිල ඇදුම් රෙදි මිලදීගෙන සිසුන්ට බෙදාදීමේ සිද්ධියකට අදාළව අධ්‍යාපන අමාත්‍යංශ ලේකම්වරයා විසින් මෙම වැඩ තහනම පනවා ඇති බව සඳහන්ය.නිල ඇදුම් වවුචර් පත් දරුවන් අතට පත්කිරීම සියලුම විදුහල්පතිවරුන්ගේ වගකීමක් බව පාසල් සිසුන් වෙනුවෙන් නිල ඇදුම් තිළිණ පත් ලබාදීම 2017 චක්‍රලේකයේ පැහැදිලිව දක්වා තිබේ. නිල ඇදුම් වවුචර් පත් සිසුන් අතට පත් නොකොට තම අභිමතය පරිදි යොදා ගැනීමට කටයුතු කිරීම ආයතන සංග්‍රහය යටතේ රජයේ දේපළ සාවාද්‍ය පරිහරණය නැමැති වරදට අයත් බව අධ්‍යාපන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=66625", "Category": null, "Parent URL": null}