{"Source": "Adaderana", "Timestamp": "June 25, 2018 11:24 am", "Headline": "යතුරු පැදිය ගසක ගැටී 23 හැවිරිදි යුද හමුදා සෙබළා ජීවිතයෙන් සමුගනියි", "News Content": "මහියංගණය දෙහි අත්තකණ්ඩිය මාර්ගයේ තෙල්දෙනිය ප්‍රදේශයේදි අද(25) පෙ‍.ව 7.30 ට පමණ සිදුවු යතුරු පැදි අනතුරකින් යුද හමුදා සෙබලෙක් ජීවිතක්ෂයට පත්ව තිබේ. මෙලෙස මරණයට පත්ව ඇත්තේ ශ්‍රී ලංකා යුද හමුදාවේ සිංහ කතරගම කඳවුරට අනුයුක්තව සේවය කළ ගම්මැල්ල සතර ගල්නෑව බකමූණ ලිපිනයේ පදිංචි, බස්නායක මුදියන්සේලාගේ මහේෂ් බස්නායක නැමති 23 හැවිරිදි තරුණයෙකු බව ගිරාඳුරුකෝට්ටේ පොලීසිය පවසයි. ඔහු පැදවු යතුරුපැදිය මාර්ගයෙන් ඉවතට පැන ගසක වැදී මෙම අනතුර සිදුව ඇතැයි ගිරාදුරුකෝට්ටේ පොලීසිය සඳහන් කරයි. ගිරාදුරුකෝට්ටේ පොලිස් ස්ථානාධිපති ප්‍රධාන පොලිස් පරික්ෂක සමන් අංගම්මන මහතාගේ මෙහෙය වීමෙන් වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=91460", "Category": null, "Parent URL": null}