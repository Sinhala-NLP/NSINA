{"Source": "Adaderana", "Timestamp": "May 4, 2019 03:49 pm", "Headline": "ඌව පළාතේ අනවසරයෙන් අන්‍යාගමික ළමුන්ට ඉස්ලාම් දහම උගන්වන බවට චෝදනා", "News Content": "ඌව පළාතේ දෙමළ පාසැල් ගොඩනැගිලි අනවසරයෙන් භාවිත කරමින් දෙමළ සහ කතෝලික ළමුන්ට ඉස්ලාම් දහම සම්බන්ධයෙන් පාඨමාලා පවත්වා ඇතැයි ඌව පළාත් ද්‍රවිඩ අධ්‍යාපන අමාත්‍ය සෙන්දිල් තොන්ඩමන් මහතා පවසයි. බදුල්ල ප්‍රදේශයේදී ඊයේ (03) පැවති මාධ්‍ය හමුවකට එක්වෙමින් ඒ මහතා වැඩිදුරටත් සඳහන් කළේ ඒ සම්බන්ධයෙන් පරීක්ෂණ ක්‍රියාත්මක කරන බවයි. අල් මුස්තාෆා යුනිවර්සිටි සහ ඊරාන් යුනිවර්සිටි නමින් මෙම ඉගැනුම් සිදු කරන බවට අනාවරණය වී ඇති බවද ඒ මහතා ප්‍රකාශ කළේය. එමෙන්ම එහි මේ වනවිට ළමුන් 520ක් පමන ඉගෙනුමු ලබන බවත් එහි ඉස්ලාම් ආගමික ළමුන් ඇත්තේ 20ක් පමණත් බවත් ඒ මහතා සඳහන් කළේය. මෙහි ප්‍රධාන වශයෙන් උගන්වන්නේ ආරබි භාෂාව සහ කුරානයේ ඇතුලත් කරුණු බවත් එම ඉගැනුම අන්‍යාගමික දරුවන්ට ඉගැන්වීමේ කිසිදු ප්‍රයෝජනයක් නොමැති බවද ඒ මහතා අනාවරණය කළේය.", "URL": "https://sinhala.adaderana.lk/news.php?nid=109233", "Category": null, "Parent URL": null}