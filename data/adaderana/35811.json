{"Source": "Adaderana", "Timestamp": "July 16, 2013 08:19 am", "Headline": "දෙකෝටි 29 ලක්ෂයක් ගුදයෙන් එළියට", "News Content": "උපත් පාලන කොපු 3ක බහා යුරෝ 1,15,000ක් හා ස්විස් ෆ්‍රෑන්ක් 21,000ක් ශ්‍රී ලංකා මුදලින් රු. (දෙකෝටි විසිනව ලක්ෂයක්) ගුද මාර්ගයේ සඟවාගෙන සිංගප්පූරු බලා යාමට පැමිණි මීගමුවේ ව්‍යාපාරිකයෙකු කටුනායක රේගුවේදී අත්අඩංගුවට ගෙන තිබේ. එම පුද්ගලයාගේ ගමන් විලාසය ගැන සැක සිතු රේගු නිලධාරීන් ඊයේ රාත්‍රී 10.30ට පමණ ඔහුව මීගමුව රෝහලට රැගෙන ගොස් ස්කෑන් පරික්ෂාවට ලක්කිරීමේදී මේ බව අනාවරණය කරගෙන ඇත. වාහන අමතර කොටස් අලෙවි කිරීමේ නිරත වන 53 හැවිරිදි ව්‍යාපාරිකයෙකු මෙලෙස අත්අඩංගුවට ගෙන ඇති අතර ගුවන් තොටුපළ රේගු නිලධාරීන් වැඩිදුර පරීක්ෂණ ක්‍රියාත්මක කර ඇත.", "URL": "https://sinhala.adaderana.lk/news.php?nid=35811", "Category": null, "Parent URL": null}