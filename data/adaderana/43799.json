{"Source": "Adaderana", "Timestamp": "June 7, 2014 11:32 am", "Headline": "පුරාවස්තු සෙවූ අයෙක් කොටු ", "News Content": "පුරාවස්තු ගැනීමේ අරමුණින් කැනීම් කටයුතු කරමින් සිටි පුද්ගලයෙකු ඇහැළියගොඩ, බටන්ගල වත්ත, යෝගම ප්‍රදේශයේ දි අත්අඩංගුවට ගෙන තිබේ. ඇහැළියගොඩ පොලිසියට ලැබුණු තොරතුරකට අනුව සිදුකළ වැටලීමකදි සැකකරු අත්අඩංගුවට ගෙන ඇති බව සඳහන් වෙයි. සැකකරු සතුව තිබි කැනීම් කටයුතු සඳහා යොදාගත් උපකරණ තොගයක් ද අත්අඩංගුවට ගෙන ඇති අතර ඔහු තවත් පිරිසක් සමග කැනීම් කටයුතු කර ඇති අතර ඔවුන් පළාගොස් ඇති බව පොලිසිය පැවසුවේය. අත්අඩංගුවට ගත් සැකකරු අද අවිස්සාවේල්ල මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43799", "Category": null, "Parent URL": null}