{"Source": "Adaderana", "Timestamp": "January 25, 2014 10:30 am", "Headline": "ප්‍රේමයේ නාමයෙන් තරුණිය ගින්නට දිවිපුදයි", "News Content": "කඩවත, ජිනසේන මාවතේ නිවසක් තුළදී තරුණියක් තම සිරුරට ගිනි තබාගෙන සියදිවි හානි කර ගෙන තිබේ. තරුණිය එම ප්‍රදේශයේ කර්මාන්ත ශාලාවක සේවයට යෑම සඳහා කුලී පදනම මත මෙම නිවසේ රැදී සිට ඇති බව පොලිසිය පවසයි. නිවසේ අයිතිකරු කාමරයේ දොර කඩා ගින්න නිවා දමනවිටත් ඇය මියගොස් සිට ඇති බව සඳහන්ය. මෙලෙස සියදිවි හානි කර ගෙන ඇත්තේ 24 හැවිරිදි අංකුඹුර ප්‍රදේශයේ පදිංචිව සිටි කාන්තාවකි. ප්‍රේම සම්බන්ධතාවයක් හේතුවෙන් ඇති වු සිත්තැවුලක් මත සියදිවි හානි කරගෙන ඇති බවට පොලිස් පරීක්ෂණ වලදී අනාවරණය වී ඇත. මළ සිරුර රාගම රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණය අද සිදුකිරීමට නියමිතය.", "URL": "https://sinhala.adaderana.lk/news.php?nid=40629", "Category": null, "Parent URL": null}