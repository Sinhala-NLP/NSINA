{"Source": "Adaderana", "Timestamp": "December 16, 2015 11:57 am", "Headline": "හම්බේගමුව පොලිසියේ 4ක් ගෙදර!", "News Content": "අල්ලස් ලබාගැනීමේ චෝදනාව මත හම්බේගමුව පොලීසියේ කොස්තාපල්වරුන් සිව්දෙනෙකුගේ වැඩ තහනම් කර තිබේ.ගංජා ප්‍රවාහනය කරමින් සිටි සැකකරුවන් දෙදෙනෙකුට එරෙහිව නීතිය ක්‍රියාත්මක නොකර සිටීම සඳහා අදාළ පොලිස් කොස්තාපල්වරුන් රුපියල් 30,000ක අල්ලස් මුදලක් ලබාගෙන ඇති බව සඳහන්ය.මේ පිළිබඳ හම්බේගමුව පොලීසියට ලද තොරතුරක් මත සිදුකරන ලද විමර්ශනයක් අනුව එම කොස්තාපල්වරුන් සිව්දෙනාගේ වැඩ තහනම් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මෙලෙස වැඩතහනමට ලක්ව ඇත්තේ හම්බේගමුව පොලීසියට අනුයුක්තව සේවය කළ පොලිස් කොස්තාපල්වරුන් සිව්දෙනෙකුගේ බව සඳහන්ය.", "URL": "https://sinhala.adaderana.lk/news.php?nid=55753", "Category": null, "Parent URL": null}