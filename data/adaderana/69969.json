{"Source": "Adaderana", "Timestamp": "February 22, 2017 03:46 pm", "Headline": "කියුබානු ශ්‍රී ලංකා ධීවර ආයෝජන ගැන සාකච්ඡාවක්", "News Content": "මෙරට කියුබානු තානාපතිනි ජුආනා එලේනා රාමෝස් මහත්මිය සහ ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා අතර හමුවක් සිදුව තිබේ.ධීවර හා ජලජ සම්පත් සංවර්ධන අමාත්‍යාංශයේ දී මෙම හමුව සිදුව ඇති බව එම අමාත්‍යාංශය සඳහන් කළේය.මෙහිදී රාජ්‍ය අමාත්‍යවරයා විසින් මෙරට ධීවර කර්මාන්තයේ ආයෝජනය සඳහා කියුබානු ආයෝජකයින් යොමුකර ගැනීමට ඇති හැකියාව පිළිබඳ සොයා බලන ලෙස තානාපතිවරියගෙන් ඉල්ලීමක් සිදු කර ඇති බව සඳහන්වේ.මෙහිදී මෙරට ධීවර කර්මාන්තය හා බැඳුණූ ආර්ථීක සංවර්ධන වැඩපිළිවෙල ඉතා ප්‍රශංසනීය බව කියුබානු තානාපතිනිය ප්‍රකාශ කර තිබේ.දෙරටේ ආයෝජන අවස්ථා පිළිබඳ සොයා බැලීමට එරට සංචාරයක නිරත වන ලෙස ද කියුබානු තානාපතිවරිය දිලිප් වෙදආරච්චි මහතාට ආරාධනයක් ද සිදුකළ බව ධීවර හා ජලජ සම්පත් සංවර්ධන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=69969", "Category": null, "Parent URL": null}