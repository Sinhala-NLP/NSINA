{"Source": "Adaderana", "Timestamp": "January 1, 2013 03:05 pm", "Headline": "ලක්ෂ 13 ගැන විශ්වාස නිසයි ඔවුන් එන්නේ", "News Content": "මහජනතාවට ලබා දෙන සේවය ප්‍රශස්ථ මට්ටමින් ඉටු කිරීමට රාජ්‍ය සේවකයින් කැපවිය යුතු බව ජනාධිපති ලේකම් ලලිත් වීරතුංග මහතා පවසයි. ලක්ෂ 13 ක් පමණ වූ රාජ්‍ය සේවකයින් හමුවට තම කටයුතු ඉටුකර ගැනීම සඳහා ජනතාව පැමිණෙන්නේ දැඩි විශ්වාසයකින් යුතුව බව ජනාධිපති ලේකම්වරයා කියයි. 2013 වසර සඳහා වන අයවැය ඉදිරිපත් කරමින් ජනතාවට ලබාදෙන සේවාවන් ඉතා ප්‍රශස්ථ මට්ටමින් ඉටුකිරීම සඳහා කැපවන ලෙස ජනාධිපතිවරයා රාජ්‍ය සේවකයින්ගෙන් ඉල්ලීමක් කළ බව ද ලලිත් විරතුංග මහතා සඳහන් කරයි. 2013 නව වසරේ රාජ්‍ය සේවයේ වැඩ ඇරඹිම සඳහා ජනාධිපති කාර්යා‍ලයේ අද (01) පෙරවරුවේ පැවති රාජ්‍ය සේවා ප්‍රතිඥාව ලබාදීමේ උත්සවය අමතමින් ජනාධිපති ලේකම් ලලිත් වීරතුංග මහතා මෙම අදහස් පළ කළේය.", "URL": "https://sinhala.adaderana.lk/news.php?nid=30418", "Category": null, "Parent URL": null}