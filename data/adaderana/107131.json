{"Source": "Adaderana", "Timestamp": "April 1, 2019 10:49 am", "Headline": "නාන්න ගිහින් ළිඳට වැටී පුද්ගලයෙක් මෙලොව හැරයයි", "News Content": "ධර්මපුරම් පොලිස් වසමේ අලහපූරි, රමනාදපුරම්, වට්ටකච්චිය ප්‍රදේශයේ පුද්ගලයෙකු වගා ළිඳකට වැටී මියගොස් ඇති තිබේ. මෙසේ මියගොස් ඇත්තේ වයස අවුරුදු 58 ක් වු රහනාදපුරම්, වට්ටකච්චි ලිපිනයේ පදිංචි කරුප්පයියා සත්‍යවෙල් නැමැති පුද්ගලයෙකි. මියගිය පුද්ගලයා අසල වෙනත් ඉඩමක ඇති වගා ළිඳකට දිය නෑම සඳහා ගොස් ඇති අතර, එහිදී ඔහු එම ළිඳට වැටී ඇති බවට අනාවරණය වී ඇත. මෘත ශරීරය සිද්ධිය වු ස්ථානයේ පොලිස් ආරක්ෂාව යටතේ ඇති අතර, මහේස්ත්‍රාත් පරීක්ෂණය හා පශ්චාත් මරණ පරීක්ෂණය අද(01) දින සිදු කිරීමට නියමිතයි. ධර්මපුරම් පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=107131", "Category": null, "Parent URL": null}