{"Source": "Adaderana", "Timestamp": "May 11, 2011 09:10 am", "Headline": "2016 දී සංචාරකයින් ලක්ෂ 25 ක්", "News Content": "2016 වසර වන විට සාංචාරකයින් ලක්ෂ 25ක පිරිසක් මෙරටට ගෙන්වා ගැනීමට කටයුතු කරන බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා ‍අබේවර්ධන මහතා පවසයි. මෙම වසරේ මුල් කාර්තුවේ පමණක් සංචාරකයින් දෙලක්ෂ පනස් දහසක පිරිසක් මෙරටට පැමිණ ඇති බව ඔහු පවසයි. එම සංචාරකයින්ට අවශ්‍ය යටිතල පහසුකම් සැලසීමට දැනටමත් පියවර ගෙන ඇති බව ඔහු සඳහන් කරයි. අමෙරිකානු ඩොලර් මිලයන 573ක මුදලක් හෝටල් සමාගම් හරහා සංචාරක කේෂ්ත්‍රයන්හි අයෝජනය කර ඇති බව හෙතෙම කියා සිටියි.. 2600 වැනි ශ්‍රී සම්බුද්ධත්ව ජයන්තියට සමගාමීව සංචාරකයින් ආකර්ෂණය කර ගැනීමට විශේෂ වැඩපිළිවෙළක් ආරම්භ කර ඇති බව ද නියෝජ්‍ය අමාත්‍යවරයා පෙන්වා දුන්නේය.", "URL": "https://sinhala.adaderana.lk/news.php?nid=16023", "Category": null, "Parent URL": null}