{"Source": "Adaderana", "Timestamp": "September 16, 2016 03:14 pm", "Headline": " වියලි කාලගුණයෙන් ජන ජීවිතයට බාධා", "News Content": "අධික වියලි කාලගුණික තත්ත්වය හේතුවෙන් පොලොන්නරුව දිස්ත්‍රික්කයේ පවුල් 6000කට ආසන්න පිරිසක් පීඩාවට පත්ව තිබේ.ප්‍රදේශයේ අද දෙරණ වාර්තාකරු සඳහන් කළේ වැලිකන්ද, ලංකාපුර, දිඹුලාගල සහ තමන්කඩුව යන ප්‍රාදේශීය ලේකම් කොට්ඨාසවලට අයත් ගම්මානවල ජනතාව පීඩාවට ලක්ව ඇති බවයි.වියලි කාලගුණ තත්ත්වයත් සමග ගම්මානවල පවතින ළිං මෙන්ම ජල මූලාශ්‍ර රැසක් සිදීයාමට ලක්ව තිබේ.පානීය ජල ගැටළුවට මුහුණදී සිටින පොලොන්නරුව දිස්ත්‍රික් ජනතාව සඳහා ආපදා ඒකකය මැදිහත්ව ජල බවුසර් මගින් බීමට ජලය ලබාදීමට පියවර ගෙන ඇතත් එය ප්‍රමාණවත් නොවන බව ප්‍රදේශවාසීන් පවසයි.අද දෙරණ මේ සම්බන්ධයෙන් පොලොන්නරුව දිස්ත්‍රික් ලේකම් එස්.සේනානයක මහතාගෙන් විමසීමක් කළේය.එහිදී ඔහු සඳහන් කළේ ජනතාවට අවශ්‍ය පානීය ජල අවශ්‍යතා සම්පුර්ණ කිරීමට අවශ්‍ය ජල බවුසර් යොදා ඇති බවයි.", "URL": "https://sinhala.adaderana.lk/news.php?nid=64141", "Category": null, "Parent URL": null}