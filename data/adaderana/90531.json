{"Source": "Adaderana", "Timestamp": "June 7, 2018 06:27 pm", "Headline": "TNL විකාශණයට බාධා කරීමෙන් පැහැදිළි වන කරුණු දෙකක් ගැන ඒකාබද්ධය කියයි", "News Content": "TNL නාලිකාවේ විකාශනයට බාධා කරන තත්ත්වයට වත්මන් ආණ්ඩුව පත්ව ඇති බව ඒකාබද්ධ විපක්ෂයේ පාර්ලිමේන්තු මන්ත්‍රී රමේෂ් පතිරණ මහතා පවසයි. මීට දින දෙකකට පෙර ජනාධිපතිවරයාව විවේචනය කරමින් විකාශණය වූ වැඩසටහනකට පසුව මෙම තහනම පනවා ඇති බවද මන්ත්‍රීවරයා ප්‍රකාශ කළේය. අගමැතිවරයාගේ සහෝදරයාට අයත් නාලිකාවක විකාශන කටයුතුවලට බාධා කිරීම තුළින් කරුණු දෙකක් පැහැදිලි වන බවත් ඉන් එක් කාරණයක් නම් ආණ්ඩුවේ අභ්‍යන්තරයේ මතුව ඇති අර්බුධයත් අනෙක් කාරණය ජනාධිපතිවරයා මේ සියලුදේ පසුපස සිටිමින් මෙහෙයවන බව මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=90531", "Category": null, "Parent URL": null}