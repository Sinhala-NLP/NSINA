{"Source": "Adaderana", "Timestamp": "September 13, 2010 02:07 pm", "Headline": "තුර්කි ජනමතයට ඔබාමාගේ ප්‍රසාදය", "News Content": "තුර්කි ව්‍යවස්ථාව සංශෝධනය කිරීමට ජනමත විචාරණයෙන් ලැබුණු ප්‍රතිඵල සම්බන්ධයෙන් ජාත්‍යන්තර ප්‍රජාවේ අවධානය යොමුව තිබේ. අමෙරිකානු ජනාධිපති බැරක් ඔබාමා සහ ජර්මානු විදේශ අමාත්‍ය ගුයිඩෝ වෙස්ටර්වේලි මේ සම්බන්ධයෙන් නිවේදනයක් නිකුත් කරමින් සිය ප්‍රසාදය පළ කර ඇති බව වාර්තා වේ. යුරෝපා සංගමයේ සාමාජිකත්වය අපේක්ෂාවෙන් සිටින තුර්කිය ඒ සඳහා වූ අවශ්‍යතාවන් වශයෙන් මෙම සංශෝධන ඉදිරිපත් කර තිබේ. ඒ සඳහා ඊයේ පැවති ජනමත විචාරණයේ දී 58% ක ප්‍රතිශතයක් ව්‍යවස්ථා සංශෝධනයට පක්ෂව ඡන්දය භාවිත කර ඇති බව විදෙස් වාර්තා පවසයි. මෙය ඉහළ ප්‍රජාතන්ත්‍රවාදයක් සහ නීතියේ ආධිපත්‍ය සඳහා ප්‍රබල වෙනසක් බව තුර්කි අග්‍රාමාත්‍ය රිකෙප් ඉඩොගන් ප්‍රකාශ කර ඇත. කෙසේවුව ද මෙමගින් අධිකරණ පද්ධතියට දරුණු බලපෑමක් එල්ල වන බව අදාළ සංශෝධනයට විරෝධය පළ කරන විපක්ෂය පෙන්වා දෙයි.", "URL": "https://sinhala.adaderana.lk/news.php?nid=10836", "Category": null, "Parent URL": null}