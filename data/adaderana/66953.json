{"Source": "Adaderana", "Timestamp": "December 12, 2016 11:06 am", "Headline": "  චෙන්නායි ගිය යානය කටුනායකට ගොඩ බස්සයි", "News Content": "කටුනායක ගුවන් තොටුපොළෙන් ඉන්දියාවේ චෙන්නායි ගුවන් තොටුපොළ බලා පිටත් වූ ගුවන් යානයක් යළි කටුනායක ගුවන් තොටුපොළට ගොඩ බස්සවා තිබේ. චෙන්නායි ගුවන් තොටුපොළ ආශ්‍රිතව පවතින අයහපත් කාලගුණ තත්ත්වය මීට හේතුව බව වාර්තා වෙයි.ශ්‍රී ලංකන් ගුවන් සමාගමට අයත් යූ.එල් 127 දරණ ගුවන් යානය මෙලෙස යළි පැමිණ තිබේ. මේ අතර ඩුබායි සිට චෙන්නායි දක්වා ගමන් කළ එමිරේට්ස් ගුවන් සමාගමට අයත් ඊ.කේ 651 දරණ ගුවන් යානය ද කටුනායක ගුවන් තොටුපොළ වෙත යොමු කර ඇති බව වාර්තා වෙයි.", "URL": "https://sinhala.adaderana.lk/news.php?nid=66953", "Category": null, "Parent URL": null}