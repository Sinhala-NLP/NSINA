{"Source": "Adaderana", "Timestamp": "May 31, 2012 08:27 am", "Headline": "කහවත්ත නිවසකින් පිළිස්සුණු මළ සිරුරු 2 ක් හමුවෙයි", "News Content": "කහවත්ත, වරාපිටිය ප්‍රදේශයේ ගිනිගත් නිවසක තිබී පිළිස්සුණු කාන්තා මළ සිරුරු දෙකක් සොයාගෙන තිබේ. අද(31) අලුයම මෙම මළ සිරුරු දෙක සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. 52 හැවිරිදි සහ 59 හැවිරිදි කාන්තාවන් දෙදෙනෙකු මෙලෙස ජීවිතක්ෂයට පත්ව ඇත. ගින්නට හේතුව හෝ අදාළ කාන්තාවන්ගේ මරණවලට හේතුව මෙතෙක් අනාවරණය වී නොමැති බව පොලිසිය සඳහන් කරයි. කහවත්ත පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා ප්‍රකාශ කළේය.", "URL": "https://sinhala.adaderana.lk/news.php?nid=24637", "Category": null, "Parent URL": null}