{"Source": "Adaderana", "Timestamp": "July 14, 2018 07:18 pm", "Headline": "කුමන ක්‍රමයක් යටතේ ඡන්දය පැවැත්වුවත් අපි දිනනවා", "News Content": "කුමන ක්‍රමයක් යටතේ ඉදිරි පළාත් සභා ඡන්දය පැවැත්වුවද, එම මැතිවරණය ජයග්‍රහණය කිරීමට ශ්‍රී ලංකා පොදුජන පෙරමුණ සූදානම් කර ඇතැයි හිටපු අමාත්‍ය බැසිල් රාජපක්ෂ මහතා පවසයි. දිවයින පුරා පැවැත්වීමට නියමිත පොදු ජන රළ ආණ්ඩු විරෝධී ජාතික හටන රජරටින් ආරම්භ කිරීමේ අවස්ථාවට එක්වෙමින් ඔහු මේ බව සඳහන් කළේය. ශ්‍රී ලංකා පොදුජන පෙරමුණේ ඉදිරි දේශපාලන කටයුතු පිළිබඳව පාක්ෂිකයින් දැනුවත් කිරීම සඳහා දිවයින පුරා සංවිධානය කෙරෙන පොදු ජන රළ ආණ්ඩු විරෝධී ජාතික හටන අද (14) උතුරු මැද පළාතෙන් ආරම්භ කෙරුණු අතර කඳුරුවෙල පැවති ජන රැළියට ඒකාබද්ධ විපක්ෂයේ මහජන නියෝජිතයින් රැසක් එක්ව සිටියේය.", "URL": "https://sinhala.adaderana.lk/news.php?nid=92577", "Category": null, "Parent URL": null}