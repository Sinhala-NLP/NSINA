{"Source": "Adaderana", "Timestamp": "February 7, 2017 09:10 am", "Headline": "අධික හිමපතනයෙන්  මිය ගිය සංඛ්‍යාව ඉහළ යයි", "News Content": "පාකිස්ථාන , ඇෆ්ගනිස්ථාන දේශසීමාවට බලපා ඇති අධික හිමපතනයත් සමඟ සිදුවු අනතුරුවලින් මියගිය පුද්ගලයින් සංඛ්‍යාව 132 දෙනෙකු දක්වා ඉහළ ගොස් තිබේ.හිම කඳු නායායෑම් හේතුවෙන් මෙම අනතුරු සිදුව ඇති බව විදෙස් මාධ්‍ය වාර්තා කළේය.මියගිය පුද්ගලයින් සංඛ්‍යාව තවදුරටත් ඉහළ යා හැකි අතර විපතට පත්වූවන් මුදාගැනීම සඳහා සහන කණ්ඩායම් මෙහෙයුම් ආරම්භ කර තිබේ.මියගිය අය අතරින් බහුතරය ඇෆ්ගනිස්ථාන ජාතිකයින් වන බව සඳහන්වේ.ඇෆ්ගනිස්ථාන ජාතිකයින් 119 දෙනෙකු මෙම ආපදාවෙන් මියගොස් ඇති අතර තවත් 67 දෙනෙකු තුවාල ලබා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=69244", "Category": null, "Parent URL": null}