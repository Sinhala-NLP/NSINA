{"Source": "Adaderana", "Timestamp": "September 24, 2018 11:08 am", "Headline": "සෝමාවතිය පාර වැහෙයි", "News Content": "වැලිකන්ද-සෝමාවතිය ප්‍රධාන මාර්ගය සිංහපුර ප්‍රදේශයෙන් අවහිර කර එම ප්‍රදේශයේ ජනතාව විරෝධතාවයක නියලෙන බව අද දෙරණ වාර්තාකරු පවසයි. අද(24) උදෑසන 9 පමණ ආරම්භ කළ මෙම විරෝධතාවය මේ වන විටත් පැවැත්වෙන බව අප වාර්තාකරු සඳහන් කළේය. වන අලි පැමිණ තම නිවෙස් හානි කර දමා යන බවත් බලධාරීන් තවමත් මේ පිළිබඳව නිසි පියවරක් නොගෙන ඇති බවත් විරෝධතාකරුවන් පවසයි. මෙම වන අලි ගැටළුවට විසඳුම් ලබා දෙන ලෙස ඉල්ලා සිංහපුර ප්‍රදේශයේ ගම් වාසීන් මෙලෙස විරෝධතාවයේ නියැලෙයි.", "URL": "https://sinhala.adaderana.lk/news.php?nid=96623", "Category": null, "Parent URL": null}