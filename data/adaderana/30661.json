{"Source": "Adaderana", "Timestamp": "January 11, 2013 08:49 am", "Headline": "ප්‍රනාන්දුපුල්ලේගේ 60 වන ජන්ම දිනය අදයි", "News Content": "එල්.ටී.ටී.ඊ. ප්‍රහාරයකින් ජීවිතක්ෂයට පත්වූ හිටපු අමාත්‍ය ජෙයරාජ් ප්‍රනාන්දුපුල්ලේ මහතාගේ 60 වන ජන්ම දිනය අදට යෙදී තිබේ. ඒ නිමිත්තෙන් වැඩසටහන් රැසක් සංවිධානය කර ඇති බව පාර්ලිමේන්තු මන්ත්‍රී සුදර්ශනී ප්‍රනාන්දුපුල්ලේ මහත්මිය සඳහන් කළාය. 1953 ජනවාරි මස 11 වන දින උපත ලැබූ ජෙයරාජ් ප්‍රනාන්දුපුල්ලේ මහතා ආණ්ඩු පක්ෂයේ ප්‍රධාන සංවිධායකවරයා, ශ්‍රී ලංකා නිදහස් පක්ෂයේ භාණ්ඩාගාරවරයා සහ අමාත්‍යවරයෙකු ලෙස කටයුතු කරමින් සිටිය දී 2008 වසරේ දී එල්ල වූ බෝම්බ ප්‍රහාරයකින් ඝාතනයට ලක්විණි.", "URL": "https://sinhala.adaderana.lk/news.php?nid=30661", "Category": null, "Parent URL": null}