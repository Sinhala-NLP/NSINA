{"Source": "Adaderana", "Timestamp": "June 19, 2013 05:25 pm", "Headline": "ටී.එන්.ඒ යනු කොටි සංවිධානයේ දේශපාලන පැතිකඩක් ", "News Content": "දෙමළ ජාතික සංවිධානය යනු කොටි ත්‍රස්තවාදී සංවිධානයේ දේශපාලන පැතිකඩක් බව ඉදිකිරීම්,ඉංජිනේරු සේවා, නිවාස හා පොදු පහසුකම් අමාත්‍ය විමල් වීරවංශ මහතා පවසයි. දෙමළ ජාතීන්ගෙන් සුළුතරයක් නියෝජනය කරන දෙමළ ජාතික සංවිධානයේ මතයන් රජය පිළිගත යුතු නොමැති බව අද(19) පැවති මාධ්‍ය හමුවකදී ඔහු ඒ බව කියා සිටියේය. ඉඩම් හා පොලිස් බලතළ අවශ්‍ය යැයි දෙමළ ජාතික සංවිධානය පවසන්නේ උතුරු නැඟෙනහිර සංවර්ධනය කිරීමට නොව ඔවුන්ගේ සීමාවන් පුළුල් කර ජාත්‍යන්තර වශයෙන් ස්ථාවර වීමට බව ද වීරවංශ මහතා මෙහිදී පවසන ලදී. සැප්තැම්බර් මාසයට පෙර පොලිස් බලතළ සහ ඉඩම් බලතළ සං‍ශෝධනය විය යුතු බවත් එය එසේ සිදුනොවුනහොත් අනිවාරයෙන්ම විශාල අර්බූදයක් දක්වා පෙරලෙන බවත් වැඩිදුරටත් අදහස් දක්වමින් වීරවංශ මහතා සඳහන් කළේය.", "URL": "https://sinhala.adaderana.lk/news.php?nid=35074", "Category": null, "Parent URL": null}