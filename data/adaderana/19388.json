{"Source": "Adaderana", "Timestamp": "October 16, 2011 09:15 am", "Headline": "ලොරිය ත්‍රී‍රෝද රියේ ගැටෙයි-එක් අයෙක් මරුට-තිදෙනකුට තුවාලයි", "News Content": "ලොරි රථයක් සහ ත්‍රීරෝද රථයක් එකිනෙක ගැටීමෙන් සිදු වූ අනතුරකින් එක් ‍අයෙකු මිය ගොස් තවත් තිදෙනෙකු තුවාල ලබා තිබේ. දෙවිනුවර , තල්පාවිල අතුරු මාර්ගයේ මාලියන්ගොඩ මන්සන්ධියේ දී ඊයේ මෙම අනතුර සිදුව ඇති බව පොලිසිය පවසයි. සිද්ධියෙන් මිය ගොස් ඇත්තේ ත්‍රීරෝද රථයේ ගමන් කළ දෙවිනුවර , කිරිවැල්ල ප්‍රදේශයේ පදිංචිකරුවෙකි. තුවාල ලැබූවන් මාතර මහරෝහලට ඇතුළත් කර තිබේ. අනතුර සම්බන්ධයෙන් අත්අංඩගුවට ගත් ලොරි රථයේ රියදුරු අද මාතර මහේස්ත්‍රාත් අධිකරණයට ඉදිරිපත් කරන බව ගන්දර පොලිසිය සඳහන් කරයි. මේ අතර අරලගංවිල , මැදගම ප්‍රදේශයේ දී ලොරි රථයක් මාර්ගයෙන් ඉවතට පැනීමෙන් සිදු වූ අනතුරකින් පුද්ගලයෙකු තුවාල ලබා පොළොන්නරුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=19388", "Category": null, "Parent URL": null}