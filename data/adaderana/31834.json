{"Source": "Adaderana", "Timestamp": "February 22, 2013 09:14 am", "Headline": "හොර නෝට්ටු සමග දෙදෙනෙක් මාට්ටු\t", "News Content": "ව්‍යාජ මුදල් නෝට්ටු තොගයක් සමග කුරුවිට, එරත්න විතාරංපංගුව ප්‍රදේශයේ පුද්ගලයන් දෙදෙනෙකු අත්අඩංගුවට ගෙන තිබේ. සැකකරුවන් සතුව තිබී ව්‍යාජ රුපියල් දහසේ මුදල් නෝට්ටු තුනක් සහ දෙදහසේ මුදල් නෝට්ටු 4 ක් සිය භාරයට ගත් බව පොලීසිය පැවසුවේය. මුදල් නෝට්ටු මුද්‍රණය කිරීම සඳහා භාවිත කළ පරිගණක උපාංග කිහිපයක් ද පොලිස් භාරයට ගෙන තිබේ. අත්අඩංගුවට ගත් සැකකරුවන් 18 හැවිරිදි සහ 22 හැවිරිදි වියේ පසු වන්නන් වන අතර ඔවුන් අද (22) රත්නපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31834", "Category": null, "Parent URL": null}