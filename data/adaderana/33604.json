{"Source": "Adaderana", "Timestamp": "April 26, 2013 04:12 pm", "Headline": "මවට දුවට තුවාල කළ එජාප මන්ත්‍රී අල්ලයි", "News Content": "දංකොටුව ප්‍රදේශයේ සිදුවු රිය අනතුරක් සම්බන්ධයෙන් උඩුබද්දාව ප්‍රාදේශීය සභාවේ එක්සත් ජාතික පක්ෂ මන්ත්‍රීවරයෙකු අත්අඩංගුවට ගෙන තිබේ. ඊයේ රාත්‍රී දංකොටුව, ඇටියාවල ප්‍රදේශයේ දී මන්ත්‍රීවරයා ධාවනය කළ කැබ් රථයක ගැටීමෙන් මවක සහ දියණියක තුවාල ලැබීය. ඔවුන් මේ වන විට දංකොටුව සහ මීගමුව රෝහල්වල ප්‍රතිකාර ලබන බව සඳහන්ය. සිද්ධිය සම්බන්ධයෙන් ලැබුණු පැමිණිල්ලකට අනුව මන්ත්‍රීවරයා අත්අඩංගුවට ගෙන ඇති අතර ඔහු අධිකරණය හමුවට ඉදිරිපත් කිරීමට නියමිත බව පොලීසිය පැවසුවේය.", "URL": "https://sinhala.adaderana.lk/news.php?nid=33604", "Category": null, "Parent URL": null}