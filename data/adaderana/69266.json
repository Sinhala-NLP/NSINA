{"Source": "Adaderana", "Timestamp": "February 7, 2017 03:15 pm", "Headline": "  ආගමන විගමන නීති දැඩි කළ යුතුයි", "News Content": "මෙරට ආගමන විගමන නීති දැඩි කිරීමේ අවශ්‍යතාවක් මතුව ඇති බව බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමි පවසයි.මෙරට ආගමන විගමන නීති නීති ලිහිල්වීම් හේතුවෙන් අන්තවාදී කණ්ඩායම්වලට පහසුවෙන් රට තුළට ඇතුළුවීමේ හැකියාවක් පවතින බව උන්වහන්සේ පෙන්වා දෙයි. මේ පිළිබඳව දැනුවත් කිරීම සඳහා බොදුබල සේනා සංවිධානයේ නියෝජිතයින් අද(07) පෙරවරුවේ ආගමන විගමන පාලක නිමල් රණසිංහ මහතා හමුවී තිබේ.එම සාකච්ඡාවෙන් අනතුරුව මාධ්‍ය වෙත අදහස් දක්වමින් පූජ්‍ය ගලගොඩඅත්තේ ඥානසාර හිමි සඳහන් කළේ ලොව බොහෝ රටවල මේ වන විට ආගමන විගමන නීති දැඩි කිරීමට පියවර ගෙන ඇති බවයි.", "URL": "https://sinhala.adaderana.lk/news.php?nid=69266", "Category": null, "Parent URL": null}