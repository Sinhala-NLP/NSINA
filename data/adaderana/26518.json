{"Source": "Adaderana", "Timestamp": "August 12, 2012 01:20 pm", "Headline": "දන්නවානම් කියන්න - ලක්ෂ 10ක් අතට", "News Content": "කහවත්ත කොටකෙතන ප්‍රදේශයේ පසුගියදා සිදුවු ද්විත්ව ඝාතනය සම්බන්ධයෙන් සාර්ථක තොරතුරක් ලබාදෙන අයෙකුට රුපියල් ලක්ෂ 10ක ත්‍යාගයක් පිරිනෑමීමට පොලිස්පතිවරයා තීරණය කර තිබේ. 2012.07.19 වන දින කහවත්ත කොටකෙතන ප‍්‍රදේශයේදි අවුරුදු 63 වයසැති එල්.ඒ පේ‍්‍රමවති සහ ඇගේ දියණිය වන 33 හැවිරිදි එච්.පි පුෂ්පකුමාරි යන අය නිවස තුළදි ඝාතනය කර පුළුස්සා තිබුණි. මෙම සිද්ධිය සම්බන්ධයෙන් අපරාධ පරික්‍ෂණ දෙපාර්තමේන්තුව විමර්ශන පවත්වා ගෙන යනු ලබයි. ඒ අනුව මෙය සිදුකළ අපරාධකරුවන් පිළිබද යම් සාර්ථක තොරතුරක් සපයන අයෙකුට රුපියල් ලක්‍ෂ 10 ක ත්‍යාගයක් පිරිනැමීමට පොලිස්පතිවරයා තිරණය කර ඇත. එම තොරතුර පහත දුරකථන අංක ඔස්සේ ලබාදිය හැකිය. දුරකථන අංක 077-3350556, 077-7425960, 011-2422176, 011-2320141. තොරතුර සපයන අයගේ රහස්‍යභාවය ආරක්‍ෂා කරන බවද පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කරයි.", "URL": "https://sinhala.adaderana.lk/news.php?nid=26518", "Category": null, "Parent URL": null}