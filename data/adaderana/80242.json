{"Source": "Adaderana", "Timestamp": "November 20, 2017 02:03 pm", "Headline": " අනිකාට තර්ජනය කළැයි කියන ශනීල්ගේ පෙත්සමට සළකන්න යයි ", "News Content": "තමා අත්අඩංගුවට ගැනීම වලක්වාලමින් නියෝගයක් නිකුත් කරන ලෙස ඉල්ලා ව්‍යාපාරික ශනීල් නෙත්තිකුමාර විසින් ඉදිරිපත් කළ මූලික අයිතිවාසිකම් පෙත්සමක් සළකා බැලීමට ශ්‍රේෂ්ඨාධිකරණය දින නියම කර තිබේ. හිටපු මුදල් අමාත්‍ය රවී කරුණානායක මහතාට එරෙහිව බැඳුම්කර කොමිසමේදී සාක්ෂි ලබාදුන් අනිකා විජේසූරිය නැමැති කාන්තාවට තර්ජනය කළ බව කියන සිද්ධියක් සම්බන්ධයෙන් අපරාධ පරීක්ෂණ දෙපාර්තමේන්තුව තමා අත්අඩංගුවට ගැනීමේ සූදානමක් පවතින බව පෙත්සම්කරු දැනුම් දී තිබේ. ඒ අනුව පෙත්සම ලබන 28 වනදා සලකා බලන බව ශ්‍රේෂ්ඨාධිකරණ ත්‍රිපුද්ගල විනිසුරු මඩුල්ල නියෝග කළ බව අද දෙරණ අධිකරණ වාර්තාකරු කේ.එස්.උදයකුමාර් සඳහන් කළේය.", "URL": "https://sinhala.adaderana.lk/news.php?nid=80242", "Category": null, "Parent URL": null}