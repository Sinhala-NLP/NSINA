{"Source": "Adaderana", "Timestamp": "September 27, 2011 04:06 pm", "Headline": "රජයේ අරමුණ එජාප නියෝජිතයින් මිලට ගැනීමයි ", "News Content": "ඉදිරි පළාත් පාලන ඡන්ද විමසීමට අදාළව රජයේ මූලික අරමුණ වී ඇත්තේ සිය පක්‍ෂයේ නියෝජිතයින් මිලදී ගැනීම යැයි එක්සත් ජාතික පක්ෂයේ මහලේකම් තිස්ස අත්තනායක මහතා පවසයි. මෙවැනි ක්‍රියාමාර්ගයකට අවතීර්ණ වී ඇත්තේ රජයට එරෙහිව ගොඩනැගී ඇති ජනතා විරෝධය හේතුවෙන් බව ඔහු සඳහන් කළේය. කොළඹ දී අද(27) පැවති මාධ්‍ය හමුවකට එක්වෙමින් තිස්ස අත්තනායක මහතා මෙම අදහස් පළ කළේය. ආණ්ඩුව විසින් ඉදිරි සතිය ඇතුළත ද තම පක්ෂයේ අපේක්ෂකයින් පිරිසක් තනතුරු සහ මුදල් ලබා දී මිලට ගැනීමේ කුමන්ත්‍රණයක යෙදී සිටින බවට තොරතුරු ලැබී ඇති බව එහි දී වැඩිදුරටත් අදහස් දක්වමින් ඔහු කියා සිටියේය.", "URL": "https://sinhala.adaderana.lk/news.php?nid=19000", "Category": null, "Parent URL": null}