{"Source": "Adaderana", "Timestamp": "May 22, 2014 08:13 am", "Headline": "රු.19,000 බෙහෙත රු.78,000 ගාණේ අවුරුදු 4ක් සුව අමාත්‍යංශයට විකුණලා!", "News Content": "රුපියල් මිලියන 400ට අධික වංචාවක් කළ ඖෂධ සමාගමක් සම්බන්ධයෙන් සෞඛ්‍ය අමාත්‍යංශය පරීක්ෂණ ආරම්භ කර තිබේ. පිළිකා රෝගින් සඳහා ලබාදෙන නික්ෂේපන ඖෂධයක් ලබාදීමේ දී මෙම වංචාව සිදුකර ඇති බව වාර්තා වේ. රුපියල් 19,000ට ලබාදිය හැකි එම නික්ෂේපනය රුපියල් 78,000 ක මුදලකට වසර 04ක කාලයක් අදාළ ඖෂධ සමාගම විසින් සෞඛ්‍ය අමාත්‍යංශයට ලබා දී ඇති බව සඳහන්ය. එම ඖෂධය මිලදී ගැනීම සඳහා නව ටෙන්ඩර් කැඳවීමේදී මෙම වංචාව පිළිබඳව අනාවරණය වී ඇත. ඒ පිළිබඳව වෘත්තීය සමිති විසින් සෞඛ්‍ය අමාත්‍යවරයාට, සෞඛ්‍ය ලේකම්වරයාට සහ මුදල් අමාත්‍යංශ ලේකම්වරයාට පැමිණිලි කර ඇතැයිද වාර්තා වේ. අදාළ පැමිණිල්ලට අනුව සෞඛ්‍ය අමාත්‍යවරයා විසින් මේ පිළිබඳව විශේෂ පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=43379", "Category": null, "Parent URL": null}