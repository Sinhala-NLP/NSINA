{"Source": "Adaderana", "Timestamp": "May 19, 2018 07:07 am", "Headline": "ඉදිරියේදී පාසල්වල ගුරු හිඟයක් ඇති නොවීමට නව වැඩපිළිවෙලක් සකස් කරනවා", "News Content": "‍ඉදිරියේදී පාසල්වල ගුරු හිඟයක් ඇති නොවීම සඳහා වැඩපිළිවෙලක් සකස් කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. ඔහු පෙන්වාදෙන්නේ විවිධ කාලවලදී ඇති වන ගුරු හිඟයට පිළියමක් වශයෙන් සෑම කලාපයකම ගුරු සංචිත ඇති කිරීමට බලාපොරොත්තු වන බවයි. ත්‍රිකුණාමලය ප්‍රදේශයේ පාසලක පැවති උත්සවයක් අමතමින් අකිල විරාජ් කාරියවසම් අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=89364", "Category": null, "Parent URL": null}