{"Source": "Adaderana", "Timestamp": "March 4, 2015 03:16 pm", "Headline": "වෘත්තීය පුහුණු අධිකාරියේ  සභාපති පුටුව නීතීඥ නිමල් බෝපගේට", "News Content": "ශ්‍රී ලංකා වෘත්තීය පුහුණු අධිකාරියේ නව සභාපතිවරයා ලෙස නීතීඥ නිමල් බෝපගේ මහතා පත්කර තිබේ.අග්‍රමාත්‍ය රනිල් වික්‍රමසිංහ මහතාගේ නිර්දේශය මත මහාමාර්ග, උසස් අධ්‍යාපන හා ආයෝජන ප්‍රවර්ධන අමාත්‍ය කබීර් හෂීම් මහතා විසින් අදාළ පත්කිරීම සිදු ඇති බව සඳහන්ය.කොළඹ විශ්ව විද්‍යාලයේ නීති උපාධිධාරියෙකු වන නිමල් බෝපගේ මහතා දිවයිනේ ප්‍රදේශ කිහිපයක උප දිසාපතිවරයා ලෙස කටයුතු කර ඇත.ඔහු දේශපාලනික හේතූන් මත පරිපාලන සේවයෙන් ඉල්ලා අස් වූ ප්‍රථම පරිපාලන නිලධාරියා ලෙස ද සැලකේ.නිමල් බෝපගේ මහතා මීට පෙර ශ්‍රී ලංකා රූපවාහිනි සංස්ථාවේ ක්‍රියාකාරී අධ්‍යක්ෂ ලෙසත්, ජාතික ආධුනිකත්ව හා කාර්මික පුහුණු කිරීම් අධිකාරියේ උප සභාපතිවරයා ලෙසත් සේවය කර ඇති අතර ජාතික මානව සම්පත් සභාව ඇතුළු ආයතන කිහිපයකම සභාපති ධූර හොබවා ඇත.", "URL": "https://sinhala.adaderana.lk/news.php?nid=49735", "Category": null, "Parent URL": null}