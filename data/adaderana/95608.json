{"Source": "Adaderana", "Timestamp": "September 5, 2018 06:15 pm", "Headline": "මව සහ පුතු අල්ලන්න උගුලක් අටවයි", "News Content": "තේ දළු නෙලමින් සිටි වතු කම්කරු කාන්තාවකට පහර දි තුවාල සිදු කල දිවියෙකු අල්ලා ගැනිමට නුවරඑලිය වනජිවි කාර්යයාලයේ නිලධාරින් වසින් විශේෂයෙන් සකස් කරන ලද උගුලක් සහිත කුඩුවක් අද (05) සවි කරනු තිබේ. දිඹුල පොලිස් වසමට අයත් හැටන් කොටගල ස්ටොනික් ක්ලිප් වතුයායේ ස්පින්කල් කොටසේ තේ වත්තට යාබදව පිහිටි රක්ෂිතයේ දිවියා පැටවෙකු සමඟ නිතර නිතර ගමන් කරන මාර්ගයක මෙම කුඩුව සවි කරනු ඇත. එම වතුයායේ තේ දළු නෙලමින් සිටි වතු කම්කරු කාන්තාවකට එම තේ වතු යායේ සැරිසරමින් සිටි දිවියෙකු ඊයේ (04) පහරදි තුවාල සිදුකිරිම හේතුවෙන් එම වතු කම්කරු කාන්තාව නුවරඑලිය මුලික රෝහල වෙත ඇතුලත් කර තිබේ. වතු පාලන අධිකාරියේ ඉල්ලිමක් මත එම වතුයායේ සැරිසරන දිවියා අල්ලා වෙනත් රක්ෂිතයකට රැගෙන ගොස් මුදාහැරිමටයි වනජිවි කාර්යයාලයේ නිලධාරින් උගුලක් සහිත කුඩුවක් සවි කරනු ඇත්තේ. එම වතුයායේ සේවය කරන වතු කම්කරුවන් කියා සිටින්නේ නිතර නිතර මෙම දිවියා තේ වතු යායට පැමිණෙන බවයි. ඇතැම් අවස්තාවල එම දිවියා පැටවෙකු සමඟ තේ වතු යායට පැමිණෙන බවත්, පවත්නා තත්ත්වය මත තේ වතු යායේ වැඩ කිරිමට පවා නොහැකි තත්ත්වයක් උද්ගත වි ඇති බවයි වතු කම්කරුවන් කියා සිටින්නේ.", "URL": "https://sinhala.adaderana.lk/news.php?nid=95608", "Category": null, "Parent URL": null}