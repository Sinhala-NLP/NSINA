{"Source": "Adaderana", "Timestamp": "November 21, 2011 09:48 am", "Headline": "ඇල්පිටියේ ඝාතන 2 ක්", "News Content": "ඇල්පිටිය පොලිස් වසමේ ස්ථාන දෙකක දී තියුණු ආයුධවලින් පහර දී පුද්ගලයින් දෙදෙනෙකු ඝාතනය කර තිබේ. ඇල්පිටිය, ගනේගොඩ ප්‍රදේශයේ සිදු වූ ඝාතනයෙන් එම ප්‍රදේශයේ පදිංචි 27 හැවිරිදි තරුණයෙකු මියගොස් ඇති බව පොලිසිය සඳහන් කරයි. තියුණු ආයුධයකින් පහර දී ඔහු ඝාතනය කර තිබූ අතර සිද්ධිය සම්බන්ධයෙන් සැකකරුවන් දෙදෙනෙකු ඇල්පිටිය පොලිසිය අත්අඩංගුවට ගෙන ඇත. මේ අතර ඇල්පිටිය, ඉගල්කන්ද ප්‍රදේශයේ දී ද තියුණු ආයුධයකින් පහර දී ඊයේ(20) පස්වරු‍වේ තවත් පුද්ගලයෙකු ඝාතනය කර තිබුණි. මෙසේ මියගොස් තිබුණේ ඇල්පිටිය, බටුවන්හේන ප්‍රදේශයේ පදිංචි 54 හැවිරිදි පුද්ගලයෙකි. මෙම ඝාතනය සම්බන්ධයෙන් සැකකරු අත්අඩංගුවට ගෙන නොමැති අතර පෞද්ගලික ආරවුලක් ඝාතනයට හේතු වන්නට ඇති බව පොලිසිය විශ්වාසය පළ කරයි.", "URL": "https://sinhala.adaderana.lk/news.php?nid=20142", "Category": null, "Parent URL": null}