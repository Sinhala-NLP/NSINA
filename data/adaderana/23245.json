{"Source": "Adaderana", "Timestamp": "April 3, 2012 08:06 am", "Headline": "පළාත් 8 ක් ප්‍රජනක සෞඛ්‍යය ගැන දැනුවත් කිරීම එපා කියයි  ", "News Content": "ප්‍රජනක සෞඛ්‍යය පිළිබඳ පාසල් දරුවන් දැනුවත් කිරීමේ වැඩපිළිවෙළ පළාත් 8 ක් ප්‍රතික්ෂේප කර ඇති බව සෞඛ්‍ය අමාත්‍යාංශය පවසයි. අදාළ වැඩපිළිවෙළ ක්‍රියාත්මක කිරීමට එකඟතාව පළකර ඇත්තේ සබරගමුව පළාත් සභාව පමණක් බව සෞඛ්‍ය අමාත්‍යාංශය පෙන්වා දෙයි. ප්‍රජනක සෞඛ්‍ය සම්බන්ධයෙන් පාසල් දරුවන්ට අ‍වබෝධයක් ලබාදීමේ අරමුණින් මෙම වැඩපිළිවෙළ ලිංගාශ්‍රිත රෝග මර්දන ඒකකය හා සෞඛ්‍ය අමාත්‍යාංශය ඒකාබද්ධව ක්‍රියාත්මක කරනු ලැබීය. ඒ සඳහා රුපියල් දස ලක්ෂ 34 ක මුදලක් සෞඛ්‍ය අමාත්‍යාංශය වෙන්කර තිබූ බව වාර්තා වේ. අදාළ වැඩපිළිවෙළ දිවයිනේ සියලුම පළාත්වලට ඉදිරිපත් කළ අතර එහිදි පළාත් අටක බලධාරීන් එම වැඩපිළිවෙළ ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=23245", "Category": null, "Parent URL": null}