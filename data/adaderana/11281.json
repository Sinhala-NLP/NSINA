{"Source": "Adaderana", "Timestamp": "October 4, 2010 02:20 pm", "Headline": "දියණියයි අම්මයි  මරා පල්ලාරු ඇළට දාලා-දෙදෙනෙක්  අත්අඩංගුවට", "News Content": "පසුගිය දා සමන්තුරේ පල්ලාරු ඇළේ තිබී සොයා ගත් කාන්තා මළ සිරුර සම්බන්ධයෙන් සිදු කළ පරීක්ෂණ වල දී එම ඝාතනයට සම්බන්ධ පුද්ගලයින් දෙදෙනෙකු සැකපිට අත්අඩංගුවට ගැනීමට හැකි වී තිබේ. අදාළ සැකකරුවන්ගෙන් දීර්ඝ ලෙස ප්‍රශ්න කිරීමේ දී ද්විත්ව මිනිස් ඝාතනයක් සම්බන්ධයෙන් තොරතුරු අනාවරණය වී ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සදහන් කරයි. ඒ අනුව සමන්තුරේ , පල්ලාරු ඇළේ තිබී සොයා ගත් කාන්තා මළ සිරුරුට අමතරව තවත් දැරියකගේ මළ සිරුරක් එම ඇලේ ඇති බවට තොරතුරු අනාවරණය වී තිබේ. එම දැරිය අදාළ කාන්තාවගේ දියණිය බවත් පෞද්ගලික ආරවුලක් හේතුවෙන් මොවුන් දෙදෙනා ඝාතනය කර එම ඇළට දැමීමට මෙම සැකකරුවන් කටයුතු කර ඇති බවත්, මූලික පරීක්ෂණ වලින් අනාවරණය වී ඇති බව සඳහන් වේ.", "URL": "https://sinhala.adaderana.lk/news.php?nid=11281", "Category": null, "Parent URL": null}