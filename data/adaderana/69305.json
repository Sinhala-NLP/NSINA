{"Source": "Adaderana", "Timestamp": "February 8, 2017 11:13 am", "Headline": "නීති විරෝධිව  පතල් කැණීම් කළ 3ක් මාට්ටු", "News Content": "නීති විරෝධි ලෙස පතල් කැණීමේ නිරත වූ පුද්ගලයින් තිදෙනෙකු නිවිතිගල ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්යය බලකායේ උඩවලව කඳවුරේ නිලධාරීන්ට ලද තොරතුරක් මත සිදු කළ වැටලීමකදී නිවිතිගල පහල ඒරබද්ද, වේගඟ ආසන්නයේ පතල් කැණිම් සිදු කරමින් සිටි අදාළ සැකකරුවන් අත්අඩංගුවට ගෙන ඇති බව සඳහන්වේ.වැඩිදුර විමර්ශන සඳහා සැකකරුවන් රත්නපුර මැණික් හා ස්වර්ණාභරණ අධිකාරි කාර්යාලය වෙත බාරදි තිබේ.එහිදී එක් අයෙකුට රුපියල් 2500 බැගින් රුපියල් 7500 දඩ නියම කර මුදාහැරිමට පියවර ගෙන ඇති බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69305", "Category": null, "Parent URL": null}