{"Source": "Adaderana", "Timestamp": "December 8, 2011 02:45 pm", "Headline": "අයවැය විවාදය හෙටට කල්දමයි", "News Content": "අයවැය කාරක සභා අවස්ථා විවාදය කල් තැබීමට කතානායක චමල් රාජපක්ෂ මහතා තීරණය කර තිබේ. එම විවාදය සඳහා විපක්ෂ මන්ත්‍රීවරුන්ට කාල වේලාව වෙන් කර තිබුණ ද ඊට මන්ත්‍රීවරුන් නොසිටීම හේතුවෙන් කතානායකවරයා මෙම තීරණය ගත් බව අද දෙරණ පාර්ලිමේන්තු වාර්තාකරු සඳහන් කළේය. ඛණීජ තෙල්, ඉදිකිරීම් ඉංජිනේරු සේවා නිවාස හා පොදු පහසුකම් යන අමාත්‍යාංශවල වැය ශීර්ෂයන් අද දිනයේ විවාදයට ගැනීමට නියමිතව තිබුණි. අයවැය කාරක සභා අවස්ථා විවාදය යළි හෙට දිනයේ පැවැත්වෙනු ඇත.", "URL": "https://sinhala.adaderana.lk/news.php?nid=20548", "Category": null, "Parent URL": null}