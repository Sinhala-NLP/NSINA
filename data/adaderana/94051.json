{"Source": "Adaderana", "Timestamp": "August 8, 2018 12:31 pm", "Headline": "අඩු මිලට සීනි ගෙන්වීම නිසා ලංකාවේ සීනි නිෂ්පාදනය කඩා වැටිලා", "News Content": "පෞද්ගලික වෙළඳුන් විසින් අඩු මිලට සීනි ගෙන්වීම නිසා ලංකාවේ සිනි නිෂ්පාදනයට විශාල පහරක් වැදී ඇති බව ගල්ඔය වැවිලි සමාගමේ ප්‍රධාන මෙහෙයුම් නිලධාරී නන්දන ජයසිංහ මහතා පවසයි. හිගුරාණ, සෙවණගල ,පැලවත්ත යන කර්මාන්ත ශාලාවල නිෂ්පාදනය කරන සීනි පෞද්ගලික වෙළඳුන් විසින් අඩු මිලට ඉල්ලුම් කිරීම නිසා මෙම කර්මාන්ත තුනම පවත්වාගෙන යෑමේ ගැටලුවක් මතුවී ඇති බව ඒ මහාත සඳහන් කළේය. ඉන්දියාව ඇතුළු විවිධ රටවලින් සීනි ගෙන්විමේදි කිලෝවක් රුපියල් අසුවක් වන නිසා ලංකාවේ සිනි කර්මාන්තවලින් එම මුදලට සිනි ඉල්ලුම් කිරීම නිසා මෙම තත්ත්වය උදාවි ඇති බව වාර්තා වෙයි. දැනට ලංකාවේ සීනි කිලොවක් නිෂ්පාදනය කිරීම සඳහා රුපියල් 126 ක් වියදමක් යන අතර රුපියල් 80වක මිලකටවත් අලෙවි කිරීමට නොහැකි වන බවද නන්දන ජයසිංහ මහතා පෙන්වා දෙයි දැනට මෙම මුදලට අලෙවි නොකරන අතර මේ හේතුව නිසා උක් ගොවියන්ට මුදල් ගෙවිමේ ප්‍රමාදයක් සිදුවෙන බව සඳහන් කරයි. දැනට හිගුරාණ, සෙවණගල, පැල්වත්ත යන කර්මාන්ත ශාලා තුනෙන්ම වසරක්ට සිනි ටොන් 56.000 ක් නිෂ්පාදනය කරන අතර ලංකාවේ වසරක සිනි අවශ්‍යතාවය මෙට්ට්‍රික් ටොන් ලක්ෂ හතක් වන බව ඒ මහතා පෙන්වා දෙයි. දැනට වසරකට මෙට්ට්‍රික් ටොන් හය ලක්ෂ හතලිස් හතර දාහක් විදේශරටවලින් ගෙන්විමට සිදුව ඇති බවද ඔහු සඳහන් කළේය. පෞද්ගලික වෙළඳුන් අඩුමිලට සිනි වෙළඳපොළට නිකුත් කිරීම නිසා සීනී නිෂ්පාදනය කරන දේශීය කර්මාන්ත ශාලා තුන පවත්වාගෙන යැමේ ගැටලුවක් පවතින බව ඒ මහතා පෙන්වා දෙයි. පෞද්ගලික වෙළඳුන් සිනි අඩු මිලට ගෙන්වුවත් පාරිභෝගික ජනතාවට වෙළඳපොළෙන් සිනි ගැනීමට සිදු ඇත්තේ සුදු සීනී 106 සහ දුඹරු සිනි රැපියල් 112 ට මිලට නන්දන ජයසිංහ මහතා සඳහන් කරයි සීනි කර්මාන්ත දියණු කිරිම සඳහා රජය විසින් ගොවියාට පහසුකම් දිය යුතු අතර පොහොර සහනාධාරය,සහ අඩු පොලියට ණය ලබාදීම එහි ප්‍රධාන කාර්ය දෙක බවද ඔහු පවසයි මෙම තත්ත්වය පාලනය කිරීම සඳහා රජයේ කඩිනම් මැදිහත් විමක් අවශ්‍ය අතර එසේ නොවුන හොත් සීනි කර්මාන්තයේ අනාගතයට මෙම අනතුර බෙහෙවින් බලපාන බවද සඳහන් කළේය. මේ පිලිබදව රාජ්‍ය ව්‍යවාසාය සහ මහනුවර නගර සංවර්ධන අමාත්‍යංශයේ අතිරේක ලේකම් එස්.අරුල් රාසා මහතාගෙන් විමසිමක් කිරීමේදි ඔහු පැවසුවේ පවතින තත්ත්වය පිළිබඳව අමාත්‍යංශයේ ලේකම් සහ සිනි කර්මාන්ත ශාලා තුනේ නිලධාරින් සමඟ සාකච්චා කර අතර මේ පිළිබඳව ලක්ෂමන් කිරි ඇල්ල ඇමතිවරයා සමඟ ඉදිරියේ සාකච්ඡා කර කැබිනට් මණ්ඩලයට දමා මේ පිළිබඳව පියවරක් ගැනීමට කටයුතු කරන බවයි.", "URL": "https://sinhala.adaderana.lk/news.php?nid=94051", "Category": null, "Parent URL": null}