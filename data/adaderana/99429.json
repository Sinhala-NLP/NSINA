{"Source": "Adaderana", "Timestamp": "November 19, 2018 10:23 am", "Headline": "අපි සටන් විරාමයකට සුදානම් ", "News Content": "තමන් සටන් විරාමයකට සූදානම් බව යේමනයේ හවුති කැරලිකරුවන් ප්‍රකාශ කර තිබේ. එක්සත් ජාතීන්ගේ සංවිධානය විසින් කළ ඉල්ලීමකට අනුව සෞදි ප්‍රහාරකයින් වෙත ගුවන් හා මිසයිල ප්‍රහාර එල්ල කිරීම තාවකාලිකව නවතා දමන බව හවුති කැරලිකරුවන් ප්‍ර0කාශ කර ඇත. හවුති කැරලි කණ්ඩායමේ නායක මොහොමඩ් අලි අල් හවුති පසුගියදා පවසා ඇත්තේ අමෙරිකානු නියෝජිත මාර්ටින් ග්රිහෆිත් සමඟ පැවැත්වූ සාකච්ඡාවෙන් පසු සටන් විරාමය සම්බන්ධ අවසන් තීරණයට එළඹීමට හැකි වූ බවයි. වසර තුනක් පුරා පැවැත්වෙන යේමන රජය හා හවුති කැරලිකරුවන් අතර යුද්ධයෙන් මේ වන විට පුද්ගලයින් දහස් ගණනක් මියගොස් ඇති අතර මිලියන ගණනක පිරිසක් ආහාර හිඟයකට ද මුහුණ දී ඇති බව සඳහන් වේ.", "URL": "https://sinhala.adaderana.lk/news.php?nid=99429", "Category": null, "Parent URL": null}