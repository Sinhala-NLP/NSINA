{"Source": "Adaderana", "Timestamp": "April 19, 2016 08:53 am", "Headline": "ත්‍රී රෝද රථ ගැටී අයෙක් මරුට-6ට තුවාලයි", "News Content": "රත්නපුර - පැල්මඩුල්ල ‍මාර්ගයේ බටුගෙදර ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. පැල්මඩුල්ල දෙසට ධාවනය වු ත්‍රීරෝද රථයක් පෙරළී ගොස් ඉදිරියෙන් පැමිණි තවත් ත්‍රීරෝද රථයක ගැටීමෙන් අනතුර සිදුව ඇති බව පොලීසිය සඳහන් කරයි. අනතුරෙන් ත්‍රීරෝද රථ දෙකෙහි ගමන්ගත් දැරියක ඇතුළු පුද්ගලයින් හත් දෙනෙකු තුවාල ලබා රත්නපුර රෝහලට ඇතුළත් කර ඇති අතර එහිදි එක් අයෙකු මියගොස් තිබේ. මියගොස් ඇත්තේ රත්නපුර ප්‍රදේශයේ පදිංචිව සිටි 34 හැවිරිදි අයෙකි. අනතුර සම්බන්ධයෙන් රත්නපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59298", "Category": null, "Parent URL": null}