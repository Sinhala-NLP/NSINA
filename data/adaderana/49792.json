{"Source": "Adaderana", "Timestamp": "March 7, 2015 08:27 am", "Headline": "ජනපති අද එංගලන්තයට යයි", "News Content": "ජනාධිපති මෛත්‍රීපාල සිරිසේන මහතා අද බ්‍රිතාන්‍යය බලා පිටත්වීමට නියමිතව තිබේ. ජනාධිපති මාධ්‍ය අංශය පැවසුවේ අද පෙරවරුවේ සිව්දින නිල සංචාරයක් සඳහා ඔහු දිවයිනෙන් පිටත්ව යන බවයි.අදාළ සංචාරය තුළ දී ජනාධිපති මෛත්‍රීපාල සිරිසේන මහතා බ්‍රිතාන්‍යයේ පැවැත්වෙන පොදුරාජ්‍ය මණ්ඩලයීය දින සැමරුම් උළෙලට ද සහභාගී වීමට ද නියමිතය.ඊට අමතරව පොදුරාජ්‍ය මණ්ඩලයීය සැමරුම් උළෙලට සහභාගී වන රාජ්‍ය නායකයින් සඳහා බකින්හැම් මාලිගාවේ දී මහරැජිණ විසින් පිරිනැමෙන රාත්‍රී භෝජන සංග්‍රහයකට ද මෛත්‍රීපාල සිරිසේන ජනාධිපතිවරයා සහභාගී වනු ඇත. මෙම සංචාරයට සීමිත පිරිසක් ජනාධිපතිවරයා සමඟ සහභාගී වන බව නියෝජ්‍ය විදේශ අමාත්‍ය අජිත් පී.පෙරේරා මහතා පැවසුවේය.", "URL": "https://sinhala.adaderana.lk/news.php?nid=49792", "Category": null, "Parent URL": null}