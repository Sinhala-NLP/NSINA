{"Source": "Adaderana", "Timestamp": "February 27, 2019 11:32 am", "Headline": "එංගලන්ත හිටපු නායක ඇලෙස්ටයාර් කුක්ට නයිට් පදවියක්", "News Content": "ක්‍රිකට් ක්‍රීඩාව වෙනුවෙන් සිදුකළ සේවය අගයමින් එංගලන්ත කණ්ඩායමේ හිටපු නායක ඇලෙස්ටයාර් කුක් නයිට් පදවියෙන් පිදුම් ලබා තිබේ. එංගලන්තයේ බකිංහැම් මාළිගයේ පැවති උත්සවයකදී එළිසබෙත් මහ රැජිණ විසින් ඇලෙස්ටයාර් කුක් හට එම පදවිය නිල වශයෙන් පිරිනමා ඇති බව විදෙස් මාධ්‍ය වාර්තා කළේය. 34 හැවිරිදි ඇලෙස්ටයාර් කුක් පසුගිය වසරේ සැප්තැම්බර් මාසයේදී ජාත්‍යන්තර ක්‍රිකට් පිටියෙන් සමුගත් අතර එංගලන්ත කණ්ඩායම නියෝජනය කරමින් ටෙස්ට් තරග 161 කට සහභාගී වූ ඔහු වාර්තාගත ලකුණු 12,472 ක් රැස් කරගෙන තිබේ. එංගලන්තයේ වැඩිම ශතක සංඛ්‍යාවක් ලැබූ ක්‍රීඩකයා, වැඩිම ටෙස්ට් තරඟ සංඛ්‍යාවකට සහභාගී වූ ක්‍රීඩකයා, වැඩිම උඩ පන්දු සංඛ්‍යාවක් රැකගත් ක්‍රීඩකයා මෙන්ම කණ්ඩායම් නායකත්වය දරමින් වැඩිම තරග සංඛ්‍යාවක් ජයග්‍රහණය කළ ක්‍රීඩකයා ලෙස ද ඔහු ඇලෙස්ටයාර් කුක් වාර්තා අතරට එක්ව සිටියි. 2007 වසරේදී හිටපු ක්‍රිකට් ක්‍රීඩක ඉයන් බොතම් නයිට් පදවියට පත් වීමෙන් අනතුරුව එම පදවියෙන් පිදුම් ලැබූ පළමු එංගලන්ත ක්‍රිකට් ක්‍රීඩකයා ලෙසයි ඇලෙස්ටයාර් කුක් සැලකෙයි.", "URL": "https://sinhala.adaderana.lk/news.php?nid=105127", "Category": null, "Parent URL": null}