{"Source": "Adaderana", "Timestamp": "September 17, 2019 03:43 pm", "Headline": "ඉන්දියා-දකුණු අප්‍රිකා දෙවන 20-20 තරගය හෙට", "News Content": "සංචාරක දකුණු අප්‍රිකානු කණ්ඩායම සහ ඉන්දීය කණ්ඩායම අතර විස්සයි විස්ස තරගාවලියේ දෙවන තරගය හෙට මොහාලි හිදී පැවැත්වීට නියමිතයි. තරගය ශ්‍රී ලංකා වේලාවෙන් රාත්‍රී 7ට ආරම්භ වෙයි. තරග 3කින් සමන්විත ඉන්දියා - දකුණු අප්‍රිකා විස්සයි විස්ස තරගාවලියේ පළමු තරගය වර්ෂාව හේතුවෙන් අත්හැර දැමීට තරග විනිසුරුවරුන් තීරණය කළේය. මෙවර දකුණු අප්‍රිකානු විස්සයි විස්ස කණ්ඩායමේ නායකත්වයට ක්වින්ටන් ඩී කොක්ට හිමි වී තිබේ. කෙසේ වෙතත් දෙරට අතර විස්සයි විස්සයි තරග 13ක් පවත්වා ඇති ඉන් තරග 8ක් ඉන්දීය කණ්ඩාය ජය ගත්තේය. දකුණු අප්‍රිකාව ජය ගෙන ඇත්තේ තරග 5ක් පමණයි. අවසන් වරට ඉන්දියා සහ දකුණු අප්‍රිකා කණ්ඩායම් විස්සයි විස්ස තරගයකදී හමුවී තිබෙන්නේ 2018 වසරේදී වන අතර එම තරගය ලකුණු 7කින් ජය ගැනීමට ඉන්දියාව සමත් වී තිබේ.", "URL": "https://sinhala.adaderana.lk/news.php?nid=119324", "Category": null, "Parent URL": null}