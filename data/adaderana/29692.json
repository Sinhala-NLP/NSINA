{"Source": "Adaderana", "Timestamp": "December 4, 2012 07:55 am", "Headline": "බංගලාහත ප්‍රදේශයේ තවත් ගල් පෙරළීමක්", "News Content": "හැටන් - නුවරඑළිය මාර්ගය බංගලාහත ප්‍රදේශයේ දී යළි වසා දමා තිබේ. මාර්ගයට ගල් පෙරළීම හේතුවෙන් ඊයේ (03) පස්වරුවේ සිට මෙසේ මාර්ගය වසා ඇති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මෙහිදී ගල් කැබිලි කිහිපයක් විසිවීමෙන් බස් රථයක ගමන් කළ පුද්ගලයින් දෙදෙනෙකුට සුළු තුවාල සිදුවී තිබේ. අදාළ මාර්ගය යථා තත්ත්වයට පත් වන තුරු විකල්ප මාර්ග භාවිත කරන ලෙස ආපදා කළමනාකරණ මධ්‍යස්ථානය ඉල්ලීමක් කරයි. පසුගිය සති කිහිපය තුළ ද මෙම ස්ථානයේ ගල් පෙරළීම නිසා අවස්ථා ගණනාවක දී මාර්ගය වසා දැමීමට සිදුවිණි.", "URL": "https://sinhala.adaderana.lk/news.php?nid=29692", "Category": null, "Parent URL": null}