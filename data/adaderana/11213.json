{"Source": "Adaderana", "Timestamp": "October 1, 2010 08:31 am", "Headline": "ඉන්දු -ඕස්ට්‍රේලියා ටෙස්ට් ගැටුම අද ඇරඹෙයි", "News Content": "ඉන්දියාව හා ඕස්ට්‍රේලියාව අතර පැවැත්වෙන ටෙස්ට් ක්‍රිකට් තරගාවලිය අද ආරම්භ වීමට නියමිතය. චන්දිගාඩ් හි පන්ජාබ් ක්‍රීඩාංගණයේ පළමු තරගය පැවැත්වේ. මෙම තරගය ජයගැනීම කණ්ඩායම් දෙකටම අතිශයින් වැදගත් බව ක්‍රීඩා විචාරකයින් පවසයි. ටෙස්ට් ශ්‍රේණිගත කිරීම්වල ප්‍රසාද ලකුණු 127 ක් හිමිකරගනිමින් පෙරමුණේ පසුවන අතර ප්‍රසාද ලකුණු 113 ක් සමගින් ඔස්ට්‍රේලියාව එහි සිව්වන ස්ථානයේ පසුවේ. දෙරට අතර පැවැත්වෙන ටෙස්ට් තරගාවලියට තරග 2ක් ඇතුළත් වන අතර මීළඟ තරගය ඔක්තෝබර් 9 වැනිදා බැංගලෝර්හි දී ආරම්භ වනු ඇත.", "URL": "https://sinhala.adaderana.lk/news.php?nid=11213", "Category": null, "Parent URL": null}