{"Source": "Adaderana", "Timestamp": "April 21, 2019 06:31 am", "Headline": "අදත් 2න් පසු වැසි", "News Content": "අද (21) දිවයින පුරා සවස් කාලයේ ගිගුරුම් සහිත වැසි ඇතිවීමේ හැකියාවක් පවතින බව කාළගුණ විද්‍යා දෙපාර්තමේන්තුව පවසා සිටියි. දිවයිනේ බොහෝ ප්‍රදේශ වලට සවස 2න් පමණ පසු වැසි හෝ ගිගුරුම් සහිත වැසි ඇතිවිය හැක. ඒ අනුව බස්නාහිර, දකුණ, මධ්‍යම, සබරගමුව සහ වයඹ පළාත්වලට මිලීමීටර් 75ත් 100ත් අතර වැසි ඇති විය හැකි බවයි එහි වැඩබලන අධ්‍යක්ෂ ජනරාල් අතුල කරුණානායක මහතා සඳහන් කළේය. බස්නාහිර හා දකුණු වෙරළබඩ ප්‍රදේශ වල උදෑසන කාලයේදීත් වැසි ඇතිවිය හැකිය.", "URL": "https://sinhala.adaderana.lk/news.php?nid=108331", "Category": null, "Parent URL": null}