{"Source": "Adaderana", "Timestamp": "April 10, 2019 09:55 pm", "Headline": "එජාපය විපක්ෂයේ ජනාධිපති අපේක්ෂකයාට බයයි", "News Content": "එක්සත් ජාතික පක්ෂය මැතිවරණ වලට පමණක් නොව විපක්ෂයේ ජනාධිපති අපේක්ෂකයාටද බියවී ඇති බව ඒකාබද්ධ විපක්ෂය පවසයි. අද පෙරවරුවේ විපක්ෂ නායක කාර්යාලයේ පැවති මාධ්‍ය හමුවකට එක් වෙමින් ඒකාබද්ධ විපක්ෂයේ නියෝජිතයින් මේ බව සඳහන් කළා මේ අතර අද දෙරණ ට්වෙන්ටි ෆෝ (24) නාලිකාවේ විකාශය වන \"ඇට් හයිඩ් පාර්ක්\" වැඩසටහනට එක් වෙමින් ශ්‍රී ලංකාවේ අමෙරිකානු තනාපතිනි අලෙයිනා ටෙප්ලිටිස් මහත්මිය ඒ පිළිබඳ දැක්වූයේ මෙවන් අදහසක් වදහිංසා පැමිණවීම සහ නීතියට පරිබාහිර මනුෂ්‍ය ඝාතන යන චෝදනා යටතේ සිවිල් නඩුවකට අමෙරිකාවේ මධ්‍යම කැලිෆෝනියා දිස්ත්‍රික් අධිකරණයක් වෙත ගෝඨාභය රාජපක්ෂ මහතා කැඳවා ඇති බවට මාධ්‍ය වාර්තා පළ වුණා. මොකක්ද මේ වෙන්නේ? තානාපතිනිය - මේ පුරවැසිභාවය පිළිබඳ ගැටලුවක්. ඉන් ඔහුගේ පුරවැසි භාවය ඉවත්කර ගැනීම සම්බන්ධයෙන් ඉදිරියේදී ගැටලුවක් මතුවේවිද? තානාපතිනිය - ඔබේ ප්‍රශ්නයට පිළිතුරු ලබා නොදීම ගැන මට කණගාටුයි. මට පවතින තත්ත්වය ගැන කියන්න තරම් දෙයක් නැහැ ඔබට වගේම මටත් අහන්න ලැබුණා, හිටපු ආරක්ෂක ලේකම්වරයාට එරෙහිව සිවිල් නඩුවක් පවරා ඇති බව. තානාපතිනිය -ඒක පැමිණිලි පාර්ශ්වය සහ රාජපක්ෂ මහතා අතර ඇති පෞද්ගලික ගැටලුවක්. ඔබ ඒක අහන්න ඕන ඔවුන්ගෙන් ප්‍රශ්නය - ඔබ ඒ ගැන තොරතුරු දන්නේ නැහැ තානාපතිනිය - ඔව් මම නඩුවේ අන්තර්ගතය ගැන දන්නේ නැහැ. ඉතින් මොනවද වෙන්නේ කියලා ඔබ ඔවුන්ගෙන් අහලා දැනගන්න. මම හිතන්නේ ඒ ගැන දැනගන්න ඔබේ ප්‍රේක්ෂකයින්ට දිගටම ඔබත් එක්ක රැඳී සිටින්න වේවි.", "URL": "https://sinhala.adaderana.lk/news.php?nid=107796", "Category": null, "Parent URL": null}