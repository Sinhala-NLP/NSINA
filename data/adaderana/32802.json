{"Source": "Adaderana", "Timestamp": "March 28, 2013 01:21 pm", "Headline": "හොර ලිපිවලින් රට පටවන්න ගිය කසළ තේ මාට්ටු", "News Content": "ව්‍යාජ ලිපි ලේඛන භාවිත කරමින් අපනයනය සඳහා සූදානම් කර තිබූ කසල තේ තොගයක් රේගු අධිකාරිය සිය භාරයට ගෙන තිබේ. කසල තේ කිලෝග්‍රෑම් 60000 ක් සිය භාරයට ගත් බව රේගු අධිකාරී පරාක්‍රම බස්නායක මහතා පැවසුවේය. බොරලැස්ගමුව ප්‍රදේශයේ ව්‍යාපාරිකයෙකු විසින් බහළුම් 3 ක අසුරා කුවේටයට යැවීම සඳහා මෙම කසල තේ තොගය සූදානම් කර තිබිය දී රේගු විශේෂ කාර්යය බලකාය විසින් සිය භාරයට ගෙන තිබේ. ව්‍යාජ ලිපි ලේඛන යොදා එහි වටිනාකම රුපියල් ලක්ෂ 30 ක් ලෙස දක්වා අපනයනය කිරීමට සූදානම් කර තිබී ඇති බව සඳහන්ය. එහි නියම වෙළඳ වටිනාකම රුපියල් මිලියන 12 ක අධික බව රේගු දෙපාර්තමේන්තුව පැවසුවේය.", "URL": "https://sinhala.adaderana.lk/news.php?nid=32802", "Category": null, "Parent URL": null}