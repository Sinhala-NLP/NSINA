{"Source": "Adaderana", "Timestamp": "November 10, 2011 11:53 am", "Headline": " හදිසි සෝදිසියෙන් අදිසි සැකකරුවන් 5 ක් අහුවෙයි", "News Content": "පුත්තලම නගරයේ අද සිදුකරන ලද හදිසි සෝදිසි මෙහෙයුමක දී අවි ආයුධ කිහිපයක් සමග සැකකරුවන් පස් දෙනෙකු අත්අඩංගුවට ගෙන තිබේ. විශේෂ කාර්යය බලකා සෙබළුන් සහ පුත්තලම පොලිසිය ඒකාබද්ධව සිදුකරන ලද සෝදිසියකදී මොවුන් අත්අඩංගුවට ගෙන ඇති බව සඳහන්වේ. එහිදී සැකකරුවන් සතුව තිබී ටී 56 වර්ගයේ ගිනි අවි 1ක්, ජීව උණ්ඩ 26ක් සහ දඩයම් කරන ලද සතුන්ගේ මාංශ තොගයක් ද සොයාගෙන තිබේ. අත්අඩංගුවට ගත් සැකකරුවන් සම්බන්ධයෙන් පුත්තලම පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=19906", "Category": null, "Parent URL": null}