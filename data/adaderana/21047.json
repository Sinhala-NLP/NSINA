{"Source": "Adaderana", "Timestamp": "December 30, 2011 02:15 pm", "Headline": "හොර මත්පැන් බෝතල් 1066 ක් සමඟ සැකකරුවෙක් කොටුවෙයි", "News Content": "නීති විරෝධී ලෙස නිෂ්පාදනය කර බෙදාහැරීමට සූදානම් කර තිබු මත්පැන් බෝතල් 1066 ක් සමඟ සැකකරුවෙකු වෙන්නප්පුව සුරාබදු නිලධාරීන් විසින් අත්අඩංගුවට ගෙන තිබේ. අද(30) අලුයම වෙන්නප්පුව සුරාබදු නිලධාරීන් විසින් මෙම වැටලීම සිදුකර ඇති බව සඳහන්ය. දුම්මලදෙනිය ප්‍රදේශයේ පිහිටි ඔයක් ආසන්නයේ නීති විරෝධී ලෙස මත්පැන් නිෂ්පාදනය කරන බවට ලද තොරතුරක් අනුව සුරාබදු නිලධාරීන් විසින් අදාළ වැටලීම සිදුකර ඇත. අදාළ මත්පැන් තොගය කොළඹ ප්‍රදේශයේ බෙදාහැරීම සඳහා සූදානම් කර තිබී ඇති බවට තොරතුරු ලැබී ඇති බව සුරාබදු නිලධාරීන් වැඩිදුරටත් කියා සිටියි. සැකකරු සහ මත්පැන් බෝතල් තොගය මාරවිල දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=21047", "Category": null, "Parent URL": null}