{"Source": "Adaderana", "Timestamp": "July 9, 2012 03:36 pm", "Headline": "වගාවන්ට ජලය ඉල්ලා පොළොන්නරුවේ ගොවි උද්ඝෝෂණයක්", "News Content": "තම වගාවන් සඳහා ජලය ලබාදෙන ඉල්ලා පොළොන්නරුව ගොවීන් පිරිසක් අද(09) උද්ඝෝෂණ ව්‍යාපාරයක නිරත විය. පරාක්‍රම සමුද්‍රයෙන් වගා කටයුතු සිදුකරන ගොවීන් දහසක් පමණ පොළොන්නරුව - මඩකළපුව ප්‍රධාන මාර්ගය අවහිර වන සේ විරෝධතාවක නිරත වූ බව අද දෙරණ වාර්තාකරු සඳහන් කළේය. පොළොන්නරුව, සුංගාවිල ප්‍රදේශයේ සිට ගොවීන් පාගමනින් පරාක්‍රම සමුද්‍රය වෙත පැමිණ තිබේ. මේ අතර මහවැලි \"සී\" කලාපයේ ගොවීන් පිරිසක් ද තම ජල ගැටලුව විසඳා දෙන ලෙස ඉල්ලා අද උද්ඝෝෂණයක නිරතවිය.", "URL": "https://sinhala.adaderana.lk/news.php?nid=25632", "Category": null, "Parent URL": null}