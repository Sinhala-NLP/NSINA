{"Source": "Adaderana", "Timestamp": "June 15, 2013 05:30 pm", "Headline": "පැරණි කාසි රටින් පැන්නීමට ගිය ඉන්දියානුවා මාට්ටු", "News Content": "ලන්දේසි යුගයට අයත් පෞරාණික කාසි තොගයක් මෙරටින් රැගෙන යාමට උත්සාහ කළ ඉන්දීය ජාතිකයෙකු කටුනායක ගුවන් තොටුපළේදී අත්අඩංගුවට ගෙන තිබේ. අද දහවල් 12.30 පමණ මොහු අත්අඩංගුවට ගත් බව ශ්‍රී ලංකා රේගුව ප්‍රකාශ කළේය. මෙම සැකකරු අද දහවල් ඉන්දියාවේ මදුරාසිය බලා යෑමට පැමිණ ඇති අතර එහිදී මොහු අත්අඩංගුවට ගෙන පරීක්ෂා කර තිබේ. එහිදී සැකකරු සතුව තිබී ලන්දේසි යුගයට අයත් කාසි 27ක් සොයාගත් බව ශ්‍රී ලංකා රේගුව සඳහන් කළේය. මෙම කාසි 17 වන සියවසට අයත් පැරණි කාසි බව ශ්‍රී ලංකා රේගුව සඳහන් කළේය. රේගු භාරයට ගත් මෙම කාසි රාජසන්තක කිරීමට පියවර ගෙන ඇති අතර සැකකරු සම්බන්ධයෙන් ශ්‍රී ලංකා රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34946", "Category": null, "Parent URL": null}