{"Source": "Adaderana", "Timestamp": "August 8, 2013 09:15 am", "Headline": "ගව ඝාතකාගාර 2ක් වටලයි", "News Content": "මාතලේ - හුසේන් මාවත සහ තාරලන්ද යන ප්‍රදේශවල පවත්වාගෙන ගිය ගව ඝාතකාගාර දෙකක් වටලා පුද්ගලයින් 6 දෙනෙකු අත්අඩංගුවට ගෙන තිබේ. මාතලේ අඹකොටේ විශේෂ කාර්යය බලකා නිලධාරීන්ට ලද තොරතුරුවලට අනුව මෙම වැටලීම් සිදුකර ඇති බව සඳහන් වෙයි. මෙම ඝාතකාගාරවල තීබී ගවමස් කිලෝ ග්‍රෑම් දහසකට අධික ප්‍රමාණයක් සහ ගවයින් ඝාතනය කිරීම සඳහා යොදා ගන්නා උපකරණ තොගයක් ද පොලීසිය භාරයට ගෙන තිබේ. අත්අඩංගුවට ගත් සැකකරුවන් අද(08) මාතලේ මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර බලපත්‍ර නොමැතිව ගවමස්, එලුමස් , උරු මස් සහ කුකුල් මස් අලෙවිසැල් පවත්වාගෙන ගිය පුද්ගලයින් 6 දෙනෙකු අත්අඩංගුවට ගෙන තිබේ. නුගේගොඩ නගරයේ ස්ථාන 6 කදී සිදුකළ වැටලීම්වලදී මොවුන් අත්අඩංගුවට ගෙන ඇති බව සඳහන් වෙයි. සැකකරුවන් අද නුගේගොඩ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36469", "Category": null, "Parent URL": null}