{"Source": "Adaderana", "Timestamp": "May 12, 2019 07:14 pm", "Headline": "රටේ ආරක්ෂාව තහවුරු බවට සහතිකයි-ආරක්ෂක ලේකම් කියයි", "News Content": "මේ අතර රටේ ආරක්ෂාව තහවුරු කර ඇතැයි ආරක්ෂක ලේකම්වරයා ලෙස තමාට සහතිකයක් ලබා දිය හැකි බව ජෙනරාල් ශාන්ත කෝට්ටේගොඩ මහතා අවධාරණය කර සිටියි. විවිධ අයවලුන් විසින් මහජනතාව බිය වැද්දීමට විවිධ ප්‍රකාශ සිදු කළද මේ වන විට බිය විය යුතු තත්ත්වයක් නොමැති බව ඒ මහතා ප්‍රකාශ කළේය. පාසල් ළමුන්ගේ ආරක්ෂාව පිළිබඳවද තමාට විශ්වාස බවත් විවිධ ආරංචි පිළිබඳ චකිතයක් ඇතිවීම සාමාන්‍ය දෙයක් බව ඒ මහතා ප්‍රකාශ කර සිටියේය. අද පෙරවරුවේ මහනුවරට පැමිණි ආරක්ෂක ලේකම් ජෙනරාල් ශාන්ත කෝට්ටේගොඩ මහතා දළදා සමිඳුන් වැඳපුදාගත්තේය. අනතුරුව මල්වතු මහා විහාරය වෙත පැමිණි ආරක්ෂක ලේකම්වරයා එම පාර්ශ්වයේ මහානායක අතිපූජ්‍ය තිබ්බටුවාවේ ශ්‍රි සුමංගල නාහිමියන් බැහැදැක ආශිර්වාද ලබාගත්තේය. ඉන් අනතුරුව ආරක්ෂක ලේකම්වරයා මල්වතු පාර්ශ්වයේ අනුනායක පූජ්‍ය දිඹූල්කුඹුරේ විමලධම්ම හිමියන් බැහැදුටුවේය.", "URL": "https://sinhala.adaderana.lk/news.php?nid=109816", "Category": null, "Parent URL": null}