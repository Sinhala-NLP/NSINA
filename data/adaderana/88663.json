{"Source": "Adaderana", "Timestamp": "May 7, 2018 11:39 am", "Headline": "උතුරේ ජල ගැටළුවට විසඳුමක්-රුපියල් ලක්ෂ 16 ක වියදමින් පානීය ජල මධ්‍යස්ථානයක්", "News Content": "උතුරේ වැසියන් වකුගඩු රෝගයෙන් බේරා ගැනීම සඳහා සමස්ත ප්‍රදේශය පුරා පිරිසිදු කළ පානීය ජල මධ්‍යස්ථාන පිහිටුවීමේ වැඩ පිළිවෙළ යටතේ තවත් එවැනි මධ්‍යස්ථානයක් වවුනියාව ඊරට්පෙරියකුලම ශ්‍රී ශෛලබිම්බාරාම විහාරස්ථානයේදී පසුගියදා විවෘත කෙරිණි. මෙම පානීය ජල ව්‍යාපෘතිය ශී ලංකා නාවික හමුදාවේ ශ්‍රම දායකත්වය මත ඉදි කළ අතර එය විවෘත කිරීම අමාත්‍ය දුමින්ද දිසානායක මහතාගේ හා වවුනියාව ශ්‍රී ලංකා නිදහස් පක්ෂ ආසන සංවිධායක හා වකුගඩු රෝග නිවාරණ ජනාධිපති කාර්‍ය සාධක බලකායේ සම්බන්ධීකරණ ලේකම් චම්න්ද ප්‍රීතිවිරාජ් වාසල මහතාගේ අතින් සීදුකෙරිණි. රුපියල් ලක්ෂ දාසයක පමණ වියදමකින් ඉදිකෙරෙන මෙම පිරිසිදු පානීය ජල ව්‍යාපෘති වලින් වැඩි කොටසක් පාලනය හ නඩත්තු කිරීම ශ්‍රී ලංකා නාවික හමුදාව අතින් සිදු වෙයි. පළාතේ එක් පවුලකට දිනකට ලීටර් විස්සක උපරිමයකට යටත්ව පිරිසිදු කළ පානීය ජලය නොමිලේ ලබා දීම මේ වැඩසටහනේ අරමුණයි.", "URL": "https://sinhala.adaderana.lk/news.php?nid=88663", "Category": null, "Parent URL": null}