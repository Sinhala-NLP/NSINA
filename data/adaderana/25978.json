{"Source": "Adaderana", "Timestamp": "July 23, 2012 08:19 am", "Headline": "අද දිනයේ සිට පවුල් සෞඛ්‍ය සේවිකාවන්ගෙන් එන්නත් නෑ", "News Content": "අද දිනයේ සිට සියලුම එන්නත් ලබා දී‍මේ කටයුතු වලින් ඉවත්වන බව රජයේ පවුල් සෞඛ්‍ය සේවා නිලධාරීන්ගේ සංගමය පවසයි. එම සංගමයේ නියෝජ්‍ය ප්‍රධාන ලේකම් දේවිකා අබේරත්න මහත්මිය කියා සිටියේ තම ගැටලු පිළිබඳ අවස්ථා ගණනාවක දී සෞඛ්‍ය බලධාරීන්ට දැනුම් දුන් බවයි. එහෙත් මේ දක්වාත් මෙම ගැටලු වලට නිසි විසඳුම් ලබා දීමට බලධාරීන්‍ පියවර නොගැනීම හේතුවෙන් මෙම වෘත්තීය සමිති ක්‍රියාමාර්ගයට එළඹීමට තීරණය කළ බව දේවිකා අබේරත්න මහත්මිය සඳහන් කළාය.", "URL": "https://sinhala.adaderana.lk/news.php?nid=25978", "Category": null, "Parent URL": null}