{"Source": "Adaderana", "Timestamp": "May 30, 2014 08:43 am", "Headline": "සිසුවිය දුම්රියට පැන්නේ ඇයි?", "News Content": "කොල්ලුපිටිය දුම්රිය ස්ථානයේදී පාසල් ශිෂ්‍යාවක් දුම්රියට පැන සියදිවි හානි කරගෙන තිබේ. ඊයේ පස්වරු 03.15ට පමණ කළුතර සිට මරදාන බලා ධාවනය වූ දුම්රියට පැන බරපතළ තුවාල ලැබු අදාළ ශිෂ්‍යාව කොළඹ ජාතික රෝහලට ඇතුළත් කිරිමෙන් පසු මියගොස් ඇති බව පොලිසිය පැවසුවේය. මියගොස් ඇත්තේ කොල්ලුපිටිය ප්‍රදේශයේ පාසලක 11 වන ශ්‍රේණියේ ඉගෙනුම ලැබු 16 හැවිරිදි පාසල් ශිෂ්‍යාවකි. ඇය පානදුර ප්‍රදේශයේ පදිංචිව සිටි අයෙකු වන අතර සියදිවි නසා ගැනීමට හේතුව අනාවරණය වී නොමැති බව ඒ සම්බන්ධයෙන් විමර්ශන සිදුකරන කොල්ලුපිටිය පොලිසිය සඳහන් කරයි.", "URL": "https://sinhala.adaderana.lk/news.php?nid=43591", "Category": null, "Parent URL": null}