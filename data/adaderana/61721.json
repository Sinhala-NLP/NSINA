{"Source": "Adaderana", "Timestamp": "July 3, 2016 02:43 pm", "Headline": " ඩකා නුවරට ප්‍රහාර එල්ල කළේ බංග්ලාදේශ ජාතිකයින්මයි", "News Content": "බංග්ලාදේශයේ ඩකා අගනුවර ආපන ශාලාවකට එල්ල වූ ප්‍රහාරය සඳහා පැමිණි අයි.එස් සටන්කාමී සියලු දෙනා බංග්ලාදේශ ජාතිකයින් බව අනාවරණය වී තිබේ.ඩකා අගනුවර ආපන ශාලාවකට පසුගියදා කඩා වැදුණු අයි.එස් සටන්කාමීන් පිරිසක් එහි සිටි විදෙස් ජාතිකයින් ඇතුළු පුද්ගලයින් ප්‍රාණ ඇපයට ගත් අතර එහිදී ඇති වූ ගැටුම්වලදී පුද්ගලයින් 20 දෙනෙකු ජීවිතක්ෂයට පත් වුණි.ප්‍රහාරය සඳහා පැමිණි අයි.එස් සටන්කාමීන් 06 දෙනෙකු බංග්ලාදේශ ආරක්ෂ අංශ සිදු කළ ප්‍රති ප්‍රහාරවලදී ජීවිතක්ෂයට පත් වූ අතර එක් සටන්කාමියෙකු ආරක්ෂක අංශ විසින් අත්අඩංගුවට ගනු ලැබීය.ඒ අනුව මේ වන විට සිදු කළ විමර්ශනවලදී අනාවරණය වී ඇත්තේ ප්‍රහාරය සඳහා පැමිණි සියළු දෙනා බංග්ලාදේශ ජාතිකයින් වන බවයි.ඒ අතරින් 05 දෙනෙකු එරට පොලීසිය විසින් මීට පෙර අත්අඩංගුවට ගැනීම සඳහා සොයාමින් සිටි සැකකරුවන් පිරිසක් බව ද සඳහන්ය.අදාළ ප්‍රහාරය හේතුවෙන් අද(03) සිට දින දෙකක් බංග්ලාදේශයේ ශෝක කාලයක් ලෙස ප්‍රකාශයට පත් කර තිබේ.", "URL": "https://sinhala.adaderana.lk/news.php?nid=61721", "Category": null, "Parent URL": null}