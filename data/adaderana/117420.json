{"Source": "Adaderana", "Timestamp": "August 25, 2019 10:29 am", "Headline": "මහමඟ නැවතුණු ජීවිතයක්", "News Content": "සීදුව කොටුගොඩ මාර්ගයේ ගුරුගේවත්ත ප්‍රදේශයේ දී සිදුවු රිය අනතුරකින් පුද්ගලයෙකු මියගොස් ඇත. මෝටර් රථයක් සහ යතුරුපැදියක් එකිනෙක ගැටීමෙන් මෙම අනතුර සිදුව ඇති බව පොලීසිය සදහන් කළේය. අනතුරෙන් බරපතළ තුවාල ලැබු යතුරුපැදිකරු සහ පසුපැදිකරු සීදුව රෝහලට ඇතුළත් කිරීමේ දී පැදිකරු මියගොස් ඇත. මියගොස් ඇත්තේ ජා ඇල ප්‍රදේශයේ පදිංචිව සිටි 33 හැවිරිදි අයෙක්. අනතුරට සම්බන්ධ මෝටර් රථයේ රියදුරු අත්අඩංගුවට ගෙන ඇති අතර සීදුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=117420", "Category": null, "Parent URL": null}