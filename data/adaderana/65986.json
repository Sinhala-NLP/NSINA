{"Source": "Adaderana", "Timestamp": "November 13, 2016 10:50 am", "Headline": " සභාපතිවරුන්ගේ ක්‍රියාකලාපයට විරෝධය පළ කරනවා", "News Content": "කම්කරු විනිශ්චය සභාවලට නියෝජිතයින් ඉදිරිපත් වීම වැළැක්වීමට කම්කරු විනිශ්චය සභාවල සභාපතිවරුන් ගෙන යන ක්‍රියාමාර්ගයට විරෝධය පළ කරන බව සමස්ත ලංකා කම්කරු විනිශ්චය අධිකාරී නියෝජිතවරුන්ගේ සංගමය පවසයි.මීට මාස හතරක පමණ කාලයක සිට අදාළ තහනම ක්‍රියාත්මක වන බව ඊයේ (12) මහනුවර දී පැවති මාධ්‍ය හමුවකදී එම සංගමයේ උපලේකම් එස්.එම්.ආර්.බණ්ඩාර මහතා ප්‍රකාශ කළේය.කම්කරු විනිශ්චය සභා සඳහා නීතීඥවරුන් පමණක් යොදාගැනීමට එම විනිශ්චය සභා තීරණය කර තිබේ.කාර්මික ආරවුල් පනතට අනුව කම්කරු විනිශ්චය සභා කටයුතු සඳහා නියෝජිතයින් පෙනී සිටීමට මෙතෙක් කිසිදු බාධාවක් නොතිබූ බව එතුමා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=65986", "Category": null, "Parent URL": null}