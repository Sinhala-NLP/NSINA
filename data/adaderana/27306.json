{"Source": "Adaderana", "Timestamp": "September 11, 2012 09:46 am", "Headline": "ගෙදර එන බව කියූ සැමියා නාවේ ඇයි?", "News Content": "කඹුරුපිටිය, මාස්මුල්ල කැළෑ ප්‍රදේශයේ තිබී අභිරහස් ලෙස මියගිය පුද්ගලයෙකුගේ මළ සිරුරක් සොයාගෙන තිබේ. කඹුරුපිටිය පොලීසිය ලද තොරතුරක් අනුව සිදුකළ විමර්ශනයක දී අදාළ මළ සිරුර සොයාගෙන ඇති බව සඳහන්ය. මෙලෙස මියගොස් ඇත්තේ අක්කර 14 උල්ල, මාස්මුල්ල ලිපිනයේ පදිංචිකරුවෙකි. මෙම පුද්ගලයා පසුගිය අගෝස්තු මස 18 වන දින නිවසට එන බව පවසා ඇතත් එදිනට නිවසට නොපැමිණීම හේතුවෙන් ‍ඔහුගේ බිරිඳ විසින් කඹුරුපිටිය පොලීසියේ පැමිණිල්ලක් ද සිදුකර තිබිණි. මියගිය පුද්ගලයා කතරගම ප්‍රදේශයේ රැකියාවක නිරතව සිට ඇති බවට ද තොරතුරු අනාවරණය වී ඇතැයි පොලීසිය සඳහන් කළේය. කඹුරුපිටිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=27306", "Category": null, "Parent URL": null}