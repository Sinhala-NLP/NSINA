{"Source": "Adaderana", "Timestamp": "January 16, 2019 12:19 pm", "Headline": "අමෙරිකාවේ දැවැන්ත පාලමක් පුපුරුවා හරියි", "News Content": "දැවැන්ත පාලමක් පුපුරුවාහැරීමේ පුවතක් අමෙරිකාවෙන් වාර්තා විය. අමෙරිකාවේ නිව්යෝර්ක් නුවර හඩ්සන් නදිය මතින් ඉදිවී තිබූ පාලමක් පුපුරන ද්‍රව්‍ය යොදවා පුපුරුවා හරින ආකාරය විදෙස් මාධ්‍ය මෙසේ වාර්තා කළේය. මෙසේ පුපුරුවා දමා ඇත්තේ ටැපේන් සී නම් පාලමයි. දකුණුදිග න්යැක් සහ බටහිර ග්‍රීන්බර්ග් ප්‍රදේශ යා කරමින් ඉදිකර ඇති මේ පාලම මෙසේ පුපුරුවා හැර ඇත්තේ ඊට යාබදව නව පාලමක් ඉදිකර තිබීම හේතුවෙන් බව විදෙස් වාර්තා පවසයි. නව පාලම 2017 වසරේදී ප්‍රවාහනය සඳහා විවෘත කෙරුණු අතර පැරැණි පාලම වසා දැමීමට ඒ සමගින් බලධාරීන් කටයුතු කර තිබුණි.", "URL": "https://sinhala.adaderana.lk/news.php?nid=102428", "Category": null, "Parent URL": null}