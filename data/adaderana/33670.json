{"Source": "Adaderana", "Timestamp": "April 29, 2013 12:44 pm", "Headline": "පෙම්වතියගේ ගෙල කපා මරා පෙම්වතා ගෙලවැලලා ගන්න හදලා", "News Content": "කුරුණෑගල පන්නල කඩුළුපොත්ත ප්‍රදේශයේදී යුද හමුදා සෙබළෙකු සිය පෙම්වතියගේ ගෙල කපා ඝාතනය කර ඔහු ද අසල ඇති අඹ ගසක එල්ලී සියදිවි නසා ගැනීමට තැත්කර තිබේ. මෙලෙස මියගොස් ඇති තරුණිය 25 හැවිරිදි වියේ පසුවන අතර ඇය පන්නල ප්‍රාදේශීය සභාවේ උපාධිධාරීණි ලිපිකාරිණියක ලෙස සේවය කරන බව අප වාර්තාකරු පවසයි. යුද හමුදා සෙබළා කොලොන්නාව ප්‍ර දේශයේ පදිංචිකරුවෙකු බව අනාවරණය වී ඇත. යුද හමුදා සෙබළා සඳලංකාව රෝහලටත් තරුණියගේ සිරුර කුලියාපිටිය රෝහලටත් රැගෙන ගොස් ඇති අතර අද (29) පෙරවරු 8.05ට පමණ මෙම සිද්ධිය වී ඇති බව අප වාර්තාකරු කියයි.", "URL": "https://sinhala.adaderana.lk/news.php?nid=33670", "Category": null, "Parent URL": null}