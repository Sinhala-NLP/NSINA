{"Source": "Adaderana", "Timestamp": "December 23, 2013 10:11 am", "Headline": "තරුණිය දියේ ගිළී මරුදකියි", "News Content": "මහවැලි ගඟේ දිය නෑමට ගිය තරුණියක් දියේ ගිළී මියගොස් තිබේ. ගම්පොළ - ගම්පොළවෙළ ප්‍රදේශයේ දි ඊයේ(22) පස්වරුවේ අනතුර සිදුව ඇති බව පොලීසිය සඳහන් කළේය. සිද්ධියෙන් මිය ගොස් ඇත්තේ 18 හැවිරිදි ගම්පොළවෙළ ප්‍රදේශයේ පදිංචිව සිටි තරුණියකි. ඇය සමඟ දිය නෑමට ගිය තවත් තරුණියක් හා තරුණයෙක් ද දියේ ගිළී ඇති අතර ඔවුන් දිවි බේරාගෙන තිබේ. ඔවුන් දෙදෙනා ගම්පොළ මූලික රෝහලට ඇතුලත් කර ඇති බව ගම්පොළ පොලීසිය සඳහන් කළේය.", "URL": "https://sinhala.adaderana.lk/news.php?nid=39796", "Category": null, "Parent URL": null}