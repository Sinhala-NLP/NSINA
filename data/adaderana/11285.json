{"Source": "Adaderana", "Timestamp": "October 4, 2010 05:44 pm", "Headline": "පාන් මිල ඉහළ යනවාට එ.ජා.පයේ විරෝධය", "News Content": "පාන් ගෙඩියක මිල රුපියල් 3 න් නැවත වරක් ඉහළ නැංවීම සම්බන්ධයෙන් දැඩි විරෝධය පළ කරන බව එක්සත් ජාතික පක්ෂය පවසයි. මෑත කාලය තුළ අවස්ථා කිහිපයක දී පාන් පිටි මිළ ඉහළ ගිය ද රජය ඒ සම්බන්ධයෙන් කිසිදු අවධානයක් යොමු නොකළ බව එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා සඳහන් කරයි. මේ හේතුවෙන් ‍මෙරට අහිංසක පාරිභෝගිකයන් දැඩි අසීරුතාවයකට පත්ව සිටින බව ඔහු පෙන්වා‍ දෙයි. රජයේ පාර්ශ‍වයේ සිටින ඇතැම් දේශපාලකයන් පවා පාන් පිටි මිල ඉහළ නැංවිය යුතු බවට පසුගිය කාලයේ ප්‍රකාශ කළ බව රවී කරුණානායක මහතා සඳහන් කළේය. ඇතැම් භාණ්ඩ වල මිල ලෝක වෙළඳපළේ ඉහළ ගිය ද එය මෙරට ද ඒ ආකාරයෙන්ම ක්‍රියාත්මක කරන්නේ නම් රජයක් පවතින්නේ කුමටද යන්න ඔහු ප්‍රශ්න කර සිටියි.", "URL": "https://sinhala.adaderana.lk/news.php?nid=11285", "Category": null, "Parent URL": null}