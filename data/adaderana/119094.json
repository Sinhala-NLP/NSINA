{"Source": "Adaderana", "Timestamp": "September 14, 2019 03:13 pm", "Headline": "ආර්ජන්ටිනා පැසිපන්දු කණ්ඩායම ලෝක කුසලාන අවසන් මහා තරගයට", "News Content": "ලෝක කුසලාන පැසිපන්දු තරගාවලියේ අවසන් මහා තරගය සඳහා සුදුසුකම් ලබා ගැනීමට ආර්ජන්ටිනා පැසිපන්දු කණ්ඩායම සමත් වුණි. ඒ අවසන් පූර්ව වටයේ තරගයේදී ප්‍රංශ පැසිපන්දු කණ්ඩායම පරාජයට පත් කරමින්. චීනයේ පැවැත්වෙන ලෝක කුසලාන පැසිපන්දු තරගාවලිය අවසන් පූර්ව වටයේ තරගයක් පැවැත් වුණේ ආර්ජන්ටිනාව සහ ප්‍රංශ කණ්ඩායම් අතරයි. ඒ අනුව ඩීනයේ බීජිං නුවරදී පැවැති තරගයේ පළමු කාර්තුව ලකුණු 21ට 18ක් ලෙස පෙරමුණ ගත් ආර්ජන්ටිනාව දෙවන කාර්තුවද පෙරමුණ ගත්තේ ලකුණු 18ට 14ක් ලෙසයි. ඒ අනුව තරගයේ පළමු අර්ධය අවසන් වුණේ 39ට 32ක් ලෙස ආර්ජන්ටිනාව පෙරමුණ ගැනීමට සමත් වුණි. අනතුරුව ආරම්භ තරගයේ තුන්වන සහ සිව්වන කාර්තු පිළිවෙලින් ලකුනු 21ට 16ක් සහ 20ට 18ක් ලෙස ජය ගත්තේද ආර්ජන්ටිනාවයි. ඒ අනුව සමස්ත ලකුණු 80ට 66ක් ලෙස ජය ගත් ආර්ජන්ටිනාව මෙවර පැසිපන්දු ලෝක කුසලාන තරගාවලියේ අවසන් මහා තරගයේ තම ස්ථානය තහවුරු කර ගත්තා. අවසන් මහා තරගයේදී ස්පාඤ්ඤය සමඟින් ආර්ජන්ටිනාව තරග හෙට තරග වැදීමට නියමිතයි.", "URL": "https://sinhala.adaderana.lk/news.php?nid=119094", "Category": null, "Parent URL": null}