{"Source": "Adaderana", "Timestamp": "September 10, 2011 08:58 am", "Headline": "ඊජීප්තු ඊශ්‍රායල් තානාපති කාර්යාලයට ප්‍රහාරයක්", "News Content": "ඊජීප්තුවේ ඊශ්‍රායල් තානාපති කාර්යාලයට ප්‍රහාරයක් එල්ල වී තිබේ. ඊශ්‍රායලයට එරෙහි විරෝධතාවල නිරත විරෝධතාකරුවන් විසින් මෙම ප්‍රහාරය එල්ල කර ඇති බව සඳහන්ය. ප්‍රහාරයෙන් ඊශ්‍රායල තානාපති කාර්යාල ‍ගොඩනැගිල්ලට දැඩි හානි සිදුව ඇති බව විදෙස් මාධ්‍ය වාර්තා කරයි. පසුගිය අගෝස්තු මස 18 වැනිදා ඊජීප්තු පොලිස් නිලධාරීන් පස් දෙනෙකු ඝාතනයට ලක්වීමට එරෙහිව මෙම විරෝධතා ආරම්භ විය. මෙම ඝාතන ඊශ්‍රායල ආරක්ෂක අංශ මගින් සිදුකළ බව විරෝධතාකරුවන් ‍පවසයි. කෙසේවෙතත් ඊජීප්තුවේ පිහිටි තම තානාපති කාර්යාලයට එල්ල වන ප්‍රහාරවලින් එය ආරක්ෂා කරගැනීම සඳහා ඊශ්‍රායල රජය අමෙරිකාවේ සහය ඉල්ලා ඇති බව ද වාර්තා වේ.", "URL": "https://sinhala.adaderana.lk/news.php?nid=18626", "Category": null, "Parent URL": null}