{"Source": "Adaderana", "Timestamp": "June 18, 2011 10:02 am", "Headline": "දුම්රියේ ගැටී අලින් තිදෙනෙකු මරුට", "News Content": "අඹන්පොල ප්‍රදේශ‍යේ දී දුම්රියේ ගැටීමෙන් අලින් තිදෙනෙකු මියගොස් තිබේ. අද(18) අලුයම අඹන්පොල, මී ඔය පාලම අසල දුම්රිය මාර්ගයේ 95 වන කණුව ප්‍රදේශයේ දී මෙම අනතුර සිදුව ඇති බව සඳහන්ය. අනුරාධපුර සිට කොළඹ කොටුව බලා ධාවනය වූ දුම්රියේ ගැටී‍මෙන් මෙම අලි තිදෙනා මියගොස් ඇත. ඇතින්නියන් දෙදෙනෙකු සහ කුඩා අලි පැටවෙකු මෙලෙස මියගොස් ඇති බව අඹන්පොල පොලිසිය පවසයි.", "URL": "https://sinhala.adaderana.lk/news.php?nid=16834", "Category": null, "Parent URL": null}