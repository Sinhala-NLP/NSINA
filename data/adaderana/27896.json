{"Source": "Adaderana", "Timestamp": "October 1, 2012 10:57 am", "Headline": "සරසවි ඇදුරන් අස්ගිරි මහ නායක හිමිවරු බැහැදකියි", "News Content": "වර්ජනයක නිරතව සිටින විශ්ව විද්‍යාල ආචාර්යවරු අද (01) මල්වතු අස්ගිරි මහ නායක හිමිවරු බැහැදැකීමට නියමිතය. අද පස්වරුවේ මහනාහිමිවරුන් බැහැ දැකීමට නියමිත බව විශ්ව විද්‍යාල ආචාර්යවරුන්ගේ සමිති සම්මේලනයේ මාධ්‍ය ප‍්‍රකාශක ආචාර්ය මහීම් මෙන්ඩිස් මහතා ප‍්‍රකාශ කළේය. ආචාර්යවරුන්ගේ ගැටලුව විසඳීමට මැදිහත්වීම සදහා තමන් වහන්සේ සූදානම් බවට මල්වතු අස්ගිරි මහ නාහිමිවරු පසුගිය දා කරන ලද ප‍්‍රකාශය පිළිබඳ අවධානය යොමු කරමින් උන්වහන්සේ බැහැදකින බව හෙතෙම කියා සිටියේය. අදාළ ගැටලුව විසඳාගැනීමට මහනාහිමිවරුන්ගේ මැදිහත්වීම සම්බන්ධයෙන් ආචාර්යවරුන්ගේ සමිති සම්මේලනය කොන්දේසි විරහිතව එකඟතා පළ කරන බව ආචාර්ය මහීම් මෙන්ඩිස් මහතා පැවසූවේය.", "URL": "https://sinhala.adaderana.lk/news.php?nid=27896", "Category": null, "Parent URL": null}