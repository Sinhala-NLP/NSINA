{"Source": "Adaderana", "Timestamp": "July 1, 2014 04:14 pm", "Headline": "පීලි පැන්න නිසා උතුරු දුම්රිය මාර්ගයේ ගමන් වාර 3ක් අවලංගුයි", "News Content": "උතුරු දුම්රිය මාර්ගයේ රාත්‍රී දුම්රිය ගමන් වාර 03ක් අවලංගු කර තිබේ. පොතුහැර ගිරාඹේ ප්‍රදේශයේ අද පෙරවරුවේ සිදුවු දුම්රිය පීලි පැනිමක් හේතුවෙන් එම මාර්ගයේ දුම්රිය ගමනාගාමන කටයුතු වලට බාධා එල්ලවී තිබුණි. මේ හේතුවෙන් අදාළ දුම්රිය මාර්ගයේ දුම්රිය ගමන් වාර 03ක් අවලංගු කිරීමට පියවර ගත් බව දුම්රිය පාලක මැදිරිය සඳහන් කළේය. ඒ අනූව අද රාත්‍රී 7.15ට කොළඹ, කොටුව සිට මඩකළපුව දක්වා ධාවනය වීමට නියමිතව තිබු දුම්රිය, රාත්‍රී 8.15ට කොළඹ, කොටුව සිට පලෙයි බලා ධාවනය වීමට නියමිතව තිබු දුම්රිය සහ රාත්‍රී 09 මඩකළපුව හා ත්‍රිකුණාමලය දක්වා ධාවනය වීමට නියමිතව තිබු දුම්රිය ද මෙලෙස අවලංගු කර ඇති බව සඳහන්ය. එමෙන්ම මඩකළපුව සහ පලෙයි සිට පැමිණෙන දුම්රිය පොල්ගහවෙල දක්වා සීමා කර ඇති බව ද දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=44349", "Category": null, "Parent URL": null}