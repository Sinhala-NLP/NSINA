{"Source": "Adaderana", "Timestamp": "July 4, 2011 09:49 am", "Headline": "සවුදියෙන් රටඉඳි මෙට්‍රික් ටොන් 150 ක් මෙරටට ලැබෙයි", "News Content": "ඉදිරියේදී එළඹෙන රාමසාන් පූජා මාසය වෙනුවෙන් ඉස්ලාම් පල්ලි වෙත බෙදාහැරීම සඳහා සෞදි අරාබිය විසින් මෙට්‍රික් ටොන් 150 ක රටඉඳි තොගයක් ශ්‍රී ලංකාව වෙත ප්‍රදානය කර තිබේ. කොළඹ, සෞදි අරාබියානු තානාපති කාර්යාලයේදී මුදල් අමාත්‍යාංශ නිලධාරී මන්සූර් අල් -යූසෆ් මහතා විසින් මෙම භාණ්ඩ තොගය ශ්‍රී ලංකාවේ නාගරික කටයුතු ජ්‍යෙෂ්ඨ අමාත්‍ය ඒ. එච්. එම් ෆවුසි මහතා වෙත බාර දී ඇති බව සඳහන්ය. දිවයින පුරා විසිරී තිබෙන සියලුම ඉස්ලාම් පල්ලි වෙත මෙම රටඉඳි තොගය බෙදාහැරීම සඳහා කටයුතු සංවිධානය කරන බව අමාත්‍ය ෆවුසි මහතා මෙහිදී ප්‍රකාශ කර තිබේ. ශ්‍රී ලංකාව පුරා ඉස්ලාම් පල්ලි 2000 ක් පමණ පිහිටා ඇති අතර මිලියන 21 ක් වූ ඉස්ලාම් භක්තික ජන කොටසක් ජීවත්වෙයි.", "URL": "https://sinhala.adaderana.lk/news.php?nid=17176", "Category": null, "Parent URL": null}