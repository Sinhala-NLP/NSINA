{"Source": "Adaderana", "Timestamp": "February 9, 2018 11:18 am", "Headline": "ගම්පහ ඡන්ද පෙට්ටි බෙදා හැරීම අඩාලයි", "News Content": "පළාත් පාලන ආයතන ඡන්ද විමසීමට අදාළ ගම්පහ දිස්ත්‍රික්කයේ ඡන්ද පෙට්ටි බෙදාහැරීම මේ වන විට අඩාල වි ඇති බවට තොරතුරු වාර්තා වෙයි. අද දෙරණ වාර්තාකරු සඳහන් කළේ අදාළ මැතිවරණ රාජකාරි කටයුතුවල නිරත නිළධාරින් වෙත ලබාදෙන පත්වීම් ලිපි නිසි වේලාවට ලබානොදීම මීට හේතු වි ඇති බවයි. හෙට(10) පැවැත්වෙන පළාත් පාලන ආයතන ඡන්ද විමසීමට අදාළ ගම්පහ දිස්ත්‍රික්කයේ ඡන්ද පෙට්ටි බෙදාහැරීම වේයන්ගොඩ සියනෑ ජාතික අධ්‍යාපන විද්‍යා පීඨයේදි සිදුකිරිමට නියමිත තිබුනේ අද පෙරවරු 8ටයි. කෙසේවෙතත් අද(09) පෙරවරු 10ය පසුවනවිටත් ඡන්ද පෙට්ටි නිකුත් කිරිමට නොහැකි වී තිබුණු අයුරු දක්නට ලැබුණා. මෙලෙස ඡන්ද පෙට්ටි බෙදාහැරිම ප්‍රමාදයට හේතුවූයේ එහි රාජකාරි කටයුතු සිදුකරන නිළධාරින් වෙත ලබාදෙන පත්වීම් ලිපි නිසි වේලාවට ලබානොදීමයි. අද දෙරණ වාර්තාකරු සඳහන් කළේ මේවන විටත් ගම්පහ දිස්ත්‍රික්කයේ ඡන්ද පෙට්ටි බෙදාහැරීම අඩාල වී ඇති බවයි.", "URL": "https://sinhala.adaderana.lk/news.php?nid=84148", "Category": null, "Parent URL": null}