{"Source": "Adaderana", "Timestamp": "March 11, 2011 02:47 pm", "Headline": "තියුණු ආයුධය එල්ල කොට ගෙල බැඳි තැල්ල කපාගෙන ගිහින් ", "News Content": "තියුණු ආයුධයකින් කපා ගෙල බැඳි තැල්ල කඩා ගැනීම නිසා තුවාල ලැබූ කාන්තාවක් යාපනය ශික්ෂණ රෝහලට ඇතුළත් කර තිබේ. යාපනය උඩුවිල් ප්‍රදේශයේ ක්‍රිෂ්ණ පිල්ලෙයි රාමේෂ්වරී නමැති කාන්තාවක මෙසේ රෝහලට ඇතුළත් කර ඇති බව අද දෙරණ වාර්තාකරු පවසයි. ඇගේ නිවසට ඇතුළු වූ ආයුධ සන්නද්ධ පුද්ගලයා ප්‍රථමයෙන් ගෙල බැඳි රන් තැල්ල කඩාගෙන එයින් පසු නිවසේ තිබූ වෙනත් වටිනා බඩු බාහිරාදියද මුදල්ද පැහැරගෙන ගොස් ඇති බව සඳහන් වේ. මෙම සිදුවීම අද (11)පෙ.ව 10.30 ට පමණ සිදුව ඇතැයි පැවසෙන අතර උඩුවිල් පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14776", "Category": null, "Parent URL": null}