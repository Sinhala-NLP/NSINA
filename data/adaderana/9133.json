{"Source": "Adaderana", "Timestamp": "June 21, 2010 11:16 am", "Headline": "රටේ දියුණුවට දැහැමි පාලකයෙක් අවශ්‍යයි -රනිල්", "News Content": "රටක් දියුණුවීමට නම් පාලකයා දැහැමි විය යුතු බව විපක්ෂ නායක රනිල් වික්‍රමසිංහ මහතා පවසයි. පාලකයා ක්‍රියා කළ යුත්තේ තමාගේ වාසියට නොව ජනතාවගේ සුභසිද්ධිය උදෙසා බව විපක්ෂ නායකවරයා පෙන්වාදෙයි. එදා පාලකයින් දස රාජ ධර්මය අනුගමනය කළා සේ අද රටේ ව්‍යවස්ථාවට අනුව ක්‍රියා කිරීම පාලකයාගේ වගකීම බව ද රනිල් වික්‍රමසිංහ මහතා අවධාරණය කරයි. ජනතා අවශ්‍යතා ඉටු නොකරන පාලකයෙකුගෙන් රටක දියුණුව අපේක්ෂා කළ නොහැකි බව කැලණිය නාරම්මිනිය අශෝකාරාම විහාරස්ථානයේ නව බුදු මැඳුර විවෘත කිරීමේ අවස්ථාවට එක්වෙමින් විපක්ෂ නායකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9133", "Category": null, "Parent URL": null}