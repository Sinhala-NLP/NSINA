{"Source": "Adaderana", "Timestamp": "October 25, 2012 08:12 am", "Headline": "හොර 1000 නෝට්ටු ළඟ තබා ගත් කතක් ඇතුළු 2 ක් දැලේ", "News Content": "රුපියල් දහසේ ව්‍යාජ මුදල් නෝට්ටු ළඟ තබා ගත් කාන්තාවක් ඇතුළු දෙදෙනෙකු ගල්කිස්ස පොලීසිය විසින් අත්අඩංගුවට ගෙන තිබේ. කාන්තාවක් විසින් ගල්කිස්ස ප්‍රදේශයේ පෞද්ගලික බැංකුවක තැන්පත් කිරීමට ගෙන ආ මුදල් අතර තිබී මෙම ව්‍යාජ මුදල් නෝට්ටු හමුවී ඇති බව පොලීසිය සඳහන් කළේය. අදාළ කාන්තාව පොලීසිය විසින් අත්අඩංගුවට ගෙන ඇති අතර එම කාන්තාවට ව්‍යාජ මුදල් ලබා දුන් බව කියන පුද්ගලයා ද පොලීසිය විසින් අත්අඩංගුවට ගෙන තිබේ. සැකකරුවන් අධිකරණයට ඉදිරිපත් කිරීමට නියමිත අතර ගල්කිස්ස පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=28595", "Category": null, "Parent URL": null}