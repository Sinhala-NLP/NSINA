{"Source": "Adaderana", "Timestamp": "October 14, 2017 12:15 pm", "Headline": "අවම ප්‍රමිතියේ නිරීක්ෂණ වාර්තාව බාරදෙයි", "News Content": "නීතිපති දෙපාර්තමේන්තුව විසින් සකස් කරන ලද මාලඹේ පෞද්ගලික වෛද්‍ය විද්‍යාලය සම්බන්ධයෙන් වූ අවම ප්‍රමිතියේ නිරීක්ෂණ ඇතුළත් වාර්තාව ශ්‍රී ලංකා වෛද්‍ය සභාව වෙත බාරදී තිබේ.අවම ප්‍රමිතිය ගැසට් කිරීම සම්බන්ධයෙන් නීතිපතිවරයා සමඟ පැවැති සාකච්ඡාවලින් අනතුරුව එම වාර්තාව සභාව වෙත ලැබුණු බව එම සභාවේ ලේඛකාධිකාරී වෛද්‍ය ටෙරන්ස් ගාමිණී ද සිල්වා මහතා සඳහන් කළේය.ශ්‍රී ලංකා වෛද්‍ය සභාවේ, වෛද්‍ය අධ්‍යාපනය සඳහා වූ අවම ප්‍රමිති කමිටුව අදාළ වාර්තාවේ ඇතුළත් නිරීක්ෂණ සම්බන්ධයෙන් ලබන 17 වනදා සාකච්ඡා පැවැත්වීමට නියමිතව තිබේ.එම සාකච්ඡාවලින් අනතුරුව කමිටුව එළඹෙන එකඟතාවයන් සම්බන්ධයෙන් සෞඛ්‍ය අමාත්‍යංශ ලේකම්වරයා දැනුවත් කිරීමට කටයුතු කරන බව ටෙරන්ස් ගාමිණී ද සිල්වා මහතා සඳහන් කළේය. ඉන් අනතුරුව මාලඹේ පෞද්ගලික වෛද්‍ය විද්යානලය සම්බන්ධයෙන් වූ අවම ප්‍රමිතිය ගැසට් කිරීම ප්‍රකාශයට පත්වනු ඇත.", "URL": "https://sinhala.adaderana.lk/news.php?nid=78695", "Category": null, "Parent URL": null}