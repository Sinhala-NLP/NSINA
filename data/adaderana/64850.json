{"Source": "Adaderana", "Timestamp": "October 9, 2016 10:23 am", "Headline": " මහනුවරට පැය 36ක ජල කප්පාදුවක්", "News Content": "අද රාත්‍රී 9.00 සිට ලබන 11 වැනිදා පෙරවරු 09.00 දක්වා පැය 36ක කාලයක් මහනුවර ප්‍රදේශ කිහිපයකට ජල සැපයුම අත්හිටුවීමට සිදුවන බව ජල සම්පාදන හා ජලාපවහන මණ්ඩලය පවසයි.පොල්ගොල්ල - උකුවෙල උමං මාර්ගය පරීක්ෂා කිරීම මීට හේතුවය.ඒ අනුව, විසල් මහනුවර ජල පවිත්‍රාගාර හා පොල්ගොල්ල ජල පවිත්‍රාගාරය මගින් ආවරණය වන පාතදුම්බර, හාරිස්පත්තුව, අකුරණ ප්‍රාදේශීය ලේකම් කොට්ඨාස බල ප්‍රදේශය, කුණ්ඩසාලේ ප්‍රාදේශීය කොට්ඨාස බල ප්‍රදේශයට අයත් ලේවැල්ල, සිරිමල්වත්ත, අමුණුගම සහ වලල යන ප්‍රදේශවලට ජල සැපයුම අත්හිටුවනු ඇත.මහනුවර මහ නගර සභා බලප්‍රදේශයේ අස්ගිරිය ජල තටාකය මගින් ජලය බෙදා හරිනු ලබන ප්‍රදේශවලට මෙසේ ජල සැපයුම අත්හිටුවන බව ජලසම්පාදන මණ්ඩලය කියයි.", "URL": "https://sinhala.adaderana.lk/news.php?nid=64850", "Category": null, "Parent URL": null}