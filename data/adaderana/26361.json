{"Source": "Adaderana", "Timestamp": "August 6, 2012 12:43 pm", "Headline": "පළාත් පාලන ආයතනවලට ඉ - ව්‍යාපෘතිය", "News Content": "මෙරට පළාත් පාලන ආයතන මගින් දැනට ලබාදෙන සියළුම මහජන සේවාවන් වඞාත් පළදායී සහ කාර්යක්ෂම කිරීම සදහා මුළුමනින්ම තොරතුරු හා සන්නිවේදන තාක්ෂයණය මත පදනම් වු ඉ - පළාත් පාලන ව්‍යාපෘතිය හඳුන්වාදීමට නියමිතය. ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) සහ පළාත් පාලන අමාත්‍යංශය ඒකාබද්ධව මෙය ක්‍රියාවට නංවා ඇත. ජනතාවට වඩාත් සමීපතම සහ මහජන සේවාවන් රැසක් ලබාදෙන රාජ්‍ය ආයතන අතර පෙරමුණේම සිටින්නේ පළාත් පාලන ආයතන බවත් මෙම ඉ - පළාත් පාලන ව්‍යාපෘතිය ක්‍රියාත්මකවීමත් සමගම එම කටයුතු ක්‍රියාවලි ප්‍රතිනිර්මාණයකට ලක් වනු ඇති බවත් නියෝජිතායතනය පවසයි. මේ වන විට පළාත් පාලන ආයතන මගින් මහජන සේවාවන් සදහා නිකුත් කෙරෙන අයදුම්පත්වල අඞංගු තොරතුරු සරල සහ කෙටි කෙරෙන අතර ‍ගොඩනැගිලි අයදුම්පතක් අනුමත කර ගැනීම වැනි දින ගණනක් ගත වන කටයුතු ඉතා කෙටි කාලයකින් ඉටු කර ගැනීමට හැකිවේ. මහජනතාවට මුහුණ පෑමට සිදුවී තිබෙන දුෂ්කරතා මෙන්ම ගැටලු සෘජුවම තම ප්‍රදේශයේ පළාත් පාලන ආතනය වෙත දැනුම්දීමේ කෙටි පණිවිඞ සේවාවක්ද (SMS) මෙයට අන්තර් ගතවේ. මේ වන විට පළාත් පාලන ආයතනවල දැඩි දුෂ්කරතාවයන්ට පත්ව තිබෙන කැලි කසල බැහැර කිරීම ඩෙංගු වැනි පාරිසරික රෝග වාහක මුලාශ්‍ර හදුනා ගැනීම සදහා ජී.පී.එස් වැනි ඉහල සන්නිවේදන තාක්ෂණ ක්‍රමවේදයන් මෙම ව්‍යාපෘතිය යටතේ යොදා ගැනීමට නියමිතව තිබේ. මෙම ව්‍යාපෘතිය ක්‍රියාත්මක කිරීම සදහා වන මෘදුකාංග සකස් කිරීමේ ගිවිසුමට අත්සන් කිරීම ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේදී පසුගියදා සිදු කෙරීණි. නියෝජිතායතනයේ ප්‍රධාන විධායක නිලධාරී රොෂාන් දේවපුර මහතා සහ සෙනිඩ් බිස්නස් සොලියුෂන්ස් පෞද්ගලික සමාගම රෙස්පින් ලංකා පෞද්ගලික සමාගම ඩබ්ලිව් එස්ඕ 2 සමාගම අතර එම ගිවිසුමට අත්සන් කෙරිණි. ශ්‍රී ලංකාවේ ක්‍රියාත්මක මහ නගර සභා නගර සභා සහ ප්‍රාදේශිය සභා ගණන 332 කි.", "URL": "https://sinhala.adaderana.lk/news.php?nid=26361", "Category": null, "Parent URL": null}