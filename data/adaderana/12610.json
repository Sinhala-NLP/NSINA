{"Source": "Adaderana", "Timestamp": "December 5, 2010 09:56 am", "Headline": "ඡන්ද හිමි නාම ලේඛන ජනවාරියේ ප්‍රදර්ශනය කරයි", "News Content": "2010 වසර සඳහා ඡන්ද හිමි නාම ලේඛන ප්‍රදර්ශනය කිරීමේ කටයුතු ලබන ජනවාරී මාසයේ සිට ආරම්භ කරන බව මැතිවරණ මහලේකම් කාර්යාලය පවසයි. ජනවාරි මස 3 වැනි දින සිට 31 වැනි දින දක්වා එම ඡන්ද හිමි නාම ලේඛන ප්‍රදර්ශනය කිරීම සිදු කරනු ඇත. එම කාලය තුළ ජනතාවට නැගෙන ගැටලු වලට සහය ලබා දීමට පැෆ්රල් සංවිධානය ඉදිරිපත් වී සිටියි. ඒ සඳහා කොළඹ ප්‍රධාන කාර්යාලයට අමතරව උතුරු නැගෙනහිර ප්‍රදේශ වල විශේෂ කාර්යාල 2ක් ආරම්භ කර ඇති බව පැෆ්රල් සංවිධානයේ වි‍ධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය.", "URL": "https://sinhala.adaderana.lk/news.php?nid=12610", "Category": null, "Parent URL": null}