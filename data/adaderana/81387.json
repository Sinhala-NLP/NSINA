{"Source": "Adaderana", "Timestamp": "December 12, 2017 12:01 pm", "Headline": " නාම යෝජනා දීලා එනගමන් අපේක්ෂකයා ගෙට රිංගලා ", "News Content": "අයුතු ලෙස නිවසකට ඇතුළු වී සාපරාධී බිය ගැන්වීම් සිදුකළ බවට එල්ල වූ චෝදනාවකට අදාළව මෙවර පළාත් පාලන ආයතන මැතිවරණයට ඉදිරිපත්ව සිටින එක්සත් ජාතික පක්ෂ අපේක්ෂකයෙකු රක්වාන, වැලිගෙපොල පොලීසිය විසින් අත්අඩංගුවට ගෙන තිබේ. ඊයේ රාත්‍රියේ මෙය සිදුව ඇති බව පොලිස් මූලස්ථානය සඳහන් කළේය. පලාත් පාලන ආයතන ඡන්ද විමසීම සඳහා නාම යෝජනා බාරදී ආපසු පැමිණෙමින් සිටියදී සැකකාර එක්සත් ජාතික පක්ෂ අපේක්ෂකයා බලංගොඩ, හඳගිරිය ප්‍රදේශයේ ශ්‍රී ලංකා පොදු ජන පෙරමුණේ ආධාරකරුවෙකුගේ නිවසකට අයුතු ලෙස ඇතුළු වී ඔහුට තර්ජනය කර ඇති බව සඳහන්ය. මේ සම්බන්ධයෙන් වැලිගෙපොල පොලීසියට ලැබුණු පැමිණිල්ලකට අනුව සැකකරු අත්අඩංගුවට ගෙන තිබේ. ඔහු අද(12) බලංගොඩ මහේස්ත්‍රාත් අධිකරණයට ඉදිරිපත් කිරීමට නියමිත අතර වැලිගෙපොල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81387", "Category": null, "Parent URL": null}