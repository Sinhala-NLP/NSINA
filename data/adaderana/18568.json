{"Source": "Adaderana", "Timestamp": "September 7, 2011 10:04 am", "Headline": "හොර මුදල් නෝට්ටු සමග දෙදෙනෙක් අත්අඩංගුවට", "News Content": "වදුරඹ, පන්විල ප්‍රදේශයේ දී ව්‍යාජ මුදල් නෝට්ටු තොගයක් සමග පුද්ගලයන් දෙදෙනෙකු අත්අඩංගුවට ගෙන තිබේ. රුපියල් දහසේ මුදල් නෝට්ටු 12 ක් ඔවුන් සතුව තිබී සොයා ගත් බව පොලිසිය පවසයි. ඔවුන්ගෙන් සිදු කළ ප්‍රශ්න කිරීම්වල දී අනාවරණය වූ තොරතුරු මත අමුගොඩ, පිටිගල ප්‍රදේ‍ශයේ පිහිටි නිවසකින් ව්‍යා‍ජ මුදල් නෝට්ටු මුද්‍රණය කිරීම සදහා යොදා ගන්නා ලද පරිගණකයක් ඇතුළු උපාංග රැසක් සොයා ගත් බව පොලිසිය සඳහන් කරයි. එහි දී තවත් සැකකරුවෙකු අත්අඩංගුවට ගත් බව පොලිසිය පවසයි.", "URL": "https://sinhala.adaderana.lk/news.php?nid=18568", "Category": null, "Parent URL": null}