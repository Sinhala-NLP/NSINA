{"Source": "Adaderana", "Timestamp": "February 9, 2010 08:29 am", "Headline": "ඩයිනමයිට් යොදා මසුන් මැරූ තිදෙනෙක් අත්අඩංගුවට", "News Content": "ගාල්ල මහමෝදර ප්‍රදේශයේ දී ඩයිනමයිට් පුපුරණ ද්‍රව්‍ය යොදා මරණ ලද මසුන් ප්‍රවාහනය කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. ගාල්ල දිසා අපාරධ විමර්ශන ඒකකය සිදු කළ වැටලීමක දී මෙම පුද්ගලයින් තිදෙනා අත්අඩංගුවට ගෙන ඇති බව පොලීසිය පවසයි. අත්අඩංගුවට ගත් මෙම පුද්ගලයින් ති‍දෙනා ලොරියකින් මාළු ප්‍රවාහනය කරමින් සිට ඇති බව සඳහන් වේ. එහි ඩයිනමයිට් පුපුරණ ද්‍රව්‍ය යොදා මරන ලද මසුන් සහිත මාළු පෙට්ටි 20 ක් තිබූ බව ගාල්ල පොලීසිය පවසයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=6574", "Category": null, "Parent URL": null}