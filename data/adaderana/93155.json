{"Source": "Adaderana", "Timestamp": "July 25, 2018 07:02 am", "Headline": "කෙරලවලපිටිය ස්වභාවික ද්‍රව වායූ බලාගාරයේ ඉදිකිරීම් කටයුතු නවතීද?", "News Content": "කෙරලවලපිටිය ස්වභාවික ද්‍රව වායූ බලාගාරයේ ඉදිකිරීම් කටයුතු නැවැත්වීම සදහා විවිධ පාර්ශව බලපෑම් කළ ද එහි කටයුතු අඛණ්ඩව සිදුකරන බව විදුලිබල හා පුනර්ජනනීය බලශක්ති අමාත්‍යාංශය පවසයි. එහි මාධ්‍ය ප්‍රකාශක සුලක්ෂණ ජයවර්ධන මහතා සඳහන් කළේ පාරිභෝගික අයිතීන් සුරැකීම නම් සංවිධානයක් විසින් ශ්‍රේෂ්ඨාධිකරණය හමුවේ මෙම බලාගාරය සම්බන්ධව ගොනුකර ඇති මුලික මිනිස් අයිතිවාසිකම් පෙත්සම මෙහි ඉදිකිරීම් සඳහා බාධාවක් කර නොගන්නා බවය. කෙසේ වෙතත් මේ සම්බන්ධයෙන් අද දෙරණ කළ විමසීමකදී පාරිභෝගික අයිතීන් සුරැකීමේ සංවිධානයේ සභාපති රංජිත් විතානගේ මහතා සඳහන් කළේ මෙම බලාගාරය ඉදිකිරීමේ දී බලධාරින් සම්මත ටෙන්ඩර් පටිපාටියට පටහැනිව කටයුතු කර ඇති බවය.", "URL": "https://sinhala.adaderana.lk/news.php?nid=93155", "Category": null, "Parent URL": null}