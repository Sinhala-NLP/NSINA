{"Source": "Adaderana", "Timestamp": "July 21, 2012 01:32 pm", "Headline": "පෙරහුරුවක් අතර ගුවන් යානයක කාර්මික දෝෂයක්", "News Content": "රත්මලාන ගුවන් තොටුපළේ ගුවන් හමුදා කෞතුකාගාරයට අයත් SF 260 වර්ගයේ ගුවන් යානයක සුළු කාර්මික දෝෂයක් ඇතිවී තිබේ. ගුවන් තොටුපළේ ධාවන පථයෙහි පෙරහුරුවක නියැලී තිබිය දී මෙ‍ම ගුවන් යානය මෙසේ කාර්මික දෝෂයකට ලක්ව ඇති බව ගුවන් හමුදා මාධ්‍ය ප්‍රකාශක ගෲප් කපිතාන් ඇන්ඩි විජේසූරිය මහතා පැවසීය. කෙසේවෙතත් මෙම සිදුවීමෙන් කිසිවෙකුට හෝ අනතුරක් සිදුවී නොමැති බව ද අද දෙරණ වෙත අදහස් දක්වමින් මාධ්‍ය ප්‍රකාශකවරයා සඳහන් කළේය. මේ වනවිට ගුවන් යානය ධාවන පථයෙන් ඉවත්කරමින් පවතින බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=25944", "Category": null, "Parent URL": null}