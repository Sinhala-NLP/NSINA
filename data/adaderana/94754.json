{"Source": "Adaderana", "Timestamp": "August 21, 2018 10:20 am", "Headline": "රණවිරුවන් ජීවිත පූජා කළේ නැත්නම් යුද්ධය අවසන් කරන්න වෙන්නේ නෑ", "News Content": "රටේ දේශීය රණවිරුවන් තම ජීවිත පූජා නොකළේ නම් තිස් වසරක් රටේ පැවති යුද්ධය අවසන් කිරීමට නොහැකි බව යුද හමුදාපති ලුතිනන් ජනරාල් මහේෂ් සේනානායක මහතා පැවසීය. හමුදාපතිවරයා මේ බව සඳහන් කළේ ඊයේ(20) පස්වරුවේ අනුරාධපුර දඹුලු හල්මිල්ලෑව යාන්ත්‍රික පාබල රෙජිමේන්තු මූලස්ථානයේ භූමියේ අභිනවයෙන් ඉදිකරන ලද යුද්ධ හමුදා ස්මාරකය විවෘත කිරීමේ අවස්ථාවට එක්වෙමිනි. යුදහමුදා තූර්ය වාදක කණ්ඩායම් ඉදිරියේ යාන්ත්රිකක පාබල රෙජිමේන්තුව නිලධාරීන් විසින් ඉදිකරන ලද ස්මාරකයට පුෂ්පෝපහාර දැක්වීමෙන් ද යුදහමුදාපති ලුතිනන් ජෙනරාල් මහේෂ් සේනානායක මහතා එහි සිදු කළේය. රටේ ඒකීය භාවය ආරක්ෂා කිරීම සඳහා අනෙකුත් රෙජිමේන්තු නිසි අවබෝධයෙන් යුතුව කටයුතු කරන බවත් සඳහන් කළේය. ත්‍රාස්තවාදය මුලිනුපුටා දැමීමේ ක්‍රියාන්විතයේ ආරම්භයේ සිට අවසානය දක්වා යුද හමුදාව පොලිසිය සිවිල් ආරක්ෂක බලකායේ සාමාජිකයින් දස දහස් ගණනක් වටිනා ජීවිත මව්බිමේ ඒකීයත්වය හා ජන ජීවිත සුරක්ෂිත කිරීම සඳහා පූජා කරනු ලැබූවේ ඉතාමත්ම පරාර්ථකාමී ක්‍රියාවලියක් ලෙස බව ද යුද හමුදාපතිවරයා පැවසුවේය. යුද හමුදා හා අනෙකුත් භටයින් ජීවිත පරදුවට තබා ජීවිත පූජා කොට ලබාගත් නිදහස මේ වන තුරු ඔවුන්ට අත් දැකීමට හැකියාවක් නොහැකි බවත් එහෙත් ඔවුන් එදා ජීවිත කැප කිරීම් නොකරන්නට අද අප අත් විඳින නිදහස සදා හිමි නොවන බවද අද සාමකාමී පරිසරයක් උදාකර දීම සඳහා ඒ අභීත රණවිරුවන් වටිනා ජීවිත මිනිසුන් හැටියට මිහිමත තුළ ජීවත් වන බව ද හෙතෙම අවධාරණය කළේය. මෙම අවස්ථාවේ දී මියගිය යුද හමුදා නිලධාරීන්ගේ පවුල්වල ඥාතීන් ද මෙම ස්මාරකයට පුෂ්පෝපහාර දැක්වීම සිදු කෙරුණු අතර රණවිරු ස්මාරකය නිර්මාණය කිරීම සඳහා දායක වූ සියලු දෙනා වෙත මරු පලක පරිත්‍යාග කිරීම ද යුද හමුදාපතිවරයා අතින් සිදුකෙරිණි.", "URL": "https://sinhala.adaderana.lk/news.php?nid=94754", "Category": null, "Parent URL": null}