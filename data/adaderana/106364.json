{"Source": "Adaderana", "Timestamp": "March 19, 2019 04:23 pm", "Headline": "සකුරා මල් වසන්තේ ඇරඹෙයි", "News Content": "මේ වන විට නිරිතදිග චීනයේ සකුරා මල් වාරය ආරම්භ වී තිබේ. එය එම ප්‍රදේශයට වැඩි සංචාරක ආකර්ෂණයක් ගෙන දීමටද සමත් විය. නිරිතදිග චීනයේ නගර සහ ගම්මාන රැසක් සකුරා මලින් අලංකාර වී ඇති ආකාරය දක්නට ලැබේ. යුනාන් පළාතේ අගනගරය ලෙස සැලකෙන කුන්මින්ග් නගරයේ උද්‍යානයක සකුරා ගස් මලින් බරවී තිබෙනු විදෙස් මාධ්‍ය මෙලෙස වාර්තා කළේය. මෙම අලංකාරය විඳගනිමින් නිවෙස්වලින් පිටතට වී සිටීමට ප්‍රදේශවාසීන් ප්‍රියතාවයක් දක්වයි. පෙර වසරවලට වඩා පාරිසරික උෂ්ණත්වය පහළ අගයක් ගැනීම මාර්තු මුල් භාගයේදීම සකුරා මල් පීදීමට හේතුවිය. සකුරා මෙන්ම තවත් මල් වර්ග රාශියක්ම මේ දිනවලදී නිරිතදිග චීනයේ දැකගත හැකියි. මේ හේතුවෙන් සංචාරකයන් වැඩි වශයෙන් එහි පැමිණෙන බවද වාර්තා වෙයි. සකුරා මල් වාරයේදී සාමාන්‍යයෙන් මාසිකව සංචාරකයන් ලක්ෂ අටක් පමණ මෙම කලාපයට පැමිණෙන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=106364", "Category": null, "Parent URL": null}