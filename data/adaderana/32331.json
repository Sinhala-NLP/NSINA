{"Source": "Adaderana", "Timestamp": "March 12, 2013 09:16 am", "Headline": "කතක් මෙහෙයවූ සූදූ පොළක් වටලයි", "News Content": "කාන්තාවක් විසින් පවත්වා ගෙන ගිය සූදු පොළක් වටලා මුදල් ඔට්ටුවට සූදු ක්‍රීඩාවේ නිරතවෙමින් සිටි කාන්තාවන් 06 දෙනෙකු සහ පිරිමින් දෙදෙනෙකුව මාදම්පේ පොලීසිය විසින් අත්අඩංගුවට ගෙන ඇත. ඊයේ (11) පස්වරුවේ මෙම වැටලීම සිදු කර ඇත. මාදම්පේ පැරණි නගරයේ නිවසක් පිටුපස රහසිගතව මෙම සූදු පොළ කාලයක සිට පවත්වා ගෙන ගොස් ඇත. වැටලීම සිදුකරන අවස්ථාවේ දී එම ස්ථානගේ සිටි පිරිමි පුද්ගලයින් දෙදෙනෙකු පලා ගොස් ඇතැයි පොලීසිය පවසයි. අත්අඩංගුවට ගත් පිරිස අතර සූදු පොළ පවත්වා ගෙන යමින් එහි කළමණාකාරීත්වය දැරූ 21 හැවිරිදි තරුණියක් ද වේ. සූදු ක්‍රීඩාවේ නිරත වෙමින් සිටි මෙම කාන්තාවන් සහ පිරිමින් සතුව තිබු මුදල් ද පොලිස් බාරයට ගෙන ඇත. අත්අඩංගුවට ගෙන ඇති සැකකරුවන් සහ සැකකාරියන් හලාවත දිසා අධිකරණය වෙත ඉදිරිපත් කිරීමට නියමිත අතර මාදම්පේ පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32331", "Category": null, "Parent URL": null}