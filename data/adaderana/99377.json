{"Source": "Adaderana", "Timestamp": "November 17, 2018 09:35 pm", "Headline": "19 දාත් ව්‍යවස්ථා විරෝධීව කථානායක හැසිරුනොත් අපේ බලය පෙන්වනවා", "News Content": "19 දා නැවතත් පාර්ලිමේන්තුවේ දී ව්‍යවස්ථා විරෝධී ලෙස හැසිරීමට කටයුතු කළහොත් එදිනට පාර්ලිමේන්තුවේ බලය ගෙන කටයුතු කරන බව පුත්තලම දිස්ත්‍රික් පාර්ලිමේන්තු මන්ත්‍රී ප්‍රියංකර ජයරත්න මහතා පැවසිය. ප්‍රියංකර ජයරත්න මහතා මේ බව පවසා සිටියේ පුත්තලම නගරයේ දී පැවති ජනතාව දැනුවත් කිරීමේ ජන හමුවක් අමතමිනි. එහිදි වැඩි දුරටත් අදහස් දක්වමින් මන්ත්‍රීවරයා මෙසේ පැවසීය. ''කථානායකවරයා පාර්ලිමේන්තුව තුළ ස්ථාවර නියෝග කඩන්න පුළුවන් නම් ඒ කථානායක කම පිළිගන්නේ නැහැ කියලා කියන්න ඕනා. පාර්ලිමේන්තුවට ගැසට් කරලා ජනාධිපතිවරයා, මේ රටේ අගමැතිවරයා ලෙස මහින්ද රාජපක්ෂ මහතා පත් කරලා තිබෙනවා. ඒ විතරක් නොවෙයි අමාත්‍ය මණ්ඩලයක් පත් කර තිබෙනවා. සභානායකවරයෙක් ආණ්ඩු පක්ෂ ප්‍රධාන සංවිධායකවරයකු පත් කර තිබෙනවා. මේ සියල්ල කථානායකවරයා පිළිගන්නේ නැහැ. මේ කථානායකවරයා බීරි වෙච්ච නාකි වුන කන් ඇසෙන්නේ නැති අලියකු බවට පත් වෙලා. ජනාධිපතිතුමා නැවතත් කියා තිබෙනවා රනිල් වික්‍රමසිංහ මහතාට නැවතත් අගමැතිකම දෙන්නේ නැහැ කියලා. එසේ නම් ඇයි මේ අගමැතිකම ඉල්ලන්නේ.කථානායකට බලය තිබෙන්නේ පාර්ලිමේන්තුව මෙහෙය වීම විතරයි. එසේ නැතිව කථානයකට බැහැ අගමැති පත් කරන්න ඇමතිවරු පත් කරන්න අපිව පත් කරන්න කථානායකට බැහැ. අද කථානායකගේ නහර වැඩ කරන්නේ නැති තත්වයට පත්වෙලා''", "URL": "https://sinhala.adaderana.lk/news.php?nid=99377", "Category": null, "Parent URL": null}