{"Source": "Adaderana", "Timestamp": "November 27, 2011 09:49 am", "Headline": "පෙම් හබය දුර ගිහින්-පෙම්වතිය රෝහලට-පෙම්වතා අධිකරණයට", "News Content": "දඹුල්ල පොලිස් බලප්‍රදේශයට අයත් ජලාස පාරේ පිහිටි ලැගුම් හලකදී වයස අවුරුදු 15 ක් වූ බාල වයස්කාර දැරියක අපහරණයට ලක්කරනු ලැබුවේයයි පුද්ගලයෙකු අත්අඩංගුවට ගෙන තිබේ. මෙම දැරිය හා සැකකරු අතර පවත්නා ප්‍රේම සබඳතාවක් හේතුවෙන් මෙම අපරාධය සිදුව ඇති බව පොලීසිය පවසයි. දඹුල්ල පොලීසිය විසින් ලැගුම් හල සෝදිසි කිරීමේදී මෙම අපරාධය අනාවරණය කර ගෙන ඇති බවත්, ලැගුම් හලේ හිමි කාරියද අත්අඩංගුවට ගෙන ඇති බවත් පොලීසිය කියා සිටියි. අපයෝජනයට ලක්වූ බව කියන දැරිය දඹුල්ල රෝහලට ඇතුළත් කර ඇති බවත්,සැකකරු සහ අනෙක් සැකකාරිය අද දින දඹුල්ල මහේස්ත‍්‍රාත් අධිකරණයට ඉදිරිපත් කිරීමට නියමිත බවත් පොලීසිය සඳහන් කරයි. දඹුල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=20291", "Category": null, "Parent URL": null}