{"Source": "Adaderana", "Timestamp": "February 17, 2012 08:31 am", "Headline": "ශ්‍රී පාද වන්දනාවේ දී මහළු පුද්ගලයින් ප්‍රවේශමෙන්!", "News Content": "වයෝවෘද්ධ පුද්ගලයින් ශ්‍රී පාද වන්දනාවේ නිරතවීමේ දී වඩාත් සැලකිලිමත් විය යුතු බව ආපදා කළමනාකරණ මධ්‍යස්ථානය පවසයි. ශ්‍රී පාද වන්දනාවේ නිරත වෙමින් සිටි වයස්ගත පුද්ගලයින් දෙදෙනෙකු පසුගිය සති අන්තයේ මියගොස් ඇති බව නුවරඑළිය දිස්ත්‍රික් ආපදා කළමනාකරණ සම්බන්ධීකාරක එරන්දන හේමවර්ධන මහතා ප්‍රකාශ කළේය. එළඹෙන සති අන්තයේ ද වැඩි පිරිසක් ශ්‍රී පාද වන්දනාවට පැමිණිය හැකි බැවින් වඩාත් සැලකිලිමත් වන ලෙස එරන්දන හේමවර්ධන මහතා බැතිමතුන්ගෙන් ඉල්ලා සිටියි. එමෙන්ම ශ්‍රී පාද වන්දනාව සඳහා පැමිණෙන වාහන ඉවුරු ආසන්නයේ නවත්වා නොතැබීමට කටයුතු කළ යුතු බවත්, පැමිණෙන සියලුදෙනාගේ ආරක්ෂාව සම්බන්ධව සැලකිලිමත් වන ලෙසත් ඒ මහතා වැඩිදුරටත් දැනුම්දෙයි.", "URL": "https://sinhala.adaderana.lk/news.php?nid=22172", "Category": null, "Parent URL": null}