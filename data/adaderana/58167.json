{"Source": "Adaderana", "Timestamp": "March 13, 2016 01:24 pm", "Headline": "උතුරු ඉරාකයේ කිර්කුක් නගරය ආසන්නයට රාසායනික අවි ප්‍රහාර  ", "News Content": "උතුරු දිග ඉරාකයේ කිර්කුක් නගරය ආසන්නයට රාසායනික අවි ප්‍රහාර දෙකක් එල්ල වී තිබේ.අයි.එස්.සටන්කාමීන් විසින් එල්ල කරන ලද අදාළ ප්‍රහාර වලින් වයස අවුරුදු තුනක දැරියක් මියගොස් තවත් 600ක පමණ පිරිසක් තුවාල ලබා ඇති බව විදෙස් මාධ්‍ය වාර්තා කළේය.රසායනික අවි ප්‍රහාරයත් සමඟ එම ප්‍රදේශයේ වාසය කරන බොහෝ පිරිසක් වෙනත් ප්‍රදේශවලට පළා යමින් සිටින බව ද සඳහන්ය.මේ අතර අදාළ ප්‍රහාර දැඩි ලෙස හෙළාදැක ඇති ඉරාක අග්‍රාමාත්‍යවරයා අයි.එස්.සටන්කාමීන් පරාජය කිරීමට කටයුතු කරන බවට එරට ජනතාවට පොරොන්දුවක් ලබා දී තිබේ.‍", "URL": "https://sinhala.adaderana.lk/news.php?nid=58167", "Category": null, "Parent URL": null}