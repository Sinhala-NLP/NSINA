{"Source": "Adaderana", "Timestamp": "May 7, 2017 08:48 am", "Headline": "පැහැරගත්තා යැයි කියමින් පොලීසිය නොමග යැවූ 1ක් අල්ලයි", "News Content": "තමන් පැහැරගත් බව හුවා දක්වමින් පොලීසිය නොමග යැවීමේ සිද්ධියක් සම්බන්ධයෙන් කළුතර ප්‍රදේශයේ දී පුද්ගලයෙකු අත්අඩංගුවට ගෙන තිබේ.පසුගිය පස් වැනිදා සිට තම සැමියා අතුරුදන්ව ඇති බවත් ඊයේ(6) දිනයේ රුපියල් ලක්ෂ 30ක කප්පම් මුදලක් ඉල්ලා නිර්ණාමික දුරකථන ඇමතුමක් ලැබුණු බවත් කළුතර දකුණ පොලීසියට කාන්තාවක් විසින් පැමිණිල්ලක් කර තිබේ. ඒ අනුව විමර්ශන ආරම්භ කළ පොලීසිය මෙම පැහැර ගැනීම බිරිඳගෙන් මුදල් ලබාගැනීම සඳහා ස්වාමි පුරුෂයා විසින් සිදුකර ඇති බවට අනාවරණය කරගෙන තිබේ.සැකකරු මේ සඳහා තවත් පුද්ගලයෙකුගේ ද සහය ලබාගෙන ඇති බව පොලීසිය සඳහන් කළේය.ඒ අනුව අදාළ සැකකරු පොලීසිය විසින් අත්අඩංගුවට ගෙන ඇති අතර කළුතර දකුණ පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=72903", "Category": null, "Parent URL": null}