{"Source": "Adaderana", "Timestamp": "June 1, 2013 04:15 pm", "Headline": "ජනපති සිත් ගත් තැන!", "News Content": "මහනුවර දිස්ත්‍රික්කයේ ඉදිකිරීමට යෝජිත නව ගුවන් පථය සදහා සුදුසු භූමිය අද (01) උදෑසන ජනාධිපතිවරයාගේ නිරීක්ෂණයට ලක්ව තිබේ. ඒ සදහා මහනුවර, රන්දෙණිගල මාර්ගයේ තැන්නෙකුඹුර ප්‍රදේශයේ පශුසම්පත් මණ්ඩල ගොවිපළ අසලින් දිවෙන මාර්ගය ජනාධිපතිවරයාගේ විශේෂ අවධානයට ලක්වූ බව ජනාධිපති මාධ්‍ය අංශය පැවසුවේය. ඒ අනුව මේ සම්බන්ධයෙන් සොයා බලා කඩිනමින් වාර්තාවක් තමා වෙත ලබාදෙන ලෙස ජනාධිපතිවරයා එහිදී නිලධාරීන්ට උපදෙස් ලබා දී ඇත. නව ගුවන් පථය ඉදිකිරීම මගින් මහනුවර නගරයේ සංචාරක ආකර්ෂණ තවදුරටත් ඉහළ නංවා ගැනීම අපේක්ෂා කෙරෙයි.", "URL": "https://sinhala.adaderana.lk/news.php?nid=34548", "Category": null, "Parent URL": null}