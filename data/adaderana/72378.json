{"Source": "Adaderana", "Timestamp": "April 23, 2017 09:49 am", "Headline": " ජය මුම්බායි ඉන්දියන්ස් හා සුපර් ගෙයින් කණ්ඩායමට ", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ ඊයේ පැවති තරගවලින් ජය ගැනීමට මුම්බායි ඉන්දියන්ස් සහ රයිසින් පූනේ සුපර් ගෙයින් කණ්ඩායම් සමත්ව තිබේ.මුම්බායි ඉන්දියන්ස් සහ දිල්ලි ඩෙයාර් ඩෙවිල්ස් කණ්ඩායම අතර පැවති තරග ලකුණු 14කින් ජය ගැනීමට මුම්බායි කණ්ඩායම සමත් වුණි.ප්‍රථමයෙන් පන්දුවට පහරදුන් මුම්බායි කණ්ඩායම නියමිත පන්දුවාර 20 අවසානයේ කඩුලු අටක් දැවී ලකුණු 142ක් ලබාගත් අතර ඊට පිළිතුරු ලෙස දිල්ලි කණ්ඩායමට පන්දුවාර 20 අවසානයේ කඩුලු 7ක් දැවී ලබාගත හැකි වුයේ ලකුණු 128ක් පමණි.මේ අතර සන්රයිසස් හයිද්‍රාබාද් කණ්ඩායම සමග පැවති තරගයෙන් කඩුලු 6කින් ජය ගැනීමට රයිසින් පූනේ සුපර් ගෙයින් කණ්ඩායම් සමත් වුණි.ප්‍රථමයෙන් පන්දුවට පහරදුන් සන්රයිසස් කණ්ඩායම පන්දුවාර 20 අවසානයේ කඩුලු 3ක් දැවී ලකුණු 176ක් ලබාගත්තේය.ඊට පිළිතුරු ලෙස පුනේ කණ්ඩායම පන්දුවාර 20 අවසානයේ කඩුලු 4ක් පමණක් දැවී එම ඉලක්කය පසු කළේය.", "URL": "https://sinhala.adaderana.lk/news.php?nid=72378", "Category": null, "Parent URL": null}