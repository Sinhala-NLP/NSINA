{"Source": "Adaderana", "Timestamp": "June 23, 2016 04:47 pm", "Headline": "  දුම්රියට ගල් ප්‍රහාරයක් - ගැබිණි කතගේ ඇස අනූනවයෙන් බේරෙයි", "News Content": "බදුල්ලේ සිට කොළඹ කොටුව බලා ධාවනය වූ දුම්රියකට හැටන්, සිංගිමලේ බිංගිය තුළදී එල්ල වූ ගල් ප්‍රහාරයකින් එහි සිටි ගැබිණි කාන්තාවක තුවාල ලබා තිබේ.අද පස්වරු 3.30ට පමණ මෙය සිදුව ඇත.තුවාල ලබා ඇත්තේ නෝර්වු‍ඩ් ප්‍රදේශයේ පදිංචි කාන්තාවකි.එම උමං මාර්ගය තුළ විශාල පිරිසක් ගමන් ගන්නා අතර දුම්රිය පැමිණෙන අවස්ථාවල එය තුළ ආරක්ෂිතව සිටීමට වෙනමම ආරක්ෂිත කුටිද නිර්මාණය කර තිබේ.මීට ඉහත අවස්ථා කිහිපයකදී ද උමං මාර්ගය තුළින් ධාවනය වූ දුම්රිය කිහිපයකටම ගල් ප්‍රහාර එල්ල කර ඇති බව හැටන් දුම්රිය ස්ථානයේ නිලධාරීන් කියයි.මේ සම්බන්ධයෙන් හැටන් පොලිසිය දැනුවත් කිරීමට පියවර ගන්නා බවද එහි ප්‍රකාශකයෙකු පැවසීය.තුවාල ලැබූ කාන්තාව දික්ඔය රෝහලට ඇතුළත් කර තිබේ.මෙම සිංගිමලේ උමං මාර්ගය තුළ වැහිළිහිණි කූඩු කැඩීමේ ජාවාරමක්ද ක්‍රියාත්මක වන බව අප වාර්තාකරු කියයි.ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=61401", "Category": null, "Parent URL": null}