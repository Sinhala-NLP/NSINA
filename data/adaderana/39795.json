{"Source": "Adaderana", "Timestamp": "December 23, 2013 09:11 am", "Headline": "නැගෙනහිරට වැසි බර කාලගුණ තත්ත්වයක් ", "News Content": "දිවයිනේ නැගෙනහිර පළාත්වල වැසි ඇති වීමේ හැකියාව වැඩිවෙමින් පවතින බව කාලගුණ විද්‍යා දෙපාර්තමේන්තුව පවසයි. අපරභාගයේ දි සහ රාත්‍රි කාලයේදි සබරගමුව , දකුණ සහ බස්නාහිර පළාත් වල ස්ථාන ස්වල්පලයක ගිඟුරුම් සහිත වැසි ඇති වන බවද එම ‍දෙපාර්තමේන්තුව ප්‍රකාශ කළේය. මේ අතර ත්‍රිකුණාමලය සිට පොතුවිල් හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශ වල විටින් විට වැසි ඇති වෙයි. සුළං ඊසාන දෙසින් හමන අතර සුළං වේගය පැයට කිලෝමීටර 30 - 40 ත් අතර වන බව කාලගුණ විද්‍යා දෙපාර්තමේන්තුව ප්‍රකාශ කළේය.", "URL": "https://sinhala.adaderana.lk/news.php?nid=39795", "Category": null, "Parent URL": null}