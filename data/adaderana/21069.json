{"Source": "Adaderana", "Timestamp": "December 31, 2011 02:38 pm", "Headline": "පොරොන්දු වූ සාකච්ඡාව තවමත් නෑ", "News Content": "උපාධිධාරී ගුරුවරුන්ට සිදුව ඇති අසාධාරණය සම්බන්ධයෙන් අධ්‍යාපන ලේකම්වරයා ලබාදෙන බවට පොරොන්දු වූ සාකච්ඡාව මෙතෙක් ලබාදී නොමැති බවට උපාධිධාරී ගුරු සංගම් එකමුතුව‍ චෝදනා කරයි. ඉකුත් 15 වැනිදා අදාළ සාකච්ඡාව සඳහා වේලාවක් ලබාදී පසුව අධ්‍යාපන ලේකම්වරයා අසනීප බව දන්වා එම සාකච්ඡාව අවලංගු කළ බව එම එකමුතුව පවසයි. අවලංගු කෙරුණු එම සාකච්ඡාව මෙතෙක් ලබාදී නොමැති බව සමස්ත ලංකා උපාධිධාරී ගුරු සංගමයේ ප්‍රධාන ලේකම් ජේ.එස්. ද සේරම් මහතා සඳහන් කරයි. අදාළ සාකච්ඡාව ලබා නොදී මඟහැර සිටීම සදාචාරාත්මක ද යන්න උපාධිධාරී ගුරු සංගම් එකමුතුව අධ්‍යාපන ලේකම්වරයාගෙන් ප්‍රශ්න කර සිටියි.", "URL": "https://sinhala.adaderana.lk/news.php?nid=21069", "Category": null, "Parent URL": null}