{"Source": "Adaderana", "Timestamp": "September 1, 2018 11:46 am", "Headline": "අලි එලවන්න ගිය තරුණයා අලි ප්‍රහාරයකින් අවසන් ගමන් යයි", "News Content": "වෙල්ලාවලී, සින්නවත්ත ප්‍රදේශයේදී වන අලි ප්‍රහාරයකින් තරුණයෙකු මියගොස් තිබේ. තවත් පිරිසක් සමග වගා බිමට පැමිණි වන අලින් පලවා හැරිමට යාමේදී අදාළ තරුණයා වන අලි ප්‍රහාරයට ලක්ව ඇති බව පොලිසිය පැවසීය. මියගොස් ඇත්තේ මලයාර්කට්ටු, බක්කිඇල්ල ප්‍රදේශයේ පදිංචිව සිටි 18 හැවිරිදි තරුණයෙකි. සිද්ධිය සම්බන්ධයෙන් වෙල්ලාවලී පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=95351", "Category": null, "Parent URL": null}