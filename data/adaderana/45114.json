{"Source": "Adaderana", "Timestamp": "August 4, 2014 02:03 pm", "Headline": "ගම්පහ කුණු කෑම ගබඩා 30ට නඩු", "News Content": "ගම්පහ විශේෂ ආහාර තොග ගබඩා පරීක්ෂා කිරීමේ වැඩසටහන යටතේ සිදුකළ වැටලීම් වලදී මිනිස් පරිභෝජනයට නුසුදුසු අයුරින් ආහාර ගබඩා කර තිබු තොග ගබඩා 30ට එරෙහිව නඩු පවරා තිබේ. එහිදී තොග ගබඩා 62ක් පරීක්ෂාවට ලක් කර ඇති අතර ඉන් ගබඩා 30ට එරෙහිව නඩු පැවරූ බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය සඳහන් කරයි. එම පරීක්ෂාවේ දී වැලිසර ප්‍රදේශයේ ගබඩාවක තිබී පරිභෝජනයට නුසුදුසු බාස්මති සහල් කිලෝගෑම් 35,000ක් කීරි සම්බා කිලෝග්‍රෑම් 30,000ක් නාඩු සහල් කිලෝග්‍රෑම් 100,840ක් පරිප්පු කිලෝග්‍රෑම් 7905ක් සහ රතු සීනි කිලෝග්‍රෑම් 24,970ක් සොයාගෙන ඇත.", "URL": "https://sinhala.adaderana.lk/news.php?nid=45114", "Category": null, "Parent URL": null}