{"Source": "Adaderana", "Timestamp": "July 7, 2019 11:06 am", "Headline": "භාණ්ඩාගාර මෙහෙයුම් දෙපාර්තමේන්තුවට නව අධ්‍යක්ෂකවරියක්", "News Content": "භාණ්ඩාගාර මෙහෙයුම් දෙපාර්තමේන්තුවේ නව අධ්‍යක්ෂක ජනරාල් ලෙස ශ්‍රී ලංකා ගණකාධිකාරී සේවයේ ජ්‍යෙෂ්ඨ නිලධාරිනියක වන ඔල්ගා මහත්මිය පත් කර ඇත. මහා භාණ්ඩාගාරයේ භාණ්ඩාගාර මෙහෙයුම්අධ්‍යක්ෂ ජනරාල් ලෙස කේ. ඩී. ආර්. ඔල්ගා මහත්මිය ජුලි මස 04 වන දින භාණ්ඩාගාර මෙහෙයුම්දෙපාර්තමේන්තුවේදී තම රාජකාරී කටයුතු ආරම්භ කරන ලදී. ශ්‍රී ලංකා ගණකාධිකාරී සේවයේ ජ්‍යෙෂ්ඨ නිලධාරිනියක වන ඔල්ගා මහත්මිය ශ්‍රී ලංකා තැපැල් දෙපාර්තමේන්තුවේ ගණකාධිකාරීවරියක ලෙස වර්ෂ 1990 දී රාජ්‍ය සේවයට එක් වූ අතර, එතැන් පටන් පුරා වර්ෂ දොළහක් (12) ශ්‍රී ලංකා තැපැල් දෙපාර්තමේන්තුවේ ගණකාධිකාරීවරියක ලෙසසේවය කර 2002 වර්ෂයේ සිටමේ දක්වාමහා භාණ්ඩාගාරයේ විවිධ දෙපාර්තමේන්තු වල විධායක තනතුරු හොඹවමින් කටයුතු කර ඇත. භාණ්ඩාගාර මෙහෙයුම් දෙපාර්තමේන්තුවේ අධ්‍යක්ෂ ජනරාල් ධූරයට පත්වීමට ප්‍රථම ඔල්ගා මහත්මිය පුරා වසරක කාලයක් රාජ්‍ය ගිණුම් දෙපාර්තමේන්තුවේඅධ්‍යක්ෂ ජනරාල් ධූරය දරන ලදී. පූගොඩ, ඕවිටිගම බෝධිරාජ මහා විද්‍යාලයෙන් මූලික අධ්‍යාපනය හැදෑරූ එම මහත්මිය ශ්‍රී ජයවර්ධනපුර විශ්ව විද්‍යාලයේ ව්‍යාපාර පරිපාලනය විශේෂ උපාධිය පළමු පෙළ සාමාර්ථයක් සහිතව සමත්වූ උපාධිධාරිනියකි. කොළඹ විශ්ව විද්‍යාලයේ මූල්‍ය ආර්ථික විද්‍යාව පිළිබඳ පශ්චාත් උපාධිලාභියකු සහ ශ්‍රී ලංකා වරලත් ගණකාධිකාරී ආයතනයේ ආවසරික විභාගයද සමත්ව ඇති ඔල්ගා මහත්මිය,රාජ්‍ය බැංකු, ව්‍යවස්ථාපිත මණ්ඩල සහ රජය සතු සමාගම්වල භාණ්ඩාගාර නියෝජිත වශයෙන් ද ඵලදායී ලෙස එම ආයතනවල කටයුතු සඳහා තම දායකත්වය ලබා දී තිබේ.", "URL": "https://sinhala.adaderana.lk/news.php?nid=113557", "Category": null, "Parent URL": null}