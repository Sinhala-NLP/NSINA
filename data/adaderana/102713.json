{"Source": "Adaderana", "Timestamp": "January 20, 2019 03:44 pm", "Headline": "ලංකාවේ දී වකුගඩු ජාවාරම් කළ ඉන්දියානු කත", "News Content": "ශ්‍රී ලංකාවේ දී සිදුකරන ලද වකුගඩු ජාවාරමක් සම්බන්ධයෙන් ඉන්දීය පොලීසිය තොරතුරු අනාවරණය කරගෙන තිබේ. ජාවාරමට අදාළව ඉන්දියාවේ කර්ණාටක ප්‍රාන්තයේ මලවාලි ප්‍රදේශයේ දී කාන්තාවක් අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. ඇය මෙම නීති විරෝධී ජාවාරම හරහා පුද්ගලයින් කිහිපදෙනෙකුගේ වකුගඩු මුදලට අලෙවි කිරීම සිදුකර ඇති අතර සිය ස්වාමි පුරුෂයා මෙන්ම නැගනිගේ වකුගඩු ද සැලසුම් සහගතව ඔවුන්ට නොදන්වා වකුගඩු ලබාගෙන ඇති බවට අනාවරණය වී ඇති බව සඳහන්. නැගෙනියගේ ශල්‍යකර්මය ශ්‍රී ලංකාවේ දී සිදුකර ඇති අතර සැකකාරිය විසින් ඇයගේ සෙසු පවුලේ සාමාජිකයින්ගේ ද වකුගඩු අලෙවි කිරීමට සැලසුම් කර තිබු බවට ඉන්දීය පොලීසිය සිදුකළ විමර්ශනවලදී අනාවරණය වී තිබේ.", "URL": "https://sinhala.adaderana.lk/news.php?nid=102713", "Category": null, "Parent URL": null}