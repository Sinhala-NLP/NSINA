{"Source": "Adaderana", "Timestamp": "January 1, 2012 12:24 pm", "Headline": "බස් රථය ලොරියේ ගැටෙයි-21 ට තුවාලයි", "News Content": "බඩල්කුඹුර-බුත්තල ප‍්‍රධාන මාර්ගයේ 01 කනුව ප‍්‍රදේශයේදී බස් රථයක් හා ලොරි රථයක් ගැටීමෙන් සිදුවූ අනතුරකින් පුද්ගලයින් 21 දෙනකු තුවාල ලබා තිබේ. බදුල්ල ඩිපෝවට අයත් ලංගම බස් රථයක් සහ ලොරි රථයක් ගැටීමෙන් මෙම අනතුර සිදුව ඇති බවත්,මෙයින් බස් රථ රියදුරු ඇතුළු මගීන් 21 ක් තුවාල ලබා ඇති බවත් පොලීසිය පවසයි. බස් රථයේ රියදුරු ඇතුළු හයදෙනෙකු මොණරාගල රෝහලේ ප‍්‍රතිකාර ලබන බවත් අනෙක් අයවළුන් බඩල්කුඹුර රෝහලෙන් ප‍්‍රතිකාර ලබා ගෙන පිටව ගොස් ඇති බවත් කියැවෙයි. බඩල්කුඹුර පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=21086", "Category": null, "Parent URL": null}