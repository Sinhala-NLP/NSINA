{"Source": "Adaderana", "Timestamp": "November 20, 2016 10:54 pm", "Headline": "රක්ෂිතයේ වැලි ගොඩ දැමූ 2ක් කොටු", "News Content": "පොතුවිල්- බක්මිටියාව, තිමිරිගොල්ල රක්ෂිතයේ කරඳඔයේ වැලිගොඩ දැමීමේ නිරත වූ පුද්ගලයින් දෙදෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකා නිලධාරීන් සිදුකළ වැටලීමකදී මෙම සැකකරුවන් අත්අඩංගුවට ගෙන ඇති බව වාර්තා වේ.ඔවුන් අනවසරයෙන් රක්ෂිතයට ඇතුළු වී කරඳඔයේ වැලි ගොඩදැමීමේ නිරත වී ඇති අතර එහිදී වැලිගොඩ දැමීම සඳහා යොදාගත් උපකරණ ද පොලිස් විශේෂ කාර්යය බලකාය බාරයට ගත් බව සඳහන් වේ.සැකකරුවන් වැඩිදුර විමර්ශන සඳහා ලාහුගල අඩවි වන කාර්යාලය වෙත භාරදීමට පොලිස් විශේෂ කාර්යය බලකාය කටයුතු කර තිබේ.", "URL": "https://sinhala.adaderana.lk/news.php?nid=66228", "Category": null, "Parent URL": null}