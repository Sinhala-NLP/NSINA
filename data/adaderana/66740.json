{"Source": "Adaderana", "Timestamp": "December 5, 2016 08:28 am", "Headline": "රක්ෂිතයේ දැව කැපූ අයෙක් දැලේ", "News Content": "තිස්සමහාරාම, කොච්චිපතාන රක්ෂිතයේ දෙයියන්කෙම ප්‍රදේශයේ නීති විරෝධි ලෙස දැව කපමින් සිටි පුද්ගලයෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ කතරගම කඳවුරේ නිළධාරින් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව පොලිසිය සඳහන් කළේය.එහිදී ඔහු සතුව තිබී බුරුක දැව කන්ද 11ක් සහ යාන්ත්‍රික දම්වැල් කියතක් පොලිස් විශේෂ කාර්යය බලකාය භාරයට ගෙන ඇත.අත්අඩංගුවට ගත් සැකකරු වැඩිදුර විමර්ශන සඳහා බෝගහපැලැස්ස අඩවි වන නිළධාරි කාර්යාලය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66740", "Category": null, "Parent URL": null}