{"Source": "Adaderana", "Timestamp": "March 12, 2017 02:14 pm", "Headline": "  වකුගඩු රෝහල ජනපති නිරීක්ෂණයට", "News Content": "පොළොන්නරුව ප්‍රදේශයේ වකුගඩු රෝහල ඉදිකෙරෙන භූමිය ජනාධිපති මෛත්‍රීපාල සිරිසේන මහතාගේ නිරීක්ෂණයට ලක්ව තිබේ. ජනාධිපතිවරයා සහ චීන ජනාධිපති ෂී ජින්පිං අතර පැවති සාකච්ඡාවල ප්‍රතිඵලයක් ලෙස චීන රජයෙන් ලැබුණු විශේෂ පරිත්‍යාගයක් මත මෙම රෝහල ඉදිකිරීමට නියමිත බව ජනාධිපති මාධ්‍ය අංශය සඳහන් කළේය. පොළොන්නරුව මහ රෝහල ආසන්නයේ විසි අටේ කණුව ප්‍රදේශයේ ඇදන් 500න් සමන්විත මෙම රෝහල ඉදිකිරීමට නියමිතය. අදාළ භූමිය නිරීක්ෂණය කළ ජනාධිපති මෛත්‍රීපාල සිරිසේන මහතා නිලධාරීන් සමඟ සුහඳ කතාබහක ද නිරත වු බව ජනාධිපති මාධ්‍ය අංශය ප්‍රකාශ කළේය. රෝහලේ ඉදිකිරීම් මෙම වසරේ ජුනි මාසයේ දී ජනාධිපතිවරයාගේ ප්‍රධානත්වයෙන් ආරම්භ කිරීමට නියමිත බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=70765", "Category": null, "Parent URL": null}