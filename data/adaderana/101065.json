{"Source": "Adaderana", "Timestamp": "December 20, 2018 10:44 pm", "Headline": "නාමල් කුමාරගෙන් තවත් හෙළිදරව්වක්", "News Content": "දූෂණ විරෝධී පෙරමුණේ මෙහෙයුම් අධ්‍යක්ෂ නාමල් කුමාර මහතා අදත් මහවැව ප්‍රදේශයේදී මාධ්‍ය හමුවක් කැඳවමින් හඬ පටයක් හෙළිදරව් කළේය. මහින්ද රාජපක්ෂ මහතා අග්‍රාමාත්‍ය ධූරයෙන් ඉවත්වීමේ ලිපිය බාර දීමේන් පසු ප්‍රභූ ඝතන කුමන්ත්‍රණය මවාපෑමක් බවට පාර්ලිමේන්තු නලීන් බණ්ඩාර මහතා ප්‍රකාශයක් කළ බව නාමල් කුමාර මහතා පෙන්වා දෙයි. වැඩිදුරටත් අදහස් දක්වමින් නාමල් කුමාර මහතා සඳහන් කළේ මේ සම්බන්ධව පැවැත්වෙන ඕනෑම විමර්ශනයකට මුහුණ දීමට සූධානම් බවයි. මේ අතර එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර මහතා සඳහන් කළේ, ඉදිරි පරීක්ෂණ වලින් නාමල් කුමාර කවුරුන්ද යන්න හෙළිදරව් වනු ඇති බවයි.", "URL": "https://sinhala.adaderana.lk/news.php?nid=101065", "Category": null, "Parent URL": null}