{"Source": "Adaderana", "Timestamp": "November 2, 2017 01:33 pm", "Headline": "පුංචි ඡන්දයේ ගැසට් නිවේදනය මුද්‍රණාලයට යයි", "News Content": "පළාත් පාලන ආයතන සභික සංඛ්‍යාව දැක්වෙන ගැසට් නිවේදනය මේ වන විට රජයේ මුද්‍රණාලය වෙත ලැබී ඇතැයි රජයේ මුද්‍රණාලය පවසයි. කෙසේ වෙතත් ඊයේ(01) දිනයේ දී මැතිවරණ කොමසාරිස් මහින්ද දේශප්‍රිය මහතා නිවේදනයක් නිකුත් කරමින් පවසා සිටියේ, පළාත් සභා හා පළාත් පාලන අමාත්‍යවරයා විසින් පළාත් පාලන ආයතන සභික සංඛ්‍යාව දැක්වෙන ගැසට් නිවේදනය නිකුත් කළ බවත් ඒ අනුව ඡන්ද විමසීමට පැවති බාධා ඉවත් වී ඇති බැවින් ඡන්දය විමසීම 2018 ජනවාරී 20 සිට 31 අතර තුර ඉරිදා දිනයක් හෝ රජයේ නිවාඩු දිනයක් නොවන දිනයක පවත්වන බවයි. මේ අතර ඊයේ පෙ.ව. 11.30ට අත්සන් කරනු ලැබූ ගැසට් නිවේදනය අද (02) දින පෙ.ව. 10.30 දක්වාම රජයේ මුද්‍ර‍ණාලයාධිපතිවරයා වෙත යොමු කර නැතැයි කැෆේ සංවිධානය නිවේදනයක් නිකුත් කරමින් පවසයි. ෆයිසර් මුස්තාෆා අමාත්‍යවරයා මාධ්‍ය සංදර්ශයනක් පවත්වමින් ඊයේ ගැසට් නිවේදනයට අත්සන් තැබූ අතර මැතිවරණ කොමිෂන් සභාව නාම යෝජනා දිනය ප්‍ර‍කාශයට පත් කරනු ලැබූ නමුත් මේ දක්වා පළාත් පාලන හා පළාත් සභා අමාත්‍යාංශය විසින් එම ගැසට් පත්‍ර‍ය රජයේ මුද්‍ර‍ණාලයාධිපතිවරයා වෙත යොමු කර නැතැයි ඔවුන් නිවේදනය කර සිටියේය.", "URL": "https://sinhala.adaderana.lk/news.php?nid=79444", "Category": null, "Parent URL": null}