{"Source": "Adaderana", "Timestamp": "August 7, 2018 03:56 pm", "Headline": "වාද්දූව සාදයේදී සිදු වුයේ මිනී මැරුමක්", "News Content": "වාද්දූව ප්‍රදේශයේ හෝටලයක පැවති සාදයක් අතර තුර හදිසියේ රෝගී වීමෙන් පුද්ගලයින් සිව්දෙනෙකු මියයාමට හේතුව අධික විෂක් ශරිරගත වි සියලු පද්ධති අක්‍රිය විම බව පානදුර රෝහලේ නියෝජ්‍ය අධ්‍යක්ෂකවරයා පවසන බව ජාතික නිදහස් පෙරමුණේ ජාතික සංවිධායක ජයන්ත සමරවීර මහතා පවසයි. මේ සම්බන්ධයෙන් කිසිදු පුද්ගලයෙකු අත්අඩංගුවට ගෙන නොමැති අතර මෙය මිනී මැරුමක් බවද ඒ මහතා අද (07) කොළඹ එම පක්ෂ කාර්යාලයේ පැවති මාධ්‍ය හමුවේදි පැවසීය. දින කිහිපයක් ගත වුවත් මෙම උත්සවය සංවිධානය කළ පුද්ගලයෙකු හෝ අත්අඩංගුවට නොගැනිමට හේතුව එම සාදය පිටුපස කළුතර දිස්ත්‍රික්කයේ ප්‍රබල දේශපාලන හස්තයක් තිබිම බවද ඒ මහතා පවසයි. තවද මෙම උත්සවය සඳහා පානදුර පොලිසියේ උසස් නිලධාරියෙකුටද ආරාධනා පතක් හිමි වි ඇති බවත් අදාල උත්සවය පැවැත්වීම සඳහා අවශ්‍ය අවසර පත් ලබා ගැනීමට පැමින ඇත්තේ විශ්‍රාම ලත් නියෝජ්‍ය පොලිස්පතිවරයෙකු බවද ඒ මහතා ප්‍රකාශ කළේය. මත්ද්‍රව්‍ය වලින් තොර රටක් ඇති කිරිමට කෙතරම් උත්සහ කළද එය සිදු කළ නොහැති බවත් වත්මන් ආණ්ඩුව ජාතියේ දරුවන් මත්ද්‍රව්‍යකරුවන් බවට පත් කරමින් සිටින බවටත් ජයන්ත සමරවීර මහතා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=93995", "Category": null, "Parent URL": null}