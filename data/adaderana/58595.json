{"Source": "Adaderana", "Timestamp": "March 24, 2016 05:40 pm", "Headline": "පරණ කොඩියට බහුතර කැමැත්ත!", "News Content": "නවසීලන්තයේ ජාතික ධජය වෙනස් කිරීම සඳහා පැවති ජනමත විචාරණයේ මූලික ප්‍රතිඵල වලට අනුව එරට දැනට පවතින කොඩිය සඳහා බහුතර ඡන්දය ලැබී ඇති බව වාර්තා වෙයි.එම ජනමත විචාරණයෙන් සියයට 56.6ක ප්‍රතිශතයක් පවතින කොඩිය තවදුරටත් තබාගතයුතු බවට ඡන්දය ලබාදී ඇත. නව ජාතික කොඩිය සඳහා සියයට 43.1ක ප්‍රතිශතයක් ලැබී ඇති බව සඳහන්ය.ජාතික කොඩිය වෙනස් විය යුතු යන මතයේ සිටියද එරට ජනතා කැමැත්ත පිළිගැනීමට තමා සූදානම් බව ජනමත විචාරණයේ මූලික ප්‍රතිඵලය ප්‍රකාශයට පත්වීමෙන් අනතුරුව නවසීලන්ත අග්‍රමාත්‍ය ජෝන් කී ප්‍රකාශ කර ඇත.නවසීලන්ත ජාතික ධජය සම්බන්ධයෙන් පැවති ජනමත විචාරණයේ අවසන් ප්‍රතිඵලය එළඹෙන බදාදා ප්‍රකාශයට පත්වීමට නියමිතය.", "URL": "https://sinhala.adaderana.lk/news.php?nid=58595", "Category": null, "Parent URL": null}