{"Source": "Adaderana", "Timestamp": "June 14, 2016 03:43 pm", "Headline": "  GMOA සාමාජිකයින් සුව ඇමති හමුවෙයි", "News Content": "රජයේ වෛද්‍ය නිලධාරීන්ගේ සංගමයේ සාමාජිකයින් සහ සෞඛ්‍ය අමාත්‍ය රාජිත සේනාරත්න මහතා අතර විශේෂ සාකච්ඡාවක් පවත්වා තිබේ.එහිදී වෛද්‍යවරුන්ගේ වෘත්තීය ගැටළු රැසක් සම්බන්ධයෙන් සාකච්ඡා වී ඇති අතර එම ගැටළුවලට අමාත්‍යවරයා විසින් සාර්ථක විසදුම් ලබාදුන් බව සෞඛ්‍ය අමාත්‍යාංශය සඳහන් කළේය. විශේෂයෙන් වෛද්‍යවරුන් සඳහා දෙමළ භාෂා පුහුණුව ලබාදීමේ වැඩපිළිවෙළ, වෛද්‍යවරුන්ගේ දරුවන් 200 දෙනෙකු පාසල්වලට ඇතුළත් කර නොගැනීම, වැටුප් විෂමතාව ඇතුළු ගැටළු පිළිබද මෙහිදී සාකච්ඡා වී තිබේ.මීට අමතරව වෛද්‍යවරුන්ගේ දුරකථන දීමනාව සහ සෞඛ්‍ය අමාත්‍යාංශය තුළ ඇගිලි සලකුණු යන්ත්‍ර සවිකිරීම ඇතුළු ගැටළු රැසක් පිළිබද සාකච්ඡා වී ඇති අතර අමාත්‍ය රාජිත සේනාරත්න මහතා එම ගැටළුවලට සාර්ථක විසදුම් ලබාදුන් බව අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61090", "Category": null, "Parent URL": null}