{"Source": "Adaderana", "Timestamp": "November 7, 2010 04:25 pm", "Headline": "නැඟෙනහිර වෙරළෙන් අවතැන් වූවන් යළි හරවා යවයි", "News Content": "නැඟෙනහිර වෙරළේ මූතූර් , කබීර් නගර් , ඉක්වා නගර් හා නඩුතිව් නගර් ඇතුළු ප්‍රදේශ කිහිපයකට මුහුඳු ජලය ගොඩගැලීම හේතුවෙන් අවතැන්ව සිටි පවුල් යළි නිවෙස් වෙත පැමිණ තිබේ. කුණාටු තත්ත්වයත් සමග මුහුඳු ජලය ගොඩබිමට පැමිණීමෙන් නිවාස කිහිපයකට බලපෑම් එල්ල වු බව ත්‍රිකුණාමල දිස්ත්‍රීක් ලේකම් මේජර් ජෙනරාල් ටී.ටී.ආර්ද සිල්වා මහතා පවසයි. එමගින් පවුල් 200කට වැඩි පිරිසක් අවතැන් වු බව ද දිස්ත්‍රික් ලේකම්වරයා සඳහන් කළේය. කෙසේ වුවද කුණාටු තත්ත්වය පහව යාමත් සමග අවතැන් වූවන් යළි සිය නිවෙස් වෙත පිටත් කර හැරි බවයි ඔහු පැවසුවේය. මේ අතර උතුරු සහ මන්නාරම් බොක්ක ප්‍රදේශවලට නිරන්තර වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. උතුර , ඊශානදිග සහ වයඹදිග මුහුඳු ප්‍රදේශවල තද සුළං තවදුරටත් පැවතිය හැකි බව එම දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=11993", "Category": null, "Parent URL": null}