{"Source": "Adaderana", "Timestamp": "March 22, 2019 05:47 pm", "Headline": "ආණ්ඩුවට රටේ ප්‍රශ්න තේරෙන්නෙත් නෑ-විසඳන්න තේරෙන්නෙත් නෑ", "News Content": "ඕමාන තෙල් සමාගමක් ලංකාවේ පිරිපහදු මධ්‍යස්ථානයක් පිහිටුවන බව පවසා මිලියන ගණනක වංචාවක් සිදු කිරීමට රජය සැරසෙන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතා චෝදනා කරයි. නඩු කටයුත්තක් සඳහා අද අධිකරණයට පැමිණී අවස්ථාවේ මාධ්‍යෙව්දීන් නැගූ ප්‍රශ්නවලට පිළිතුරු ලබාදෙමින් මන්ත්‍රීවරයා මේ බව ප්‍රකාශ කළේය. මෙහිදී මාධ්‍යවේදීන් විසින් “ඕමාන තෙල් සමාගමක් ලංකාවේ පිරිපහදු මධ්‍යස්ථානයක් පිහිටුවන බව රජය කියනවා“ යනුවෙන් ප්‍රශ්නයට පිළිතුරු දෙමින් ජොන්ස්ටන් ප්‍රනාන්දු මහතා කියා සිටියේ, වෙනත් සමාගමක් සමඟ කෝටි ප්‍රකෝටි ගණනක් හොරකම් කිරීමේ වැඩසටහනක් වන බවයි. මෙහි අභ්‍යන්තරයේ ඇත්තේ රනිල් වික්‍රමසිංහ හා මලික් සමරවික්‍රම එක්ව හැදුව සමාගමක් වන බව ද ඔවුන් විසින් එය නියෝජනය කරන බව ද පැවසීය. මෙය වසර දෙකකට පෙර දැමු කැබිනට් පත්‍රිකාවක් බව ද පැවසු මන්ත්‍රීවරයා මෙහිදී කියා සිටියේය. මෙහිදී ජිනීවාවල ලංකාවට එරෙහිව යෝජනාවලියක් සම්මත වීම සම්බන්ධයෙන් අදහස් දක්වමින් මන්ත්‍රීවරයා කියා සිටියේ, වසර දෙකක් කල් ගැනීමෙන් සිදු කර ඇත්තේ, මුළු රටම ඒ තුළම සිරකිරීමට බවයි. මොවුන් පැරදුනත් ඉදිරියේ දී පත්වන ආණ්ඩුවකට හෝ මෙහි ප්‍රතිවිපාකයන් විදීමට සැලැස්වීම මොවුන්ගේ අදහස බව ද මන්ත්‍රීවරයා කියා සිටියේය. අද වන විට විදුලි කප්පාදුවක් සිදුවන බවත් එය ප්‍රකාශ කිරීමට හෝ ශක්තියක් රජයට නොමැති බව ද මන්ත්‍රීවරයා මෙහිදී ආණ්ඩුවට රටේ ප්‍රශ්න හඳුනා ගැනීමට හෝ විසඳා ගැනීමට නොතේරෙන බව ද පැවසීය.", "URL": "https://sinhala.adaderana.lk/news.php?nid=106569", "Category": null, "Parent URL": null}