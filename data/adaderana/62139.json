{"Source": "Adaderana", "Timestamp": "July 17, 2016 09:46 am", "Headline": " යාපනය සරසවියේ සිදුවීම හෙළාදකිනවා!", "News Content": "යාපනය විශ්වවිද්‍යාලයේ සිසුන් පිරිසකට පහරදීම හෙළාදකින බව ජාතික විශ්වවිද්‍යාල ආචාර්ය සංගමය පවසයි.නිවේදනයක් නිකුත් කරමින් එහි ලේකම් ආචාර්ය චන්න ජයසුමන මහතා පවසන්නේ සෑම සිසුවෙකුටම නිදහසේ අධ්‍යාපනය ලැබීමට ඇති අයිතිය තහවුරු කළ යුතු බවයි.යාපනය විශ්ව විද්‍යාලයේ යාපනයේ සහ වව්නියාව මණ්ඩපයේ සිසුන්ගේ ආරක්ෂාව තහවුරු කිරීමට කටයුතු කරන ලෙස රජයෙන් ඉල්ලා සිටින බව නිවේදනයක් නිකුත් කරමින් විශ්වවිද්‍යාල ආචාර්ය සංගමය පවසයි.යාපනය විශ්වවිද්‍යාලයේ විද්‍යා පීඨයේ ඊයේ(16) සංවිධානය කර තිබූ උත්සවයක් අතර තුර බහින්බස්වීමක් දුරදිග යාමෙන් ඇති වූ ගැටුමකින් සිසුන් හය දෙනෙකු පමණ තුවාල ලබා තිබුණි.පසුව එම පීඨය දින නියමයක් නොමැතිව තාවකාලිකව වසා දමා තිබේ. ප්‍රදේශයට පොලිස් හා හමුදා ආරක්ෂාව යොදවා ඇති බව වාර්තා වෙයි.", "URL": "https://sinhala.adaderana.lk/news.php?nid=62139", "Category": null, "Parent URL": null}