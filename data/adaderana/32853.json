{"Source": "Adaderana", "Timestamp": "March 30, 2013 12:55 pm", "Headline": "පැපිලියානේ සිද්ධියට සැක 6ක් අත්අඩංගුවට", "News Content": "පැපිලියාන ප්‍රදේශයේ රෙදිපිළි අලෙවිසැලකට එල්ල වූ ප්‍රහාරය සම්බන්ධයෙන් පුද්ගලයින් 6 දෙනෙකු අත්අඩංගුවට ගෙන තිබේ. පසුගිය 28 වැනිදා රාත්‍රියේ මෙම රෙදිපිළි අලෙවිසැලට කිසියම් පිරිසක් විසින් ප්‍රහාරයක් එල්ල කළ අතර මේ හේතුවෙන් මෙම අලෙවිසැලට සහ රථවාහනයකට ද අලාභහානි සිදුවිය. මෙම සිද්ධිය සම්බන්ධයෙන් විවිධ පාර්ශව විසින් විවිධ මත පළ කළ අතර සිද්ධිය ගැන පරීක්ෂණ සිදු කිරීම සඳහා පොලිස් කණ්ඩායම් කිහිපයක් පත් කෙරුණි. මේ සම්බන්ධයෙන් සිදුකළ මූලික විමර්ශනවලදී අනාවරණය වූයේ තරුණයෙකු සහ බාල වයස්කාර දැරියක අතර ආදර සම්බන්ධතාවයක් මෙම ගැටුමට මුල්වී ඇති බවයි. කෙසේ වෙතත් මේ සම්බන්ධයෙන් පරීක්ෂණ සිදුකළ පොලීසිය සිද්ධියට සම්බන්ධ පුද්ගලයින් 6 දෙනෙකු අත්අඩංගුවට ගෙන ඇත. අත්අඩංගුවට ගත් සැකකරුවන් අධිකරණය ඉදිරිපත් කිරීමට නියමිත අතර විශේෂ පොලිස් කණ්ඩායමක් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32853", "Category": null, "Parent URL": null}