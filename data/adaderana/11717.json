{"Source": "Adaderana", "Timestamp": "October 25, 2010 09:22 am", "Headline": "ග්‍රෑන්ඩ්පාස්හි පහරදීමකින් 6දෙනෙකුට තුවාලයි", "News Content": "ග්‍රෑන්ඩ්පාස්, හේනමුල්ල කඳවුර ප්‍රදේශයේ සිදුවු පහරදීමකින් පුද්ගලයන් හය දෙනෙකු තුවාල ලබා තිබේ. ඊයේ රාත්‍රී 9.30ට පමණ අදාළ ප්‍රදේශයට පැමිණි පිරිසක් මෙම පහරදීම සිදුකර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේය. පහරදීමට සම්බන්ධ පුද්ගලයන් දෙදෙනෙකු අත් අඩංගුවට ගෙන ඇති බව පොලිස් මාධ්‍ය ප්‍රකාශකවරයා සඳහන් කළේය. සිද්ධියෙන් තුවාල ලැබූවන් ජාතික රෝහලින් ප්‍රතිකාර ලබා පිටව ගොස් ඇත. මෙම පහරදීම පිළිබඳ පරීක්ෂණ ආරම්භ කර ඇති බව ග්‍රෑන්ඩ්පාස් පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=11717", "Category": null, "Parent URL": null}