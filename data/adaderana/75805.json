{"Source": "Adaderana", "Timestamp": "July 31, 2017 12:15 pm", "Headline": " යළි වෙනසක් ඇති කරන්න රට පුරා විරෝධතා", "News Content": "වෙනසක් ඇති කිරීම සඳහා ඡන්දය ලබා දුන් ජනතාව යළි වෙනසක් ඇති කිරීම සඳහා රට පුරා විරෝධතාවල නිරත වන බව ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පවසයි. පොලොන්නරුව - දියසෙන්පුර ප්‍රදේශයේ පැවැති ජන හමුවකදී ඔහු ප්‍රකාශ කළේ පෙර පැවති ආණ්ඩුවට විරෝධය එල්ලවීමට වසර 09ක කාලයක් ගතවූ බවයි. මේ අතර ජාතීන් අතර ගැටුමක් ඇති කිරීමට දෙමළ ජාතික සන්ධානය උත්සහ ගන්නා බව අමාත්‍ය රිෂාඩ් බදියුදීන් මහතා පවසයි. වව්නියාව ප්‍රදේශයේ පැවති උත්සවයකදී අමාත්‍යවරයා ප්‍රකාශ කළේ ජාතීන් අතර ගැටුම් ඇති කර වාසි ලබා ගැනීමට දේශපාලනඥයින් කිහිප දෙනෙකු උත්සහ ගන්නා බවයි.", "URL": "https://sinhala.adaderana.lk/news.php?nid=75805", "Category": null, "Parent URL": null}