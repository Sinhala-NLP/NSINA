{"Source": "Adaderana", "Timestamp": "September 18, 2017 07:20 am", "Headline": "ඉදිරි  සියලු මැතිවරණ මිශ්‍ර ක්‍රමයට", "News Content": "ඉදිරි පළාත් පාලන, පළාත් සභා සහ පාර්ලිමේන්තු මැතිවරණ කොට්ඨාස සහ අනුපාත ක්‍රමය මිශ්‍ර වූ නව මැතිවරණ ක්‍රමයක් යටතේ පැවැත්විමට සූදානම් බව අග්‍රාමාත්‍ය රනිල් වික්‍රමසිංහ මහතා පැවැසීය.පාර්ලිමේන්තුවේ පක්ෂ සියල්ලගේම එකතුවෙන් අනුපාත ක්‍රමයේ පවතින ඇතැම් අඩුපාඩු සකසා ගනිමින් නව මැතිවරණ ක්‍රමයකට ඉදිරි මැතිවරණ පැවැත්විමට තිරණය කර ඇති බව අග්‍රාමාත්‍යවරයා සදහන් කළේය.කුරුණෑගල, මාවතගම, ඉදුල්ගොඩකන්ද ශ්‍රී නිශ්ශංක ජාතික පාසලේ නව ගොඩනැගිල්ල විවෘත කිරිමෙන් අනතුරුව පැවැති ජන හමුවට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කළේයඅනුපාත ක්‍රමය තුළ පාර්ලිමේන්තුවේ නියෝජනය හිමිවන්නේ ඡන්ද දායකයින්ගේ මනාප අනුව බව පෙන්වා දෙන අග්‍රාමාත්‍යවරයා එම ලක්ෂණය ආරක්ෂා කර ගත යුතු බව ද පැවැසීය.නමුත් ඇතැම් මැතිවරණ කොට්ඨාස සදහා කිසිදු පක්ෂයකින් නියෝජිතයින් පත් නොවන අවස්ථා ද දක්නට ලැබෙන බව අග්‍රාමාත්‍යවරයා සදහන් කළේය.මෙම තත්ත්වය පළාත් සභා තුළත් ප්‍රාදේශිය සභා තුළත් දක්නට ලැබෙන අතර ඒ හේතුවෙන් අනුපාත සහ කේවල ක්‍රමය මිශ්‍ර කරමින් වඩා හොඳ මැතිවරණ ක්‍රමයක් නිර්මාණය කිරිමට තීරණය කළ බව අග්‍රාමාත්‍යවරයා පැවැසීය.එළඹෙන ප්‍රාදේශිය සභා මැතිවරණ සදහා මෙම ක්‍රමය භාවිතා කිරිමට තීරණය කර ඇති බව සදහන් කළ අග්‍රාමාත්‍යවරයා ඒ අනුව සෑම කොට්ඨාසයකටම මන්ත්‍රීවරයෙකු පත් කර ගැනිමට හැකියාව ලැබෙන බව අග්‍රාමාත්‍ය රනිල් වික්‍රමසිංහ මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=77673", "Category": null, "Parent URL": null}