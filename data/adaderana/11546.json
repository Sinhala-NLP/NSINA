{"Source": "Adaderana", "Timestamp": "October 17, 2010 10:08 am", "Headline": "කෝටි දෙකක් කප්පම් ඉල්ලා ආමර්වීදියෙන් පැහැරගැනීමක්", "News Content": "රුපියල් කෝටි 2ක කප්පම් මුදලක් ලබා ගැනීම සඳහා ආමර් වීදීයේ දී සිදු වූ පුද්ගල පැහැර ගැනීමක් සම්බන්ධයෙන් කොළඹ අපරාධ කොට්ඨාසය පරීක්ෂණ ආරම්භ කර තිබේ. මෙසේ පැහැර ගෙන ගොස් ඇත්තේ කොළඹ හෙට්ටි වීදීයේ ව්‍යාපාරිකයකුගේ ඥාතී පුත්‍රයෙකු බව පොලිසිය පවසයි. මෙම පැහැර ගැනීම සිදු කළ පුද්ගලයා කොළඹ අපරාධ කොට්ඨාසය විසින් අත්අඩංගුවට ගෙන ඇති අතර ඔහු සතුව තිබී ජීව අත්බෝම්බයක් ද සොයා ගෙන තිබේ. අත්අඩංගුවට ගත් සැකකරු සම්බන්ධයෙන් රැඳවුම් නියෝග මත වැඩිදුර පරීක්ෂණ පවත්වන බව කොළඹ අපරාධ කොට්ඨාසය පවසයි.", "URL": "https://sinhala.adaderana.lk/news.php?nid=11546", "Category": null, "Parent URL": null}