{"Source": "Adaderana", "Timestamp": "July 10, 2017 09:40 pm", "Headline": "පොළාන්නරුව- මඩකලපුව දුම්රිය මාර්ගය වැඩි දියුණු කිරීමට පියවර ගන්නවා", "News Content": "පොළාන්නරුව- මඩකලපුව දුම්රිය මාර්ගය වැඩි දියුණු කිරීමට පියවර ගන්නවා යුධමය වාතාවරණය හේතුවෙන් ප්‍රතිසංවර්ධනය නොවු කිලෝ මිටර් 90ක් වන පොළාන්නරුව- මඩකලපුව දුම්රිය මාර්ගය භාණ්ඩ ප්‍රවාහනයටත් , මගී ප්‍රවාහනයටත් වැඩි දියුණු කිරීමට අවශ්‍ය පියවර ගන්නා බව ප්‍රවාහන හා සිවිල් ගුවන්සේවා අමාත්‍ය නිමල් සිරිපාල ද සිල්වා මහතා ප්‍රකාශ කරයි. ඒ මහතා මෙම ප්‍රකාශය කරන ලද්දේ අද (10) දින පොළොන්නරුව දුම්රිය ස්ථානයේ සිදු කළ නිරීක්ෂණයකදී ය. මෙම දුම්රිය මාර්ගය සංවර්ධනයට බාධාවක් ව පවතින අනවසර ඉදි කිරිම් හා අනවසර පදිංචිවීම් ඉවත්කර එම දුම්රිය මාර්ගය කඩිනමින් ප්‍රතිසංවර්ධනය කළ යුතු බව අමාත්‍යවරයා මෙහිදි දුම්රිය බලධාරින්ට ප්‍රකාශ කළේ ය. ඒ අනුව මෙම ඉඩම් අත්පත් කර ගැනීමේදි අනවසර පදිංචි කරුවන්ට අසාධාරණයක් නොවන අයුරින් එම කටයුතු සිදු කළ යුතු බවද අමාත්‍ය මණ්ඩල නිර්ණායකයන්ට අනුකූලව එම කටයුතු සිදු කළ යුතු බවද මෙහිදි දුම්රිය බලධාරින්ට අවධාරණය කරන ලදි. දුම්රිය මාර්ගය වසර ගණනාවක් ප්‍රතිසංවර්ධනය සිදු කර නොමැති බැවින් දිරා ගිය සිලපර ඉවත් කර කොන්ක්‍රීට් සිල්පර යෙදිය යුතු බවද අමාත්‍යවරයා ප්‍රකාශ කළේ ය . මෙහිදි හෙලි වුයේ ඒ සදහා සිල්පර කොට එක් ලක්ෂ විසිදහසක් (120000) අවශ්‍ය බවත් දැනටමත් සිල්පර දහ දහක් (10000)ක් ලැබි ඇති බවත් ය. එමෙන්ම අබලන් වි ඇති පාලම් හා බෝක්කු 63 පමණ ද අළුත්වැඩියා කර බරින් වැඩි දුම්රිය එන්ජින් ධාවනයට යොදා ගත හැකි බවද ඒ තුළින් දැනට ධාවනය වන වේග සීමාව වන පැ.කි. 60ක වේග සීමාව පැ.කි. 80-100 දක්වා වැඩි කිරිමට හැකි වනු ඇති බවද වැඩි දුරටත් හෙළි විය. මෙම මාර්ගය අළුත් වැඩියා කිරීම තුළින් විශේෂයෙන්ම භාණ්ඩ ප්‍රවාහනයට ප්‍රමුඛස්ථානයක් ලබා දිය යුතු බවද, මගී ප්‍රවාහනය ද වැඩි දියුණු කළ යුතු බවද අමාත්‍යවරයා දුම්රිය බලධාරින්ට උපදෙස් දෙන ලදි.විශේෂයෙන්ම ඉන්ධන, සිමෙන්ති, අනෙකුත් භාණ්ඩ දුම්රිය මගින් ප්‍රවාහනය කිරිම තුලින් දුම්රිය දෙපාර්තමේන්තුවට විශාල අදායමක් ලබා ගත හැකි බවද අමාත්‍යවරයා මෙහිදි දුම්රිය බලධාරින් දැනුවත් කරන ලදි. මෙම අවස්ථාවට දුම්රිය දෙපාර්තමේන්තුවේ නිලධාරින් ද සහභාගි විය.", "URL": "https://sinhala.adaderana.lk/news.php?nid=75103", "Category": null, "Parent URL": null}