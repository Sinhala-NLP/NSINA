{"Source": "Adaderana", "Timestamp": "December 30, 2010 04:11 pm", "Headline": "ඩෙංගු රෝගයට ගොදුරු වූවන්ගේ සංඛ්‍යාව ශීඝ්‍රයෙන් පහළට ", "News Content": "2009 වසරට සාපේක්ෂව මේ වසරේදී ඩෙංගු රෝගයට ගොදුරු වූවන්ගේ සංඛ්‍යාව ශීඝ්‍රයෙන් පහළ බැස ඇති බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පසුගිය වසරේ නොවැම්බර් මාසයේදී ඩෙංගු රෝගීන් එක් දහස් අටසිය විසි හය දෙනෙකු වාර්තා වු අතර ඉන් 21 දෙනෙකු මියගොස් ඇති බව අ‍මාත්‍යවරයා පෙන්වා දෙයි. එහෙත් මේ වසරේ නොවැම්බර් මාසයේදී වාර්තා වු ඩෙංගු රෝගීන් ගණන 645ක් වන අතර මියගොස් ඇත්තේ තිදෙනෙකු පමණක් බව ද අමාත්‍යවරයා සඳහන් කළේය. මේ වසරේ දෙසැම්බර් මාසය තුළ ඩෙංගු රෝගීන් සිව් දෙනෙකු මියගොස් ඇති අතර පසුගිය වසරේ එම මාසය තුළ වාර්තා වු මරණ සංඛ්‍යාව පනහකි.", "URL": "https://sinhala.adaderana.lk/news.php?nid=13163", "Category": null, "Parent URL": null}