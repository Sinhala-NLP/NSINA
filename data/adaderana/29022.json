{"Source": "Adaderana", "Timestamp": "November 8, 2012 02:16 pm", "Headline": "ගස් මදින්න අවසර ඕන නෑ", "News Content": "හකුරු, පැණි හා සීනි ආශ්‍රිත නිෂ්පාදන සඳහා බලපත්‍ර රහිතව කිතුල් හා පොල් ගස් මැදීමට අවසර ලබාදෙන බව මුදල් අමාත්‍යවරයා ලෙස ජනාධිපති මහින්ද රාජපක්ෂ මහතා පවසයි. කෙසේ වෙතත් එම අවසර වෙන යම් දියර (මත්ද්‍රව්‍ය) වර්ග නිෂ්පාදනයට නොවන බව ද ඔහු අවධාරණය කරයි. වසරකට මෙරට සීනි ආනයනය කිරීම සඳහා ඩොලර් මිලියන 450ක් වැය වන බැවින් ඉහත සඳහන් ක‍ළ දේශීය නිෂ්පාදන ප්‍රවර්ධනය කිරීම මෙහි අරමුණ බව ජනාධිපතිවරයා පවසයි. එමගින් සීනි ආනයනය කිරීම සඳහා වැය වන මුදල අවම කරගත හැකි බව ඔහු පෙන්වාදෙයි.", "URL": "https://sinhala.adaderana.lk/news.php?nid=29022", "Category": null, "Parent URL": null}