{"Source": "Adaderana", "Timestamp": "August 22, 2019 05:04 pm", "Headline": "ට්‍රම්ප් රහස් සාකච්ඡාවක", "News Content": "ට්‍රම්ප් සහ නිකලස් මදුරෝ පාර්ශව අතර රහස් සාකච්ඡා පැවැත්වෙන බවට වන වාර්තා සම්බන්ධයෙන් විදෙස් මාධ්‍ය තොරතුරු අනාවරණ කර ඇත. අමෙරිකානු රජය සහ වෙනිසියුලාවේ නිකලස් මදුරෝ රජය අතර ඉහළ පෙළේ රහස් සාකච්ඡා සිදු කෙරෙන බව එම දෙපාර්ශවයම සඳහන් කළේය. නිකලස් මදුරෝ රූපවාහිනියෙන් ජාතිය අමතමින් සඳහන් කළ පරිදි ඔවුන් කිසිවකුත් නොදන්නා සේ රහසිගත ස්ථානවල​, රහසිගත නියෝජිතයන් අතර සාකච්ඡා පවත්වා ඇත. මේ අතර​, දෙපාර්ශවයේ ඉහළ මට්ටමේ නියෝජිතයන් අතර සාකච්ඡා පැවැත්වෙන බව ට්‍රම්ප් ද ප්‍රකාශ කළේය. කෙසේ වෙතත් ජුවාන් ගුවයිඩෝ ගේ නියෝජිතයන් මෙම සාකච්ඡා සඳහා සම්බන්ධ වූයේදැයි පැහැදිලි වූයේ නැත. වෙනිසියුලාවේ විපක්ෂ නායක ගුවයිඩෝ ජනවාරියෙදී තමන් එරට අන්තර්වාර ජනාධිපති ලෙස ප්‍රකාශයට පත්කළ අතර ඇමරිකාව ඇතුළු රටවල් 50 ක් පමණ ඔහු එරට නිත්‍යනුකූල ජනාධිපති ලෙස පිළිගෙන ඇත.", "URL": "https://sinhala.adaderana.lk/news.php?nid=117234", "Category": null, "Parent URL": null}