{"Source": "Adaderana", "Timestamp": "June 18, 2011 10:46 am", "Headline": "හොර රැකියා නියෝජිත ආයතනයක් ගෙනගිය සැකකරු ඇප මත නිදහස්", "News Content": "අවිස්සාවේල්ල ප්‍රදේශයේ නීතිවිරෝධී අයුරින් විදේශ රැකියා නියෝජිත ආයතනයක් පවත්වාගෙන යාම සම්බන්ධයෙන් අත්අඩංගුවට ගත් සැකකරුවෙකු ඇප මත මුදා හැර තිබේ. විදේශ රැකියා නියුක්ති කාර්යාංශය මගින් සිදුකළ වැටලීමක දී සැකකරු අත්අඩංගුවට ගෙන තිබුණි. නිත්‍යානුකූල බලපත්‍රයක් නොමැතිව අදාළ රැකියා නියෝජිත ආයතනය පවත්වාගෙන ගොස් ඇති බව පොලිස් පරීක්ෂණවලදී අනාවරණ වී ඇත. වැටලීමේ දී ව්‍යාජ ලෙස සකස් කළ විදේශ ගමන් බලපත්‍ර 17 ක් සහ විවිධ නිල මුද්‍රා ගණනාවක් ද එම ස්ථානයේ තිබී සොයාගෙන ඇති බව සඳහන්ය.", "URL": "https://sinhala.adaderana.lk/news.php?nid=16838", "Category": null, "Parent URL": null}