{"Source": "Adaderana", "Timestamp": "January 15, 2011 08:25 pm", "Headline": "හෙට කොළඹ ප්‍රදේශ කිහිපයකට ජලය නෑ", "News Content": "හෙට(16) දිනය තුළ කොළඹ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලපවාහන මණ්ඩලය පවසයි. ‍ ඒ අනුව මැද කොළඹ, කොටුව, ග්‍රෑන්ඩ්පාස්, තොටළඟ, මහවත්ත, කොම්පඤ්ඤ වීදිය, මට්ටක්කුලිය, කොටහේන, අලුත් මාවත, මහකුමාරගේ මාවත සහ විවේකානන්ද කන්ද යන ප්‍රදේශ වලට හෙට පෙරවරු 8 සිට මධ්‍යම රාත්‍රී 12 දක්වා ජල සැපයුම අත්හිටුවනු ඇත. ‍ පැය 16 කාලයකට ජල සැපයුම අත්හිටුවන නිසා අවශ්‍ය තරම් ජලය එක්රැස්කර තබාගන්නා ලෙස අදාළ ප්‍රදේශ වල ජනතාවට ජල සම්පාදන හා ජල පවාහන මණ්ඩලය දැනුම්දෙයි. ‍ අඹතලේ ජල පවිත්‍රාගාරයේ සිට කොළඹ ප්‍රදේශ වලට ජලය ගෙනඑන ප්‍රධාන නල මාර්ගයේ සිදුව ඇති බිඳවැටීමක් නිසා මෙසේ ජල සැපයුම අත්හිටුවීමට සිදුව ඇති බව සඳහන්ය.", "URL": "https://sinhala.adaderana.lk/news.php?nid=13523", "Category": null, "Parent URL": null}