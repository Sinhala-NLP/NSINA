{"Source": "Adaderana", "Timestamp": "February 5, 2013 03:27 pm", "Headline": "නැගෙනහිර සරසවියෙන් බිහිවිය යුත්තේ කවුදැයි ජනපති කියයි", "News Content": "සමස්ත හැකියාවන්ගෙන් පරිපූර්ණ දැනුම, කුසලතාව සහ නිවැරදි ආකල්ප හා වටිනාකමින් යුත් උපාධිධාරින් මෙරට විශ්ව විද්‍යාල පද්ධතිය තුළින් බිහිවනු දැකීම රජයේ අපේක්ෂාව බව ජනාධිපති මහින්ද රාජපක්ෂ මහතා පවසයි. ඒ තුළින් ශ‍්‍රී ලංකාව ආසියාවේ ආශ්චර්යය කරා ගෙන යාමේ ඉලක්කය සාර්ථක කරගත හැකි බව ජනාධිපතිවරයා පෙන්වා දෙන්නේ. නැගෙනහිර විශ්ව විද්‍යාලයේ විද්‍යාපීඨයේ ඉදිකරන ලද නව ගොඩනැගිලි සංකිර්ණය සිසු අයිතියට පත්කිරීමේ අවස්ථාවට අද (05) පෙරවරුවේ සහභාගි වෙමින් ජනාධිපති මහින්ද රාජපක්ෂ මහතා මේ අදහස් පළ කළේය. නැගෙනහිර පළාතේ දුප්පත්කම අවම කිරීම, එහි ස්වභාවික සම්පත්වලින් උපරිම ප‍්‍රයෝජන ගැනීම, තරුණ තරුණියන්ගේ අධ්‍යාපන හා කුසලතා මට්ටම් ඉහළ නැංවිම රජයේ මූලික සැලසුම්වල ප‍්‍රධාන අංග බව ජනාධිපතිවරයා පැවසීය. එම කටයුතු සඳහා දායකත්වය ලබාදිය හැකි නායකයින්, කළමනාකරණ සහ වෘත්තිකයින් ඉදිරියේ දී නැගෙනහිර විශ්ව විද්‍යාලය තුළින් බිහිවිය යුතු බව ජනාධිපති මහින්ද රාජපක්ෂ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=31371", "Category": null, "Parent URL": null}