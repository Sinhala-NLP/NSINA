{"Source": "Adaderana", "Timestamp": "May 14, 2013 09:44 am", "Headline": "ෂරීෆ්ට මන් මෝහන් සිංගෙන් සුබ පැතුම්", "News Content": "පකිස්ථාන මහ මැතිවරණයෙන් ජය ලැබූ හිටපු අග්‍රාමාත්‍ය නවාස් ෂරිෆ්ගේ ජයග්‍රහණයට ඉන්දීය අග්‍රාමාත්‍ය මන්මෝහන් සිං මහතා සුභ පැතුම් එක්කර තිබේ. අමෙරිකානු ජනාධිපති බරක් ඔබාමා ද ෂරිෆ්ගේ ජයග්‍රහණය සම්බන්ධයෙන් සුභ පැතුම් එක්කර ඇති බව වාර්තා වේ. පසුගිය සෙනසුරාදා පැවති පකිස්ථාන මහ මැතිවරණයෙන් ෂරීෆ්ගේ මුස්ලිම් ලීගය පක්ෂය විශිෂ්ට ජයක් අත්කරගෙන ඇති බව දැනටමත් ප්‍රකාශ වී තිබේ. එහෙත් පකිස්ථාන මැතිවරණ දෙපාර්තමේන්තුව විසින් ඒ පිළිබඳ නිල වශයෙන් ප්‍රකාශයට පත්කර නැත. හිටපු ක්‍රිකට් ක්‍රීඩක ඉම්රාන් ඛාන් විපක්ෂ නායකවරයා වනු ඇති බව වාර්තා වේ.", "URL": "https://sinhala.adaderana.lk/news.php?nid=34074", "Category": null, "Parent URL": null}