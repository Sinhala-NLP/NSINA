{"Source": "Adaderana", "Timestamp": "August 24, 2011 06:48 am", "Headline": "ටී.56 ක් උස්සා නාවික සෙබලා පැනලා ගිහින්", "News Content": "මන්නාරම,ගජබා නාවික හමුදා කඳවුරේ සේවය කළ නාවික සෙබලෙකු ටී.56 අවියක් සහ උණ්ඩ 120ක් රැගෙන පළාගොස් තිබේ. පසුව මෙම සැකකාර නාවික සෙබලා මන්නාරම පොලීසිය විසින් අත්අඩංගුවට ගෙන මේ වන විට මන්නාරම් පොලීසිය භාරයේ සිටින බව සඳහන් වේ. කුමන හේතුවක් නිසා මෙම ගිනි අවිය සහ උණ්ඩ සමග පැන ගියේදැයි යන්න තාමත් අනාවරණය වී නැති බවත්,මොහු පිළිබඳ වි‍ශේෂ පරීක්ෂණයක් සිදුකරන බව නාවික හමුදා මූලස්ථානය කියා සිටියි. ඒ සඳහා විශේෂ නාවික හමුදා කණ්ඩායමක් මේවන විට මන්නාරම පොලීසිය බලා පිටත්කර හැරිය බව නාවික හමුදා මූලස්ථානය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=18267", "Category": null, "Parent URL": null}