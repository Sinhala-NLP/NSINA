{"Source": "Adaderana", "Timestamp": "February 20, 2014 02:16 pm", "Headline": "ඉදිරි දිනවල වැසි සහිත කාලගුණයක් ", "News Content": "ඉදිරි දිනය තුළ දිවයිනේ බොහෝ ප්‍රදේශවල වැසි සහිත කාලගුණික තත්ත්වයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. උතුර, උතුරු මැද, නැගෙනහිර සහ ඌව යන පළාත් වලට වැසි හටගනු ඇති බව එම දෙපාර්තමේන්තුව සඳහන් කරයි. ඊට අමතරව හම්බන්තොට දිස්ත්‍රික්කයේ ද දිවයිනේ සෙසු ප්‍රදේශ වලද විටින් විට වැසි හටගනියි. වැසි පවතින කාල වල තද සුළං ද අපේක්ෂා කළ හැකි අතර අකුණු ඇති විය හැකි බව ද කාළගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=41248", "Category": null, "Parent URL": null}