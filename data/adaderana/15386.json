{"Source": "Adaderana", "Timestamp": "April 10, 2011 10:41 am", "Headline": "සෞඛ්‍යයට නොමිලේ\"හෙලෝ\"", "News Content": "සෞඛ්‍ය අමාත්‍යාංශය හා ඊට අනුබද්ධ ආයතන සියල්ලෙහි දුරකථන ගාස්තු සඳහා ශ්‍රී ලංකා ටෙලිකොම් ආයතනය විශේෂ ගිවිසුමකට එළඹ තිබේ. සෞඛ්‍ය අමාත්‍යාංශය ප්‍රකාශ කරනු ලැබුවේ ඊට අදාළ අවබෝධතා ගිවිසුමට සෞඛ්‍ය අමාත්‍ය මෛත්‍රීපාල සිරිසේන මහතා සහ ශ්‍රී ලංකා ටෙලිකොම් ප්‍රධානීන් අතර අත්සන් තබා ඇති බවයි. ඒ අනුව සියලු රජයේ රෝහල් , සෞඛ්‍ය අධ්‍යයන ආයතන සහ සෞඛ්‍ය අමාත්‍යාංශයට අනුබද්ධ සියලු ආයතන අතර සිදුවන ඇමතුම් සඳහා මින් ඉදිරියට ගාස්තු අය කිරීමක් සිදු නොවන බව සඳහන් වේ. අනෙක් දුරකථන ඇමතුම් සඳහා 50%ක ගාස්තු අඩු කිරීමක් ලබා දීමට ද මෙම ගිවිසුම මඟින් ශ්‍රී ලංකා ටෙලිකොම් සමාගම එකඟතාව පළ කර තිබේ. මෙමඟින් වසරකට මිලියන 78ක ඉතිරියක් සිදු වන බවද වසර 5කට අදාළ වන පරිදි ආදළ ගිවිසුම අත්සන් තබා ඇති බව ද සෞඛ්‍ය අමාත්‍යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=15386", "Category": null, "Parent URL": null}