{"Source": "Adaderana", "Timestamp": "September 12, 2011 09:51 am", "Headline": "විශ්ව රූ රැජින තරගාවලිය අද බ්‍රසීලයේදී ඇරඹෙයි", "News Content": "60 වැනි විශ්ව රූ රැජින තරගාවලිය අද(12) ඇරඹීමට නියමිතව තිබේ. ඒ බ්‍රසීලයේ සාඕ පවුලෝ නුවරදීය. මෙම තරගාවලියට රටවල් 89ක් නියෝජනය කරමින් සූරූපිනියන් 89 දෙනෙක් සහභාගී වීමට නියමිතව තිබේ. ශ්‍රී ලංකාව නියෝජනය කරමින් එම තරගාවලියට සහභාගී වන්නේ ස්ටෙෆනි සිරිවර්ධනය. ඉකුත් වසරේ පැවති තරගාවලියේ විශ්ව රූ රැජින කිරුළ හිමි කර ගැනීමට සමත් වූයේ මෙක්සිකෝවේ සිමේ‍නා නවරෙත් විසිනි. කිරුළු පළඳින ජයග්‍රහිකාවට දියමන්තිවලින් අලංකාර කරන ලද ඔටුන්නක් පිරිනැමීමට නියමිතව තිබේ.", "URL": "https://sinhala.adaderana.lk/news.php?nid=18659", "Category": null, "Parent URL": null}