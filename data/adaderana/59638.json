{"Source": "Adaderana", "Timestamp": "April 29, 2016 06:08 pm", "Headline": "එකාබද්ධ විපක්ෂයට ශාලිකා පිටිය තහනම්", "News Content": "අද සිට දින 14 ක කාලයක් සදහා එකාබද්ධ විපක්ෂයේ නායකයින්ට සහ සමාජිකයින්ට නාරාහේන්පිට ශාලිකා ක්‍රිඩාංගනයට ඇතුල්වීම වලක්වමින් අතුරු තහනම් නියෝගයක් අධිකරණය විසින් නිකුත් කර තිබේ. කොළඹ අතිරේක මහේස්ත්‍රාත් නිශාන්ත පිරිස් මහතා එලෙස අතුරු තහනම් නියෝගයක් නිකුත් කර ඇත.ඒකාබද්ධ විපක්ෂයේ මැයි රැළිය එම පිටියේ අනවසරයෙන් ආරම්භ කිරීමට පිරිසක් සැරසෙන බවද, ඉන් සාමය කඩවීමට ඉඩ ඇතැයි ද කියමින් නාරාහේන්පිට පොලිසිය අධිකරණයට කරුණු දැක්වීමෙන් පසු මෙම නියෝගය නිකුත් කර තිබේ.", "URL": "https://sinhala.adaderana.lk/news.php?nid=59638", "Category": null, "Parent URL": null}