{"Source": "Adaderana", "Timestamp": "February 8, 2016 12:24 pm", "Headline": "අල් හුසේන් කුමරු දළදා වහන්සේ වැඳ පුදාගනී", "News Content": "එක්සත් ජාතීන්ගේ සංවිධානයේ මානව හිමිකම් පිළිබඳ මහකොමසාරිස් සෙයිද් රාද් අල් හුසේන් කුමරු අද(08) පෙරවරුවේ මහනුවර ඓතිහාසික ශ්‍රී දළදා මාළිගයට ගොස් දළදා වහන්සේ වැඳ පුදාගෙන තිබේ.අනතුරුව හුසේන් කුමරු අස්ගිරි මල්වතු මහනාහිමිවරුන් බැහැදුටු බව අද දෙරණ වාර්තාකරු සඳහන් කළේය.ශ්‍රී ලංකාවට එල්ලවී ඇති චෝදනා සම්බන්ධයෙන් විභාග කිරිමට විදේශිය යාන්ත්‍රණයක් අවශ්‍ය නොවන බව එහිදී මහනාහිමිවරුන් සුසේන් කුමරුට දැනුම්දී තිබේ.මේ අතර එක්සත් ජාතින්ගේ මානව හිමිකම් පිළිබඳ මහකොමසාරිස් සෙයිද් රාද් අල් හුසේන් කුමරු අද පස්වරුවේ ආරක්ෂක ලේකම්වරයා, ත්‍රිවිධ හමුදාපතිවරුන් සහ මානව හිමිකම් කොමිසන් සභාවේ නිලධාරින් හමුවී සාකච්ඡා කිරිමට නියමිතව ඇත.", "URL": "https://sinhala.adaderana.lk/news.php?nid=57017", "Category": null, "Parent URL": null}