{"Source": "Adaderana", "Timestamp": "June 13, 2010 03:15 pm", "Headline": "බැංකු කළමනාකරු මුදල් ගෙන පැනයයි", "News Content": "මඩකළපුව ප්‍රදේශයේ පුද්ගලයන්ගේ මුදල් තැන්පත් කළ ආයතනයක කළමනාකරු ඇතුළු නිලධාරීන් එම මුදල් වංචා කර පලා ගොස් ඇතැයි වාර්තා වේ. මඩකළපුව සෙල්වනායගම් වීදියේ පවත්වාගෙන ගිය මෙම ආයතනයේ පුද්ගලයන් 60 දෙනෙකු පමණ මුදල් ආයෝජනය කර තිබේ. රුපියල් 5,000 ක් ගෙවා සමාජිකත්වය ලැබීමෙන් පසු අදාළ ආයතනයේ මුදල් තැන්පත් කළ හැකි අතර රුපියල් 25,000 සිට ලක්ෂය දක්වා ඇතැම් පුද්ගලයන් එහි මුදල් තැන්පත් කර තිබු බව වාර්තා වේ. තම මුදල් ලබාදෙන ලෙස ඉල්ලා ප්‍රදේශවාසීන් උද්ඝෝෂණයක් ආරම්භ කර ඇති අතර මඩකලපුව පොලිසිය වැ‍ඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=8980", "Category": null, "Parent URL": null}