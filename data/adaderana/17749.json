{"Source": "Adaderana", "Timestamp": "July 31, 2011 08:42 am", "Headline": "මානුෂීය මෙහෙයුමේ ආරක්ෂක අංශ වාර්තා ප්‍රසිද්ධියට පත් කිරීමේ සූදා‍නමක්", "News Content": "මානුෂීය මෙහෙයුම පිළිබඳ තොරතුරු විශ්ලේෂණය කරමින් ආරක්ෂක අමාත්‍යාංශය සකස් කළ වාර්තාව ප්‍රසිද්ධියට පත්කිරීමට තීරණය කර තිබේ. හෙට දිනයේ දී ආරක්ෂක ලේකම්වරයාගේ ප්‍රධානත්වයෙන් ඒ පිළිබඳ තොරතුරු මහජනතාවට ඉදිරිපත් කරනු ඇති බවට වාර්තා පළවේ. මානුෂීය මෙහෙයුමේ දී යුද , ගුවන් සහ නාවික හමුදා ඇතුළු සියලු ක්ෂේත්‍රවල අත්දැකීම් අදාළ වාර්තාවෙන් ඉදිරිපත් කර තිබේ. මානුෂීය මෙහෙයුම පැවති කාලය තුළ මෙරට තුළ සිදුවු බව කියන විවිධ ක්‍රියාකාරකම් සම්බන්ධයෙන් නිවැරදි ප්‍රතිචාර දැක්වීමේ අරමුණින් අදාළ වාර්තාව සකස් කිරීම ආරක්ෂක අමාත්‍යාංශයට පැවරුණි.", "URL": "https://sinhala.adaderana.lk/news.php?nid=17749", "Category": null, "Parent URL": null}