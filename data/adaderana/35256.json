{"Source": "Adaderana", "Timestamp": "June 26, 2013 11:46 am", "Headline": "මන්චි ජාතික තත්ත්ව සම්මානය යළිත් දිනාගනී", "News Content": "ශී‍්‍ර ලංකාවේ බිස්කට් වෙළෙඳපොළේ අවිවාදාත්මක නායකත්වය හිමිකරගෙන සිටින \"මන්චි\" නිෂ්පාදනය කරන සිලෝන් බිස්කට්ස් සමාගම විශිෂ්ටත්වය ඇගයුමට ලක් කරමින් දෙවැනි වරටත් 2012 ශ‍්‍රී ලංකා ජාතික තත්ත්ව සම්මානයෙන් පිදුම් ලැබීය. ලොව පිළිගත් අමෙරිකා එක්සත් ජනපදයේ මැල්කම් බෝල්ඞ්රිජ් අන්තර්ජාතික තත්ත්ව සම්මානය පදනම් කර ගනිමින් ශ‍්‍රී ලංකා ප‍්‍රමිති ආයතනය සංවිධානය කරන ලද මෙම සම්මාන උළෙල පසුගියදා බණ්ඩාරනායක සම්මන්ත‍්‍රණ ශාලාවේදී අති උත්කර්ෂවත් අන්දමින් පැවැත්වින. මෙම සම්මාන උළෙලෙහිදී 2012 වසරේ මහා පරිමාණයේ නිෂ්පාදන අංශය වෙනුවෙන් මන්චි සම්මානයට පාත‍්‍ර වූ අතර 2005 වසරේදී ද ඔවුන් මෙම සම්මානය හිමිකර ගත්තේය. ශ‍්‍රී ලංකා ප‍්‍රමිති ආයතනය විසින් වාර්ෂිකව සංවිධානය කරනු ලබන ශ‍්‍රී ලංකා ජාතික තත්ත්ව සම්මාන උළෙලෙහිදී සුළු මධ්‍යම සහ මහා පරිමාණයේ නිෂ්පාදන , සේවාලඅධ්‍යාපනල සහ සුවසේවා යන අංශ සඳහා සම්මාන 12ක් පිරිනැමේ. සමාගම් විසින් ක‍්‍රියාත්මක කරනු ලබන තත්ත්ව කලමනාකරණ ක‍්‍රියාමාර්ගයන් සහ සාර්ථක කාර්ය සාධන උපායමාර්ග සඳහා තොරතුරු හුවමාරු කර ගැනීමත් එම උපායමාර්ග ක‍්‍රියාවේ යොදවන සමාගම් ඇගයීමට ලක් කිරීම මෙම සම්මාන උළෙලේ අභිප‍්‍රාය වේ. ප‍්‍රධාන වශයෙන් නිර්ණායක 7ක් පදනම් කරගනිමින් සම්මාන සඳහා ඉදිරිපත් වූ සමාගම් ලකුණු ලබාදීමක් මගින් ඇගයීමට ලක් කෙරේ. සම්මාන සඳහා සලකා බැලෙන නිර්ණායකයන් වන්නේ 1. නායකත්වය 2. මූලෝපායික සැලසුම් 3. පාරිභෝගික අවධානය 4. විශ්ලේෂණ සහ දැනුම් කළමනාකරණය 5. සේවක මණ්ඩලය පිළබඳව අවධානය 6.මෙහෙයුම් පිළිබඳ අවධානය 7. ප‍්‍රතිපළ යන්නයි. මෙම සියලූ නිර්ණායකයන් වෙතින් අවම වශයෙන් ලකුණු 650ක් ලබා ගන්නා සමාගම් සම්මාන සඳහා සලකා බැලීමට සුදුසුකම් ලබන අතර එක් එක් ක්ෂේත‍්‍රයෙන් ඉහළම ලකුණු ලබාගන්නා සමාගම් ශ‍්‍රී ලංකා ජාතික තත්ත්ව සම්මානයෙන් පිදුම් ලබයි. සමාගමේ තිරසාර භාවය සඳහා එහි නායකත්වය ලබාදෙන මැදිහත් වීමල නායකත්ව සාධකයේදී සලකා බැලූන අතර උපාය මාර්ගික සැලසුම්කරණයෙහිදී සමාගමේ වර්ධනය සඳහා ඉදිරිපත් කර ඇති අරමුණු සහ ක‍්‍රියාමාර්ග යොදාගත් ආකාරය මෙහිදී ඇඟයීමට ලක් කෙරිණ. සමාගම දිගු කාලීනව පාරිභෝගිකයින් විෂයෙහි දක්වන සැලකිල්ල පාරිභෝගික අවධානය ඔස්සේ විමසා බැලූන අතර තොරතුරු තාක්‍ෂණය ඇසුරින් සමාගමේ කටයුතු පහසුකර ගත් අයුරු විශ්ලේෂණ සහ දැනුම් කළමනාකරණයෙන් විමසා බැලින. ආයතනයේ දිගු කාලීන අරමුණු සාක්‍ෂාත් කර ගැනීමේදී ලද සේවක සහාය සේවක මණ්ඩලය පිළබඳව අවධානය ඔස්සේද මෙහෙයුම් පිළිබඳ අවධානයෙන් තිරසාරව සමාගමේ කටයුතු පවත්වාගෙන යන ආකාරය පිළිබඳවද මේ සියල්ලෙහි සාර්ථකත්වය ප‍්‍රතිපල යන සාධකයෙන්ද ඇගයීමට ලක් කෙරිණ. \"මන්චි\" දෙවරක්ම ශ‍්‍රී ලංකා ජාතික තත්ත්ව සම්මානයෙන් පිදුම් ලැබීම පිළිබඳව අදහස් දැක්වූ සිලෝන් බිස්කට්ස් සමාගමේ සමූහ කලමනාකාර අධ්‍යක්‍ෂ ශියාමලී වික‍්‍රමසිංහ මහත්මිය \"මන්චි බිස්කට්ස් නිෂ්පාදනය ඇරඹු 1968 වසරේ සිට මේ දක්වා අප පැමිණි ගමන් මග ඉතාමත් අභියෝගාත්මකයි. හේතු සාධක බොහොමයක් නිසා අපි විශිෂ්ටත්වයට පත් වූවත් එම තත්වය පවත්වා ගැනීම සඳහා ඉහළ කැපකිරීමක් සිදු කරන්නට සිදු වීමත් අභියෝගාත්මකයි. ආයතනය විසින් සියලූ ව්‍යාපාර අංශයන් තුළ පවත්වාගෙන යනු ලබන විශිෂ්ටත්වය ජාතික තත්ත්ව සම්මානය සමඟ මනාව තහවුරු වෙනවා. පාරිභෝගික අපේක්‍ෂාවන් සපුරාලීම අභියෝගයක් වන අතර මෙය නිසි පරිදි ඉටු කිරීම සඳහා වඩාත් හොඳම ප‍්‍රතිඵලය ලබා ගැනීමට අවශ්‍ය අදහස් සහ මූලෝපායන් නිසි පරිදි ක‍්‍රියාත්මක කිරීමට අපි කටයුතු කරනවා.එමෙන්ම තරඟකාරී ලෝකයට මුහුණ දීම සඳහා පාරිභෝගික අපේක්‍ෂාවන් උසස් ආකාරයට සපුරාලමින් සමාගමත් නිෂ්පාදන කළඹත් ඉහළටම ගෙනයෑමට අපි නිරන්තරයෙන්ම උත්සාහ ගන්නවා\" යනුවෙන් පැවසුවාය. ශ‍්‍රී ලංකා ජාතික තත්ත්ව සම්මාන සඳහා ජයග‍්‍රාහකයින් තෝරා ගැනීම දැඩි තත්ත්ව පරික්‍ෂාවක් යටතේ සිදුකෙරෙන අතර ශ‍්‍රී ලංකා ප‍්‍රමිති ආයතන නිලධාරීන්ගේ සෘජු අධීක්‍ෂණය යටතේ එක් එක් නිර්ණායකයන් ඉතා සියුම් ලෙස නිරීක්‍ෂණයට ලක් කෙරේ. ජයග‍්‍රාහකයින් තෝරා ගනු ලබන විනිශ්චය මණ්ඩලය විශ‍්‍රාමික අභියාචනාධිකරණ විනිසුරුවරයකුගේ ප‍්‍රධානත්වයෙන්ද වාණිජ මණ්ඩලය සහ ක්ෂේත‍්‍රයේ ප‍්‍රවීනයන්ගෙන් සැදුම් ලද්දකි. මෙබඳු දැඩි නිරීක්‍ෂණයන් යටතේ දෙවැනි වරටත් ජාතික තත්ත්ව සම්මානයෙන් පිදුම් ලද මන්චි සැබවින්ම ලාංකීය බිස්කට් වෙළෙඳපොළේ තමන් සතු නායකත්වය යළිත් වරක් තහවුරු කර ගනිමින් සැබෑ ශ‍්‍රී ලංකීය නිෂ්පාදනයක් ලෙස ලෝකය පුරාම තම කීර්ති නාමය ප‍්‍රචලිත කිරීමට සමත්ව සිටියි", "URL": "https://sinhala.adaderana.lk/news.php?nid=35256", "Category": null, "Parent URL": null}