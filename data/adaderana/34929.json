{"Source": "Adaderana", "Timestamp": "June 15, 2013 08:22 am", "Headline": "අපි අත ගහපු වැඩක් වැරදිලා නෑ", "News Content": "වසර 26 ක කාලයක් කිසිදු වෙනසක් කළ නොහැකිව තිබූ 13 වැනි ව්‍යවස්ථා සංශෝධනය වෙනස් කිරීමට පදනම දැමීම සඳහා මූලිකත්වය ගැනීමට තම පක්ෂයට හැකිවූ බව ජාතික හෙළ උරුමය පක්ෂයේ පළාත් සභා අමාත්‍ය උදය ගම්මන්පිල මහතා පවසයි. ජනතා විමුක්ති පෙරමුණට ජීවිත ගණනාවක් පුදා දිනාගත නොහැකි වු ජයග්‍රහණයක් තම පක්ෂය මූලිකත්වයෙන් දිනා ගැනීමට හැකිවී ඇති බව ඔහු කියයි. රාජිත සේනාරත්න අමාත්‍යවරයා ප්‍රකාශ කරන පරිදි 13 වන ව්‍යවස්ථා සංශෝධනයේ ඇතැම් බලතල සහිතව උතුරු පළාත් සභා මැතිවරණය පැවැත්වීම ප්‍රායෝගික නොවන බව උදය ගම්මන්පිල මහතා පෙන්වාදෙයි.", "URL": "https://sinhala.adaderana.lk/news.php?nid=34929", "Category": null, "Parent URL": null}