{"Source": "Adaderana", "Timestamp": "May 3, 2017 11:04 am", "Headline": "නඩු කිහිපයකට අවශ්‍යව සිටි සැකකරුවන් 2ක් අල්ලයි", "News Content": "අධිකරණයේ විභාග වන නඩු කිහිපයක් සම්බන්ධයෙන් අවශ්‍යව සිටි සැකකරුවන් දෙදෙනෙකු මල්ලාවි පොලීසිය විසින් අත්අඩංගුවට ගෙන තිබේ. අදාළ සැකකරුවන් අත්අඩංගුවට ගැනීම සඳහා අධිකරණය විසින් වරෙන්තු නිකුත් කර තිබූ බව සඳහන්වේ. සැකකරුවන්ට එරෙහිව කැස්බෑව සහ හෝමාගම යන මහේස්ත්‍රාත් අධිකරණවල නඩු 6ක් පවරා ඇති බව වාර්තා වේ. අත්අඩංගුවට ගත් සැකකරුවන් මීගොඩ සහ දෙල්තොට යන ප්‍රදේශවල පදිංචිකරුවන් වන අතර මල්ලාවි පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72761", "Category": null, "Parent URL": null}