{"Source": "Adaderana", "Timestamp": "June 9, 2013 04:33 pm", "Headline": "ශ්‍රී ලංකාවත් ඉන්දියාවත් නිවුන් සොහොයුරන්ලු!", "News Content": "ඉන්දියාව සහ ශ්‍රී ලංකාව ලොකු අයියා සහ පොඩි මල්ලී නොව එක මවකගේ නිවුන් සහෝදරයින් ලෙස හැඳින්වීම වඩා නිවැරදි යැයි ශ්‍රී ලංකාවේ ඉන්දීය නියෝජ්‍ය මහ කොමසාරිස් ඒ.නඩරාජා මහතා පවසයි. එකිනෙකට යාබදව ඇති ලොව බොහෝ රටවල් අතර විවිධ ගැටලුකාරී තත්ත්ව මතුව ඇතත් ශ්‍රී ලංකාව හා ඉන්දියාව අතර එවැන්නක් නොමැති බව ඔහු කියයි. දෙරට අතර පවතින මනා අවබෝධය හා වැටහීම මෙම තත්ත්වයට හේතුවී ඇති බව ඉන්දීය නියෝජ්‍ය මහ කොමසාරිස්වරයා පවසයි. ඉන්දීය රජය විසින් සබරගමුව පළාතේ පාසල් 3 ක ක්‍රිකට් ක්‍රීඩාව සඳහා අවශ්‍ය උපකරණ තොගයක් ලබාදීම වෙනුවෙන් අද (09) පෙරවරුවේ පැවති උත්සවයකට සහභාගී වෙමින් ඒ.නඩරාජා මහතා මෙම අදහස් පළ කළේය. එහිදී තවදුරටත් අදහස් දැක්වූ මෙරට ඉන්දීය නියෝජ්‍ය මහ කොමසාරිස්වරයා සඳහන් කළේ ඉදිරියේදී සබරගමුව පළාතේ පාසල් සංවර්ධනය සඳහා තවදුරටත් ඉන්දීය රජය සහය ලබා දීමට කටයුතු කරන බවයි.", "URL": "https://sinhala.adaderana.lk/news.php?nid=34773", "Category": null, "Parent URL": null}