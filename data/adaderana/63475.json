{"Source": "Adaderana", "Timestamp": "August 27, 2016 07:14 am", "Headline": " අලි ප්‍රහාරයකින් අයෙක් මරුට - තවත් 10ට තුවාලයි", "News Content": "පුත්තලම - අනුරාධපුර මාර්ගයේ කරුවලගස්වැව හිදී අද(27) අළුයම 2.20ට පමණ වෑන් රථයකට එල්ල වූ වනඅලි ප්‍රහාරයකින් එහි සිටි පුද්ගලයෙකු මියගොස් තවත් 10 දෙනෙකු තුවාල ලබා තිබේ.පුත්තලම - අනුරාධපුර මාර්ගයේ මී ඔය පාලම අසළදී ඔවුන් මෙම අනතුරට මුහුණ දී ඇති බව පොලීසිය පවසයි.අනතුරෙන් 10 දෙනෙකු තුවාල ලබා පුත්තලම රෝහලට ඇතුළත් කිරීමේදී ඉන් එක් අයෙකු මියගොස් තිබෙනවා.උතුරේ සිට කැනඩාව බලායාමට පැමිණි පිරිසක් මෙම අනතුරට මුහුණ පා ඇතැයි පොලීසිය කියයි.මියගොස් ඇත්තේ යාපනය, පේදුරුතුඩුව පාර ප්‍රදේශයේ පදිංචිව සිටි 39 හැවිරිදි පුද්ගලයෙකු වන අතර මෘත ශරීරය පුත්තලම රෝහලේ තැන්පත් කර තිබේ. තුවාල ලැබූවන් අතර කාන්තාවන් 2ක් හා පිරිමින් 8ක් වන බව පොලීසිය පවසයි. මේ අතර තුවාල ලබා පුත්තලම රෝහලට ඇතුළත් කිරීමෙන් පසු කොළඹ ජාතික රෝහලට මාරු කර යැවූ අවුරුදු 5ක පමණ දරුවෙකුද මිය ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=63475", "Category": null, "Parent URL": null}