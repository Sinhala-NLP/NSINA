{"Source": "Adaderana", "Timestamp": "June 2, 2011 06:59 am", "Headline": "ඉලංගකෝන් පොලිස්පතිගේ වැඩබලයි", "News Content": "පොලිස්පති ධුරයේ වැඩබැලීම සඳහා ජ්‍යෙෂ්ඨ නියෝජ්‍ය පොලිස්පති එන්.කේ.ඉලංගකෝන් මහතා පත්කර තිබේ. ලබන 17 වැනිදා විශ්‍රාම ගැනීමට නියමිත පොලිස්පති ආචාර්ය මහින්ද බාලසුරිය මහතා එදින දක්වා විශ්‍රාම පූර්ව නිවාඩු ලබාගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. ඒ අනුව එම ධුරයේ වැඩබැලීම සඳහා ජ්‍යෙෂ්ඨ නියෝජ්‍ය පොලිස්පති එම්.කේ.ඉලංගකෝන් මහතා පත්කර ඇති බව ප්‍රිශාන්ත ජයකොඩි මහතා සඳහන් කළේය. පොලිස්පති මහින්ද බාලසූරිය මහතා ඊයේ(01) සිය තනතුරෙන් ඉල්ලා අස්වීමේ ලිපිය ජනාධිපති මහින්ද රාජපක්ෂ මහතා වෙත බාර දුන්නේය. කටුනායක නිදහස් වෙළෙඳ කළාපයේ පසුගියදා ඇතිවු ගැටුම්කාරී සිදුවීම පාදක කරගෙන58 වන වියේ පසුවන ‍මහින්ද බාලසුරිය මහතා තවත් වසර දෙකක දීර්ඝ කාලයක් සේවයට ඉතිරිව තිබියදී මෙසේ විශ්‍රාම ගැනීමට තීරණය කර ඇත.", "URL": "https://sinhala.adaderana.lk/news.php?nid=16475", "Category": null, "Parent URL": null}