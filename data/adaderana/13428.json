{"Source": "Adaderana", "Timestamp": "January 11, 2011 04:48 pm", "Headline": "රස පරීක්ෂක වාර්තා ව්‍යාජ ලෙස සැකසීම ගැන පරීක්ෂණයක් පවත්වන්නැයි නියෝගයක් ", "News Content": "රජයේ රස පරීක්ෂකවරයාගේ වාර්තා ව්‍යාජ ලෙස සකස්කර මහේස්ත්‍රාත් අධිකරණ වලට ඉදිරිපත් කිරීමේ සිද්ධීන් සම්බන්ධව පරීක්ෂණයක් පවත්වන ලෙස කොළඹ මහේස්ත්‍රාත් අධිකරණය රහස් පොලීසියට නියෝග කර ඇත. රජයේ රස පරීක්ෂකවරයා විසින් රහස් පොලීසියට කරන ලද පැමිණිල්ලකට අනුව මෙම පරීක්ෂණය ආරම්භ කිරීමට තීරණය වී තිබේ. මත්ද්‍රව්‍ය සම්බන්ධ නඩු වලදී ව්‍යාජ රස පරීක්ෂක වාර්තා කැස්බෑව, කළුතර සහ පානදුර අධිකරණ වලට ඉදිරිපත් කර ඇති බවට පරීක්ෂණ වලදී කරුණු අනාවරණය වී ඇති බව රහස් පොලීසිය අධිකරණයට වාර්තාවක් ඉදිරිපත් කරමින් සඳහන් කර ඇත. එමනිසා මෙම සිද්ධීන් සම්බන්ධව පරීක්ෂණ පැවැත්වීමට අවශ්‍ය බව රහස් පොලීසිය අධිකරණයට දැනුම් දෙනු ලැබීය. ඒ අනුව ඉදිරිපත් වූ කරුණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා මේ සම්බන්ධයෙන් පූර්ණ පරීක්ෂණයක් පවත්වා අධිකරණයට වාර්තාවක් ලබාදෙන ලෙස රහස් පොලීසියට නියෝග කර තිබේ.", "URL": "https://sinhala.adaderana.lk/news.php?nid=13428", "Category": null, "Parent URL": null}