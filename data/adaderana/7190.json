{"Source": "Adaderana", "Timestamp": "March 11, 2010 10:39 am", "Headline": "නායයෑම් වැලැක්වීමට වර්ෂා මාපක", "News Content": "මාතලේ ප්‍රදේශයේ නායයෑම් වළක්වාගැනීම සඳහා වර්ෂා මාපක සවිකිරීමට ආපදා කළමනාකරණ මධ්‍යස්ථානය පියවර ගෙන තිබේ. මාතලේ, දොඩම්දෙණිය ප්‍රදේශයේ අවස්ථා කිහිපයකදීම නායයෑම් හා පස්කඳු කඩා වැටීම් සිදුව ඇති බව වාර්තා වේ. ඉදිරි වර්ෂා කාලයත් සමග‍ මෙම නායයෑම් අවදානම ඉහළ යා හැකි බැවින් වර්ෂාමාපක 8 ක් ප්‍රදේශයේ ස්ථාපිත කිරීමට ආපදා කළමනාකරණ මධ්‍යස්ථානය පියවර ගෙන ඇත. එමගින් වර්ෂා මට්ටම සැලකිල්ලට ගෙන නිවැසියන් ආරක්ෂිත ස්ථානවලට යැවීමට හැකිවන බව ආපදා කළමනාකරණ මධ්‍යස්ථානය පවසයි.", "URL": "https://sinhala.adaderana.lk/news.php?nid=7190", "Category": null, "Parent URL": null}