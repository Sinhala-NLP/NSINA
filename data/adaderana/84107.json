{"Source": "Adaderana", "Timestamp": "February 8, 2018 09:50 am", "Headline": "රිය අනතුරකින් 25 කට තුවාලයි - 2 කට බරපතළයි", "News Content": "කුරුණෑගල, දඹුල්ල ප්‍රධාන මර්ගයේ බඩගමුව ප්‍රදේශයේ සිදුවූ රිය අනතුරකින් පුද්ගලයින් 25 දෙනෙකු තුවාල ලබා තිබේ. ලංකා ගමනාගමන මණ්ඩලයට අයත් බස් රථයක් ටිපර් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය. අනතුරෙන් බස් රථයේ ගමන්ගත් පුද්ගලයින් 24 දෙනෙකු සහ ටිපර් රථයේ රියදුරු තුවාල ලබා ප්‍රතිකාර සඳහා කුරූණෑගල සහ පොල්ගොල්ල රෝහල් වලට ඇතුළත් කර තිබේ. තුවාල ලැබූ පුද්ගලයින්ගෙන් දෙදෙනෙකුගේ තත්ත්වය බරපතළ බව පොලීසිය සඳහන් කළේය. කුරුණෑගල පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=84107", "Category": null, "Parent URL": null}