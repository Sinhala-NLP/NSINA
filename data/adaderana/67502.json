{"Source": "Adaderana", "Timestamp": "December 30, 2016 10:00 am", "Headline": " ශල්‍ය උපකරණවල මිල අඩු කරන්න යයි", "News Content": "ශල්‍ය උපකරණවල මිල අඩු කිරීමට සෞඛ්‍ය අමාත්‍ය රාජිත සේනාරත්න මහතා තීරණය කර තිබේ.අත්‍යාවශ්‍ය ඖෂධ මිල අඩු කිරීමේ වැඩපිළිවෙළට සමගාමීව ශල්‍ය උපකරණ මිල ද අඩු කිරීමට තිරණය කළ බව සෞඛ්‍ය අමාත්‍යවරයා සඳහන් කළේය.ඒ අනුව එහි පළමු පියවර ලෙස අක්ෂි කාච මිල අඩු කිරීමට තීරණය කර තිබේ.පෞද්ගලික රෝහල්වලින් අක්ෂි කාච අධික මිල ගණන් යටතේ අලෙවිකරණ බවට රෝගී ජනතාවගෙන් පැමිණිලි ලැබී ඇති බව ද අමාත්‍යවරයා සඳහන් කළේය. ඇතැම් අක්ෂි කාච ඉන්දියාවෙන් රුපියල් 6000කට පමණ ආනයනය කර රෝගීන්ට 25,000ක මුදලකට අලෙවි කරන බවට තොරතුරු හෙලිව තිබේ.අක්ෂි කාච මිල නියාමනය කිරීම තුළින් අක්ෂි කාචයක් රුපියල් 10,000ක පමණ මුදලකට අලෙවි කළ හැකි අතර ශල්‍ය උපකරණ සම්බන්ධයෙන් විධිමත් ක්‍රමවේදයක් සකස් කරන ලෙස සෞඛ්‍ය අමාත්‍යවරයා විසින් ජාතික ඖෂධ නියාමන අධිකාරියට උපදෙස් ලබා දී තිබේ.", "URL": "https://sinhala.adaderana.lk/news.php?nid=67502", "Category": null, "Parent URL": null}