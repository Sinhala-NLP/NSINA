{"Source": "Adaderana", "Timestamp": "February 21, 2018 06:44 am", "Headline": "අනියම් පෙමක් නිසා  සැමියා බිරිද ඝාතනය කරයි", "News Content": "තම බිරිදට පිහියෙන් ඇණ ඝාතනය කර පලා ගොස් ඇති සැකකරුවෙකුව අත්අඩංගුවට ගැනීම සඳහා විමර්ශණ කටයුතු ආරම්භ කර ඇති බව මාරවිල පොලීසිය පවසයි. ඝාතනයට ලක්ව ඇත්තේ මාරවිල - කුරුස පල්ලිය,දෙවැනි පියවර පදිංචිව සිටි මංජුලා ප්‍රියදර්ශණී (අවු:40) නම්වූ තිදරු මවක්ය. ඊයේ (20) රාත්‍රීයේ සැකකාර සැමියා පැමිණෙන විට මිය ගොස් ඇති කාන්තාව තම අනියම් සැමියා සමඟ නිවසේ සිට ඇති අතර මේ බව දැක සැකකරු දෙදෙනාටම පිහියෙන් ඇණ තුවාල සිදු කර පලා ගොස් ඇත. තුවාල ලබා සිටි දෙදෙනාම එම අවස්ථාවේදීම මාරවිල මූලික රෝහලට ඇතුලත් කළ අතර දෙදෙනාගේම තත්ත්වය බරපතල බැවින් ඔවුන්ව කොළඹ ජාතික රෝහලට මාරු කර යවා තිබේ. ජාතික රෝහලට ඇතුලත් කිරීමෙන් පසු එම කන්තාව මිය ගොස් ඇත. සිද්ධිය සම්බන්ධයෙන් අත්අඩංගුවට ගැනීම සඳහා පොලීසිය විසින් සොයන සැකකරු මීට වසර කීපයකට පෙර මාරවිල මුහුදු තීරයේ සංචාරක හෝටලයකදී වයස අවුරුදු 60 ක ජර්මන් ජාතික කාන්තාවක් දුෂණය කිරීමේ සිද්ධියට සම්බන්ධ අයෙකු බව පොලීසිය පවසයි. සිද්ධිය සම්බන්ධයෙන් මාරවිල පොලීසිය වැඩිදුර විමර්ශණ කටයුතු සිදුකරයි.", "URL": "https://sinhala.adaderana.lk/news.php?nid=84602", "Category": null, "Parent URL": null}