{"Source": "Adaderana", "Timestamp": "February 9, 2019 09:22 pm", "Headline": "පුලියන්කුලමේදී රිය අනතුරකින් අයෙක් ජීවිතක්ෂයට", "News Content": "යාපනය නුවර ප්‍රධාන මාර්ගයේ වවුනියාව, පුලියන්කුලම ප්‍රදේශයේදී අද(09) සවස සිදුවූ රිය අනතුරකින් පුද්ගලයෙකු ජීවිතක්ෂයට පත්ව ඇති බව පුලියන්කුලම පොලීසිය පවසයි. පොලීසිය පැවසුවේ යතුරුපැදියක් හා මෝටර් රථයක් එකිනෙක ගැටීමෙන් අනතුර සිදුව ඇති අතර, අනතුරින් යතුරුපැදිකරු ජීවිතක්ෂයට පත්ව ඇති බවයි. අනතුරින් පුලියන්කුලම ප්‍රදේශ‍යේ පදිංචි වයස අවුරුදු 48 ක පුද්ගලයෙකු ජීවිතක්ෂයට පත්ව ඇති බව පොලීසිය සඳහන් කළේය. පොලීසිය පැවසූවේ අනතුරට අදාළව මෝටර් රථයේ රියදුරු අත්අඩංගුවට ගෙන ඇති අතර, මියගිය පුද්ගලයාගේ සිරුර පශ්චාත් මරණ පරීක්ෂණ වෙනුවෙන් වවුනියාව රෝහලට යොමුකොට ඇති බවයි. සිද්ධිය සම්බන්ධයෙන් පුලියන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103995", "Category": null, "Parent URL": null}