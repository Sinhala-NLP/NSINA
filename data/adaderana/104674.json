{"Source": "Adaderana", "Timestamp": "February 20, 2019 12:36 pm", "Headline": "සුරාබදු විශේෂ මෙහෙයුමක් අතර තුර නිලධාරියෙක් උණු ගෝඩා වලකට වැටී බරපතළයි", "News Content": "පමුණුගම මුතුරාජ වෙල්යායේ කලක පටන් පවත්වාගෙන ගිය මහා පරිමාණ මත්පැන් නිශ්පාදනාගාරයක් වැටලීමට කොළඹ සුරාබදු විශේෂ මෙහෙයුම් ඒකකයේ නිලධාරීන් අද(20) අළුයම සමත් විය. දින තුනක් පුරා සිදුකල මෙහෙයුමකින් අනතුරුව මෙම වැටලීම සිදුකර තිබේ. මත්පැන් පෙරමින් සිටි පුද්ගලයන් දෙදෙනෙකු මෙහිදී අත්අඩංගුවට ගෙන ඇති බව වාර්තා වෙයි. වැටලීම අතරතුර සැකකරුවෙකු පසුපස ලුහුබඳින විට සුරාබදු විශේෂ මෙහෙයුම් ඒකකයේ නිලධාරියකු උණූ ගෝඩා වලකට වැටී පිළිස්සීමෙන් රාගම මුලීක රෝහලේ දැඩි සත්කාර ඒකකයට ඇතුළත් කර තිබේ. මෙහිදී රුපියල් ලක්ෂ 20කට අධික ගෝඩා ප්‍රමාණයක් සමග ස්ප්‍රීතු බෝතල් 2000ක්,ගෝඩා ලීටර් 8000ක් ඇතුළු උපකරණ රැසක් සුරාබදු ඒකකයේ නිලධාරීන් විසින් සිය භාරයට ගෙන ඇති බව වාර්තා වෙයි. අදාල සැකකරුවන් මීගමුව මහේස්ත්‍රාත් අධිකරණයට අද ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104674", "Category": null, "Parent URL": null}