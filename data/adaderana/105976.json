{"Source": "Adaderana", "Timestamp": "March 13, 2019 11:12 am", "Headline": "අධික වේගය අයෙක්ට මරු කැඳවයි-දෙදෙනෙක් රෝහලේ", "News Content": "ගිරිතලේ-බකමූණ ප්‍රධාන මාර්ගයේ බකමූණ යාය 23, කොට්ටපිටිය ප්‍රදේශයේ දී අද (13) අළුයම 1.30ට පමණ මෝටර් රථයක් මාර්ගයෙන් ඉවතට පැන ගසක ගැටීමෙන් සිදු වූ අනතුරකින් එක් පුද්ගලයෙකු මිය ගොස් දෙදෙනෙකු බරපතල තුවාල ලබා ඇත. මෙම අනතුරෙන් මියගොස් ඇත්තේ බකමූණ දිග්ගල්පිටිය ප්‍රදේශයේ පදිංචිව සිටි නාවික හමුදාවේ සේවයේ නියුතු වයස අවුරුදු 23ක තරුණයෙකි. අනතුරෙන් තුවාල ලැබු එක් අයෙක් කාන්තාවක් වන අතර ඇය පොළොන්නරුව රෝහලේ ප්‍රතිකාර ලබන බව වාර්තා වෙයි. තුවාල ලැබූවන්ගේ තත්ත්වය ද බරපතල බව රෝහල් ආරංචි මාර්ග සඳහන් කර සිටින බව අද දෙරණ වාර්තාකරු සඳහන් කර සිටියි. අධික වේගය හේතුවෙන් රියදුරුට රථය පාලනය කරගත නොහැකිව මෙම අනතුර සිදුව ඇති බව මේ පිළිබඳ වැඩිදුර පරීක්ෂණ පවත්වනු ලබන බකමූණ පොලීසිය සඳහන් කර සිටියි.", "URL": "https://sinhala.adaderana.lk/news.php?nid=105976", "Category": null, "Parent URL": null}