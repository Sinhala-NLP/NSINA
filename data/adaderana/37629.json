{"Source": "Adaderana", "Timestamp": "September 23, 2013 01:45 pm", "Headline": "පොදුරාජ්‍ය මණ්ඩලයීය රාජ්‍ය නායක සමුළුව තුළින් ලංකාවට වාසි රැසක් අත්වෙනවා ", "News Content": "පොදුරාජ්‍ය මණ්ඩලයීය රාජ්‍ය නායක සමුළුව පැවැත්වීම තුළින් ශ්‍රී ලංකාවට වාසී රැසක් අත්වන බව ආයෝජන ප්‍රවර්ධන අමාත්‍ය ලක්ෂ්මන් යාපා අබේවර්ධන මහතා පවසයි. අමාත්‍යවරයා පෙන්වා දෙන්නේ රාජ්‍ය නායකයින්, ව්‍යාපාරිකයින් සහ මාධ්‍යවේදීන් ඇතුළු විශාල පිරිසක් සමුළුව සඳහා මෙරටට පැමිණෙන බවයි. ව්‍යාපාරික සමුළුවට ව්‍යාපාරිකයන් දෙදහසක් පමණ සහභාගී වීමට නියමිත අතර එමගින් මෙරට ආයෝජන අවස්ථාවන් සඳහා දොරටු විවෘත වන බව ලක්ෂ්මන් යාපා අබේවර්ධන අමාත්‍යවරයා සඳහන් කරයි. මාතර, පඹුරන ප්‍රදේශයේ පැවති වැලිගම වෙළෙඳ සංගමයේ උපහාර පිදීමේ උත්සවයකට එක්වෙමින් අමාත්‍යවරයා මේ අදහස් පළ කරන ලදී.", "URL": "https://sinhala.adaderana.lk/news.php?nid=37629", "Category": null, "Parent URL": null}