{"Source": "Adaderana", "Timestamp": "July 20, 2010 10:26 am", "Headline": "හොරෙන් කුණු දැම්මොත් මාංචු ", "News Content": "කොළඹ නාගරික සීමාව තුළ නීතී විරෝධී ලෙස කැළි කසල මාර්ග වලට බැහැර කරන පුද්ගලයින් අත්අඩංගුවට ගෙන අධිකරණය හමුවට ඉදිරිපත් කිරීමට පියවර ගන්නා බව පොලිසිය මහේස්ත්‍රාත් අධිකරණයට දැනුම් දී තිබේ. මාර්ග වලට නීති විරෝධී ලෙස කැළි කසල බැහැර කළ පුද්ගලයින් 8 දෙනෙකු ඊයේ අධිකරණයට ඉදිරිපත් කර තිබූ අතර ඉන් හයදෙනෙකුම වැලිකඩ පොලිස් වසමට අයත් පුද්ගලයින්ය. කොළඹ අතිරේක මහේස්ත්‍රාත් කුමාරි අබේරත්න මහත්මිය මෙම පිරිසට රුපියල් 50 බැගින් වන දඩ නියම කළ අතර පිටකොටුව පොලිස් වසමේ දී අත්අඩංගුවට පත් වූ තවත් දෙදෙනෙකුට කොළඹ මහේස්ත්‍රාත් අධිකරණය විසින් ‍රුපියල් 1250 බැගින් දඩ නියම කර තිබුණි. මෙවැනි වැටලීම් දිගින් දිගටම සිදු කරන බව පොලිසිය අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=9727", "Category": null, "Parent URL": null}