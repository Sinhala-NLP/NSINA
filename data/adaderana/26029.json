{"Source": "Adaderana", "Timestamp": "July 24, 2012 04:23 pm", "Headline": "කලහකාරීන්ට දුටු තැන වෙඩි තබයි", "News Content": "කලහකාරීන්ට දුටු තැන වෙඩි තබන ලෙස ඉන්දියාවේ ඇසෑම් ප්‍රාන්තයේ ආරක්ෂක බලධාරීන් නියෝග කර ඇතැයි විදෙස් වාර්තා පවසයි. ඉන්දියාවේ ඇසෑම් ප්‍රාන්තයේ පාරම්පරික ගෝත්‍රික ජනතාව සහ මුස්ලිම් පදිංචිකරුවන් අතර ගැටුම් ඇති වී තිබේ. මේ හේතුවෙන් පුද්ගලයින් 60,000 ක් පමණ සහන කඳවුරුවලට පලාගොස් ඇති බව සඳහන්ය. මෙම ගැටුම්වලින් පුද්ගලයින් 21 දෙනෙකු මිය ගොස් ඇති බව විදෙස් මාධ්‍ය පැවසීය. මුස්ලිම් සහ බෙංගාලි සංක්‍රමණිකයන්ගේ ගැටලුව පසුගිය වසර ගණනාවක් තුළම පැවති අතර එය මේ වන විට උත්සන්න වී ඇතැයි වාර්තා වේ.", "URL": "https://sinhala.adaderana.lk/news.php?nid=26029", "Category": null, "Parent URL": null}