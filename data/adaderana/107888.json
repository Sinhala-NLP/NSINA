{"Source": "Adaderana", "Timestamp": "April 12, 2019 03:40 pm", "Headline": "අවුරුද්දට ගෙදර යන්න විශේෂ බස්රථ සහ දුම්රිය සේවාවක් ", "News Content": "උත්සව සමය වෙනුවෙන් විශේෂ බස්රථ සහ දුම්රිය සේවාවක් ක්‍රියාත්මක කරන බව ශ්‍රී ලංකා ගමනාගමන මණ්ඩලය පවසයි. අතිරේක බස්රථ 200 ක් පමණ ධාවනය සඳහා එක් කර ඇති බවයි එම මණ්ඩලයේ කාල සටහන් කලමණාකාර රජීව් ඩිලුක්ෂ මහතා සදහන් කළේය. මේ අතර උත්සව සමයේ මගී අවශ්‍යතාව පදනම් කර ගනිමින් විශේෂ දුම්රිය 25 ක් ධාවනයට යොදවා ඇති බව දුම්රිය දෙපාර්තමේන්තුව පවසයි. එමෙන්ම දෛනිකව ධාවනය වන දුම්රිය සදහා අතිරේක දුම්රිය මැදිරි එක් කිරීමට ද කටයුතු කර ඇති බව එම දෙපාර්තමේන්තුවේ නියෝජ්‍ය ගමනාගමන අධිකාරී වී.එස්. පොල්වත්තගේ මහතා සඳහන් කළේය.", "URL": "https://sinhala.adaderana.lk/news.php?nid=107888", "Category": null, "Parent URL": null}