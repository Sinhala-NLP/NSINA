{"Source": "Adaderana", "Timestamp": "July 19, 2018 03:23 pm", "Headline": "රෝනාල්ඩෝගේ කමීස ලක්ෂ 5 ක් අලෙවි වෙයි-උපයාගත් මුදල ඩොලර් මිලියන 60 යි-රෝනාල්ඩෝ ගිවිසුම්ගත වූ මුදලින් අඩක්", "News Content": "ඉතාලියේ ජුවැන්ටස් පාපන්දු ක්‍රීඩා සමාජය සමඟ ගිවිසුම්ගතවූ පෘතුගාල සුපිරි පාපන්දු ක්‍රීඩක ක්රි ස්ටියානෝ රොනාල්ඩෝගේ නම සඳහන් කමීස ලක්ෂ 5කට අධික ප්‍රමාණයක් එක් දිනක් තුළ අලෙවි වී ඇති බව වාර්තා වේ. එම කමීස අලෙවියෙන් ජුවැන්ටස් පාපන්දු ක්‍රීඩා සමාජය උපයා ඇති මුදල අමෙරිකානු ඩොලර් මිලියන 60ක් පමණ වන බවයි වාර්තා වේ. එය රොනාල්ඩෝ එම ක්‍රීඩා සමාජය සමඟ ගිවිසුම්ගත වූ මුදලින් අඩක් පමණ වීම විශේෂත්වයකි. වසර ගණනාවක් රියල් මැඩ්රිඩ් ක්‍රීඩා සමාජය නියෝජනය කළ රොනාල්ඩෝ පසුගියදා ඉතාලියේ දැවැන්තම පාපන්දු ක්‍රීඩා සමාජය වන ජුවැන්ටස් කණ්ඩායම සමඟ සම්බන්ධ වී තිබුණේ යුරෝ මිලියන 112ක මුදලකටයි. එම ගිවිසුමත් සමඟ එදා මෙදා තුර වැඩිම වටිනාකමක් ලැබූ පාපන්දු ක්‍රීඩකයින් සිව්දෙනා අතරට ඔහු ද ඇතුළත් වුණා. පසුගියදා නිමා වූ ලෝක කුසලාන පාපන්දු තරගාවලියේ අවසන් 16 දෙනාගේ වටයෙන් ඉවත් වීමට පෘතුගාල කණ්ඩායමට සිදුවු ද තරගාවලියේ දී ගෝල 4ක් වාර්තා කිරීමට රොනාල්ඩෝ සමත් විය.", "URL": "https://sinhala.adaderana.lk/news.php?nid=92848", "Category": null, "Parent URL": null}