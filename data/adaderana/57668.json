{"Source": "Adaderana", "Timestamp": "February 28, 2016 08:19 am", "Headline": "මහාචාර්ය විශ්වා වර්ණපාල-ආචාර්ය අජන්තා රණසිංහ අවසන් කටයුතු හෙට", "News Content": "මහාචාර්ය විශ්වා වර්ණපාල මහතාගේ හදිසි අභාවය පිළිබඳ ශ්‍රී ලංකා නිදහස් පක්ෂය සංවේගය පළ කර තිබේ.එක්සත් ජනතා නිදහස් සන්ධානයේ මහලේකම් ලෙස කටයුතු කළ මහාචාර්ය විශ්වා වර්ණපාල මහතාගේ දේහය මේ වන විට මාදිවෙල, ඔබහේන පාරේ පිහිටි ඒ මහතාගේ නිවසේ තැන්පත් කර තිබේ.දේහය පිළිබඳ අවසන් කටයුතු හෙට(29) බොරැල්ල පොදු සුසාන භූමියේ දී සිදුකිරීමට නියමිතව ඇත.අවසන් කටයුතු සිදුකෙරෙන අවස්ථාවට සහභාගී වන ලෙස ශ්‍රී ලංකා නිදහස් පක්ෂය එම පක්ෂයේ සියළු ජනතා නියෝජිතයින්ගෙන් ඉල්ලීමක් ද කරයි.මේ අතර අභාවප්‍රාප්ත ආචාර්ය අජන්තා රණසිංහ මහතාගේ දේහය පිළිබඳ අවසන් කටයුතුද හෙට බොරැල්ල දී පොදු සුසාන භූමියේ සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=57668", "Category": null, "Parent URL": null}