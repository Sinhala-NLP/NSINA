{"Source": "Adaderana", "Timestamp": "May 13, 2012 02:34 pm", "Headline": "දේශපාලනය නිසා සුදුස්සාට සුදුසු තැන නෑ", "News Content": "වර්තමානයේ දී සෑම අංශයක් කෙරෙහිම දේශපාලන මැදිහත්වීම ඇති වීම තුළ සුදුස්සාට සුදුසු තැන අහිමි වී ගොස් ඇති බව එක්සත් ජාතික පක්ෂ පාර්ලිමේන්තු මන්ත්‍රී කරු ජයසූරිය මහතා පවසයි. වර්තමානය වන විට රැකියා ලබාදීමේදී ද දේශපාලනය මුල්කරගෙන සිදුවන බව ඔහු පෙන්වාදෙයි. මන්ත්‍රීවරයා මෙම අදහස් පළ කරනු ලැබුවේ ගම්පහ ප්‍රදේශයේ පැවති උත්සවයකට එක්වෙමිනි. සුදුස්සාට සුදුසු තැන ලැබිය යුතු පරිසරයක් නිර්මාණය කිරීමට රජය වගබලා ගත යුතු බවද එහිදි කරු ජයසූරිය මන්ත්‍රීවරයා පැවසුවේය. තරුණ කැරළි හටගැනීමට හේතු වන්නේ මෙවැනි අසාධාරණ තීරණ බව හෙතෙම එහිදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=24212", "Category": null, "Parent URL": null}