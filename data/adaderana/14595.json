{"Source": "Adaderana", "Timestamp": "March 4, 2011 08:48 am", "Headline": "මෙරට සරණාගතයකු ඝාතනය කරලා -මෙල්බර්න් රියදුරා හිරේ", "News Content": "ශ්‍රී ලාංකික සරණාගතයකු ඝාතනය කිරීමේ චෝදනාවට වරදකරු වූ ඕස්ට්‍රේලියාවේ මෙල්බර්න් නගරයේ රියදුරෙකුට එරට අධිකරණය මගින් වසර 08 ක සිර දඬුවමක් නියමකර තිබේ. 2009 වසරේ ජනවාරි මාසයේ ඩන්ඩෙනොන්ග් නරගයේ ස්ටුවඩ් පාරේදී කෙයිත් ස්වෑන් නම් 31 හැවිරිදි මෙම රියදුරාගේ රථයේ ගැටී අනතුරට ලක්වූ තිරුවඩිවේල් ශ්‍රීකාන්තරාජා නම් ශ්‍රී ලාංකිකයා මරණයට පත්ව තිබේ. රියදුරා සතුව වාහන බලපත්‍රයක් ද නොතිබී ඇති අතර ඔහු වෙත අපරීක්ෂාකාරී වාහන ධාවන ඉතිහාසයක්ද පවතින බව විදෙස් මාධ්‍ය සඳහන් කරයි. දෙදරු පියෙකුද වන ස්වෑන් අදාළ අනතුර සිදුවන අවස්ථාවේ නිදිමතින් පසුව ඇති බවත්, සිරුරට හෙරොයින් නැමැති මත්ද්‍රව්‍ය භාවිතයට ගෙන සිටි බවත් අනාවරණය වී තිබේ. පොලිස් අත්අඩංගුවට පත්වීමෙන් පසු මෙම රියදුරා දින 535 කාලයක් පොලිස් රැඳවුම් භාරයේ පසවී ඇති බව ද විදෙස් මාධ්‍ය වාර්තා කරයි. අදාළ චෝදනාවට කෙයිත් ස්වෑන් වරදකරු බව තීරණය කළ අධිකරණය ඔහුට වසර 08 ක සිර දඬුවමක් නියම කර ඇති අතර වසර 07 ක කාලයක් වාහන ධාවනයේ යෙදීම ද තහනම් කර තිබේ.", "URL": "https://sinhala.adaderana.lk/news.php?nid=14595", "Category": null, "Parent URL": null}