{"Source": "Adaderana", "Timestamp": "August 12, 2010 08:12 am", "Headline": "තරුණ තරුණියන්ගේ දිනය අදයි", "News Content": "අන්තර් ජාතික තරුණ දිනය අදට යෙදී තිබේ. එක්සත් ජාතීන්ගේ අර්ථකථනයට අනුව තරුණ තරුණියන් ලෙස ගැනෙන්නේ වයස අවුරුදු 15ත් 24ත් අතර පුද්ගලයින්ය. ලෝක ජනගහණයෙන් 18%ක් නැතහොත් බිලියන 1 .2 ක් තරුණ ජනතාව බව හඳුනාගෙන තිබේ. ඔවුන්ගෙන් 87%ක්ම සංවර්ධනය වන රටවල ජීවත් වීම විශේෂත්වයකි. සම්පත් බෙදි යාමේ විෂමතාව, සෞඛ්‍යය, අධ්‍යාපනය, සේවා නියුක්තිය සහ ආර්ථික ඉඩ ප්‍රස්තා යන ක‍්ෂේත්‍රවල සමාන අවස්ථා නොමැති වීම යන අ‍භියෝග රැසකට මොවුන් මුහුණ පා සිටියි. මේ අතර එක්සත් ජාතීන්ගේ සංවිධානය විසින් ප්‍රකාශිත අන්තර් ජාතික තරුණ වසර ද අදින් ආරම්භ වේ. ඒ අනුව එය ලබන වසරේ අගෝස්තු 11 වනදා දක්වා ක්‍රියාත්මක වනු ඇත. 2015 වන විට දරිද්‍රතාව සහ සාගින්න පිටු දැකීම, මාතෘ සහ ළදරු මරණ අනුපාතය පහත හෙලීම, අධ්‍යාපනය සහ සෞඛ්‍ය පහසුකම් ව්‍යාප්ත කිරීම ඇතුළු ඉලක්ක ගණනාවක් මූලික කර ගනිමින් මෙම තරුණ වර්ෂය ක්‍රියාත්මක වේ.", "URL": "https://sinhala.adaderana.lk/news.php?nid=10172", "Category": null, "Parent URL": null}