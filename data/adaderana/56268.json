{"Source": "Adaderana", "Timestamp": "January 10, 2016 02:40 pm", "Headline": "ස්වාමියා ඝාතනය කළ බිරිඳ අල්ලයි ", "News Content": "අග්බෝපුර, කිතුල්උකුව ප්‍රදේශයේදී ස්වාමි පුරුෂයා ඝාතනය කළ බවට සැකපිට කාන්තාවක අත්අඩංගුවට ගෙන තිබේ.අග්බෝපුර පොලීසියට ලැබුණු තොරතුරකට අනුව මෙම සැකකාරිය අත්අඩංගුවට ගෙන ඇති බව සඳහන්ය.බහින්බස්වීමක් දුරදිගයාමෙන් අදාළ කාන්තාව විසින් ගෙල සිරකර ස්වාමිපුරුෂයා ඝාතනය කර ඇති බව සිදුකල විමර්ශන වලදී අනාවරණය වී තිබේ.ඝාතනයට ලක්ව ඇත්තේ 43 හැවිරිදි පුද්ගලයෙකි.සිද්ධියට අදාළව අත්අඩංගුවට ගත් 33 හැවිරිදි කාන්තාව කන්තලේ මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=56268", "Category": null, "Parent URL": null}