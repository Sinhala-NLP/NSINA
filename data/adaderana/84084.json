{"Source": "Adaderana", "Timestamp": "February 7, 2018 04:20 pm", "Headline": "කොළඹට දෙවැනි විශාල කර්මාන්තකරණයක් දකුණේ ඇති කරනවා ", "News Content": "දකුණ, හම්බන්තොට සහ රුහුණ යන ප්‍රදේශවල කොළඹට දෙවැනි වන විශාල කර්මාන්තකරණයක් ඇති කිරීමට බලාපොරොත්තු වන බව අග්‍රාමාත්‍ය රනිල් වික්‍රමසිංහ මහතා පවසයි. එමෙන්ම අපනයන ආර්ථිකය සඳහා ගාල්ල හා මාතර ප්‍රදේශයේ විශාල සංචාරක කලාප ආරම්භ කිරීමට කටයුතු කරන බව අග්‍රාමාත්‍යවරයා පවසයි. අරලියගහ මන්දිරයේ පැවති දක්ෂිණ සංවර්ධනය පිලිබඳ විශේෂ සාකච්ඡාවකට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කර තිබේ. මෙහිදී වැඩිදුරටත් අදහස් දැක්වු අග්‍රාමාත්‍යවරයා සඳහන් කළේ කොළඹ, ගම්පහ සහ කළුතර කර්මාන්තකරණය සමඟ දකුණු කර්මාන්තකරණය තුළින් මෙරට අපනයන නිෂ්පාදනය වැඩි කිරීමට කටයුතු කරන බවයි.", "URL": "https://sinhala.adaderana.lk/news.php?nid=84084", "Category": null, "Parent URL": null}