{"Source": "Adaderana", "Timestamp": "June 14, 2016 01:51 pm", "Headline": "ප්‍රංශ ඝාතන සිද්ධිය අයි.එස්. සංවිධානය භාර ගනියි", "News Content": "ප්‍රංශයේ පැරිස් නුවර ආසන්න ප්‍රදේශයකදී පොලිස් නිලධාරියෙකු සහ ඔහුගේ බිරිඳ ඝාතනය කිරීම අයි.එස්. සාමාජිකයෙකු විසින් සිදුකර ඇති බවට අනාවරණය වී තිබේ.ප්‍රංශ පොලීසියේ නිලධාරියෙකුගේ නිවසට කඩා වැදුණු පුද්ගලයෙකු විසින් පොලිස් නිලධාරියා සහ ඔහුගේ බිරිඳ තියුණු ආයුධවලින් පහර දී ඝාතනය කර තිබු බව විදෙස් මාධ්‍ය වාර්තා කළේය. ඒ අනුව සිය සාමාජිකයෙකු විසින් එම ඝාතන සිදුකළ බවට අයි.එස්.සංවිධානය විසින් ප්‍රකාශ කර තිබේ.පසුගිය නොවැම්බර් මාසයේ ප්‍රංශයේ පැරිස් නුවරට එල්ල වු ප්‍රහාරයෙන් අනතුරුව අයි.එස්. ප්‍රහාරයක් එල්ල වු පළමු අවස්ථාව මෙය වෙයි.", "URL": "https://sinhala.adaderana.lk/news.php?nid=61085", "Category": null, "Parent URL": null}