{"Source": "Adaderana", "Timestamp": "March 20, 2013 08:19 am", "Headline": "වැල්ලවත්ත මුහුදේ නෑ අයෙක් මරුට", "News Content": "වැල්ලවත්ත මුහුදු තීරයේ දියනාමින් සිටි පුද්ගලයෙකු දියේ ගිළී මියගොස් තිබේ. ඊයේ පස්වරුවේ අදාළ පුද්ගලයා මුහුදේ දියනාමින් සිටිය දී දියේ ගිළී ඇති අතර කළුබෝවිල රෝහලට ඇතුළත් කිරීමෙන් අනතුරුව මියගොස් ඇති බව පොලීසිය පවසයි. මියගොස් ඇත්තේ කොළඹ 06 ප්‍රදේශයේ පදිංචි වයස අවුරුදු 38 ක පුද්ගලයෙකි. පශ්චාත් මරණ පරීක්ෂණය අද දින පැවැත්වීමට නියමිතය.", "URL": "https://sinhala.adaderana.lk/news.php?nid=32574", "Category": null, "Parent URL": null}