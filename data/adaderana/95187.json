{"Source": "Adaderana", "Timestamp": "August 29, 2018 11:56 am", "Headline": "තෙවැනි ඇසින් දුටු තවත් අනතුරක්", "News Content": "බදුල්ල-හාලිඇළ ඉන්ධන පිරවුම්හල අසළ සිදුවු රිය අනතුරකින් තිදෙනෙකු තුවාල ලබා හාලි ඇළ රෝහලට ඇතුළත් කර ඇති බව අද දෙරණ වාර්තාකරු පවසයි. ඊයේ(28) පස්වරු 3.30ට පමණ මෙම අනතුර සිදුව ඇති අතර අනතුර සිදුවන ආකාරය ඉන්ධන පිරවුම්හලේ ආරක්ෂක කැමරාවේද සටහන්ව තිබේ. බදුල්ල දෙස සිට හාලිඇළ දෙසට ධාවනයවු ත්‍රීරෝද රථයක් ඉන්ධන පිරවුම්හල වෙත හැරවීමට යාමේදී ත්‍රීරෝද රථය එකවරම පෙරළී ඉදිරියෙන් පැමිණි ලංකා විදුලිබල මංණ්ඩලයට අයත් කැබ් රථයක ගැටී මෙම අනතුර සිදුව තිබේ. හාලිඇළ පොලීසිය පවසන ආකාරයට ත්‍රීරෝද රථයේ රියදුරුගේ හා කැබ් රථයේ රියදුරුගේ අපරික්ෂාකරි රිය ධාවනය හේතුවෙන් මෙම අනතුර සිදුව ඇත. සිද්ධිය සම්බන්ධයෙන් හාලිඇළ පොලීසිය වැඩිදුර විමර්ශන සිදු කරයි. අනතුරින් වැළකීමට උත්සහ ගත් යතුරුපැදියක් ද මාර්ගයේ ලිස්සා ගොස් වැටෙන අතර, ඔහුට ද සුළු සීරිම් සිදුව ඇති බව ද වාර්තා වෙයි.", "URL": "https://sinhala.adaderana.lk/news.php?nid=95187", "Category": null, "Parent URL": null}