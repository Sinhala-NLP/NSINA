{"Source": "Adaderana", "Timestamp": "November 12, 2018 08:52 pm", "Headline": "එල්ලවූ සියලුම අවලාද අපහාසවලට සංයමයෙන් මුහුණ දුන්නා", "News Content": "පසුගිය කාලයේ තමන්ට අභියෝගයන්ට හා සිත්වේදනාවන්ට මුහුණ දීමට සිදුවූ බවත් එල්ලවූ සියලුම අවලාද, අපහාස, බැන වැදීම්වලට ඉතා ඉවසීමෙන්, සංයමයෙන් හා ශිලාචාරව මුහුණ දුන් බව හිටපු අග්‍රාමාත්‍ය රනිල් වික්‍රමසිංහ මහතා විශේෂ නිවේදනයක් නිකුත් කරමින් පවසයි. වර්ථමානයේ රට ඉතා අර්බුධකාරී හා සංකීර්ණ තත්ත්වයකට ඇද වැටී ඇති බවත් කවුරුන් ජනාධිපති, අගමැති, ඇමති තනතුරු දරනවාද නැත්නම් ආණ්ඩු කරනවාද යන ප්‍රශ්නය නොවන බවත් ප්‍රජාතන්ත්‍රවාදය ආරක්ෂා කරනවද නැද්ද යන්න තිබෙන ගැටළුව බවත් ඒතුමා කළ නිවේදනයේ සඳහන් වේ. ඊයේ (11) දිනයේදී ජනාධිපතිවරයා ජාතිය අමතා සිදුකළ ප්‍රකාශයේදී සඳහන් කළ ප්‍රකාශයක් සම්බන්ධයෙන් ද හිටපු අගමැතිවරයා මෙහිදී කරුණු දැක්වීමක් සිදුකර තිබේ. එහිදී රනිල් වික්‍රමසිංහ මහතා සඳහන් කර ඇත්තේ පාර්ලිමේන්තු මන්ත්‍රිවරුන්ට නියම කළ මිල ගණන් ගැන දන්නේ ජනාධිපතිවරයා බවයි. තම පක්ෂයේ සහ දෙමළ සන්ධානයේ සිටි මන්ත්‍රිවරයෙක් ඔවුන්ගේ පාර්ශවයට ගනිමින් ඇමතිධුර පිරිනැමු බව ජනාධිපතිවරයා විසින්ම ප්‍රකාශ කිරිමත් සමඟ සාමන්‍ය ජනතාව තුළ පාර්ලිමේන්තු මන්ත්‍රිවරුන් සම්බන්ධයෙන් තිබු විශ්වාසය සම්පුර්ණයෙන්ම බිඳ වැටී ඇති බව ඔහු සිය නිවේදනය මගින් පෙන්වා දී තිබේ. එම නිවේදනය පහතින් දැක්වේ.", "URL": "https://sinhala.adaderana.lk/news.php?nid=99109", "Category": null, "Parent URL": null}