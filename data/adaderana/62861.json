{"Source": "Adaderana", "Timestamp": "August 8, 2016 07:20 am", "Headline": " අනධ්‍යයන සේවක වර්ජනය නිමාවන ලකුණු?", "News Content": "තම ඉල්ලීම් වලට අද දිනයේ ලිඛිත විසඳුමක් ලැබෙනු ඇති බව විශ්වවිද්‍යාල අනධ්‍යයන සේවක වෘත්තිය සමිති එකමුතුව පවසයි.එම එකමුතුවේ සම සභාපති එඩ්වඩ් මල්වත්තගේ මහතා කියා සිටියේ විශ්වවිද්‍යාල අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා සමග සාකච්ඡාවක් අද දිනයේ පැවැත්විමට නියමිත බවයි.ඉල්ලීම් 07ක් මුල් කර ගනිමින් විශ්වවිද්‍යාල අනධ්‍යයන සේවකයින් පසුගිය මස 27 වන දින සිටි වැඩ වර්ජනයක නිරත වී සිටියි.මේ හේතුවෙන් දිවයිනේ සියලු විශ්වවිද්‍යාලවල අධ්‍යයන කටයුතු ඇණහිට ඇති බව වාර්තා වේ.කෙසේ වෙතත් අද දිනයේ සාකච්ඡාවලින් අනතුරුව වර්ජනය අතහැරිමට හැකි වනු ඇති බව එඩ්වඩ් මල්වත්තගේ මහතා සදහන් කළේය.", "URL": "https://sinhala.adaderana.lk/news.php?nid=62861", "Category": null, "Parent URL": null}