{"Source": "Adaderana", "Timestamp": "October 18, 2013 02:20 pm", "Headline": "හොර මත්පැන් නිෂ්පාදනාගාරයක් වටලයි ", "News Content": "නාත්තණ්ඩිය - තුම්මෝදර ප්‍රදේශයේ වගුරුබිමක පවත්වාගෙන ගිය නීති විරෝධී මත්පැන් නිෂ්පාදනාගාරයක් වටලා පුද්ගලයින් තිදෙනෙකු අත්අඩංගුවට ගෙන තිබේ. පුත්තලම නියෝජ්‍ය පොලිස්පති කාර්යාලයේ විශේෂ වැටලීම් ඒකකයට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි. එහිදි නීති විරෝධී මත්පැන් බෝතල් 135ක් සහ මත්පැන් පෙරීම සඳහා යොදා ගන්නා උපකරණ ද පොලීසිය භාරයට ගෙන තිබේ. සැකකරුවන් සම්බන්ධයෙන් පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=38213", "Category": null, "Parent URL": null}