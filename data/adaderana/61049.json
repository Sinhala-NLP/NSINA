{"Source": "Adaderana", "Timestamp": "June 13, 2016 01:14 pm", "Headline": " තිළිණට දුන් ඇප නියෝගය අත්හිටුවයි", "News Content": "කොළඹ හිටපු අතිරේක මහේස්ත්‍රාත් තිළිණ ගමගේ මහතාගේ ඇප නියෝගය අත්හිටුවා තිබේ. නීතිපතිවරයා විසින් කොළඹ මහාධිකරණය වෙත ඉදිරිපත් කළ ප්‍රතිශෝධන පෙත්සමක් සලකා බැලීමෙන් පසු මහාධිකරණ විනිසුරු මනිලාල් වෛද්‍යතිලක මහතා අද(13) එම නියෝගය සිදුකළ බව අද දෙරණ අධිකරණ වාර්තාකරු පැවසුවේය. බලපත්‍රයක් නොමැතිව අලි පැටවෙකු ළඟ තබාගැනීම සම්බන්ධයෙන් චෝදනා ලැබ සිටි කොළඹ හිටපු අතිරේක මහේස්ත්‍රාත් තිළිණ ගමගේ මහතා ඇප මත මුදාහැරීමට නුගේගොඩ මහේස්ත්‍රාත් අධිකරණය තීරණය කර තිබුණි.එම නියෝගය නීති විරෝධී බව පවසමින් නීතිපතිවරයා විසින් ප්‍රතිශෝධන පෙත්සමක් ඉදිරිපත් කළේය.එය සැළකිල්ලට ගනිමින් අදාළ ඇප නියෝගය අත්හිටවු මහාධිකරණය එම නඩුවට අදාළ මුල් ලිපිගොනුව මහාධිකරණයට ඉදිරිපත් කරන ලෙස ද නියෝග කර තිබේ.", "URL": "https://sinhala.adaderana.lk/news.php?nid=61049", "Category": null, "Parent URL": null}