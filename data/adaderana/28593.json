{"Source": "Adaderana", "Timestamp": "October 24, 2012 09:08 pm", "Headline": "5 හැවිරිදි දරුවා ගසක අත්තකට බිලිවෙයි", "News Content": "පෙර පාසල නිමවී නිවසට පැමිණෙමින් සිටි වයස අවුරුදු 5ක දරුවෙකු මතුගම, යටදොළ දෙමළ විද්‍යාලය අසලදී ගසක අත්තක් කඩා වැටීමෙන් ඊට යටවී මියගොස් තිබේ. තද සුළං තත්ත්වයක් හේතුවෙන් අද (24) දහවල් ගසක අත්තක් කඩා වැටී ඇතැයි පොලීසිය පැවසුවේය. එම අනතුරින් තුවාල ලැබු 5 හැවිරිදි දරුවා නාගොඩ රෝහලට ඇතුළත් කර තිබේ. කෙසේ වෙතත් එම දරුවා අද සවස මියගොස් අතැයි පොලීසිය පැවසුවේය. දරුවාගේ මෘත ශරීරය නාගොඩ රෝහලේ මෘත ශරීරාගාරයේ තබා ඇත.", "URL": "https://sinhala.adaderana.lk/news.php?nid=28593", "Category": null, "Parent URL": null}