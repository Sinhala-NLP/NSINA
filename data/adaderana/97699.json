{"Source": "Adaderana", "Timestamp": "October 15, 2018 09:59 am", "Headline": "ගැටුමකට මැදි වු මව පහර කෑමෙන් ජීවිතක්ෂයට", "News Content": "තරුණ කණ්ඩායමක් පහරදීමෙන් කෝපායි ප්‍රදේශයේ මවක් ජිවිතක්ෂයට පත්ව ඇති බව කෝපායි පොලීසිය පවසයි. කෝපායි පොලිසිය පැවසුවේ ඊයේ(14) රාත්‍රීයේ ඌරෙලු බටහිර ප්‍රදේශයේ සංවර්ධන මධ්‍යස්ථාන පිහිටි ප්‍රදේශයේ සිදුවු පහරදීමකින් එලෙස කාන්තාවක් ජිවිතක්ෂයට පත්ව ඇති බවයි. පහරකෑමෙන් 58 හැවිරිදි චන්ද්‍රරාසා විජයකුමාරි නැමති නැතැත්තියක් ජිවිතක්ෂයට පත්ව ඇති බවද පොලීසිය සඳහන් කළේය. තරුණ කණ්ඩායමක් අතර සිදුවු ගැටුමකට මැදි වි අදාළ කාන්තාව ජිවිතක්ෂයට පත්ව ඇති බව මූලික පරීක්ෂණයන්ගෙන් අනාවරණය වී ඇති බවද පොලිසිය පැවසීය. පොලීසිය පැවසුවේ අදාළ ඝාතනය සම්බන්ධයෙන් වන සැකකරුවන් අත්අඩංගුවට ගැනීමට පරීක්ෂණ මෙහෙයවන බවයි. සිද්ධිය සම්බන්ධයෙන් කෝපායි පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=97699", "Category": null, "Parent URL": null}