{"Source": "Adaderana", "Timestamp": "January 2, 2012 12:04 pm", "Headline": "දළඳා මාළිගයේ අනුරුව සහිත ඇඳුම් තොගයක් වෙළඳපොළේ", "News Content": "මහනුවර ශ්‍රි දළඳා මාළිගයේ අනුරුව සහිත කාන්තා ඇඳුම් තොගයක් විකිණීමට තිබියදී සොයාගෙන තිබේ. මහනුවර නගරයේ නිමි ඇඳුම් අලෙවිසලක තිබූ එම ඇඳුම් පිළිබද තරුණයන් පිරිසක් විසින් පොලිසියට දැනුම් දී ඇති බව වාර්තා වේ. පසුව අදාළ අලෙවි සැලේ කළමනාකාරවරයාගෙන් පොලිසිය ප්‍රකාශයක් සටහන් කරගෙන ති‍බේ. එවැනි ආකාරයේ ඇඳුම් අලෙවි නොකරන ලෙසට අලෙවිසල් හිමිකරුවන් දැනුවත් කරන ලෙස මේ සම්බන්ධයෙන් ශ්‍රී දළඳා මාළිගයේ දියවඩන නිළමේ ප්‍රදීප් නිලංග දෑල මහතා අදාළ අංශ වෙත උපදෙස් ලබා දී ඇති බව වාර්තා වේ.", "URL": "https://sinhala.adaderana.lk/news.php?nid=21106", "Category": null, "Parent URL": null}