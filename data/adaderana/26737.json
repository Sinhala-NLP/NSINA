{"Source": "Adaderana", "Timestamp": "August 20, 2012 04:02 pm", "Headline": "නුසුදුසු ස්ථානයකින් දිය නා අවසන් ගමන් යයි", "News Content": "පොතුවිල්, ආරුගම්බේ මුහුදු තීරයේ දී පුද්ගලයෙකු දියේ ගිලී මිය ගොස් තිබේ. අද (20) දහවල් 12.30 ට පමණ මෙම අනතුර සිදුව ඇති බව ආරුගම්බේ පොලීසිය සඳහන් කරයි. බදුල්ල ප්‍රදේශයේ පදිංචි වයස 27 හැවිරිදි වියේ පසුවූ පිරිමි අයෙකු මෙලෙස මිය ගොස් ඇතැයි සඳහන්ය. විනෝද චාරිකාවක පැමිණි පිරිසක සිටි මෙම පුද්ගලයා දිය නෑමට නුසුදුසු ස්ථානයකින් දිය නෑමට යාම හේතුවෙන් මෙම අනතුර සිදුව ඇති බව ආරුගම්බේ පොලීසිය පැවසීය. මළ සිරුර මේ වන විට ආරුගම්බේ රෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=26737", "Category": null, "Parent URL": null}