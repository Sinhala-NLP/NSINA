{"Source": "Adaderana", "Timestamp": "June 26, 2018 10:26 pm", "Headline": "දෙරණාඅභිවන්දනා පොසොන් නමස්කාරය අනුරපුරයේදී", "News Content": "දෙරණාභිවන්දනා පොසොන් නමස්කාරය හෙට දිනය පුරා අනුරාධපුර රුවන්වැලි මහා සෑ පුදබිම කේන්ද්‍ර කර ගනිමින් පැවැත්වීමට මේ වන විට සියළු කටයුතු සුදානම් කර තිබේ. ඒ අනුව දෙරණාභිවන්දනා පොසොන් නමස්කාරය රුවන්වැලි මහා සෑ පුදබිම කේන්ද්‍ර කර ගනිමින් හෙට අළුයම 05 ට ආරම්භ වන අතර සීල සමාදානය, ධර්ම දේශනා, ධර්ම සාකච්ඡා, කවි දැහැන සහ මව්පිය වන්දනා ආදී වැඩසටහන් රැසක් දෙරණාභිවන්දනා පොසොන් නමස්කාරයට ඇතුළත් වෙයි. මේ අතර දෙරණාභිවන්දනා පොසොන් නමස්කාරයට සමගාමීව අනුරාධපුර නගරය පිරිසිදු කිරීමේ කටයුතු ජුනි 28 වන බ්‍රහස්පතින්දා උදෑසන 07 ට රුවන්වැලි මහා සෑය අසලින් සහ ජය ශ්‍රී මහා බෝධි වහන්සේ අසලින් ආරම්භ වීමට නියමිතයි. ඒ අනුව අද(26) දිනයේ දී අනුරාධපුර පුදබිමට පැමිණෙන බැතිමතුන්ට කැලි කසළ බහාලුම් ලබාදීම මනුසත් දෙරණ සහ “රෙඩ්කව් රස පදම” එක්ව අද දිනය පුරා සිදු කෙරුණි.", "URL": "https://sinhala.adaderana.lk/news.php?nid=91550", "Category": null, "Parent URL": null}