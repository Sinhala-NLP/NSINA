{"Source": "Adaderana", "Timestamp": "March 12, 2015 04:40 pm", "Headline": "පවුල් සෞඛ්‍ය සේවිකාවන්ගේ ගැටලුවට රාජිතගේ අවධානය", "News Content": "පවුල් සෞඛ්‍ය සේවා නිලධාරිනියන් පුහුණු කිරිම සඳහා හෙද විදුහල තුළ වෙනමම පුහුණු කිරීම් ඒකකයක් ස්ථාපිත කරන බව සෞඛ්‍ය අමාත්‍ය රාජිත සේනාරත්න මහතා පවසයි.ක‍්ෂේත්‍ර පවුල් සෞඛ්‍ය නිලධාරිනියන්ගේ රුපියල් 250 ක් වු කාර්යාල දීමනාව රුපියල් 1500 දක්වා වැඩි කිරිමට පියවර ගන්නා බවද අමාත්‍යවරයා කියයි.පවුල් සෞඛ්‍ය සේවා නිලධාරිනියන්ගේ වෘත්තිමය ගැටලු සඳහා සාකච්ඡා කිරීම සඳහා සෞඛ්‍ය අමාත්‍ය රාජිත සේනාරත්න මහතා සමඟ සෞඛ්‍ය අමාත්‍යංශයේදී විශේෂ සාකච්ඡාවක් සිදුව ඇත.එහිදී අමාත්‍යවරයා මෙම අදහස් පළකළ බව සෞඛ්‍ය අමාත්‍යංශය නිවේදනය කළේය.එමෙන්ම සෞඛ්‍ය සේවයේ නියලී සිටින සියලු වෘත්තිකයින් ජනතාවට ගුණාත්මක සේවයක් ලබාදිම සඳහා සැමවිටම කැප වී කටයුතු කළ යුතු බවද අමාත්‍යවරයා එහිදී වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=49929", "Category": null, "Parent URL": null}