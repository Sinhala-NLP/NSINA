{"Source": "Adaderana", "Timestamp": "December 13, 2013 11:53 am", "Headline": "හොරාට දැව ප්‍රවාහනය කළ සිවිල් ආරක්ෂකයා අත්අඩංගුවට ", "News Content": "නීති විරෝධී අයුරින් දැව තොගයක් ප්‍රවාහනය කරමින් සිටි සිවිල් ආරක්ෂක බලකායේ සෙබලෙකු අත්අඩංගුවට ගෙන තිබේ. ඊයේ(12) රාත්‍රී අලුත් එළුවන්කුලම ගඟේවාඩිය ප්‍රදේශයේ දී සිදුකළ වැටලීමකදී මොහු අත්අඩංගුවට ගත් බව පොලීසිය සඳහන් කළේය. කරුවලගස්වැව ග්‍රාමාරක්ෂක බලකා පසුමුලයට අනුයුක්තව සේවය කරන සිවිල් ආරක්ෂක බලකා සෙබලෙකු මෙලෙස අත්අඩංගුවට ගෙන තිබේ. දැව තොගය ප්‍රවාහනය කළ ලොරි රථය ද පොලීසිය භාරයට ගෙන ඇති බව සඳහන් වෙයි. සැකකරු පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39555", "Category": null, "Parent URL": null}