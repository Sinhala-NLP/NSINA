{"Source": "Adaderana", "Timestamp": "March 27, 2018 03:25 pm", "Headline": "මොරටුව නාගරික මන්ත්‍රී  සජිත්ට ප්‍රහාරයක්", "News Content": "මොරටු එක්සත් ජාතික පක්ෂ නාගරික මන්ත්‍රී සජිත් දුමින්ද පීරිස් මහතාට හා එම මහතාගේ බිරිදට, ඔහුගේ සොහොයුරියට පහරදීමේ සිද්ධියක් සම්බන්ධයෙන් පුද්ගලයින් දෙදෙනෙකු අත්අඩංගුවට ගත් බව මොරටුව එගොඩඋයන පොලීසිය පවසයි. එගොඩඋයන - සොබාදහම් මාවතේ පිහිටි නිවසේ රැදී සිටින අවස්තාවේදී ඊයේ(26) රත්‍රී 7ට පමණ ත්‍රීරෝද රථයකින් පැමිණි කිසියම් පිරිසක් විසින් නිවසට කඩාවැදී මන්ත්‍රීවරයාට හා ඔහුගේ සොහොයුරියට පහරදී නිවසේ ජනෙල් පවා කුඩු කර ඇති බව අප වාර්තාකරු පැවසීය. පහරකෑටමෙන් තුවාල ලැබු සජිත් දුමින්ද මන්ත්‍රීවරයා හා ඔහුගේ සොහොයුරිය පානදුර මූලික රෝහලේ ප්‍රතිකාර ලබන අතර සිද්ධිය සම්බන්ධයෙන් මෝදර, මොරටුව එගොඩඋයන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86449", "Category": null, "Parent URL": null}