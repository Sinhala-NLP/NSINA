{"Source": "Adaderana", "Timestamp": "November 25, 2016 04:36 pm", "Headline": " වෙරළ ඛාදනය මඩින්න නව ව්‍යාපෘතියක් ", "News Content": "මාරවිල මුහුදු තීරයේ වෙරළ ඛාදනය වැලැක්වීමේ අරමුණින් ගැඹුරු මුහුදෙන් ලබාගත් මුහුදු වැලි පිරවීමේ ව්‍යාපෘතියක් ආරම්භ කර තිබේ.වෙරළ සංරක්ෂණ සහ වෙරළ සම්පත් කළමනාකරණ දෙපාර්තමේන්තුවේ අධ්‍යක්ෂ ජනරාල් ප්‍රභාත් චන්ද්‍රකීර්ති මහතා සඳහන් කළේ විදේශීය සමාගමක සහයෝගයෙන් අදාළ ව්‍යාපෘතිය ක්‍රියාත්මක කර ඇති බවයි.2003 වර්ෂයේ සිට ආරම්භ වූ එම ව්‍යාපෘතිය උණවටුන හා මීගමුව වෙරළ තීරයන්ගේ ද ක්‍රියාත්මක කර ඇති බව අධ්‍යක්ෂ ජනරාල්වරයා කියා සිටියේය.එහි සාර්ථක ප්‍රතිඵල හේතුවෙන් මාරවිල මුහුදු තීරයේ ද අදාළ ව්‍යාපෘතිය ආරම්භ කිරීමට පියවර ගෙන ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=66418", "Category": null, "Parent URL": null}