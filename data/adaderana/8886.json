{"Source": "Adaderana", "Timestamp": "June 8, 2010 12:11 pm", "Headline": "ජනතා සේවයට ශක්තිය ලැබුණේ මැදමුලන තක්සලාවෙන් -මර්වින්", "News Content": "පොසොන් පොහොයට පෙර අනුරාධපුර, ජය ශ්‍රී මහා බෝධිය සමීපයේ රථගාල ඉදිකිරීමේ කටයුතු අවසන් කරන බව මහාමාර්ග නියෝජ්‍ය අමාත්‍ය මර්වින් සිල්වා මහතා පවසයි. දෙසතියක් ඇතුළත එම කටයුතු අවසන් කරන ලෙස තමන් අදාළ බලධාරීන්ට නියෝග කර ඇති බව අමාත්‍යවරයා පෙන්වා දෙයි. ඊට අමතරව මිහින්තලේ විහාරස්ථානය අවට මාර්ග ද කඩිනමින් ප්‍රතිසංස්කරණය කිරීමට පියවර ගෙන ඇති බව අමාත්‍යවරයා සඳහන් කළේය. ජනාධිපති මහින්ද රාජපක්ෂ මහතාගේ හතළිස් වසරක දේශපාලන දිවියට ආශිර්වාද කරමින් කැලණිය රජමහා විහාරයේ ඊයේ පැවති පුණ්‍යෝත්සවයකට එක්වෙමින් නියෝජ්‍ය අමාත්‍ය මර්වින් සිල්වා මහතා මේ බව ප්‍රකාශ කළේය. තමාට මෙතරම් ශක්තියකින් ජනතාවට සේවය කිරීමට හැකිව ඇත්තේ මැදමුලන තක්සලාවෙන් අධ්‍යාපනය ලැබීම හේතුවෙන් බව මර්වින් සිල්වා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8886", "Category": null, "Parent URL": null}