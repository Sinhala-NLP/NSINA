{"Source": "Adaderana", "Timestamp": "April 19, 2019 09:21 pm", "Headline": "සති අන්ත දිර්ඝ නිවාඩුවට ශ්‍රි පාද කරුණාවට විශාල වන්දනාකරුවන් පිරිසක්", "News Content": "සිංහල හින්දු අලුත් අවුරුද්ද අවසන් විමත් සමඟම සති අන්ත දිර්ඝ නිවාඩුවට ශ්‍රි පාදය කරුණා කිරිමට හැටන් මාර්ගය ඔස්සේ විශාල වන්දනාකරුවන් පිරිසක් ඊයේ (18) සිට පැමිණෙමින් සිටින බව නල්ලතන්නිය පොලිසියේ ස්ථානාධිපති ලක්සිරි ප්‍රනාන්දු මහතා පැවසිය. ශ්‍රි පාද වන්දනාකරුවන් පැමිණි වාහන නල්ලතන්නියේ සියළුම රථගාල් වල ගාල් කර සෙසු වාහන නල්ලතන්නිය මරේ මංසන්ධියේ සිට රිකාටන් දක්වා කිලොමිටර් 4 පමණ දුරට මාර්ගයේ එක් පසක ගාල් කළ බව පොලිස් ස්ථානාධිපතිවරයා පවසා ඇත. ශ්‍රි පාද වන්දනාවේ දුම්රියෙන් පැමිණෙන වන්දනාකරුවන් වෙනුවෙන් හැටන් දුම්රිය ස්ථානයේ සිට නල්ලතන්නිය දක්වා හැටන් ලංගම ඩිපෝව මගින් දිවා රාත්‍රි දෙකේම ලංගම බස් රථ ගණනාවක් ධාවනයට එක් කර ඇත. මෙයට සමගාමිව පෞද්ගලික බස් රථ ගණනාවක්ද ධාවනයට එක් කර තිබේ. ශ්‍රි පාද වන්දනාවේ පැමිණෙන වන්දනාකරුගේ ආරක්ෂාව සඳහා දිවා රාත්‍රි දෙකේම විශේෂ ආරක්ෂිත වැඩ පිලිවෙලක් දියත් කර ඇති බව නල්ලතන්නිය පොලිසියේ ස්ථානාධිපති ලක්සිරි ප්‍රනාන්දු මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=108261", "Category": null, "Parent URL": null}