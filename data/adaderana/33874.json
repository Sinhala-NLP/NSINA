{"Source": "Adaderana", "Timestamp": "May 7, 2013 10:46 am", "Headline": "වෙසක් දන්සල් කතා‍ව මරුවාට අත වනයි", "News Content": "වෙසක් උත්සවයකට දන්සලක් සංවිධානය කිරීමේ සාකච්ඡාවකදී පෙර අමනාපයක් යළි කතාවට නැගී ඇති වු බහින් බස්වීමක් දුරදිගයාමෙන් පසු සිසුවෙකු තවත් සිසුවෙකුට පිහියකින් ඇනීම නිසා මියගොස් තිබේ. කොළඹ පාසලක උසස් පෙළ පන්තියේ ඉගෙනුම ලබන ළමුන් පිරිසක් ඉදිරියේදී වෙසක් උත්සවයකට දන්සලක් සංවිධානය කිරීම ගැන ඊයේ පෙරවරුවේ හෝමාගම පනාගොඩ, කුරුන්ද ප්‍රදේශයේදී සාකච්ඡා කර ඇත. එම සාකච්ඡාවේදී මෙය සිදුව ඇති අතර පිහියෙන් ඇනීම නිසා තුවාල ලැබු සිසුවා හෝමාගම රෝහලට ඇතුළත් කර අනතුරුව කොළඹ ජාතික රෝහලට මාරු කර යවා ඇතත් අද (07) උදෑසන මියගොස් තිබේ. කොළඹ ප්‍රධාන පෙළේ පාසලක උසස් පෙළ පන්තියේ ඉගෙනු ලැබූ 16 හැවිරිදි චලක ධනුෂ්ක නැමැති සිසුවා මෙලෙස මියගොස් ඇති අතර මෙය සිදුකළ බව කියන සැකකාර සිසුවා අත්අඩංගුවට‍ ගෙන ඇති බව පොලීසිය කියයි.", "URL": "https://sinhala.adaderana.lk/news.php?nid=33874", "Category": null, "Parent URL": null}