{"Source": "Adaderana", "Timestamp": "February 5, 2016 04:17 pm", "Headline": "වංචනිකව විදුලිය පරිහරණයකර දඩකයි", "News Content": "2015 වසරේදී වංචනිකව විදුලිය පරිහරණය කළ පුද්ගලයින් 2704 දෙනෙකුට එරෙහිව නීතිමය ක්‍රියාමාර්ග ගෙන ඇති බව විදුලිබල හා පුනර්ජනනිය බලශක්ති අමාත්‍යාංශය පවසයි.ලංකා විදුලිබල මණ්ඩලයේ විශේෂ විමර්ශන ඒකකය මගින් දීපව්‍යාප්තව සිදු කළ වැටලීම්වලදී මොවුන් නීතියේ රැහැනට හසුකරගෙන ඇති බව සඳහන්ය.එම වැටලීම්වලින් රුපියල් දාහත් කෝටි තිස්නව ලක්ෂයක පමණ මුදලක් දඩ ලෙස අය කරගෙන ඇති බව විදුලිබල හා පුනර්ජනනිය බලශක්ති අමාත්‍යාංශය සඳහන් කර තිබේ.ලංකා විදුලිබල මණ්ඩලය සංවර්ධන ක්‍රියාදාමයේ එක් පියවරක් ලෙස විදුලි වංචාවන් පිළිබඳ වැටලීම් සිදු කිරිම සඳහා ලංකා විදුලිබල මණ්ඩලයේ විශේෂ විමර්ශන ඒකකය තවදුරටත් ශක්තිමත් කර ඇති අතර වංචනික විදුලි පරිහරණයන් පිළිබඳ 011 2 42 22 59 යන දුරකතන අංකයට දැනුම් දෙන ලෙස ද අමාත්‍යාංශය ජනතාවගෙන් ඉල්ලීමක් කර ඇත.", "URL": "https://sinhala.adaderana.lk/news.php?nid=56943", "Category": null, "Parent URL": null}