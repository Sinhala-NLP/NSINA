{"Source": "Adaderana", "Timestamp": "July 27, 2019 04:06 pm", "Headline": "වැලි ගොඩ දැමු බන්ධනාගාර නියාමකවරු හා රැඳවියන් පිරිසක් අත්අඩංගුවට", "News Content": "මොණරාගල හුලංදාව ඔය ප්‍රදේශයේ වැලි ගොඩදමමින් සිටි බන්ධනාගාර නියාමකවරුන් දෙදෙනෙකු සහ රැඳවියන් තිදෙනකු අත්අඩංගුවට ගෙන ඇත. බුත්තල, පොලිස් විශේෂ කාර්ය බලකා නිලධාරීන් සිදුකළ වැටලීමකදී බන්ධනාගාරය පිටුපස වැලිගොඩ දමමින් සිටියදී ඔවුන් අත්අඩංගුවට ගෙන ඇති බව වාර්තා වෙයි. නීත්‍යානුකූල බලපත්‍රයක් නොමැතිව වැලි ගොඩදැමීම සහ ඊට අනුබල ලබා දීමේ චෝදනාවලට අදාළව බන්ධනාගාර නියාමකවරුන් දෙදෙනා සහ රැඳවියන් තිදෙනා අත්අඩංගුවට ගෙන ඇත. සැකකරුවන් ඉදිරි විමර්ශන සඳහා මොණරාගල පොලීසිය වෙත භාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=115142", "Category": null, "Parent URL": null}