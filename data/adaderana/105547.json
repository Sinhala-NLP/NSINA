{"Source": "Adaderana", "Timestamp": "March 6, 2019 08:16 am", "Headline": "ජීව උන්ඩ 346ක් සමඟ හමුදා ‍සාමාජිකයෙක් අත්අඩංගුවට", "News Content": "ස්වංක්‍රිය ගිනි අවි සඳහා යොදා ගන්නා සජීව පතරොම් සහ ගුවන් යානා නාශක අවි වලට යොදා ගන්නා පතරොම් තොඟයක් සමඟ යුද හමුදා සාමාජිකයෙකු රිදීමාලියද්ද ප්‍රදේශයේදී අත්අඩංගුවට ගෙන තිබේ. සැකකරු සතුව තිබී ස්වංක්‍රිය ගිනි අවි සඳහා යොදා ගන්නා සජීවි පතරොම් 273ක්, ගුවන් යානා නාශක ස්වංක්‍රිය අවි සඳහා යොදා ගන්නා සජීවි පතරොම් 73ක්, ගිනි අවි සඳහා යොදා ගන්නායකඩ බැරල් 02ක් සෙයොගත් බව පොලීසිය පැවසීය. 36 හැවිරිදි මෙම සැකකරු මන්නාරම යුධ හමුදා කඳවුරට අනුයුක්තව සේවය කරන සෙබලෙකු බව වාර්තා වෙයි. අත්අඩංගුවට ගත් සැකකරු අද(06) මහියංගණ මහේස්ත්‍රාත් අධිකරණයට ඉදිරිපත් කිරිමට නියමිත අතර රිදිමාලියද්ද පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=105547", "Category": null, "Parent URL": null}