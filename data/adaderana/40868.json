{"Source": "Adaderana", "Timestamp": "February 4, 2014 08:12 am", "Headline": "ලංකාවට විරුද්ධ වන්න මධ්‍යම රජයට බල කරනවා ", "News Content": "ශ්‍රී ලංකාවට එරෙහිව එක්සත් ජාතීන්ගේ මානව හිමිකම් කවුන්සිලයට ඉන්දියාව ද යෝජනාවක් ගෙන ආ යුතු බව තමිල්නාඩු ප්‍රධාන අමාත්‍ය ජයලලිතා ජයරාම් මහත්මිය පවසයි. තමිල්නාඩු පළාත් සභා සැසිවාරය අමතමින් ජයලලිතා ජයරාම් මෙම අදහස් පළ කර ඇති බව ඉන්දීය මාධ්‍ය වාර්තා කරයි. ඇය පෙන්වා දෙන්නේ අමෙරිකාව ගෙන එන යෝජනාවට අමතරව ඉන්දියාව විසින් ද ශ්‍රී ලංකාවට එරෙහිව යෝජනාවක් මෙවර එක්සත් ජාතීන්ගේ මානව හිමිකම් කවුන්සිලයට ඉදිරිපත් කළ යුතු බවයි. කොංග්‍රස් පක්ෂය ප්‍රමුඛ ඉන්දීය මධ්‍යම රජය ඉදිරි මහ මැතිවරණයට පෙර අදාළ යෝජනාව ගෙන ආ යුතු බව ඇය අවධාරණය කර තිබේ. එසේ සිදුනොකළහොත් ඉදිරි මහ මැතිවරණයේ දී ඉන්දීය රජය වෙනස් කර ශ්‍රී ලංකාවට එරෙහිව මානව හිමිකම් කවුන්සිලයට යෝජනාවක් ඉදිරිපත් කරන බව ජයලලිතා ජයරාම් පවසයි. ඊට අමතරව ශ්‍රී ලංකාවට එරෙහිව ආර්ථික සම්බාධක පැනවීමට සහ ශ්‍රී ලංකාවේ ආරක්ෂක අංශවලට ඉන්දියාවේ දී ලබාදෙන පුහුණුව නතර කිරීමට ද පියවර ගන්නා බව ජයලලිතා ජයරාම් පවසා තිබේ.", "URL": "https://sinhala.adaderana.lk/news.php?nid=40868", "Category": null, "Parent URL": null}