{"Source": "Adaderana", "Timestamp": "September 1, 2018 01:24 pm", "Headline": "ගජමුතු විකුණා මුදල් සොයන්න ගිය සිහිනය බොඳ වෙයි", "News Content": "අලෙවිය සදහා රැගෙන යමින් තිබූ ගජමුතු 12ක් සමඟ පුද්ගලයින් සිව් දෙනෙකු පොළොන්නරුව සිරිපුර ප්‍රදේශයේදි අත්අඩංගුවට ගෙන තිබේ. පොළොන්නරුව ජ්‍යෙෂ්ඨ පොලිස් අධිකාරීවරයාගේ මෙහෙයවීම යටතේ පොළොන්නරුව කොට්ඨාස නීතිය බලගැන්වීමේ ඒකකය මගින් ඊයේ (31) පස්වරුවේ පොළොන්නරුව සිරිපුර ප්‍රදේශයේ සිදු කළ විශේෂ වැටලීමකදී මෙම ගජමුතු තොගය සොයාගෙන තිබේ. වැටලීම සිදු කළ අවස්ථාවේදී සැකකරුවන් සතුව අලෙවිය සදහා රැගෙන යමින් තිබූ ගජමුතු 12ක් ,ඔවුන් සතුව තිබූ රුපියල් ලක්ෂ තුනහමාරක මුදලක් සහ සැකරුවන් ගමන්ගත් වෑන් රථය පොලිස් භාරයට ගෙන තිබුණි. පොලීසිය පැවසුවේ අත්අඩංගුවට පත් සැකකරුවන් සිව්දෙනා හෙට්ටිපොල ප්‍රදේශයේ සිට පොළාන්නරුව ප්‍රදේශයේ පැමිණ මෙම ගජමුතු තොගය අලෙවි කිරීමට සූදානම්ව සිට ඇති බවයි. අත්අඩංගුවට පත් සැකකරුවන් සිව්දෙනා බිබිල ,හසලක හා හෙට්ටිපොල යන ප්‍රදේශවල පදිංචිකරුවන් වේ.", "URL": "https://sinhala.adaderana.lk/news.php?nid=95359", "Category": null, "Parent URL": null}