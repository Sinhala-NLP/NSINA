{"Source": "Adaderana", "Timestamp": "June 28, 2014 09:14 am", "Headline": "වෑන් රථයක් හා කැබ් රථයක්  ගැටී 1ක් මරුට - 23ක් රෝහලේ ", "News Content": "මඩකලපුව - කල්මුණේ ප්‍රධාන මාර්ගයේ සිදුවු රිය අනතුරකින් පුද්ගලයෙකු මියගොස් තවත් පුද්ගලයින් 23 දෙනෙකු තුවාල ලබා රෝහල් ගත කර තිබේ. වෑන් රථයක් සහ කැබ් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් වෑන් රථයේ ගමන් කළ පුද්ගලයින් 15 දෙනෙකු සහ කැබ් රථයේ ගමන් කළ 09 දෙනෙකු මඩකලපුව රෝහලට ඇතුළත් කර ඇති අතර එහිදී වෑන් රථයේ රියදුරු මියගොස් තිබේ. මියගොස් ඇත්තේ මඩකලපුව, පුදුකුඩිඉරිප්පු ප්‍ර දේශයේ පදිංචිව සිටි 40 හැවිරිදි පුද්ගලයෙකි. අනතුර සම්බන්ධයෙන් කාන්තන්කුඩි පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44275", "Category": null, "Parent URL": null}