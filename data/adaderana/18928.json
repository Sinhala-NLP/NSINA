{"Source": "Adaderana", "Timestamp": "September 24, 2011 08:59 am", "Headline": "කැබ් රියකින් ඇද වැටී එක් අයෙක් මරුට", "News Content": "බදුරලිය, හැඩිගල්ල මාර්ගයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. කැබ් රථයක පිටුපස ගමන් කළ අදාළ පුද්ගලයා ඉන් වැටීමෙන් අනතුර සිදුව ඇති බව පොලිසිය පවසයි. අනතුරින් තුවාල ලැබූ ඔහු නාගොඩ රෝහලට ඇතුළත් කිරීමෙන් අනතුරුව මියගොස් ඇත. අනතුරින් මියගොස් ඇත්තේ ඇල්පිටිය ප්‍රදේශයේ පදිංචිව සිටි 55 හැවිරිදි පුද්ගලයෙකි. සිද්ධිය සම්බන්ධයෙන් කැබ්රථයේ රියදුරු අත්අඩංගුවට ගෙන ඇති අතර ඔහු අද(24) මතුගම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18928", "Category": null, "Parent URL": null}