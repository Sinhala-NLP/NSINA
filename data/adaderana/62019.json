{"Source": "Adaderana", "Timestamp": "July 13, 2016 10:41 am", "Headline": "වයඹින් - අනුරපුරින් අලි මරණ 37ක්", "News Content": "මෙම වසරේ මුල් මාස 06 තුළදී වයඹ සහ අනුරාධපුර වනජීවී කලාප දෙක තුළ පමණක් වන අලි ඇතුන් 37 දෙනෙකු මියගොස් ඇති බව වනජීවී දෙපාර්තමේන්තුව පවසයි.වයඹ සහ අනුරාධපුර වනජීවී කලාප භාර පශු වෛද්‍ය චන්දන ජයසිංහ මහතා පැවසුවේ අලි ඇතුන් 15 දෙනෙකු පමණ මියගොස් ඇත්තේ වෙඩි තැබීමෙන් සහ බඳින තුවක්කු පත්තුවීමෙන් බවයි.හක්කපටස් සහ වස ලබාදීමෙන් ද විදුලි සැර වැද්දවීමෙන් ද අලි ඇතුන් 18 දෙනෙකු මරා දමා ඇති බවද ඒ මහතා සඳහන් කළේය. එමෙන්ම වන අලි සිව්දෙනෙකු පසුගියදා අකුණු සැර වැදීමෙන්ද ජීවීතක්ෂයට පත් වූ බව වයඹ සහ අනුරාධපුර වනජීවී කලාප භාර පශු වෛද්‍ය චන්දන ජයසිංහ මහතා පැවසුවේය.", "URL": "https://sinhala.adaderana.lk/news.php?nid=62019", "Category": null, "Parent URL": null}