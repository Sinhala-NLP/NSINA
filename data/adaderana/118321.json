{"Source": "Adaderana", "Timestamp": "September 5, 2019 09:32 am", "Headline": "අධික වේගයෙන් ජීවිතයක් අහිමි වෙයි", "News Content": "කිලිනොච්චිය,මුරුකන්ඩි ප්‍රදේශයේදී ඊයේ(04) සවස සිදුවු රිය අනතුරකින් අයෙක් ජිවිතක්ෂයට පත්ව ඇති බව මාන්කුලම පොලීසිය පවසයි. පොලීසිය වැඩිදුරටත් පවසා සිටියේ, වව්නියාව දෙස සිට කිලිනොච්චිය දෙසට ගමන්ගත් කාර් රථයක් යාපනය දෙස සිට වව්නියාව දෙසට ගමන්ගත් බස් රථයක ගැටීමෙන් අනතුර සිදුව ඇති බවයි. අනතුරින් කිලිනොච්චිය ප්‍රදේශයේ පදිංචි දීපන් නමැති 54 හැවිරිදි පුද්ගලයෙකු ජිවිතක්ෂයට පත්ව ඇති බවද පොලීසිය සඳහන් කළේය. අධික වේගය අනතුරට හේතුවි ඇති අතර, අනතුරින් මියගිය පුද්ගලයාගේ සිරුර කිලිනොච්චිය රෝහල් මෘත ශරීරාගාරයේ තැන්පත් කොට ඇත. අනතුරින් මිය ගොස් ඇත්තේ, ශ්‍රී ලංකා පොදු ජන පෙරමුණේ සංවිධායක තනතුරක් දරන පුද්ගලයෙක් බවට ද අනාවරණය වී ඇතැයි අප වාර්තාකරු පවසයි. සිද්ධිය සම්බන්ධයෙන් මාන්කුලම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118321", "Category": null, "Parent URL": null}