{"Source": "Adaderana", "Timestamp": "January 8, 2013 07:54 am", "Headline": "උඩරට දුම්රිය මාර්ගයේ ධාවනයට බාධා", "News Content": "උඩරට දුම්රිය මාර්ගයේ දුම්රිය ධාවනයට බාධා එල්ල වී තිබේ. බණ්ඩාරවෙල සහ හීල්ඔය අතර දුම්රිය මාර්ගයට පස්කඳු කඩා වැටීම හේතුවෙන් දුම්රිය ගමනාගමනයට බාධා එල්ල වී ඇති බව දුම්රිය පාලක මැදිරිය සඳහන් කළේය. එම නිසා උඩරට දුම්රිය මාර්ගයේ දුම්රිය ධාවන කටයුතු බණ්ඩාරවෙල දක්වා පමණක් සිදුකෙරෙන බව දුම්රිය පාලක මැදිරිය පැවසීය. දුම්රිය මාර්ගය පිළිසකර කිරීමේ කටයුතු මේ වන විටත් ආරම්භ කර ඇති බව වාර්තා වේ.", "URL": "https://sinhala.adaderana.lk/news.php?nid=30576", "Category": null, "Parent URL": null}