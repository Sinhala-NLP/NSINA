{"Source": "Adaderana", "Timestamp": "October 25, 2013 08:36 am", "Headline": "නිධන් සෙවූ 5ක් කොටු", "News Content": "නැදුන්කේනි - මාරඉලුප්වායි රක්ෂිතයේ පැරණි චෛත්‍යයක් වැනි ස්ථානයක නිධන් කැණීමේ නිරතව සිටි පුද්ගලයින් පස් දෙනෙකු අත්අඩංගුවට ගෙන තිබේ. නැදුන්කේනි පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදි සැකකරුවන් අත්අඩංගුවට ගෙන ඇති බව වාර්තා වෙයි. අත්අඩංගුවට ගත් සැකකරුවන් සතුව තිබි යතුරුපැදියක්, පාපැදි දෙකක් සහ නිධන් හැරීම සඳහා යොදාගත් උපකරණ කිහිපයක් පොලීසිය භාරයට ගෙන තිබේ. අත්අඩංගුවට ගත් සැකකරුවන් අද(25) දින වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38363", "Category": null, "Parent URL": null}