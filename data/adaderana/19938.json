{"Source": "Adaderana", "Timestamp": "November 11, 2011 03:53 pm", "Headline": "ස්වදේශී \"ලේඩි\" ෆර්පියුම් දැන් නව පෙනුමකින්", "News Content": "ශ්‍රී ලංකාවේ ශාකසාර සනීපාරක්‍ෂක නිෂ්පාදනයේ පුරෝගාමී සමාගමවන කඳානේ සීමාසහිත ස්වදේශී කර්මාන්තායතනය \"ලේඩි\" සුවඳ විලවුන් පෙළ නව පෙනුමකින් දැන් වෙළඳපොළට හඳුන්වා දී තිබේ. පෙරදිග පුෂ්පයන් හි සුගන්ධවත් බව කැටිකරගත් නිපැයුම් 6 න් සමන්විත සිත් වසඟ කරවන \"ලේඩි\" සුවඳ විලවුන් මෙරට යුවතින් අතර ඉතා ජනප‍්‍රියත්වයට පත්වූවකි. \"ලේඩි\" නාමය යටතේ සමන්පිච්ච (ජැස්මින්), නෙළුම් (ලෝටස්), අරලිය, ඔර්කිඩ්, බ්ලැක්රොස් සහ අලුතින්ම හඳුන්වා දුන් සේපාලිකා සමඟ සුගන්ධයන් 6 න් නිපැයුම් නිකුත්වන අතර ඒවා මුළු දවස පුරා මෙරට යුවතියන්ව ප‍්‍රබෝධයෙන් තබයි. මෙම සුවඳ විලවුන් සඳහා යොදාගන්නා සුවඳ වර්ග ජාත්‍යන්තර වශයෙන් අනුමත වූ සුවඳ වර්ගවන අතර, ඒවා ලොව ප‍්‍රකට සුවඳ විලවුන් වෙළඳනාමයන් නිපඳවීමට භාවිතා කෙරෙයි. රාත්‍රියේ පමණක් පිපී සුවඳ දෙන සේපාලිකා පුෂ්පයන් හි සැබෑ සුවඳ නිරන්තරයෙන් විඳගැනීමට අවස්ථාව සලසාදෙමින් ප‍්‍රථමවරට ශ්‍රී ලංකාවට සේපාලිකා සුවඳ විලවුන් හඳුන්වා දී ඇත්තේ ස්වදේශී සමාගමේ තවත් අනගි නිපැයුමක් ලෙසිනි. සැමට දැරිය හැකි මිලකින් යුත් මෙම ආදරය ඔබ සොයා එන සුවඳ රැගත් \"ලේඩි\" සුවඳ විලවුන් මිල රුපියල් 195කි. භාවිතය හා හැසිරවීම පහසු මෙය නිතර ගමන් බිමන්වල යෙදෙන යුවතියන්ට පහසුවෙන් භාවිතා කළ හැක්කක්වීම එහි වූ විශේෂත්වයකි. ප‍්‍රමිතිගත කළමනාකරණ පද්ධති හා නිෂ්පාදන කි‍්‍රයාවලිය වෙනුවෙන් ISO 9001:2008 තත්ත්ව සහතිකයෙන් පිදුම් ලද, වර්ෂ 1941 දී ඇරඹුනු කඳානේ සීමාසහිත ස්වදේශී කර්මාන්තායතනය මෙරට සම්පත් මෙරටේ ම ඉතිරි කරන ශ‍්‍රී ලංකාවේ ප‍්‍රමුඛතම ශාකසාර නිෂ්පාදන සමාගම වේ. සමාගමේ ප‍්‍රමුඛතම වෙළඳනාම අතරට කොහොඹ ශාකසාර, කොහොඹ බේබි, රාණිසඳුන්, රාණි සුදු සඳුන්, අප්සරා වෙනිවැල්, පර්ල්වයිට් සහ ලක්බාර් රෙදි සෝදන සබන්, ලේඩි සහ බ්ලැක් ඊගල් පර්ෆියුම් සහ ස්වදේශී ෂවර් ජෙල් නිෂ්පාදන පෙළ අයත් වේ. ශ්‍රී ලංකාවේ ප‍්‍රථම ශාකසාර සබන් නිෂ්පාදනය වන කොහොඹ ශාකසාර සබන් සහ ශ‍්‍රී ලංකාවේ ප‍්‍රථම සඳුන් සබන් නිෂ්පාදනයවන රාණි සඳුන් සබන් කවදත් එම අංශයන්හි වෙළඳපොළ ප‍්‍රමුඛත්වය උසුලයි. ස්වදේශී සමාගම මෑතකදී සේෆ්ප්ලස් නමින් ආරක්‍ෂාවටත්, ප‍්‍රබෝධයටත් මුළු පවුලටම එකම සබන් කැටයක් වෙළඳපොළට හඳුන්වාදුණි.", "URL": "https://sinhala.adaderana.lk/news.php?nid=19938", "Category": null, "Parent URL": null}