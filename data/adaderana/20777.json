{"Source": "Adaderana", "Timestamp": "December 18, 2011 02:25 pm", "Headline": "විපක්ෂයේ හඬට කන්දෙන්න සූදානම්", "News Content": "විපක්ෂයේ හඬට සවන් දීම‍ට වත්මන් රජය ඕනෑම මො‍හොතක සූදානම් බව අග්‍රාමාත්‍ය දි.මූ ජයරත්න මහතා පවසයි. රජයේ අඩුපාඩුකම් ඇත්නම් එය පෙන්වා දීම විපක්ෂයේ වගකීම බව අග්‍රාමාත්‍යවරයා පෙන්වා දෙයි. ගල්කිස්ස ශ්‍රී ධර්මපාලාරාම විහාරස්ථා‍නයේ පැවති ආගමික උත්සවයකට එක් වෙමින් අග්‍රාමාත්‍ය දී.මූ ජයරත්න මහතා මෙම අදහස් පළ කළේය. විපක්ෂය පෙන්වා දෙන අඩුපාඩුකම් රජයේ ගමන් මඟ නිවැරදි කර ගෙන යාමට ඉතා වැදගත් බව අග්‍රාමාත්‍යවරයා එහිදී සඳහන් කළේය. කුමන දේශපාලන මතිමතාන්තර තිබුණ ද ආගමට දේශපාලනය ඈදා නොගත යුතු බවත් ආගම තුළ බෙදීම් නොතිබිය යුතු බවත් දී.මූ ජයරත්න මහතා මෙහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20777", "Category": null, "Parent URL": null}