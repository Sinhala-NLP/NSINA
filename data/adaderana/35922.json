{"Source": "Adaderana", "Timestamp": "July 19, 2013 02:12 pm", "Headline": "පළාත් නවයට ආදර්ශ පාසල බැගින් දෙනවා", "News Content": "පළාත් නවය සඳහා ආදර්ශ පාසල බැගින් ලබාදීමේ වැඩපිළිවෙළක් ඉදිරියේදී ක්‍රියාත්මක කරන බව අධ්‍යාපන අමාත්‍ය බන්දුල ගුණවර්ධන මහතා පවසයි. මෙම වැඩපිළිවෙළ මගින් අධ්‍යාපනයේ විප්ලවීය වෙනසක් සිදුවන බව අමාත්‍යවරයා සඳහන් කළේය. කඩුවෙල බෝමිරිය මධ්‍ය විද්‍යාලයේ මහින්දෝදය තාක්ෂණික විද්‍යාගාරය සඳහා මුල්ගල තැබීමේ අවස්ථාවට සහ ත්‍යාග ප්‍රදානෝත්සවයට සහභාගීවෙමින් බන්දුල ගුණවර්ධන අමාත්‍යවරයා මේ බව පැවසීය. එහිදී තවදුරටත් අදහස් දැක්වූ අමාත්‍යවරයා සඳහන් කළේ උසස් පෙළ කලා විෂය ධාරාව හදාරා සරසවි වරම් නොලැබූ දෙලක්ෂ විසිපන්දහසක් වසරකට සමාජ ගත වන බවයි. උසස් පෙළට හඳුන්වාදුන් තාක්ෂණවේදී විෂය ධාරාව එම තත්ත්වය වෙනස් කිරීමට ඉවහල් වනු ඇති බව ද අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=35922", "Category": null, "Parent URL": null}