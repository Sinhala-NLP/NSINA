{"Source": "Adaderana", "Timestamp": "May 1, 2018 10:27 am", "Headline": "අනධ්‍යයන සේවක වර්ජනය නිසා කල් දැමූ ඌව සරසවියේ තරග විභාගය මැයි 12", "News Content": "ඌව වෙල්ලස්ස විශ්වවිද්‍යාලයේ පාඨමාලා 4ක් සඳහා නවක සිසුන් බඳවා ගැනීමේ තරග විභාගය මේ මස 12 වනදා පැවැත්වීමට තීරණය කළ බව එහි උපකුලපති ආචාර්ය ජයන්ත ලාල් රත්නසේකර මහතා පැවසීය. සරසවි අනධ්‍යයන සේවක වර්ජනය හේතුවෙන් මෙම තරග විභාගයන් පැවැත් වීමට නොහැකි විය. මේ අනුව පරිගණක විද්‍යාව හා තාක්ෂණය(CST),කාර්මික තොරතුරු තාක්ෂණය(IIT, ව්‍යවසායකත්ව කළමණාකරණය(ENM),සංචාරක හා සත්කාරක කළමණකරණය(HTE)යන පාඨමාලා හතර සඳහා අයෙඳුම් කළ සිසුන් 6300 දෙනෙකු සඳහා මෙම විභාගය පැවැත් වීමට නියමිතයි.", "URL": "https://sinhala.adaderana.lk/news.php?nid=88329", "Category": null, "Parent URL": null}