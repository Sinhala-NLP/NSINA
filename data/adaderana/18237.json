{"Source": "Adaderana", "Timestamp": "August 22, 2011 02:38 pm", "Headline": "කලහකාරී සිද්ධීන් අනුමත කරන්න බෑ", "News Content": "සැකකටයුතු පුද්ගලයින් සම්බන්ධයෙන් පැතිර යන ප්‍රචාරයන්ට අදාළව ඇතිවන කලහකාරී සිද්ධීන් අනුමත කළ නොහැකි බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා පවසයි. පුත්තලම ප්‍රදේශයේ ඇති වූ සිද්ධියක් හේතුවෙන් නිකරුණේ පොලිස් කොස්තාපල්වරයෙක් ජීවිතක්ෂයට පත් වූ බව ඔහු පෙන්වා දෙයි. එම සිද්ධිය ඇති වීමට හේතු කාරණා කිසිවක් නිශ්චිත සිද්ධීන් නොවන බව අද දෙරණට අදහස් දක්වමින් නිහාල් හපුආරච්චි මහතා සඳහන් කළේය. පැතිර යන කටකතාවලට නොරැවටී සියලුදෙනා බුද්ධිමත්ව කටයුතු කිරීම ඉතා වැදගත් බව ඔහු අවධාරණය කළේය. මේ වන විට යුද හමුදාවේ ද සහය ඇතිව අදාළ සිද්ධිය ඇති වූ ප්‍රදේශයේ ආරක්ෂාව තර කර ඇති බව බ්‍රිගේඩියර් නිහාල් හපුආරච්චි මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18237", "Category": null, "Parent URL": null}