{"Source": "Adaderana", "Timestamp": "March 25, 2017 12:11 pm", "Headline": " තියුණු ආයුධයකින් පහරදී ඝාතනය කරලා", "News Content": "තියුණු ආයුධයකින් පහර දී මිතුරෙකු ඝාතනය කළ පුද්ගලයෙකු හොරණ පොලීසිය විසින් අත්අඩංගුවට ගෙන තිබේ. හොරණ - මීමනපලාන පාසල අසල පිහිටි නිවස පිටුපසදී ඊයේ (24) මෙම ඝාතනය සිදුකර ඇති බව පොලීසිය පැවසුවේය. ජීවිතක්ෂයට පත් වූ පුද්ගලයා සහ ඝාතනය සිදුකළ පුද්ගලයා එක්ව මත්පැන් පානය කර තිබේ. එහිදී ඇතිවු බහින් බස්වීමක් දුර දිග යාමෙන් මෙම ඝාතනය සිදු කර ඇති බව සඳහන්ය. ගෙලට තියුණු ආයුධයකින් පහර දී මෙම ඝාතනය සිදු කර ඇති බව වාර්තා වෙයි. ඝාතනය සිදු කරනු ලැබු තියුණු ආයුධය ද සිද්ධිය වූ ස්ථානයේ තිබී සොයාගෙන තිබේ. ඝාතනය සිදුවූ නිවසේ හිමිකරු විසින් මෙම ඝාතනය සිදු කර ඇති අතර ඔහු හොරණ පොලීසිය මගින් පසුව අත්අඩංගුවට ගනු ලැබීය. ජීවිතක්ෂයට ලක්වු පුද්ගලයා ඔහු ගේ නිවසේ පදිංචිව සිට අයෙකු වන අතර ඔහු කුලී වැඩ සිදුකර ජීවත් වූ අයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=71336", "Category": null, "Parent URL": null}