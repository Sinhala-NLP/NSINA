{"Source": "Adaderana", "Timestamp": "June 19, 2013 11:58 am", "Headline": "  පළාත් සභා මැතිවරණය සැප්තැම්බර් 02 වන සතියෙන් පසු", "News Content": "උතුරු, මධ්‍යම හා වයඹ පළාත් මැතිවරණය එළඹෙන සැප්තැම්බර් මස 02 වන සතියෙන් පසුව පවත්වනු ඇති බව මැතිවරණ දෙපාර්තමේන්තු ආරංචි මාර්ග සඳහන් කරයි. ඡන්ද හිමියන් ලියාපදිංචි කිරීමේ විශේෂ විධිවිධාන පනත් කෙටුම්පත සංශෝධන සහිතව ඒකමතිකව සම්මතවීමෙන් පසු මැතිවරණයේ ඉදිරි කටයුතු සැලසුම් කරන බව දැන ගන්නට ලැබේ. උතුරේ අභ්‍යන්තර වශයෙන් අවතැන් වූ පුද්ගලයින්ට ඔවුන් අවතැන්වීමට පෙර පදිංචිව සිටි ස්ථාන වල සිට ඡන්දය ප්‍රකාශ කිරීමට අදාළ පනත් කෙටුම්පත ආණ්ඩු ක්‍රම ව්‍යවස්ථාවට අදාළ ද යන්න පිළිබද මීට පෙරාතුව ශ්‍රේෂ්ඨාධිකරණය හමුවේ සලකා බලන ලදී. එය ආණ්ඩුක්‍රම ව්‍යවස්ථාවට පටහැණි නොවන බව ශ්‍රේෂ්ඨාධිකරණය විසින් තීන්දු කිරීමෙන් පසු ඊයේ දිනයේ නීතියක් බවට සම්මත විය.", "URL": "https://sinhala.adaderana.lk/news.php?nid=35064", "Category": null, "Parent URL": null}