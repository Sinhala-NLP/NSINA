{"Source": "Adaderana", "Timestamp": "December 25, 2014 05:51 pm", "Headline": "සිරිකොත ගැටුමට මගේ සම්බන්ධයක් නෑ ", "News Content": "සිරිකොත එක්සත් ජාතික පක්ෂ මූලස්ථානය ඉදිරිපිට සිදුවූ ගැටුමට තමාගේ සම්බන්ධයක් නැති බව ජාතික නිදහස් පෙරමුණේ නායක අමාත්‍ය විමල් වීරවංශ මහතා පවසයි. කොළඹදී අද (25) පැවැති මාධ්‍ය හමුවකදී ඔහු කියා සිටියේ ජාතික සංවිධාන එකමුතුව තමන්ගේ පක්ෂයට සම්බන්ධ එකක් නොවන බවයි. කෙසේ වුවද ඔවුන්ගේ වැඩසටහන්වලට සහභාගී වන ලෙසට කරන ආරාධනාවලට පමණක් තමන් සහභාගී වන බවද හෙතෙම පැවසීය. ජාතික සංවිධාන එකමුතුව විසින් සංවිධානය කළ එම උද්ඝෝෂණයට එක්සත් ජාතික පක්ෂයේ බස්නාහිර පළාත් සභා මන්ත්‍රී මුජිමර් රහුමාන් මහතා ඇතුළු පිරිසක් පහරදී ඇති බව අමාත්‍යවරයා එහිදී පෙන්වාදුන්නේය. සිරිකොත පක්ෂ මූලස්ථානය ඉදිරිපිටදී ඊයේ ජාතික සංවිධාන එකමුතුවේ පිරිසක් හා එජාපයේ පිරිසක් අතර ගැටුමක් ඇති වූ අතර එකී සිද්ධියට විමල් වීරවංශ ඇමතිවරයාගේ නමද ඇඳාගෙන තිබිණ. එම සංවිධාන විමල් වීරවංශ මහතාට සම්බන්ධ බවට එකී චෝදනාවය.", "URL": "https://sinhala.adaderana.lk/news.php?nid=48258", "Category": null, "Parent URL": null}