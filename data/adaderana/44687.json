{"Source": "Adaderana", "Timestamp": "July 15, 2014 04:17 pm", "Headline": "ජනතාවගේ මනසේ කුතුහලය ඇති කළ යුතුයි", "News Content": "රටක තිරසාර සංවර්ධනය උදෙසා ආර්ථික, සමාජයීය, පාරිසරික අංගෝපාංග පමණක් නොව මහජනතාව තුළ කුතුහලය දනවන මනසක් ඇති කිරීමට පෙළඹවීමක් කළ යුතු බව තාක්ෂණ පර්යේෂණ හා පරමාණුක බලශක්ති අමාත්‍ය පාඨලී චම්පික රණවක මහතා පවසයි. විද්‍යාත්මක යෙදවුම් භාවිතය තුළින් ඔවුන්ගේ එදිනෙදා ජීවිතය ඵලදායිත්වය කාර්යක්ෂම ඉහළ නැංවිය යුතු බව අමාත්‍යවරයා පෙන්වාදෙයි. භාෂා දැනුම හා තොරතුරු ගබඩා කිරීම අද වන විට ප්‍රබල ලෙස සිදුවන අතර සෑම මාස 18කට වරක් දත්ත ගබඩා වී තිබෙන ප්‍රමාණය දෙගුණ වන බවද අමාත්‍ය පාඨලී චම්පික රණවක මහතා වැඩිදුරටත් පවසයි. තාක්ෂණ හා පර්යේෂණ අමාත්‍යංශයේ මූලික අධ්‍යයන ආයතනය මගින් ආරම්භ කරනු ලැබූ දකුණු ආසියාවේ ප්‍රථම විද්‍යා කෙටි පණිවිඩ සේවාවේ 500 වන කෙටි පණිවිඩය නිකුත් කරමින් අමාත්‍ය පාඨලී චම්පික රණවක මහතා මේ අදහස් පළ කර ඇති බව සඳහන්ය.", "URL": "https://sinhala.adaderana.lk/news.php?nid=44687", "Category": null, "Parent URL": null}