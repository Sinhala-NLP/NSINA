{"Source": "Adaderana", "Timestamp": "November 9, 2016 10:19 am", "Headline": " දුම්වැටි ඇසුරුම යළි වෙනස් වන ලකුණු", "News Content": "රූපමය අවවාද සහ වෙළඳමය නාමය පමණක් ඇතුළත් තනි සුදු පැහැති දුම්වැටි ඇසුරුමක් හඳුන්වාදීමට ඉදිරියේදී කටයුතු කරන බව සෞඛ්‍ය අමාත්‍යංශය පවසයි.ඒ සඳහා වන කැබිනට් පත්‍රිකාව මේ වන විට සූදානම් කර ඇති අතර එය අමාත්‍ය මණ්ඩල අනුමැතිය සඳහා ඉදිරිපත් කිරීමට නියමිත බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේය.2020 වන විට දුමෙන් තොර දේශයක් නිර්මාණය කිරීමේ අරමුණින් මෙම වැඩපිළිවෙළ ක්‍රියාත්මක කරන බව සෞඛ්‍ය සේවා අධ්‍යක්ෂ ජනරාල්වරයා පැවසුවේය.රුපමය අවවාද සහ වෙළඳනාමය පමණක් ඇතුළත් තනි සුදු පැහැති දුම්වැටි ඇසුරුම් මේ වන විට ඕස්ට්‍රේලියාවේද පවතින අතර ඊට සමාන නව දුම්වැටි ඇසුරුමක් හඳුන්වාදීම සඳහා ලෝක සෞඛ්‍ය සංවිධානයෙන් සෞඛ්‍ය අමාත්‍යංශය උපදෙස් ලබාගෙන ඇති බව සඳහන්ය.", "URL": "https://sinhala.adaderana.lk/news.php?nid=65862", "Category": null, "Parent URL": null}