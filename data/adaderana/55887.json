{"Source": "Adaderana", "Timestamp": "December 22, 2015 06:36 pm", "Headline": "ඩිෆෙන්ඩරයෙන් ඇවිත් පුද්ගලයෙක් පැහැරගත් බව කියන හයදෙනා අත්අඩංගුවේ", "News Content": "දෙමටගොඩ ප්‍රදේශයේදී තිස් හතර හැවිරිදි තරුණයෙකු පාර්ලිමේන්තු මන්ත්‍රීනි හිරුණිකා ප්‍රේමචන්ද්‍ර මහත්මියට අයත් ඩිෆෙන්ඩර් රථයකින් පැහැරගෙන ගිය බව කියන පුද්ගලයින් හය දෙනා අත්අඩංගුවට ගෙන තිබේ.අද පස්වරුවේ මෙම සැකකරුවන් හයදෙනා කොළඹ අපරාධ කොට්ඨාසයට බාරවීමෙන් පසු අත්අඩංගුවට ගත් බව පොලීසිය පවසයි.කෙසේ වෙතත් සිද්ධිය සම්බන්ධයෙන් පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මියගෙන්ද ප්‍රකාශයක් සටහන් කරගෙන ඇති බව සඳහන්ය.පැහැරගැනීමට ලක්වූ පුද්ගලයා මේවන විට වෛද්‍ය පරීක්ෂණයක් සඳහා කොළඹ ජාතික රෝහලට ඇතුළත් කර ඇති අතර මෙම පහරදීමේ සිදුවීමට හේතුවී ඇත්තේ පහරකෑමට ලක්වූ පුද්ගලයා, පැහැරගෙන ගිය බව කියන පුද්ගලයින්ගෙන් එක් අයෙකුගේ බිරිඳක සමග අනියම් සම්බන්ධයක් පැවැත්වීම බව දැනට හෙළිවී ඇති බව ද පොලිස් මාධ්‍ය ප්‍රකාශකවරයා මීට පෙරාතුව ප්‍රකාශ කර තිබුණි.", "URL": "https://sinhala.adaderana.lk/news.php?nid=55887", "Category": null, "Parent URL": null}