{"Source": "Adaderana", "Timestamp": "April 27, 2018 07:25 am", "Headline": "මුලතිව් ප්‍රදේශයේ ජනතාවට පානීය ජලය සපයාගන්න දැඩි දුෂ්කරතාවයක්", "News Content": "මුලතිව් නගරයෙන් බැහැරව ජීවත් වන පිරිසට මේ දිනවල පානීය ජලය සපයා ගැනීමට දැඩි දුෂ්කරතාවයක් පවතින බව එම පළාත් වල වැසියෝ කියා සිටිති. මුලතිව් කේපාපිලව්,වට්ටුවල්,ඔඩ්ඩිසුඩාන් වැනි පළාත් වල පවුල් 22000 ක් පමණ පානීය ජලය ලබා ගැනීමට අවම වශයෙන් කිලෝ මීටර් 3 ක දුරක්වත් ගමන් කල යුතු බව පවසන ගම් වැසියෝ බොහෝ ප්‍රදේශ වලට පානීය ජලය සැපයීමක් සිදු නොවන බවද කියා සිටියි. මුලතිව් පළාතේ බොහෝ ගම්මාන වල වැසියන්ට සිදුව ඇත්තේ පානීය ජලය සපයා ගැනීමට සුදුසු ස්ථානයක් නොමැති බවද ඔවුන් කියා පවසයි. පළාතේ ළිං ඇතත් ඒවායෙහි ජලය සිදී යාම නිසා මුලතිව් වැසියෝ දැඩි දුෂ්කරතාවයකට මුහුණ පා සිටින අතර නළ ලිං සියල්ලද සිදී ගොස් ඇති බව වාර්තා වේ.", "URL": "https://sinhala.adaderana.lk/news.php?nid=88112", "Category": null, "Parent URL": null}