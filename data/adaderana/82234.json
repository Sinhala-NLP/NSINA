{"Source": "Adaderana", "Timestamp": "December 30, 2017 08:11 am", "Headline": "පොලීසියට  පැෆ්රල් සංවිධානයේ ප්‍රසාදය", "News Content": "ඉදිරි පළාත් පාලන මැතිවරණය වෙනුවෙන් පොලිස් දෙපාර්තමේන්තුව මේ දක්වා කටයුතු කළ ආකාරය සම්බන්ධයෙන් ප්‍රසාදය පළ කරන බව පැෆ්රල් සංවිධානය පවසයි. එහි විධායක අධ්‍යක්ෂ රෝහණ හෙට්ටිආරච්චි මහතා පැවසුවේ අත්අඩංගුවට ගෙන ඇති මැතිවරණ නීති උල්ලංගණය කළ පුද්ගලයින් සම්බන්ධයෙන් අධිකරණ කටයුතු ද කඩිනම් කරන ලෙසට පොලිස්පතිවරයාගෙන් ඉල්ලීමක් කළ බවයි. පොලිස්පතිවරයා ඇතුළු ජ්‍යෙෂ්ඨ පොලිස් නිළධාරීන් පිරිසක් සමඟ ඉදිරි පළාත් පාලන මැතිවරණය සම්බන්ධයෙන් පැවති සාකච්ඡාවකින් අනතුරුව මාධ්‍යවේදීන් අමතමින් රෝහණ හෙට්ටිආරච්චි මහතා මේ බව කියා සිටියේය.", "URL": "https://sinhala.adaderana.lk/news.php?nid=82234", "Category": null, "Parent URL": null}