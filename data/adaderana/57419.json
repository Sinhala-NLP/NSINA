{"Source": "Adaderana", "Timestamp": "February 20, 2016 01:03 pm", "Headline": "තුර්කි බෝම්බ ප්‍රහාරය එල්ල කළේ කවුද?", "News Content": "තුර්කියේ අන්කාරා ප්‍රදේශයට එල්ල වූ බෝම්බ ප්‍රහාරය කුර්දිෂ් සටන්කාමීන් පිරිසක් විසින් එල්ල කර ඇති බවට වාර්තා වෙයි.කුර්දිෂ් නිදහස් උකුස්සෝ නම් සංවිධානයක් විසින් මෙම ප්‍රහාරය එල්ල කර ඇති බව වාර්තා වී ඇත.එරට ජනාධිපතිවරයා ඉලක්ක කර ගනිමින් එම ප්‍රහාරය එල්ල කර ඇති බවට එම සටන්කාමීන් විසින් ඔවුන්ගේ වෙබ් අඩවියක සටහන් කර ඇති බව විදෙස් මාධ්‍ය වාර්තා කළේය.පසුගියදා තුර්කියේ අන්කාරා ප්‍රදේශයට එල්ල වූ මෙම බෝම්බ ප්‍රහාරයෙන් පුද්ගලයින් 28 දෙනෙකු ජිවිතක්ෂයට පත් වුණි.පසුව මෙම ප්‍රහාර සම්බන්ධයෙන් පුද්ගලයින් 14 දෙනෙකු ද අත්අඩංගුවට ගනු ලැබීය.", "URL": "https://sinhala.adaderana.lk/news.php?nid=57419", "Category": null, "Parent URL": null}