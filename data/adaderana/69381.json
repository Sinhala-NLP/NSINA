{"Source": "Adaderana", "Timestamp": "February 9, 2017 02:45 pm", "Headline": " සයිටම් පිළිගන්න පිළියම් දෙකක් තියෙනවා", "News Content": "මාළඹේ පෞද්ගලික වෛද්‍ය විද්‍යාලය ප‍්‍රතික්ෂේප කිරීමට වඩා එය පිළිගැනීම සඳහා කළ හැකි වන්නේ පිළියම් දෙකක් පමණක් බව අමාත්‍ය ලක්‍ෂ්මන් යාපා අබේවර්ධන මහතා පැවසීය. අද (09) පැවති මාධ්‍ය හමුවකට සහභාගී වෙමින් අමාත්‍යවරයා පවසා සිටියේ වෛද්‍ය සභාව විසින් ඇක්ට් 16 න් යටතේ තිබෙන විභාගයට පෙනී සිටිය යුතු බවත් නැතිනම් එය වෙනම විශ්වවිද්‍යාලයක් බවට පත් කර එහි පිළිගැනීමට ප‍්‍රමිතියක් ලබා දීම බවයි. එනිසා සිදුකළ යුතු වන්නේ අදාළ විශ්වවිද්‍යාල නිසි ප‍්‍රමිතින්ට අනුකුලව පිළිගැනීම වන බවත් නොයෙක් දෙනා නොදන්නා කරුණු ඉදිරිපත් කරමින් බොරු ප‍්‍රචාරයන් ද කරමින් සිටින බව ද අමාත්‍යවරයා පැවසීය. ආණ්ඩු විරෝධීන් විසින් මෙම ගැටලුව ඇති කර තිබෙන බවත් මෙයට සාධාරණ ප‍්‍රතිපත්තියක් සකසා ගත යුතු බවත් අමාත්‍යවරයා වැඩි දුරටත් පැවසිය.", "URL": "https://sinhala.adaderana.lk/news.php?nid=69381", "Category": null, "Parent URL": null}