{"Source": "Adaderana", "Timestamp": "September 17, 2019 01:40 pm", "Headline": "විරෝධයට කළ සංග්‍රහය", "News Content": "ආබාධිත රණවිරුවන්ගේ විශ්‍රාම වැටුප් ගැටළුව විසඳීම සඳහා ජනාධිපති මෛත්‍රීපාල සිරිසේන මහතා විසින් කැබිනට් පත්‍රිකාවක් ඉදිරිපත් කර තිබේ. අද පෙරවරුවේ පැවති අමාත්‍ය මණ්ඩල රැස්වීමෙන් අනතුරුව මාධ්‍යයට අදහස් දක්වමින් නිවාස,ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස මහතා මේ බව සඳහන් කළේය. වැටුප් ගැටළුව සහ තවත් ඉල්ලීම් කිහිපයක් මුල් කරගනිමින් රණවිරු අයිතිවාසිකම් සුරැකීමේ ජාතික බලවේගය පසුගිය 11 වැනිදා කොටුව දුම්රිය ස්ථානය ඉදිරිපිටදී ආරම්භ කළ විරෝධතාව අඛණ්ඩව 7 වැනි දිනටත් ක්‍රියාත්මකයි. රණවිරු අයිතිවාසිකම් සුරැකීමේ ජාතික බලවේගය ඊයේ(16) රාත්‍රියේද කොළඹ කොටුව දුම්රිය ස්ථානය අසළ විරෝධතාවයේ නිරත විය. මේ අතර විරෝධතාවය පැවති ස්ථානයට රාත්‍රී කාලයේ පැමිණි සිවිල් ජනතාවද විරෝධතාවයේ නිරත පිරිසට ආහාර පාන සහ තේ පැන් සංග්‍රහයක් ලබා දෙන අයුරු දක්නට ලැබුණි මෙවැනි පසුබිමක ආබාධිත රණවරුවන්ගේ වැටුප් ගැටළුව ඇතුලු ඉල්ලීම් විසඳීම සඳහා ජනාධිපතිවරයා විසින් අද(17) දිනයේ කැබිනට් පත්‍රිකාවක් ඉදිරිපත් කළ නිවාස,ඉදිකිරීම් සහ සංස්කෘතික කටයුතු අමාත්‍ය සජිත් ප්‍රේමදාස මහතා කැබිනට් රැස්වීමෙන් අනතුරුව මාධ්‍ය වෙත අදහස් දක්වමින් සඳහන් කළේය. මෙහිදී අදහස් දක්වමින් අමාත්‍යවරයා පවසා සිටියේ මෙයට අදාළ කැබිනට් පත්‍රිකාව යොමු කර ඇති බැවින් ඉතා ඉක්මනින් විසඳුම් ලැබෙනු ඇති බවයි.", "URL": "https://sinhala.adaderana.lk/news.php?nid=119313", "Category": null, "Parent URL": null}