{"Source": "Adaderana", "Timestamp": "December 13, 2017 10:15 am", "Headline": "පන්තිය නිමවී එද්දී කාර් එකට නංගා ගෙන ගුරා සිසුවියගේ හිරි ඔත්තප් බිඳින්න හදලා", "News Content": "මුලතිව් විශ්වමඩු ප්‍රදේශයේ ටියුෂන් ගුරුවරයෙකු මෙවර අපොස සාමාන්‍ය පෙළ විභාගයට පෙනී සිටින ශිෂ්‍යාවකට සිය මෝටර් රථය තුළදී ලිංගික අතවර කිරීමට තැත් කළ බවට 12 දා මුලතිව් පොලීසියට පැමිණිලි කොට තිබේ.ශිෂ්‍යාවගේ මව පවසා ඇත්තේ දෙසැම්බර් මස 9 වෙනිදා සවස ඉලක්ක ප්‍රශ්න සාකච්ඡා කිරීම පිණිස එම ටියුෂන් ගුරුවරයා විසින් ඔහුගේ අධ්‍යාපන ආයතනය තුළ සංවිධානය කළ උපකාරක පන්තියකට තම දියණියද ගිය බවයි.උපකාරක පන්තිය අවසන් වන විට රාත්‍රී 7 පමණ වූ අතර ශිෂ්‍යාව තනිවම නිවසට ඒමට සූදානම් වූ අවස්ථාවේදී ටියුෂන් ගුරුවරයා දියණිය ඔහුගේ මෝටර් රථයේ නංවා ගෙන නිවසට ඇරලීමට පියවර ගෙන ඇත.මාර්ගයේ පාලු ප්‍රදේශයකදී මෝටර් රථය නවතා ගුරුවරයා දියණියට ලිංගික අතවර කිරීමට සූදානම් වී ඇත.දියණිය මෝටර් රථයෙන් බැස නිවසට පැමිණි නමුත් සිද්ධිය ගැන කිසිවක් තමන්ට නොකී බවද ඇය එම සිද්ධිය ඇගේ නැන්දණියට පැවසීමෙන් පසුව ඇය ඒ බව තමන්ට පැවසූ වගද දියණියගේ මව පොලීසියට පවසා ඇත.මුලතිව් පොලීසිය සිද්දිය සම්බන්ධයෙන් පරීක්ෂණ ආරම්භ කොට ඇති අතර අදාල ටියුෂන් ගුරුවරයා ප්‍රදේශයෙන් පලා ගොස් ඇත.", "URL": "https://sinhala.adaderana.lk/news.php?nid=81441", "Category": null, "Parent URL": null}