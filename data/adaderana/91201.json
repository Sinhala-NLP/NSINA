{"Source": "Adaderana", "Timestamp": "June 20, 2018 04:07 pm", "Headline": "පොහොට්ටුවේ සමාජිකත්වය ගන්න ආපු ශ්‍රීලනිප යේ 16 දෙනා ගැන ප්‍රසන්නගේ අප්‍රසාදය", "News Content": "පළාත් සභා මැතිවරණය කල් දැමීමට ආණ්ඩුව ගන්නා උත්සාහය පරාජය කිරීමට විශේෂ වැඩපිළිවෙලක් සකස් කිරීමට ඒකාබද්ධ විපක්ෂය තීරණය කළ බව එක්සත් ජනතා නිදහස් සන්ධාන පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. ඒකාබද්ධ විපක්ෂය නියෝජනය කරන පක්ෂ නායකයින් සහ හිටපු ජනාධිපති මහින්ද රාජපක්ෂ මහතා අතර හමුවක් ඊයේ(19) පස්වරුවේ කොළඹ විජේරාම මාවතේ පිහිටි හිටපු ජනාධිපතිවරයාගේ නිල නිවසේදී පැවැත් විය. එයට සහභාගී වු මන්ත්‍රීවරු පසුව මාධ්‍ය වෙත මෙලෙස සිය අදහස් පළ කළේය. එහිදී වැඩිදුරටත් අදහස් දක්වමින් පාර්ලිමේන්තු මන්ත්‍රී ප්‍රසන්න රණතුංග මහතා කියා සිටියේ, ශ්‍රී ලංකා නිදහස් පක්ෂයෙන් ඉවත් වු මන්ත්‍රීවරු 16 දෙනා පොහොට්ටුවේ සාමාජිකත්වය ලබා ගැණුන ද එය ඡන්ද දායකයින් එය කොයි ආකාරයෙන් පිළිගනීද යන්න ගැටළුවක් බවයි. අවුරුදු 3 ක් පුරා ආණ්ඩුවේ සිටිමින් මහින්ද රාජපක්ෂ මහතා පරාජයට පත් කරමින් ඔහු නව පක්ෂයක් නිර්මාණය කළොත් පාරේ ඇවිද්දවන බවට බැණ වැදුන මන්ත්‍රීවරුන් අද දිනයේ පොහොට්ටුවේ සමාජිකත්වය ලබා ගැනීම පැහැදිලි ලෙසම තමාට ගැටළුවක් බවත් ඒ සම්බන්ධයෙන් ඔවුන් රටේ ජනතාව ඉදිරියේ සමාව ගත යුතු බව ද ප්‍රසන්න රණතුංග මහතා මෙහිදී වැඩිදුරටත් පැවසීය. එමෙන්ම ඔවුන්ට තමන්වවත් රැක ගැනීමේ හැකියාවක් නොමැතිව තවත් කෙනෙක් ආරක්ෂා කිරීමේ හැකියාවක් ඇත් දැයි තමාට ප්‍රශ්නයක් බවත් රණතුංග මහතා මෙහිදි පැවසිය.", "URL": "https://sinhala.adaderana.lk/news.php?nid=91201", "Category": null, "Parent URL": null}