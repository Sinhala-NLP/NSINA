{"Source": "Adaderana", "Timestamp": "September 28, 2012 01:37 pm", "Headline": "උපස්ථායිකාවන්ට පිළිගත් පාඨමාලාවක් ", "News Content": "උපස්ථායිකාවන් සඳහා ජාත්‍යන්තරව පිළිගත් පාඨමාලාවක් ක‍්‍රියාත්මක කිරීමට විදේශ සේවා නියුක්ති කාර්යාංශය සහ ශ‍්‍රී ලංකා විවෘත විශ්ව විද්‍යාලය ගිවිසුමකට එළඹ තිබේ. ඒ අනුව විවෘත විශ්ව විද්‍යාලයේ ප‍්‍රාදේශීය මධ්‍යස්ථාන 30 ක දී අදාළ පුහුණු පාඨමාලාව පැවැත්වීමට නියමිතය. මෙම පාඨමාලාව මගින් යුරෝපා වෙළෙඳපල තුළ වැඩි ඉල්ලූමක් පවතින වැඩිහිටියන් රැකබලා ගැනීම පුහුණු කිරීමට නියමිත අතර මීට සමගාමීව මාස 3 ක පුහුණු වැඩමුළුවක් ද පැවැත්වේ. කාර්යාංශයේ සභාපති අමල් සේනාලංකාධිකාර සහ විවෘත විශ්ව විද්‍යාලයේ උපකුලපති ආචාර්ය විජිත නානායක්කාර යන මහත්වරුන් විසින් අදාළ ගිවිසුමට අත්සන් තැබිණි. යුරෝපය ඇතුළු දියුණු රටවල රැකියා සඳහා ශ‍්‍රමිකයන් යොමු කිරීමට වැඩි අවධානයක් යොමුකර ඇති බව විදේශ රැකියා ප‍්‍රවර්ධන හා සුබසාධන අමාත්‍ය ඩිලාන් පෙරේරා මහතා එහිදී ප‍්‍රකාශ කළේය.", "URL": "https://sinhala.adaderana.lk/news.php?nid=27827", "Category": null, "Parent URL": null}