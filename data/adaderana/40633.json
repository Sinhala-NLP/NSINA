{"Source": "Adaderana", "Timestamp": "January 25, 2014 02:21 pm", "Headline": "නුවරඑළියේ වතු පේළී 2ක ගින්නක්", "News Content": "නුවරඑළිය, කොත්මලේ, රම්බොඩ වතුයායේ නිවාස පේළී 02 ක ගින්නක් හටගෙන තිබේ. අද දහවල් එම ගින්න හටගෙන ඇති බව ආපදා කළමනාකරණ මධ්‍යස්ථානය සඳහන් කළේය. අදාළ ගින්නෙන් නිවාස 20 කට අධික ප්‍රමාණයකට හානි සිදුව ඇත. ගින්න මැඩපැවැත්වීමේ කටයුතු මේ වනවිට ආරම්භ වී ඇති අතර ගිනි නිවන හමුදාව සහ ප්‍රදේශවාසීන් ඊට එක්ව සිටින බව ආපදා කළමනාකරණ මධ්‍යස්ථානය සඳහන් කළේය. ගින්න හේතුවෙන් පීඩාවට පත් පුද්ගලයින් ආරක්ෂිත ස්ථාන කරා යොමු කර ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා පැවසුවේය. ගින්නට හේතුව මෙතෙක් අනාවරණය වී නොමැති අතර පොලිසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=40633", "Category": null, "Parent URL": null}