{"Source": "Adaderana", "Timestamp": "April 17, 2016 12:03 pm", "Headline": "උත්සව සමයේ වැටලීම් 2000ක් ", "News Content": "උත්සව සමය තුළ දිවයින පුරා වැටලීම් 2000ක් පමණ සිදුකළ බව පාරිභෝගික අධිකාරිය පවසයි.මාර්තු මස 21 වන දින සිට අප්‍රේල් මස 12 වන දින දක්වා කාලය තුළ පාරිභෝගික අධිකාරිය විසින් දිවයිනපුරා විශේෂ වැටලීම් සිදුකර තිබේ. වැඩි මිලට භාණ්ඩ අලෙවි කිරීම, මිල ප්‍රදර්ශනය නොකිරීම, කල් ඉකුත් වු භාණ්ඩ අලෙවි කිරීම සහ භාණ්ඩවල තොරතුරු වෙනස් කිරීම යන වැරදි සම්බන්ධයෙන් මෙම වැටලීම් සිදුකළ බව පාරිභෝගික අධිකාරිය සඳහන් කළේය.මහනුවර, කොළඹ, ගම්පහ සහ කුරුණෑගල යන දිස්ත්‍රික්කවලින් වැඩි වැටලීම් ප්‍රමාණයක් සිදුකර තිබේ.අදාළ වැටලීම්වලට නඩු පැවරීම ඉදිරි සතිය තුළ සිදුකරන බව පාරිභෝගික අධිකාරිය සඳහන් කළේය.", "URL": "https://sinhala.adaderana.lk/news.php?nid=59237", "Category": null, "Parent URL": null}