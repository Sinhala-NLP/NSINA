{"Source": "Adaderana", "Timestamp": "March 28, 2019 01:34 pm", "Headline": "කාසල්රි ජලාශය අනවසර මැණික් ජාවාරම්කරුවන්ගේ පාරාදිසයක් වෙයි", "News Content": "ජල මට්ටම පහත වැටීමත් සමඟ කාසල්රි ජලාශය ආශ්‍රිතව අනවසර මැණික් ජාවාරම ව්‍යාප්ත වී ඇති බව වාර්තා වෙයි. ජලාශයේ ජල මට්ටම සිඝ්‍රයෙන් පහළ වැටීමත් සමඟ මතු වී ඇති දූපත් වල රාත්‍රි කාලයේ විශාල වලවල් හාරා එම වලවල් තුල තිබෙන මැණික් ඉල්ලම් ගොඩ ගෙන ජලාශයටම සෝදා හරින බව ප්‍රදේශයෙහි ධීවරයන් ප්‍රකාශ කර ඇත. කාසල්රි ජලාශයට පිවිසෙන හැටන් නොර්ටන්බ්රිධජ් ප්‍රධාන මාර්ගයේ දික්ඔය වනරාජාවත්ත ප්‍රදේශයෙන් ජලාශයට ඇතුල් වන මැණික් ජාවාරම්කරුවන් විශාල පිරිසක් එකවී රාත්‍රී කාලයේ මෙම අනවසර මැණික් ගැරීම සිදු කරන බවත්, ජාවාරම්කරුවන් විසින් මුරකරුවන් යොදාගෙන මෙම මැණික් ගැරීම සිදු කරන බැවින් එම ජාවාරම්කරුවන් නිතියේ රැහැනට අසුකර ගැනීමට නොහැකි බවත් ප්‍රදේශවාසීන් ප්‍රකාශ කර ඇත. ජලාශය තුල අනවසරයෙන් මැණික් ගැරීම හේතුවෙන් විශාල පරිසර හානියක්ද සිදුව ඇති බව අද දෙරණ වාර්තාකරු සඳහන් කර සිටියි.", "URL": "https://sinhala.adaderana.lk/news.php?nid=106897", "Category": null, "Parent URL": null}