{"Source": "Adaderana", "Timestamp": "May 2, 2018 08:27 pm", "Headline": " ලෙස්ටර් ජේම්ස් පීරිස් මහතාට ලැබී තිබු රණ මයුර සම්මානය සමඟ හිමිවූ පදක්කම අතුරුදන්", "News Content": "‍අභාවප්‍රාප්ත ආචාර්ය ලේසටර් ජේම්ස් පීරිස් මහතාට ඉන්දියාවේ නවදිල්ලි සිනමා උළෙලේදී හිමිවූ රණමයුර සම්මානය සමඟ ලැබුණු පදක්කම අතුරුදන්ව ඇති බවට වාර්තා වේ. අද (02) දිනයේදී මෙම පදක්කම අතුරුදන්ව ඇති බව පවුලේ ඥාතීන් පොලීසියට දැනුම් දී ඇත. 1965 වසරේදී ගම්පෙරලිය චිත්‍රපටය වෙනුවෙන් ආචාර්ය ලේසටර් ජේම්ස් පීරිස් මහතාට රණමයුර සම්මානය හිමි විය. අදාළ සම්මානය සමග ලැබුණු පදක්කම ඒ මහතාගේ නිවසේ තිබියදී අද පෙරවරුවේ අතුරුදන්ව ඇති බව පවුලේ ඥාතීන් පොලීසියට දැනුම් දී ඇත. පදක්කම අතුරුදන්වීම පිළිබඳව පොලීසියට පැමිණිල්ලක් ලැබී ඇති අතර ඒ අනුව පොලිස් විමර්ශන ආරම්භ කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ‍අභාවප්‍රාප්ත ආචාර්ය ලේසටර් ජේම්ස් පීරිස් මහතාගේ අවසන් කටයුතු සිදුවූ අද දිනයේදී දේහයට අවසන් ගෞරව දැක්වීම සඳහා විශාල පිරිසක් බම්මබලපිටියේ පිහිටි එතුමාගේ නිවසට පැමිණි අතර එහිදී යම් කිසි අයෙක් එය සොරාගෙන ඇත් ද යන්න පිළීබඳව මේ වන විට සැක මතුවී තිබේ.", "URL": "https://sinhala.adaderana.lk/news.php?nid=88409", "Category": null, "Parent URL": null}