{"Source": "Adaderana", "Timestamp": "April 10, 2011 08:47 am", "Headline": "නුසුදුසු කෑම දී 1243 ක් නඩුකයි", "News Content": "ඉදිරි උත්සව සමය තුළ දිවයින පුරා පිහිටි ආහාර පරිහරණ ආයතන පරීක්ෂා කිරීමේ කටයුතු සිදු කරන බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. මේ වසරේ ජනවාරි මස 01 වන දින සිට මාර්තු මස 25 වන දින දක්වා කරන ලද පරීක්ෂා කිරීමේ කටයුතු වලින් ආයතන 1243කට එරෙහිව නඩු පවරා ඇති බව එම සංගමයේ සභාපති උපුල් රෝහණ මහතා ප්‍රකාශ කළේය. එකී නඩු පැවරීම් වලින් රුපියල් 41,71000 ක මුදලක් ද‍ඩ වශයෙන් අයකර ගැනීමට හැකිවී ඇතැයිද ඔහු කියා සිටියේය. එසේම උත්සව සමයත් සමග ප්‍රජාවට වඩා සුරක්ෂිත ආහාරපාන ලබා ගැනීමට හැකි පරිසරයක් නිර්මාණය කිරීම සඳහා වැඩසටහන් රාශියක් ක්‍රියාත්මක කෙරෙන බවද ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=15381", "Category": null, "Parent URL": null}