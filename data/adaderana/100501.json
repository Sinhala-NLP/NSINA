{"Source": "Adaderana", "Timestamp": "December 9, 2018 05:33 pm", "Headline": "ගොවි ආර්ථිකය ශක්තිමත් කිරීමට සියලු පියවර ගන්නවා ", "News Content": "ගොවි ආර්ථිකය ශක්තිමත් කිරීමට සියලු පියවර ගන්නා බව ජනාධිපති මෛත්‍රීපාල සිරිසේන මහතා පැවසීය. ගොවි ජනතාවගේ ධාන්‍ය සුරැකුම් මධ්‍යස්ථාන ‍දීප ව්‍යාප්තව ස්ථාපිත කිරීමේ වැඩසටහන යටතේ පොළොන්නරුව මැදිරිගිරිය ධාන්‍ය සුරැකුම් මධ්‍යස්ථානය ජනතා අයිතියට පත් කිරීමේ අවස්ථාවට එක්වෙමින් ජනාධිපතිවරයා මේ බව කියා සිටියේය. එහිදී අදහස් දක්වමින් ජනාධිපතිවරයා සඳහන් කළේ වී නිෂ්පාදන සඳහා පමණක් නොව පළතුරු සහ එළවළු නිෂ්පාදන සඳහා ද ගබඩා පහසුකම් ඉදිරියේ දී හඳුන්වාදීමට පියවර ගන්නා බවයි. ආහාර සුරක්ෂිතතාව පිළිබඳ ගැටලුවට මෙන්ම වී මිල පහත බැසීමේ ගැටලුවට ද මෙමඟින් විසඳුම් හිමි වන බව ජනාධිපති මෛත්‍රීපාල සිරිසේන මහතා එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=100501", "Category": null, "Parent URL": null}