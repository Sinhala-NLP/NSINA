{"Source": "Adaderana", "Timestamp": "August 15, 2013 10:44 am", "Headline": "එජාප ආණ්ඩුවකදී වැඩි කළ විදුලි බිල අඩුකරනවා.", "News Content": "වර්තමානයේ වැඩියෙන් අය කරගන්නා විදුලි ගාස්තුව එක්සත් ජාතික පක්ෂ ආණ්ඩුවක් මගින් යළි ලබාදීමට පියවර ගන්නා බව එම පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. ඔහු පවසන්නේ විදුලි ගාස්තු ඉහළ නැංවීමෙන් ජනතාව දැඩි පීඩාවට පත්ව සිටින බවයි. ආණ්ඩුව ජාත්‍යන්තරයෙන් ලබාගෙන ඇති ණය පියවීමට මේ ආකාරයෙන් ජනතාවගේ මුදල් අයුතු ලෙස ලබාගනිමින් සිටින බව හෙතෙම පෙන්වා දෙයි. මහනුවර ප්‍රදේශයේ පැවති ජනහමුවකට සහභාගී වෙමින් ලක්ෂ්මන් කිරිඇල්ල මන්ත්‍රීවරයා මේ බව කියා සිටියේ ය.", "URL": "https://sinhala.adaderana.lk/news.php?nid=36640", "Category": null, "Parent URL": null}