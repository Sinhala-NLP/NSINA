{"Source": "Adaderana", "Timestamp": "November 21, 2011 11:04 am", "Headline": "කයිරෝ විරෝධතා අතර මරණ ගණන 13 දක්වා ඉහළට", "News Content": "ඊජිප්තුවේ කයිරෝ නුවර පැවැත්වෙන විරෝධතා අතරතුර මියගිය පුද්ගලයන්ගේ සංඛ්‍යාව 13 දක්වා ඉහළ ගොස් තිබේ. කයිරෝ නුවර තාහිර් චතුරස්‍රයේ පසුගිය සෙනසුරාදා සිට එරට හමුදා පාලනයට එරෙහි දැඩි විරෝධතා ආරම්භ විය. පුද්ගලයන් 900 දෙනෙකු පමණ තුවාල ලබා රෝහල් ගත කර ඇති බව විදෙස් වාර්තා සඳහන් කරයි. පොලිසිය කදුළු ගෑස් සහ බැටන් ප්‍රහාර එල්ල කරමින් උද්ඝෝෂකයන් පාලනය කිරීමට පියවර ගෙන තිබුණි. ඇලෙක්සැන්ඩ්‍රියා, සූවස් සහ අස්වන් යන නගරවල දී ද විරෝධතා පැවති බව වාර්තා වේ. මේ අතර යුරෝපා සංගමය ඊජිප්තුවේ පවතින තත්ත්වය හෙළා දැක තිබේ.", "URL": "https://sinhala.adaderana.lk/news.php?nid=20145", "Category": null, "Parent URL": null}