{"Source": "Adaderana", "Timestamp": "March 8, 2017 03:26 pm", "Headline": "පැමිණිල්ල විභාග කරන්න ගිය පොලිස් නිලධාරියාට පිහි පහරක්", "News Content": "පොලිස් ස්ථානයට ලැබුණු පැමිණිල්ලක් අනුව එම පැමිණිල්ල විභාග කිරීමට ගිය ගොකරැල්ල පොලීසියේ පොලිස් කොස්තාපල්වරයෙකුට වගඋත්තරකරු විසින් පහරදී තිබේ.ගොකරැල්ල , දොළොස්දහ ප්‍රදේශයේ පිහිටි සැකකරු විසින් මෙලෙස පිහියකින් කොටා තුවාල සිදුකර ඇත්තේ පොලිස් කොස්තාපල් එච්.ඩී අජිත් ධර්මප්‍රිය (49934) යන අයට බැව් පොලිස් මාධ්‍ය ප්‍රකාශක, නියෝජ්‍ය පොලිස්පති ප්‍රියන්ත ජයකොඩි මහතා පවසයි.තුවාල ලැබූ පොලිස් නිලධාරියා කුරුණෑගල ශික්ෂණ රෝහලට ඇතුළත් කර ඇති අතර සැකකරු පොලීසිය විසින් අත්අඩංගුවට ගෙන තිබේ.ගොකරැල්ල පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70591", "Category": null, "Parent URL": null}