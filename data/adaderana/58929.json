{"Source": "Adaderana", "Timestamp": "April 4, 2016 12:44 pm", "Headline": "මාධ්‍යවේදීන්ට නිසි දැක්මක් නෑ", "News Content": "මේ යුගයේ ජනමාධ්‍යවේදීන්ට නිසි දැක්මක් නොමැති බවත්, එය මේ යුගයේ පවත්නා ප්‍රධාන අභියෝගයක් බවත් ප්‍රවීණ මාධ්‍යවේදී මොහාන්සමරනායක මහතා පවසයි.අද(04)කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ පැවැත්වෙන විශේෂ ජනමාධ්‍ය කතිකාවට එක්වෙමින් 'නූතන මාධ්‍යවේදියා හමුවේ පවත්නා අභියෝග'පිළිබඳ අදහස් දක්වමින් සමරනායක මහතා මේ අදහස පළ කළේය.සන්නිවේදනයෙන් තොරව මිනිසාට පමණක් නොව සත්වයාට හෝ සාමූහික පැවැත්මක් නොමැති බැවින් එකී සාමූහික පැවැත්ම වඩාත් තහවුරු කරගැනීමටත් ජනමාධ්‍ය ක්‍රියා කළ යුතුව ඇති බව හෙතෙම පෙන්වා දුන්නේය.ජනමාධ්‍ය සංවර්ධනයේ මෙවලමක් කරගත හැකි වුවද අවාසනාවට එවැන්නක් දක්නට නොලැබෙන බව සමරනායක මහතා සඳහන් කළේය.ලෝකයේ ජනමාධ්‍ය පාලනය කරනු ලබන්නේ ලෝක ධනපති අවශ්‍යතාවන් වෙනුවෙන් බවත්,ලෝකයේ සියලුම ප්‍රබල ජනමාධ්‍ය ලෝක ධනවත් සමාගම් 7ක් සතුව ඇති බවත්, ඒවා එක්සත් ජාතීන්ගේ සංවිධානයට පවා බලපෑම් කරන බවත් ඔහු අවධාරණය කළේය.වරෙක සී.එන්.එන් හිමිකරු ටෙඩී ටර්නර් එක්සත් ජාතීන්ගේ සංවිධානයට ඩොලර් බිලියනයක ත්‍යාග ලබාදුන් බවත්,ඔහු ප්‍රකාශක් කරමින් එය තමාගේ වත්කමික් සොච්චමක් බව ප්‍රකාශ කළ බවත් ඔහු මෙහිදී සිහිපත් කළේය.", "URL": "https://sinhala.adaderana.lk/news.php?nid=58929", "Category": null, "Parent URL": null}