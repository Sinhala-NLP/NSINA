{"Source": "Adaderana", "Timestamp": "July 1, 2014 07:37 am", "Headline": "පරීක්ෂණ පිළිබඳව සියලු පාර්ශවයන්ගෙන් අදහස් විමසනවා", "News Content": "ශ්‍රී ලංකාවට එරෙහි යුද අපරාධ චෝදනා සහ මානව හිමිකම් කඩවීම් සම්බන්ධයෙන් සියලු පාර්ශවයන්ගේ අදහස් විමසීමට බලාපොරොත්තු වන බව එක්සත් ජාතීන්ගේ පරීක්ෂණ කමිටුවේ සාමාජිකා අස්මා ජෙහන්ගිර් මහත්මිය පවසයි. පකිස්ථාන් ජාතික නීතිවේදිනියක වන ඇය බි.බි.සි.සංදේශය සමග සිදුකළ සාකච්ඡාවකදී ප්‍රකාශ කර ඇත්තේ සිය පරීක්ෂණයේ ස්වාධීනත්වය රැක ගැනීම ඉතා වැදගත් බවයි. ආණ්ඩුවේ සහයෝගයකින් තොර අන්තර්ජාතික පරීක්ෂණ මීට පෙර ද සිදුවී ඇති බව ඇය පෙන්වා දී තිබේ. කෙසේ වුව ද මේ සම්බන්ධයෙන් ශ්‍රී ලංකා ආණ්ඩුව සහයෝගය දැක්විය යුතු බව අස්මා ජෙහන්ගිර් ප්‍රකාශ කර ඇත.", "URL": "https://sinhala.adaderana.lk/news.php?nid=44333", "Category": null, "Parent URL": null}