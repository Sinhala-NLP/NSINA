{"Source": "Adaderana", "Timestamp": "August 17, 2016 08:39 pm", "Headline": " ශ්‍රී ලංකා  කණ්ඩායමට ෂේන් වෝන්ගෙන් සුබ පැතුම්!", "News Content": "වෝන් - මුරලි කුසලානය හිමිකරගත් ශ්‍රී ලංකා ක්‍රිකට් කණ්ඩායමට ඔස්ට්‍රේලියානු හිටපු ක්‍රීඩක ෂේන් වෝන් සුබ පැතුම් එක්කර තිබේ. සිය ට්විටර් ගිණුමේ සටහනක් තබමින් ඔහු ඇන්ජලෝ මැතිව්ස්ගේ නායකත්වය සහ රංගන හේරත්ගේ විශිෂ්ට පන්දු යැවීම විශේෂයෙන් ඇගයීමට ලක් කර තිබේ.එමෙන්ම ඔස්ට්‍රේලියානු කණ්ඩායමේ ක්‍රීඩා විලාසය දුර්වල බව ද ඔහුගේ ට්විටර් ගිණුමේ සඳහන්ය.මේ අතර ශ්‍රී ලංකා කණ්ඩායමේ හිටපු නායක කුමාර් සංගක්කාර සිය ට්විටර් ගිණුමේ සටහනක් තබමින් ප්‍රකාශ කර ඇත්තේ ශ්‍රී ලංකා කණ්ඩායම ලැබු ඓතිහාසික ජයග්‍රහණය පිළිබඳ ආඩම්බර වන බවයි.ශ්‍රී ලංකා කණ්ඩායම යොවුන් කණ්ඩායමක් වුව ද ඔවුන් ඉතා ශක්තිමත් බව සංගක්කාර සඳහන් කර තිබේ.", "URL": "https://sinhala.adaderana.lk/news.php?nid=63163", "Category": null, "Parent URL": null}