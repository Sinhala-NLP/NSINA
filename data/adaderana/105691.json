{"Source": "Adaderana", "Timestamp": "March 8, 2019 09:03 am", "Headline": "වොක්ස්වැගන් සමාගමට ඉන්දියාවෙන් දඩ මුදලක්", "News Content": "ජර්මානු මෝටර් රථ නිෂ්පාදන සමාගමක් වන වොක්ස්වැගන් සමාගමට ඉන්දියානු පරිසර අධිකරණය අමෙරිකානු ඩොලර් මිලියන 71ක දඩ මුදලක් නියම කර ඇත. ඒ අදාළ සමාගම කාබන් විමෝචන සීමාවන් උල්ලංඝනය කර තිබීම හේතුවෙනි. ඉන්දියාවේ පවතින වායු දූෂණ සීමාවන් ඉක්මවමින් වොක්ස්වැගන් සමාගමේ මෝටර් රථ නිෂ්පාදනය කර ඇති බව 2015 වර්ෂයේදී රජය විසින් සිදුකරන ලද පරීක්ෂණයකින් අනාවරණවී තිබේ. මේ සමඟ රට තුළ ඇති වොක්ස්වැගන් මෝටර් රථ තුන්ලක්ෂ විසිතුන්දහස් හත්සීයක් ආපසු කැඳවන ලෙසටත් එම සමාගමට ඉන්දීය බලධාරීන් දැනුම්දී තිබුණි. අදාළ චෝදනාවට වොක්ස්වැගන් සමාගම වරදකරු සහ වගකිව යුතු බව ඉන්දීය පරිසර අධිකරණය පවසා සිටියි. මේ හේතුවෙන් එම සමාගමට අමෙරිකානු ඩොලර් මිලියන 71ක දඩ මුදලක්ද අධිකරණය නියම කර තිබුණි. කෙසේ නමුත් එම අධිකරණ තීන්දුවට එරෙහිව ශ්‍රේෂ්ඨාධිකරණයට අභියාචනයක් ගොනු කිරීමට වොක්ස්වැගන් සමාගම බලාපොරොත්තු වන බව සඳහන්ය. මේ අතර ඩීසල් විමෝචන අර්බුදය වසර 82ක ඉතිහාසය තුළ අදාළ සමාගම මුහුණපා සිටින බරපතලම ව්‍යාපාරික අර්බුදය බව විදෙස් වාර්තා පෙන්වා දෙනු ලබයි.", "URL": "https://sinhala.adaderana.lk/news.php?nid=105691", "Category": null, "Parent URL": null}