{"Source": "Adaderana", "Timestamp": "September 5, 2012 02:56 pm", "Headline": "හිංසාකාරී ලෙස එළුවන් ප්‍රවාහනයේ දී මාට්ටු", "News Content": "හිංසාකාරී ලෙස එළුවන් 20 දෙනෙක් ප‍්‍රවාහනය කළ පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. කුඩා වෑන් රථයකින් එළුවන් ප‍්‍රවාහනය කරමින් සිටිය දී සැකකරුවන් අත්අඩංගුවට ගත් බව පොලීසිය පවසයි. දිඹුල පොලිස් ස්ථානයට ලැබූණු තොරතුරක් අනුව සිදු කළ වැටලීමක දී මොවුන් අත්අඩංගුවට ගත් බව සඳහන්ය. මෙය කලක පටන් සිදු කර ඇති බවට පොලීසියට තොරතුරු ලැබී ඇත. අත්අඩංගුවට ගත් සැකකරුවන් රුවන්වැල්ල සහ ගම්පොල ප‍්‍රදේශයේ පදිංචිකරුවන් බව පොලීසිය පවසයි. ඔවුන් අද (05) හැටන් මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27155", "Category": null, "Parent URL": null}