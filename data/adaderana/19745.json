{"Source": "Adaderana", "Timestamp": "November 2, 2011 03:37 pm", "Headline": "එක්දින තරගාවලියට ශ්‍රී ලංකා සංචිතය නම්කෙරේ", "News Content": "පාකිස්ථානු කණ්ඩායම සහ ශ්‍රී ලංකා කණ්ඩායම අතර පැවැත්වීමට නියමිත එක්දින තරගාවලිය සඳහා සහභාගී වන ශ්‍රී ලංකා සංචිතය නම් කර තිබේ. ඒ අනුව කණ්ඩායමේ නායකත්වය සුපුරුදු පරිදි ටී.එම්.ඩිල්ෂාන් දරන අතර උපනායකයා ලෙස ඇන්ජලෝ මැතිව්ස් කටයුතු කරයි. උපුල් තරංග, මහේල ජයවර්ධන, කුමාර් සංගක්කාර, දිනේෂ් චන්දිමාල්, ජීවන් මෙන්ඩිස්, කෝසල කුලසේකර, ලසිත් මාලිංග, සුරංග ලක්මාල්, ධම්මික ප්‍රසාද්, සීකුගේ ප්‍රසන්න, දිමුත් කරුණාරත්න, දිල්හාර ප්‍රනාන්දු සහ සුරාජ් රන්දිව් සංචිතයේ සෙසු සාමාජිකයින් වන අතර මෙම සංචිතය සඳහා ක්‍රීඩා අමාත්‍යවරයා‍ගේ අනුමැතිය හිමිවී ඇති බව ශ්‍රී ලංකා ක්‍රිකට් ආයතනය පවසයි.", "URL": "https://sinhala.adaderana.lk/news.php?nid=19745", "Category": null, "Parent URL": null}