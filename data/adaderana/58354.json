{"Source": "Adaderana", "Timestamp": "March 18, 2016 03:29 pm", "Headline": "හොරෙන් රට පනින්න ගිහින් මාට්ටු", "News Content": "නීතිවිරෝධීව විදේශ ගතවීමට උත්සහ කළ පුද්ගලයෙකු අපරාධ පරීක්ෂණ දෙපාර්තමේන්තුවේ කටුනායක ඒකකයේ නිලධාරීන් විසින් අත්අඩංගුවට ගෙන තිබේ.සැකකරු වෙනත් අයෙකුගේ විදේශ ගමන් බලපත්‍රයක් යොදාගනිමින් කැනඩාව බලා පිටත්ව යාමට උත්සහ දරා ඇති බව පොලීසිය සඳහන් කළේය.අත්අඩංගුවට ගත් සැකකරු උරුම්බුරායි ප්‍රදේශයේ පදිංචි 24 හැවිරිදි තරුණයෙකු වන අතර ඔහු මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.මේ අතර නීතිවිරෝධීව සාජා බලා පිටත්ව ගොස් පිටුවහල් කරන ලද ශ්‍රී ලාංකිකයෙකු කටුනායක ජාත්‍යන්තර ගුවන්තොටුපොළේ දී අත්අඩංගුවට ගෙන තිබේ.වෙනත් අයෙකුගේ ගමන් බලපත්‍රයකින් මෙරටින් පිටත්ව ගොස් ඇති පුද්ගලයෙකු මෙලෙස පිටුවහල් කර ඇති බව සඳහන්ය.සැකකරු මීගමුව, දකුණ කදිරාන ප්‍රදේශයේ පදිංචි 47 හැවිරිදි අයෙකු වන අතර ඔහු මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58354", "Category": null, "Parent URL": null}