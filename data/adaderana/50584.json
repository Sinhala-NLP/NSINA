{"Source": "Adaderana", "Timestamp": "April 11, 2015 09:08 am", "Headline": "මුම්බායි ත්‍රස්ත ප්‍රහාරයේ සැකකරුට ඇප - ඉන්දියාවේ අප්‍රසාදය", "News Content": "ඉන්දියාවේ මුම්බායි ත්‍රස්ත ප්‍රහාරයට සම්බන්ධ සැකකරු පකිස්ථානය විසින් නිදහස් කිරීමට එරෙහිව ඉන්දියාව විරෝධතාවය පළ කර තිබේ.පකිස්ථානයේ පිහිටි ඉන්දීය තානාපති කාර්යාලය විසින් මේ සම්බන්ධයෙන් විරෝධතාව පළ කර ඇති බව සඳහන්ය.පකිස්ථානයේ ඉන්දීය තානාපතිවරයා පකිස්ථාන විදේශ ලේකම් හමුවී ශකීර් රෙහෙමන් නැමැති සැකකරු ඇප මත නිදහස් කිරීම පිළිබඳ සිය විරුද්ධත්වය පළ කර ඇති බව විදෙස් මාධ්‍ය වාර්තා කරන්නේය.අදළ සැකකරු පකිස්ථාන රාවල්පින්ඩි අධිකරණයක් මඟින් ඇප මත නිදහස් කෙරුණි.මේ පිළිබඳ ඇමරිකාව සහ ප්‍රංශයද අවධානය යොමු කර ඇති බව විදෙස් මාධ්‍ය වාරතා කරන්නේය.", "URL": "https://sinhala.adaderana.lk/news.php?nid=50584", "Category": null, "Parent URL": null}