{"Source": "Adaderana", "Timestamp": "January 20, 2014 04:48 pm", "Headline": "තේ වත්තේ ගංජා ගනුදෙනුව අතටම මාට්ටු", "News Content": "බදුල්ල, උඩුවරවත්ත ප්‍රදේශයේදි වතු කම්කරුවන් පිරිසකට ගංජා අලෙවි කරමින් සිටි පුද්ගලයෙකු අත්අඩංගුවට ගෙන තිබේ. බණ්ඩාරවෙල කොට්ඨාස දූෂණ මර්දන අංශයේ හදිසි ඇමතුම් ඒකකයට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගත් බව පොලිසිය සඳහන් කළේය. සැකකරු සතුව තිබි ගංජා ග්‍රෑම් 290ක් සොයාගත් බව පොලීසිය පැවසුවේය. සැකකරුගෙන් සිදුකළ වැඩිදුර ප්‍රශ්න කිරිම් වලදී ඔහු වැල්ලවාය ප්‍රදේශයෙන් ගංජා ගෙනවිත් පැකට් කර අලෙවි කරන බවට තොරතුරු අනාවරණය වී ඇති බව සඳහන්ය. සිද්ධිය සම්බන්ධයෙන් බණ්ඩාරවෙල කොට්ඨාස දූෂණ මර්දන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40496", "Category": null, "Parent URL": null}