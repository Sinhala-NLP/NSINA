{"Source": "Adaderana", "Timestamp": "January 15, 2012 02:13 pm", "Headline": " කාන්තාවන්ගේ රන් මාලයට විද්ද අයෙක් මාට්ටු", "News Content": "බස් රථවල ගමන් කරන කාන්තාවන්ගේ ගෙළ බැඳි රන්මාල සොරකම් කිරීමේ නිරත වු පුද්ගලයෙකු වේල්ලවීදිය පොලිසිය විසින් අත්අඩංගුවට ගෙන තිබේ. ඊයේ පස්වරුවේ ගුණසිංහපුර බස්නැවතුම්පොල අසල දී මොහු අත්අඩංගුවට ගත් බව වේල්ලවීදිය පොලිසිය ප්‍රකාශ කරයි. අත්අඩංගුවට ගත් සැකකරු සතුව තිබී ‍රුපියල් ලක්ෂ දෙකකට අධික වටිනාකමකින් යුත් රන් මාලයක් ද සොයා ගෙන තිබේ. මොහු රක්වාන ප්‍රදේශයේ පදිංචිකරුවෙකු වන අතර වේල්ලවීදිය පොලිසිය මේ සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=21398", "Category": null, "Parent URL": null}