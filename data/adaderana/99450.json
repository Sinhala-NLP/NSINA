{"Source": "Adaderana", "Timestamp": "November 19, 2018 03:56 pm", "Headline": "අර්ජුනගේ ආරක්ෂක නිලධාරීයා තවදුරටත් රිමාන්ඩ්", "News Content": "ඛනිජ තෙල් නීතිගත සංස්ථාවේ වෙඩිතැබීමේ සිද්ධිය සම්බන්ධයෙන් අත්අඩංගුවට ගෙන රිමාන්ඩ් බාරයට පත් කර සිටින හිටපු අමාත්‍ය අර්ජුන රණතුංග මහතාගේ ආරක්ෂක නිලධාරියා තවදුරටත් ලබන 23 දක්වා රිමාන්ඩ් භාරයේ තැබීමට කොළඹ මහේස්ත්‍රාත් අධිකරණය නියම කළේය. මෙම පැමිණිල්ල කොළඹ ප්‍රධාන මහේස්ත්‍රාත් ලංකා ජයරත්න මෙනවිය ඉදිරියේ කැඳවනු ලැබීය. එහිදී එම සිද්ධියෙන් මියගිය පුද්ගලයින්ට අදාල මරණ පරීක්ෂණයේදී සාක්ෂි සටහන් කරගැනීම සිදුකෙරුණු අතර වැඩිදුර සාක්ෂි සටන් කර ගැනීමත් ලබන 23 දා දක්වා කල් තැබුණි. අනතුරුව ඇමැති ආරක්ෂක අංශයට අයත් සැකකාර පොලිස් සැරයන්වරයා ලබන 23 දක්වා රිමාන්ඩ් භාරයේ තැබීමට ද මහේස්ත්‍රාත්වරිය නියම කළේය. එදිනට පරීක්ෂණවල ප්‍රගතිය දැක්වෙන වාර්තාවක් ඉදිරිපත් කරන මෙන් ද මහේස්ත්‍රාත්වරිය පොලීසියට දැනුම් දුන්නේය.", "URL": "https://sinhala.adaderana.lk/news.php?nid=99450", "Category": null, "Parent URL": null}