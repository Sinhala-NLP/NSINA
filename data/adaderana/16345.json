{"Source": "Adaderana", "Timestamp": "May 26, 2011 02:41 pm", "Headline": "මාතර දිසා විනිසුරුට පහරදීමට එරෙහිව නීතීඥවරුන්ගේ උද්ඝෝෂණයක්", "News Content": "මාතර දිසා විනිසුරුවරයාට කිසියම් පිරිසක් විසින් පසුගියදා සිදුකරන ලද පහරදීමට විරෝධය පළ කරමින් හැටන් මහේස්ත්‍රාත් අධිකර‍ණයේ නීතීඥවරුන් උද්ඝෝෂණයක නිරත වී තිබේ. අධිකරණයේ ස්වාධීනත්වය හා උත්තරීතර භාවය රැ‍කදෙන ලෙස බල කරමින් ඔවුන් අද(26) පෙරවරුවේ හැටන් මහේස්ත්‍රාත් අධිකරණය ඉදිරිපිට මෙම උද්ඝෝෂණය පැවත්වූ බව අද දෙරණ වාර්තාකරු සඳහන් කළේය. මේ හේතුවෙන් අධිකරණයේ කටයුතු පැය භාගයකට සීමා කිරීමට ද පියවර ගෙන තිබූ බව ද සඳහන්ය. මේ සම්බන්ධයෙන් නීතීඥවරුන් හැටන් මහේස්ත්‍රාත්වරයාගෙන් කරන ලද ඉල්ලීමකට අනුව අද දිනයේ පැවති නඩු සියල්ල වෙනත් දිනකට කල් දැමීමට ද කටයුතු කර තිබූ බව වාර්තා වේ.", "URL": "https://sinhala.adaderana.lk/news.php?nid=16345", "Category": null, "Parent URL": null}