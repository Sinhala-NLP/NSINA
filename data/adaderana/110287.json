{"Source": "Adaderana", "Timestamp": "May 20, 2019 11:23 am", "Headline": "සල්ලිවලට රට පාවලා දෙන්නේ නෑ-අමරවීර", "News Content": "ප්‍රතිත්‍රස්ත පනත කඩිනමින් සම්මත කර ගැනීම සඳහා ශ්‍රී ලංකා නිදහස් පක්ෂයට කිසිඳු අවශ්‍යතාවක් නොමැති බව එක්සත් ජනතා නිදහස් සන්ධාන මහලේකම් පාර්ලිමේන්තු මන්ත්‍රී මහින්ද අමරවීර මහතා පවසයි. හම්බන්තොට කටුවැව ප්‍රදේශයේ විදුලි යෝජනා ක්‍රමයක් විවෘත කිරිමේ අවස්ථාවට එක්වීමෙන් අනතුරුව මාධ්‍ය වෙත අදහස් දක්වමින් ඔහු මේ බව සඳහන් කළේය. ප්‍රතිත්‍රස්ත පනත කඩිනමින් සම්මත කර ගැනීමේ අවශ්‍යතාවය ඇත්තේ එක්සත් ජාතික පක්ෂයේ අමාත්‍ය කිරි ඇල්ල මහතාට පමණක් බවද අමරවීර මහතා පවසයි. ජනතාවටද එම පනතේ අවශ්‍යතාවයක් නොමැති බවත් එමෙන්ම අවශ්‍ය වන්නේ තිබේන පනත්වල යම් කිසි අඩුපාඩුවක් ඇත්නම් එහි නිවැරදි කිරිමක් පමණක් බවද මන්ත්‍රීවරයා පවසයි. කිසිදු විටකදි එම ප්‍රතිත්‍රස්ත පනත සම්මතකර ගැනීමට ඉඩ ලබා නෙදෙන බවද ඔහු පැවසීය. එමෙන්ම යුරෝපා රටවල පවතින නීති මෙරටට නොගැලපෙන බවත් එලෙස යුරෝපයට ගැති කමක් දැක්වීමට අවශ්‍ය නොවන බවත් මන්ත්‍රීවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=110287", "Category": null, "Parent URL": null}