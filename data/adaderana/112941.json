{"Source": "Adaderana", "Timestamp": "June 28, 2019 02:10 pm", "Headline": "තියුණු ආයුධයකින් පහරදී සමෘද්ධි සංවර්ධන නිලධාරියෙක් ඝාතනය කරයි", "News Content": "මතුගම, හැල ප්‍රදේශයේදී සමෘද්ධි සංවර්ධන නිලධාරීයෙන් තියුණු ආයුධයකින් පහර දී ඝාතනය කර ඇති බව අද දෙරණ වාර්තානරු පවසයි. අද(28) අළුයම 3.30ට පමණ මෙම පුද්ගලයා ඝාතනය කර ඇති බව වාර්තා වෙයි. මෙලෙස මිය ගොස් ඇත්තේ මනෝජ් ජයතිලක නැමති 44 හැවිරිදි දෙදරු පියෙක් වන අතර ඔහු අගලවත්ත ප්‍රාදේශිය ලේකම් කර්යාලයේ සේවය කරන සමෘද්ධි සංවර්ධන නිලධාරීයෙකි. මිය ගිය පුද්ගලයා නිදන කාමරය තුළ නිදා සිටින අවස්ථාවේදී එහි ජනයලට පහරදී කාමරය තුළට අත්අබෝම්බයක් දමා ගොස් තිබේ. පසුව මෙම ක්‍රියාව කවුරුන් විසින් සිදුකළේද යන්න සෝය බැලීම සඳහා මිය ගිය පුද්ගලයා නිවසෙහි මිදුල වෙත පැමිණි අවස්ථාවේදී මෙලෙස තියුණු ආයුධයකින් පහරදී ඝාතනය කර තිබේ. අදාළ සිදුවීමෙන් මියගිය පුද්ගලයාගේ ඥාතීයෙකු විසින් මෙම ඝාතනය සිදු කරන්නට ඇති බවට පොලීසිය සැක පළ කරයි.", "URL": "https://sinhala.adaderana.lk/news.php?nid=112941", "Category": null, "Parent URL": null}