{"Source": "Adaderana", "Timestamp": "March 22, 2011 11:15 am", "Headline": "දිනූ ආයතන වල අලි පුටු පිරවීම 24 ට කලින් ", "News Content": "සිය පක්ෂය ජයග්‍රහණය කළ පළාත් පාලන ආයතන වල ප්‍රධානීන් තෝරා ගැනීම ලබන 24 වැනි දිනට පෙර සිදු කරන බව එක්සත් ජාතික පක්ෂය පවසයි. එක්සත් ජාතික පක්ෂය මැතිවරණයේ දී පළාත් පාලන ආයතන 9ක බලය හිමි කර ගන්නා ලදී. එම පක්ෂයේ මහලේකම් තිස්ස අත්තනායක මහතා ප්‍රකාශ කර සිටියේ එම පළාත් පාලන ආයතන සඳහා ප්‍රධානීන් පත් කිරීමට මේ වන විටත් කටයුතු කරමින් සිටින බවයි. ලබා ගත් මනාප ප්‍රමාණය, ජ්‍යෙෂ්ඨත්වය සහ පක්ෂයට කර ඇති සේවය එහි දී සැලකිල්ලට ගන්නා බව තිස්ස අත්තනායක මහතා ප්‍රකාශ කළේය. ඊට අමතරව අනෙක් පළාත් පාලන ආයතන වල විපක්ෂ නායකවරුන් පත් කිරීම සඳහා ද කඩිනමින් කටයුතු කරන බව තිස්ස අත්තනායක මහතා වැඩිදුරටත් සදහන් ක‍ළේය.", "URL": "https://sinhala.adaderana.lk/news.php?nid=15000", "Category": null, "Parent URL": null}