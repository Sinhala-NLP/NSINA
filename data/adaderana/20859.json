{"Source": "Adaderana", "Timestamp": "December 22, 2011 07:49 am", "Headline": "නවකවදයට ලක්වී සිසුවිය රෝහලේ", "News Content": "රුහුණූ විශ්ව විද්‍යාලයේ මානව ශාස්ත්‍ර පීඨයේ පළමු වසර ශිෂ්‍යාවක් හදිසියේ තුවාල ලබා රෝහල් ගත කර තිබේ. විශ්ව විද්‍යාලයේ අවන්හලක දී නවක වදයට ලක් වීම හේතුවෙන් මෙලෙස තුවාල ලබා රෝහල් ගත කර ඇති බව වාර්තා වේ. ඇය මේ වන විට මාතර රෝහලේ ප්‍රතිකාර ලබමින් සිටින බව රෝහල් ප්‍රකාශකයෙක් සඳහන් කළේය. මේ සම්බන්ධයෙන් අද දෙරණ රුහුණු විශ්ව විද්‍යාලයේ උපකුලපති මහාචාර්ය සුසරිත් මෙන්ඩිස් මහතාගෙන් කළ විමසීමේදී ඔහු කියා සිටියේ අදාළ සිදුවීම සම්බන්ධයෙන් මේ වන විටත් පරීක්ෂණයක් ආරම්භ කර ඇති බවයි.", "URL": "https://sinhala.adaderana.lk/news.php?nid=20859", "Category": null, "Parent URL": null}