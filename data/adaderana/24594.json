{"Source": "Adaderana", "Timestamp": "May 29, 2012 09:56 am", "Headline": "ජනපති තායිලන්තයට යයි", "News Content": "නිල සංචාරයක් සඳහා තායිලන්තය බලා පිටත්ව ගිය ජනාධිපති මහින්ද රාජපක්ෂ මහතා අද(29) අලුයම තායිලන්තයේ බැංකොක් නුවර ස්වර්ණ භූමි ජාත්‍යන්තර ගුවන්තොටුපළ වෙත ළඟාවිය. ජනාධිපතිවරයා ඇතුළු දූත පිරිස ගුවන්තොටුපළේ දී තායිලන්ත නියෝජ්‍ය අග්‍රාමාත්‍ය යොං යුත් විෂයිඩිත් මහතා විසින් මහත් හරසරින් යුතුව පිළිගත් බව ජනාධිපති මාධ්‍ය අංශය නිවේදනය කරයි. 2600 වැනි සම්බුද්ධත්ව ජයන්තිය නිමිත්තෙන් බැංකොක් නුවර ලබන 31 වැනිදා පැවැත්වෙන සැමරුම් උත්සවයේ විශේෂ ආරාධිත අමුත්තෙකු ලෙස ජනාධිපති මහින්ද රාජපක්ෂ මහතා සහභාගි වීමට නියමිතය. මෙහිදි ජුනි මස 02 වැනි දිනට යෙදෙන බුද්ධ ජයන්ති උත්සවයේ \"බුද්ධ ජයන්තියෙන් මිනිස් වර්ගයාට සිදුවු සෙත\" යන මැයෙන් ජනාධිපතිවරයා විසින් විශේෂ දේශනයක් ද පැවැත්වීමට නියමිත බව ජනාධිපති මාධ්‍ය අංශය සඳහන් කරයි. ජනාධිපති මහින්ද රාජපක්ෂ මහතා තායිලන්තයේ සංචාරය කරන කාලය තුළ එරට අග්‍රාමාත්‍යවරයා මුණගැසී සාකච්ඡා පැවැත්වීමට ද නියමිතය.", "URL": "https://sinhala.adaderana.lk/news.php?nid=24594", "Category": null, "Parent URL": null}