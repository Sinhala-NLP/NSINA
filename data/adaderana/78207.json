{"Source": "Adaderana", "Timestamp": "October 1, 2017 11:12 am", "Headline": " ඕනම ජරා වැඩක් කරලා දැන් බලයට එන්න බෑ", "News Content": "කුඩු කාරයින්ට හා පාතාලයේ පුද්ගලයින්ට සහ ඕනම ජරා වැඩක් කර මුදල් උපයා ගත් පිරිස් සඳහා පළාත් සභාවට, ප්‍රාදේශීය සභාවට, පාර්ලිමේන්තුවට එන්න තිබුණු ඒ ක්‍රමවේදය දැන් අවසන් වෙමින් යන බව ධීවර අමාත්‍ය මහින්ද අමරවීර මහතා පවසා සිටියි.අමාත්‍ය මහින්ද අමරවීර මහතා මේ බව කියා සිටියේ 30දා හම්බන්තොට දහම්පුර ප්‍රදේශයේ ලක්ෂ හයසියයක (600)වියදමින් ඉදිකළ හම්බන්තොට නව ප්‍රඩ්ස්හිය සභා ගොඩනැගිල්ල විවෘත කිරීමේ අවස්ථාවට එක්වෙමිනි.මෙහිදී වැඩි දුරටත් අදහස් දැක්වූ අමත්‍ය මහින්ද අමරවීර,ඊළඟ මැතිවරණය තියෙන්නේ කොට්ඨාස මට්ටමින්. ඒ කොට්ඨාස මට්ටමේ මැතිවරණයේ ගමට මන්ත්‍රීවරයෙක් අනිවාර්යයෙන්ම ඉන්නවා. මනාප නෑ. ලකුණට තමයි ඡන්දය පාවිච්චි කරන්නේ. ඒ මන්ත්‍රීවරයා වැරදි වැඩවල යෙදුනොත් ඒ මන්ත්‍රීවරයා හරියට වැඩ කළේ නැත්නම් අනිවාර්යයෙන්ම ඔහුට ගෙදර යන්න වෙයි. මොන පක්ෂයකින් ඉල්ලුවත් මොන නායකයාගේ පින්තුරය ගැහුවත් එයාට ඊළඟට ජයග්‍රහණය කරගන්න බැරිවෙනවා. නමුත් ගම තුළ ඉන්න අයට ශක්තියක් ලැබෙනවා ඒ ක්‍රමය තුළ. එකෙනුත් ආණ්ඩුව නියෝජනය කරන අයට වැඩි වාසියක් තියෙනවා. මොකද මේ ආණ්ඩුව 2020 වෙනකන් තියෙනවා. පළාත් සභාව 2019 වෙනකන් තියෙනවා. එතකොට ඒ හයිය ගෙන්න පුළුවන් වෙනවා රජය නියෝජනය කරන මන්ත්‍රීවරු හට. මේ ඡන්දයේ තියෙන තවත් විශේෂත්වයක් තමයි සියයට විසිපහක් කාන්තා නියෝජනය තියෙන එක .පිරිමි විතරක් නොවෙයි කාන්තාවන් සියයට විසිපහක් පිළිගන්නත් ඉදිරියේදී සිදුවන බවද අමාත්‍ය මහින්ද අමරවීර ප්‍රකාශ කර සිටියේය .ඉස්සර මන්ත්‍රීවරුන්හට කොන්ත්‍රාත් එකක් දීලා කිවුවා මේක කරන්න කියල. එතකොට මන්ත්‍රීවරයා නිකම්ම කොන්ත්‍රාත් කාරයෙක් උනා. සමහර අය ඒක හොදට කළා. සමහර අය එක හොදට කළේ නෑ. සමහර ප්‍රාදේශීය සභා මන්ත්‍රීවරු, සභාපතිවරු රාජ්‍ය විරෝධී වැඩ විශාල ප්‍රමාණයක් කළා, හම්බන්තොට දිස්ත්‍රිකයේ තියෙනවා එක සභාපතිවරයෙක් මහවැලි බල ප්‍රදේශයේ අල්ලපු අක්කර තිස්ගානක් තියෙනවා ඔක්කොම පවුලේ අයගේ නම් වලට ඔප්පුත් හදාගෙන ඉවරයි. අහිංසක මිනිසුන්ට ඔප්පුවක් තියා බලපත්‍රයක්වත් නෑ .මේ සභාපතිකමේ බලය ඔපයෝගී කරගෙන කරපුවා. මේක ලංකාවේ හැම තැනම වගේ තියෙන දේවල් අපේ පසුගිය ආණ්ඩුව පරදින්න මේවත් හේතු උනා.", "URL": "https://sinhala.adaderana.lk/news.php?nid=78207", "Category": null, "Parent URL": null}