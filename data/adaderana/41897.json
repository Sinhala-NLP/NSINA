{"Source": "Adaderana", "Timestamp": "March 19, 2014 06:00 am", "Headline": "මනාපය හා වගුගත කරන තැන්වලට ඇතුළුවෙන්න මන්ත්‍රී ධූර හිමි පක්ෂවලට වරම්", "News Content": "බස්නාහිර සහ දකුණු පළාත් සභා ඡන්ද විමසීමට අදාළව ප්‍රතිඵල වගුගතකරන සහ ප්‍රකාශ කරන ස්ථාන වලට ඇතුළුවීම සඳහා මන්ත්‍රීධුර හිමි පක්ෂවල සියළු සාමාජිකයින්ට අවස්ථාව ලබාදීමට මැතිවරණ දෙපාර්තමේන්තුව තීරණය කර තිබේ. පසුගිය දින දෙක තුළ දිස්ත්‍රීක් මැතිවරණ බලධාරීන් සමඟ පැවති සාකච්ජාවේ දී මේ පිළිබඳ අවධානය යොමුවු බව මැතිවරණ මහලේකම් කාර්යාලය සඳහන් කරයි. ඡන්ද ගණන් කර සමස්ථ ප්‍රතිඵලය ප්‍රකාශයට පත් කිරීමෙන් පසු ඊට අදාළ මනාප ප්‍රතිඵල නිකුත් කිරීම සිදුවෙයි. මීට පෙර මනාප ප්‍රතිඵල නිකුත් කර ස්ථානයට ඇතුළුවීම සඳහා අවස්ථාව ලබා දී තිබුණේ ජයග්‍රහණය කළ පක්ෂයකින් තෝරාගත් කිහිප දෙනෙකුට පමණයි. එහෙත් මෙවර මැතිවරණයේ දී මන්ත්‍රීධුර හිමි සියළුම පක්ෂ වල අපේක්ෂයින්ට ඒ සඳහා අවස්ථාව ලබාදීමට තීරණය කර තිබේ.", "URL": "https://sinhala.adaderana.lk/news.php?nid=41897", "Category": null, "Parent URL": null}