{"Source": "Adaderana", "Timestamp": "June 16, 2018 02:47 pm", "Headline": "මීගමුව මුහුදේ අතුරුදහන්වූ එක් සිසුවෙකුගේ මළ සිරුර හමුවෙයි", "News Content": "මීගමුව, කොච්චිකඩේ, ඒත්තුකාල මුහුදු ප්‍රදේශයේදී දියේ ගිලී අතුරුදහන්වූ පාසල් සිසුන් දෙදෙනාගෙන් එක් අයෙකුගේ මළ සිරුරක් සොයාගෙන තිබේ. පෝරතොට මුහුදු ප්‍රදේශයට ගොඩගසා තිබියදී අද(16) උදෑසන අදාළ මළ සිරුර සොයාගත් බව පොලීසිය පවසයි. මෙලෙස මියගොස් ඇත්තේ 16 හැවිදිරි සිසුවෙක්ය. පාසල් ළමුන් සිව් දෙනෙකු ඊයේ(15) දහවල් කොච්චිකඩේ, ඒත්තුකාල මුහුදු ප්‍රදේශයේ දියනෑමට ගොස් සිටි අතර එහිදී ඉන් දෙදෙනෙකු දියේ ගිලී අතුරුදන්ව තිබුණි. පොලිසිය ජිවිතාරක්ෂක නිළධාරීන් සහ ප්‍රදේශවාසීන් එක්ව අතුරුදන්වූ අනෙක් සිසුවා සෙවිමේ මෙහෙයුම් තවදුරටත් සිදු කරන බව පොලීසිය සඳහන් කළේය.", "URL": "https://sinhala.adaderana.lk/news.php?nid=90977", "Category": null, "Parent URL": null}