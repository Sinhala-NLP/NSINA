{"Source": "Adaderana", "Timestamp": "March 11, 2011 01:53 pm", "Headline": "අධිවේගය අදත් අඩු වේගයෙන් ", "News Content": "මාතර - කොළඹ දුම්රිය මාර්ගයේ දොඩන්දූව සහ හික්කඩුව අතර දී තාක්ෂණික දෝෂයකට ලක්වූ සීඝ්‍රගාමී දුම්රිය යථා තත්ත්වයට පත් කර කොළඹ බලා ධාවනය කළ බව දුම්රිය දෙපාර්තමේන්තුව පවසයි. ඉන්දියාවෙන් ආනයනය කරන ලද බලවේග කට්ටල දුම්රිය අද පෙරවරුවේ මෙසේ තාක්ෂණික දෝෂයකට ලක්ව තිබූ බව එම ‍දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කරයි. මේ හේතුවෙන් විනාඩි 20 ක පමණ කාලයකින් දුම්රිය ප්‍රමාද වූ බව සමරසිංහ මහතා සඳහන් කරයි. අදාළ බලවේග කට්ටලය නිල වශයෙන් ධාවනයට එක් කරන ලද්දේ ඊයේ දිනයේ දීය.", "URL": "https://sinhala.adaderana.lk/news.php?nid=14773", "Category": null, "Parent URL": null}