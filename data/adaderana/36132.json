{"Source": "Adaderana", "Timestamp": "July 27, 2013 08:24 am", "Headline": "තැපැල් ඡන්දයට ඉල්ලුම් පත්‍ර ගැනීම 2දා අවසන්", "News Content": "මධ්‍යම, උතුර හා වයඹ පළාත් සභා ජන්ද විමසීම සඳහා තැපැල් ජන්දය දීමට අදාළ ඉල්ලුම් පත්‍ර භාර ගැනීම ලබන මස 02 වන දිනෙන් අවසන් වන බව මැතිවරණ මහලේකම් කාර්යාලය පවසයි. අදාළ ජන්ද විමසීම සඳහා හිමිකම් ඇත්තේ ජන්ද විමසීමේ රාජකාරීවල නිරත වන රජයේ නිලධාරීන්ට බව මැතිවරණ කොමසාරිස් මහින්ද දේශප්‍රිය මහතා කියයි. විදුහල්පතිවරු, ගුරුවරු, ආරක්ෂක කටයුතුවල නිරත වන පොලිස් හා හමුදා නිලධාරීන් තැපැල් ජන්දයට හිමිකම් කියන බව මහින්ද දේශප්‍රිය මහතා පවසයි. තැපැල් ජන්දය දීම සඳහා අවශ්‍ය ජන්ද හිමි නාමලේඛණ ලියාපදිංචියට අදාළ තොරතුරු රාජ්‍ය තොරතුරු කේන්ද්‍රය ඔස්සේ දුරකථන අංක 1919 ඇමතීමෙන් ලබා ගත හැකිය.", "URL": "https://sinhala.adaderana.lk/news.php?nid=36132", "Category": null, "Parent URL": null}