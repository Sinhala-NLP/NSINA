{"Source": "Adaderana", "Timestamp": "June 15, 2019 08:36 am", "Headline": "සීමාව ඉක්මවු ධීවරයින් පිරිසක් නිදහස් කරයි", "News Content": "මෙරට මුහුදු සීමාවේ අනවසරයෙන් මසුන් ඇල්ලීම හේතුවෙන් අත්අඩංගුවට ගෙන සිටි ඉන්දීය ධීවරයින් 18 දෙනෙකු නිදහස් කර ඇත. අත්අඩංගුවට පත් අදාළ පිරිස් සම්බන්ධයෙන් නීතිපති උපදෙස් මත ධීවරයින් නිදහස් කිරීමට පේදුරුතුඩුව මහේස්ත්‍රාත්වරයා ඊයේ(14) නියෝග කර තිබේ. සුදාකරන් මහතා වැඩිදුරටත් පැවසූවේ මීට මාස දෙකකට පෙර පේදුරුතුඩුවට ඔබ්බෙන් වන මුහුදු සීමාවේ අනවසරයෙන් මසුන් අල්ලමින් සිටි අදාළ පිරිස අත්අඩංගුවට ගෙන අධිකරණය වෙත ඉදිරිපත් කළ බවයි. අදාළ පිරිස ආගමන විගමන නිලධාරීන් හරහා ඉන්දියාව වෙත බාරදීමට නියමිතව ඇත. සිද්ධිය සම්බන්ධයෙන් යාපනය ධීවර පරීක්ෂක කාර්යාලය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=112006", "Category": null, "Parent URL": null}