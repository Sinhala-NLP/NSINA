{"Source": "Adaderana", "Timestamp": "November 16, 2011 09:41 am", "Headline": " පොලිස් කූඩුවේදී මිය ගිය සැකකරු ගැන විශේෂ පරීක්ෂණයක්", "News Content": "බිංගිරිය පොලිසියේ රිමාන්ඩ් මැදිරිය තුළ ගෙළ වැලලාගෙන පුද්ගලයෙකු මිය යාමේ සිද්ධියක් සම්බන්ධයෙන් කුලියාපිටිය කොට්ඨාස භාර පොලිස් අධිකාරිවරයා විසින් විශේෂ පරීක්ෂණයක් ආරම්භ කර තිබේ. පසුගිය 15 වැනි දින සවස 5ට පමණ බිංගිරිය , ඉහළ කඩිගමුව ප්‍රදේශයේ පදිංචි අයෙකු මෙසේ ගෙළ වැලලාගෙන තිබුණි. මිය ගිය පුද්ගලයා තමන් හැඳ සිටි සරමෙන් ගෙල වැලලාගෙන ඇති බවට මූලික පරීක්ෂණ වල දී අනාවරණය වී ඇත. සිය නැඟණියගෙන් රන් ආභරණ කිහිපයක් සොරා ගත් බවට සැකපිට පසුගිය 15 වැනි දින දහවල් බිංගිරිය පොලිසිය විසින් ඔහු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=20036", "Category": null, "Parent URL": null}