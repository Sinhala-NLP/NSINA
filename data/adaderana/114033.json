{"Source": "Adaderana", "Timestamp": "July 13, 2019 10:13 am", "Headline": "මංගල අවස්ථාව වැනසූ බෝම්බ ප්‍රහාරය", "News Content": "නිරන්තරයෙන් ත්‍රස්ත ප්‍රහාරවලට ලක්වන ඇෆ්ගනිස්තානයේ නන්ගහාර් නගරයේ තවත් බෝම්බ ප්‍රහාරයක් සිදුව තිබේ. එහි ඉලක්කය වී තිබුණේ විවාහ මංගල උත්සවයකි. ඇෆ්ගනිස්තානයේ නැගෙනහිර නන්ගහාර් හි විවාහ මංගල උත්සවයක් ඉලක්කකර මරාගෙන මැරෙන ප්‍රහාරයක් එල්ල වුණි. ඉන් එම උත්සවයේ සිටි පුද්ගලයින් පස්දෙනෙක් එම ස්ථානයේදීම මියගොස්ඇති අතර තවත් 40කට ආසන්න පිරිසක් තුවාල ලබා රෝහල් වෙත ඇතුලත්කර තිබේ. ප්‍රහාර සදහා කුඩා පිරිමි ළමයෙකු පැමිණ ඇති බවට සාක්ෂි ලැබී ඇතැයි බලධාරීන් පවසයි. එහි ඉලක්කය වී ඇත්තේ රජයට සහාය පළකරන අවිගත් ගරිල්ලා කණ්ඩායමක නායකයෙකුගේ නිවෙසක් ඉලක්ක කරගෙනයි. තලෙයිබාන් සංවිධානට එරෙහිව රජය සිදුකරන මෙහෙයුම් සඳහා මෙම අවිගත් කණ්ඩායම් නිරන්තර සහාය පළකරයි. රජයේ පාලන ප්‍රෙද්ශ ආරක්ෂාකරගැනීම මේ පිරිසගේ ප්‍රධාන මෙහෙයුමයි. ඒ හේතුවෙන් ඔවුන් නිරන්තරයෙන් ත්‍රස්තයන්ගේ ඉලක්ක වන බව ඇෆ්ගන් වාර්තා පවසයි. පසුගිය මාසයේදී පමණක් ත්‍රස්තයන් ඔවුන් ඉලක්ක කළ ප්‍රහාරවලින් ගරිල්ලා සෙබලුන් 26දෙනෙක් මියගොස් ඇති බවද සඳහන්ය.", "URL": "https://sinhala.adaderana.lk/news.php?nid=114033", "Category": null, "Parent URL": null}