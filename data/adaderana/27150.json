{"Source": "Adaderana", "Timestamp": "September 5, 2012 12:14 pm", "Headline": "බන්ධනාගාර සිදුවීම් ගැන පරීක්ෂණ වාර්තා කඩිනමින් දෙන්න", "News Content": "පසුගිය දිනවල බන්ධනාගාරවල සිදු වු සිද්ධීන් සම්බන්ධයෙන් සිදුකෙරෙන පරීක්ෂණ වාර්තා කඩිනමින් තමන් වෙත ලබා දෙන ලෙස පුණුරුත්ථාපන හා බන්ධනාගාර ප‍්‍රතිසංස්කරණ අමාත්‍යවරයා අදාළ බලධාරීන් වෙත උපදෙස් ලබා දී තිබේ. ගාල්ල බන්ධනාගාරයේ සිටිය දී රෝහල් ගතකිරීමෙන් අනතුරුව ජීවිතක්ෂයට පත් වූ ද්‍රවිඩ ජාතිකයා සම්බන්ධයෙන් හා බෝගම්බර බන්ධනාගාරයේ දී ගෙල වැලලාගෙන සිය දිවි හානි කර ගත් රැඳවියා සම්බන්ධයෙන් පූර්ණ විධිමත් පරීක්ෂණයක් සිදුකරන ලෙස ද අමාත්‍යවරයා උපදෙස් ලබා දී ඇත. අමාත්‍යංශ ලේකම් පී.එස්.විතානගේ මහතා මඟින් බන්ධනාගාර කොමසාරිස් ජෙනරාල්වරයා වෙත අදාළ උපදෙස් ලබා දී ඇති බව අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=27150", "Category": null, "Parent URL": null}