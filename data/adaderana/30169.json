{"Source": "Adaderana", "Timestamp": "December 22, 2012 05:11 pm", "Headline": "ප්‍රශ්න පත්‍රය ඉස්සූ බව කියන ගුරු සහ සහායක අත්අඩංගුවේ", "News Content": "අ.පො.ස (සා/පෙ) විභාග ප්‍රශ්න පත්‍රයේ අඩංගු ප්‍රශ්න ගණනාවක් ඇතුළත් කොට අනුමාන විද්‍යා ප්‍රශ්නපත්‍රයක් ලබාදුන් පුද්ගලික උපකාරක පංති පැවැත්වූ ගුරුවරයා අත්අඩංගුවට ගෙන ති‍බේ. අපරාධ පරීක්ෂණ දෙපාර්තමේන්තුව මගින් අත්අඩංගුවට ගනු ලැබූ අදාළ ගුරුවරයා සහ සහයකයෙකු අද (21) කඩුවෙල මහේස්ත්‍රාත් අධිකරණයට ඉදිරිපත් කරනු ලදුව ලබන 28 වන දින දක්වා රක්ෂිත බන්ධනාගාර ගතකොට ඇති බව පොලිස් මාධ්‍ය ප්‍රකාශක කාර්යාලය පවසයි. 2012 අ.පො.ස (සා/පෙළ) විද්‍යා ප‍්‍රශ්න පත‍්‍රයට ලබා දුන් ප‍්‍රශ්න වලින් කිහිපයක් පෞද්ගලික පන්තියක ගුරුවරයෙකු විසින් විභාගයට පෙර සිසුන්ට ලබාදී ඇති බවට විභාග දෙපාර්තමේන්තුවට ලැබුණු තොරතුරක් අනුව 2012-12-15 වන දින අපරාධ පරීක්‍ෂණ දෙපාර්තමේන්තුවට ලැබුණු පැමිණිල්ලක් අනුව පරීක්‍ෂණ පැවැත්වූ බව පොලිස් මාධ්‍ය ප්‍රකාශක කාර්යාලය විසින් නිකුත් කළ නිවේදනයක දැක්වෙයි. අපරාධ පරීක්‍ෂණ දෙපාර්තමේන්තුව වැඩිදුර පරික්‍ෂණ පවත්වාගෙන යනු ලබයි.", "URL": "https://sinhala.adaderana.lk/news.php?nid=30169", "Category": null, "Parent URL": null}