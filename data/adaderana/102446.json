{"Source": "Adaderana", "Timestamp": "January 16, 2019 03:22 pm", "Headline": "අඟුණකොළපැලැස්ස බන්ධනාගාරයේ පහරදීම ගැන හොයන්න ත්‍රීපුද්ගල කමිටුවක්", "News Content": "අඟුණකොළපැලැස්ස බන්ධනාගාරයේ රැදවියන්ට පහරදීම පිළිබදව සොයා බැලීමට අධිකරණ අමාත්‍ය තලතා අතුකොරළ මහත්මිය උපදසේ පරිදි විශේෂ පරීක්ෂණයක් සිදු කිරිමට ත්‍රීපුද්ගල කමිටුවක් කර තිබේ. ඒ සම්බන්ධයෙන් වාර්තාවක් සදුදා(21) දිනයට පෙර තමන්ට ලබා දිය බවට බන්ධනාගාර කොමසාරිස් ජනරාල්වරයාට අමාත්‍යවරිය විසින් උපදෙස් ලබා දී ඇති බවද එම අමාත්‍යංශය නිකුත් කළ නිවේදනයේ සඳහන් වේ. 2018.11.22 වන දින මෙම පහරදීම සිදු වී තිබෙන අතර මේ සම්බන්ධයෙන් ඉදිරි පරීක්ෂණ කටයුතු සදහා අමාත්‍යවරියගේ උපදෙස් පරිදි බන්ධනාගාර කොමසාරිස් තුෂාර උපුල්දෙණිය ප්‍රමුඛ ත්‍රීපුද්ගල කමිටුවක් මේ සඳහා පත් කර තිබේ. අදාළ කමිටු වාර්තාවෙන් අනතුරුව ඉදිරි ක්‍රියාමාර්ග ආරම්භ කරන බව අධිකරණ අමාත්‍යවරිය සඳහන් කර ඇත.", "URL": "https://sinhala.adaderana.lk/news.php?nid=102446", "Category": null, "Parent URL": null}