{"Source": "Adaderana", "Timestamp": "March 18, 2010 08:18 am", "Headline": "නොරොච්චො‍්ලේ දෙවන අදියර ඇරඹේ", "News Content": "නොරොච්චො‍්ලේ ගල් අඟුරු බලාගාරයේ දෙවන අදියරේ ඉදිකිරීම් කටයුතු අද ආරම්භ වේ. ඒ ජනාධිපති මහින්ද රාජපක්ෂ මහතා අතිනි. දෙවන අදියර සඳහා අමෙරිකානු ඩොලර් මිලියන 1,350 ක් වැයකිරීමට ඇස්‍තමේන්තු කර ඇති බව එහි ඉදිකිරීම් කටයුතු කරන චීන සමාගම පවසයි. නොරොච්චෝලේ ගල් අඟුරු බලාගාරයේ පළමු අදියරේ ඉදිකිරීම් කටයුතු යටතේ මෙගාවොට් 300 ක විදුලි ධාරිතාවක් ජාතික විදුලි බල පද්ධතියට මේ වසර මැද භාගය වන විට එක්කිරීමට නියමිතය. දෙවන අදියර ය‍ටතේ ජාතික විදුලි බල පද්ධතියට එක්කිරීමට අපේක්ෂිත විදුලි ධාරිතාව මෙගාවොට් 600 කි.", "URL": "https://sinhala.adaderana.lk/news.php?nid=7337", "Category": null, "Parent URL": null}