{"Source": "Adaderana", "Timestamp": "December 26, 2016 06:37 am", "Headline": " ජනපති ශ්‍රී මහබෝධීන් වහන්සේ වැද පුදාගනී", "News Content": "ජනාධිපති මෛත්‍රීපාල සිරිසේන මහතා ඓතිහාසික ජය ශ්‍රී මහබෝධීන් වහන්සේ වැද පුදාගෙන ආශිර්වාද ලබා ගෙන තිබේ.ඊයේ (25) පස්වරුවේ ඓතිහාසික අනුරාධපුර පූජා භූමිය වෙත පැමිණි ජනාධිපතිවරයා ජය ශ්‍රී මහබෝධීන් වහන්සේ වැදපුදා ගත් බව ජනාධිපති මාධ්‍ය අංශය සඳහන් කළේය.මෙහිදී ජනාධිපතිවරයා අටමස්ථානාධිපති අතිපූජ්‍ය පල්ලේගම සිරිනිවාස නාහිමිපානන් වහන්සේ බැහැදැක සුවදුක් විමසා තිබේ.අනතුරුව ජනාධිපතිවරයා ජය ශ්‍රී මහබෝධින් වහන්සේ වැදපුදා ගත් අතර එහිදී මහ සංඝරත්නය විසින් සෙත් පිරිත් සඡ්ඡායනා කර ජනාධිපතිවරයා වෙත ආශිර්වාද පළ කළ බව ජනාධිපති මාධ්‍ය අංශය සඳහන් කළේය.අනතුරුව ජනාධිපතිවරයා රුවන්වැලි මහ සෑරදුන් අභියස ආගමික වතාවත්වලට එක්ව තිබේ.", "URL": "https://sinhala.adaderana.lk/news.php?nid=67373", "Category": null, "Parent URL": null}