{"Source": "Adaderana", "Timestamp": "December 18, 2010 01:26 pm", "Headline": "ජයලත් තමාට සිදුවූ අසාධාරණකම් ගැන මහානායක හිමිවරුන් දැනුවත් කරයි", "News Content": "පසුගිය දිනවල තමාට අත්විඳීමට සිදුවූ විවිධ අසාධාරණකම් සම්බන්ධයෙන් මහානායක හිමිවරුන් දැනුවත් කිරීමට කටයුතු කළ බව එක්සත් ජාතික පක්ෂ පාර්ලිමේන්තු මන්ත්‍රී ජයලත් ජයවර්ධන මහතා පවසයි. අස්ගිරි පාර්ශවයේ මහානායක අතිපූජ්‍ය උඩුගම ශ්‍රී බුද්ධරක්ඛිත නාහිමියන් සහ මල්වතු පාර්ශවයේ මහානායක අතිපූජ්‍ය තිබ්බටුවාවේ ශ්‍රී සුමංගල හිමියන් තමා අද(18) බැහැදුටු බව ඔහු සඳහන් කළේය. ස්වාධීන, අපක්ෂාපාතී පරීක්ෂණයක් පවත්වා චෝදනා පිළිබඳව සත්‍ය තත්ත්වය සොයාගන්නා තුරු මෙවැනි චෝදනා නිසා අධෛර්යට පත්නොවන ලෙස එම ස්වාමීන් වහන්සේලා දෙනම විසින් තමන් වෙත අනුශාසනා කළ බව මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=12944", "Category": null, "Parent URL": null}