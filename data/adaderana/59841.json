{"Source": "Adaderana", "Timestamp": "May 6, 2016 08:03 am", "Headline": " කොළඹ ප්‍රදේශ කිහිපයක ජල සැපයුම අත්හිටුවයි", "News Content": "නුගේගොඩ සහ කෝට්ටේ අවට ප්‍රදේශ කිහිපයකට අද(06) දිනයේ පැය 10ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි.ඒ අනුව ඇතුල්කෝට්ටේ, පිටකෝට්ටේ, උඩහමුල්ල, නුගේගොඩ, පාගොඩ, හයිලෙවල් පාරේ නුගේගොඩ හන්දියේ සිට විජයරාම හන්දිය දක්වා කොටසේ ජල සැපයුම අත්හිටුවීමට නියමිතය.නාවල පාරේ නුගේගොඩ සිට විවෘත විශ්වවිද්‍යාලය දක්වා ප්‍රධාන මාර්ගය සහ ඊට සම්බන්ධ සියළු අතුරු මාර්ගවල ද අදාළ කාලය තුළ ජල සැපයුම අත්හිටුවනු ඇත.අද රාත්‍රී 10.00 සිට හෙට උදෑසන 08.00 දක්වා පැය 10ක කාලයක් අදාළ ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=59841", "Category": null, "Parent URL": null}