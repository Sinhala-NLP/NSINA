{"Source": "Adaderana", "Timestamp": "November 24, 2010 09:45 am", "Headline": "දුම්කොළ හා මදසාර පිළිබඳ ජාතික අධිකාර පනත ගැන දැනුවත් කිරීමක්", "News Content": "දුම්කොළ හා මදසාර පිළිබඳ ජාතික අධිකාර පනත සම්බන්ධයෙන් ජනතාව දැනුවත් කිරීමේ වැඩසටහනක් අද(24) ක්‍රියාත්මක කෙරේ. අද පෙරවරුවේ කොළඹ නගරය තුළ මෙම දැනුවත් කිරීමේ වැඩසටහන ‍ක්‍රියාත්මක වන බව සඳහන් වේ. දුම්කොළ හා මද්‍යසාර පිළිබඳ ජාතික අධිකාරි පනත උල්ලංඝණය කිරීම සම්බන්ධයෙන් පැමිණිලි රැසක් මේ වන විටත් ජාතික මත්ද්‍රව්‍ය නිවාරණ ‍ඒකකය වෙත ලැබී ඇති බව එම ඒකකය පවසයි. මේ පිළිබඳව ජනතාව හා ව්‍යාපාරික ප්‍රජාව දැනුවත් කිරීම අද දිනයේ සිදු කෙරෙනු ඇත. කොටුව පොලිස් ඒකකය හා ජාතික මත්ද්‍රව්‍ය නිවාරණ මෙහෙයුම් ඒකකය එක්ව මෙම වැඩසටහන ක්‍රියාත්මක කරයි.", "URL": "https://sinhala.adaderana.lk/news.php?nid=12365", "Category": null, "Parent URL": null}