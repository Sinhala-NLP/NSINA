{"Source": "Adaderana", "Timestamp": "December 20, 2017 10:37 am", "Headline": "ගනේෂපුරම්හි නිවසක් ගිනිගෙන විනාශ වෙයි", "News Content": "වව්නියාව,ගනේෂපුරම් ප‍්‍රදේශයේ නිවසක් ඊයේ (19) සවස ගිනිගෙන විනාශ වි ඇති බව වව්නියාව නෙළුකුලම පොලිසිය පවසයි. පොලිසිය පැවසූවේ ගනේෂපුරම් ගෙවල් 40 ප‍්‍රදේශයේ තාවකාලික නිවසක ගින්න හටගෙන ඇති අතර, විදුලි කාන්දුවකින් ගින්න හටගන්නට ඇති බවට සැක පළ කරන බවයි. ගින්නෙන් නිවසේ භාණ්ඩ රැසක් ගිනිගෙන විනාශ වි ඇති අතර, ප‍්‍රදේශවාසීන් එක්ව ගින්න නිවා දමා ඇති බවද පොලිසිය පැවසීය. සිද්ධිය සම්බන්ධයෙන් නෙළුකුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=81813", "Category": null, "Parent URL": null}