{"Source": "Adaderana", "Timestamp": "August 1, 2019 10:41 am", "Headline": "නීති විරෝධීව මැණික් ගැරූ 4ක් අත්අඩංගුවට", "News Content": "මොණරාගල කොට්ඨාශ දූෂණ මර්දන ඒකකය විසින් මැදගම පොලිස් බල ප්‍රදේශයේ හැවන්දෙණිය ප්‍රදේශයේ සිදු කළ වැටලීමකදී නීති විරෝධීව මැණික් ගරමින් සිටි සැකකරුවන් සිව්දෙනකු මැණික් ගැරීම සඳහා යොදාගත් උපකරණ ද සමඟ අත්අඩංගුවට ගෙන ඇත. අත්අඩංගුවට ගත් සැකකරුවන් එමප්‍රදේශයේම පදිංචි පිලිවෙලින් වයස අවුරුදු විසිහත,පනස් හය,හැටදෙක සහ හැට පහ යන වයස් වල පසුවන්නන් වන බව පොලිසිය කියයි. මෙම සැකකරුවන් දීර්ඝකාලයක සිට මෙම ජාවාරමේ නිරත වී ඇති අතර එම නිසා එම ප්‍රදේශයේ පරිසරය ටද දැඩි හානි සිදු වී ඇත. අත්අඩංගුවට ගත් සැකකරුවන් බිබිල මහේස්ත්‍රාත් අධිකරණයට ඉදිරිපත් කිරීමට නියමිත අතර මොනරාගල කොඨ්ඨාශ දූෂණ මර්දන ඒකකය විසින් ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=115489", "Category": null, "Parent URL": null}