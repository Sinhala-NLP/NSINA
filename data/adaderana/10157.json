{"Source": "Adaderana", "Timestamp": "August 11, 2010 11:17 am", "Headline": "තුන්කොන් පළමු තරගයේ ජය නවසීලන්තයටයි", "News Content": "තුන්කොන් එක්දින ක්‍රිකට් තරගාවලියේ ඊයේ පැවති පළමු තරගයෙන් ඉන්දීය කණ්ඩායම පරදා ලකුණු 200 ක විශිෂ්ට ජයක් හිමි කර ගැනීමට නවසීලන්ත කණ්ඩායම සමත් විය. තරගයේ කාසියේ වාසිය දිනා ගත් නවසීලන්ත කණ්ඩායම ප්‍රථමයෙන් පන්දුවට පහර දීමට තීරණය කළ අතර ඒ අනුව ඔවුන් පන්දුවාර 48 යි පන්දු 5 ක දි සියලු දෙනා දැවී ලකුණු 288 ක් රැස් කරන ලදී. එහිදී රොස් ටේලර් ලකුණු 95 ක් ද , ස්කොට් ස්ටයිරීස් ලකුණු 89 ක් ද ලබා ගත් අතර පන්දු යැවීමේ දී අශීෂ් නෙහෙරා කඩුලු 4 ක් ද , ප්‍රවීන් කුමාර් කඩුලු 3 ක් ද ලබා ගැනීමට සමත් වූහ. පිළිතුරු ඉනිම ක්‍රීඩා කිරීම සඳහා පිටියට පිවිසි ඉන්දීයානුවන්ට පන්දුවාර 29 යි පන්දු 3 කදී සියලු දෙනා දැවී ලබා ගත හැකි වූයේ ලකුණු 88 ක් පමණි.. පන්දු යැවීමේ දී ඩැරල් ටෆී කඩුලු 3 ක් ද , කයිල් මිල්ස් සහ ජේකබ් ඕරම් කඩුලු 2 බැගින් ලබා ගැනීමට සමත් වූහ.", "URL": "https://sinhala.adaderana.lk/news.php?nid=10157", "Category": null, "Parent URL": null}