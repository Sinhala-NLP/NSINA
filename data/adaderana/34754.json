{"Source": "Adaderana", "Timestamp": "June 9, 2013 09:42 am", "Headline": "මැති ඇමතිවරු හෙළුවෙන් ඉඳගෙන මාධ්‍යවේදීන්ට ඇඳුම් අන්ඳවන්න හදනවා", "News Content": "මාධ්‍යවේදී ප්‍රගීත් එක්නැලිගොඩ ගැන ආණ්ඩු පක්ෂයේ මන්ත්‍රීවරයෙක් කළ ප්‍රකාශය ගැන කිසිදු පියවරක් ගෙන නොමැති බවත් බැරිවෙලාවත් එක්සත් ජාතික පක්ෂයේ මන්ත්‍රීවරයෙක් එය කීවා නම් අද මිනිහාට ඉන්න වෙන්නේ හිරගෙදර බවත් එජාප මන්ත්‍රී පී .හැරිසන් මහතා පවසයි. මැති ඇමතිවරු හෙළුවෙන් ඉඳගෙන මාධ්‍යවේදීන්ට ඇඳුම් ඇන්ඳවීමට සුදානම් වන බවත් මාධ්‍ය ආචාර ධර්ම පද්ධතියක් හදන්න, රටේ මාධ්‍ය නිදහසක් තිබේදැයි තමන් ප්‍රශ්න කරන බවත් හෙතෙම කියයි. ම‍ාධ්‍ය ආචාර ධර්ම පද්ධතියක් ගැන ආණ්ඩුව කතා කරන නමුත් අද එහෙම එකක් පෙනෙන්නවත් නැති බවද ආණ්ඩුව සිදුකරන්නේ මාධ්‍ය හැඳි ගෑම බවද ඔහු පවසයි. අවුරුදු 2ට පසු එක්නැලිගොඩ ඉන්නවා කියන්නේ නම් කරුණාකරලා ඔහු බිරිඳට හා දරුවන්ට පෙන්වන්නැයි තමන් ආණ්ඩුවෙන් ඉල්ලා සිටින බවද පී. හැරිසන් ප්‍රනාන්දු මහතා සඳහන් කරයි. ගල්ගමුව ප්‍රදේශයේ පැවැති ජනහමුවකදී මන්ත්‍රීවරයා මේ අදහස් පළ කළේය.", "URL": "https://sinhala.adaderana.lk/news.php?nid=34754", "Category": null, "Parent URL": null}