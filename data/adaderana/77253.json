{"Source": "Adaderana", "Timestamp": "September 7, 2017 04:22 pm", "Headline": "ජනාධිපති  පරීක්ෂණ කොමිසම මාස දෙකකින් දිග්වේ", "News Content": "බරපතල වංචා විමර්ශන ජනාධිපති කොමිසමේ කාලය දීර්ඝ කර ඇත.ජනාධිපති මෛත්‍රිපාල සිරිසේන මහතා විසින් එම කාලය දීර්ඝ කිරීම සිදුකළ බව බරපතල වංචා විමර්ශන ජනාධිපති කොමිසම සඳහන් කළේය. ඒ අනුව සැප්තැම්බර් මස තුන්වන දා සිට බලපැවැත්වෙන පරිදි එම කාලය මාස දෙකකින් දීර්ඝ කර ඇත.බරපතල වංචා විමර්ශන ජනාධිපති කොමිසමේ විමර්ශන කටයුතු මේ වන විට අවසන් කර ඇති අතර එහි වාර්තා සකස් කිරිම ඇතුළු ලිපි ලේඛන කටයුතු සඳහා මෙම කාලය දීර්ඝ කිරීම සිදුකර ඇත.", "URL": "https://sinhala.adaderana.lk/news.php?nid=77253", "Category": null, "Parent URL": null}