{"Source": "Adaderana", "Timestamp": "August 11, 2010 09:08 am", "Headline": "චීනයේ සහය අගය කරනවා-ජී.එල්", "News Content": "ශ්‍රී ලංකාවෙන්‍ ත්‍රස්තවාදය තුරන් කිරීම සඳහා චීනයෙන් ලැබුණු සහයෝගය දැඩි ලෙස අගය කරන බව විදේශ කටයුතු අමාත්‍ය මහචාර්ය ජී.එල් පීරීස් මහතා පවසයි. ඉදිරි ආර්ථික සහ සංවර්ධනාත්මක අභියෝග ජය ගැනීම සඳහා ද චීනයේ සහය ලැබෙනු ඇති බවට ද විදේශ අමාත්‍යවරයා විශ්වාසය පළ කර තිබේ. දීර්ඝ කාලයක් මුළුල්ලේ සිට චීනය සහ ශ්‍රී ලංකාව අතර දැඩි සහයෝගීතාවක් පැවති බව ද ජී.එල් පීරීස් අමාත්‍යවරයා පෙන්වා දෙයි. ඔහු මේ බව කියා සිටියේ චීනයේ ෂැංහයි නගරයේ දී එරට විදේශ අමාත්‍යවරයා ඇතුළු පිරිසක් හමු වූ අවස්ථාවේ දීය.", "URL": "https://sinhala.adaderana.lk/news.php?nid=10153", "Category": null, "Parent URL": null}