{"Source": "Adaderana", "Timestamp": "June 20, 2018 04:40 pm", "Headline": "ඉදිකිරීම් සේවාවලින් ජාතිය ගොඩනැඟීමේ බදු ඉවතට-කැබිනට් තීරණ සියල්ල මෙතැනින්", "News Content": "රාජ්‍ය ආදායම ස්ථාවරව පවත්වා ගැනීම සඳහා එකතු කළ අගය මත බදු(VAT)පනත, ජාතිය ගොඩනැගීමේ බදු(NBT)පනත සහ ආර්ථික සේවා ගාස්තු (ESC)පනත සංශෝධනය කිරීම සඳහා අමාත්‍ය මණ්ඩල අනුමැතිය හිමිව තිබේ. අද(20) පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් කැබිනට් මාධ්‍ය ප්‍රකාශක අමාත්‍ය ගයන්ත කරුණාතිලක මහතා විසින් මේ බව කියා සිටියේය. මේ සඳහා අනුමැතිය මීට පෙර හිමිව තිබුණ විවිධ පාර්ශවකරුවන් විසින් කරනු ලැබ ඇති ඉල්ලීම් සැලකිල්ලට ගෙන පනවනු ලැබ ඇති ඇතැම් බදු ඉවත් කිරීම සුදුසු බව හඳුනා ගෙන ඇති බව ද අමාත්‍යවරයා මෙහිදී සඳහන් කළේය. ඒ අනුව වෛද්‍ය උපදේශන, චැනල් ගාස්තු හා වෛද්‍ය වෘත්තිකයන්ට ගෙවන ගාස්තු මත පනවන ලද එකතු කළ අගය මත බදු ඉවත් කිරීම, 2017 අගෝස්තු 1 දිනට පෙර එළඹ ඇති ඉදිකිරීම් ගිවිසුම් යටතේ සපයනු ලබන ඉදි කිරීම් සේවා ජාතිය ගොඩනැගීමේ බද්දෙන් නිදහස් කිරීම හා ශ්‍රී ලංකා මහ බැංකුවේ උපලබ්ධි නොවු විනිමය හුවමාරු ලාභ ආර්ථික සේවා ගාස්තුවෙන් නිදහස් කිරීම සඳහා අදාළ පනත් සංශෝධනය කිරීම පිණිස මුදල් හා ජනමාධ්‍ය අමාත්‍ය මංගල සමරවීර මහතා ඉදිරිපත් කළ යෝජනාවට මෙලෙස කැබිනට් මණ්ඩලයේ අනුමැතිය හිමිව තිබේ. කැබිනට් තීරණ සියල්ල පහතින් දැක්වෙයි. කැබිනට් තීරණ-2018.06.19 by Anonymous 4xL1hr21yl on Scribd", "URL": "https://sinhala.adaderana.lk/news.php?nid=91204", "Category": null, "Parent URL": null}