{"Source": "Adaderana", "Timestamp": "October 8, 2013 11:25 am", "Headline": "ෆිටෝ චීනයට දැඩි බලපෑම් එල්ල කරයි ", "News Content": "ෆිටෝ සුළි කුණාටු තත්ත්වය හේතුවෙන් චීනයේ නැගෙනහිර ප්‍රදේශයට දැඩි බලපෑම් සිදුව තිබේ. ෆුජියෑං, සෙජියෑං යන ප්‍රාන්තවලට මින් වැඩි බලපෑමක් එල්ල වී ඇති බව සඳහන් වෙයි. පැයට කිලෝමීටර් 151ක වේගයෙන් හමා යන සුළි කුණාටු තත්ත්වය හේතුවෙන් පුද්ගලයින් පස් දෙනෙකු ජීවිතක්ෂයට පත්ව ඇති අතර තවත් ලක්ෂ 45ක පමණ පිරිසක් පීඩාවට පත්ව තිබේ. එම ප්‍රාන්තවල නිවාස සහ ගොඩනැගිලි රැසකට හානී සිදුව ඇති අතර විදුලිබලය ද ඇණ හිට ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=37995", "Category": null, "Parent URL": null}