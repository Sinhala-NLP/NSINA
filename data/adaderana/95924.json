{"Source": "Adaderana", "Timestamp": "September 11, 2018 03:21 pm", "Headline": "රියුනියන් යන්න ගිය 88ක් කොටු වෙයි", "News Content": "නීති විරෝධි ලෙස බෝට්ටුවකින් මෙරටින් පලා යාමට උත්සාහ කල පිරිසක් නාවික හමුදාව මගින් අත්අඩංගුවට ගෙන ඇත. අද(11) උදෑසන මීගමුවට බටහිර දෙසින් වූ මුහුදු තීරයේදී මෙම යාත්‍රාව තම භාරයට ගත් නාවික හමුදාව සඳහන් කළේය. මෙම යාත්‍රාව තුළ පුද්ගලයින් 88 දෙනෙකු සිට ඇති අතර ඔවුන් දිවයිනේ විවිධ ප්‍රදේශවල පදිංචිකරුවන් බව සඳහන්. මොවුන් “රියුනියන්” දූපත වෙත පලා යාමට උත්සාහ දරා ඇති බව නාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර මහතා පැවසීය.", "URL": "https://sinhala.adaderana.lk/news.php?nid=95924", "Category": null, "Parent URL": null}