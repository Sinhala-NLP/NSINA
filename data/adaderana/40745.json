{"Source": "Adaderana", "Timestamp": "January 29, 2014 11:28 pm", "Headline": " අමෙරිකාව ඇතුළු බලවත් රටවල් රට අස්ථාවර කිරීමට උත්සාහ කරනවා", "News Content": "පසුගිය කාලසීමාවේ මෙරටේ ආගමික සිද්ධස්ථාන මුල්කර ගනිමින් ඇති වු සිද්ධීන් ආගම් අතර ප්‍රශ්න පදනම් කර ගනිමින් හටගත් ඒවා නොවන බව පුජ්‍ය මහාචාර්ය කුඹුරුගමුවේ වජිර හිමියෝ පවසති. උන්වහන්සේ පෙන්වා දෙන්නේ ඇතැම් දේශපාලන පක්ෂ සහ දේශපාලන නායකයින් රට අස්ථාවර කිරීමේ අරමුණින් මෙම ගැටලු ඇති කරන බවයි. ජාතික සමඟිය සදහා වු අන්තර් ජාතික සංවිධානය සංවිධානය කළ මාධ්‍ය හමුවකට සහභාගි වෙමින් පුජ්‍ය මහාචාර්ය කුඹුරුගමුවේ වජිර හිමි මෙම අදහස් පළ කළේය. එසේම අමෙරිකාව ඇතුළු බලවත් රටවල් රට අස්ථාවර කිරීමට උත්සාහ කරන බවත්, ජිනීවා මානව හිමිකම් සමුළුව ආසන්නයේ මෙරට තුළ ආගමික ගැටුමක් පවතින බවට හුවා දැක්වීමට සඳහා ඇතැම් ජාතික හා ජාත්‍යන්තර බලවේග කුමන්ත‍්‍රණයක නිරතව සිටින බවත් එම ස්වාමීන් වහන්සේ කියා සිටියේය.", "URL": "https://sinhala.adaderana.lk/news.php?nid=40745", "Category": null, "Parent URL": null}