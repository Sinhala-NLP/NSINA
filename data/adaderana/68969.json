{"Source": "Adaderana", "Timestamp": "February 2, 2017 09:55 am", "Headline": "  GMOA මධ්‍යම කාරක සභාව අද රැස්වෙයි ", "News Content": "මාලඹේ සයිටම් ආයතනයේ වෛද්‍ය උපාධිය නීතියානුකූල කිරීමට ගෙන ඇති තීරණය සම්බන්ධයෙන් ගනු ලබන ඉදිරි ක‍්‍රියාමාර්ග තීරණය කිරීම සඳහා රජයේ වෛද්‍ය නිලධාරීන්ගේ සංගමයේ මධ්‍යම කාරක සභා රැස්වීමක් අද (02) දිනයේ පැවැත්වීමට නියමිතව තිබේ. රජය් වෛද්‍ය නිලධාරීන්ගේ සංගමයේ මාධ්‍ය ප‍්‍රකාශක වෛද්‍ය සමන්ත ආනන්ද මහතා සඳහන් කළේ අද පෙරවරු 10.00ට මධ්‍යම කාරකසභාව රැස්වීමට නියමිත බවයි. මාලඹේ සයිටම් වෛද්‍ය විද්‍යාලයේ ඉගෙනුම ලබන සිසුන් සඳහා වෛද්‍ය සභාවේ ලියාපදිංචිය ලබාදිය යුතු බවට අභියාචනාධිකරණ පසුගියදා තීන්දු කරනු ලැබීය. අදාළ තීන්දුව සම්බන්ධයෙන් අද රැස්වන මධ්‍යම කාරකසභාවේදී වැඩි අවධානයක් යොමු වනු ඇති බව ද වෛද්‍ය සමන්ත ආනන්ද මහතා සඳහන් කළේ ය.", "URL": "https://sinhala.adaderana.lk/news.php?nid=68969", "Category": null, "Parent URL": null}