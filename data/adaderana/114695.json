{"Source": "Adaderana", "Timestamp": "July 22, 2019 09:53 am", "Headline": "කල්පිටියේ වෙරළට ගොඩ ගැසූ කිලෝ 70ක බීඩි කොළ", "News Content": "නාවික හමුදාව විසින් කල්පිටිය, බත්තලන්ගුංඩුව ප්‍රදේශයේ සිදු කළ සෝදිසි කිරීමකදි බීඩි කොළ කිලෝග්‍රෑම් 70 ක් සොයා ගෙන ඇත. ඊයේ (21) වනවයඹ නාවික විධානයට අනුයුක්ත නාවිකයින් පිරිසක් විසින් බත්තලන්ගුංඩුව ප්‍රදේශයේ සිදු කළ සෝදිසි කිරීමකදි වෙරළට ‍ගොඩගසා තිබි මෙම බීඩි කොළ තොගය මෙලෙස සොයා ගෙන ඇති අතර, ඒවා පාර්සල් දෙකක අසුරා තිබි ඇත. සොයා ගන්නා ලද බීඩි කොළ තොගය ඉදිරි විමර්ශන කටයුතු සඳහා කොළඹ, රේගු කාර්යාලය වෙත භාර දීමට නියමිතය. නාවික හමුදාව පසුගිය දින කිහිපය පුරාම වයඹ නාවික විධානය ‍තුල සිදු කළ මෙහෙයුම් හේතුවෙන් නීති විරෝධී ලෙස මෙරටට රැගෙන ඒමට උත්සාහ කරනු ලැබූ බීඩි කොළ කිලෝග්‍රෑම් 1200 ක් සොයා ගැනීමට සමත් වීය.", "URL": "https://sinhala.adaderana.lk/news.php?nid=114695", "Category": null, "Parent URL": null}