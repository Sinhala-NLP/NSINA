{"Source": "Adaderana", "Timestamp": "October 22, 2011 07:46 am", "Headline": " එල්.ටී.ටී.ඊ 5 ට නෙදර්ලන්ත අධිකරණයෙන් දඬුවම්", "News Content": "එල්.ටී.ටී.ඊ සංවිධානය සමග සෘජු සබඳතා පැවැත්වූ බවට චෝදනා එල්ලවී ඇති ශ්‍රී ලාංකික ද්‍රවිඩ ජාතිකයින් පස්දෙනා සම්බන්ධයෙන් හේග් නුවර ජාත්‍යන්තර අපරාධ අධිකරණයේ නඩු තීන්දුවට අනුව ඔවුන්ට සිරදඬුවම් නිවම වී තිබේ. ඔවුන් පස්දෙනාට වසර 2 - 6 ත් අතර කාලයක් සඳහා සිරදඬුවම් නියම කර ඇති අතර ත්‍රිපුද්ගල විනිසුරු මඬුල්ලක් හමුවේ මොවුන්ට එරෙහි චෝදනා විභාග කර ඇති බව විදෙස් මාධ්‍ය උපුටා දක්වයි. සිරදඬුවම් හිමිවූ අය අතරින් වසර 6 ක සිරදඬුවම් ලැබූ සෙල්ලයියා නැමැත්තා එල්.ටී.ටී.ඊයේ විදේශ ගිණුම් තබන්නා‍ ලෙස ද සැලකෙයි. නෙදර්ලන්ත අත්අඩංගුවේ සිටි දෙමළ ජාතිකයින් සෘජුවම එල්.ටී.ටී.ඊ සංවිධානය සමඟ සබඳතා පවත්වා ඇති බවට තොරතුරු අනාවරණය වී තිබුණි. ජාත්‍යන්තර අපරාධ හා ත්‍රස්තවාදී සංවිධානයකට සාපරධි අපරාධ,බෝම්බ ප්‍රහාර,පුද්ගල ඝාතන සිදුකිරිම සඳහා සහයදී ඇති බවට මොවුන්ට එල්ල වී ඇති චෝදනා සනාථ වුවහොත් විසි අවුරුද්ද බැගින් සිරදඬුවම් නියමවනු ඇති බවට විදෙස් මාධ්‍ය මීට පෙර පෙන්වා දී තිබුණි. 2006 වසරේ සිට යුරෝපානු සංගමය එල්.ටී.ටී.ඊ සංවිධානය තහනම් සංවිධානයක් ලෙස නම් කර ඇති බැවින් එවන් සංවිධානයකට මුදල් එක් රැස් කිරීම ද තහනම් වේ. මේ අතර නෙදර්ලන්ත රජය විසින් එල්.ටී.ටී.ඊ සංවිධානයේ ක්‍රියාකාරකම් පිළිබඳව සොයා බැලීමට\"ඔපරේෂන් කොනික්\"නමින් විශේෂ පරීක්ෂණ කණ්ඩායමක් ද පත් කර තිබේ. එම පරීක්ෂණ කණ්ඩායම පසුගිය දා ශ්‍රී ලංකාවට පැමිණ ඇති අතර එහි දී හිටපු එල්.ටී.ටී.ඊ සාමාජිකයින් රැසක් සමඟ සාකච්ඡා පවත්වා ඇති බවද නෙදර්ලන්ත මාධ්‍ය මීට පෙර වාර්තා කර තිබිණි. සිරදඬුවම් හිමිවූ අය අතරින් වසර 6 ක සිරදඬුවම් ලැබූ සෙල්ලයියා නැමැත්තා එල්.ටී.ටී.ඊයේ විදේශ ගිණුම් තබන්නා‍ ලෙස ද සැලකෙයි.", "URL": "https://sinhala.adaderana.lk/news.php?nid=19511", "Category": null, "Parent URL": null}