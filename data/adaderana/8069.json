{"Source": "Adaderana", "Timestamp": "April 29, 2010 10:47 am", "Headline": "අලියෙකු පහර දී ගැබිණි මවක් මියයයි", "News Content": "අලියෙකු‍ පහරදීමෙන් හඟුරන්කෙත ප්‍රදේශයේ ගැබිණි කාන්තාවක් ජීවිතක්ෂයට පත්ව තිබේ. ඊයේ රාත්‍රියේ මෙම පහරදීම සිදුව ඇති බව ‍නුවරඑළිය දිස්ත්‍රික් ආපදා කළමනාකරණ මධ්‍යස්ථානයේ ප්‍රකාශකයෙකු සඳහන් කළේය. හඟුරන්කෙත ළැමසූරිය ප්‍රදේශයේ පදිංචි 29 හැවිරිදි ගැබිණි කාන්තාවක් මෙසේ ජීවිතක්ෂයට පත්ව ඇත. පහරදීම හේතුවෙන් එම කාන්තාවගේ නිවසට ද බරපතල හානි සිදුව ඇති බව සඳහන්ය.", "URL": "https://sinhala.adaderana.lk/news.php?nid=8069", "Category": null, "Parent URL": null}