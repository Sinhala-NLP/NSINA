{"Source": "Adaderana", "Timestamp": "August 10, 2019 08:39 pm", "Headline": "තවත් වතු නිවාස 35ක් ජනතා අයිතියට", "News Content": "වත්මන් රජය මඟින් වතු කම්කරුවන් වෙනුවෙන් ඉදිකල තවත් වතු නිවාස 35ක් වතු කම්කරු අයිතියට පත් කිරීම කඳුරට නව ගම්මාන වතු යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් විසින් අද(10) සිදු කරනු ලැබුහ. තලවකැලේ පුඩළුඔය ශින් වත්ත වතුයායේ ඉදිකල නිවාස 35ක් මෙලෙස වතු කම්කරු අයිතියට පත් කරනු ලැබුවේ. කඳුරට නව ගම්මාන වතු යටිතල පහසුකම් සහ ප්‍රජා සංවර්ධන අමාත්‍යංශ මඟින් රුපියල් ලක්ෂ 10ක ප්‍රතිපාදන එක් නිවසක් සඳහා වැය කර තිබුණි. පර්චස් 7ක ඉඩමක තනි නිවාස වශයෙන් ඉදි වු මෙම සැම නිවසක්ම විසිත්ත කාමරයක්, නිදන කාමර දෙකක්, මුළුතැන්ගෙයක් සහ සනිපාරක්ෂක පද්ධතියක් ඇතුළු ව‍ර්ග අඩි 550 කින් සමන්විත වෙයි. වත්මන් රජය යටතේ හරිත රන් නිවාස යෝජනා ක්‍රමය යටතේ ඉදි වු මෙම නිවාස එම වතුයායේ නායයාමට ලක් වු පවුල් 35ක් සඳහා මෙම නිවාස ලබා දි ඇති අතර මෙම සැම නිවසකට හිමිකම් ඔප්පුවක්ද ලබා දීමට නියමිතය. මෙම නිවාස යෝජනා ක්‍රමය වතු කම්කරු අයිතියට පත් කිරිමේ අවස්තාවට එම අමාත්‍යංශයේ නිලධාරින් රැසක් සහභාගි විය.", "URL": "https://sinhala.adaderana.lk/news.php?nid=116252", "Category": null, "Parent URL": null}