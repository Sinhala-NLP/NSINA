{"Source": "Adaderana", "Timestamp": "December 29, 2013 10:03 am", "Headline": "ඉන්දීය ධීවරයින් 448ක් දැලේ", "News Content": "මේ වසරේ ගතවු කාලය තුළ නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් 448 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුළසුරිය මහතා සඳහන් කළේ ඔවුන් පැමිණි යාත්‍රා 121 ක් ද නාවික හමුදා භාරයට ගෙන ඇති බවයි. මේ අතර නීති විරෝධී ලෙස මෙරට මුහුදු සීමාවට ඇතුළු වු ඉන්දීය ධීවරයින් 22 දෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුළසුරිය මහතා සඳහන් කළේ උතුරු මුහුදේ දී මෙම ධීවරයින් පිරිස අත්අඩංගුවට ගත් බවයි. අදාළ ධීවරයින් පැමිණ සිටි ධීවර යාත්‍රා 06ක් ද නාවික හමුදාව සිය භාරයට ගෙන ඇත. අත්අඩංගුවට ගත් ධීවරයින් කන්කසන්තුර වරායට ගෙනවිත් ඇති අතර වැඩිදුර පරීක්ෂණ සඳහා ප්‍රදේශය භාර ධිවර පරීක්ෂකවරයාට භාරදීමට නියමිත බව කමාන්ඩර් කෝසල වර්ණකුළසුරිය මහතා සඳහන් කළේය.", "URL": "https://sinhala.adaderana.lk/news.php?nid=39928", "Category": null, "Parent URL": null}