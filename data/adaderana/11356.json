{"Source": "Adaderana", "Timestamp": "October 8, 2010 08:46 am", "Headline": "ඕස්ට්‍රේලියාව තවදුරටත් ඉදිරියෙන් ", "News Content": "19 වන පොදු රාජ්‍ය මණ්ඩලීයය ක්‍රීඩා උළෙලේ තවදුරටත් පෙරමුණ ගැනීමට රන් පදක්කම් 32 ක් දිනා සිටින ඕස්ට්‍රේලියාව සමත් වී තිබේ. ඔවුන් රිදි පදක්කම් 19 ක් සහ ලෝකඩ පදක්කම් 18 ක් දිනාගැනීමට සමත්විය. සත්කාරක ඉන්දියාව රන් පදක්කම් 14ක්, රිදී 11ක් සහ ලෝකඩ පදක්කම් 9 ක් සමගින් දෙවැනි ස්ථානයේ පසුවෙයි. එංගලන්තය රන්පදක්කම් 12ක් සමගින් මුළු පදක්කම් 47 ක් ලබාගෙන ඇති අතර ඔවුන්ට තෙවැනි ස්ථානය හිමිව ඇත. ශ්‍රී ලංකාව මේ වන විට රිදී පදක්කමක් සහ ලෝකඩ පදක්කමක් ලබාගනිමින් 16 වන ස්ථානයේ පසුවෙයි. තරගාවලිය සඳහා රටවල් 72 ක් සහභාගි වන අතර අද දිනයේ ද ශ්‍රී ලංකා ක්‍රීඩක ක්‍රීඩිකාවන් තරග වදින ඉසව් කිහිපයක් පැවැත්වීමට නියමිතය.", "URL": "https://sinhala.adaderana.lk/news.php?nid=11356", "Category": null, "Parent URL": null}