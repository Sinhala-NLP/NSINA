{"Source": "Adaderana", "Timestamp": "March 7, 2016 08:49 am", "Headline": "අනතුරින් 1ක් මරුට", "News Content": "කටුනායක - මිනුවන්ගොඩ මාර්ගයේ පීල්ලවත්ත ප්‍රදේශයේදී සිදු වූ රිය අනතුරකින් තරුණයෙකු මියගොස් තිබේ.පීල්ලවත්ත දෙසට ධාවනය වූ යතුරු පැදියක් එම දිශාවටම ගමන් කළ තවත් යතුරු පැදියක් ඉස්සර කිරීමට යාමේදී ඉදිරියෙන් ගමන් කළ යතුරු පැදියේ ගැටී යතුරු පැදිය පෙරළී ගොස් ප්‍රතිවිරුද්ධ දිශාවෙන් පැමිණි කැබ් රථයක ගැටීමෙන් අනතුර සිදුව ඇති බව පොලීසිය පැවසුවේය.එහිදී යතුරු පැදිය පැදවූ අදාළ තරුණයා බරපතළ තුවාල ලබා මිනුවන්ගොඩ රෝහලට ඇතුළත් කිරීමේදී මියගොස් තිබේ.මියගොස් ඇත්තේ 24 හැවිරිදි සීදුව, සේනානායකපුර ප්‍රදේශයේ පදිංචිව සිටි අයෙකි.සිද්ධිය සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර කටුනායක පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57959", "Category": null, "Parent URL": null}