{"Source": "Adaderana", "Timestamp": "July 14, 2014 03:13 pm", "Headline": "හදිසියේ රෝගී වී සිසුන් 20ක් රෝහලේ ", "News Content": "පස්සර, සී.වී.ඊ. කොටස, කනවැරැල්ලවත්ත ප්‍රදේශයේ පාසලක සිසුන් විසි දෙනෙකු රෝගී තත්ත්වයක් හේතුවෙන් රෝහල් ගත කර තිබේ. පාසලේ උදෑසන ආහාරය සඳහා ලබාදුන් බත්, අල සහ කඩල ආහාරයට ගැනීමෙන් ඇති වු බඩේ අමාරුව සහ වමනය යාම වැනි රෝගී තත්ත්වයන් හේතුවෙන් සිසුන් රෝහල් ගත කර ඇති බව පොලීසිය සඳහන් කළේය. පළමු ශ්‍රේණියේ සහ පස්වන ශ්‍රේණියේ ඉගෙනුම ලබන සිසුන් පිරිසක් මෙලෙස රෝගාතුර වී ඇති අතර ඔවුන් ප්‍රතිකාර සඳහා නමුණුකුල දිසා රෝහලට ඇතුළත් කර තිබේ. සිද්ධිය සම්බන්ධයෙන් පස්සර පොලීසිය, සෞඛ්‍ය වෛද්‍ය නිලධාරී සහ මහජන සෞඛ්‍ය පරීක්ෂකවරුන් පරීක්ෂණ සිදුකරයි.", "URL": "https://sinhala.adaderana.lk/news.php?nid=44662", "Category": null, "Parent URL": null}