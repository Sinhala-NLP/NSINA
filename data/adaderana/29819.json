{"Source": "Adaderana", "Timestamp": "December 9, 2012 10:18 am", "Headline": "ගල්කටස් 2ක් සමග දැලේ", "News Content": "නීති විරෝධී ලෙස මෙරට නිපදවන ලද ගල්කටස් වර්ගයේ ගිනි අවි 02 ක් සමග සැකකරුවෙකු මුන්දලම පොලීසියේ නොවිසඳුණු අපරාධ විමර්ශන ඒකකයේ නිලධාරීන් විසින් අත්අඩංගුවට ගෙන ඇතැයි අප වාර්තාකරු පවසයි. මුන්දලම ප්‍රදේශයේ සිදුවූ මුදල් කොල්ලකෑමේ සිද්ධියක් සම්බන්ධයෙන් කරන ලද විමර්ශනයකදී සැකකරුව අත්අඩංගුවට ගැනීමට හැකිවී ඇත. බෝර 12 උණ්ඩ යෙදිය හැකි මෙම ගල් ගල්කටස් වර්ගයේ ගිනි අවි 02 සමග ජීව උණ්ඩ 03 ක්ද පොලිස් බාරයට ගෙන ඇතැයි අප වාර්තාකරු පවසයි අත්අඩංගුවට ගෙන ඇති සැකකරු මදුරන්කුලිය ජයරාජපුර ප්‍රදේශයේ පදිංචි කරුවෙකු බවත් ඔහු කොල්ලකෑම් රැසකට සම්බන්ධ අයෙකු බවත් පොලීසිය කියයි.", "URL": "https://sinhala.adaderana.lk/news.php?nid=29819", "Category": null, "Parent URL": null}