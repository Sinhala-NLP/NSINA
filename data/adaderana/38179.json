{"Source": "Adaderana", "Timestamp": "October 16, 2013 01:12 pm", "Headline": "ක්‍රීඩා කෞතුකාගාරයක් පිහිටුවීමට තීරණය කරයි ", "News Content": "ක්‍රීඩා කෞතුකාගාරයක් පිහිටුවීම කෙරෙහි ක්‍රීඩා අමාත්‍යංශයේ අවධානය යොමුව තිබේ. ඒ අනුව කෞතුකාගාරය පිහිටුවීමේ කටයුතු නුදුරේ දී ම ආරම්භ කරන බව ක්‍රීඩා අමාත්‍යංශය සඳහන් කරයි. ලෝකයේ සෑම රටකම පාහේ පොදු ක්‍රීඩා කෞතුකාගාර සහ එම රට නියෝජනය කරමින් ජයග්‍රහණ දිනා දුන් ක්‍රීඩක ක්‍රීඩිකාවන් වෙනුවනේ කෞතුකාගාර පිහිටුවා තිබේ. ඒ අනුව ශ්‍රී ලංකාවේ ද මෙම ක්‍රීඩා කෞතුකාගාරය පිහිටුවීමට තීරණය කළ බව ක්‍රීඩා අමාත්‍ය මහින්දානන්ද අලුත්ගමගේ මහතා සඳහන් කරයි.", "URL": "https://sinhala.adaderana.lk/news.php?nid=38179", "Category": null, "Parent URL": null}