{"Source": "Adaderana", "Timestamp": "June 6, 2011 12:01 pm", "Headline": "කොකාවිල් කුළුණ ජනපති අතින් විවෘත වෙයි", "News Content": "කොකාවිල් බහුකාර්යය සම්ප්‍රේෂණ මධ්‍යස්ථානය සුළු මොහොතකට පෙර ජනාධිපති මහින්ද රාජපක්ෂ මහතාගේ ප්‍රධානත්වයෙන් විවෘත විය. මෙම සම්ප්‍රේශන කුළුණ එල්.ටි.ටි.ඊ. සංවිධානය විසින් මීට වසර 20කට පෙරදී විනාශ කරනු ලැබීය. යුධ ජයග්‍රහණයෙන් අනතුරුව කුළුණේ ඉදිකිරීම් කටයුතු යළි කඩිනමින් ආරම්භ කිරීමට රජය පියවර ගනු ලැබීය. ඒ අනුව අද(06) ජනපති මහින්ද රාජපක්ෂ මහතාගේ ප්‍රධානත්වයෙන් විවෘත කෙරුණු කොකාවිල් සම්ප්‍රේශන කුළුණ මගින් පෞද්ගලික අංශයේ රූපවාහිනි සහ ගුවන් විදුලි නාලිකාවලට ද විකාශන කටයුතු සිදු කිරීමට අවස්ථාව උදා වනු ඇත. රුපියල් මිලියන 450 ක වියදමින් මෙය ඉදි කර ඇති අතර මෙම කුළුණ මීටර 174ක උසකින් යුක්ත වේ. කුළුණ විවෘත කිරීමේ අවස්ථාව සඳහා ජනමාධ්‍ය අමාත්‍යවරයා ඇතුළු අමාත්‍යවරුන් කිහිපදෙනෙකු සහ ආරක්ෂක ලේකම් ගෝඨාභය රාජපක්ෂ මහතා ද සහභාගී වී සිටි බව ජනාධිපති මාධ්‍ය අංශය සඳහන් කරනු ලැබීය.", "URL": "https://sinhala.adaderana.lk/news.php?nid=16579", "Category": null, "Parent URL": null}