{"Source": "Adaderana", "Timestamp": "July 7, 2016 10:34 am", "Headline": " කිම් ජොං අං හට සම්බාධක පනවයි", "News Content": "උතුරු කොරියානු නායක කිම් ජොං අං හට පෞද්ගලිකව සම්බාධක පැනවීමට ඇමරිකාව පියවර ගෙන තිබේ. මානව හිමිකම් උල්ලංඝණය කිරීමේ චෝදනාව මත මෙම සම්බාධක පනවා ඇති බව විදෙස් මාධ්‍ය වාර්තා කරයි.උතුරු කොරියාවේ මානව හිමිකම් උල්ලංගණය කිරීම් සම්බන්ධයෙන් උතුරු කොරියානු නායක කිම් ජොං අං සෘජුවම වගකිව යුතු බව ඇමරිකාව පෙන්වාදෙයි.මීට අමතරව උතුරු කොරියානු රජයේ නිලධාරීන් දස දෙනෙකු ද ඇමරිකාව විසින් අසාදුලේඛන ගත කර තිබේ.මෙම සම්බාධක පැනවීමත් සමග මොවුන් සතුව ඇමරිකාවේ ඇති ඕනෑම දේපලක් තහනම් වන අතර ඇමරිකාව සමග ව්‍යාපාර කිරීමද තහනම් වනු ඇත.", "URL": "https://sinhala.adaderana.lk/news.php?nid=61862", "Category": null, "Parent URL": null}