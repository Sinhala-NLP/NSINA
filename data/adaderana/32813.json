{"Source": "Adaderana", "Timestamp": "March 28, 2013 04:57 pm", "Headline": "  කෞතුකාගාරයේ තරප්පු පෙළක් කඩා වැටී සිසුන් 30 ක් රෝහලේ", "News Content": "කෞතුකාගාරයේ තරප්පු පෙළක් කඩා වැටීමෙන් පාසල් සිසුන් 30 දෙනෙකුට අධික පිරිසක් තුවාල ලබා තිබේ. මිද්දෙණිය ප්‍රදේශයේ පාසල් සිසුන් පිරිසක් මෙම අනතුරට ලක්ව ඇති බව පොලිස් මාධ්‍ය ප්‍රකාශක කාර්යාලය පවසයි. අද දෙරණ කළ විමසීමකදී කොළඹ ජාතික රෝහලේ අධ්‍යක්ෂ වෛද්‍ය අනිල් ජාසිංහ මහතා කියා සිටියේ තුවාල ලැබූ සිසුන්ගේ තත්ත්වය බරපතළ නොවන බවයි. ඔවුන්ට අවශ්‍ය මූලික ප්‍රතිකාර සිදුකරමින් ඇති බව වෛද්‍ය අනිල් ජාසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=32813", "Category": null, "Parent URL": null}