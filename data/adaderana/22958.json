{"Source": "Adaderana", "Timestamp": "March 21, 2012 09:47 pm", "Headline": " ජෝන් සෙනෙවිරත්නට එරෙහිව විශ්වාස භංගයක්", "News Content": "රාජ්‍ය පරිපාලන හා ස්වදේශ කටයුතු අමාත්‍ය ඩබ්.ඩී.ජේ සෙනෙවිරත්න මහතාට එරෙහිව විශ්වාස භංග යෝජනාවක් හෙට(22) පාර්ලිමේන්තුවට ගෙන ඒමට කටයුතු කරන බව එ.ජා.ප පාර්ලිමේන්තු මන්ත්‍රී දයාසිරි ජයසේකර මහතා පවසයි. උපාධිධාරීන්ට රැකියා ලබාදීමේදී රාජ්‍ය පරිපාලන ක්‍රියා පටිපාටියට පරිබාහිරව දේශපාලන හිතවත්කම් මත පත්වීම් ලබාදීමට එරෙහිව මෙම විශ්වාස භංග යෝජනාව ගෙන එන බව හෙතෙම අද දෙරණට කියා සිටියේය. දැනට 45,000 ක පමණ උපාධිධාරීන් පිරිසක් රැකියා විරහිතව සිටියදී දේශපාලන හිතවත්කම් මත තෝරාගත් සුළු පිරිසකට පමණක් රැකියා ලබාදීමට කටයුතු කිරීම නීති විරෝධී හා සදාචාර විරෝධී කටයුත්තක් බව මන්ත්‍රීවරයා අවධාරණය කළේය.", "URL": "https://sinhala.adaderana.lk/news.php?nid=22958", "Category": null, "Parent URL": null}