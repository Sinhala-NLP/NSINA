{"Source": "Adaderana", "Timestamp": "August 18, 2013 05:41 pm", "Headline": "යටිපතුලේ ලක්ෂ 15ක රත්‍රං", "News Content": "රුපියල් ලක්ෂ 15ට අධික වටිනාකමෙන් යුතු රත්‍රං නීති විරෝධී ලෙස රැගෙන යාමට උත්සාහ කළ ශ්‍රී ලාංකිකයෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අද දහවල් මදුරෙයි බලා යාමට පැමිණි පුද්ගලයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය. සැකකරු පිළිබඳ ඇති වු සැකයක් මත ඔහු පරීක්ෂා කිරීමේ දී යටිපතුලේ සඟවා තිබු රත්‍රං කැබලි දෙකක් සොයාගෙන තිබේ. අත්අඩංගුවට ගත් සැකකරු කොළඹ ප්‍රදේශයේ පදිංචි 41ක් හැවිරිදි පුද්ගලයෙකු වන අතර ගුවන්තොටුපල රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36729", "Category": null, "Parent URL": null}