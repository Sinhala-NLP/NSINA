{"Source": "Adaderana", "Timestamp": "May 11, 2019 03:48 pm", "Headline": "නාවලපිටිය ලංගම ඩිපෝවේ සෙවකයන් තාවකාලිකව ධාවන කටයුතු වලින් ඉවතට", "News Content": "පෞද්ගලික බස් රියදුරෙකු සහ ලංගම බස් රථ රියදුරෙක් අතර ඇති වු ගැටුමක් හේතුවෙන් තුවාල ලැබු ලංගම රියදුරා නාවලපිටිය මුලික රෝහල වෙත ඇතුලත් කරයි, නාවලපිටිය ලංගම ඩිපෝවේ සේවකයෝ ධාවන කටයුතු වලින් තාවකාලිකව ඉවත්වෙයි. නාවලපිටිය බස් නැවතුම්පොලේදි පෞද්ගලික බස් රථයක රියදුරෙකු විසින් ලංගම බස් රථ රියදුරෙකුට උල් අයුධයකින් ඇණ තුවාල කළේයැයි කියන සිද්ධියක් පදනම් කර ගනිමින් නාවලපිටිය ලංගම ඩිපෝවේ සේවකයෝ අද (11) ධාවනය කටයුතු වලින් තාවකාලිකව ඉවත් වි ඇත. මහනුවර සිට හැටන් දක්වා ධාවනය වු පෞද්ගලික බස් රථයක් සහ මහනුවර සිට හැටන් දක්වා ධාවනය වු ලංගම බස් රථයක රියදුරන් අතර නාවලපිටිය බස් නැවතුම්පොල භුමියේදි අද උදැසන 7.30 ට පමණ රියදුරන් දෙදෙනා අතර ඇති වු බහින් බසින් විමක් දුර දිග යාමෙන් පෞද්ගලික බස් රථයේ රියදුරා විසින් ලංගම බස් රථයේ රියදුරාට බස් රථයේදිම උල් ආයුධයකින් ඇණ තුවාල සිදු කළේ යැයි කියන සිද්ධියකින් තුවාල ලැබු ලංගම බස් රථ රියදුරා නාවලපිටිය මුලික රෝහලේ හදිසි ප්‍රතිකාර ඒකකයට ඇතුලත් කර තිබේ. සැකකාර පෞද්ගලික බස් රථයේ රියදුරා බස් රථය හැටන් දක්වා ධාවනය කරවන අතරතුර ගිනිගත්හේන පොලිසිය මගින් ඔහුව අත්අඩංගුවට ගෙන නාවලපිටිය පොලිසිය වෙත භාර දී ඇති බව අද දෙරණ වාර්තාකරු පවසයි. මෙම සිද්ධියට විරෝධයා පා නාවලපිටිය ඩිපෝවේ සේවකයන් ධාවන කටයුතු වලින් ඉවත් වි තමන්ට නිසි ආරක්ෂාවක් ලබාදෙන බවට ඩිපෝවේ පාලන අධිකාරිය සහතතියක් ලබාදෙන තෙක් තමන් ධාවනය කටයුතු වලින් ඉවත් වන බව ඩිපොවේ සේවකයන් පවසයි. සිද්ධිය සම්බන්ධයෙන් නාවලපිටිය පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=109753", "Category": null, "Parent URL": null}