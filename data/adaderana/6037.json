{"Source": "Adaderana", "Timestamp": "January 13, 2010 09:20 am", "Headline": "අදත් තැපැල් ඡන්දය", "News Content": "2010 ජනාධිපතිවරණයේ තැපැල් ඡන්ද ප්‍රකාශ කිරීම දෙවැනි දිනටත් අද සිදුකෙරේ.. තැපැල් ඡන්ද ප්‍රකාශ කිරීම ඊයේ ආරම්භ වු අතර මෙවර ජනාධිපතිවරණයේ තැපැල් ඡන්දය සඳහා හාර ලක්ෂ 58,154 ක් අයදුම් කර තිබුණි.. ඒ අතුරින් අයදුම් පත්‍ර 57,036 ක් ප්‍රතික්ෂේප වී ඇති බව මැතිවරණ කොමසාරිස් කාර්යාලය සඳහන් කරන ලදී.. මෙවර ජනාධිපතිවරණයේ දී තැපැල් ඡන්ද සලකුණු කිරීම සඳහා සුදුසුකම් ලබා ඇති පුද්ගලයින් සංඛ්‍යාව හාර ලක්ෂ 1,118 කි.. දිවයින පුරා රාජ්‍ය ආයතන පහළොස්දාහක දී පමණ තැපැල් ඡන්ද සලකුණු කිරීම සිදු කරන බව මැතිවරණ මහලේකම් කාර්යාලය පවසයි.. ඊයේ සහ අද දෙදින තුළ තැපැල් ඡන්දය සලකුණු කිරීමට නොහැකි වන පුද්ගලයින්ට ලබන 26 වැනි දින දක්වා එම අවස්ථාව සලසා ඇති බව ද මැතිවරණ මහලේකම් කාර්යාලය සඳහන් කරයි..", "URL": "https://sinhala.adaderana.lk/news.php?nid=6037", "Category": null, "Parent URL": null}