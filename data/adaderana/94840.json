{"Source": "Adaderana", "Timestamp": "August 22, 2018 02:41 pm", "Headline": "කේරල ගංජා සමඟ පුද්ගලයෙකු අත්අඩංගුවට", "News Content": "කේරල ගංජා තොගයක් ළඟ තබාගෙන සිටි පුද්ගලයෙකු පුල්මුඩේ, අර්පත් නගර් ප්‍රදේශයේදී අත්අඩංගුවට ගෙන තිබේ. ත්‍රිකුණාමලය පොලිස් විශේෂ කාර්ය බලකාය සහ යුධ හමුදා බුද්ධි අංශයේ නිලධාරීන් එක්ව සිදුකළ වැටලීමකදී ඔහු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු සතුව තිබී කේරල ගංජා කිලෝග්රෑදම් 09 යි ග්‍රෑම් 160 ක් ආරක්ෂක අංශ භාරයට දී ඇති බව සඳහන්ය. අත්අඩංගුවට ගත් එම පුද්ගලයා පුල්මුඩේ පොලිස් ස්ථානය වෙත භාර දී තිබේ. වැටලීම සිදුකරන අවස්ථාවේදී සැකකරුවන් දෙදෙනෙකු එම ස්ථානයෙන් පලාගොස් ඇති බව සඳහන්ය. අදාළ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා පුල්මුඩේ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=94840", "Category": null, "Parent URL": null}