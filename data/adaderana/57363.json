{"Source": "Adaderana", "Timestamp": "February 19, 2016 09:37 am", "Headline": "පැල්මඩුල්ල-බදුල්ල-ඇඹිලිපිටිය මාර්ගවල වාහන ගමනාගමනය සීමා කරයි", "News Content": "අද(19) සහ හෙට දිනයේ පැල්මඩුල්ල - බදුල්ල සහ පැල්මඩුල්ල - ඇඹිලිපිටිය යන මාර්ගවල වාහන ගමනා ගමනය සීමා කිරීමට සිදු වන බව පොලීසිය පවසයි.කහවත්ත, රජමහා විහාරස්ථානයේ පැවැත්වෙන පෙරහැර හේතුවෙන් මෙම රථ වාහන ගමනාගමනය සීමා කෙරෙනෙ බව පොලිසිය සඳහන් කළේය.ඒ අනුව අද පස්වරු 02.00 සිට 04.00 දක්වාත් හෙට රාත්‍රී 09.00 සිට 11.00 දක්වාත් මෙම රථ වාහන ගමනා ගමනය සීමා කෙරෙන බව පොලිසිය සඳහන් කර තිබේ.කෙසේ වෙතත් මෙම මාර්ගයේ ගමන් ගන්නා රථ වාහන සඳහා විකල්ප මාර්ග නොමැති බැවින් මෙම කාලය තුළ රථ වාහන ධාවනයේදී වඩාත් කල්පනාකාරී වන ලෙස පොලීසිය රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=57363", "Category": null, "Parent URL": null}