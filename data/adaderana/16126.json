{"Source": "Adaderana", "Timestamp": "May 16, 2011 08:53 am", "Headline": "එල්.ටී.ටී.ඊ. සාමාජිකයන්ට නඩු පැවරීමට නොහැකිවීම ගැන සෙවීමට කමිටු කිහිපයක්", "News Content": "යුද්ධය අවසන් වී වසර දෙකක් ගත වුව ද එල්.ටී.ටී.ඊ. සාමාජිකයන්ට නඩු පැවරීමට නොහැකි වීම පිළිබඳ සොයා බැලීම සඳහා කමිටු කිහිපයක් පත්කර ඇතැයි අධිකරණ අමාත්‍ය රවුෆ් හකීම් මහතා පවසයි. මේ සම්බන්ධයෙන් හේතු කිහිපයක් බලපා ඇති බැවින් රජයට එරෙහිව පමණක් චෝදනා එල්ල කිරීම නිවැරදි නොවන බව ඔහු සඳහන් කරයි. ඊයේ(15) වව්නියාවේ දී පැවති ශ්‍රී ලංකා මුස්ලිම් කොන්ග්‍රසයේ වාර්ෂික නියෝජිත සමුළුවෙන් පසු අදහස් දක්වමින් අමාත්‍යවරයා මේ බව කියා සිටියේය. එල්.ටී.ටී.ඊ. සාමාජිකයන්ව සිටි පුද්ගලයන් 6,000 ක් පමණ දැනට රැඳවුම් කඳවුරුවල සිටින බව අද දෙරණ කළ විමසීමකදී අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=16126", "Category": null, "Parent URL": null}