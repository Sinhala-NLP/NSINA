{"Source": "Adaderana", "Timestamp": "June 16, 2018 12:40 pm", "Headline": "මීළඟ ජනාධිපතිවරණය සඳහා ශ්‍රීලනිප පොදු අපේක්ෂකයෙකුට සහය දෙන්නෑ", "News Content": "එළඹෙන ජනාධිපතිවරණය සඳහා ශ්‍රී ලංකා නිදහස් පක්ෂය පොදු අපේක්ෂකයෙකුට සහය ලබා නොදෙන බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි. මීළඟ ජනාධිපතිවරණය සඳහා ශ්‍රී ලංකා නිදහස් පක්ෂයේ සුදුසුම අපේක්ෂකයා වත්මන් ජනාධිපති මෛත්‍රීපාල සිරිසේන මහතා බව අමාත්‍යවරයා වැඩිදුරටත් සඳහන් කළේය. මෛත්‍රීපාල සිරිසේන ජනාධිපතිවරයා එළඹෙන ජනාධිපතිවරණ අපේක්ෂකයා බවට පත් කිරීම සඳහා ශ්‍රී ලංකා නිදහස් පක්ෂය තුළම සාකච්ඡා ආරම්භ කර ඇති බව අමාත්‍යවරයා පැවසීය. මහනුවර දිස්ත්‍රික්කයේ දේශපාලන ක්‍රියාකාරින් පිරිසක් සමඟ පැවැති සාකච්ඡාවකදී එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා මේ බව ප්‍රකාශ කර තිබේ. මෙහිදී අමාත්‍යවරයා පවසා ඇත්තේ ඕනෑම පාර්ශවයකට ශ්‍රී ලංකා නිදහස් පක්ෂය සමඟ සාකච්ඡා කිරීමට අවස්ථාව සලසා දී ඇති බවයි.", "URL": "https://sinhala.adaderana.lk/news.php?nid=90971", "Category": null, "Parent URL": null}