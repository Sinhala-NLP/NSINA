{"Source": "Adaderana", "Timestamp": "November 5, 2014 09:24 am", "Headline": "මුහුණට මුහුණ හැපී යතුරු පැදිකරුවන් දෙන්නාම මරුට", "News Content": "දිවුලපිටියේදී යතුරුපැදි දෙකක් මුහුණට මුහුණ හැපී පැදිකරුවන් දෙදෙනාම මියගිය බව පොලීසිය කියයි. ඊයේ රාත්‍රී 11.30ට පමණ දිවුලපිටිය - මීරිගම මාර්ගයේදී මෙම අනතුර සිදුව ඇත. අනතුරින් මියගොස් ඇත්තේ 23 හැවිරිදි වියේ පසුවූ දිවුලපිටියේ පදිංදිකරුවෙකු හා 50 හැවිරිදි උඩුගම, වේයන්ගොඩ පදිංචිකරුවෙකි. මෙහිදී එක් යතුරු පැදියක පිටුපස ගමන් කළ අයෙකු තුවාල ලබා ගම්පහ රෝහලේ මේවන විට ප්‍රතිකාර ලබන බවද පොලීසිය කියයි. අධික වේගය මරණයට හේතුව බව පොලීසිය පවසයි.", "URL": "https://sinhala.adaderana.lk/news.php?nid=47178", "Category": null, "Parent URL": null}