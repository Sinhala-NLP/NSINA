{"Source": "Adaderana", "Timestamp": "July 20, 2014 09:02 am", "Headline": "හොර නෝට්ටු  සමඟ 3ක් මාට්ටු ", "News Content": "ව්‍යාජ මුදල් නෝට්ටු ළඟ තබාගෙන සිටි පුද්ගලයින් තිදෙනෙකු කුරුණෑගල, මාස්පොත හන්දියේ දී අත්අඩංගුවට ගෙන තිබේ. කුරුණෑගල දිසා අපරාධ විමර්ශන ඒකකයට ලද තොරතුරක් මත ත්‍රිරෝද රථයක් නවතා පරීක්ෂා කිරීමේ දී අදාළ ව්‍යාජ මුදල් නෝට්ටු තොගය සමඟ සැකකරුවන් අත්අඩංගුවට ගෙන ඇති බව වාර්තා වෙයි. සැකකරුවන් සතුව තිබී රුපියල් පන්දහසේ ව්‍යාජ මුදල් නෝට්ටු 02ක්, දහසේ නෝට්ටු 4ක්, පන්සියයේ නෝට්ටු 27ක් සහ ව්‍යාජ රුපියල් සියයයේ නෝට්ටු දෙකක් සොයාගෙන තිබේ. ඊට අමතරව ව්‍යාජ මුදල් නෝට්ටු මුද්‍රණය කිරීමට උපයෝගි කරගන්නා මුද්‍රණ යන්ත්‍රයක් සහ උපකරණ කිහිපයක් සොයාගත් බව පොලීසිය පැවසුවේය. සැකකරුවන් පන්නල තිත්තවැල්ල ප්‍රදේශයේ පදිංචිකරුවන් වන අතර ඔවුන් කුරුණෑගල මසේත්‍රාත් අධිකරණය වෙත ඉදිරිපත් කිරිමට නියමිතය. සිද්ධිය සම්බන්ධයෙන් කුරුණෑගල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44791", "Category": null, "Parent URL": null}