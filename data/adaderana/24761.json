{"Source": "Adaderana", "Timestamp": "June 4, 2012 04:00 pm", "Headline": "නීතී විරෝධී ගව ඝාතකාගාරයක් වටලයි - සැකකරුවෙකු අත්අඩංගුවට", "News Content": "දුම්මලසූරිය ප්‍රදේශයේ පවත්වාගෙන ගිය නීතී විරෝධී ගව ඝාතකාගාරයක් වටලා තිබේ. පානදුර, වලාන මධ්‍යම දූෂණ මර්දන ඒකකයේ නිලධාරීන් කණ්ඩායමක් විසින් සිදුකළ වැටලීමක දී ගව ඝාතකාගාරය පවත්වාගෙන ගිය සැකකරුවෙකු අත්අඩංගුවට ගෙන ඇති බව වාර්තා වේ. ඝාතනය කළ ගවයෙකුගේ කොටස් සහ තවත් ගවයන් දෙදෙනෙකු ද එම නිලධාරීන් භාරයට ගෙන ඇත. සිද්ධිය සම්බන්ධයෙන් දුම්මලසූරිය පොලිසිය වැඩිදුර විමර්ශන සිදුකරන අතර සැකකරු හෙට (05) කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24761", "Category": null, "Parent URL": null}