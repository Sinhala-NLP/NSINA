{"Source": "Adaderana", "Timestamp": "March 30, 2013 09:19 am", "Headline": "උඩවලවේදී ගංජා ජාවාරම්කරුවන් 2ක් මාට්ටු", "News Content": "උඩවලව ප්‍රදේශයේදී ගංජා ප්‍රවාහනය කළ පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. උඩවලව පොලිස් විශේෂ කාර්ය බලකා කඳවුරේ නිලධාරීන් කණ්ඩායමකට ලැබුණු තොරතුරකට අනුව කැබ් රථයක් පරීක්ෂා කිරීමේදී එහි තිබී මෙම ගංජා තොගය සොයාගෙන ඇති බව සඳහන්ය. ගංජා කිලෝ ග්‍රෑම් 106 යි මිලිග්‍රෑම් 150 ක ප්‍රමාණයක් එහි තිබී සොයාගෙන ඇත. අත්අඩංගුවට ගෙන ඇත්තේ මිද්දෙණිය හා කාරියමඩිත්ත ප්‍රදේශයේ පදිංචිකරුවන් දෙදෙනෙකි.", "URL": "https://sinhala.adaderana.lk/news.php?nid=32847", "Category": null, "Parent URL": null}