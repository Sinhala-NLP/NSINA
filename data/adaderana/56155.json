{"Source": "Adaderana", "Timestamp": "January 5, 2016 09:50 am", "Headline": "ඉරානයට දුන් සහන කාලය අවසන්", "News Content": "සිය රට තුළ සිටින සියලු ඉරාන රාජතාන්ත්‍රික නිලධාරීන්ට රටින් පිටව යන ලෙසට සෞදි අරාබි රජය ලබාදුන් කාලය ඉක්ම යාමට ආසන්න වී තිබේ. ෂියා ආගමික නායකයෙකු ඝාතනය කිරීම සහ ඊට එරෙහිව විරෝධය පළ කිරීම යන කරුණු මත දෙරට අතර උණුසුම්කාරී තත්ත්වයක් හටගෙන ඇත. මේ අතර එක් එක් රටවලට සහය දක්වන රටවල් මේ වන විට තම ස්ථාවරයන් ප්‍රකාශයට පත් කර තිබේ.ඒ අනුව එක්සත් අරාබි එමිර් රාජ්‍ය, බහරේන් රාජ්‍ය සහ සුඩානය ඉරානයේ සිටින සිය රාජ්‍යතාන්ත්‍රිකයින් කැඳවා ඇති බව වාර්තා වෙයි.", "URL": "https://sinhala.adaderana.lk/news.php?nid=56155", "Category": null, "Parent URL": null}