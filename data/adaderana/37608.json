{"Source": "Adaderana", "Timestamp": "September 22, 2013 04:36 pm", "Headline": "පකිස්ථානයේ බෝම්බ පිපුරුමකින් 40ක් මරුට", "News Content": "පකිස්ථානයේ පේෂාවර් හි සිදුවූ බෝම්බ පිපිරීමකින් පුද්ගලයින් 40 දෙනෙකු ජීවිතක්ෂයට පත්වී තිබේ. විදෙස් මාධ්‍ය වාර්තා කරන්නේ පේෂාවර්හි පිහිටි දේවස්ථානයක් අසළ මෙම පිපිරීම සිදුව ඇති බවයි. මෙහිදී තවත් පුද්ගලයින් 40 දෙනෙකු පමණ තුවාල ලබා ඇත. ඉරිදා දේව මෙහෙයෙන් අනතුරුව බැතිමතුන් දේවස්ථානයෙන් බැහැරව යන අවස්ථාවේ මෙම පිපිරීම් සිදුව ඇති බව වාර්තා වේ. මියගිය පුද්ගලයින් අතර කුඩා ළමුන් සහ කාන්තාවන් ද සිටින අතර ආගමික ගැටුමක් මෙම ප්‍රහාරයට හේතුවී ඇති බව සඳහන්ය.", "URL": "https://sinhala.adaderana.lk/news.php?nid=37608", "Category": null, "Parent URL": null}