{"Source": "Adaderana", "Timestamp": "November 7, 2012 05:10 pm", "Headline": "අධිකරණයේ ස්වාධීනත්වය වෙනුවෙන් හඬ නැඟිය යුතුයි", "News Content": "මෙරට අධිකරණයේ ස්වාධීනත්වය ආරක්ෂා කිරීම වෙනුවෙන් නැවත නැවතත් හඬ නැගීමට සිදුවන බව එක්සත් ජාතික පක්ෂ පාර්ලිමේන්තු මන්ත‍්‍රී කරු ජයසූරිය මහතා පවසයි. එසේ නොමැති වුවහොත් ඉදිරියේ දී ගැටලු රැසක් පැන නැගිය හැකි බව ඒ මහතා සඳහන් කළේය. අද කොළඹ පැවති මාධ්‍ය හමුවකට එක් වෙමින් කරු ජයසූරිය මහතා මෙම අදහස් පළ කළේය. මේ අතර අද පැවති තවත් මාධ්‍ය හමුවකදී අගවිනිසුරුවරියට එරෙහිව එල්ලවී ඇති දෝෂාභියෝග චෝදනාව පිළිබඳ හිටපු අගවිනිසුරු සරත්.එන්. සිල්වා මහතා අදහස් පළ කර සිටියේය. ඔහු සඳහන් කළේ වත්මන් අගවිනිසුරුවරිය දැනට එල්ලවී ඇති දොෂාභියෝග චෝදනාව පිළිබඳව ඉවසිලිවන්තව කටයුතු කළ යුතු බවයි.", "URL": "https://sinhala.adaderana.lk/news.php?nid=28998", "Category": null, "Parent URL": null}