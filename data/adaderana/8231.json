{"Source": "Adaderana", "Timestamp": "May 7, 2010 07:41 am", "Headline": "පාසල් සිසුන් නොමිලේ ප්‍රවාහනයට පියවර", "News Content": "පාසල් සිසුන් නොමිලේ ප්‍ර‍වාහනය කිරීමේ සේවාවක් ආරම්භ කිරීමට බස්නාහිර පළාත් මාර්ගස්ථ මගී ප්‍රවාහන අධිකාරිය පියවර ගෙන තිබේ. මේ වන විට බස් රථ 12 ක් මේ සඳහා යොදවා ඇති බව එම අධිකාරියේ සභාපති පි‍යසේන දිසානායක මහතා පවසයි. මේ අතර නොමිලේ ප්‍රවාහන සේවාවන් ‍සැපයීමේ වැඩපිළිවෙලේ එක් අදියරක් ලෙස කොට්ටාව, රුක්මල්ගම ප්‍රදේශයේ සිට පිටකොටුව දක්වා බස් රථයක් ධාවනය කිරීම ඊයේ පළාත් ප්‍රවාහන අමාත්‍ය උපාලි කොඩිකාර මහතාගේ ප්‍රධානත්වයෙන් ආරම්භ කෙරුණි.", "URL": "https://sinhala.adaderana.lk/news.php?nid=8231", "Category": null, "Parent URL": null}