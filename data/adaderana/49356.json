{"Source": "Adaderana", "Timestamp": "February 15, 2015 08:29 am", "Headline": "ලෝක සොරුන් 2ක් මාට්ටු ", "News Content": "ප්‍රදේශ කිහිපයක දේපළ සොරාගැනීම් ඇතුළු අපරාධ රැසකට සම්බන්ධ පුද්ගලයින් දෙදෙනෙකු මීගමුව ප්‍රදේශයේ දී අත්අඩංගුවට ගෙන තිබේ.මිරිහාන විශේෂ අපරාධ ඒකකයට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තාවෙයි.හෝමාගම, පාදුක්ක සහ අතුරුගිරිය යන ප්‍රදේශවල සැකකරුවන් විසින් කොල්ලකෑම් සිදුකර ඇති බවට අනාවරණය වී තිබේ.අත්අඩංගුවට ගන්නා අවස්ථාවේ දී ඔවුන් සතුව තිබී රුපියල් ලක්ෂ තුනක මුදලක්, සොරා ගන්නා ලද මෝටර් රථයක් සහ විදේශීය රටක නිෂ්පාදිත ගිනි අවියක් සොයාගත් බව පොලීසිය පැවසුවේය.සැකකරුවන් මීගමුව හා රාජගිරිය යන ප්‍රදේශවල පදිංචිකරුවන් වන අතර ඔවුන් හෝමාගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර මොණරාගල නගරයේ හෝටලයිකින් රුපියල් 56,000ක මුදලක් සොරාගැනීම සම්බන්ධයෙන් පුද්ගලයෙකු අත්අඩංගුවට ගෙන තිබෙනවා.අත්අඩංගුවට ගත් සැකකරු මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49356", "Category": null, "Parent URL": null}