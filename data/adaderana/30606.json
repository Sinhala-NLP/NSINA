{"Source": "Adaderana", "Timestamp": "January 9, 2013 09:38 am", "Headline": "පරිගණක 6 ක් උස්සයි", "News Content": "කැලණිය ප‍්‍රදේශයේ විද්‍යාලයකින් පරිගණක 06 ක් සොරාගෙන තිබේ. මේ සම්බන්ධයෙන් සිදුකළ පරීක්ෂණවලින් අනතුරුව පුද්ගලයින් තිදෙනෙකු අත්අඩංගුවට ගෙන ඇති බව පොලීසිය පැවසුවේය. සොරාගත් පරිගණකවල වටිනාකම රුපියල් ලක්ෂ 6 ට අධික බව පොලීසිය පවසයි. සැකකරුවන්ගෙන් සිදු කළ ප‍්‍රශ්න කිරීම්වල දී සොරාගන්නා ලද පරිගණක සොයාගෙන ඇති බව සඳහන්ය. මීට අමතරව සැකකරුවන් විසින් සිදුකරන ලද තවත් සොරකම් කිහිපයක් පිළිබඳ තොරතුරු ද අනාවරණය කර ගැනීමට හැකි වූ බව පොලීසිය පවසයි. කැලණිය ප‍්‍රදේශයේ පෞද්ගලික ආයතනයකින් සොරාගන්නා ලද තවත් පරිගණක 10 ක් ද සොයාගැනීමට හැකිවූ බව පොලීසිය සඳහන් කරයි.", "URL": "https://sinhala.adaderana.lk/news.php?nid=30606", "Category": null, "Parent URL": null}