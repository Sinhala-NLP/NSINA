{"Source": "Adaderana", "Timestamp": "April 16, 2011 09:07 am", "Headline": " රන් මාලය කඩාගෙන යද්දී පොලීසියට මාට්ටු", "News Content": "කාන්තාවකගේ ගෙල බැඳි රන් මාලයක් කඩා පලායමින් සිටි පුද්ගලයෙකු කටුවන පොලිසිය විසින් අත්අඩංගුවට ගෙන තිබේ. ඊයේ පස්වරුවේ කටුවන ‍, කොටුවේගොඩ ප්‍රදේශයේ දී යතුරු පැදියකින් පැමිණි පුද්ගලයින් දෙදෙනකු මාර්ගයේ ගමන් කරමින් සිටි කාන්තාවකගේ රන් මාලයක් කඩාගෙන ඇති බව පොලිසිය පවසයි. එහි දී ප්‍රදේශවාසීන්ගේ සහය ඇතිව පොලිසිය විසින් එක් පුද්ගලයෙකු අත්අඩංගුවට ගෙන ඇති අතර අනෙක් පුද්ගලයා යතුරු පැදියෙන් පලා‍ගොස් ඇති බව සඳහන්වේ. අත්අඩංගුවට ගත් සැකකරු වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15499", "Category": null, "Parent URL": null}