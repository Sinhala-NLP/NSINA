{"Source": "Adaderana", "Timestamp": "February 5, 2018 06:28 pm", "Headline": "කන්කසන්තුරේ - පේදුරුතුඩුව ඒ.බී 21 මාර්ගය  අද සිට ජනතාවට විවෘතයි", "News Content": "වසර 27ක් පුරා වසාදමා තිබූ කන්කසන්තුරේ සිට පේදුරුතුඩුව දක්වා වූ ඒ.බී 21 මාර්ගය අද(05) සිට ජනතාව සඳහා විවෘත කර තිබේ. ජනාධිපති මෛත්‍රීපාල සිරිසේන මහතා අද යාපනයේ පැවැති ජන හමුවකදී ප්‍රකාශ කළේ අද සිට ජනතාවට එම මාර්ගයේ ගමන් කිරීමට හැකි බවයි. ජනාධිපතිවරයා ලෙස තමා කිසිඳු භේදයකින් තොරව යාපනය ජනතාව වෙනුවෙන් ද සංවර්ධන කටයුතු සිදු කිරීමට කැපවී සිටින බව එහිදී ජනාධිපති මෛත්‍රීපාල සිරිසේන මහතා ප්‍රකාශ කළේය. යාපනය අවතැන්වූවන් වෙනුවෙන් ඉඩම් නිදහස් කිරීමේ කටයුතු මේ වන විට සියයට 75ක් පමණ අවසන් කර ඇති අතර ඉතිරි ඉඩම් නිදහස් කිරීමේ කටයුතු කඩිනමින් නිම කරන බව ද ජනාධිපතිවරයා එහිදී වැඩිදුරටත් ප්‍රකාශ කළේය. මේ අතර රජයක් ජනතාවට සේවය කිරීමේදි පක්ෂ භේද නොසලකා කටයුතු කළ යුතු බව ජනාධිපති මෛත්‍රීපාල සිරිසේන මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=84003", "Category": null, "Parent URL": null}