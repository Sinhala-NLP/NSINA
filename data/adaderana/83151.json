{"Source": "Adaderana", "Timestamp": "January 18, 2018 09:24 am", "Headline": "මෙරායා නගරයේ ගිනිගත් සිල්ලර වෙළඳසැල", "News Content": "ලිදුල පොලිස් වසමට අයත් මෙරයා නගරයේ සිල්ලර වෙළදසැල අද (18) අළුයම 2.00 ට පමණ හටගත් ගින්නකින් එම සිල්ලර වෙළදසැල සම්පුර්ණයෙන්ම ගිණි ගෙන විනාශ වි ඇති බව ලිදුල පොලිසිය පවසයි. පැතිර ගිය ගින්න ප‍්‍රදේශවාසින් හා නුවරඑළිය මහ නගර සභාවේ ගිණි නිවන ඒකකයේ නිළධාරින් එක්ව පාලනය කර තිබේ. ගින්නෙන් කිසිදුවෙකුටත් තුවාල සිදුවී නොමැති අතර ගින්නෙන් සිදුවු අලාභයද මෙතෙක් තක්සේරු කර නැහැ. ගින්නට හේතුව මෙතෙක් අනාවරණය කරගෙන නොමැති අතර ගින්න පිළිබදව ලිදුල පොලිසිය පරික්‍ෂණ ආරම්භ කර තිබේ.", "URL": "https://sinhala.adaderana.lk/news.php?nid=83151", "Category": null, "Parent URL": null}