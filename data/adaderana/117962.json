{"Source": "Adaderana", "Timestamp": "August 31, 2019 09:44 pm", "Headline": "ඉස්සර ත්‍රිරෝද රථ ලස්සනයි දැන් ඇට සැකිල්ලක් වගේ-මහින්ද", "News Content": "රටම බලා සිටින්නේ ආණ්ඩුවේ වෙනසක් බවත් ඒ වෙනස ජනතාව විසින් සිදු කරන බවට තමා හොඳින් දන්නා බවත් විපක්ෂ නායක මහින්ද රාජපක්ෂ මහතා පවසයි. ඔහු මේ බව පැවසුවේ, අද(31) ශ්‍රී ලංකා පොදුජන පෙරමුණ හා ත්‍රිරෝද රථ රියදුරු සංවිධාන අතර හමුවදීය. ශ්‍රී ලංකා පොදුජන පෙරමුණ හා ත්‍රිරෝද රථ රියදුරු සංවිධාන අතර හමුව කොළඹ ප්‍රදර්ශන හා සම්මේලන මධ්‍යස්ථානයේදී අද පෙරවරුවේ පැවැත්වුණි. එහිදී වැඩිදුරටත් අදහස් දක්වමින් විපක්ෂ නායක මහින්ද රාජපක්ෂ මහතා මේ බව පැවසීය. “ඉස්සර ත්‍රිරෝද රථ ලස්සනයි. දැන් ඇට සැකිල්ලක් වගේ. ඇයි මේ. නීතිය, නමත් අපි නැවති අපි ලස්සන ත්‍රිරෝද රථයක් හදන්න අවස්ථාව ලබා දෙනවා. බර වාහනවලට අදාළ නීති බලපානවා. මංතීරුව කැපුවොත් කොහොමද දඩය ? දඩ මුදලේ අඩුවක් නැහැ.මම හිතනවා අපේක්ෂතතුමා ගෝඨභය රාජපක්ෂ මහතා කියනකොට. නීතියෙන් මේවා නතර කන්න බැහැ කියාලා. ආකල්පවලින් තමයි වෙනසක් කරන්න ඕන කියලා. මම බොහෝම සතුටු වුණා. ගෝඨාභය ප්‍රශ්නය හරියටම හඳුනාගත්තා. ත්‍රීවීල් එක යන වේගය 40ය. දැන් කීයටද යන්න ඕනකම තියෙන්නේ. එකසිය විස්ස ? 50ට යන්න හදමු මොකක්ද ප්‍රශ්නය. හැබැයි 100 කරන්න කියලා ඉල්ලන්නෙපා. දැන් කොහොමත් හැටට හැත්තෑවට යනවානේ. මේ ත්‍රීරෝද රථ සේවය විතරක් නෙමෙයි. දැන් මුළු රටම අවුල් වෙලා. ලෝකයේම තෙල් මිල අඩුවෙනවා. අපේ මොකක්ද සූත්‍රය. මිල සූත්‍රයෙන් මිල අඩු වෙනවාද ? ඒක වැඩි වෙනවා. ලොකයේ අඩු වෙනවා මේකේ වැඩි වෙනවා. මංගලගේ සූත්‍රය. මේක ජනතාව ගසාකන වැඩපිළිවෙළක්. ආණ්ඩුවට සල්ලි නැත්නම් වෙවිදිහකට හිගා කෑවට කමන්නේ නෑ. මෙහෙම වැඩ කරන්න එපා. රටම බලන්නේ ආණ්ඩුවේ වෙනසක් ගැන. ඔබ ඒ වෙනස කරන බව මම දන්නවා“", "URL": "https://sinhala.adaderana.lk/news.php?nid=117962", "Category": null, "Parent URL": null}