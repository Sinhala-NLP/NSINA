{"Source": "Adaderana", "Timestamp": "September 6, 2016 12:27 pm", "Headline": " නිසි පරිදි රාජකාරී කළා නම් අද ගැටළු නෑ", "News Content": "පසුගිය සමයේ පොලිස්පති ධූරයේ කටයුතු කළ නිලධාරීන් නිසි පරිදි රාජකාරී කළේ නම් සෙසු නිලධාරීන්ට වර්තමානයේ කිසිදු ගැටළුවකින් තොරව රාජකාරී කටයුතු සිදුකිරීමට අවස්ථාව උදාවන බව ග්‍රාමීය ආර්ථික කටයුතු අමාත්‍ය පී.හැරිසන් මහතා පවසයි.වැඩිදුරටත් අදහස් දැන්වු අමාත්‍යවරයා,ශ්‍රී.ලං.නි.ප. විනාශ කිරීමේ ඩීල් එක භාරගෙන තියෙන්නේ ඒකාබද්ධ විපක්ෂයයි. 65 වන සංවත්සරය දවසේ මහින්ද මැලේසීයා පැන්නා. 66 වෙනකොට යන එන මං නැති වෙයි.රට සංවර්ධනය දැන් ඇරඹිලා.. හැබැයි මේක කරනකොට මේ ආණ්ඩුවේ කකුලෙන් අදින පිරිසක් ඉන්නවා. රාජපක්ෂ මහත්තයා බලනවා කොහොම හරි කරල ආපහු බලයට එන්න, ඉතින් කොහොම හරි එන්න බෑ, පැරදිච්ච රාජපක්ෂ මහත්තයා බලනවා දගලනවා දැන් අර වතුර හිදිච්ච වැවේ ඉන්න මාළුවා වගේ එකාබද්ධ විපක්ෂය ගැහෙනවා. ඉවසිල්ලක් නෑ, මං දැක්කා මාධ්‍ය සාකච්ඡා තියල අපේ තුංමුල්ලෙ විමලෙ, ඒ වගේ ම අර ත්‍රීවීල් ගම්මන්පිල හැමදාම මොකක්හරි ඇවිල්ලා කියනවා. ඒ ගොල්ලො බලනවා මේක ඉක්මනට වට්ටගන්න පුළුවන්ද කියල පාද යාත්‍රාව ගිහිල්ලා මේක වට්ට ගන්න බැරිවුනා.වැටුන් නෑ.සමහරු හිතුවා මේ පාද යාත්‍රාව ගිහිල්ලා ඉවර වෙනකොට අගමැති වෙනවා මහින්ද රාජපක්ෂ, නාමල් රාජපක්ෂ වෙනවා විදේශ ඇමති, එතකොට එතුමා රට යනවා. හැබැයි පා ගමන ඉවර වුණ ගමන් ඒ යකාව හිරේට ගියේ.වෙන මොනවත් නිසා නෙවේ ඒ කාලේ මේ රටේ තිබිච්ච සම්පත් ටික හුරා ගෙන කාලා ඒ අයගේ ඒ අයගේ සාක්කු වලට ගිණුම් වලට දාගත්තා. මෙව්වා මෙච්චර වෙද්දි තාමත් රටේ ජනතාවට මේක දැනිලා නැති එකයි පුදුමේ කියන්නේ.දැන් මේගොල්ලෝ ලොකු විරයෝ වගේ උසාවියෙන් නඩු තීන්දුවක් දීලා හිරේට යන කොට අත් දෙක උස්සලා මාධ්‍යයට ඇවිල්ලා එක එක කතා කියලා මේක තමයි යහපාලනේ කියලා ලොකු දේශනා කරනවා. නිකං මිනිස්සු කුඩුවේ දාලා වගේ. මිලියන 145ක් හොරකන් කරලා එකනඩුවකට. තව ගණනාවක් තියෙනවා. අපේ ගෙවල් වලට වගේ නෙවේ.රාජපක්ෂ මහතාතයාග් නැන්දම්මගේ ගෙදරට මැණික් ගෝනියක් ගෙනල්ලා දානවා එක දවසක්. තව දවසක ඒක අරන් ගිහිල්ලා සල්ලි ගෝනී දෙකක් ගෙනත් දැම්මලු.මේවා තමයි මේ මේගොල්ලෝ FCID එකට ඇවිල්ලා CID එකට ඇවිල්ලා කියන කතා මේ. මේවා රටේ ජනතාවට විහිළු වගේ. දැන් තාම බැරිවෙලා තියෙනවා මේවා ඔප්පු කරන්න කොහොමද උපයා ගත්තෙ කියලා.දැන් බැසිල් රාජපක්ෂ මහත්තයා ගෙවල් හදලා තියෙනවා අන්තිමේදී බලනකොට අයිතිකාරයා කවුරුත් නෑ. දැන් මිලියන 450ක් රාජ්‍ය සන්තක කෙරුවා අයිතිකාරයෝ නැති සල්ලි. තව අක්කර සිය ගාණක් තහනම් කරලා තියෙනවා. මෙහෙම කරලා මොකක්ද මේගොල්ලෝ බලාපොරොත්තු වෙන්නේ. මෙහෙම අයට තමයි ආපහු බලයක් දෙන්න හදන්නේ. මං එකක් කියන්නම් තව කල්පයක් ගියත් රාජපක්ෂ මහත්තයට ආයේ බලයට එන්න විධියක් නෑ. දැන් බලනවා ශ්‍රී.ලං.නි.ප. අවුල් කරන්න.දැන් එදා සම්මේලනේ තියෙද්දී එතුමා ගියා මැලේසියාවේ.මැලේසියාවට ගිහිල්ලා අර කිහිපදෙනෙක් උද්ඝෝෂණය කරා කියලා කොටි බිල්ලෙක් මවන්න උත්සහ කරනවා රාජපක්ෂ මහත්තයා. රාජපක්ෂ මහත්තයා හිතනවා එතුමා නැති වුනොත් නැවත වතාවක් රටේ යුද්ධයක් එයි ජාතී වාදය අවුස්සලා ඒ තුලින් බලනවා ආයේ බලයක් ගන්න. මොකද වෙන කරන්න දෙයක් නෑ. ආයේ එහෙම වෙනනේ නෑ. ආයේ මේ රටේ ත්‍රාස්තවාදයක් ඇති වෙන්නේ ඒ ගැන සහතිකේ දීලා තියෙනවා මෛත්‍රීපාල සිරිසේන මැතිතුමත්, රනිල් වික්‍රමසිංහ මැතිතුමත්.දැන් ඒ පැත්තෙම අය කියනවා ත්‍රාස්තවාදී කාලේ ප්‍රභාකරන්ට සල්ලි දීලා රනිල් වික්‍රමසිංහගේ නායකත්වයෙන් ඒ වෙලාවේ ආණුඩුවක් පිහිටුවන්න ගියපු එක වැලැක්කුවයි කියලා කියනවා. එහෙනම් මහින්ද රාජපක්ෂ තමයි ගේම් ගහලා තියෙන්නේ. මහින්ද රාජපක්ෂ ආණ්ඩු ගන්න ගේම් ගැහුවා විතරක් නෙවේ ශ්‍රී.ලං.නි.ප. කඩන්නත් ගේම් ගැහුවා. එක සැරයක් බණ්ඩාරනායකලට විරුද්ධව එක එක ක්‍රමන්ත්‍රන කරලා බැලුවා. දැන්බලනවා ශ්‍රී.ලං.නි.ප. කඩන්න මෛත්‍රීපාල සිරිසෙන මහත්තයාගේ කකුලෙන් ඇදලා උත්සහ කරනවා. එහෙම කරන්න පුළුවන්ද කියලා. කවුද ආණුඩු කැඩුවේ පහුගිය කාලේ? එක්සත් ජාතික පක්ෂේ කෑලි කෑලි වලට කැඩුවා. අපේ පක්ෂේ මන්ත්‍රීවරු 17ක් 20ක් එකපාර කඩලා ගත්තා. කඩලා අරන් ඔළු ගෙඩි වලින් 3න් 2ක් පෙන්නුවා මහින්ද රාජපක්ෂ. ජනතා විමුක්ති පෙරමුණ කැඩුවා. විමල් විරවංශලාව ඒ ගොඩට ගත්තා. එල්.ටී.ටී. එකත් කැඩුවා. ඒකෙත් සමහර මන්ත්‍රීවරු අරගෙන බැලුවා එල්.ටී.ටී. එකෙත් සහයෝගේ ගන්න පුළුවන්ද කියලා. හැම පක්ෂයක්ම කඩලා දැම්මා. හැබැයි එහෙම කරලා තමයි එයාගේ බල පරාක්‍රමය ගන්න හැදුවේ.පිල්ලයාන්ව ගෙනාවා පළාත් සභාවට. කරුනා අම්මාන්ත් ගෙනාවා. එල්.ටී.ටී. කාරයෝත් දාගෙන බැලුවා මේ පක්ෂය ඉස්සරහට ගෙනියන්න පුළුවන්ද කියලා ශ්‍රී.ලං.නි.ප. දැන් අද ශ්‍රී.ලං.නි.ප. වෙනුවෙන් පෙනී සිටින්නේ කවුද අවුරුදු 30ක් හතළිහක් විතර යු.එන්.පී. එකේ ඉදලා ගියලු ගාමිණි ලොකුගේලා තමා ශ්‍රී.ලං.නි.ප. ගැන කතා කරන්නේ. එක්සත් ජාතික පක්ෂෙන් පාර්ලිමේන්තුවට ආපු ජෝන්ස්ටන් ප්‍රනාන්දු තමයි ශ්‍රී.ලං.නි.ප ගැන කථා කරන්නේ. අවුරුදු ගණනාවක් එක්සත් ජාතික පක්ෂෙ මැතිවරණ කරපු කෙහෙලිය රඹුක්වැල්ල තමයි ශ්‍රී.ලං.නි.ප ගැන කථා කරන්නේ යැයි පැවසීය.පළාත් මාර්ග සංවර්ධනය යටතේ ලක්ෂ 30ක් වැය කරමින් පණ්ඩුලගම අභ්‍යන්තර මාර්ග කොන්ක්‍රීට් ගල් අතුරා සංවර්ධනය කිරීමට නියමිත බවත් මේ වර්ශය තුල බටහිර අනුරාධපුර ආසනයේ මාර්ග තුනෙන් දෙකක් සංවර්ධනය සඳහා කටයුතු ආරම්භ කල බවත් අමාත්‍යවරයා පැවසීය. මේ අතර විදේශගත වීමට අවසර ලබාදෙන මෙන් ඉල්ලා නාවික හමුදා හිටපු මාධ්‍ය ප්‍රකාශක ඩී.කේ.පී.දසනායක මහතා ඉදිරිපත් කර තිබු ඉල්ලීම කොළඹ කොටුව මහේස්ත්‍රාත් ලංකා ජයරත්න මහත්මිය ප්‍රතික්ෂේප කර තිබේ. පුහුණුවක් සඳහා වසර එකහමාරක කාලයක් තමන්ට විදේශ ගත වීමට අවසර ලබාදෙන මෙන් හිටපු නාවික හමුදා මාධ්‍ය ප්‍රකාශකවරයා සිය නීතීඥයින් මාර්ගයෙන් අධිකරණයෙන් ඉල්ලීමක් කර තිබුණි.", "URL": "https://sinhala.adaderana.lk/news.php?nid=63851", "Category": null, "Parent URL": null}