{"Source": "Adaderana", "Timestamp": "July 30, 2013 12:01 pm", "Headline": "නිෂ්පාදන නාමයන් යටතේ ඖෂධ ලබා නොදෙන්න ", "News Content": "වෛද්‍යවරු විසින් ඖෂධීය නාමයෙන් නිකුත් කරන නිර්දේශවලට නිෂ්පාදන නාමයෙන් ඉහළ මිල ගණන් සහිත ඖෂධ නිකුත් නොකරන ලෙස සෞඛ්‍ය අමාත්‍යාංශය සියලුම ඔසුසැල් හිමිකරුවන්ගෙන් ඉල්ලීමක් කරයි. මෙලෙස ක්‍රියා නොකරන ඔසුසැල්වලට එරෙහිව දැඩිව නීතිය ක්‍රියාත්මක කරන බව ප්‍රධාන ඖෂධ පාලක සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා සඳහන් කරයි. මේ වන විට දිවයින පුරා පෞද්ගලික ඔසුසැල් 3,275ක් ඇති අතර එම ඔසුසැල්වල හිමිකරුවන්ට ඖෂධ අලෙවිකිරීමේ දී අනුගමනය කළ යුතු ක්‍රියාමාර්ග පිළිබඳව උපදෙස් ලබාදෙන ලෙස සෞඛ්‍ය අමාත්‍ය මෛත්‍රීපාල සිරිසේන මහතා ජාතික ඖෂධ අධිකාරියට උපදෙස් ලබාදී තිබේ . ඒ අනුව කොළඹ දිස්ත්‍රික්කයේ කලාප කිහිපයක ඔසුසැල් හිමිකරුවන් දැනුවත් කිරීමේ සම්මන්ත්‍රණයකට එක්වෙමින් සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා මෙම අදහස් පල කළාය.", "URL": "https://sinhala.adaderana.lk/news.php?nid=36223", "Category": null, "Parent URL": null}