{"Source": "Adaderana", "Timestamp": "February 10, 2015 06:20 am", "Headline": " සිව් හැවිරිදි දැරිය වගා ළිඳට බිලි", "News Content": "අනාරක්ෂිත වගා ළිඳකට වැටීමෙන් වයස අවුරුදු 04 ක කුඩා දැරියක මිය ගොස් ඇති බව කල්පිටිය පොලීසිය පවසයි.මිය ගොස් ඇත්තේ කල්පිටිය - තලවිල පදිංචිව සිටි පියුමි නිසංසලා නම්වූ දැරියක බව පොලීසිය කියයි.ඊයේ (09)සවස තම නිවස ආසන්නයේ ඇති අනාරක්ෂිත ළිඳට දැරිය වැටී ඇති බවත්,දැරිය නොමැති බැවින් ඇය සම්බන්ධයෙන් සොයා බලන විට ළි‍ඳේ සිටි දැරිය හමුවී ඇති බවත් අප වාර්තාකරු සඳහන් කරයි.කඩිනමින් ඇය කල්පිටිය දිසා රෝහල වෙත ඇතුළත් කර ඇතත් ඒ වන විටත් ඇය මිය ගොස් තිබී ඇත.මිය ගොස් ඇති දැරියගේ මළ සිරුර පශ්චාත් මරණ පරීක්ෂණය සඳහා පුත්තලම මූලික රෝහල වෙත ගෙනවිත් ඇත.කල්පිටිය පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=49241", "Category": null, "Parent URL": null}