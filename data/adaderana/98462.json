{"Source": "Adaderana", "Timestamp": "October 30, 2018 07:02 pm", "Headline": "පාර්ලිමේන්තුව කැඳවීමට මැදිහත් වන බව කථානායක කියයි", "News Content": "පාර්ලිමේන්තුව කඩිනමින් කැඳවීම පිළිබඳ ජනාධිපතිවරයා සමඟ සාකච්ඡා කර විසඳුමක් ලබා දීමට තමන් මැදිහත් වන බව කථානායක කරූ ජයසූරිය මහතා පවසයි. කථානායකවරයාගේ කැදවීම මත පාර්ලිමේන්තුව නියෝජනය කරන පක්ෂ නියෝජතයින්ගේ සහභාගීත්වයෙන් විශේෂ සාකච්ඡාවක් අද(30) පාර්ලිමේන්තු සංකීර්ණයේදී පැවැත්වුණි. මෙහිදී පාර්ලිමේන්තුව වහාම කැඳවන ලෙස එක්සත් ජාතික පක්ෂය, ඉලංගෙයි තමිල් අරසුකච්චි පක්ෂය, ජනතා විමුක්ති පෙරමුණ සහ ශ්‍රී ලංකා මුස්ලිම් කොංග්‍රසය ඇතුළු පක්ෂ කිහිපයක නියෝජිතයින් ඉල්ලා සිටි බව කථානායක කාර්යාලය සඳහන් කළේය. කෙසේවෙතත් පක්ෂ නියෝජිත සාකච්ඡාවට සහභාගී වූ නිමල් සිරිපාල ද සිල්වා, දිනේෂ් ගුණවර්ධන, ආචාර්ය සරත් අමුණුගම, ආචාර්ය විජේදාස රාජපක්ෂ, මහින්ද සමරසිංහ, ඩග්ලස් දේවානන්ද යන මහත්වරුන් පෙන්වා දී ඇත්තේ නව අගමැතිවරයෙකු පත් කිරීම සහ පාර්ලිමේන්තුව කල් තැබීම නීත්‍යානුකූලව සිදුව ඇති බවයි.", "URL": "https://sinhala.adaderana.lk/news.php?nid=98462", "Category": null, "Parent URL": null}