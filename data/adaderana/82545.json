{"Source": "Adaderana", "Timestamp": "January 5, 2018 01:32 pm", "Headline": "දුම්රියේ ගැටී පුද්ගලයෙකු මරුට", "News Content": "හාළිඇල, මහවත්තේගම ප්‍රදේශයේදී දුම්රියේ ගැටී පුද්ගලයෙකු මියගොස් තිබේ. බදුල්ල සිට කොළඹ බලා ධාවනය වූ දුම්රියේ ගැටීමෙන් අදාල පුද්ගලයා මියගොස් ඇති බවයි පොලිසිය පැවසීය. මියගොස් ඇත්තේ බදුල්ල, මහවත්තේගම ප්‍රදේශයේම පදිංචිව සිටි 80 හැවිරිදි පුද්ගලයෙකි. පශ්චාත් මරණ පරික්ෂණය අද සිදු කිරිමට නියමිත අතර හාළිඇල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82545", "Category": null, "Parent URL": null}