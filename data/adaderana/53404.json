{"Source": "Adaderana", "Timestamp": "August 23, 2015 01:19 pm", "Headline": " ජාතික ආණ්ඩුව ගැන වාර්තා ජනපතිට බාරදෙයි", "News Content": "ජාතික ආණ්ඩුවක් පිහිටුවිම සම්බන්ධයෙන් අධ්‍යයනය කිරිම සඳහා පත් කරන ලද කමිටුවල වාර්තා ජනාධිපති මෛත්‍රිපාල සිරිසේන මහතා වෙත බාරදී තිබේ.පසුගිය දා ශ්‍රි ලංකා නිදහස් පක්ෂ මධ්‍යම කාරක සභාව රැස්වූ අවස්ථාවේ ජාතික ආණ්ඩුවක් බිහිකිරිම සම්බන්ධයෙන් එකඟතාවකට පැමිණි අතර එහිදී ඒ පිළිබඳ අධ්‍යනය කිරිම සඳහා කමිටුවක් ද පත් කරනු ලැබුණි.පස් දෙනෙකුගෙන් සමන්විත අදාළ කමිටුවේ ප්‍රධානත්වයට පත් කෙරුණේ හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය වෙයි.මිට අමතරව ජනාධිපතිවරයාගේ ප්‍රධානත්වයෙන් පැවැති තවත් සාකච්ඡාවකදී ජාතික ආණ්ඩුවක් පිහිටුවිම පිළිබඳ ශ්‍රී ලංකා නිදහස් පක්ෂ මන්ත්‍රිවරුන්ගේ අදහස් විමසීම සඳහා ඩබ්ලිව්.ඩි.ජේ සෙනෙවිරත්න මහතාගේ ප්‍රධානත්වයෙන් තවත් කමිටුවක් පත් කරනු ලැබුණි.ඒ අනුව අදාළ කමිටු දෙකේම වාර්තා මේ වන විට ජනාධිපති මෛත්‍රිපාල සිරිසේන මහතාට බාරදී ඇති බව ශ්‍රි ලංකා නිදහස් පක්ෂයේ වැඩබලන මහ ලේකම් දුමින්ද දිසානායක මහතා කියා සිටියේය.", "URL": "https://sinhala.adaderana.lk/news.php?nid=53404", "Category": null, "Parent URL": null}