{"Source": "Adaderana", "Timestamp": "March 20, 2018 03:28 pm", "Headline": "ශ්‍රී ලංකා කාන්තා කණ්ඩායමට ලකුණු 250 ඉලක්කයක්", "News Content": "සංචාරක පාකිස්ථාන කාන්තා කණ්ඩායම සහ ශ්‍රී ලංකා කාන්තා කණ්ඩායම අතර පැවැත්වෙන පළමු එක්දින තරඟය මේ වන විට දඹුල්ල ක්‍රිකට් ක්‍රීඩාංගණයේදී පැවැත්වෙයි. තරඟයේ කාසියේ වාසිය දිනූ ශ්‍රී ලංකා කාන්තා කණ්ඩායමේ නායිකා චමරි අතපත්තු ප්‍රථමයෙන් පන්දුවට පහරදීමේ අවස්ථාව පාකිස්ථාන කාන්තා කණ්ඩායමට ලබා දී තිබේ. ඒ අනුව පාකිස්ථාන කාන්තා කණ්ඩායම නියමිත පන්දුවාර 50 අවසානයේ කඩුලු 06 ක් බිද වැටී ලකුණු 250 ක් ලබා ගෙන ඇත. එහිදී ජවීරියා ඛාන් නොදැවී ලකුණු 113 ක් ලබා ගත් අතර ඊට හතරේ පහර 15 ක් ඇතුළත් විය. පන්දු යැවීමේදී ශ්‍රී ලංකා කාන්තා කණ්ඩායම වෙනුවෙන් ශෂිකලා සිරිවර්ධන සහ චමරි අතපත්තු කඩුලු 02 බැඟින් බිද දමා ඇත.", "URL": "https://sinhala.adaderana.lk/news.php?nid=85997", "Category": null, "Parent URL": null}