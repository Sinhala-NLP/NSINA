{"Source": "Adaderana", "Timestamp": "May 7, 2011 02:57 pm", "Headline": "පක්ෂය විකුණන අය දැන් එජාපයේ නෑ", "News Content": "පක්ෂය විකුණන පිරිස් ‍මේ වන විට එක්සත් ජාතික පක්ෂය තුළ නැතැයි එම පක්ෂයේ මහලේකම් පාර්ලිමේන්තු මන්ත්‍රී තිස්ස අත්තනායක මහතා පවසයි. පක්ෂ ප්‍රතිසංස්කරණවලින් සහ නව නිලධාරීන් පත්කිරීමෙන් අනතුරුව ඉදිරියේ දී දැවැන්ත ජන පෙළගැස්මක් සකස් කිරීමට සූදානම් බව ඔහු පෙන්වාදෙයි. පක්ෂ කෘත්‍යාධිකාරී මණ්ඩල සාමාජිකයින් පත්කිරීමේ දී පක්ෂ නායකත්වයට හිමි අභිමතය කිසිවෙකුටත් අභියෝගයට ලක් කළ නොහැකි බව ද අත්තනායක මහතා සඳහන් කරයි. මැණික්හින්න ප්‍රදේශයේ එක්සත් ජාතික පාක්ෂිකයින් පිරිසක් අමතමින් අද(07) පෙරවරුවේ තිස්ස අත්තනායක මහතා මේ අදහස් පළ කළේය.", "URL": "https://sinhala.adaderana.lk/news.php?nid=15950", "Category": null, "Parent URL": null}