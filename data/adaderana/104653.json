{"Source": "Adaderana", "Timestamp": "February 20, 2019 08:56 am", "Headline": "නීති විරෝධි මත්පැන් ප්‍රවාහනය කළ 5ක් අත්අඩංගුවට", "News Content": "නීති විරෝධි මත්පැන් ප්‍රවාහනයේ නිරත වූ පුද්ගලයින් 5 දෙනෙකු පමුණුගම පොලිසිය විසින් ඊයේ (19) පස්වරුවේ අත්අඩංගුවට ගෙන තිබේ. ඔවුන් සතුව තිබී පොලිස් භාරයට පත් මත්පැන් වල වටිනාකම ලක්ෂ 5කට අධිකයි. උස්වැටකෙයියාව, ඇන්ටන් මාවත ප්‍රදේශයේදී මෙම සැකකරුවන් පිරිස අත්අඩංගුවට පත්ව තිබේ. සැකකරුවන් සතුව තිබී ස්ප්‍රීතු බෝතල් 450ක්, ගෝඩා ලීටර් 2000ක්, මත්පැන් නිෂ්පාදනයට යොදා ගන්නා උපකරණ කිහිපයක් සමගින් මෝටර් රථයක් සහ ත්‍රීරෝද රථයක් අත්අඩංගුවට ගෙන ඇති බව අප වාර්තාකරු සඳහන් කළේය. සැකකරුවන් වත්තල මහේස්ත්‍රාත් අධිකරණයට අද (20) ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104653", "Category": null, "Parent URL": null}