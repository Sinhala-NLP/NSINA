{"Source": "Adaderana", "Timestamp": "January 7, 2012 02:19 pm", "Headline": "ප්‍රතිඵල නැවත සමීක්ෂණයට අමතර වියදමක් වැයවනවා", "News Content": "විභාග ප්‍රතිඵල නැවත සමීක්ෂණය තුළින් විභාග දෙපාර්තමේන්තුවට අමතර ආදායමක් ලැබෙන බවට ඇතැමුන් නඟන චෝදනා අධ්‍යාපන අමාත්‍ය බන්දුල ගුණවර්ධන මහතා ප්‍රතික්ෂේප කරයි. සෑම වසරකම විභාග ප්‍රතිඵල නැවත සමීක්ෂණය තුළින් විභාග දෙපාර්තමේන්තුවට අමතර වියදමක් දැරීමට සිදුව ඇති බව අමාත්‍යවරයා පෙන්වා දෙයි. පසුගිය වර්ෂයේ විභාග ප්‍රතිඵල නැවත සමීක්ෂණය සඳහා සිසුන් 63,257 දෙනෙකු අයඳුම් කර තිබු බවත් ඉන් ලැබුණු ආදායම රුපියල් මිලියන 25 . 3 ක් බවත් බන්දුල ගුණවර්ධන මහතා පවසයි. කෙසේ නමුත් විභාග ප්‍රතිඵල නැවත සමීක්ෂණය සඳහා පසුගිය වසරේ රුපියල් මිලියන 27 .2ක මුදලක් විභාග දෙපාර්තමේන්තුවට වැය වී ඇති බව ඔහු පෙන්වා දෙයි.", "URL": "https://sinhala.adaderana.lk/news.php?nid=21227", "Category": null, "Parent URL": null}