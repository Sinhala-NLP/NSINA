{"Source": "Adaderana", "Timestamp": "April 21, 2013 08:47 am", "Headline": "දුවන කෝච්චියට පැන දිවි නසාගනියි", "News Content": "රඹුක්කන, කෑගල්ල පාර දුම්රිය හරස් මාර්ගය අසල දී මාතර සිට මහනුවර බලා ධාවනය වූ දුම්රියට පැන පුද්ගලයෙකු සියදිවි හානි කර ගෙන තිබේ. ඊයේ රාත්‍රි මෙම පුද්ගලයා දුම්රියට පැන සියදිවි හානි කරගෙන ඇති බව පොලීසිය පවසයි. ජීවිතක්ෂයට පත්ව ඇත්තේ රිජන්ට් වත්ත, රඹුක්කන ලිපිනයේ පදිංචි 39 හැවිරිදි පුද්ගලයෙකි. මෘත ශරීරය කෑගල්ල රෝහලේ මෘත ශරීරාගාරයේ තැන්පත් කර ඇත. පශ්චාත් මරණ පරීක්ෂණය අද පැවැත්වීමට නියමිතය.", "URL": "https://sinhala.adaderana.lk/news.php?nid=33434", "Category": null, "Parent URL": null}