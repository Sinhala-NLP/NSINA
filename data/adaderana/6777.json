{"Source": "Adaderana", "Timestamp": "February 18, 2010 09:27 am", "Headline": "ඇෆ්ගන් සිවිල් වැසියන්ට තලෙයිබාන් බලපෑම් ", "News Content": "ඇෆ්ගනිස්ථානයේ තලෙයිබාන් ත්‍රස්තවාදීන් සිවිල් වැසියන් පලිහක් ලෙස යොදාගනිමින් සිටින බවට ඇෆ්ගනිස්ථාන ආරක්ෂක අංශ පවසයි. ඇෆ්ගනිස්ථානය තලෙයිබාන් ත්‍රස්තවාදීන්ගෙන් මුදාගැනීමේ මෙහෙයුම් තීව්‍ර කිරීමත් සමග ‍ඔවුන් මෙම පියවර ගෙන ඇති බව විදෙස් මාධ්‍ය සඳහන් කළේය. කාන්තාවන් සහ කුඩා ළමුන්ව ත්‍රස්තවාදීන්‍‍ සිය ප්‍රාණ ඇපයට යොදාගනිමින් සිටින බවට ඇෆ්ගනිස්ථාන ආරක්ෂක ප්‍රධානියෙකු පවසා තිබේ. කෙසේ වෙතත් ඇෆ්ගන් සහ නේටො‍් ආරක්ෂක අංශ ඒකාබද්ධව සිවිල් ජනතාව ත්‍රස්තවාදී ග්‍රහණයෙන් මුදාගැනීමේ මෙහෙයුම් ක්‍රියාත්මක කරමින් සිටියි.", "URL": "https://sinhala.adaderana.lk/news.php?nid=6777", "Category": null, "Parent URL": null}