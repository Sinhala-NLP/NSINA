{"Source": "Adaderana", "Timestamp": "May 16, 2019 12:07 pm", "Headline": "මදන මෝදක ගුලි සමඟ තිදෙනෙක් අත්අඩංගුවට", "News Content": "ගංජා මිශ්‍ර මදන මෝදක ගුලි සන්තකයේ තබා ගත් තරුණයන් තිදෙනෙක් හැටන් සුරාබදු කාර්යයාලයේ නිලධාරීන් විසින් අත්අඩංගුවට ගෙන ඇත. ඊයේ (15) රාත්‍රියේ සැකපිට අත්අඩංගුවට ගත් තරුණයන් හැටන් කොටගල ප්‍රදේශයේම පදිංචිකරුවන් බව අද දෙරණ වාර්තාකරු සඳහන් කරයි. එම සැකකරුවන් හැටන් කොටගල ප්‍රදේශයේ තරුණයන්ට මදන මෝදක අලෙවි කරන බවට ලද තොරතුරක් මත මෙම වැටලීම සිදු කර ඇත. අත්අඩංගුවට ගත් සැකකරුවන් තිදෙනා සන්තකයේ තිබී මදන මෝදක ග්‍රැම් 150 ක් අත්අඩංගුවට ගෙන ඇත. අත්අඩංගුවට ගත් සැකකරුවන් හැටන් මහෙස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=110062", "Category": null, "Parent URL": null}