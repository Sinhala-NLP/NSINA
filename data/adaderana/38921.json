{"Source": "Adaderana", "Timestamp": "November 18, 2013 07:10 am", "Headline": "ශ්‍රී ලංකාව සමග අත්දැකීම් බෙදාගන්න සූදානම්", "News Content": "තම අත්දැකීම් ශ්‍රී ලංකාව සමඟ ඕනෑම මොහොතක බෙදා ගැනීමට සුදනම් බව දකුණු අප්‍රිකාව පවසයි. දකුණු අප්‍රිකානු ජනාධිපති ජෙකබ් සුමා පවසන්නේ ඉතාමත් දරුණු ගැටුම් වලින් අනතුරුව තම රටේ සංහිඳියාව ඇති කිරීම සදහා තමන් අනුගමනය කළ ක්‍රියාදාමයේ අත්දැකීම් ශ්‍රී ලංකාව සමඟ බෙදා ගැනීමට සුදානම් බවයි. පොදුරාජ්‍ය මණ්ඩලයීය රාජ්‍ය නායක සමුළුවට සහභාගි වීම සදහා දිවයිනට පැමිණ සිටි දකුණු අප්‍රිකානු ජනාධිපති ජෙකබ් සුමා කොළඹ පැවති මාධ්‍ය හමුවකට එක්වෙමින් මෙම අදහස් පළ කළේය. මෙහිදී වැඩිදුරටත් අදහස් දැක්වු දකුණු අප්‍රිකානු ජනාධිපතිවරයා රටේ සංහිඳියාව ඇති කිරීම සඳහා තමන් කිසියම් ක්‍රමවේදයක් දියත් කළ බව සදහන් කළේය. ඉන් අනතුරුව මතුවු අභියෝගයන්ට මුහුණදීම සදහා විවිධ ක්‍රමවේදයන් දියත් කළ බවද ඔහු සිහිපත් කළේය. මේ නිසා එම අත්දැකීම් ලෝකේ ඕනෑම තැනක සිටින පුද්ගලයින් සමඟ බෙදාගැනීමට හැකි බව ද දකුණු අප්‍රිකානු ජනාධිපතිවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=38921", "Category": null, "Parent URL": null}