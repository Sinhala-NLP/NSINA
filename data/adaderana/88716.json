{"Source": "Adaderana", "Timestamp": "May 8, 2018 08:36 am", "Headline": "රත්‍රං තොගයක් සමඟ කාන්තාවන් දෙදෙනෙකු අත්අඩංගුවට", "News Content": "රුපියල් කෝටියකට ආසන්න වටිනාකමින් යුතු රත්‍රං තොගයක් නීති විරෝධීව මෙරටට රැගෙන ආ ශ්‍රී ලාංකික කාන්තාවන් දෙදෙනෙකු කටුනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ. සිංගප්පුරුවේ සිට අද(08) අලුයම මෙරටට පැමිණි අදාළ කාන්තාවන් දෙදෙනා පොලිස් මත්ද්‍රව්‍ය කාර්යාංශයේ නිලධාරීන් විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකාර කාන්තාවන් දෙදෙනා සතුව තිබී කිලෝග්‍රෑම් එකයි ග්‍රෑම් සියයක පමණ බරින් යුතු රන් ආභරණ තොගයක් සොයාගෙන තිබේ. ඔවුන් දෙදෙනා යාපනය ප්‍රදේශයේ පදිංචි අවුරුදු 50 සහ 56 යන වයස්වල පසුවන්නන් බව පොලීසිය සඳහන් කළේය. කාන්තාවන් දෙදෙනා ඉදිරි පරීක්ෂණ කටයුතු සදහා රේගුව වෙත භාර දී තිබේ.", "URL": "https://sinhala.adaderana.lk/news.php?nid=88716", "Category": null, "Parent URL": null}