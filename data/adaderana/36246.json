{"Source": "Adaderana", "Timestamp": "July 31, 2013 07:12 am", "Headline": "සමූපකාර හා අභ්‍යන්තර වෙළඳ කටයුතු අමාත්‍යංශ ගොඩනැඟිල්ලේ ගින්නක්", "News Content": "කොළඹ, වොක්ෂොල් වීදියේ සමූපකාර හා අභ්‍යන්තර වෙළඳ කටයුතු අමාත්‍යංශ ගොඩනැඟිල්ලේ අද (31) අලුයම හදිසි ගින්නක් හටගෙන තිබේ. මෙම ගොඩනැඟිල්ලේ 7 වන මහලේ ඇතිවුණු මෙම ගින්නෙන් අමාත්‍යංශයේ මාධ්‍ය ඒකකයට අයත් කාර්යාලය හා සතොස සභාපතිවරයාගේ කාර්යාලය විනාශ වී ඇති බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. ගින්නට හේතුව හෝ ගින්නෙන් සිදුවූ හානිය මෙතෙක් ගණනය කර නොමැති බවත් , ඒ සම්බන්ධයෙන් සොයා බලන ලෙස අදාළ පාර්ශවයන්ට දැනුම්දුන් බවත් අමාත්‍යවරයා අද දෙරණට කියා සිටියේය.", "URL": "https://sinhala.adaderana.lk/news.php?nid=36246", "Category": null, "Parent URL": null}