{"Source": "Adaderana", "Timestamp": "June 5, 2019 09:08 pm", "Headline": "රිය අනතුරකින් දෙදෙනෙක් රෝහලට", "News Content": "වවුනියාව, කුරුමන්කාඩුව ප්‍රදේශයේදී සිදුවු රිය අනතුරකින් පුද්ගලයින් දෙදෙනෙකු තුවාල ලබා ඇති බව වවුනියාව පොලීසිය පවසයි. ඊයේ(04) සවස මෙම අනතුර සිදුව ඇති බව වාර්තා වෙයි. පොලිසිය පැවසූවේ ත්‍රිරෝද රථ දෙකක් හා යතුරුපැදියක් එකිනෙක ගැටීමෙන් අනතුර සිදුව ඇති අතර, අනතුරින් යතුරුපැදිකරු හා ත්‍රිරෝද රථයේ ගමන්ගත් පුද්ගලයෙකු තුවාල ලබා ඇති බවයි. තුවාලකරුවන් වවුනියාව රෝහලට ඇතුළත් කොට ඇති අතර, තුවාලකරුවන්ගේ තත්වය තරමක් බරපතළ බව පොලිසිය පැවසීය. සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=111411", "Category": null, "Parent URL": null}