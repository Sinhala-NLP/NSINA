{"Source": "Adaderana", "Timestamp": "March 11, 2010 08:36 am", "Headline": "සමූහ ඝාතනයට සම්බන්ධ 49ක් අත්අඩංගුවට", "News Content": "නයිජීරියාවේ සිදුවූ සමූහ ඝාතනයට සම්බන්ධ බවට සැකපිට පුද්ගලයින් 49 දෙනෙකු අත්අඩංගුවට ගෙන තිබේ. අත්අඩංගුවට ගත් පුද්ගලයින් අතරින් බහුතරය මුස්ලිම් ජාතිකයින් බව එරට පොලිසිය පවසයි. පසුගියදා නයිජීරියාවේ සිදුවූ ගැටුම්වලින් පුද්ගලයින් 200 කට අධික සංඛ්‍යාවක් මියගියේය. ඔවුන් අතරින් බහුතරය ක්‍රිස්තියානි ජාතිකයින්ය. නයිජීරියාවේ මුස්ලිම් ජාතිකයින් හා ක්‍රිස්තියානි ජාතිකයින් අතර දේශපාලන හා ආර්ථික කරුණු හේතුවෙන් මෙවැනි ගැටුම් බහුල වශයෙන් හටගන්නා බව විදෙස් මාධ්‍ය වාර්තා කරයි. පසුගිය ජනවාරි මාසයේ දී ද මෙවැනිම ගැටුමකින් මුස්ලිම් ජාතිකයින් 300 කට අධික සංඛ්‍යාවක් මියගොස් ඇත. කෙසේවෙතත් ගැටුම් ඇති බවට සැක කෙරෙන ප්‍රදේශවල තවදුරටත් පොලිස් ආරක්ෂාව යොදවා ඇති බව එරට මාධ්‍ය සඳහන් කරයි.", "URL": "https://sinhala.adaderana.lk/news.php?nid=7186", "Category": null, "Parent URL": null}