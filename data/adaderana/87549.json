{"Source": "Adaderana", "Timestamp": "April 17, 2018 08:21 am", "Headline": "රිය අනතුරකින් යතුරුපැදිකරුගේ ජීවිතය නවතී", "News Content": "ඈගල්ඔය - අයගම මාර්ගයේ බුලත්සිංහල දෙල්මෑල්ල පාසල අසල දී සිදුවු රිය අනතුරකින් තරුණයෙකු මියගොස් තිබේ. කැබ් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබූ යතුරුපැදිකරු හොරණ රෝහලට ඇතුළත් කිරීමේ දී මියගොස් තිබේ. මියගොස් ඇත්තේ දෙල්මෑල්ල ප්‍රදේශයේ පදිංචිව සිටි 21 හැවිරිදි තරුණයෙක්ය. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර බුලත්සිංහල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=87549", "Category": null, "Parent URL": null}