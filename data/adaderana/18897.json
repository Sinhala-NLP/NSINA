{"Source": "Adaderana", "Timestamp": "September 22, 2011 02:24 pm", "Headline": "හෙරොයින් සමග තිදෙනෙක් පෑලියගොඩ දී අත්අඩංගුවට", "News Content": "හෙරොයින් ළඟ තබාගත් පුද්ගලයින් තිදෙනෙකු පෑලියගොඩ ප්‍රදේශයේ දී අත්අඩංගුවට ගෙන තිබේ. පෑලියගොඩ පෙතියාගොඩ ප්‍රදේශයේ දී සැකකරුවන් දෙදෙනකු අත්අඩංගුවට ගෙන ඇති අතර පෑලියගොඩ, වනවාසල පාර ප්‍රදේශයේ දී අනෙක් සැකකරු අත්අඩංගුවට ගත් බව පොලිසිය පවසයි. සැකකරුවන් සතුව තිබී හෙරොයින් ග්‍රෑම් 9ක් සොයාගෙන ඇත. අත්අඩංගුවට ගත් සැකකරුවන් අද(22) අලුත්කඩේ මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18897", "Category": null, "Parent URL": null}