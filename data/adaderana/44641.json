{"Source": "Adaderana", "Timestamp": "July 13, 2014 01:58 pm", "Headline": "සබරගමුව විශ්වවිද්‍යාලය සතියකට වැසෙයි  ", "News Content": "පවතින අයහපත් කාලගුණ තත්ත්වය හේතුවෙන් සබරගමුව විශ්වවිද්‍යාලය සතියක කාලයක් වසා දැමීමට තිරණය කර තිබේ. පැවති දැඩි සුළං තත්ත්වය හේතුවෙන් විශ්වවිද්‍යාලයේ ගොඩනැගිලි කිහිපයකට හානි සිදුවී ඇති බව විශ්වවිද්‍යාලයේ උපකුලපති මහාචාර්ය චන්දන උඩවත්ත මහතා සඳහන් කළේය . ගස් කඩාවැටීම් හේතුවෙන් විදුලිය විසන්ධිවී ඇති බවද චන්දන උඩවත්ත මහතා සඳහන් පැවසුවේය. සිසුන්ගේ ආරක්ෂාව සඳහා අද(13) දිනයේ සිට ලබන 21 වනදින දක්වා විශ්වවිද්‍යාලය වසා දැමීමට තීරණය කර තිබේ. මේ අතර දිවයින හරහා සහ අවට මුහුදු ප්‍ර දේශවල සුළගේ වේගය පැයට කිලෝමීටර් 70 ත් 80 ත් දක්වා ඉහළ යාහැකි බව කාලගුණ විද්‍යා දෙපාර්තමේන්තුව සඳහන් කළේය. ඔවුන් පෙන්වා දෙන්නේ නිරිතදිග මෝසම් සුළං ප්‍රවාහය හේතුවෙන් බස්නාහිර, සබරගමුව සහ මධ්‍යම පළාත්වලත් ගාල්ල සහ මාතර දිස්ත්‍රික්ක වලත් වැසි ඇති විය හැකි බවයි.", "URL": "https://sinhala.adaderana.lk/news.php?nid=44641", "Category": null, "Parent URL": null}