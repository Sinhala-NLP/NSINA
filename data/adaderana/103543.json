{"Source": "Adaderana", "Timestamp": "February 1, 2019 05:19 pm", "Headline": "දිගම්බරම්ගේ ප්‍රශ්නය තොණ්ඩමන් අගමැතිට අත දුන්න එකයි", "News Content": "වතු කම්කරු වැටුප් ඉහළ දැමීම පිළිබඳව ඇති කරගත් ගිවිසුම පිළිබඳව තමාට චෝදනා කිරීමෙන් ඵලක් නොමැති බව වැවිලි කර්මාන්ත රාජ්‍ය අමාත්‍ය වඩිවේල් සුරේෂ් මහතා පවසයි. අද(01) බදුල්ල දිස්ත්‍රික් ලේකම් කාර්යාලයේදී මාධ්‍ය වෙත අදහස් දක්වමින් ඒ මහතා මේ බව සඳහන් කළේය. වතු කම්කරුවන්ගේ වැටුප් ප්‍රශ්නය සම්බන්ධයෙන් අමාත්‍ය පලනි දිගම්බරම් මහතා නින්දෙන් නැගිට්ටාසේ කථා කරන බව රාජ්‍ය අමාත්‍ය වඩිවේල් සුරේෂ් මහතා පෙන්වා දෙයි. අමාත්‍ය පලනි දිගම්බරම් මහතාට ඇත්තේ වතු කම්කරු වැටුප පිළිබඳ ප්‍රශ්නයක් නොවන බවත් දිගම්බරම් මහතාට ගැටළුව වී ඇත්තේ පාර්ලිමේන්තු මන්ත්‍රී ආරුමුගම් තොන්ඩමන් මහතා අරලියගහ මන්දිරයට ගොස් අග්‍රාමාත්‍යවරයාට අත දුන් ගැටළුව බව වැවිලි කර්මාන්ත රාජ්‍ය අමාත්‍ය වඩිවේල් සුරේෂ් මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=103543", "Category": null, "Parent URL": null}