{"Source": "Adaderana", "Timestamp": "October 6, 2017 07:22 am", "Headline": "ජාතික ආහාර නිෂ්පාදන සංග්‍රාමය අද ජනපති ප්‍රධානත්වයෙන් ඇරඹේ", "News Content": "ජාතික ආහාර නිෂ්පාදන සංග්‍රාමය අද(6) ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආරම්භ වේ.කැකිරාව, තිබ්බටුවැව වෙල්යාය පරිශ්‍රයේදී එම උත්සවය පැවැත්විමට නියමිතය.ජාතික ආහාර නිෂ්පාදන සංග්‍රමය \"එක් වෙමු - නැගිටිමු, අටුකොටු පුරවමු\" යන තේමාව යටතේ ක්‍රියාත්මක කිරිමට සැලසුම් කර තිබේ.කෘෂිකර්ම අමාත්‍යංශය ප්‍රකාශ කළේ දේශගුණික විපර්යාස හමුවේ අභියෝගයට ලක්වූ ආහාර නිෂ්පාදන ජාතික වැඩසටහන නව ජවයකින් ආරම්භ කිරිම මෙමගින් සිදු වන බවයි.අද සිට ලබන 12 වන දින දක්වා ජාතික ආහාර නිෂ්පාදන සංග්‍රාම සතිය ක්‍රියාත්මක වේ.එහි පළමු දිනය වන අද ගොවි දිනය ලෙස නම් කර තිබේ.මේ අතර ජාතික නිවාස සංවර්ධන අධිකාරිය මගින් දිවයින පුරා ආහාර නිෂ්පාදන ආදර්ශ ගම්මාන පිහිටුවිමේ වැඩ පිළිවෙළක් සකස් කර ඇති බව එම අධිකාරියේ සභාපති ලක්විජය සාගර පලන්සූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=78387", "Category": null, "Parent URL": null}