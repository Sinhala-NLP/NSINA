{"Source": "Adaderana", "Timestamp": "June 18, 2013 11:54 am", "Headline": "වෙරළට ගොඩ ගැසුවේ ධීවර මළ සිරුරක්ද?", "News Content": "ධීවරයෙකුගේ බවට සැක කරන මළ සිරුරක් කල්පිටිය, බත්තලන්ගුණ්ඩුව දුපතට ගොඩ ගසා ඇති බව පොලීසිය පවසයි. අද (18) උදෑසන 6.30 ට පමණ දුපතේ වෙරළට ගොඩ ගසා තිබියදී එම සිරුර සොයා ගත හැකිවී ඇතැයි අප වාර්තාකරු කියයි. මෙම අය දින කීපයකට පෙර මිය ගොස් ඇති බවට සැක කළ හැකි බවද, සිරුරේ කොටස් දිය වී හෝ සතුන් අහාරයට ගෙන ඇති බවද පොලීසිය කියයි. ඇතැම් විට පසුගිය දිනවල ඇතිවු සුළගත් සමගම අතුරුදහන්වු ධීවරයෙකුගේ මළ සිරුරක් මෙසේ ගොඩ ගසා ඇති බවට විශ්වාස කළ හැකි බව ධීවරයින් පවසයි. කල්පිටිය පොලීසිය සහ බත්තලන්ගුණ්ඩුව පොලිස් මුර පොළේ නිලධාරීන් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=35028", "Category": null, "Parent URL": null}