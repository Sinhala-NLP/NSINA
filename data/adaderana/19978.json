{"Source": "Adaderana", "Timestamp": "November 13, 2011 11:46 am", "Headline": "කොල්ලකෑමකට අදාළව සැකකරුවෙක් දැලේ", "News Content": "කොල්ලකෑමේ සිද්ධියක් සම්බන්ධයෙන් වැල්ලම්පිටිය ප්‍රදේශයේ පදිංචි පුද්ගලයෙකු මිරිහාන පොලිසිය විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරු සතුව අත්බෝම්බයක් තිබු බව ද පොලිසිය කියා සිටියි. වැඩිදුර පරීක්ෂණ සඳහා සැකකරු කොළඹ අපරාධ කොට්ඨාසයට භාර දි තිබේ. මේ අතර පුදුකුඩුඉරිප්පු කොන්බාවිල් ප්‍රදේශයේ කැලෑවක තිබී එල්.ටි.ටි.ඊ. ත්‍රස්තවාදීන් විසින් වළදමා තිබු පුපුරණ ද්‍රව්‍ය තොගයක් සොයාගෙන තිබේ. අත් බෝම්බ , අරුල් බෝම්බ , පැති බෝම්බ සහ එම්.පි.එම්.ජි.උණ්ඩ තොගයක් ද පොලිස් භාරයට ගත් පුපුරණ ද්‍රව්‍ය අතර වේ.", "URL": "https://sinhala.adaderana.lk/news.php?nid=19978", "Category": null, "Parent URL": null}