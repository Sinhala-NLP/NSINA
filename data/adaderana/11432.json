{"Source": "Adaderana", "Timestamp": "October 11, 2010 04:09 pm", "Headline": "වත්මන් පාලනය නිසා ජනතාව තුළ තුන් බියක් ඇතිවෙලා", "News Content": "18 වැනි ආණ්ඩුක්‍රම ව්‍යවස්ථා සංශෝධනය සම්මත කර ගැනීමත් සමඟම රජය ඒකාධිපති ගමනකට මුල පුරා ඇති බව එක්සත් ජාතික පක්ෂය පවසයි. මේ හේතුවෙන් ජනතාව තුළ තුන් බියක් හටගෙන ඇති බව එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා සඳහන් කළේය. කොළඹ දී අද(11) පැවති මාධ්‍ය හමුවකට සහභාගී වෙමින් ගයන්ත කරුණාතිලක මන්ත්‍රීවරයා මේ අදහස් පළ කළේය. සරත් ෆොන්සේකා මහතා සිර ගත කිරීම තුළ රටෙහි ජනතාව තුළ රජය කෙරෙහි යම් කලකිරීමක් හට ගෙන ඇති බව ඔහු එහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=11432", "Category": null, "Parent URL": null}