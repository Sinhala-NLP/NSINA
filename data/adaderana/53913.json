{"Source": "Adaderana", "Timestamp": "September 17, 2015 01:21 pm", "Headline": "සෙංගමාලයට විසඳුම් ඉල්ලා මොණරාගල ජනයා පාරට  - මන්ත්‍රී රෝහලට", "News Content": "මොණරාගල ප්‍රදේශයේ මේවන විට පැතිර යමින් ඇති සෙංගමාල රෝගයට විසඳුම් ඉල්ලා ජනතාව එම නගරයේ අද පෙරවරුවේ විරෝධතාවයක් පවත්වා තිබේ.මේ හේතුවෙන් වාහන ධාවන කටයුතුවලටද බාධා සිදුව ඇත. විරෝධතාවයට සහය පළකරමින් වෙළඳසැල් බොහෝමයක් ද වසා දමා තිබූ බව අප වාර්තාකරු පැවසීය. මෙම වසංගත තත්ත්වය නිසා දරුවන්ගේ අධ්‍යාපන කටයුතු, ප්‍රදේශයේ ව්‍යාපාරික කටයුතු ආදී සියල්ල අඩාල වී ඇති බව විරෝධතාකරුවන් පවසන ලදී.මොණරාගල ප‍්‍රදේශයෙන් මේ වන විට සෙංගමාල රෝගීන් රැසක් හඳුනාගෙන ඇතැයි ද අපිරිසිදු ජල මූලාශ‍්‍ර ඊට හේතු වී ඇති බවද, මේ නිසා පිරිසිදු ජලය ලබාදෙන ලෙසද විරෝධතාකරුවන් ඉල්ලා සිටියි.මේ අතර මෙම විරෝධතාවයට සහභාගි වූ පාර්ලිමේන්තු මන්ත්‍රී පද්ම උදයශාන්ත මහතා හදිසියේ අසනීප වී මොණරාගල රෝහලට ඇතුළත් කර ඇත.එසේම ඒ මහතා ප්‍රතිකාර සඳහා කඩිනමින් කොළඹ ජාතික රෝහලට රැගෙනයාමට කටයුතු යොදා ඇතැයි ද වාර්තා වේ.", "URL": "https://sinhala.adaderana.lk/news.php?nid=53913", "Category": null, "Parent URL": null}