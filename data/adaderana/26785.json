{"Source": "Adaderana", "Timestamp": "August 22, 2012 10:37 am", "Headline": "උතුරු රුද්‍රාස්ට කඩුලු 4 ක ජයක්", "News Content": "ශ‍්‍රී ලංකා ප‍්‍රීමීයර් ලීග් තරගාවලියේ බස්නාහිර ක‍්‍රිකට් ඩන්ඩි කණ්ඩායම සමඟ පැවති තරගයෙන් කඩුලු 4 ක ජයක් හිමිකර ගැනීමට උතුර රුද්‍රාස් කණ්ඩායම සමත්විණි. තරගයේ කාසිය වාසිය ලබා ගත් බස්නාහිර ඩන්ඩි කණ්ඩායම ප‍්‍රථමයෙන් පන්දුවට පහරදීමට තීරණය කළේය. මේ අනුව එම කණ්ඩායම නියමිත පන්දු වාර 20 අවසානයේ දී කඩුළු 6 ක් දැවී රැස් කළේ ලකුණු 150 කි. පිළිතුරු ඉණිම ක‍්‍රීඩා කළ උතුර රුද්‍රාස් කණ්ඩායම පන්දු වාර 19 යි පන්දු 2 ක දී කඩුළු 6 ක් දැවී ලකුණු 156 ක් ලබා ගනිමින් තරගයේ ජය වාර්තා කිරීමට සමත් විය. ඒ අනුව එස්.එල්.පී.එල්.තරගාවලියේ 14 වන තරගයේ ජයග්‍රහණය හිමිකර ගත්තේ උතුරු රුද්‍රාස් කණ්ඩායමයි.", "URL": "https://sinhala.adaderana.lk/news.php?nid=26785", "Category": null, "Parent URL": null}