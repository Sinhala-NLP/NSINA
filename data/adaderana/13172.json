{"Source": "Adaderana", "Timestamp": "December 31, 2010 09:01 am", "Headline": "අද නිදහස් සන්ධාන දේශපාලන පක්ෂ නායක හමුවක් ", "News Content": "ඉදිරියේ දී පැවැත්වීමට නියමිත පළාත් පාලන මැතිවරණය සම්බන්ධයෙන් එක්සත් ජනතා නිදහස් සන්ධානය නියෝජනය කරන දේශපාලන පක්ෂ නායකයින්ගේ හමුවක් අද(31) කොළඹ දි පැවැත්වේ. අදාළ මැතිවරණය සඳහා අපේක්ෂකයින් තෝරාගැනීම සහ මැතිවරණයට සූදානම් වීම ඇතුළු කරුණු කිහිපයක් සම්බන්ධයෙන් මෙහිදී සාකච්ඡාවට ගැනෙන බව එක්සත් ජනතා නිදහස් සන්ධානයේ ප්‍රධාන ලේකම් අමාත්‍ය සුසිල් ප්‍රේමජයන්ත් මහතා පවසයි. ඉදිරි පළාත් පාලන මැතිවරණය ද සමානුපාතික ක්‍රමය යටතේ පැවැත්වීමට රජය තීරණය කර ඇත. නව මැතිවරණ ක්‍රමය සඳහා කොට්ඨාශ නීර්ණය කිරීමට වැඩි කාලයක් ගතවීම ‍මීට හේතුවූ බව සඳහන්ය. කෙසේවෙතත් පළාත් පාලන මැතිවරණ සංශෝධන පනත ලබන මස 4 වැනිදා පාර්ලිමේන්තුවට ඉදිරිපත් කිරීමට නියමිත බව අමාත්‍ය සුසිල් ප්‍රේමජයන්ත් මහතා සඳහන් කළේය.", "URL": "https://sinhala.adaderana.lk/news.php?nid=13172", "Category": null, "Parent URL": null}