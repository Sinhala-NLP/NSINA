{"Source": "Adaderana", "Timestamp": "July 8, 2016 02:21 pm", "Headline": "ගල්කිස්සේ මාරාන්තික ගල්වැටි ගලවනවා", "News Content": "ධීවරයින් කිහිප දෙනෙකුගේ මරණයට හේතු වූ දෙහිවල - ගල්කිස්ස මුහුදු තීරයේ ගල්පර ඉවත් කිරීම හා ගල්වැටි ඉදිකිරීම ලබන ජනවාරි මස සිට ආරම්භ කිරීමට තීරණය කර ඇති බව ධීවර අමාත්‍යාංශය පවසයි.පසුගිය දිනක ද දෙහිවල ගල්කිස්ස මහුදු තීරයේදී යාත්‍රාවක් ගල්පරයක ගැටීමෙන් ධීවරයෙකු මියගිය අතර එම සිද්ධිය මුල්කර ගනිමින් ධීවරයින් පිරිසක් දුම්රිය මාර්ගය හරස් කරමින් විරෝධතාවක නිරත වූණි.ඒ අදාළ ගල්පරය ඉවත් කර දෙන ලෙස බලකරමිනි.ඒ අනුව අද පෙරවරුවේ එම ගැටළුව සම්බන්ධයෙන් ධීවර ප්‍රජාව සහ ධීවර අමාත්‍ය මහින්ද අමරවිර මහතා අතර සාකච්ඡාවක් පවත්වා ඇත.එහිදී අමාත්‍යවරයා එම ගල්පර ඉවත් කිරීමට සහ ආරක්ෂිත ගල්වැටියක් ඉදිකිරීම සඳහා පියවර ගන්නා බව අමාත්‍යවරයා පවසා තිබේ.කෙසේ වෙතත් ගල්පරය කඩා ඉවත් කිරීමට පෙර ඒ සඳහා වන පරිසර ශක්‍යතා අධ්‍යයන වාර්තා ලැබිය යුතු අතර ඉන් පසු විශේෂඥයින්ගේ උපදෙස් මත අවශ්‍ය පියවර ගැනීමට කටයුතු කරන බව මහින්ද අමරවීර අමාත්‍යවරයා ප්‍රකාශ කර ඇත.", "URL": "https://sinhala.adaderana.lk/news.php?nid=61900", "Category": null, "Parent URL": null}