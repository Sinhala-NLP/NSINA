{"Source": "Adaderana", "Timestamp": "June 15, 2013 08:11 am", "Headline": "ආරක්ෂක ලේකම් ඝාතනයට තැත්කළ 6ක් යළිත් රිමාන්ඩ්", "News Content": "බෝම්බයක් පුපුරුවා හරිමින් ආරක්ෂක ලේකම් ගෝඨාභය රාජපක්ෂ මහතා ඝාතනය කිරීමට තැත්කිරීමේ සිද්ධියේ සැකකරුවන් තවදුරටත් රක්ෂිත බන්ධනාගාර ගත කිරීමට අධිකරණය නියෝග කර තිබේ. අදාළ සිද්ධියේ සැකකරුවන් 6 දෙනෙකු කොළඹ ප්‍රධාන මහේස්ත්‍රාත් ගිහාන් පිලපිටිය මහතා හමුවට ඉදිරිපත් කළ අවස්ථාවේදී මෙම නියෝගය ලබාදෙන ලදී. මෙම සිද්ධියට අදාළව සකස් කරන ලද උධෘතයන් ත්‍රස්ත විමර්ශන ඒකකයෙන් අදාළ අංශ වෙත යොමු කර ඇති බව අධිකරණයට දැනුම් දී තිබේ. කරුණු සලකා බැලූ මහේස්ත්‍රාත්වරයා සැකකරුවන් ජූනි 21 වැනි දින දක්වා රක්ෂිත බන්ධනාගාර ගත කිරීමට නියෝග කර ඇත.", "URL": "https://sinhala.adaderana.lk/news.php?nid=34926", "Category": null, "Parent URL": null}