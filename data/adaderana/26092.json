{"Source": "Adaderana", "Timestamp": "July 26, 2012 05:30 pm", "Headline": "විදුලිය කැපීම නතරවේද?", "News Content": "පුත්තලම ලක්විජය ගල් අඟුරු බලාගාරයෙන් මෙගා වොට් 300 ක ධාරිතාවක් ජාතික විදුලිබල පද්ධතියට අද (26) රාත්‍රී එක් කිරීමට නියමිත බව විදුලිබල හා බලශක්ති අමාත්‍යංශය පවසයි. ඒ අනුව දිවයිනේ ප්‍රදේශ රැසකට ක්‍රියාත්මක වන විදුලි විසන්ධි කිරීම ද අද රාත්‍රීය වන විට නතර කෙරෙනු ඇතැයි එම අමාත්‍යංශය සඳහන් කරයි. ලක්විජය විදුලි බලාගාරය සහ යුගදනවි විදුලි බලාගාරවල සිදුවූ කාර්මික දෝෂ හේතුවෙන් පසුගිය දා එහි විදුලි ජනනය අත්හිටුවීමට සිදුවිය. ඒ සමඟම දිවයින පුරා දිවා කාලයේ සහ රාත්‍රියේ පැය කිහිපයක් විදුලිය කපන ලදි.", "URL": "https://sinhala.adaderana.lk/news.php?nid=26092", "Category": null, "Parent URL": null}