{"Source": "Adaderana", "Timestamp": "January 22, 2019 09:07 am", "Headline": "ලොරි රථයක්-යතුරුපැදියක ගැටී කතක් මරුට", "News Content": "මීරිගම - දිවුලපිටිය මාර්ගයේ 20 කණුව ප්‍රදේශයේ දී සිදුවු රිය අනතුරකින් කාන්තාවක් මියගොස් තිබේ. ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු සහ පසුපැදිකාරිය මීරිගම රෝහලට ඇතුළත් කිරීමේ දී පසුපැදිකාරිය මියගොස් තිබේ. මියගොස් ඇත්තේ 41 හැවිරිදි මීරිගම ප්‍රදේශයේ පදිංචිව සිටි කාන්තාවකි. අනතුරට සම්බන්ධ ලොරි රථ රියදුරු අත්අඩංගුවට ගෙන ඇති අතර මීරිගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=102803", "Category": null, "Parent URL": null}