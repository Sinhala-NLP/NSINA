{"Source": "Adaderana", "Timestamp": "July 3, 2018 07:12 pm", "Headline": "හිටපු අගමැති අත්අඩංගුවට", "News Content": "මැලේසියාවේ හිටපු අගමැති නජීබ් රසාක් අද(03) පස්වරුවේ අත්අඩංගුවට ගෙන තිබේ. ක්වාලාලම්පූර්හි පිහිටි නිවසේදී හිටපු අගමැතිවරයා අත්අඩංගුවට ගත් බව එරට වාර්තා සඳහන් කළේය. මූල්‍ය අක්‍රමිකතා සිදුකිරීමේ චෝදනාව මත මැලේසියාවේ හිටපු අගමැති නජීබ් රසාක් අද පස්වරුවේ ඔහුගේ නිවසේදී අත්අඩංගුවට ගෙන තිබේ. අනතුරුව ඔහු එරට දූෂණ විමර්ශන කොමිසම් මූලස්ථානය වෙත රැගෙන ගොස් ඇති බව විදෙස් වාර්තා සඳහන් කළේය. හෙට(04) උදෑසන ඔහුට එරෙහිව අධිකරණ ක්‍රියාමාර්ග ගැනීමට නියමිතව ඇති බවද වාර්තා වෙයි. බර්හාඩ් සංවර්ධන අරමුදට ලද මුදල් එහි ගිණුමට බැර නොවීම සම්බන්ධයෙන් හිටපු අගමැතිවරයාට චෝදනා එල්ලවී තිබූ අතර ඒ පිළිබඳව සිදුකල විමර්ශණවලින් අනතුරුව හිටපු අගමැතිවරයා මෙලෙස අත්අඩංගුව ගනු ලැබීය.", "URL": "https://sinhala.adaderana.lk/news.php?nid=91926", "Category": null, "Parent URL": null}