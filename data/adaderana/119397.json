{"Source": "Adaderana", "Timestamp": "September 18, 2019 01:42 pm", "Headline": "විරෝධතාවයේ නිරත ආබාධිත රණවිරුවන්ට තහනම් නියෝගයක්", "News Content": "ජනාධිපති ලේකම් කාර්යාලය ඇතුළු රාජ්‍ය ආයතන කිහිපයකට ඇතුළු වීම වලක්වාලමින් විරෝධතාවයේ නිරත ආබාධිත රණවිරුවන්ට කොටුව මහේස්ත්‍රාත් අධිකරණය තහනම් නියෝගයක් නිකුත් කර තිබේ. රණවිරු උද්ඝෝෂණයට පැමිණෙන පුද්ගලයින් රාජ්‍ය ආයතනවලට ඇතුළු වන බවට තොරතුරු ලැබී ඇති බවත්, එමඟින් මහජන පීඩාවක් සිදුවන බවටත් කොටුව පොලීසිය සිදුකළ කරුණු දැක්වීමකට අනුව අධිකරණය මෙම නියෝගය ලබා දී ඇති බව සඳහන්ය. කෙසේවෙතත් මහජන පීඩාවක් නොවන පරිදි උද්ඝෝෂණයේ නිරත වීමටඋද්ඝෝෂකයින්ට අයිතියක් පවතින බව ද කොටුව මහේස්ත්‍රාත් රංග දිසානායක මහතා ප්‍රකාශකර තිබේ. එමෙන්ම මහජන පීඩාවක් නොවන පරිදි කටයුතු කිරීමට වගබලාගන්නා ලෙසද උද්ඝෝෂකයින්ට මහේස්ත්‍රාත්වරයා දැනුම්දුන් බව අද දෙරණ අධිකරණවාර්තාකරු සඳහන් කළේය.", "URL": "https://sinhala.adaderana.lk/news.php?nid=119397", "Category": null, "Parent URL": null}