{"Source": "Adaderana", "Timestamp": "August 11, 2019 09:03 am", "Headline": "සුභ මොහොතින් වීථි සංචාරය ඇරඹූ පළමු රන්දෝලි පෙරහැර", "News Content": "මහනුවර ශ්‍රී දළඳා මාළිගාවේ වාර්ෂික ඇසළ පෙරහැර මංගල්‍යෙයේ පළමු රන්දෝලි පෙරහැර ඊයේ රාත්‍රියේ වීථි සංචාරය කළේය. පෙරහැර නැරඹීමට ආදිවාසී නායක ඌරුවරිගේ වන්නිලඇත්තෝ ඇතුළු දෙස් විදෙස් විශාල පිරිසක් එක්ව සිටියේය. ඊයේ රාත්‍රී 7.32 ට යෙදුණු සුබ මොහොතින් මහනුවර ඓතිහාසික ඇසළ පෙරහැර මංගග්‍යෙය් පළමුවන රන්දෝලි පෙරහැර වීදි සංචාරය කිරීම ආරම්භ කෙරුණි. ශ්‍රී දන්ත ධාතූන් වහන්සේ තැන්පත් කර ඇති සධාතුක කරඬුව වැඩම කරවනු ලැබුවේ රුහුණු කතරගම දේවාලයේ වාසනා හස්තියා විසින්. දෑල ඇතුන් ලෙස දළදා මාළිගා ඇත් පන්තියේ සිංහරාජා සහ මියන් රාජා යන ඇතුන් ගමන් කළේය. පත්තිනි දේවාලයේ පෙරහරින් අනතුරුව සිව් මහා දේවාල වල දේවාභරණ රැගත් රන්දෝලාවන් 4ක් ගමන් කිරීම ඊයේ පෙරහැරේ විශේෂත්වය වුණි. පෙරහැර දැක බලා ගැනීමට ආදිවාසී නායක ඌරුවරිගේ වන්නිලඇත්තෝ ඇතුළු දෙස් විදෙස් විශාල පිරිසක් එක්ව සිටියේය.", "URL": "https://sinhala.adaderana.lk/news.php?nid=116271", "Category": null, "Parent URL": null}