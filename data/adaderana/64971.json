{"Source": "Adaderana", "Timestamp": "October 12, 2016 12:01 pm", "Headline": " තල්පේ අනතුරින් පොලිස් නිලධාරියාට අසාධ්‍යයි", "News Content": "ගාල්ල, හබරාදූව, තල්පේ ප්‍රදේශයේදී සිදු වූ රිය අනතුරකින් පොලිස් නිලධාරියෙකු තුවාල ලබා තිබේ.අද(13) අළුයම සිදුවූ අනතුරින් බරපතළ තුවාල ලැබූ අදාළ පොලිස් නිලධාරියා කරාපිටිය රෝහලට ඇතුළත් කර ඇති බව වාර්තා වෙයි.මාතර සිට ගාල්ල දෙසට ධාවනය වූ ත්‍රීරෝද රථයක් හා ගාල්ල දෙස සිට මාතර දෙසට ධාවනය වූ ලොරි රථයක් මුහුණට මුහුණ ගැටීමෙන් මෙම අනතුර සිදුව තිබේ.අදාළ නිලධාරියාගේ තත්ත්වය බරපතළ බව රෝහල් ප්‍ර‍කාශකයකු පැවසුවේය.අනතුරින් ත්‍රී රෝද රථයටද දැඩි අලාබ හානි සිදුව ඇති අතර ලොරි රථයේ රියදුරු අත්අඩංගුවට ගෙන තිබේ.මෙලෙස අනතුරට ලක්ව ඇත්තේ වැල්ල වත්ත පොලිස් ස්ථානයේ වංචා විමර්ශන අංශයට අනුයුක්තව සේවය කරන පොලිස් නිලධාරියෙකි.සිද්ධිය සම්බන්ධයෙන් හබරාදුව පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=64971", "Category": null, "Parent URL": null}