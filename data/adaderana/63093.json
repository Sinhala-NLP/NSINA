{"Source": "Adaderana", "Timestamp": "August 16, 2016 09:51 am", "Headline": " සා/පෙ සිසුන් වැඩි පිරිසක් හැදුනුම්පත් ගන්න අයදුම්කර නෑ", "News Content": "මේ වසරේ අධ්‍යයන පොදු සහතික පත්‍ර සාමාන්‍ය පෙළ විභාගයට පෙනී සිටින සිසුන් විශාල පිරිසක් තවමත් ජාතික හැදුනුම්පත් ලබාගැනීම සඳහා අයදුම්කර නොමැති බව පුද්ගලයින් ලියාපදිංචි කිරීමේ දෙපාර්තමේන්තුව පවසයි. පුද්ගලයින් ලියාපදිංචි කිරීමේ කොමසාරිස් සරත් කුමාර මහතා සඳහන් කළේ වර්ෂයකට සාමාන්‍ය පෙළ විභාගයට ළමුන් ලක්ෂ 4ක් පමණ පෙනී සිටින අතර මේ වන විට අයදුම්පත් ලැබී ඇත්තේ ලක්ෂ දෙකක පමණ ප්‍රමාණයක් බවයි.තවත් ලක්ෂ දෙකකට ආසන්න සිසුන් පිරිසක් හැඳුනුම්පත් ලබාගැනීම සඳහා සිටින බව වාර්තා වෙයි.එම නිසා ඉතා කඩිනමින් ජාතික හැදුනුම්පත් ලබාගැනීමට අදාළ අයදුම්පත් පුද්ගලයින් ලියාපදිංචි කිරීමේ දෙපාර්තමේන්තුවට භාරදීමට කටයුතු කරන ලෙස සරත් කුමාර මහතා ඉල්ලීමක් කරයි.", "URL": "https://sinhala.adaderana.lk/news.php?nid=63093", "Category": null, "Parent URL": null}