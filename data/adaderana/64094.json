{"Source": "Adaderana", "Timestamp": "September 15, 2016 07:02 am", "Headline": "ආරාවුල දුරදිග ගිහින් දෙදෙනෙකුට මරු කැඳවයි!", "News Content": "සූරියවැව, මීගහජදුර ප්‍රදේශයේ දෙපිරිසක් අතර ඇති වූ ගැටුමකින් පුද්ගලයින් දෙදෙනෙකු මියගොස් තිබේ. ඊයේ රාත්‍රීයේ මෙම ගැටුම හටගෙන ඇති බව පොලීසිය සඳහන් කරයි.මියගොස් ඇත්තේ 23 හැවිරිදි හා 31 හැවිරිදි පුද්ගලයින් දෙදෙනෙකු වන අතර ඔවුන්ගේ මළ සිරුරු සූරියවැව රෝහලේ තබා තිබේ.පුද්ගලික ආරවුලක් මත මෙම ගැටුම හටගෙන ඇති බව පොලීසිය කියා සිටියි.මේ අතර මහනුවර, අංකුඹුර, ගල්හින්න ප්‍රදේශ‍යේ සිදුවූ ගැටුමකින් පුද්ගලයින් තිදෙනෙකු තුවාල ලබා තිබේ.වෙළඳසැලක් තුළ මෙම ගැටුම හටගෙන ඇති බව පොලීසිය සඳහන් කරයි.ගැටුම පාලනය කිරීමට යාමේදී පොලිස් නිළධාරියෙකුද තුවාල ලබා රෝහල් ගත කර තිබේ.මෙම ගැටුම සම්බන්ධයෙන් පුද්ගලයින් පස් දෙනෙකු මේ වන විට අත්අඩංගුවට ගෙන ඇති බව අංකුඹුර පොලීසිය සඳහන් කරයි.", "URL": "https://sinhala.adaderana.lk/news.php?nid=64094", "Category": null, "Parent URL": null}