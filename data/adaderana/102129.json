{"Source": "Adaderana", "Timestamp": "January 10, 2019 02:09 pm", "Headline": "උතුරේ රාජ්‍ය ආයතනවල නාම පුවරු භාෂා දෙකෙන්ම තිබිය යුතුයි", "News Content": "නීතිය නැති තැන ප්‍රජාතන්ත්‍රවාදය නොමැති බවත් සිංහල දමිළ අපි සියලූ දෙනා එකතුවී වැඩ කල යුතු බවත් උතුරු පළාත් නව ආණ්ඩුකාර ආචාර්ය සුරේන් රාඝවන් මහතා පවසයි. එළඹෙන අප්‍රේල් මාසයට පෙර උතුරු පළාතේ සියලූම රාජ්‍ය ආයතනවල නාම පුවරු, දැන්වීම් පුවරු සිංහල හා දමිළ භාෂා දෙකෙන්ම තිබිය යුතු බවත් දකුණින් උතුරට පැමිණෙන ජනතාව වෙනුවෙන් සහ උතුරේ ජීවත්වන දමිළ ජනතාව වෙනුවෙන් මෙම භාෂා දෙකෙන්ම දැන්වීම් පුවරු හා නාම පුවරු ප්‍රදර්ශනය කිරීම ඉතා වැදගත් බවත් එ මහතා පැවසීය. උතුරු පළාත් ආණ්ඩුකාරවර ආචාර්ය සුරේන් රාඝවන් මහතා යාපනය ආණ්ඩුකාරවර කාර්යාලයේදී සිය රාජකාරී කටයුතු ආරම්භ කළේ ඊයේ (09) දිනයේදිය. එම අවස්ථාවේදි ජනතාව අමතමින් ඒ මහතා මේ බව පැවසීය. කේන්ද්‍රය ශක්තිමත් කර පරිධියේ සිටින ජනතාව ගැන සොයා නොබැලීම අහිංසක ජනතාවගේ අයිතිය උදුරා ගැනීමක් බව පැවසූ ආණ්ඩුකාරතුමා ඉදිරියේදී උතුරු පළාතේ සංවර්ධන කටයුතු සිදු කිරීමට සහයෝගය ලබාදෙන ලෙසද ප්‍රකාශ කළේය.", "URL": "https://sinhala.adaderana.lk/news.php?nid=102129", "Category": null, "Parent URL": null}