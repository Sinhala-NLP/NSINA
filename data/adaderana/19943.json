{"Source": "Adaderana", "Timestamp": "November 11, 2011 09:04 pm", "Headline": "බසයක් පෙරළී 23 දෙනෙකුට තුවාලයි", "News Content": "අද(11) පස්වරු 01 .00 ට පමණ බදුල්ල පොලිස් වසමේ බදුල්ල සිට කුට්ටියගොල්ල හරහා වැල්කැලේ බලා ධාවනය වූ ලංගම බස් රථයක් කුට්ටියගොල්ල ප‍්‍රදේශයේදී මාර්ගය හරහා පෙරළීමෙන් රිය අනතුරක් සිදුවී ඇත. බස් රථයේ ගමන් කළ මගීන් 23 ක් තුවාල ලබා බදුල්ල රෝහලට ඇතුළත් කර ඇති බව පොලිසිය පවසයි. තුවාලකරුවන් අතර පාසැල් ළමුන් 09 ක් ද වන බව පොලිසිය සඳහන් කරයි. බදුල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=19943", "Category": null, "Parent URL": null}