{"Source": "Adaderana", "Timestamp": "November 16, 2013 08:10 am", "Headline": "අද මාර්ග වැසෙන්නේ මෙහෙමයි", "News Content": "ගාලුමුවදොර වටරවුමේ සිට ලිබර්ටි වටරවුම දක්වා මාර්ගය, ධර්මපාල මාවත, රතුකුරුස හන්දිය, පුස්තකාල වටරවුම සිට නෙළුම් පොකුණ මාර්ගය, හෝර්ටන් පෙදෙස සිට ඩී.එස් සේනානායක හන්දිය දක්වාත් එතැන්සිට බේස්ලයින් මාර්ගය ඔස්සේ කොළඹ කටුනායක අධිවේගී මාර්ගය අද දහවල් 12.00 සිට පස්වරු 1.00 දක්වාත්, පස්වරු 5.00 සිට 6.00 දක්වාත් වසා තැබේ. ඊට අමතරව එම මාර්ගය රාත්‍රී 7.30 සිට 8.30 දක්වා කාලය ඇතුළත විනාඩි 20 ක කාලයක් ද වසා තැබෙන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසීය. ගාලු මුවදොර වටරවුමේ සිට ලිබර්ටි වටරවුම දක්වා මාර්ගය, ධර්මපාල මාවත, රතුකුරුස හන්දිය, පුස්තකාල වටරවුම සිට නෙළුම්පොකුණ මාර්ගය, හෝර්ටන් පෙදෙස සිට ඩී.එස්. සේනානායක හන්දිය දක්වා මාර්ගය, කාසල් හන්දිය සිට වෝටර්ස් ඒජ් හෝටලය දක්වා මාර්ගයේ ශ්‍රී ජයවර්ධනපුර දෙසට මන්තීරුව අද පෙරවරු 7.00 සිට 8.00දක්වා වසා තැබිණ.", "URL": "https://sinhala.adaderana.lk/news.php?nid=38869", "Category": null, "Parent URL": null}