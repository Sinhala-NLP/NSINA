{"Source": "Adaderana", "Timestamp": "August 14, 2016 11:51 am", "Headline": "රෙඩ්බානාවත්තේ ඝාතනයට සැක 4ක් අත්අඩංගුවට", "News Content": "මෝදර, රෙඩ්බානාවත්ත ප්‍රදේශයේ සිදූවු පුද්ගල ඝාතනයක් සම්බන්ධයෙන් සැකකරුවන් සිව්දෙනෙකු අත්අඩංගුවට ගෙන තිබේ.කොළඹ අපරාධ කොට්ඨාශය මගින් එම සැකකරුවන් අත්අඩංගුවට ගෙන ඇති බව පොලීසිය පැවසුවේය.පසුගිය ජුලි මස 29 වැනිදා මෝදර රෙඩ්බානාවත්ත ප්‍රදේශයේ දී ත්‍රිරෝද රථයකින් පැමිණි පිරිසක් විසින් සිදුකළ වෙඩි තැබීමකින් 30 හැවිරිදි පුද්ගලයෙකු මියගොස් තිබුණි.සිද්ධිය සම්බන්ධයෙන් අත්අඩංගුවට ගත් සැකකරුවන් සතුව තිබූ ත්‍රීරෝද රථ දෙකක් ද කොළඹ අපරාධ කොට්ඨාසය භාරයට ගෙන තිබේ.සැකකරුවන් ග්‍රෑන්ඩ්පාස් සහ මෝදර ප්‍රදේශවල පදිංචිකරුවන් වන අතර කොළඹ අපරාධ කොට්ඨාසය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63047", "Category": null, "Parent URL": null}