{"Source": "Adaderana", "Timestamp": "November 4, 2018 12:09 pm", "Headline": "බොල්ගොඩ පාලම ලඟින් කාන්තා හිසක්", "News Content": "නාඳුනන කාන්තාවකගේ හිස කොටසක් බොල්ගොඩ පාලම අසල තිබී සොයාගෙන තිබේ. පොලිස් මාධ්‍ය ප්‍රකාශක කාර්යාලය සදහන් කළේ පොලිස් හදිසි ඇමතුම් අංශයට ලද තොරතුරක් මත පානදුර රත්නපුර ප්‍රධාන මාර්ගයේ බොල්ගොඩ පාලම අසල අතුරු මාර්ගයක තිබී අද(04) දින උදෑසන මෙම හිස කොටස සොයාගෙන ඇති බවයි. මියගිය කාන්තාවගේ අනන්‍යතාව හෝ ඇය මියගිය ආකාරය පිළිබඳ මෙතෙක් තොරතුරු අනාවරණය වී නොමැති බව පොලීසිය පැවසීය. ඇය විදෙස් කාන්තාවක් බවට ද සැකපල වී ඇති බව සදහන් වන අතර පොලීසිය සදහන් කළේ පානදුර මහේස්ත්‍රාත්වරයා පැමිණ මූලික මහේස්ත්‍රාත් පරීක්ෂණය සිදුකරන තුරු එම ස්ථානයට පොලිස් ආරක්ෂාව යොදවා ඇති බවයි. සිද්ධිය සම්බන්ධයෙන් බණ්ඩාරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=98678", "Category": null, "Parent URL": null}