{"Source": "Adaderana", "Timestamp": "February 4, 2017 02:09 pm", "Headline": " ධීවරයින් නිදහස් කරගන්න ඇමති වෙහෙසෙයි", "News Content": "මෙරට අත්අඩංගුවේ සිටින ඉන්දීය ධීවරයින් සහ ධීවර යාත්‍රා නිදහස් කිරීමට මැදිහත් වන ලෙස ඉල්ලමින් තමිල්නාඩු ප්‍රධාන අමාත්‍යවරයා ඉන්දීය අග්‍රාමාත්‍යවරයාගෙන් යළිත් ඉල්ලීමක් කර තිබේ.ලිපියක් යොමු කරමින් තමිල්නාඩු ප්‍රධාන අමාත්‍ය ඕ පනීර්සෙල්වම් ඊයේ (03) දිනයේ මෙම ඉල්ලීම කර ඇති බව ඉන්දීය මාධ්‍ය වාර්තා කළේය.පසුගිය බ්‍රහස්පතින්දා දිනයේ අත්අඩංගුවට ගත් ඉන්දීය ධීවරයින් 05 දෙනා ද සමඟ මේ වන විට මෙරට අත්අඩංගුවේ ඉන්දීය ධීවරයින් 25 දෙනෙකු සිටින බව තමිල්නාඩු ප්‍රධාන අමාත්‍යවරයා පවසයි.එමෙන්ම ඉන්දීය ධීවර යාත්‍රා 119ක් මේ වන විට ශ්‍රී ලංකාව බාරයේ පවතින බව වාර්තා වෙයි.පසුගිය ජනවාරි මස 02 වන දින පැවැති ඉන්දු ලංකා ධීවර සාකච්ඡාවලදී ඉන්දීය ධීවර යාත්‍රා නිදහස් කර ගැනීම සම්බන්ධයෙන් අවධානය යොමු වුවද මෙතෙක් ඒ පිළිබඳ කිසිඳු ක්‍රියාමාර්ගයක් ගෙන නොමැති බව තමිල්නාඩු ප්‍රධාන අමාත්‍යවරයා යොමු කළ ලිපියේ සඳහන්ය.එම නිසා කඩිනමින් තමිල්නාඩු ධීවරයින්ගේ ගැටළුව විසදීමට ඉන්දීය මධ්‍යම රජය පියවර ගත් යුතු බව අදාළ ලිපියෙන් වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=69131", "Category": null, "Parent URL": null}