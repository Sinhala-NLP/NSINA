{"Source": "Adaderana", "Timestamp": "August 17, 2018 08:19 pm", "Headline": "කුරුණෑගල නගරාධිපතිට දෙකෝටි පහලොස් ලක්ෂයක නිල රථයක්", "News Content": "කුරුණෑගල නගර සභාවේ නගරාධිපතිවරයා සිය නිල රථය වෙනුවෙන් රුපියල් දෙකෝටි පහලොස් ලක්ෂයක් වැය කර අධි සුඛෝපබෝගී මෝටර් රථයක් මිලදී ගැනීමට කටයුතු කර ඇති බව සමස්ත ලංකා ගොවිජන සම්මේලනයේ කැඳවුම්කරු නාමල් කරුණාරත්න මහතා පවසයි. අද (17)කුරුණෑගලදී ප්‍රවෘත්ති සාකච්ඡාවක් කැඳවමින් ඔහු මේ බව සඳහන් කළේය. තවද සෙසු මන්ත්‍රීවරුන්ට ගමන් කිරිම සඳහා අසුනව ලක්ෂ අනුදහසක් වටිනා වෑන් රථයක් ද මේ වන විට ඇනවුම් කර ඇති බවද ඒ මහතා පැවසී. ඉතා කෙටි දුරක් ගමන් කිරිම සඳහා මෙවැනි අධි සුඛෝපබෝගී රථ වහන පරිහරණය කිරිම දැඩි ලෙස හෙළා දකින බවද ඔහු එහිදි වැඩිදුරටත් පැවසීය.", "URL": "https://sinhala.adaderana.lk/news.php?nid=94581", "Category": null, "Parent URL": null}