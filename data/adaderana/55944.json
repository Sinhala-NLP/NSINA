{"Source": "Adaderana", "Timestamp": "December 25, 2015 12:49 pm", "Headline": "හිඟුරක්ගොඩ මනුෂ්‍ය ඝාතනයක්", "News Content": "හිඟුරක්ගොඩ, උණගලාවෙහෙර ප්‍රදේශයේදී පුද්ගලයෙකු ඝාතනය කර තිබේ.ඊයේ මධ්‍යම රාත්‍රියේදී මෙම ඝාතනය සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.පුද්ගලික ආරවුලක් මත සිදු කළ පහරදීමකින් අදාළ පුද්ගලයා ඝාතනය කර ඇති බවට පොලිසිය සිදු කළ මූලික විමර්ශන වලදී අනාවරණය වී තිබේ.මියගොස් ඇත්තේ 52 හැවිරිදි පුද්ගලයෙකි.ඝාතනයට සම්බන්ධ සැකකරු අත්අඩංගුවට ගෙන ඇති අතර ඔහු හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55944", "Category": null, "Parent URL": null}