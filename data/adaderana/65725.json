{"Source": "Adaderana", "Timestamp": "November 5, 2016 08:48 am", "Headline": "ජනතාවට සහන දුන් මට විරුද්ධව අධිකරණ ක්‍රියාමාර්ග අරන් ", "News Content": "ජනතාව හට ලබාදුන් ඇතැම් සහන සම්බන්ධයෙන් වර්තමානයේදී තමන් හට අධිකරණ ක්‍රියාමාර්ග ගෙන ඇති බව බැසිල් රාජපක්ෂ මහතා පවසයි.ඔහු පවසන්නේ වත්මන් රජය විසින් මෙරට සංස්කෘතියට අයහපත් ලෙස බලපෑම් කරන බවයි.අම්බලන්ගොඩ නගර සභා ශාලාවේ පැවති උත්සවයකදී බැසිල් රාජපක්ෂ මහතා මේ බව කියා සිටියේය.එහිදී වැඩිදුරටත් අදහස් දැක්වූ බැසිල් රාජපක්ෂ මහතා පැවසුවේ මහින්ද රාජපක්ෂ මහතා විසින් මෙරට කලාකරුවන් වෙනුවෙන් විශේෂ වැඩපිළිවෙළවල් රාශියක් සිදුකළ බවයි.", "URL": "https://sinhala.adaderana.lk/news.php?nid=65725", "Category": null, "Parent URL": null}