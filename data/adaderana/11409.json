{"Source": "Adaderana", "Timestamp": "October 11, 2010 08:14 am", "Headline": "සුදුකොඩි නඩුව අදත් විභාගයට ", "News Content": "සුදුකොඩි ප්‍රකාශය සම්බන්ධයෙන් සරත් ෆොන්සේකා මහතාට එරෙහිව ගොනු කර ඇති නඩුව කොළඹ මහාධිකරණය හමුවේ අද(11) යළි විභාගයට ගැනෙයි. කොළඹ මහාධිකරණ විනිසුරු දිපාලී විජේසුන්දර මහත්මිය හමුවේ නඩු විභාගය ආරම්භ වීමට නියමිතය. සන්ඩේ ලීඩර් පුවත්පතේ කතෘ ෆෙඩ්රිකා ජෑන්ස් අද දිනයේ පැමිණිල්ල වෙනුවෙන් තව දුරටත් සාක්ෂි ලබාදෙනු ඇති බව වාර්තා වේ. මීට අමතරව එම පුවත්පතේ ප්‍රකාශක ලාල් වික්‍රමතුංග මහතාට ද අද අධිකරණය හමුවේ පෙනී සිටින මෙන් දන්වා නොතීසි නිකුත් කර තිබේ.", "URL": "https://sinhala.adaderana.lk/news.php?nid=11409", "Category": null, "Parent URL": null}