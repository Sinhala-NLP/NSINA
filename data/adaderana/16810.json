{"Source": "Adaderana", "Timestamp": "June 17, 2011 09:29 am", "Headline": "පිටුවහල් කළ සරණාගතයින් දිවයිනට ළඟාවෙයි", "News Content": "බ්‍රිතාන්‍යයෙන් පිටුවහල් කරනු ලැබූ ශ්‍රී ලාංකික දෙමළ සරණාගතයින් පිරිස දිවයිනට ළඟා වූ බව කටුනායක බණ්ඩාරනායක ජාත්‍යන්තර ගුවන්තොටුපළ කාර්යය භාර නිලධාරීවරයා පවසයි. සරණාගතයින් 25 දෙනෙකු පිටුවහල් කර ඇති බව දැනුම් දී තිබූ නමුත් 38 දෙනෙකු පමණ මෙසේ ශ්‍රී ලංකාවට පැමිණ සිටින බව අද දෙරණ කළ විමසීමකදී ඒ මහතා සඳහන් කළේය. මෙම සරණාගතයින් පිරිස අනන්‍යතාව තහවුරු කරගැනීමෙන් පසු ජාතික රහස් ඔත්තු සේවයට බාරදෙන බව ආගමන විගමන පාලක චූලානන්ද පෙරේරා මහතා ප්‍රකාශ කළේය. දේශපාලන රැකවරණ ලබාගැනීමේ අරමුණින් බ්‍රිතාන්‍යයේ රැදී සිටි ශ්‍රි ලාංකිකයන් පිරිසකට එම රැකවරණ ලබාදීම බ්‍රිතාන්‍ය රජය ප්‍රති‍ක්ෂේප කර තිබේ. ඒ අනුව අදාළ පිරිස මෙසේ ශ්‍රී ලංකාවට පිටුවහල් කිරීමට බ්‍රිතාන්‍ය ආගමන විගමන බලධාරීන් පියවර ගෙන ඇත.", "URL": "https://sinhala.adaderana.lk/news.php?nid=16810", "Category": null, "Parent URL": null}