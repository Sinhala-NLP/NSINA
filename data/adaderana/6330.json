{"Source": "Adaderana", "Timestamp": "January 29, 2010 01:00 pm", "Headline": "ප්‍රතිඵලය දූෂිතයි-නීතිය ක්‍රියාත්මකයි", "News Content": "මෙවර ජනාධිපතිවරණයේ ප්‍රතිඵල දූෂිත බැවින් ඒ වෙනුවෙන් නීතිමය පියවර ගැනීමට සූදානම් බවත්,ඒ පිළිබඳ ජාත්‍යන්තර ප්‍රජාව දැනුවත් කරන්නට කටයුතු කරන බවත් එ.ජා.ප මහ ලේකම් තිස්ස අත්තනායක මහතා පවසයි. මෙම මැතිවරණයේදී ඉතා සූක්ෂම ලෙස සත්‍යය වසන් කරන්නට ආණ්ඩුව කටයුතු කළ බව ද හෙතෙම කියා සිටියේය. අද පැවති මාධ්‍ය හමුවකට එක් වෙමින් ඔහු මෙම අදහස් පළ කරන ලදී.. එහෙත් විපක්ෂ නායක රනිල් වික්‍රමසිංහ මහතා මැතිවරණය නිදහස් හා සාමකාමීව පැවති බවට ප්‍රකාශ කළ බැවින් පක්ෂය තුළ මේ සම්බන්ධයෙන් මත ගැටුමක් පවතින්නේදැයි මාධ්‍යවේදියෙකු නැඟූ ප්‍රශ්නයකට පිළිතුරු දෙමින් තිස්ස අත්තනායක මහතා පවසා සිටියේ එවැනි මත ගැටුමක් නොමැති බවය.. රනිල් වික්‍රමසිංහ මහතා එසේ කියන ලද්දේ සමස්ත ප්‍රතිඵලය ලෙස බලා නොවන බවත්,පක්ෂයේ ඒ පිළිබඳ ගැටුමක් නොමැති බවත් සියලුදෙනා මෙම මැතිවරණයේ ප්‍රතිඵලය දූෂිත බව පිළිගන්නා බවත් හෙතෙම කියා සිටියේය. . මෙම මාධ්‍ය හමුවට සහභාගී වෙන්නට ප්‍රථම තමන් සරත් ෆොන්සේකා මහතා සමග කතා බහ කළ බවත්,එතුමා ඉදිරියටත් දේශපාලනයේ නියැළෙන්නට තීරණය කර ඇති බවත් මහ ලේකම්වරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=6330", "Category": null, "Parent URL": null}