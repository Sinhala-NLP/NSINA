{"Source": "Adaderana", "Timestamp": "July 17, 2013 03:50 pm", "Headline": "සැමියාගේ පිහි පහරින්  බිරිඳ මරුදකියි ", "News Content": "දෙමටගොඩ - ආරාම ප්‍රදේශයේ දී පවුල් ආරවුලක් හේතුවෙන් සැමියා විසින් බිරිඳට පිහියෙන් ඇන ඝාතනය කර තිබේ. සිද්ධියෙන් බරපතළ තුවාල ලැබූ කාන්තාව ප්‍රතිකාර සඳහා කොළඹ ජාතික රෝහලට ඇතුළත් කිරීමේ දී මියගොස් ඇති බව පොලීසිය සදහන් කළේය. මියගොස් ඇත්තේ 30 හැවිරිදි කාන්තාවකි. මළ සිරුර කොළඹ ජාතික රෝහලේ මෘත ශරීරාගාරයේ තැන්පත් කර තිබේ. සැකකරු දෙමටගොඩ පොලීසිය විසින් අත්අඩංගුවට ගෙන ඇති අතර ඔහු අද(17) අළුත්කඩේ මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=35867", "Category": null, "Parent URL": null}