{"Source": "Adaderana", "Timestamp": "September 1, 2010 03:06 pm", "Headline": "රැඳවුම් භාරයේ  අවතැන්වූවන් 28,659 යි", "News Content": "මැණික් ෆාම් අවතැන් කඳවුරේ රැඳී සිටින පිරිස අද දිනය වන විට විසි අටදහස් හයසිය පනස් නවයකට සීමා වී තිබේ. දැනට යාපනය අවතැන් කඳවුරක සිටින පුද්ගලයින් 58 දෙනෙකු ද ඉදිරි දින කිහිපයේ යළි පදිංචි කර අවසන් කරන බව වව්නියාව නැවත පදිංචි කිරීම් පිළිබඳ සම්බන්ධීකාරකවරයා පවසයි. දැනට මැණික් ෆාම් කඳවුරේ සිටින කණ්ඩායම් දෙකක් කිලිනොච්චි සහ පච්චිලපලෙයි ප්‍රදේශවල ලබන 14 සහ 18 යන දිනවල යළි පදිංචි කරවීමට නියමිතව තිබේ. මීට අමතරව ඥාතීන් සමඟ වෙසෙන තවත් අවතැන් වූවන් පිරිසක් ඔවුන්ගේ මුල් ගම්බිම් වල යළි පදිංචි කරවීම සඳහා මේ වන විටත් කටයුතු සිදුකෙරෙමින් තිබෙන බව සඳහන් වේ.", "URL": "https://sinhala.adaderana.lk/news.php?nid=10571", "Category": null, "Parent URL": null}