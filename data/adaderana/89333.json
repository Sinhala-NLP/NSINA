{"Source": "Adaderana", "Timestamp": "May 18, 2018 01:47 pm", "Headline": "කොළඹ රථගාල්වල ගාස්තු නොගෙවුවොත් අය කරන දඩ නැවතෙයි", "News Content": "කොළඹ මහනගර සීමාවේ මීටර් සහිත රථ ගාල් වල ගාස්තු නොගෙවීමේදී දඬ මුදල් අය කිරීම තාවකාලිකව අත්හිටුවා තිබේ. කොළඹ පුරපතිනි රෝසි සේනානායක මහත්මිය විසින් නාගරික කොමසාරිස්වරයා වෙත මේ සම්බන්ධයෙන් උපදෙස් ලබා දී ඇති බව සඳහන්ය. කොළඹ මහානගර සභා බල ප්‍රදේශයේ රථ ගාල් කිහිපයක ස්වයංක්‍රීය මීටර් සවි කර තිබූ අතර ඒවායේ රථ වාහන ගාල් කරනු ලබන රියදුරන් ගාස්තු නොගෙවීමේදී දඬ මුදල් අය කිරීමට පසුගියදා පියවර ගෙන තිබුණි. කෙසේවෙතත් රියදුරන්ගෙන් ලද පැමිණිලි මත මීටර් සහිත රථ ගාල් වල ගාස්තු නොගෙවීමේදී දඬ මුදල් අය කිරීම තාවකාලිකව අත්හිටුවීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=89333", "Category": null, "Parent URL": null}