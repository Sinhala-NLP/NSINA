{"Source": "Adaderana", "Timestamp": "February 25, 2016 01:10 pm", "Headline": "ජෝන් කී දළදා ආශිර්වාද ලබාගනී", "News Content": "මෙරට සංචාරයක නිරතව සිටින නවසීලන්ත අග්‍රාමාතය ජෝන් කී මහතා මහනුවර ඓතිහාසික ශ්‍රී දළදා මාලිගාව වෙත ගොස් ආශිර්වාද ලබාගෙන තිබේ.අද(25) පෙරවරුවේ දළදා මාලිගාව වෙත පැමිණි නවසීලන්ත අග්‍රාමාත්‍යවරයා දළදා මාලිගාවේ දියවඩන නිළමේ ප්‍රදීප් නිලංග දෑල මහතා විසින් පිළිගත් බව අද දෙරණ වාර්තාකරු පැවසුවේය. අනතුරුව නවසීලන්ත අග්‍රාමාත්‍ය ජෝන් කී මහතා ආගමික වතාවත්වල නිරත වීමෙන් පසු දළදා මාලිගාවේ ජාත්‍යන්තර බෞද්ධ කෞතුකාගාරය නැරඹීමටද ගොස් තිබේ.මෙම අවස්ථාවට මධ්‍යම පළාත් ප්‍රධාන අමාත්‍ය සරත් ඒකනායක මහතා, විදුලි සංදේශ හා ඩිජිටල් යටිතල පහසුකම් අමාත්‍ය හරීන් ප්‍රනාන්දු මහතා ඇතුළු පිරිසක් එක්ව ඇති බව සඳහන්ය.", "URL": "https://sinhala.adaderana.lk/news.php?nid=57574", "Category": null, "Parent URL": null}