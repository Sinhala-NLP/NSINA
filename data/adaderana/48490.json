{"Source": "Adaderana", "Timestamp": "January 6, 2015 02:19 pm", "Headline": "විදේශ නිරීක්ෂකයෝ  උතුරේ වැඩ අරඹති ", "News Content": "ජනාධිපතිවරණයේ නිරීක්ෂණ කටයුතු සඳහා පැමිණි විදේශිය නිරීක්ෂකයින් උතුරු පළාතේ කටයුතු නිරීක්ෂණය කිරීම අද(06) ආරම්භ කර තිබේ. ඒ අනුව ඔවුන් වව්නියාව දිස්ත්‍රික්ක තේරීම් භාර නිලධාරී බන්දුල හරිස්චන්ද්‍ර මහතා සමඟ සාකච්ඡාවක් ද පවත්වා ඇති බව වාර්තා වෙයි. ඡන්ද විමසීම් කටයුතු සිදු කරන ආකාරය පිළිබඳව ද එහිදී විදේශිය නිරීක්ෂකයින් විසින් කරුණු සාකච්ඡා කර තිබේ. මැතිවරණ ප්‍රචණ්ඩ ක්‍රියා සහ දූෂණ වලින් තොර නිදහස් හා සාධාරණ මැතිවරණයක් පැවැත්වීමට කටයුතු කරන ලෙස විදේශිය නිරීක්ෂකයින් විසින් දේශපාලන පක්ෂ නියෝජිතයින්ගෙන් ඉල්ලීමක් කර ඇති බව සඳහන්ය.", "URL": "https://sinhala.adaderana.lk/news.php?nid=48490", "Category": null, "Parent URL": null}