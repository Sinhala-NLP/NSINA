{"Source": "Adaderana", "Timestamp": "January 8, 2018 08:16 pm", "Headline": "බැඳුම්කර වාර්තාවේ පිටපතක් ඉල්ලා රවීගෙන් ජනපති ලේකම් කාර්යාලයට ලිපියක්", "News Content": "එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා මහ බැංකු බැදුම්කර ජනාධිපති කොමිසමේ වාර්තාවේ පිටපතක් ලබා දෙන ලෙස අද ජනාධිපති ලේකම් කාර්යාලයෙන් ඉල්ලීමක් කළේය. අද දහවල් ජනාධිපති ලේකම් කාර්යාලයට ගිය මන්ත්‍රීවරයා අදාල ඉල්ලීම සිදු කළ අතර ඉන් අනතුරුව මාධ්‍යවේදීන් යොමු කළ ප්‍රශ්න කිහිපයකට පිළිතුරු ලබා දුන්නේය. මේ අතර අද පෙරවරුවේ පැවැති මාධ්‍ය හමුවකට එක්වෙමින් හිටපු මහ බැංකු අධිපති අජිත් නිවාඩ් කබ්රාල් මහතා සඳහන් කළේ ජනතාව බලාපොරොත්තු වූ ආකාරයේ පැහැදිලි තොරතුරු බැදුම්කර ජනාධිපති කොමිසන් වාර්තාවෙන් හෙළි නොවූ බවයි. තමා මහ බැංකු අධිපති ධුරය දැරූ සමයේ යම් අක්‍රමිකතාවක් සිදුව ඇත්නම් ඊට අදාල පරික්ෂණවලට මුහුණදීමට සූදානම් බව ද අජිත් නිවාඩ් කබ්රාල් මහතා පැවසීය.", "URL": "https://sinhala.adaderana.lk/news.php?nid=82691", "Category": null, "Parent URL": null}