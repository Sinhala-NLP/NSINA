{"Source": "Adaderana", "Timestamp": "July 1, 2019 07:23 am", "Headline": "ආරක්ෂක මාණ්ඩලික ප්‍රධානී විශේෂ කාරක සභාවට කැඳවන්න තීරණයක් ගෙන නෑ", "News Content": "ආරක්ෂක මාණ්ඩලික ප්‍රධානී අද්මිරාල් රවීන්ද්‍ර විජේගුණරත්න මහතා පාස්කු ඉරුදින ප්‍රහාරය පිළිබද සොයාබලන විශේෂ කාරක සභාවට කැඳවීමේ තීරණයක් මේ දක්වා ගෙන නොමැති බව එහි සභාපති නියෝජ්‍ය කථානායක ආනන්ද කුමාරසිරි මහතා පවසයි. අද්මිරාල් රවීන්ද්‍ර විජේගුණරත්න මහතා මෙම කාරක සභාවට කැඳවීමේ සුදානමක් පවතින බවට පළ වු වාර්තා සම්බන්ධයෙන් අද දෙරණ කළ විමසීමකට පිළිතුරු දෙමින් නියෝජ්‍ය කථානායකවරයා මේ බව සඳහන් කළේය. කෙසේවෙතත් ඔහු පවසා සිටියේ ආරක්ෂක මාණ්ඩලික ප්‍රධානියා මෙම කාරක සභාවට කැඳවීම සම්බන්ධයෙන් සාකච්ඡාවක් පමණක් සිදු වු බවයි. කෙසේවෙතත් ඒ සම්බන්ධයෙන් අවසන් තීරණයක් ගෙන නොමැති බවද ඔහු සඳහන් කළාය. මේ අතර පාස්කු ඉරුදින ප්‍රහාරය සම්බන්ධයෙන් සොයා බලන පාර්ලිමේන්තු විශේෂ කාරක සභාව එළඹෙන 10 වනදා පස්වරු 2.00ට යළි රැස්වීමට නියමිතයි.", "URL": "https://sinhala.adaderana.lk/news.php?nid=113097", "Category": null, "Parent URL": null}