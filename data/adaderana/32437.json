{"Source": "Adaderana", "Timestamp": "March 15, 2013 01:36 pm", "Headline": " ලංකාවට ඇවිත්ම බලන්න", "News Content": "මෙරට ව්‍යාපාරික ඉඩ ප්‍රස්ථාව සියැසින් දැක බලා ගැනීමට තම රටට එන්නැයි ශ්‍රී ලංකා නියෝජිත පිරිස ජපාන ව්‍යාපාරික ප්‍රජාවට ආරාධනා කර තිබේ. ජපානයේ සංචාරයක නිරත ජනාධිපති මහින්ද රාජපක්ෂ මහතා ඇතුළු නියෝජිත පිරිස සහ එරට ව්‍යාපාරික ප්‍රජාව අතර අද (15) උදෑසන විශේෂ හමුවක් පැවැත්විණි. එහිදී මෙරට ආර්ථික වාතාවරණය සහ ආයෝජන ඉඩ ප්‍රස්ථා පිළිබඳ ශ්‍රී ලංකා නියෝජිත පිරිස විසින් දැනුවත් කළ බව ජනාධිපති මාධ්‍ය අංශය සඳහන් කළේය. ශ්‍රී ලංකාවේ ආයෝජනය සඳහා ජපාන ව්‍යාපාරික ප්‍රජාව කැමැත්ත පළ කරන බව එම සාකච්ඡාවේ දී අනාවරණය විණි.", "URL": "https://sinhala.adaderana.lk/news.php?nid=32437", "Category": null, "Parent URL": null}