{"Source": "Adaderana", "Timestamp": "March 19, 2017 11:29 am", "Headline": " ගංජා සමඟ 2ක් අල්ලයි", "News Content": "කේරළ ගංජා සහ මත්පෙති ළග තබාගෙන සිටි කාන්තාවක ජාඇල ගල්ලවත්ත ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා මූලස්ථාන කදවුරේ නිලධාරීන් කණ්ඩායමක් විසින් අදාළ කාන්තාව අත්අඩංගුවට ගෙන ඇති බව වාර්තා වෙයි. ඇය සතුව තිබී කේරළ ගංජා ග්‍රෑම් 8ක් සහ මත්පෙති 30ක් සොයාගෙන තිබේ. සැකකාරිය වැඩිදුර විමර්ශන සඳහා ජාඇල පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය. මේ අතර හෙරොයින් ග්‍රෑම් 18යි මිලිග්‍රෑම් 730ක් සමඟ කාන්තාවක බොරැල්ල බේස්ලයින් මාවත ප්‍රදේශයේ දී අත්අඩංගුවට ගෙන තිබේ. බොරැල්ල පොලීසියට ලද තොරතුරක් මත සිදුකළ වැටලීමකදී සැකකාරිය අත්අඩංගුවට ගෙන ඇති බව සඳහන්ය. ඇය එම ප්‍රදේශයේම පදිංචි 30 හැවිරිදි කාන්තාවක බව පොලීසිය සඳහන් කළේය. සැකකාරිය මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර බොරැල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71080", "Category": null, "Parent URL": null}