{"Source": "Adaderana", "Timestamp": "April 17, 2016 03:51 pm", "Headline": "අනතුරින් දරු දෙදෙනා මරුට-4ක් රෝහලට", "News Content": "අගුරුවාතොට, මදුරාවල ප්‍රදේශයේ දී සිදුවු රිය අනතුරකින් කුඩා දැරියන් දෙදෙනකු මියගොස් තවත් සිව් දෙනෙකු තුවාල ලබා තිබේ.ලොරි රථයක් ත්‍රිරෝද රථයක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් ත්‍රිරෝද රථයේ ගමන් කළ වයස අවුරුදු 4ක සහ අවුරුදු එකහමාරක දැරියන් දෙදෙනෙකු මියගොස් තිබේ.ලොරි රථයේ රියදුරු සහ ත්‍රිරෝද රථයේ ගමන් කළ තවත් තිදෙනෙකු අනතුරෙන් තුවාල ලබා අගුරුවාතොට රෝහලට ඇතුළත් කර ඇති බව සඳහන්ය.ලොරි රථයේ ඇති වු කාර්මික දෝෂයක් හේතුවෙන් අනතුර සිදුව ඇති බවට සිදුකළ මූලික පරීක්ෂණවල දී අනාවරණය වී ඇති බව පොලීසිය පවසයි.", "URL": "https://sinhala.adaderana.lk/news.php?nid=59248", "Category": null, "Parent URL": null}