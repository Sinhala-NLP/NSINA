{"Source": "Adaderana", "Timestamp": "February 6, 2016 06:01 pm", "Headline": " අවශ්‍ය ඖෂධ ගුවන් මගින් ගෙන්වා ගන්නවා", "News Content": "වකුගඩු රෝග සඳහා භාවිතා කරන ඖෂධවල හිඟයක් පවතින්නේ නම් ඒවා ඉතා කඩිනමින් මෙරටට ගෙන්වා ගැනිමට කටයුතු කරන බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහිපාල මහතා පවසයි.වකුගඩු රෝග නිවාරණය සඳහා අවශ්‍ය ඖෂධ නොමැති බවට පසුගිය දිනවල මාධ්‍ය වාර්තා පළවීමත් සමඟ ඒ පිළිබඳ සොයා බැලීම සඳහා සෞඛ්‍ය සේවා අධ්‍යක්ෂ ජනරාල්වරයා අද(06) අනුරාධපුර ප්‍රදේශයේ රෝහල්වල සංචාරයක නිරත වී ති‍බේ.එම සංචාරයෙන් අනතුරුව මාධ්‍ය වෙත අදහස් දක්වමින් වෛද්‍ය පාලිත මහිපාල මහතා මේ බව සඳහන් කළේය.ඖෂධ හිගයක් පවතින්නේ නම් අවශ්‍ය ඖෂධ ගුවන් මගින් ගෙන්වා ගැනීම සඳහා පියවර ගන්නා ලෙස සෞඛ්‍ය අමාත්‍යවරයා තමන්ට උපදෙස් ලබාදුන් බව ද වෛද්‍ය පාලිත මහිපාල මහතා මෙහිදී සඳහන් කර ඇත.", "URL": "https://sinhala.adaderana.lk/news.php?nid=56981", "Category": null, "Parent URL": null}