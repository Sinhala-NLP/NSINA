{"Source": "Adaderana", "Timestamp": "September 13, 2012 08:55 pm", "Headline": "රට පනින්න ගිය 86 ක් අල්ලයි", "News Content": "නීති විරෝධී ලෙස ඔස්ට්‍රේලියාව බලා යාමට ගිය 86 දෙනෙකු නාවික හමුදා අත්අඩංගුවට පත්වී ඇත. බහු දින යාත්‍රා 2 ක් මෙලෙස අත්අඩංගුවට ගෙන ඇති බව සඳහන්ය. මෙලෙස අත්අඩංගුවට ගත් සෙනේෂා දුව නම් යාත්‍රාවේ පුද්ගලයින් 67 දෙනෙකු සිට අතර ඉන් 58 ක් දෙමළ ජාතකයින් ද 9 ක් සිංහල ජාතිකයින් ද වේ. සෙලොනි දුවනම් අනෙක් යාත්‍රාවේ සිටි 19 න් 14 දෙනෙකු දෙමළ ජාතිකයින් වන අතර 5 දෙනෙකු සිංහල ජාතිකයින්ය. හලාවතට නාවික සැතපුම් 20 ක් පමණ වූ ගැඹුරු මුහුදේ දී මෙම යාත්‍රා නාවික හමුදා අත්අඩංගුවට ගෙන ඇත. අත්අඩංගුවට පත්වූවන් අතර ළමුන් 5 දෙනෙකු සහ ගැහැණු දෙදෙනෙකු ද වේ. මොවුන් යාපනය, මුලතිව්, වව්නියාව, කිලිනොච්චිය, හලාවත, මන්නාරම, මීගමුව සහ ආණමඩුව යන ප්‍රෙද්ශවල පදිංචිකරුවන් පිරිසකි. අදාළ යාත්‍රා 2 ක මෝදර ධීවර වරාවට ගෙන වැඩිදුර පරීක්ෂණ සඳහා අපරාධ පරීක්ෂණ දෙපාර්තමේන්තුවට භාර දී ඇත.", "URL": "https://sinhala.adaderana.lk/news.php?nid=27387", "Category": null, "Parent URL": null}