{"Source": "Adaderana", "Timestamp": "August 16, 2017 08:17 am", "Headline": " අපි එජාපයට පක්ෂපාතී නෑ ", "News Content": "ආණ්ඩුවේ ශ්‍රී ලංකා නිදහස් පක්ෂ කණ්ඩායම එක්සත් ජාතික පක්ෂයට පක්ෂපාතීව කටයුතු කර නොමැති බව ඩිලාන් පෙරේරා රාජ්‍ය අමාත්‍යවරයා පවසයි.පක්ෂ භේදයකින් තොරව, දූෂිතයින්ට විරුද්ධව ඉදිරියේදී ද කටයුතු කරන බව බදුල්ල ප්‍රදේශයේ පැවති ජන හමුවකදී ඔහු කියා සිටියේය.මේ අතර පසුගිය ආණ්ඩු සමයේදී තමන් විසින් වැව් 30ට අධික ප්‍රමාණයක් ප්‍රතිසංස්කරණය කළ බව වාරිමාර්ග හා ජල සම්පත් කළමනාකරණ අමාත්‍ය විජිත් විජයමුණි සොයිසා මහතා පවසයි.ඔහු පවසන්නේ තමන් මහ ඇමති ධූරය දැරූ කාලයේදී ද විශාල සේවයක් ඌව පළාතට සිදු කළ බවයි.", "URL": "https://sinhala.adaderana.lk/news.php?nid=76344", "Category": null, "Parent URL": null}