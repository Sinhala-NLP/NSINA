{"Source": "Adaderana", "Timestamp": "August 7, 2015 02:24 pm", "Headline": "අමෙරිකාවටත් යුරෝපයටත් සල්ලි නෑ - අගමැති කොහොමද රට ගොඩගන්නේ", "News Content": "අග්‍රාමාත්‍ය රනිල් වික්‍රමසිංහ මහතා මේ රට ගොඩගන්න හදන්නේ මේවන විට මූල්‍ය ශක්තියක් නැති අමෙරිකාවත් යුරෝපයත් සමගදැයි හිටපු පාර්ලිමේන්තු මන්ත්‍රී ඩිව් ගුණසේකර මහතා ප්‍රශ්න කරයි.එකී රටවලට ද මේවන විට ණය ලබාදීමට තරම් මූල්‍ය ශක්තියක් නැති බව හිටපු මන්ත්‍රීවරයා කොළඹදී අද පැවැති මාධ්‍ය හමුවකදී පැවසීය.එක්සත් ජාතික පෙරමුණේ ප්‍රතිපත්ති ප්‍රකාශනයට අනූව මෙරට රාජ්‍ය ආයතන අධිකාරි බවට පත් කිරීමේ සැලසුමක් ඇති බවත්, රෝහල් පවා අධිකාරි බවට පත්කිරීමට සැලසුම් කර ඇති බවත්, එසේ වුවහොත් නිදහස් සෞඛ්‍ය සේවය අහිමිවනු ඇති බවත්, ඒ මහතා පැවසීය.අග්‍රාමාත්‍යවරයාගේ කතාවෙන් හා හැසිරීමෙන් එය පෙනෙන්නට ඇති බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53099", "Category": null, "Parent URL": null}