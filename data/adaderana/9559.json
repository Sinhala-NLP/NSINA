{"Source": "Adaderana", "Timestamp": "July 12, 2010 01:33 pm", "Headline": "සාමාන්‍ය පෙළ අසමත් වීම් අඩු කිරීමට පියවර", "News Content": "අධ්‍යාපන පොදු සහතික පත්‍ර සාමාන්‍ය පෙළ විභාගයෙන් අසමත් වන ප්‍රතිශතය අවම කිරීම සඳහා පියවර ගෙන තිබේ. මීට අදාළ කැබිනට් පත්‍රිකාව ඉදිරියේදී පාර්ලිමේන්තුවට ඉදිරිපත් කරන බව අධ්‍යාපන අමාත්‍ය බන්දුල ගුණවර්ධන මහතා පැවසුවේය. සාමාන්‍ය පෙළ විභා‍ගයෙහි මෙතෙක් පැවති ලකුණු ලබා දීමේ පටිපාටිය වූයේ 35 න් පහළ ලකුණු ලබා ගන්නා සියලු සිසුන් අසමත් කිරීමය. මෙම තත්ත්වය ළමුන්ට සිදු කරන අසාධාරණයක් බව අමාත්‍යවරයා පෙන්වා දෙයි. මෙම කැබිනට් පත්‍රිකාව තුළින් අවම සාමාර්ථ ලකුණු සංඛ්‍යාව 25 ත් 35 ත් අතර ආසන්න සාමාර්ථ ලකුණක් බවට පත් කිරීමට හැකි වන බව අමාත්‍යවරයා වැඩිදුරටත් අවධාරණය කළේය. මෙම ලකුණු පරාසය තුළ ආසන්න සාමාර්ථයක් ලබා ගන්නා ළමුන් සඳහා\"එන්\"අකුර හිමි වන බව සඳහන්ය.", "URL": "https://sinhala.adaderana.lk/news.php?nid=9559", "Category": null, "Parent URL": null}