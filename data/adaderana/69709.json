{"Source": "Adaderana", "Timestamp": "February 16, 2017 01:34 pm", "Headline": "කාසියේ වාසිය  නෙදර්ලන්ත කණ්ඩායමට", "News Content": "හොංකොං කණ්ඩායම සහ නෙදර්ලන්ත කණ්ඩායම අතර එක්දින ක්‍රිකට් තරඟය මේ වන විට හොංකොං හිදී පැවැත්වේ.තරඟයේ කාසියේ වාසිය දිනූ නෙදර්ලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය.නියමිත පන්දුවාර 50 අවසානයේදී ඔවුන් කඩුලු 07ක් දැවී ලකුණු 330ක් රැස් කර තිබේ.ස්ටීෆන් මයිබර්ග් ලකුණු 87ක් ද, රොයිලස් වැන්ඩීර් ලකුණු 62ක් ද, බෙන් කූපර් ලකුණු 43ක්ද රැස් කළේය.පන්දු යැවීමේදී හොංකොං කණ්ඩායම වෙනුවෙන් ඉෂාන් නවාස් සහ අයිසාස් ඛාන් කඩුලු 02 බැඟින් දවාගත්තේය.ලකුණු 331ක ඉලක්කයක් හඹා යන හොංකොං කණ්ඩායම මීට ටික වේලාවකට පෙර පන්දුවාර 21ක් අවසානයේ කඩුලු 02ක් දැවී ලකුණු 121ක් ලබා සිටියේය.නොදැවී පන්දුවට පහරදෙමින් සිටි අංශුමාන් රාත් ලකුණු 52ක් ද බාබර් හයාට් ලකුණු 34ක් ද ලබා සිටියේය.", "URL": "https://sinhala.adaderana.lk/news.php?nid=69709", "Category": null, "Parent URL": null}