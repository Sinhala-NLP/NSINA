{"Source": "Adaderana", "Timestamp": "April 28, 2018 12:48 pm", "Headline": "පාපැදි ක්‍රීඩිකාවට ගුවන් හමුදාවෙන් නව නිවසක්", "News Content": "පාපැදි ක්ෂේත්‍රයේ දක්ෂ ක්‍රිඩිකාවක් වූ යු ඩී ශ්‍රියාලතා ක්‍රීඩිකාව සඳහා නව නිවසක් සදා නිමකර දීමට ශ්‍රී ලංකා ගුවන් හමුදාව පසුගියදා කටයතු කර තිබේ. ඒ ගුවන් හමුදාපති එයාර් මාෂල් කපිල ජයම්පති මහතාගේ ප්‍රධානත්වයෙනි. පාපැදි ශූරියක වූ යු ඩී ශ්‍රියාලතා දැඩි අගහිඟකම් මත සිය දක්ෂතා දැක්වූ ක්‍රිඩිකාවකි. ඒ අනුව ඇයගේ වත්මන් ජීවන මට්ටම සළකා බලා ඇයට නව නිවසක් සදා දීමට ශ්‍රී ලංකා ගුවන් හමුදාව කටයුතු කළේය. ඒ ගුවන් හමුදාපති එයාර් මාෂල් කපිල ජයම්පති මහතාගේ උපදෙස් පරිදි ගුවන් හමුදා සේවා වණිතා මූලික දායකත්වයෙන් ගුවන් හමුදාපති නිවාස ව්‍යාපෘතිය යටතේයි. මෙම නිවසෙහි ඉදිකිරීම් කටයුතු සිදුකරනු ලැබුවේ ගුවන් හමුදා ඉංජිනේරු පක්ෂාංගය හා අනුරාධපුර ගුවන් හමුදා කඳවුරේ නිලධාරීන් විසිනි.", "URL": "https://sinhala.adaderana.lk/news.php?nid=88191", "Category": null, "Parent URL": null}