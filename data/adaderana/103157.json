{"Source": "Adaderana", "Timestamp": "January 27, 2019 01:14 pm", "Headline": "බ්‍රසීලයේ අතුරුදන් වූ 300ක පිරිසක් සොයමින් තවදුරටත් මෙහෙයුම්", "News Content": "බ්‍රසීලයේ යපස් පතළක වේල්ලක් බිඳීයාම හේතුවෙන් අතුරුදන් වූ 300 කට ආසන්න පිරිසක් සොයමින් සහන කණ්ඩායම් තවදුරටත් මෙහෙයුම් සිදුකරයි. ගිණිකොණදිග බ්‍රසීලයේ සිදුවූ මෙම ඛේදවාචකයෙන් මියගිය පුද්ගලයින් සංඛ්‍යාව 34 දෙනෙකු දක්වා ඉහළ ගොස් ඇති බව විදෙස් මාධ්‍ය තහවුරු කළේය. ගිණිකොනදිග බ්‍රසීලයේ යපස් ආකාරයකට සම්බන්ධ දැවැන්ත වේල්ලක් බිඳී යාමෙන් සිදු වූ මරණ සංඛ්‍යාව තවදුරටත් ඉහළ යමින් පවතියි. මේ අතර බ්‍රසීල ජනාධිපති ජායිර් බොල්සොනාරෝ එම ප්‍රදේශයේ නිරීක්ෂණ චාරිකාවකද නිරත විය. මරණ සංඛ්‍යාව 34 දක්වා ඉහළ ගොස් ඇති අතර සෝදිසි මෙහෙයුම්වල නිරතව සිටි සහන සේවකයින් ප්‍රකාශ කළේ ඉන් තවමත් විශාල පිරිසක් අතුරුදන් වී සිටින බවයි.", "URL": "https://sinhala.adaderana.lk/news.php?nid=103157", "Category": null, "Parent URL": null}