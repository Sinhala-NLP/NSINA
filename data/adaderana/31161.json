{"Source": "Adaderana", "Timestamp": "January 28, 2013 04:03 pm", "Headline": "ගුරු හිඟයට කඩිනම් පිළියම් යෙදිය යුතුයි", "News Content": "උතුරු පළාතේ ගුරු හිඟයට කඩිනමින් පිළියම් යෙදිය යුතු බව ලංකා ගුරු සංගමය පවසයි. එම පළාත තුළ ගුරුවරුන් 1200 දෙනෙකුගේ හිඟයක් පවතින බව එම සංගමය පෙන්වාදෙයි. ගුරුවරුන් 400 දෙනෙකු පමණ උතුරු පළාත් අධ්‍යාපන දෙපාර්තමේන්තුවෙන් වැටුප් ලබමින් පුත්තලම දිස්ත‍්‍රික්කයේ පාසල්වලට අනුයුක්තව සේවය කරන බව අනාවරණය වේ. ඔවුන්ට ස්ථිර ස්ථාන මාරුවීම් ලබා දී උතුරු පළාතේ පුරප්පාඩු සඳහා නව ගුරුවරුන් බඳවා ගනීමට පියවර ගත යුතු බව ලංකා ගුරු සංගමය බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=31161", "Category": null, "Parent URL": null}