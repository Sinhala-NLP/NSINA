{"Source": "Adaderana", "Timestamp": "December 29, 2013 12:32 pm", "Headline": "දේවහූවේ ජලය හිඟ වී ගොවීන් අසිරුවේ!", "News Content": "දේවහුව ජලාශයේ ජලමට්ටම සීඝ්‍රයෙන් පහත වැටීම හේතුවෙන් ප්‍රදේශයේ ගොවි ජනතාව දැඩි අසීරුතාවයකට පත්ව තිබේ. අක්කර 20,000 ක පමණ වී සහ ගොඩ ගොවිතැන් දේවහුව ජලාශයේ ජලය ප්‍රයෝජනයට ගනිමින් සිදුකරන බව පැවසෙයි. දේවහුව ජලාශයට ජලය සපයන නාලන්දා ජලාශයේ තිබූ ජලය එහි ඉදිකිරීම් හේතුවෙන් පසුගිය නොවැම්බර් මාසයේ ඉවත් කර ඇත. වර්ෂාව බලාපොරොත්තුවෙන් එවන් ක්‍රියාමාර්ගයක් ගත්ත ද මේ වන විට බලාපොරොත්තු වැසි නොලැබීම හේතුවෙන් දේවහුව ජලාශයේ ජලමට්ටම සීඝ්‍ර ලෙස පහත වැටී ඇත. ප්‍රමාණවත් තරම් ජලය නොමැතිවීම හේතුවෙන් සිය ගොවිතැන් විනාශ වීමේ අවධානමකට පත්ව ඇති බව ගොවීන් පවසයි.", "URL": "https://sinhala.adaderana.lk/news.php?nid=39933", "Category": null, "Parent URL": null}