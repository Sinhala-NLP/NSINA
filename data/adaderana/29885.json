{"Source": "Adaderana", "Timestamp": "December 12, 2012 08:15 am", "Headline": "නීති විරෝධී ලෙස ජංගම දුරකතන විකුණු චීන ජාතිකයා දැලේ", "News Content": "නීති විරෝධී ලෙස ජංගම දුරකථන අලෙවි කරමින් සිටි චීන ජාතිකයෙකු පොලීසිය විසින් අත්අඩංගුවට ගෙන තිබේ. නුවරඑලිය ප‍්‍රදේශයේ දී මොහු අත්අඩංගුවට ගෙන ඇති බව සඳහන්ය. සංචාරක වීසා මත දිවයිනට පැමිණ වෙළඳ බලපත‍්‍රයක් නොමැතිව මොහු විසින් ජංගම දුරකථන අලෙවි කරමින් සිටි බව පොලීසිය පවසයි. අදාළ විදේශිකයා සතුව තිබී චීනයේ නිෂ්පාදිත ජංගම දුරකථන 10 ක් සහ රුපියල් 70,210 මුදලක් පොලීසිය භාරයට ගෙන තිබේ. අත්අඩංගුවට ගත් චීන ජාතිකයා අද (12) නුවරඑලිය මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29885", "Category": null, "Parent URL": null}