{"Source": "Adaderana", "Timestamp": "March 4, 2012 09:06 am", "Headline": "කසළ ගොඩකින් බිලිඳු මළ සිරුරක්", "News Content": "තිස්සමහාරාමය නගරයේ කසළ ගොඩක තිබී බිලිඳු මළ සිරුරක් සොයාගෙන තිබේ. ඊයේ පස්වරුවේ කසළ එකතු කරන ට්‍රැක්ටරයක සේවකයින්ට එම මළ සිරුර හමුව ඇත්තේ රෙජිෆෝම් ඇසුරුමක බහා තිබියදී ය. ඒ සම්බන්ධයෙන් තිස්සමහාර පොලිසියට දැනුම් දීමෙන් පසු බිලිඳු මළ සිරුර මහේස්ත්‍රාත් පරීක්ෂණයක් සඳහා ඉදිරිපත් කර තිබේ. ඒ අනුව මහේස්ත්‍රාත්වරයා විසින් පශ්චාත් මරණ පරීක්ෂණයක් පැවැත්වීම සඳහා හම්බන්තොට දිසා වෛද්‍ය නිලධාරීවරයාට නියෝගයක් නිකුත් කළ බව තිස්සමහාරාම පොලිසිය සඳහන් කරයි.", "URL": "https://sinhala.adaderana.lk/news.php?nid=22563", "Category": null, "Parent URL": null}