{"Source": "Adaderana", "Timestamp": "January 26, 2018 03:31 pm", "Headline": "ගනේෂ මූර්තිට ඇප", "News Content": "ඌව පළාත් සභා එක්සත් ජාතික පක්ෂ මන්ත්‍රී ගනේෂමූර්ති මහතා ඇප මත මුදා හැර තිබේ. ඌව පළාත් සභා එක්සත් ජාතික පක්ෂ මන්ත්‍රී ගනේෂමූර්ති මහතා පොලීසිය විසින් අද අත්අඩංගුවට ගෙන තිබුණි. මූල්‍ය වංචා 04කට අදාළව පොලීසියට ලැබුණු පැමිණිලිවලට අනුව මන්ත්‍රීවරයා අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. ඊයේ ඌව පළාත් සභා පරිශ්‍රයේදී ගනේෂමූර්ති මන්ත්‍රීවරයා පිරිසකගේ පහරකෑමකට ලක් වූ අතර ඔහු මේ වන විට බදුල්ල රෝහලේ ප්‍රකාර ලබන අතර අද දහවල් බදුල්ල පොලීසියේ නිලධාරීන් කණ්ඩායමක් රෝහලට ගොස් මන්ත්‍රීවරයා අත්අඩංගුවට ගෙන තිබුණි. සැකකාර මන්ත්‍රීවරයා බදුල්ල මහේස්ත්‍රාත් අධිකරණයට ඉදිරිපත් කිරීමෙන් පසු ලක්ෂය බැඟින් වූ ශරීර ඇප දෙකක් මත ඔහු මුදා හැර තිබේ. මේ අතර ඌව පළාත් සභා පරිශ්‍රය තුළදී ඊයේ ඇති වූ ගැටුම සම්බන්ධයෙන් අත්අඩංගුවට ගත් පුද්ගලයින් 06 දෙනෙකු ද රුපියල් 10,000 බැඟින් වූ මුදල් ඇප සහ රුපියල් ලක්ෂය බැඟින් වූ ශරීර ඇප මත මුදාහැර ඇති බව පොලීසිය සඳහන් කළේය. කෙසේවෙතත් ඇප කොන්දේසි සම්පූර්ණ කිරීමට නොහැකිවීම හේතුවෙන් ඔවුන් 06 දෙනා රක්ෂිත බන්ධනාගාර ගත කෙරුණු බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=83569", "Category": null, "Parent URL": null}