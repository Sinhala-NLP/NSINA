{"Source": "Adaderana", "Timestamp": "June 18, 2013 11:33 am", "Headline": "මැල්සිරිපුරදී වාහන 3ක් ගැටී 2ක් මරුට", "News Content": "දඹුල්ල-කුරුණෑගල ප්‍රධාන මාර්ගයේ මැල්සිරිපුර මැදමුල්ල ප්‍රදේශයේ සිදුවු රිය අනතුරකින් පුද්ගලයින් දෙදෙනෙකු මියගොස් තවත් 07 දෙනෙකු තුවාල ලබා තිබේ. වෑන් රථයක්, ලොරියක් සහ ත්‍රීරෝද රථයක් ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේය. මියගොස් ඇත්තේ වෑන් රථයේ ගමන්කළ පුද්ගලයින් දෙදෙනෙකු බව පොලීසිය සඳහන් කළේය. ගොකරැල්ල පොලීසිය මෙම අනතුර සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=35025", "Category": null, "Parent URL": null}