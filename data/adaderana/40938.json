{"Source": "Adaderana", "Timestamp": "February 7, 2014 10:29 am", "Headline": "සෙබළා බාලවයස්කාර පෙම්වතිය දූෂණය කරලා", "News Content": "වයස අවුරුදු 15 ක දැරියක් දුෂණය කළ බව කියන යුද හමුදා සෙබළෙකු අත්අඩංගුවට ගෙන ඇති බව නවගත්තේගම පොලීසිය පවසයි. අතවරයට ලක්ව ඇත්තේ ඉගිනිමිටිය එච්.1 ඒ.ගම්මානයේ පදිංචිව සිටි දැරියකි. දැරියගේ මව්පියන්ගෙන් ලද පැමිණිල්ලකට අනුව සිදු කරන ලද පරීක්ෂණ වලින් පසුව සැකකාර යුද හමුදා සෙබළා පොලීසිය විසින් අත්අඩංගුවට ගෙන ඇත. සැකකරු නවගත්තේගම - මහනාන්නේරිය පදිංචි 20 හැවිරිදි අයෙකි. ඔහු දැනට යාපනට - කරෙයිනගර් යුද හමුදා කදවුරේ සේවය කරන අයෙකු බව පොලීසිය කියයි. සැකකාර සෙබළා අතවරයට පත්ව සිටින දැරිය සමග ප්‍රේම සම්බන්ධතාවයක් පවත්වා ගෙන ගොස් ඇත. එම සම්බන්ධතාවයේ ප්‍රතිපලයක් ලෙස සැකකරුගේ මිතුරෙකුගේ නිවසේදී දැරිය දුෂණයට ලක්වී ඇති බව පොලීසිය විසින් අනාවරණය කරගෙන තිබේ. සැකකරු පුත්තලම දිසා අධිකරණය වෙත ඉදිරිපත් කිරීමට නියමිතය. නවගත්තේගම පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=40938", "Category": null, "Parent URL": null}