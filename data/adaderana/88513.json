{"Source": "Adaderana", "Timestamp": "May 4, 2018 03:00 pm", "Headline": "උතුරේ දැන් ඉන්නේ සාම හමුදාවක්", "News Content": "දැනට උතුරු පළාතේ සිටින්නේ යුද හමුදාවක් නොවෙයි.උතුරේ ජනතාව සමඟ සහයෝගයෙන් කටයුතු කරන සාම හමුදාවක් බව උතුරු පළාත් ආණ්ඩුකාර රෙජිනෝල්ඞ් කුරේ මහතා පවසයි. යාපනය පලාලි රණවිරු ස්මාරකය අභියසදි පැවැත්වු උතුරු පළාත් රණවිරු සැමරුම් වැඩසටහන වෙනුවෙන් අද (04) සහභාගිවෙමින් ආණ්ඩුකාරවරයා එලෙස පැවසීය. රටතුළ කිසිම අවස්ථාවක ජාතිවාදය ඇතිකරලීමට අවස්ථාවක් නොදෙන බවත්,රණවිරුන් සිය ජිවිත පරිත්‍යාගයෙන් ලබාගත් සාමය ආරක්ෂා කිරීමට සියළුදෙනා සමගියෙන් කටයුතු කළ යුතු බැව්ද හෙතෙම පැවසුවේය. සාමකාමී එක්සත් ශ‍්‍රීලංකාවක් තුල සිංහල, දෙමළ, මුස්ලීම් ජනතාව සහෝදරත්වයෙන් ජිවත්වීය යුතු බවද බැව්ද රෙජිනොල්ඩ් කුරේ මහතා එහිදී පැවසූවේය. වැඩසටහන් අවස්ථාවට යාපනය ආරක්ෂක සේනා ආඥාපති මේජර් ජෙනරල් දර්ශන හෙට්ටිආරච්චි මහතා, උතුරු පළාතේ සියළුම දිස්ති‍්‍රක්කයන්හි දිස්ත‍්‍රික් ලේකම්වරුන්, දේශපාලන නියෝජිතයින්, උතුරු පළාත් ආරක්ෂක අංශ ප‍්‍රධානීන්,ප‍්‍රදේශයේ පාසල් දරුවන්,ප‍්‍රදේශවාසීන් ඇතුළු විශාල පිරිසක් සහභාගි වි සිටියහ.", "URL": "https://sinhala.adaderana.lk/news.php?nid=88513", "Category": null, "Parent URL": null}