{"Source": "Adaderana", "Timestamp": "September 27, 2012 04:33 pm", "Headline": "අවසර නැතුව වැලි ගොඩ දැමූ 6 ක් දැලේ", "News Content": "පොතුවිල්, කරඳඔයේ බලපත්‍ර නොමැතිව වැලි ගොඩදමමින් සිටි පුද්ගලයින් 6 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. එම බලකායේ ආරුගම්බේ කඳවුරේ නිලධාරීන් ලද තොරතුරක් අනුව සිදුකළ වැටලීමක දී අදාළ සැකකරුවන් අත්අඩංගුවට ගෙන ඇති බව සඳහන්ය. මෙහිදී ප්‍රවාහනය කිරීම සඳහා සූදානම් කර තිබූ වැලි ට්‍රැක්ටර් කිහිපයක් ද පොලිස් විශේෂ කාර්ය බලකාය භාරයට ගෙන ඇත. සැකකරුවන් වැඩිදුර විමර්ශන සඳහා පොතුවිල් පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=27798", "Category": null, "Parent URL": null}