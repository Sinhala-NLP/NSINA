{"Source": "Adaderana", "Timestamp": "December 14, 2012 09:36 am", "Headline": "හොරෙන් තෙල් ඇද්ද බවුසර් 3 ක් අල්ලයි", "News Content": "හොරෙන් ඩීසල් ප්‍රවාහනය කළ බව කියන බවුසර් රථ 3 ක් හලාවත පොලීසිය විසින් අද (14) අලුයම අත්අඩංගුවට ගෙන තිබේ. මෙලෙස අත්අඩංගුවට ගෙන ඇත්තේ ඛනිජ තෙල් නීතිගත සංස්ථාවට අයත් තෙල් බවුසර් බව සඳහන්ය. හලාවත, නල්ලදරන්කට්ටුව ප්‍රදේශයේ සිට ඩීසල් ලීටර 168 ක් හොරෙන් රැගෙන යාමේ දී මොවුන් මෙලෙස අත්අඩංගුවට පත්වී ඇත. බවුසර්හි රියදුරන් තිදෙනා, සහයකයන් තිදෙනා සමග තෙල් විකුණු බව කියන පුද්ගලයෙකු ද අත්අඩංගුවට ගත් පිරිස අතර වේ. මේ සම්බන්ධයෙන් හලාවත පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29942", "Category": null, "Parent URL": null}