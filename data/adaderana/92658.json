{"Source": "Adaderana", "Timestamp": "July 16, 2018 03:40 pm", "Headline": "රාජපක්ෂ පවුලේ ශක්තිය ගැන ඩලස් කියයි", "News Content": "බණ්ඩාර නායක පවුල කඩා විසුරු ආකාරයට රජපක්ෂ පවුල කඩා විසිරිය නොහැකි බව පාර්ලිමේන්තු මන්ත්‍රී ඩලස් අලහප්පෙරුම පැවසයි. පොදු ජන රළ ආණ්ඩු විරෝධී ජාතික හටන ජනරැළි මාලාවේ තවත් ජන රැළියක් ඊයේ (15) බලංගොඩදිද පැවැත් විය. එහිදි වැඩි දුරටත් අදහස් දැක්වු මත්ත්‍රීවරයා පැවසුවේ රාජපක්ෂ පවුලේ සමාජිකයන් අතර පවතින බැදිමේ ශක්තිය ,මෙරට පවතින සියලුම ජලාශවල බැමි වලටත් වඩා ශක්තිමත් බවය. මේ අතර ,එම ජනරැළි මාලාවේ තවත් ජන රැළියක් ඊයේ (15) රත්නපුර පැල්මඩුල්ල ප්‍රදේශයේ ද පැවැත් විය. එහිද අදහස් දැක්වු එක්සත් ජනතා නිදහස් සන්ධාන පාර්ලිමේන්තු මන්ත්‍රි රෝහිත අබේගුණවර්ධන මහතා පැසුවේ හිටපු ජනාධිපති මහින්ද රාජපක්ෂ මහතා විසින් මීලඟ ජනාධිපතිවරණ අපේක්ෂකයා ලෙස රාජපක්ෂවරයෙකු සුදුසු වේලාවකදී නම් කරනු ඇති බව ය. එහිදි මන්ත්‍රිවරයා ,අමාත්‍ය දුමින්ද දිසානායක මහතා කල ප්‍රකාශයක් සම්බන්ධයෙන්ද අදහස් දැක්වමින් පැසුවේ රාජපක්ෂ පවුලට තිබේන බිය නිසා රාජපක්ෂ පවුලේ සමාජිකයන් සම්බන්ධයෙන් විවිධ ප්‍රකාශ සිදු කරණ බවය.", "URL": "https://sinhala.adaderana.lk/news.php?nid=92658", "Category": null, "Parent URL": null}