{"Source": "Adaderana", "Timestamp": "June 7, 2019 03:00 pm", "Headline": "ජනපතිගේ ප්‍රකාශයට එරෙහිව වඩු කර්මාන්තකරුවන් මහ මඟට", "News Content": "වඩු කර්මාන්තකරුවන්ගේ විරෝධතාවක් හේතුවෙන් ගාල්ල - කොළඹ ප්‍රධාන මාර්ගය මොරටුව නගරයෙන් අවහිර වී ඇත. අද දෙරණ වාර්තාකරු සඳහන් කළේ වඩු මඩු තහනම් කෙරෙන බවට වන ප්‍රකාශයට එරෙහිව විරෝධය පල කරමින් ඔවුන් මොරටුව නගර මධ්‍යයේ මෙම විරෝධතාව ආරම්භ කර ඇති බවයි. විරෝධතාව හේතුවෙන් ගාල්ල - කොළඹ ප්‍රධාන මාර්ගයේ මංතීරු දෙකම අවහිර වී ඇති බව අද දෙරණ වාර්තාකරු සඳහන් කළේය. මේ හේතුවෙන් ඒ ආශ්‍රිතව දැඩි රථවාහන තදබදයක් ද හටගෙන ඇති බව සඳහන්ය.", "URL": "https://sinhala.adaderana.lk/news.php?nid=111521", "Category": null, "Parent URL": null}