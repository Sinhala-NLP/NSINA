{"Source": "Adaderana", "Timestamp": "September 27, 2011 08:16 am", "Headline": "වීරවිල පිපිරුම -හේතුව මෙතෙක් අනාවරණය වී නෑ", "News Content": "වීරවිල යුද හමුදා කඳවුරේ ආයුධ ගබඩාවේ සිදුවු පිපිරීම සම්බන්ධයෙන් යුද හමුදාව බලසේනා මට්ටමින් පරීක්ෂණයක් ආරම්භ කර තිබේ. ආයුධ ගබඩාවේ සිදුවු පිපිරීමට හේතුව මෙතෙක් අනාවරණය වී නොමැති බව යුද හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා සඳහන් කළේය. යුද හමුදාවේ වීරවිල ගජබා කඳවුරේ ආයුධ ගබඩාව ඊයේ(27) පස්වරු 3.45ට පමණ මෙලෙස පිපිරීමට ලක්විය. පිපිරීමෙන් ආයුධ ගබඩාවට බරපතල හානි සිදුවී ඇති බව වාර්තා වේ. මූලික පරීක්ෂණ කටයුතු අවසන් වන තෙක් මෙම පිපිරීමෙන් සිදුවු හානිය පිළිබඳව ද අවසන් නිගමනයකට එළඹිය නොහැකි බව බ්‍රිගේඩියර් නිහාල් හපුආරච්චි මහතා සඳහන් කළේය.", "URL": "https://sinhala.adaderana.lk/news.php?nid=18987", "Category": null, "Parent URL": null}