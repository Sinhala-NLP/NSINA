{"Source": "Adaderana", "Timestamp": "February 15, 2010 08:12 am", "Headline": "අවතැන්වූවන් 3000 ක් යළි පදිංචි කෙරේ", "News Content": "උතුරේ අවතැන්වූවන්ගෙන් 3000 ක පමණ පිරිසක් අද දිනයේ යළි පදිංචි කරවන බව උතුරු පළාත් ආණ්ඩුකාර ජි.ඒ.චන්ද්‍රසිරි මහතා පවසයි. මුලතිව් දිස්ත්‍රික්කයේ ප්‍රදේශ කිහිපයක මුල්ගම්බිම් වල ඔවුන් පදිංචි කරවන බව ඔහු සඳහන් කරයි. ඒ අනුව මැරතියන්පත්තු ග්‍රාම නිලධාරී කොට්ඨාශයට අයත් මුල්ලයාවේලී ප්‍රදේශයේ මෙම අවතැන් වුවන් පදිංචි කරවන බව ද චන්ද්‍රසිරි මහතා අනාවරණය කළේය. මීට අමතරව කට්ටයාමලෙයි, මුත්තුවිනයාගකුරම් සහ පන්නිකුලම් යන ප්‍රදේශවල වලද අවතැන් වුවන් පිරිසක් පදිංචි කරවීමට නියමිතය.", "URL": "https://sinhala.adaderana.lk/news.php?nid=6695", "Category": null, "Parent URL": null}