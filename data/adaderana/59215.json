{"Source": "Adaderana", "Timestamp": "April 16, 2016 03:14 pm", "Headline": "ඝාතකයා සොයා විමර්ශන අරඹයි", "News Content": "ඌරුබොක්ක, පොල්ගහවත්ත හේන ප්‍රදේශයේ සිදුවූ පුද්ගල ඝාතනයකට අදාළ සැකකරු අත්අඩංගුවට ගැනීම සඳහා පොලීසිය විමර්ශන ආරම්භ කර තිබේ.පසුගිය 14 වනදා රාත්‍රීයේ ප්‍රදේශයේ නිවසක පැවති සාදයක් අතරතුර ඥාතීන් පිරිසක් අතර ඇති වූ ආරවුලක් දුරදිග යාමෙන් ගැටුමක් හටගෙන ඇති බව සඳහන්ය.එහිදී අදාළ නිවසේ හිමිකරු විසින් පුද්ගලයෙකුට පහරදී ඇති අතර බරපතළ තුවාල ලැබූ එම පුද්ගලයා ප්‍රතිකාර සඳහා මාතර රෝහලට ඇතුළත් කර තිබේ.එහිදී ඔහු මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.මියගොස් ඇත්තේ 43 හැවිරිදි පුද්ගලයෙකි.ඝාතනයට අදාළ සැකකරු අත්අඩංගුවට ගැනීම සඳහා ඌරුබොක්ක පොලීසිය මේ වන විට විමර්ශන සිදුකරයි.", "URL": "https://sinhala.adaderana.lk/news.php?nid=59215", "Category": null, "Parent URL": null}