{"Source": "Adaderana", "Timestamp": "June 20, 2013 08:39 am", "Headline": "අර්ධ අවසන් පූර්ව තරඟ‍යේ ජය  එංගලන්තයට ", "News Content": "අයි.සී.සී චැම්පියන් කුසලාන ක්‍රිකට් තරඟාවලියේ දෙවන අර්ධ අවසන් පූර්ව තරඟය අද(20) ශ්‍රී ලංකාව සහ ඉන්දියාව අතර එංගලන්තයේ කාඩිෆ් හිදී පැවැත්වෙයි. ඔස්ට්‍රේලියාව සමඟ පැවති තරඟය ජය ගැනීමත් සමඟ අද තරගය සඳහා යහපත් මානසිකත්වයකින් සිය කණ්ඩායම පසුවන බව ශ්‍රී ලංකා කණ්ඩායමේ නායක ඇන්ජලෝ මැතිවුස් සඳහන් කළේය. මේ අතර තරගාවලියේ පළමු අර්ධ අවසන් පූර්ව තරඟය ජය ගැනීමට එංගලන්ත කණ්ඩායම ඊයේ සමත් විය. තරඟයේ කාසියේ වාසිය දිනු එංගලන්ත කණ්ඩායම පළමුව පන්දුවට පහරදීමේ අවස්ථාව දකුණු අප්‍රිකානු කණ්ඩායමට ලබා දෙන ලදි. ඒ අනුව ඔවුන් පන්දුවාර 38 යි පන්දු 4 තුළ සියළු ක්‍රීඩකයින් දැවී ලකුණු 175 ක් ලබා ගන්නා ලදි. පිළිතුරු ඉනිම සඳහා පිටියට පිවිසි එංගලන්ත කණ්ඩායම පන්දුවාර 37 යි පන්දු 3 ක් තුළ කඩුලු 3 ක් පමණක් දැවී ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=35080", "Category": null, "Parent URL": null}