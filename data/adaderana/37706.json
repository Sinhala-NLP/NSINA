{"Source": "Adaderana", "Timestamp": "September 26, 2013 11:11 am", "Headline": "ටී.එන්.ඒ බෝනස් දෙකෙන් 1ක් තට්ටු මාරුවට 5ට බෙදයි", "News Content": "පාලන බලය හිමිවූ උතුරේ පළාත් සභාවේ තමාට අයිති බෝනස් මන්ත්‍රී ආසන දෙකට ද්‍රවිඩ ජාතික සන්ධානය විසින් දෙදෙනකු පත් කර තිබේ. ඒ අනුව මන්නාරම දිස්ත්‍රීක්කය නියෝජනය කරමින් අයුබ් නෂ්මීන් මහතා එක් මන්ත්‍රී ආසනයටකටද, අනෙක් මන්ත්‍රී ආසනය සඳහා මැතිවරණයට ඉදිරිපත්වී පරාජයට පත්වූවන් අතරින් ඉහළම මනාප ලබාගත් පස්දෙනකුට තට්ටුමාරු ක්‍රමයට වසර බැගින් ලබාදීමටද ද්‍රවිඩ ජාතික සන්ධානය තීරණය කර තිබේ. තම සන්ධානය තුළ ප්‍රජාතන්ත්‍රවාදය ශක්තිමත් කරලීම සඳහා මෙම තීරණය ගත් බව වන්නි දිස්ත්‍රීක් පාර්ලිමේන්තු මන්ත්‍රී සෙල්වම් අඩෙක්ලනාදන් මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=37706", "Category": null, "Parent URL": null}