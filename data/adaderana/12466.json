{"Source": "Adaderana", "Timestamp": "November 29, 2010 10:07 am", "Headline": "අපෙන් ඉගෙනගත් රටවල් අපට ඉදිරියෙන් ඉන්නවා", "News Content": "නිදහසින් පසු නැවත හැරී බලන විට රට පවතින තත්ත්වය පිළිබඳ සෑහීමකට පත්විය නොහැකි බව ජන මාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. මහනුවර, කුණ්ඩසාලේ ප්‍රදේශයේ පැවති උත්සවයකට එක්වෙමින් කෙහෙළිය රඹුක්වැල්ල මහතා මේ අදහස් පළ කළේය. ආසියානු කලාපය සමග සැසඳීමේදී ශ්‍රී ලංකාවෙන් උපදෙස් ලබාගත්, පාඩම් ඉගෙනගත් රටවල් ගණනාවක් මෙරට අබිභවා ඉදිරියට ගොස් ඇති බව අමාත්‍යවරයා පෙන්වාදෙයි. මෙයට ප්‍රධානම හේතුව වසර 30 ට ආසන්න කාලයක් හෙට දවසක් පිළිබඳව විශ්වාසයක් නොමැති රටට කොටස්කරුවන් වීමට ශ්‍රී ලාංකිකයන් අවාසනාවන්ත වී ඇති බව ද ඔහු අවධාරණය කළේය. මීට වසර කිහිපයකට පෙර රටක් පිළිබඳව සමස්තයක් ලෙස විශ්වාසයක් නොතිබූ බව ද රඹුක්වැල්ල මහතා සඳහන් කරයි එම ප්‍රශ්නය ජනාධිපතිවරයා විසින් වටහාගත් බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=12466", "Category": null, "Parent URL": null}