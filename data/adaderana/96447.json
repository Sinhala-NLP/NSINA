{"Source": "Adaderana", "Timestamp": "September 21, 2018 09:05 am", "Headline": "නීති විරෝධී කසිප්පු නිෂ්පාදනාගාරයක් වටලයි", "News Content": "ගිනිගතහේනෙ පොලිස් වසමට අයත්, හෝමාගම, දේවාලයගම, පිටවල ප්‍රදේශයේ,ඉතා රහසිගත අයුරින් නීති විරෝධිව පවත්වාගෙන ගිය කසිප්පු නිෂ්පාදනාගාරයක් ඊයේ (19) දා හැටන් සුරාබදු කාර්යාලයේ නිලධාරීන් විසින් කළ හදිසි වැටලීමකදී එක් සැකකරුවෙක් අත්අඩංගුවට ගෙන තිබේ. අත්අඩංගුවට ගනු ලැබූ පුද්ගලයා සන්තකයේ තිබියදී ගෝඩා මිලී ලීටර් ලක්ෂ 02 ක් සමඟ කසිප්පු ස්ප්‍රීට් බෝතල් 02 ක් හා කසිප්පු නිෂ්පාදනය සඳහා භාවිතා කරණ උපකරණ තොගයක්ද සොයාගෙන ඇත. අත්අඩංගුවට ගනු ලැබූ පුද්ගලයා අධිකරණය හමුවට පැමිණවීමට නියමිත බව හැටන් සුරාබදු ස්ථානාධිපති ටී.එම්.වී.තිලකරත්න මහතා පැවසීය. මධ්‍යම පළාත් සුරාබදු කොමසාරිස් උපාලි වික්‍රමනායක, සුරාබදු අධිකාරි රොහාන් විජේරත්න යන මහත්වරුන්ගේ උපදෙස් මත, හැටන් සුරාබදු ස්ථානාධිපති ටී.එම්.වී.තිලකරත්න මහතාගේ මෙහෙයවීමෙන්, සුරාබදු පරීක්ෂක ඉන්දික ප්‍රියශාන්ත, ආර්.අබේසේකර, වීරසිංහ, සුරාබදු කෝප්‍රල් එම්. සත්‍යසීලන්, සුරාබදු නියාමක රාජපක්ෂ කුමාර, වී.බක්මීදෙණිය යන නිලධාරි හූ මෙම වැටලීමට එක් වූහ.", "URL": "https://sinhala.adaderana.lk/news.php?nid=96447", "Category": null, "Parent URL": null}