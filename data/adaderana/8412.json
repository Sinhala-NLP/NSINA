{"Source": "Adaderana", "Timestamp": "May 15, 2010 08:17 am", "Headline": "විජයග්‍රහණය වෙනුවෙන් ජාතික ධජය ඔසවන්න", "News Content": "ජාතික විජයග්‍රහණ සතිය වෙනුවෙන් සියලුම රාජ්‍ය ආයතනවල ජාතික ධජය ඔසවා තැබීමට රජය තීරණය කර ඇති බව රාජ්‍ය පරිපාලන හා ස්වදේශ කටයුතු අමාත්‍යාංශය පවසයි. ජාතික විජයග්‍රහණය සතිය ඊයේ ආරම්භ වූ අතර එය ලබන 20 වැනිදා දක්වා ක්‍රියාත්මක වනු ඇත. පෞද්ගලික ආයතන හා නිවෙස්වලද මෙම කාලය තුළ ජාතික ධජය ඔසවා තබනු ඇතැයි රජය අපේක්ෂා කරයි. කුරිරු ත්‍රස්තවාදයෙන් රට මුදාගත් විරෝදාර රණවිරුවන්ට ජාතියේ උපහාරය පිදීම මෙම සතියේ අරමුණ බව රාජ්‍ය පරිපාලන හා ස්වදේශ කටයුතු අමාත්‍යාංශය පෙන්වාදෙයි.", "URL": "https://sinhala.adaderana.lk/news.php?nid=8412", "Category": null, "Parent URL": null}