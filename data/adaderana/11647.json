{"Source": "Adaderana", "Timestamp": "October 21, 2010 01:25 pm", "Headline": "මෙගී සුළි කුණාටුව නිසා පිලිපීන වැසියන් දෙලක්ෂයක් අවතැන්", "News Content": "චීනය දෙසට ගමන් කරමින් තිබෙන මෙගී සුළි කුණාටුව පිලිපීනයට සිදුකළ බලපෑම හේතුවෙන් පිලිපීන වැසියන් දෙලක්ෂයකට ආසන්න පිරිසක් අවතැන්ව සිටියි. වසර ගණනකට පසු පිලිපීනයට බලපෑ දරුණු ගනයේ සුළි කුණාටුවක් ලෙස මෙම සුළි කුණාටුව සැලකෙයි. මෙගී සුළි කුණාටුවේ ගමන් මග තවමත් අවිනිශ්චිත අතර කුණාටුව අපේක්ෂාවෙන් චීනයේ හේනාන් දූපතේ සහ ග්වාං ඩොං පළාතේ දහස් ගණනක් ජනතාව ප්‍රදේශය අතහැර ගොස් ඇති බව වාර්තා වේ. බොහෝ දුරට කුණාටුව තායිවානයට ද බලපෑම් සිදුකරනු ඇති බවට සැක පළවී තිබේ. හොංකොංහි වෙසෙන ජනතාව ද කුණාටුවට මුහුණදීම සඳහා ආහාර ගබඩා කරගනිමින් සිටින බව විදෙස් වාර්තා පවසයි.", "URL": "https://sinhala.adaderana.lk/news.php?nid=11647", "Category": null, "Parent URL": null}