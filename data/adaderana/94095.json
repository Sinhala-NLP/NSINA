{"Source": "Adaderana", "Timestamp": "August 9, 2018 10:05 am", "Headline": "අසරණ වු මව රැක බලා ගන්නා හය හැවිරිදි පුංචි සිඟිත්තිය", "News Content": "ලුණුගම්වෙහෙර කුඩා ගම්මාන පහ ප්‍රදේශයේ කුඩා කළ සිට තම මව රැක බලා ගන්නා දිරිය දියණියක් ගැන අද දෙරණට වාර්තා විය. ජේ.එම් රමනි තිදරු මවකි, ඉතා දුෂ්කර දිලිඳු ජීවිතයක් ගෙවන ඇය තම ජීවිකාව ගෙන ගියේ සැමියා විසින් කුළි වැඩක් කළ ලබා දෙන සුළු මුදලකිනි. 2014 හේනක තල කපන්න ගිය අවස්ථාවකදී සර්පයෙකුගේ කටුවක් පෑගීම නිසා ඇයගේ කකුලේ අස්තියක් ඉවත් කිරීමට සිදුව ඇති අතර මේ වන විට ශල්‍යකරුම 14ක් කිරීමට සිදුවු බව ජේ.එම් රමනි මහත්මිය පවසයි. මේ අතර මීට මාස දෙකකට පෙර මේ සර්ප විෂ හේතුවෙන් ඇගේ දෙනෙත් දෙක නොපේනී යන්නේ ඇයට නිවසේ කිසිදු වැඩ කටයුත්තක් සිදු කර ගැනීමටවත් නොහැකිවය. මේ වන විට කුලී රැකියාවක් සොයා තම සැමියා කොළඹ ප්‍රදේශය වෙත ගොස් ඇති අතර ජේ.එම් රමනිගේ ඇස් නොපෙනෙන දින සිට නිවසේ සියලුම කටයුතු සිදු කරන්නේ ඇගේ පළමු වසරේ ඉගෙනුම ලබන කාවින්දි රසිකලා නැමති කුඩා දියණිය ය. නිවසේ වැඩ කටයුතු මේන්ම මවගේ වැඩ කටයුතුද කිසිඳු කම්මැලි කමකින් තොරව සිදු කරන්නේ තම නැගෙනියගේ සහයත් ඇතිවය. ඉතාම දරිද්‍රතාවයෙන් මිරිකි සිටින මෙම දරුවන් හට අකුරු කියාදීමටවත් නොහැකි තරමට රමනිගේ ඇස් නොපෙනීම නිසා ඇය සිටින්නේ මහත් වෙදනාවෙන්ය. රමනි මහත්මියගේ දෙනෙත් දෙක සුව කිරීම සඳහා පුද්ගලික රෝහලකින් රුපියල් ලක්ෂ 15 මුදලක් ඉල්ලා ඇතත් ඇයට මේ මුදල සොයා ගැනීමට තරම් වත්කමක් නොමැත. වෛද්‍ය විද්‍යාව මෙතරම් දියුණු ලෝකයක ඇයටත් ඇගේ දරුවන්ටත් පිහිට වීමට උණුවෙන හදවතක් ඇති ඔබට හැකිය. වැඩි දුර විස්තර දැන ගැනීමට පහත දුරකථන අංකයන්ට කථා කළ හැකියි. දුරකථන අංක 071-389 26 55 - ජේ.ඒ.රමණි මහත්මිය 077 - 364 95 99 - අමිල සම්පත්", "URL": "https://sinhala.adaderana.lk/news.php?nid=94095", "Category": null, "Parent URL": null}