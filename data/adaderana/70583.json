{"Source": "Adaderana", "Timestamp": "March 8, 2017 01:08 pm", "Headline": "හොර පාරෙන් පැමිණි රු.මිලියන 193ක දුම්වැටි තොගයක් මාට්ටු", "News Content": "නීති විරෝධී ලෙස ගෙන්වන ලද රු. මිලියන 193ක් වටිනා දුම්වැටි තොගයක් ඔරුගොඩවත්ත රේගු අංගණයේ තිබී සොයාගෙන තිබේ.මැලේසියාවේ සිට ඉන්දුනීසියාව වෙත ප්‍රවාහනය කිරීමට සූදානම් කර තිබුණු මෙම කන්ටේනරය තාවකාලිකව ශ්‍රී ලංකාවේ රඳවා තබන්නට කටයුතු කර තිබියදී රේගු නිලධාරීන්ගේ පරීක්ෂාවට ලක්වී ඇති බව සඳහන්ය.මෙම කන්ටේනරයේ හකුළන මේස 100ක් අන්තර්ගතව පැවති බවත්, ඒවා අතර සූක්ෂම ලෙස මෙම දුම්වැටි තොගය අසුරා තිබුණු බවත්, දුම්වැටි තුන් ලක්ෂ පනස් දහසක් පමණ ඒ තුළ සඟවා තිබුණු බවත් අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=70583", "Category": null, "Parent URL": null}