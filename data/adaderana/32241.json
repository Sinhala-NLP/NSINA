{"Source": "Adaderana", "Timestamp": "March 9, 2013 08:23 am", "Headline": "යකඩ යකාට බිල්ලක්", "News Content": "නල්ලදරන්කට්ටුව ප්‍රදේශයේ දී පුත්තලම සිට කොළඹ බලා ධාවනය වූ දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. ජීවිතක්ෂයට පත්ව ඇත්තේ එම ප්‍රදේශයේම පදිංචි වයස අවුරුදු 37 වූ පුද්ගලයෙකි. අනතුරට ලක්වූ පුද්ගලයා හලාවත රෝහලට ඇතුළත් කිරීමේ දී මියගොස් ඇතැයි පොලීසිය කියයි. මේ අතර තිස්සමහාරාම කාවන්තිස්සපුර, සාමගුලිය ප්‍රදේශයේ දී ලිඳකට වැටී මියගිය පුද්ගලයෙකුගේ මළ සිරුරක් හමුවී තිබේ. මියගොස් ඇත්තේ ඇල ඉවුර පාර, දෙහිවල ප්‍රදේශයේ පදිංචි පුද්ගලයෙකි. එකී පුද්ගලයා එම ප්‍රදේශයේ නිවසක රැදී සිටි අයෙකු බවට කරුණු අනාවරණය වී ඇත. මෘත ශරිරය හම්බන්තොට රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය මෙතෙක් අවසන් කර නොමැති බව පොලීසිය පවසයි.", "URL": "https://sinhala.adaderana.lk/news.php?nid=32241", "Category": null, "Parent URL": null}