{"Source": "Adaderana", "Timestamp": "May 28, 2018 11:33 am", "Headline": "තද සුළක් නිසා හින්දු කොවිලේ ගොඩනැගිල්ලකට හානි", "News Content": "මධ්‍යම කදුකරයේ බටහිර බැවුම් ප්‍රදේශ හරහා අද(28) උදැසන සිට හමා යන දැඩි සුළං තත්ත්වයක් හේතුවෙන් මැයිමාර ගසක විශාල අත්තක් කඩා වැටිමෙන් හින්දු කොවිලේ ගොඩනැගිල්ලකට දැඩි අලාභ හානි සිදු වි ඇති බව නොර්වුඩ් පොලීසිය පවසයි. අද උදැසන 8.30 ට පමණ නොර්වුඩ් පොලිස් වසමට අයත් නොර්වුඩ් වෙන්චර් වතු යායේ හින්දු කොවිලටයි මෙම ගසේ අත්ත කඩාගෙන වැටී ඇති බව අද දෙරණ වාර්තාකරු සඳහන් කළේය. මැයි මාර ගසේ අත්ත කඩා වැටෙන අවස්ථාවේ කොවිලේ කිසිවෙක් නොසිටි බවත්, අත්ත කඩා වැටිමෙන් කොවිලේ ගොඩනැගිල්ලකට දැඩි අලාභ හානි සිදු වි ඇති බව නොර්වුඩ් පොලීසිය සඳහන් කළේය. මධ්‍යම කදුකරයේ බටහිර බැවුම් ප්‍රදේශවලට වැසි තත්ත්වය තරමක් පහව ගියද ප්‍රදේශය පුරා දැඩි සුළං තත්තවයක් පවතියි.", "URL": "https://sinhala.adaderana.lk/news.php?nid=89950", "Category": null, "Parent URL": null}