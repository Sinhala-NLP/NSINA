{"Source": "Adaderana", "Timestamp": "May 26, 2013 07:30 pm", "Headline": "ඒ අයගේ කතා රජයේ ස්ථාවරය නෙවෙයිනේ", "News Content": "උතුරු පළාත් සභා මැතිරණයට පෙර පළාත් සභාවලට හිමි ඉඩම් බලතල හා පොලිස් බලතල ඉවත් කළ යුතු බවට ජාතික හෙළ උරුමය, ඇමති විමල් වීරවංශ හා ආරක්ෂක ලේකම් ගෝඨාභය රාජපක්ෂ යන අය කරන ප්‍රකාශ සම්බන්ධයෙන් තම පක්ෂය කතා නොකරන්නේ ඔවුන්ගේ කතා රජයේ ස්ථාවරය නොවන නිසා බැව් ජාතික දෙමළ සන්ධානයේ නායක පාර්ලිමේන්තු මන්ත්‍රී ආර්.සම්පන්දන් මහතා පවසයි. මන්ත්‍රීවරයා එසේ පැවසුවේ අද (26) පෙරවරුවේ ත්‍රීකුණාමලයේදී පැවති ජාතික දෙමළ සන්ධානයේ සාමාජික කමිටු රැස්වීමක් අවසානයේ මාධ්‍යවේදීන් නැගු ප්‍රශ්නයකට පිළිතුරු වශයෙනි. රජය මේ වන තෙක් උතුරු පළාත් සභා මැතිවරණයට දින නියම කර නොමැති බවත්,මැතිවරණය පැවැත්වෙන දිනය මැතිවරණ කොමසාරිස්වරයා නියම කිරීමෙන් පසු තම පක්ෂය ඉදිරි පියවර ගැනීමට බලාපොරොත්තු වන බවත් එහිදී ඔහු වැඩිදුරටත් පැවසිය.", "URL": "https://sinhala.adaderana.lk/news.php?nid=34411", "Category": null, "Parent URL": null}