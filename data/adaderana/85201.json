{"Source": "Adaderana", "Timestamp": "March 5, 2018 04:21 pm", "Headline": "සිරකරුවන් 27 දෙනෙකු වෙඩි තබා ඝාතනය කිරීමේ සිද්ධිය-පෙත්සම කුණු කූඩයට", "News Content": "2012 වසරේදී වැලිකඩ බන්ධනාගාරය තුළ සිරකරුවන් 27 දෙනෙකු වෙඩි තබා ඝාතනය කිරීමේ සිද්ධිය සම්බන්ධයෙන් පරීක්ෂණයක් සිදු කරන ලෙස පොලිස්පතිවරයාට නියෝගයක් නිකුත් කරන්නැයි ඉදිරිපත් කළ පෙත්සමක් ප්‍රතික්ෂේප කර තිබේ. අපරාධ පරීක්ෂණ දෙපාර්තමේන්තුව ඒ පිළිබඳ පරීක්ෂණයක් සිදු කරන බැවින් පෙත්සමින් ඉල්ලා ඇති සහනය දැනටමත් ලැබී තිබීම මත පදනම්ව අභියාචනාධිකරණය අද(05) පෙත්සම තවදුරටත් විභාග කිරීම ප්‍රතික්ෂේප කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=85201", "Category": null, "Parent URL": null}