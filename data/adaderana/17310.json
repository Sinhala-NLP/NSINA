{"Source": "Adaderana", "Timestamp": "July 10, 2011 12:37 pm", "Headline": " කුඩා කල සිටම ධාර්මික විය යුතුයි", "News Content": "කුඩා කල සිට දරුවන් ධාර්මික ලෙස ජීවත් විය යුතු බව මහජන සම්බන්ධතා හා මහජන කටයුතු පිළිබඳ අමාත්‍ය මර්වින් සිල්වා මහතා පවසයි. වීරත්වයෙන් හා ඥානවන්තව ජීවත්වීමට පුරුදු පුහුණු විය යුතු බවද අමාත්‍යවරයා පෙන්වාදෙයි. වත්තල අධ්‍යාපන කලාපයේ මෙවර ශිෂ්‍යත්ව විභාගය සඳහා පෙනී සිටින ළමුන් සඳහා සම්මන්ත්‍රණයක් ආරම්භ කිරීමේ අවස්ථාවට එක් වෙමින්අමාත්‍යවරයා මෙම අදහස් පළ කළේය. මැරුණු පසු ගෙනියන්නේ සුසාන භූමියට බැවින් මැරුණු සතුන්ගේ මස් මාංශ ආහාරයට නොගතයුතු යැයිද තමන්ගේ කුස සුසාන භූමියක් කර ගත යුතුනැතැයිද කියා සිටි අමාත්‍යවරයා මස් මාංශ ආහාරයට නොගන්නැයි රැස්ව සිටි කුඩා දරුවන්ගෙන් සහ මව්පියන්ගෙන් ඉල්ලා සිටියේය.", "URL": "https://sinhala.adaderana.lk/news.php?nid=17310", "Category": null, "Parent URL": null}