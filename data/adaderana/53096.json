{"Source": "Adaderana", "Timestamp": "August 7, 2015 12:21 pm", "Headline": "මොරටුව - කොළඹ බස් සේවකයින් වර්ජනයේ", "News Content": "මොරටුව - කොළඹ පෞද්ගලික බස් රථ සේවකයින් වර්ජනයක් ආරම්භ කර තිබේ.අද උදෑසන සිට මෙම වර්ජනය ක්‍රියාත්මක වන බව ලංකා පෞද්ගලික බස් හිමියන්ගේ සංගමයේ ගැමුණු විජේරත්න මහතා සඳහන් කළේය.දුර ගමන් සේවා බස් රථ කෙටි සේවා ගමන් බස් රථ නැවතුම් ස්ථාන වල නතර කිරීමට විරෝධය පල කරමින් මෙම වර්ජනය ක්‍රියාත්මක වන බව ඔහු කියා සිටියේය.දුර ගමන් සේවා බස් රථ නැවතුම් ස්ථාන දැක්වෙන පුවරු සවිකර තිබීයදී එම බස් රථ සෑම නැවතුම් ස්ථාන වලම නතර කිරීම මගින් කෙටි ගමන් සේවා බස් රථවලට අවහිරයක් වන බව ගැමුණු විජේරත්න මහතා පැවසුවේය.මේ සම්බන්ධයෙන් කඩිනම් විසඳුමක් ලබා දෙන ලෙස ජාතික ගමනාගමන කොමිෂන් සභාවට සහ බස්නාහිර පළාත් මාර්ගස්ථ මගී ප්‍රවාහන අධිකාරියට දැනුම්දී ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53096", "Category": null, "Parent URL": null}