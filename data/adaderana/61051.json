{"Source": "Adaderana", "Timestamp": "June 13, 2016 02:19 pm", "Headline": "දරුවන් බිලි දෙන්න එපා!", "News Content": "දරුවන් සම්බන්ධ කටයුතුවලදී ජනමාධ්‍ය දැඩි වගකීමකින් කටයුතු කළ යුතු බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා අවධාරණය කළේ ඇතැම් ජනමාධ්‍ය දරුවන් සම්බන්ධ පුවත් වාර්තා කිරීමේ දී තම පැවැත්ම පිළිබඳ සිතමින් කටයුතු කරන බවයි.දරුවන්ගේ අනාගතය සුරක්ෂිත කරමින් වගකීමෙන් කටයුතු කිරීම සියලු ජනමාධ්‍යයන්හි වගකීම බව ජනාධිපතිවරයා පවසයි.පොළොන්නරුව රාජකීය මධ්‍යමහා විද්‍යාලයේ අද(13) පෙරවරුවේ පැවති නායකත්ව පුහුණු වැඩසටහනකට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය. නව තාක්ෂණික දියුණුවත් සමග සමාජය විසින් දරුවන් පිළිබඳ දක්වන සැළකිල්ලෙහි ඌණතාවයක් දක්නට ඇති බව ද ජනාධිපතිවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61051", "Category": null, "Parent URL": null}