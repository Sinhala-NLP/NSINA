{"Source": "Adaderana", "Timestamp": "December 4, 2013 01:45 pm", "Headline": "පොලීසිය නවයකින් එකක් අල්ලයි", "News Content": "හොරොව්පතාන නබඩවැව ප්‍රදේශයේ පෞරාණික නටඹුන් සහිත ස්ථානයක නීති විරෝධි ලෙස කැණිම් කරමින් සිටියදී හොරොව්පතාන පොලීසිය විසින් වටලා තිබේ. වැටලීම සිදුකරන අවස්ථාවේ දී පුද්ගලයින් 9 දෙනෙකු එම ස්ථානයේ නිධන් හාරමින් සිටි බව පොලිසිය පැවසුවේය. කෙසේ වෙතත් මෙහි දී පොලීසියට අත්අඩංගුවට ගැනීමට හැකිව ඇත්තේ එක් සැකකරුවෙකු වන අතර අනෙක් සැකකරුවන් 8 දෙනා පලාගොස් තිබේ. මෙලෙස අත්අඩංගුවට ගෙන ඇත්තේ නබඩවැව ප්‍රදේශයේ පදිංචි 33 හැවිරිදි පුද්ගලයෙකි . පලා ගිය පුද්ගලයින් 8 දෙනා සොයා හොරොව්පතාන පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39316", "Category": null, "Parent URL": null}