{"Source": "Adaderana", "Timestamp": "July 5, 2013 12:39 pm", "Headline": "කාන්තාවන් 2ක් උපවාසයක ", "News Content": "බණ්ඩාරවෙල මධ්‍ය මහා විද්‍යාලය ඉදිරිපිට කාන්තාවන් දෙදෙනෙකු උපවාසයක් ආරම්භ කර තිබේ. එම විද්‍යාලයේ දෙවන ශ්‍රේණියට ඇතුළත් වීමට සුදුසුකම් සපුරා තිබියදීත් තම දරුවන් ඇතුළත් කර නොගැනීමට විරෝධය පළ කරමින් අද(05) උදෑසන සිට උපවාසය ආරම්භ කර ඇති බව වාර්තා වෙයි. තම දරුවන් පාසලට ඇතුළත් කර ගන්නා තෙක් උපවාසය අත්නොහරින බව උපවාසයේ නිරත කාන්තාවන් දෙදෙනා සඳහන් කළෝය.", "URL": "https://sinhala.adaderana.lk/news.php?nid=35504", "Category": null, "Parent URL": null}