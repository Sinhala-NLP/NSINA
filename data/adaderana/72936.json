{"Source": "Adaderana", "Timestamp": "May 8, 2017 08:53 am", "Headline": "ජය ගුජරාට් ලයන්ස් කණ්ඩායමටයි", "News Content": "ඉන්දිය ප්‍රිමියර් ලීග් තරඟාවලියේ ඊයේ(7) පැවැති තවත් තරඟයකින් කිංග්ස් ලෙවන් පන්ජාබ් කණ්ඩායම පරදවා කඩුලු 06ක විශිෂ්ඨ ජයක් හිමි කර ගැනිමට ගුජරාට් ලයන්ස් කණ්ඩායම සමත් විය.තරඟයේ කාසියේ වාසිය දිනූ ගුජරාට් ලයන්ස් කණ්ඩායම ප්‍රථමයෙන් පන්දුවට පහරදීමේ අවස්ථාව පන්ජාබ් කණ්ඩායමට ලබා දුන් අතර එහිදී ඔවුන් නියමිත පන්දුවාර 20 අවසානයේ කඩුලු 03ක් පමණක් දැවී ලකුණු 189ක් ලබා ගත්තේය.එම ඉනිම වෙනුවෙන් හෂිම් අම්ලා පන්දු 60ක් තුල ලකුණු 104ක් ලබා ගත් අතර ඊට 06 පහර 05ක් සහ 04 පහර 04ක් ඇතුළත් විය. ෂෝන් මාෂ් මෙහිදී ලකුණු 58ක් ලබා ගත්තේය.ජයග්‍රාහි ඉලක්කය හඹා ගිය ගුජරාට් ලයන්ස් කණ්ඩායම පන්දුවාර 19න් පන්දු 04ක් අවසානයේ කඩුලු 04ක් පමණක් බිද වැටී ලකුණු 192ක් ලබා ගනිමින් ජයග්‍රහණය වාර්තා කළේය.එහිදි ඩුවෙන් ස්මිත් ලකුණු 74ක් ලබා ගත් අතර සුරේෂ් රයිනා ලකුණු 39ක් ලබා ගැනිමට සමත් විය.", "URL": "https://sinhala.adaderana.lk/news.php?nid=72936", "Category": null, "Parent URL": null}