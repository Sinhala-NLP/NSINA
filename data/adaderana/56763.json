{"Source": "Adaderana", "Timestamp": "January 29, 2016 03:57 pm", "Headline": "සිකාට රාජිත වැට බදියි", "News Content": "ලොවපුරා පැතිර යමින් පවතින සිකා වෛරසයට මුහුණදීමට අවශ්‍ය පියවර ගන්නා ලෙස සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා වසංගත රෝග විද්‍යා අංශයට උපදෙස් ලබාදී තිබේ.සිකා වෛරස් අවදානමක් රට තුළ නොමැති වුව ද ඒ සඳහා ආරක්ෂිත ක්‍රමවේද අනුගමනය කළ යුතු බව අමාත්‍යවරයා පෙන්වා දී ඇත.සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් අමාත්‍යංශ ශ්‍රවණාගාරයේ සෞඛ්‍ය අමාත්‍යංශ ආයතන ප්‍රධානීන්ගේ රැස්වීමක් අමතමින් අමාත්‍යවරයා මේ බව සඳහන්කර තිබේ.එම වෛසරයට මුහුණදීමට හැකිවන පරිදි සූදානමින් සිටින ලෙස වසංගත රෝග විද්‍යා අංශයේ නිළධාරින්ට උපදෙස් ලබාදුන් අමාත්‍යවරයා එම ආරක්ෂිත ක්‍රමවේදයන් පිළිබඳ ජනතාව ද දැනුවත් කළ යුතු බව එහිදී අවධාරණය කර ඇත.", "URL": "https://sinhala.adaderana.lk/news.php?nid=56763", "Category": null, "Parent URL": null}