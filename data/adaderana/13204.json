{"Source": "Adaderana", "Timestamp": "January 1, 2011 04:28 pm", "Headline": "බඩු මිල ඉහළ ගිය පමණින් මැතිවරණ පැරදෙන්නේ නෑ", "News Content": "භාණ්ඩ මිල ඉහළ ගිය පමණින් මැතිවරණ පරාජය නොවන බව වාරිමාර්ග හා ජලසම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. ඉදිරියේ පැවැත්වෙන පළාත් පාලන මැතිවරණය ද සන්ධානය විශිෂ්ඨ අයුරින් ජයගන්නා බව අමාත්‍යවරයා පෙන්වාදෙයි. ඕනෑම පක්ෂයක විවිධ මතවාද පවතින බව පෙන්වාදෙන අමාත්‍යවරයා එය ප්‍රජාතන්ත්‍රවාදයේ ලක්ෂණයක් බව සඳහන් කළේය. ඒ අනුව පවතින අභියෝග ජයගනිමින් ඉදිරි පළාත් පාලන මැතිවරණය ජයගැනීමට එක්සත් ජනතා නිදහස් සන්ධානය දැනටමත් සූදානම් බව නිමල් සිරිපාල ද සිල්වා අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=13204", "Category": null, "Parent URL": null}