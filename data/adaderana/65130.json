{"Source": "Adaderana", "Timestamp": "October 17, 2016 06:08 pm", "Headline": "අනතුරින් 3ක් මරුට - 10ට තුවාලයි", "News Content": "කොළඹ සිට මොණරාගල දක්වා ධාවනය වූ බසයක් වැලි ප්‍රවාහන ටිපර් රථයක ගැටීමෙන් කාන්තාවක් ඇතුළු තිදෙනෙකු මියගොස් තිබේ.උඩවලවේ ජලාශ වේල්ල මතදී මෙම අනතුර සිදුව ඇති අතර අනතුරින් තවත් කාන්තාවන් 3ක් හා පිරිමින් 7ක් තුවාල ලබා ඇඹිලිපිටිය රෝහලට ඇතුළත් කර ඇත.අද පස්වරු 2.50ට පමණ මෙම අනතුර සිදුව ඇති අතර අනතුර සම්බන්ධයෙන් බසයේ හා ටිපර් රථයේ රියදුරන් පොලිස් අත්අඩංගුවට ගෙන ඇතැයි පොලීසිය පැවසීය.", "URL": "https://sinhala.adaderana.lk/news.php?nid=65130", "Category": null, "Parent URL": null}