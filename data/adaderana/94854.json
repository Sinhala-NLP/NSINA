{"Source": "Adaderana", "Timestamp": "August 22, 2018 05:17 pm", "Headline": "දේශපාලකයා හා අපරාධකරුවා එක්කෙනෙක් වෙලා", "News Content": "රටෙහි පවතින දේශපාලන ක්‍රමවේදය වෙනස් නොකර අනාගතයේ යහපත් වෙනසක් රටට සිදු කළ නොහැකි බව ප්‍රවීන මාධ්‍යවේදී වික්ටර් අයිවන් මහතා පවසයි. ඔහු මේ බව සඳහන් කළේ ඊයේ (21) පස්වරුවේ කොළඹ පැවැති සංවාද සභාවකට එක්වෙමින්. අජිත් පැරකුම් ජයසිංහ මහතා විසින් රචිත \"කේ පොයින්ට්\" නවකතාව පාදක කරගත් සංවාද සභාවක් ඊයේ ජාතික පුස්තකාල හා ප්‍රලේඛණ සේවා මණ්ඩලයේදී පැවැත් විය. දේශපාලකයන් අපරාධකරුවන් මත යැපෙන ක්‍රමවේදය මේ වන විට දේශපාලකයා හා අපරාධකරු එක්කෙනෙක් බවට පත් කර ඇති බව ඒ මහතා පැවසීය. පවතින ක්‍රමය තුළික් පත්වන කිසිදු ජනාධිපතිවරයෙකුට සමාජ ගොඩ ගැනිමට හැකියාවක් නොමැති බවද එ මහතා ප්‍රකාශ කළේය. මේ හේතුවෙන් රජයේ සෑම අංශයක්ම කුණු වි ඇති බව ද ඒ මහතා සභාව අමතමින් වැඩිදුරටත පැවසීය.", "URL": "https://sinhala.adaderana.lk/news.php?nid=94854", "Category": null, "Parent URL": null}