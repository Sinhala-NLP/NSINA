{"Source": "Adaderana", "Timestamp": "July 22, 2015 03:42 pm", "Headline": "ඉන්ජස්ට්‍රි වතුයායේ 7ක් රිමාන්ඩ් ", "News Content": "නෝර්වුඩ්, ඉන්ජස්ට්‍රි වතුයායේ වතුකම්කරුවන් හත් දෙනෙකු අත්අඩංගුවට ගෙන රක්ෂිත බන්ධනාගාර ගත කර තිබේ.නියෝජ්‍ය සාමාන්‍යාධිකාරීවරයාගේ නිල නිවසට බලහත්කාරයෙන් ඇතුළුවීමේ චෝදනාව මත ඔවුන් අත්අඩංගුවට ගෙන අධිකරණයට ඉදිරිපත් කර ඇති බව පොලීසිය පැවසුවේය.සෙමෙන් වැඩකිරීමේ වෘත්තීය ක්‍රියාමාර්ගය පැවති දින ගණනට අදාළ වැටුප් ලබාදෙන ලෙස බලකරමින් පසුගිය 18 වැනිදා වතුකම්කරුවන් ඉන්ජස්ට්‍රි වතුයායේ නියෝජ්‍ය සාමාන්‍යාධිකාරීවරයාගේ නිවස වටලනු ලැබුණි. නියෝජ්‍ය සාමාන්‍යාධිකාරීවරයා නෝර්වුඩ් පොලීසියට කළ පැමිණිල්ලක් මත සිදුකරන ලද විමර්ශනයකින් පසු සැකකරුවන් හත්දෙනා අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ලබන 27 වැනිදා දක්වා රක්ෂිත බන්ධනාගාර ගත කළ බව පොලීසිය පැවසුවේය.", "URL": "https://sinhala.adaderana.lk/news.php?nid=52778", "Category": null, "Parent URL": null}