{"Source": "Adaderana", "Timestamp": "April 17, 2017 04:33 pm", "Headline": "සිරිමාගමින් මළ සිරුරක් මතුවෙයි", "News Content": "ගල්නෑව, සිරිමාගම ප්‍රදේශයේ නිවසක් තුළ පුද්ගලයෙකු මිය යාම සම්බන්ධයෙන් පොලීසිය විමර්ශන ආරම්භ කර තිබේ.අද(17) පෙරවරුවේ ගල්නෑව පොලීසියට ලැබුණු දුරකථන ඇමතුමකට අනුව අදාළ මළ සිරුර සොයාගෙන ඇති බව සඳහන්.කැපුම් තුවාල සහිතව මියගොස් සිටි එම පුද්ගලයා සිරිමාගම - අවුකන ප්‍රදේශයේ පදිංචිව සිටි 43 හැවිරිදි අයෙකු බවට අනාවරණය වී තිබේ.මළ සිරුර මහේස්ත්‍රාත් පරීක්ෂණයෙන් අනතුරුව පශ්චාත් මරණ පරීක්ෂණය සඳහා අනුරාධපුර රෝහල වෙත රැගෙනවිත් ඇති අතර ගල්නෑව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72160", "Category": null, "Parent URL": null}