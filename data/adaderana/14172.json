{"Source": "Adaderana", "Timestamp": "February 12, 2011 04:42 pm", "Headline": "අක්කරෙයිපත්තුවේ මැතිවරණ නීතී උල්ලංඝණ සිද්ධි කිහිපයක්", "News Content": "ඉදිරි පළාත් පාලන මැතිවරණයට අදාළව අක්කරෙයිපත්තුව නගරයේ මැතිවරණ නීතී උල්ලංඝණය කිරීමේ සිද්ධීන් කිහිපයක් වාර්තා වී ඇතැයි කැ‍ෆේ සංවිධානය පවසයි. ඇතැම් දේශපාලන ක්‍රියාකාරීන් මැතිවරණ නීතී උල්ලංඝනය කරමින් සිය ප්‍රචාරක කටයුතු සිදු කරමින් සිටින බව එම සංවිධානයේ විධායක අධ්‍යක්ෂක කීර්ති තෙන්නකෝන් මහතා සඳහන් කළේය. විශාල වාහන පෙළපාලි සමඟ ශබ්ද වාහිනී යන්ත්‍ර ද භාවිතා කරමින් මෙම ප්‍රචාරක කටයුතු සිදු කෙරෙන බවත් ඔහු පෙන්වා දෙයි. මෙය හුදෙක්ම පළාත් පාලන මැතිවරණ පනතේ 81 (අ) 2 වගන්තිය උල්ලංඝණය කිරීමක් බව කීර්ති තෙන්නකෝන් මහතා පවසයි. පසුගිය මැතිවරණ කිහිපයේදීම අක්කරෙයිපත්තුවේ පැවතියේ මැතිවරණ නීතීයක් නොමැති ක්‍රියාපිළිවෙතක් බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=14172", "Category": null, "Parent URL": null}