{"Source": "Adaderana", "Timestamp": "December 21, 2017 11:52 am", "Headline": "වල් ඌරු මස් එක්කම මුදලාලි කොටු වෙයි", "News Content": "නාවලපිටිය පොලිස් වසමට අයත් කැටඹුලාව කොළපතන ප‍්‍රදේශයේ වෙළදසැලක වල්ඌරුමස් අලෙවි කරමින් සිටි ව්‍යපාරියෙකු තලවාකැලේ පොලිස් විශේෂ කාර්ය බලකායේ නිලධාරින් මගින් ඊයේ (20) සැකපිට අත්අඩංගුවට ගෙන සැකකරු අධිකරණය වෙත ඉදිරිපත් කිරිම සඳහා නාවලපිටිය පොලිසිය වෙත භාර දි තිබේ. මෙම සැකකරු ඔහුගේ වෙළදසැලේ අධිශීතකරණය ගබඩාකර මෙම වල්ඌරුමස් අලෙවි කරමින් සිටි බව මෙම වැටලිම සිදුකළ පොලිස් විශේෂ කාර්ය බලකායේ නිළධාරින් කියා සිටියේය. සැකකරු අත්අඩංගුවට ගන්නා අවස්ථාවේ ඔහු සන්තකයේ වල්ඌරු මස් කිලෝ අසුවක් තිබි ඇති අතර ඔහු කාලයක් තිස්සේ මෙසේ දඩ මස් අලෙවි කරමින් සිට ඇති බවටද තොරතුරු අනවරණය වි තිබේ. අත්අඩංගුවට ගත් සැකකාර ව්‍යපාරිකයා එම ප‍්‍රදේශයේ පදිංචිකරුවෙකු බව පොලිස් විශේෂ කාර්ය බලකායේ නිලධාරින් කියා සිටියේය.", "URL": "https://sinhala.adaderana.lk/news.php?nid=81893", "Category": null, "Parent URL": null}