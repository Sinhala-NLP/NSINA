{"Source": "Adaderana", "Timestamp": "February 10, 2012 10:40 am", "Headline": "මාලදිවයින් කෞතුකාගාරයට ප්‍රහාරයක්", "News Content": "මාලදිවයින් කෞතුකාගාරයට පහර දී බෞද්ධ ප්‍රතිමා විනාශ කීරිම බෞද්ධාගමික විරෝධී පිරිසකගේ ක්‍රියාවක් බව එරට මාධ්‍ය වාර්තා කරයි. රට තුළ ඇති වී තිබෙන දේශපාලනික නොසන්සුන්තාවය මුවාවෙන් මාලදිවයිනේ වාසය කරන මුස්ලිම් ජාතිකයන් කිහිපදෙනෙකු විසින් ‍මෙවැනි ක්‍රියාවක නිරතව ඇති බව මිනිවාන් ප්‍රවෘත්ති සේවය ප්‍රකාශ කරයි. මාලදිවයිනේ පිහිටි මෙම කෞතුගාරය 2010 වසරේ දී චින ජනරජයේ ආධාර මත සියලු ජාතින්ගේ ‍ඓ‍තිහාසික වටිනාකම් පිළිබිඹු වන පරිද්දෙන් ගොඩනැගූවක් බව එම වාර්තාවේ වැඩිදුරටත් සඳහන් වෙයි‍. කෞතුකාගාරයට පහරදීමේ දි බුදුන්ගේ ධාතු තැන්පත් කර ප්‍රදර්ශනයට තබා තිබූ බෞද්ධ විහාර, පිළිම සියල්ලක්ම පාහේ යළි ප්‍රතිසංස්කරණ කළ නොහැකි ලෙස විනාශ කර ඇති බව ද මිනිවාන් වාර්තා කරයි. පසුගිය (08)බදාදා දින මෙම කෞතුකාගාරයට කඩාවැදුණු කිසියම් ප්‍රකෝපකාරී පිරිසක් විසින් කෞතුකාරයේ ප්‍රතිමා ආදියට හානි කරමින් ප්‍රහාරයක් එල්ල කර තිබිණි.", "URL": "https://sinhala.adaderana.lk/news.php?nid=22004", "Category": null, "Parent URL": null}