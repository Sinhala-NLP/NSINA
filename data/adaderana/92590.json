{"Source": "Adaderana", "Timestamp": "July 15, 2018 08:18 am", "Headline": "නීති විරෝධි මත්පැන් සමඟ 2ක් අත්අඩංගුවට", "News Content": "නීති විරෝධි මත්පැන් මොටර් රථයකින් ප්‍රවාහනය කරමින් සිටි පුද්ගලයින් දෙදෙනෙකු අද(15) අළුයම පෑලියගොඩ බියගම ප්‍රදේශයෙදි අත්අඩංගුවට ගෙන තිබේ. මෙම සැකකරුවන් සතුව තිබි නීති විරෝධි මත්පැන් වන කසිප්පු මිලි ලීටර් 150,000 ක් බෝතල් 200ක අසුරා තිබියදි හමු වී ඇත. මෙම සැකකරුවන් දෙදෙනා අවුරුදු 35ත් 42ත් වයසැති රණාල හා බලංගොඩ ප්‍රදේශවල පදිංචිකරුවන් බව පොලිස් මධ්‍ය අංශය නිකුත් කළ නිවේදනයේ සඳහන් වේ. සැකකරුවන් විසින් කලක සිට පෑලියගොඩ ,කැළණිය,බියගම යන ප්‍රදේශවලට දිනපතා මෙලෙස නීති විරෝධි මත් පැන් ප්‍රවාහනය කර ඇති බව අනාවරණය වි ඇත. මෙම සැකකරුවන් දෙදෙනා අද දින අළුත් කඩේ මහේස්ත්‍රාත් අධිකරණයටඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=92590", "Category": null, "Parent URL": null}