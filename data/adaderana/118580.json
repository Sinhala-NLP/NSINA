{"Source": "Adaderana", "Timestamp": "September 8, 2019 12:58 pm", "Headline": "මත්පැන් නිසා 6කට තුවාල", "News Content": "වවුනියාව,ඕමන්ත,මානික්කර්වලවු ප්‍රදේශයේදී ඊයේ (07) රාත්‍රියේ දෙපිරිසක් අතර ඇතිවු ගැටුමකින් පුද්ගලයින් හය දෙනෙකු තුවාල ලබා ඇති බව වාර්තා වේ.‍ පොලිසිය පැවසුවේ මත්පැන් පානය කළ දෙපිරිසක් අතර ඇති වු බහින්බස් වීමක් දුරදිග යාමෙන් ගැටුම හටගෙන තිබු අතර, ගැටුමින් කැපුම් තුවාල ලැබු පිරිසක් රෝහල් ගත කොට ඇති බවයි. ඕමන්ත මානික්කර්වලවු ප්‍රදේශයේම පදිංචි වයස අවුරුදු 20 ත් 30 ත් අතර පසුවන කාන්තාවන් දෙදෙනෙකු හා පිරිම් පුද්ගලයින් සිව් දෙනෙකු ගැටුමින් තුවාල ලබා වවුනියාව රෝහලට ඇතුළත් කොට ඇති බවද පොලිසිය සඳහන් කළේය. පොලිසිය පැවසුවේ සිද්ධිය සම්බන්ධයෙන් අදාළ ප්‍රදේශයේම පදිංචි වයස පුද්ගලයින් තිදෙනෙකු අත්අඩංගුවට ගෙන ඇති බවයි. තුවාලකරුවන්ගේ තත්ත්වය තරමක් බරපතල වන අතර, අත්අඩංගුවට ගත් සැකකරුවන් වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත බවද පොලිසිය පැවසීය. සිද්ධිය සම්බන්ධයෙන් ඕමන්ත පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118580", "Category": null, "Parent URL": null}