{"Source": "Adaderana", "Timestamp": "May 26, 2019 10:55 am", "Headline": "ආණ්ඩුව වෙනස් කරන්න ඕනෑම වෙලාවක සූදානම්-නාමල්", "News Content": "වර්තමාන ආණ්ඩුව වෙනස් කළ හැකි ඕනෑම මොහොතක දී එය සිදු කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නාමල් රාජපක්ෂ මහතා පවසයි. මහනුවර පැවති උත්සවයකින් අනතුරුව මාධ්‍ය වෙත අඳහස් දක්වමින් ඔහු මේබව සඳහන් කළේය. පාර්ලිමේන්තු මන්ත්‍රී නාමල් රාජපක්ෂ මහතා පෙන්වා දෙන්නේ ආණ්ඩුවට එරෙහිව ගෙන එන ලබන ඕනෑම විශ්වාසභංගයක් සඳහා සහයදීමට සූදානම් බවයි. ජනතා විමුත්ති පෙරමුණ විසින් ආණ්ඩුව විසුරුවා හැරීම සඳහා පාර්ලිමේන්තුවට යෝජනාවක් ගෙන එනු ලැබුවහොත් එය සඳහා පක්ෂව ඡන්දය ලබාදීමට සූදානම් බව මන්ත්‍රීවරයා සඳහන් කළේය. පාර්ලිමේන්තු මන්ත්‍රී නාමල් රාජපක්ෂ මහතා මෙහිදී වැඩිදුරටත් පැවසුවේ ආණ්ඩුවේ ඇති ගැටළු වසන් කිරීම සඳහා රටක් ලෝකයක් බලා සිටින ගැටළුවක් වසන් කිරීමට උත්සහකරන බවයි.", "URL": "https://sinhala.adaderana.lk/news.php?nid=110689", "Category": null, "Parent URL": null}