{"Source": "Adaderana", "Timestamp": "June 8, 2012 09:24 am", "Headline": "පොලිස් ලොක්කන් 6 දෙනෙකුට ස්ථාන මාරු", "News Content": "ප්‍රධාන පොලිස් පරීක්ෂකවරයෙකු සහ පොලිස් පරීක්ෂකවරුන් පස්දෙනෙකු සේවා අවශ්‍යතා මත ස්ථාන මාරුවීම් සිදුකර තිබේ. නුගේගොඩ කොට්ඨාශ‍යේ සේවය කළ ප්‍රධාන පොලිස් පරීක්ෂක කේ.පියසේන මහතා බියගම පොලිස් ස්ථානාධිපතිවරයා ලෙස පත්කර ඇති බව පොලිස් මූලස්ථානය පවසයි. ගල්කිරියාගම ‍‍පොලිසියේ ස්ථානාධිපතිවරයා මුල්ලේරියාව පොලිසියේ ස්ථානාධිපතිවරයා ලෙසත් මුල්ලේරියාව පොලිසියේ ස්ථානාධිපතිවරයා කැලණිය කොට්ඨාශයටත් මාරු කර යවා ඇත. වඳුරඹ පොලිසියේ ස්ථානාධිපතිවරයා නාගොඩ පොලිසියේ ස්ථානාධිපතිවරයා ලෙස පත්කර ඇති අතර තණමල්විල පොලිසිය සඳහා ද නව ස්ථානාධිපතිවරයෙකු පත්කළ බව පොලිස් මූලස්ථානය සඳහන් කරයි. පුලස්තිගම වැඩබලන පොලිස් ස්ථානාධිපතිවරයා එම පොලිසියේම ස්ථානාධිපතිවරයා ලෙස පත්කර තිබේ.", "URL": "https://sinhala.adaderana.lk/news.php?nid=24853", "Category": null, "Parent URL": null}