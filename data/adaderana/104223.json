{"Source": "Adaderana", "Timestamp": "February 13, 2019 12:43 pm", "Headline": "ලෝටස් පාර වැසෙයි-විරෝධතාකරුවන්ට ජල හා කඳුළු ගෑස් ප්‍රහාරයක්", "News Content": "රැකියා විරහිත උපාධිධාරීන්ගේ විරෝධතා පා ගමනක් විසුරුවා හැරීමට පොලීසිය විසින් කඳුළු ගෑස් සහ ජල ප්‍රහාර එල්ල කර තිබේ. අද දෙරණ වාර්තාකරු පැවසුවේ කොළඹ ලෝටස් වටරවුම ආසන්නයේදී මෙම කදුළු ගෑස් සහ ජල ප්‍රහාරය එල්ල වූ බවයි. විරෝධතාකරුවන් කොළඹ කොටුවේ සිට පා ගමනකින් ජනාධිපති කාර්යාලය දෙසට ගමන් කිරීමට උත්සාහ දරා ඇති අතර එහිදී පොලීසිය විසින් එය වලක්වා තිබේ. කෙසේවෙතත් පොලිස් අණ නොතකා විරෝධතකරුවන් ජනාධිපති කාර්යාලය දෙසට ගමන් කිරීමට උත්සාහ කිරීමේදී කඳුළු ගෑස් සහ අධි පීඩන ජල ප්‍රහාර එල්ල කර පිරිස විසුරුවාහැරීමට පියවර ගෙන ඇති බව සඳහන්ය. මේ හේතුවෙන් ලෝටස් පාර තාවකාලිකව වසා දැමීමට පොලීසිය පියවර ගෙන තිබේ. මේ වන විට විරෝධතාකරුවන්ගෙන් දස දෙනෙකු සාකච්ඡාවක් සඳහ ජනාධිපති ලේකම් කාර්යාලය වෙත රැගෙන ගොස් ඇති බව වාර්තා වෙයි.", "URL": "https://sinhala.adaderana.lk/news.php?nid=104223", "Category": null, "Parent URL": null}