{"Source": "Adaderana", "Timestamp": "July 21, 2017 12:39 pm", "Headline": "ජ්‍යේෂ්ඨ නියෝජ්‍ය පොලිස්පති ලලිත් ජයසිංහගේ වැඩ තහනම්!", "News Content": "යාපනය විද්‍යා දැරිය සමූහ දුෂණයට ලක් කර ඝාතනය කිරීමේ සිද්ධියට අදාළව රක්ෂිත බන්ධනාගාර ගත කර සිටින ජ්‍යේෂ්ඨ නියෝජ්‍ය පොලිස්පති ලලිත් ජයසිංහ මහතාගේ වැඩ තහනම් කිරීමට ජාතික පොලිස් කොමිසම අනුමැතිය ලබාදී තිබේ.ලලිත් ජයසිංහ මහතාගේ වැඩ තහනම් කිරීම සඳහා පොලිස්පතිවරයා කරන ලද ලිඛිත ඉල්ලීමකට අනුව ඒ සඳහා අනුමැතිය ලබා දුන් බව පොලිස් කොමිසම පැවසුවේය.ඒ අනුව අද සිට ලලිත් ජයසිංහ මහතාගේ වැඩ තහනම ක්‍රියාත්මක වනු ඇත.යාපනය විද්‍යා දැරිය සමූහ දුෂණයට ලක් කර ඝාතනය කිරීමේ සිද්ධියේ ප්‍රධාන සැකකරුට පැනයාම සඳහා ආධාර අනුබල ලබා දුන් බවට එල්ල වූ චෝදනා මත ලලිත් ජයසිංහ මහතා පසුගිය 15 වනදා අපරාධ පරීක්ෂණ දෙපාර්තමේන්තුවේ නිලධාරීන් විසින් අත්අඩංගුවට ගනු ලැබීය.කයිට්ස් වැඩ බලන මහේස්ත්‍රාත්වරයා හමුවට ඉදිරිපත් කළ ඔහු ලබන 25 වනදා දක්වා රක්ෂිත බන්ධනාගාර ගත කිරීමට නියෝග කෙරුණි.", "URL": "https://sinhala.adaderana.lk/news.php?nid=75478", "Category": null, "Parent URL": null}