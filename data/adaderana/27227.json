{"Source": "Adaderana", "Timestamp": "September 8, 2012 01:19 pm", "Headline": "බරපතළ සිද්ධීන් තාමත් නෑ", "News Content": "පළාත් සභා මැතිවරණයට අදාළව ගතවු කාලය තුළ කිසිදු ආකාරයක බරපතළ සිද්ධීන් වාර්තා වී නොමැති බව මැතිවරණ මහ ලේකම් කාර්යාලය පවසයි. මේ දක්වා කාළය තුළ සාමාන්‍ය පරිදි මැතිවරණය ක‍්‍රියාත්මක වී ඇති බව අතිරේක මැතිවරණ කොමසාරිස් ආර්.එම්.ඒ.එල්. රත්නායක මහතා සඳහන් කළේය. පළාත් සභා මැතිවරණයට අදාළව මේ දක්වා කාලය තුළ බරපතළ සිද්ධීන් කිසිවක් වාර්තා වී නොමැති බව පැෆරල් සංවිධානය ද පැවසුවේය. සුළු සිදුවීම් කිහිපයක් පිළිබඳ පැමිණිළි තම සංවිධානය වෙත ලැබී ඇති බව පැෆරල් සංවිධානය සඳහන් කළේය. මැතිවරණයේ ආරක්ෂක කටයුතු සඳහා පොලිස් නිලධාරීන් 21,000ක් යොදවා ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසුවේය.", "URL": "https://sinhala.adaderana.lk/news.php?nid=27227", "Category": null, "Parent URL": null}