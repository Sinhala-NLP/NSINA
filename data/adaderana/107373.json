{"Source": "Adaderana", "Timestamp": "April 4, 2019 02:27 pm", "Headline": "කැස්බෑ මස් තොගයක් සමඟ අයෙක් අත්අඩංගුවට", "News Content": "ඩෙල්ෆ්, කුඩාවේලි ප්‍රදේශයේදී කැස්බෑ මස් තොගයක් සමඟ පුද්ගලයෙකු අත්අඩංගුවට ගෙන ඇත. උතුරු නාවික විධානයට අයත් නාවිකයින් පිරිසක් විසින් සිදු කළ සෝදිසි මෙහෙයුමකදී සැකකරු අත්අඩංගුවට ගත් බව නාවික හමුදාව සඳහන් කළේය. එහිදී සැකකරු සතුව තිබී කැස්බෑ මස් කිලෝග්‍රෑම් 04යි ග්‍රැම් 500ක් සොයා ගෙන ඇත. සැකකරු ඩෙල්ෆ් ප්‍රදේශයේම පදිංචි 50 හැවිරිදි පුද්ගලයෙක් බව සඳහන්ය. අත්අඩංගුවට ගත් සැකකරු ඉදිරි විමර්ශන කටයුතු සඳහා ඩෙල්ෆ් පොලීසියට බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=107373", "Category": null, "Parent URL": null}