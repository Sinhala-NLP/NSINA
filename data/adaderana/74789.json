{"Source": "Adaderana", "Timestamp": "July 2, 2017 11:48 am", "Headline": "විකිරණ විද්‍යා තාක්ෂණවේදීන් බඳවා නොගැනීම නිසා ගැටළු මතුවෙලා", "News Content": "විකිරණ විද්‍යා තාක්ෂණවේදීන් බඳවා ගැනීමට සෞඛ්‍ය බලධාරීන් පියවර නොගැනීම හේතුවෙන් මේ වන විට ගැටළුකාරී තත්ත්වයක් හටගෙන ඇති බව රජයේ විකිරණ විද්‍යා තාක්ෂණවේදීන්ගේ සංගමය පවසයි.එහි ප්‍රධාන ලේකම් ධර්මකීර්ති ඈපා මහතා සඳහන් කළේ විශේෂඥ වෛද්‍යවරුන්ට සාපේක්ෂව මේ වන විට සිටින විකිරණ විද්‍යා තාක්ෂණවේදීන් සංඛ්‍යාව ප්‍රමාණවත් නොවන බවය.අදාළ ගැටළුවට විසඳුම් ලබාදීමට බලධාරීන් අපොහොසත් වීම හේතුවෙන් වෘත්තීය සමිති ක්‍රියාමාර්ගයකට එළඹීමට ද තීරණය කර ඇති බව ධර්මකීර්තී ඈපා මහතා කියා සිටියේය.ඒ අනුව ඉදිරි සතිය තුළ කොළඹ ජාතික රෝහලේ විකිරණ විද්‍යා තාක්ෂණවේදීන් සේවයෙන් ඉවත්ව වෘත්තීය සමිති ක්‍රියාමාර්ගයක නිරත වීමට තීරණය කර ඇති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=74789", "Category": null, "Parent URL": null}