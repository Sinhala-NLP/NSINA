{"Source": "Adaderana", "Timestamp": "August 25, 2011 12:20 pm", "Headline": "කඳවුරට ගල් ගැහුවේ වැරදි වැරදිලා", "News Content": "මන්නාරම, පේසාලේ නාවික හමුදා කඳවුරට ගල් මුල් ප්‍රහාර එල්ල කරන ලද්දේ වැරදි වැටහීමකින් බවට පේසාලේ වැසියන් විසින් පිළිගෙන තිබේ. එම ප්‍රදේශයේ පසුගිය දා ඇති වූ කලහකාරී සිද්ධිය සම්බන්ධයෙන් ප්‍රදේශයේ කිතුණු දේවස්ථානවල ආගමික නායකයින් සමග පැවති හමුවක දී ගම්වාසීන් මේ බව පිළිගෙන ඇති බව සඳහන්ය. එහි දී ඔවුන් යළි සාමාන්‍ය කටයුතුවල නිරතවීමට ද එකඟත්වය පළ කර ඇත. මේ අතර මන්නාරම මඩු ප්‍රදේශයට අවසරයකින් තොරව ඇතුළු වූ බවට සැක කෙරුණු සෙබළා මේ වන විට ආරක්ෂක අංශ භාරයේ පසුවන බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසුවේය.", "URL": "https://sinhala.adaderana.lk/news.php?nid=18298", "Category": null, "Parent URL": null}