{"Source": "Adaderana", "Timestamp": "January 21, 2014 07:27 am", "Headline": "නව වසරේ මංගල පාර්ලිමේන්තු සැසිය අදයි", "News Content": "මේ වසර සඳහා පාර්ලිමේන්තුව පළමු වරට අද රැස්වීමට නියමිතව තිබේ. කතානායක චමල් රාජපක්ෂ මහතාගේ ප්‍රධානත්වයෙන් ප.ව 1.00 ට පාර්ලිමේන්තුව රැස්වීමට නියමිතය. වාචික ප්‍රශ්න වලට පිළිතුරු ලබාදීමෙන් අනතුරුව අද දිනයේ ප්‍රතිපත්ති අධ්‍යාපන ආයතනය සම්බන්ධයෙන් සංශෝධන කිහිපයක් ඉදිරිපත් කිරීමට සැලසුම් කර තිබේ. ආණ්ඩු පක්ෂයේ ප්‍රධාන සංවිධායක අමාත්‍ය දිනේෂ් ගුණවර්ධන මහතා කියා සිටියේ අදාළ සංශෝධන පිළිබඳ විවාදයෙන් අනතුරුව එය අද දිනය තුළ සම්මත කර ගැනීමට ද නියමිත බවයි. ඊට අමතරව මෙවර අයවැයේ ආනයන අපනයන සම්බන්ධ රෙගුලාසී කිහිපයක් අද දිනයේ පාර්ලිමේන්තුවට ඉදිරිපත් කිරිමට නියමිතව තිබේ. ඊට අදාළ විවාද ඉදිරි දිනවල සිදුකරන බව අමාත්‍ය දිනේෂ් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=40510", "Category": null, "Parent URL": null}