{"Source": "Adaderana", "Timestamp": "October 14, 2015 08:42 am", "Headline": "ශිෂ්‍යත්වයෙන් ලකුණු 70ට වැඩි සියලුදෙනාට සහතික", "News Content": "මෙවර 5 ශ්‍රේණියේ ශිෂ්‍යත්ව විභාගයට පෙනී සිටි සිසුන්ගෙන් දෙලක්ෂ පනස්දහසකට වැඩි සංඛ්‍යාවක් ලකුණු 70ට වැඩියෙන් ලබාගෙන ඇති බව විභාග දෙපාර්තමේන්තුව පවසයි.මෙවර ශිෂ්‍යත්ව විභාගය සඳහා සිසුන් 333,672කු පෙනී සිට ඇති අතර ඉන් 254,690 දෙනෙකු ලකුණු 70කට වැඩියෙන් ලබාගෙන ඇති බව විභාග දෙපාර්තමේන්තුව සඳහන් කළේය.එය ප්‍රතිශතයක් ලෙස සියයට 76.33ක් වන බව සඳහන්ය. මෙවර ශිෂ්‍යත්ව විභාගයේ ප්‍රතිඵල වලට අනුව වැඩිම ලකුණු ලබාගැනීමේ ප්‍රතිශතයක් දකුණු පළාතෙන් වාර්තා වන අතර අවම ලකුණු ලබාගැනීමේ ප්‍රතිශතයක් වාර්තා වී ඇත්තේ නැගෙනහිර පළාතෙනි.5 ශ්‍රේණියේ ශිෂ්‍යත්ව විභාගයේ ලකුණු 70ට වැඩියෙන් ලබාගත් සියලු සිසුන් සඳහා සමත් සහතිකයක් නිකුත් කිරීමට පියවර ගන්නා බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය.", "URL": "https://sinhala.adaderana.lk/news.php?nid=54428", "Category": null, "Parent URL": null}