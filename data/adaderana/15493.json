{"Source": "Adaderana", "Timestamp": "April 15, 2011 04:23 pm", "Headline": "සබරගමු සරසවියේ අධ්‍යයන කටයුතු ලබන සඳුදා ඇරඹෙයි", "News Content": "සබරගමුව විශ්ව විද්‍යාලයේ සියලු පීඨවල අධ්‍යයන කටයුතු ලබන 18 වන දින ආරම්භ කරන බව උපකුලපති මහාචාර්ය මහින්ද එස්. රූපසිංහ මහතා පවසයි. ශිෂ්‍යයින් සහ පාලන අධිකාරිය අතර ඇතිවු ගැටලු සහගත තත්ත්වයක් හේතුවෙන් පසුගියදා විශ්ව විද්‍යාලයේ අධ්‍යයන කටයුතු තාවකාලිකව නතර කරනු ලැබීය. එහෙත් සාමාන්‍ය පරිදි විභාග කටයුතු පැවැත්වු බව උපකුලපතිවරයා ප්‍රකාශ කළේය. අප්‍රේල් මස පළමු සතියේ පළමු වසර සිසුන්ගේ අධ්‍යයන කටයුතු ආරම්භ විය. ඒ අනුව ලබන 18 වන දින සිට අනෙක් වසර වල සිසුන්ගේ අධ්‍යයන කටයුතු ද සාමාන්‍ය පරිදි ආරම්භ කරන බව උපකුලපති මහාචාර්ය මහින්ද එස්.රූපසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=15493", "Category": null, "Parent URL": null}