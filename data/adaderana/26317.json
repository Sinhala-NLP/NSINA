{"Source": "Adaderana", "Timestamp": "August 4, 2012 04:23 pm", "Headline": "උතුරු මැද ඡන්ද ව්‍යාපාරය කරන්නේ මෙහෙමයි", "News Content": "උතුරු මැද පළාත තුළ මේ වන විටත් මැතිවරණ ප්‍රචාරක කටයුතු සඳහා රාජ්‍ය දේපල යොදා ගැනීම් සම්බන්ධව පැමිණිලි ලැබෙමින් පවතින බව පැෆරල් සංවිධානය පවසයි. මැතිවරණ ප්‍රචාරක කටයුතු ආරම්භ වීමත් සමඟ මේ දක්වා මැතිවරණ නීති උල්ලංඝණය කිරීම සම්බන්ධ පැමිණිලි 37ක් ලැබී ඇති බව එහි විධායක අධ්‍යක්ෂ රෝහණ හෙට්ටිආරච්චි මහතා පවසන්නේය. ඉදිරි සතියේ දී තම සංවිධානයේ විශේෂ කණ්ඩායමක් නැගෙනහිර සහ උතුරු මැද පළාතෙහි පොලිස් නිලධාරීන් සහ දේශපාලන පක්ෂ සාමාජිකයින් මුණගැසී සාකච්ඡා කිරීමට කටයුතු කරන බව රෝහණ හෙට්ටිආරච්චි මහතා වැඩිදුරටත් සඳහන් කළේය. එලෙස ලබාගන්නා තොරතුරු පිළිබඳව මැතිවරණ කොමසාරිස්වරයා දැනුවත් කිරීමට කටයුතු කරන බව ද ඔහු කියා සිටියේය.", "URL": "https://sinhala.adaderana.lk/news.php?nid=26317", "Category": null, "Parent URL": null}