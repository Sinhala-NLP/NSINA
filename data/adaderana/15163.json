{"Source": "Adaderana", "Timestamp": "March 30, 2011 09:03 am", "Headline": "ජාතික ඩෙංගු මර්දන සතිය අවසන්- 334 දෙනෙකුට නඩු ", "News Content": "ජාතික මදුරු මර්දන සතියේ ඊයේ දිනය තුළ පමණක් ආගමික ස්ථාන හා පෙර පාසල් පරිශ්‍ර දොළොස් දහස් හත්සිය අටක් පරීක්ෂාවට ලක් කර තිබේ. ජාතික මදුරු මර්දන සතිය ඊයේ දිනයෙන් අවසන් වූ බව සෞඛ්‍ය අමාත්‍යාංශය පවසයි. ප්‍රථම වරට ක්‍රියාත්මක වූ ජාතික මදුරු මර්දන සතිය තුළ ඩෙංගු , මැලේරියා , බරවා වාහක මදුරුවන් බෝ විය හැකි ස්ථාන පිළිබඳ අවධානය යොමු වූ බව එම අමත්‍යාංශය කියා සිටියි. ඊයේ දිනය තුළ පරීක්ෂාවට ලක් කළ ස්ථාන අතුරින් මදුරුවන් බෝ විය හැකි ස්ථාන 4805ක් හඳුනා ගත් බව සෞඛ්‍ය අමාත්‍යාංශය පවසයි. තවත් ස්ථාන 621ක් මදුරු කීටයන් සහිත ස්ථාන ලෙස හඳුනාගෙන ඇති බව සඳහන්වේ. මදුරුවන් බෝ වන ස්ථාන පවත්වාගෙන ගිය පුද්ගලයින් 334 දෙනෙකුට නඩු පැවරීමට පියවර ගෙන ඇති බවද එම අමාත්‍යාංශය කියා සිටියි.", "URL": "https://sinhala.adaderana.lk/news.php?nid=15163", "Category": null, "Parent URL": null}