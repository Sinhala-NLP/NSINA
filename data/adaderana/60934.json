{"Source": "Adaderana", "Timestamp": "June 9, 2016 12:53 pm", "Headline": "කණ කෑ රියදුරු අත්අඩංගුවට", "News Content": "දිවුලපිටිය ප්‍රදේශයේ ඩිපෝ පරීක්ෂකවරයෙකුගේ කණ සපා කෑමේ සිද්ධියක් සම්බන්ධයෙන් රියදුරෙකු අත්අඩංගුවට ගෙන තිබේ.එම ඩිපෝවේ සේවයේ නියුතුව සිටි බස් රථ රියදුරෙකු මෙලෙස අත්අඩංගුවට ගෙන ඇති බව සඳහන්ය.බස් රථයක් සෝදා පවිත්‍ර කරන ලෙසට ඩිපෝ පරීක්ෂකවරයා අදාළ රියදුරාට දැනුම් දී ඇති අතර එහිදී දෙදෙනා අතර ඇතිවූ බහින්බස්වීමක් අතරතුර රියදුරා විසින් ඩිපෝ පරීක්ෂකවරයාගේ වම් කණ සපා කා ඇති බව වාර්තා වේ.ඒ අනුව ප්‍රතිකාර සඳහා ගම්පහ රෝහලට ඇතුළත් කළ ඩිපෝ පරීක්ෂකවරයා සැත්කමකට ලක් කිරීමට නියමිත බව ද සඳහන්ය.අත්අඩංගුවට ගත් සැකකරු මිනුවන්ගොඩ මහේස්ත්‍රාත් අධීකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් දිවුලපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=60934", "Category": null, "Parent URL": null}