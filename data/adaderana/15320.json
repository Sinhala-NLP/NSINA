{"Source": "Adaderana", "Timestamp": "April 6, 2011 04:57 pm", "Headline": "අන්තර්ජාල සැපයුම් ස්ථාන වටලා අසැබි චිත්‍රපට සමග 3 ක් අත්අඩංගුවට  ", "News Content": "මහනුවර, දිගන ප්‍රදේශයේ අන්තර්ජාල සේවා සපයන ස්ථාන 05 ක් වටලා සැකකරුවන් තිදෙනෙකු අත්අඩංගුවට ගත් බව තෙල්දෙණිය පොලිසිය පවසයි. වටලන ලද ස්ථාන 05 න් ස්ථාන 03 ක තිබූ අසභ්‍ය චිත්‍රපට, අසභ්‍ය ඡායාරූප 1000 ක් පමණ පොලිස් භාරයට ගත් බව තෙල්දෙණිය ප්‍රධාන පොලිස් පරීක්ෂක ඩී. ඩබ්ලිව්. සී. ධර්මරත්න මහතා සඳහන් කළේය. එම අන්තර් ජාල සේවා සපයන ස්ථාන 03 හි හිමිකරුවන් සහ පරිගණක යන්ත්‍ර ද පොලිස් අත්අඩංගුවට ගෙන තිබේ. වැටලීම් සිදුකරන අවස්ථාවේද එම එක් ස්ථානයක 17 හැවිරිදි ළමයෙකු අසභ්‍ය චිත්‍රපට නරඹමින් සිටි බව ධර්මරත්න මහතා ප්‍රකාශ කළේය. දීර්ඝ කාලයක සිට මෙම ව්‍යපාරය පවත්වාගෙන ගොස් ඇති බව අනාවරණය වී ඇතැයිද, සැකකරුවන් අධිකරණයට ඉදිරිපත් කිරීමට නියමිත බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15320", "Category": null, "Parent URL": null}