{"Source": "Adaderana", "Timestamp": "October 13, 2013 03:15 pm", "Headline": "වත්තල ගබඩාවක දිනය, මිල වෙනස් කළ පොහොර තොගයක් ", "News Content": "නිෂ්පාදිත දිනය සහ මිල වෙනස් කර විකිණීම සඳහා සූදානම් කර තිබූ පොහොර තොගයක් පාරිභෝගික අධිකාරිය භාරයට ගෙන තිබේ. සමූපාකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතාගේ උපදෙස් පරිදි සිදු කළ වැටලීමක දී වත්තල, හැඳල ප්‍රදේශයේ ගබඩාවක තිබී මෙම පොහොර තොගය සොයාගත් බව පාරිභෝගික අධිකාරිය සඳහන් කළේය. එහි තිබූ සියලු පොහොර පාරිභෝගික අධිකාරිය භාරයට ගෙන ඇති අතර එම ගබඩාවේ හිමිකරුට එරෙහිව නඩු පැවරීමට කටයුතු කරන බව පාරිභෝගික අධිකාරිය පැවසීය.", "URL": "https://sinhala.adaderana.lk/news.php?nid=38114", "Category": null, "Parent URL": null}