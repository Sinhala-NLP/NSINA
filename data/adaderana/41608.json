{"Source": "Adaderana", "Timestamp": "March 7, 2014 08:59 am", "Headline": "වෛද්‍යවරියට බලපෑම් කර වැඩ වරද්දා ගනී", "News Content": "කාසල් වීදිය කාන්තා රෝහලේ සේවය කරන තරුණ වෛද්‍යවරියකට අයුතු බලපෑම් සිදුකිරිමේ චෝදනා සම්බන්ධයෙන් රෝහල් සේවකයෙකුගේ වැඩ තහනම් කර තිබේ. සෞඛ්‍ය අමාත්‍යංශය නිවේදනයක් නිකුත් කරමින් පවසන්නේ අදාළ වෛද්‍යවරිය විසින් රෝහල් අධ්‍යක්ෂකවරයා වෙත සිදුකල පැමිණිල්ලකට අනුව සෞඛ්‍ය ලේකම්වරයාගේ උපදෙස් මත ඒ පිළිබඳ විමර්ශනයක් සිදුකළ බවයි. එහිදී අදාළ සේවකයා විසින් වෛද්‍යවරියට අයුතු බලපෑමක් සිදුකිරිමට උත්සහ කර ඇති බව තහවුරු වී තිබේ. ඒ අනුව ඊයේ සිට ක්‍රියාත්මක වන පරිදි එම සේවකයාගේ වැඩ තහනම් කර ඇති බව සෞඛ්‍ය අමාත්‍යංශය පවසන්නේය.", "URL": "https://sinhala.adaderana.lk/news.php?nid=41608", "Category": null, "Parent URL": null}