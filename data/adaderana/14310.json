{"Source": "Adaderana", "Timestamp": "February 18, 2011 04:47 pm", "Headline": "මෙරට ජනතාවට පහත් මානසිකත්වයක් නෑ", "News Content": "ඊජිප්තුව වැනි රටවල ඇතිවි තිබෙන වාතාවරණය ශ්‍රී ලංකාව තුළ ඇති වනු ඇති බවට ඇතැම් පිරිස් බලාපොරොත්තුවෙන් සිටින බව විමල් වීරවංශ අමාත්‍යවරයා පවසයි. එවැනි ව්‍යාකූල තත්ත්වයක් රටතුළ ඇති කිරීමට තරම් මෙරට ජනතාව පහත් මානසිකත්වයකින් පසු නොවන බව ඔහු සඳහන් කරයි. මෙරට ඇතැම් මාධ්‍යය ද විදේශයන්හි පවතින ව්‍යාකූලතාවන් උලුප්පා දක්වමින් මෙරට ජනතාව තුළ එවැනි හැඟීම් ඇති කිරීමේ අසාර්ථක උත්සාහයක නිරතව සිටින බව වීරවංශ අමාත්‍යවරයා කියා සිටියි. ජයවඩනගම ප්‍රදේශයේ පැවති උත්සවයකට සහභාගී වෙමින් විමල් වීරවංශ අමාත්‍යවරයා මේ බව ප්‍රකාශ කළේය.", "URL": "https://sinhala.adaderana.lk/news.php?nid=14310", "Category": null, "Parent URL": null}