{"Source": "Adaderana", "Timestamp": "November 21, 2018 10:43 am", "Headline": "හෙරොයින් තොග පිටින් අල්ලයි", "News Content": "එකම පවුලේ සහෝදරයන් දෙදෙනෙකු ඇතුලු සැකකරුවන් තිදෙනෙකු හෙරොයින් සමඟ බදුල්ල කදන ප්‍රදේශයේදී අද(21) අත්අඩංගුවට ගත් බව බදුල්ල පොලීසිය පැවසීය. සහෝදරයන් දෙදෙනා අවුරුදු 27 සහ 30 යන වයස් කාණ්ඩවල පසුවන අතර අනෙක් සැකකරු 53 වන වියේ පසුවන බවද පොලීසිය සඳහන් කරයි. ඔවුන් ලඟ හෙරොයින් මිලිග්‍රෑම් 50 බැගින් තිබූ බවද පොලීසිය පැවසීය. කේරල ගංජා මිලිග්‍රෑම් 1000ක් ළඟ තබාගෙන සිටි 21 හැවිරිදි සැකකරුවෙක්ද මෙම වැටලීමේදී අත්අඩංගුවට ගෙන තිබේ. බදුල්ල පොලීස් අධිකාරි වසන්ත කන්දෙවත්ත සහ බදුල්ල මුලස්ථාන ප්‍රධාන පොලීස්පරීක්ෂක රෝහණ වනිගසේකර මහත්වරුන්ගේ උපදෙස් මත මෙම වැටලීම සිදුකර තිබිණ.", "URL": "https://sinhala.adaderana.lk/news.php?nid=99531", "Category": null, "Parent URL": null}