{"Source": "Adaderana", "Timestamp": "January 4, 2017 05:00 pm", "Headline": "  අනවසර ඉදිකිරීම් ගැන අභියාචානාධිකරණයට පෙත්සමක් ", "News Content": "පාරිසරික වටිනාකමක් සහිත නුවරඑළිය නගර මධ්‍යයේ ග්‍රෙගරිවැවේ ඉවුරු ගොඩකරමින් අනවසර ඉදිකිරීම් වැලැක්වීමේ නියෝගයක් නිකුත් කරන ලෙස ඉල්ලමින් අභියාචානාධිකරණයට පෙත්සමක් ඉදිරිපත් කර තිබේ. නුවරඑළිය නගරයේ පදිංචිකරුවන් පිරිසක් විසින් පෙත්සම ඉදිරිපත් කර ඇති බව අද දෙරණ අධිකරණ වාර්තාකරු පැවසුවේය.පෙත්සම්කරුවන් පවසන්නේ ග්‍රෙගරි වැවේ ඉවුරු ගොඩකර ඉදිකිරීම් සිදුකරන බවයි.එවැනි ඉදිකිරීම් සිදුකිරීම පරිසර නීතීන්ට පටහැනි බව සඳහන් කරන පෙත්සම්කරුවන් ඒ තුළින් වැවේ සුන්දරත්වයට හානී සිදුවන බව ද කියා සිටියේය.එබැවින් අදාළ ඉදිකිරීම් වැළැක්වීමේ තහනම් නියෝගයක් නිකුත් කරන ලෙස පෙත්සම්කරුවන් අභියාචනාධිකරණයෙන් ඉල්ලා ඇත.", "URL": "https://sinhala.adaderana.lk/news.php?nid=67706", "Category": null, "Parent URL": null}