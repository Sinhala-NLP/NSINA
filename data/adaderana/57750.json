{"Source": "Adaderana", "Timestamp": "March 1, 2016 09:41 am", "Headline": "47 ලක්ෂයක රෙදි හොරාගත් 2ක් කොටු", "News Content": "‍මහනුවර ප්‍රදේශයේ රෙදිපිළි වෙළෙඳසැලකින් නිමි ඇඳුම් සොරකම් කළ පුද්ගලයින් දෙදෙනෙකු අත්අඩංගුවට ගෙන තිබේ.පසුගිය දා අදාළ වෙළෙඳසැලෙන් රෙදිපිළි සොරාගත් බවට ලද පැමිණිල්ලක් මත සිදුකළ වැටලීමකදී ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.රුපියල් 47 ලක්ෂයකට අධික වටිනාකමින් යුත් රෙදිපිළි තොගයක් සැකකරුවන් විසින් කොල්ලකා තිබේ.අත්අඩංගුවට ගත් සැකකරුවන් හැටන් ප්‍රදේශයේ පදිංචිකරුවන් වන අතර ඔවුන් අද(01) මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=57750", "Category": null, "Parent URL": null}