{"Source": "Adaderana", "Timestamp": "October 3, 2012 07:28 am", "Headline": "දිවිනැඟුම අද උතුරුමැද, සබරගමුව හා දකුණට", "News Content": "දිවිනැඟුම පනත් කෙටුම්පත උතුරුමැද, සබරගමු හා දකුණු පළාත් සභාවලට අද (03) ඉදිරිපත් කිරීමට නියමිතය. අදාළ පනත් කෙටුම්පත නැගෙනහිර සහ මධ්‍යම පළාත්වල ඊයේ වැඩි ඡන්දයෙන් සම්මත කෙරිණි. නැගෙනහිර පළාත් සභාවේ අදාළ පනත් කෙටුම්පතට පක්ෂව ඡන්ද 21 ලැබුණ අතර විරුද්ධව ඡන්ද 15 ක් ලැබිණි. දිවිනැඟුම පනත් කෙටුම්පත මධ්‍යම පළාත් සභාවේ දී වැඩි ඡන්ද 19 කින් සම්මත විය. එහිදී ඊට පක්ෂව ජන්ද 36 ක් සහ විපක්ෂව ජන්ද 17 ක් ලැබුණ බව සඳහන්ය. මීට පෙර වයඹ, බස්නාහිර සහ ඌව යන පළාත් සභාවල දී දිවිනැඟුම පනත් කෙටුම්ත වැඩි ඡන්දයෙන් සම්මත වී ඇත.", "URL": "https://sinhala.adaderana.lk/news.php?nid=27954", "Category": null, "Parent URL": null}