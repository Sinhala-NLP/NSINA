{"Source": "Adaderana", "Timestamp": "June 7, 2010 01:45 pm", "Headline": "ආරක්ෂාව මැද සැකකරුවන් පලායයි", "News Content": "අධිකරණ කටයුත්තක් වෙනුවෙන් මාළිගාකන්ද මහේස්ත්‍රාත් අධිකරණය වෙත ඉදිරිපත් කර තිබු සිරකරුවන් පිරිසක් අතරින් 10 දෙනෙකු සහ එක් සැකකරුවෙකු අද දහවල් පලාගොස් තිබේ. විශේෂ ආරක්ෂණයක් යටතේ රඳවා සිටි පිරිසක් මෙලෙස පලාගොස් ඇති බව බන්ධනාගාර දෙපාර්තමේන්තුවේ මාධ්‍ය ප්‍රකාශක බන්ධනාගාර කොමසාරිස් කෙනත් ප්‍රනාන්දු මහතා පැවසුවේය. අදාළ පිරිස මැගසින් බන්ධනාගාර නිලධාරීන් භාරයේ වැලිකඩ බන්ධනාගාරය තුළ රඳවා සිටි පිරිසක් බව සඳහන්ය. අධිකරණ කටයුතු වෙනුවෙන් මාළිගාකන්ද අධිකරණ‍ය වෙත ගෙන ගොස් අංක දෙක අධිකරණ ශාලා තාවකාලික සිරමැදි‍රියේ රඳවා සිටියදී මෙම සිරකරුවන් පිරිස සහ සැකකරු පලාගොස් ඇති බව වාර්තා වේ.", "URL": "https://sinhala.adaderana.lk/news.php?nid=8862", "Category": null, "Parent URL": null}