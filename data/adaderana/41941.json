{"Source": "Adaderana", "Timestamp": "March 20, 2014 02:55 pm", "Headline": "පාසලේ තාප්පෙට සිසුන් 4ක් යටවෙති", "News Content": "කහටගස්දිගිලිය ප්‍රදේශයේ පාසලක තාප්පයක් කඩා වැටීමෙන් ළමුන් සිව්දෙනෙකු තුවාල ලබා තිබේ. 9 හැවිරිදි ළමුන් සිව්දෙනෙකු මෙලෙස තුවාල ලබා ඇති බව පොලිසිය පැවසුවේය. තාප්පය අසල ක්‍රීඩා කරමින් සිටියදී ඔවුන් අනතුරට ලක්ව ඇති බව සඳහන්ය. තුවාල ලැබූ ළමුන් සිව්දෙනා ප්‍රතිකාර සඳහා කහටගස්දිගිලිය රෝහලට ඇතුළත් කර ඇති අතර ඉන් තිදෙනෙකු වැඩිදුර ප්‍රතිකාර සඳහා අනුරාධපුර රෝහල වෙත මාරු කර යවා ඇති බව පොලිසිය පැවසුවේය. අනතුර සම්බන්ධයෙන් කහටගස්දිගිලිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41941", "Category": null, "Parent URL": null}