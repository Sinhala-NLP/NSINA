{"Source": "Adaderana", "Timestamp": "September 2, 2015 09:20 am", "Headline": "හීලෑ අලි ඇතුන් අයිතිකරුවන්ට ප්‍රශ්නයක්", "News Content": "නීති විරෝධී අලි ඇතුන් පොලීසිය භාරයට ගන්නා බවට වන ප්‍රචාර හේතුවෙන් තමන් දැඩි දුෂ්කරතාවට පත්ව ඇති බව හීලෑ අලි ඇතුන් අයිතිකරුවන්ගේ සංගමය පවසයි.එම සංගමයේ ලේකම් ධර්මසිරි බණ්ඩාර කරුණානායක මහතා පවසන්නේ මහනුවර ඇසළ පෙරහැරට අලි ඇතුන් ගෙන ඒමේදීද තමන්ට දැඩි දුෂ්කරතාවන්ට පත්වීමට සිදුවූ බවයි. කෙසේ වුවද හීලෑ අලි ඇතුන් සඳහා බලපත්‍ර ලබාදීමේ නිසි ක්‍රමවේදයක් අනුගමනය කරන බව වනජීවී දෙපාර්තමේන්තුවේ අධ්‍යක්ෂ එච්.ඩී රත්නායක මහතා පැවසුවේය.", "URL": "https://sinhala.adaderana.lk/news.php?nid=53599", "Category": null, "Parent URL": null}