{"Source": "Adaderana", "Timestamp": "February 23, 2014 08:25 am", "Headline": "යල කන්නයේ වී මිලට ගැනීම හෙට ඇරඹෙයි", "News Content": "යල කන්නයට අදාළව අනුරාධපුර දිස්ත්‍රික්කයේ ගොවීන්ගේ වී අස්වනු මිලදී ගැනීම හෙට ආරම්භ කරන බව වී අලෙවි මණ්ඩලය පවසයි. එම දිස්ත්‍රීක්කයේ හෙක්ටයාර 45,000ක පමණ වී වගා කර ඇති අතර මෙට්‍රික් ටොන් දෙලක්ෂ 60,000ක පමණ වී අස්වැන්නක් අපේක්ෂා කරයි. ඉන් වී මෙට්‍රික් ටොන් 25,000ක් පමණ වී අලෙවි මණ්ඩලය මගින් මිලදී ගැනීමට නියමිතය. ඒ සඳහා මිලදී ගැනීමේ මධ්‍යස්ථාන 25ක් විවෘත කර ඇති බව වී අලෙවි මණ්ඩලය පවසයි.", "URL": "https://sinhala.adaderana.lk/news.php?nid=41316", "Category": null, "Parent URL": null}