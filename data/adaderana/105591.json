{"Source": "Adaderana", "Timestamp": "March 6, 2019 04:17 pm", "Headline": "සහතික මිලක් ඉල්ලා ඇලහැර ගොවීන් වීථි බසියි", "News Content": "වී සඳහා සහතික මිලක් ලබා දෙන ලෙස රජයට බලකරමින් පොළොන්නරුව ඇලහැර ගොවි ජනතාව අද (06) පෙරවරුවේ විරෝධතාවයක නිරත වී ඇත. මේ සඳහා ඇළහැර ගොවිජනපද ව්‍යාපාරයේ ගොවි සංවිධාන 42ක් එක්ව සිටියේය. පොළොන්නරුව දිස්ත්‍රික්කයට අයත් ඇළහැර ගොවිජනපද ව්‍යාපාරයේ ගොවි සංවිධාන 42කට අයත් ගොවි ජනතාව අද (06) පෙරවරුවේ දඹුල්ල මහියංගනය ප්‍රධාන මාර්ගය බකමූණ නගරයෙන් අවහිර කරමින් මෙලෙස විරෝධතාවයේ නිරත වුණි. ගොවීන් පවසන්නේ මේ වන විට මහ කන්නය යටතේ අස්වනු නෙළීම ආරම්භ කර තිබුණත් වී මිල සඳහා ඇති මිල පහත බැසීම හේතුවෙන් තමන් දැඩි දුෂ්කරතාවයට පත්ව ඇති බවය.", "URL": "https://sinhala.adaderana.lk/news.php?nid=105591", "Category": null, "Parent URL": null}