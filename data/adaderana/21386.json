{"Source": "Adaderana", "Timestamp": "January 14, 2012 10:26 pm", "Headline": "දකුණු අප්‍රිකාවට තවත් ජයක්", "News Content": "ශ්‍රී ලංකාව සමග පැවති දෙවන එක්දින තරගයෙන් කඩුලු 05 ක ජයග්‍රහණයක් හිමිකරගැනීමට දකුණු අප්‍රිකානු කණ්ඩායම සමත්විය. ඊස්ට් ලන්ඩන්හි බෆලෝ පාක් ක්‍රීඩාංගණයේ පැවති මෙම තරගයේ කාසියේ වාසිය හිමිකරගත් දකුණු අප්‍රිකානු කණ්ඩායම පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදුන්නේය. ඒ අනුව ශ්‍රී ලංකාව නියමිත පන්දුව වාර 50 තුළ කඩුලු 06 ක් දැවී ලකුණු 236 ක් රැස්කරනු ලැබීය. ලකුණු 237 ක පහසු ඉලක්කයක් වෙනුවෙන් පිටියට පිවිසි දකුණු අප්‍රිකානු කණ්ඩායම කඩුලු 05 ක් පමණක් දැවී ලකුණු 237 ක් රැස්කරමින් තරගයේ ජයග්‍රහණය තහවුරු කිරීමට සමත්විය. තරගාවලියේ පළමු තරගයේ ජය ද දකුණු අප්‍රිකාවට හිමිවූ අතර මේ වනවිට එම කණ්ඩායම 2 – 0 ක් ලෙස තරගාවලියේ ඉදිරියෙන් පසුවෙයි", "URL": "https://sinhala.adaderana.lk/news.php?nid=21386", "Category": null, "Parent URL": null}