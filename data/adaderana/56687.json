{"Source": "Adaderana", "Timestamp": "January 27, 2016 11:47 am", "Headline": "යෝෂිතට වියදම් කළ හැටි ගයන්ත කියයි", "News Content": "යෝෂිත රාජපක්ෂ මහතාගේ විදේශීය නාවික ශිෂ්‍යත්ව සහ පුහුණු පාඨමාලා සඳහා පැවති රජයෙන් කෝටි දෙකකට වැඩි මුදලක් වැයකර ඇති බව පාර්ලිමේන්තු ප්‍රතිසංස්කරණ කටයුතු සහ ජනමාධ්‍ය අමාත්‍ය ගයන්න කරුණාතිලක මහතා පවසයි.ඊයේ දින පාර්ලිමේන්තුව රැස් වූ අවස්ථාවේ පාර්ලිමේන්තු මන්ත්‍රී නලින්ද ජයතිස්ස මහතා ඇසූ ප්‍රශ්න වලට වාචිකව පිළිතුරු ලබා දෙමින් ඒ මහතා මෙම අදහස් පළකර තිබේ.තරුණ නිලධාරීන්ගේ පාඨමාලාව-මහා බ්‍රිතාන්‍ය සඳහා රු. 6,284,219.25ක මුදලක්ද, නෞකාවල මුහුදු පාඨමාලාව-මහා බ්‍රිතාන්‍ය සඳහා රු. 7,031,614.75ක මුදලක්ද, උපලුතිනන් තාක්ෂණ පාඨමාලාව-මහා බ්‍රිතාන්‍ය සඳහා රු. 5,333,667.07ක මුදලක්ද, විශේෂ අධ්‍යාපන පාඨමාලාව-ජාතික ආරක්ෂක විශ්ව විද්‍යාලය-යුක්රේනය සඳහා රු. 357,331,06 ක මුදලක්ද,වශයෙන් පසුගිය රජය සමයේ වැය කර ඇති බව අමාත්‍ය ගයන්න කරුණාතිලක මහතා එහිදී වැඩිදුරටත් පෙන්වා දී ඇත.", "URL": "https://sinhala.adaderana.lk/news.php?nid=56687", "Category": null, "Parent URL": null}