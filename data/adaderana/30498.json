{"Source": "Adaderana", "Timestamp": "January 4, 2013 11:24 pm", "Headline": "මාසික ආදායම 50,000 වැඩි නම් 2% බද්ධක්", "News Content": "මසකට රුපියල් 50,000ත් 100,000 ත් අතර මාසික ආදායමක් ලබන පුද්ගලයෙකු සියයට 2 බද්ධක් ගෙවිය යුතු බව මුදල් අමාත්‍යංශයේ ලේකම් ආචාර්ය පී.බී ජයසුන්දර මහතා පවසයි. රුපියල් 50,000 අඩු ආදායමක් ලබන කිසිදු පුද්ගලයෙකු එසේ බදු ගෙවිය යුතු නැතැයිද ඔහු පෙන්වාදෙයි. කොළඹදී අද (04) පැවැති මාධ්‍ය හමුවකදී ඔහු මේ බව පැවසුවේය. ඛනිජ තෙල් සංස්ථාව හා විදුලිබල මණ්ඩලය මෙරට වැඩිම අලාභ ලබන ආයතන බව ද ඔහු පී.බී ජයසුන්දර මහතා පෙන්වාදුන්නේය. පසුගිය වසරේදී විදුලිය නිෂ්පාදනය අඛණ්ඩව පවත්වාගෙන යාම සඳහා ඉන්ධන ගෙවීමට පමණක් ඩොලර් මිලියන 5.5ක මුදලක් වැය කෙරුණු බවද ඔහු සඳහන් කළේය. කෙසේ වෙතත් මෙම වසරේදී මෙරට ආර්ථීකයේ සුවිශේෂී වර්ධනයක් අපේක්ෂා කරන බව ජයසුන්දර මහතා කියා සිටියේය.", "URL": "https://sinhala.adaderana.lk/news.php?nid=30498", "Category": null, "Parent URL": null}