{"Source": "Adaderana", "Timestamp": "September 13, 2016 11:05 am", "Headline": "රෝගීයා පැන්නාද? - වැටුණාද?", "News Content": "හම්බන්තොට මහරෝහලේ නේවාසිකව ප්‍රතිකාර ලබමින් සිටි රෝගියෙකු රෝහල් ගොඩනැගිල්ලකින් ඇද වැටීමෙන් මියගොස් තිබේ.අද උදෑසන මහල් ගොඩනැගිල්ලේ තෙවන මහලෙන් බිමට වැටීමෙන් එම රෝගියා මියගොස් ඇති බව පොලීසිය සඳහන් කළේය.මියගොස් ඇත්තේ 80 හැවිරිදි පුද්ගලයෙකි.ඔහු මානසික රෝගී තත්ත්වයකට ප්‍රතිකාර ලබාගැනීම සඳහා මෙලෙස රෝහල් ගතව සිට ඇති බව වාර්තා වේ.අදාළ පුද්ගලයා මහල් ගොඩනැගිල්ලෙන් බිමට පැන්නේ ද නැතහොත් ඇද වැටුණේ ද යන්න පිළිබඳව අනාවරණය වී නොමැති අතර හම්බන්තොට පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64050", "Category": null, "Parent URL": null}