{"Source": "Adaderana", "Timestamp": "November 19, 2015 08:51 am", "Headline": "තවමත් තර්ජන සහ හිරිහැර!", "News Content": "අතුරුදහන්වූවන්ගේ පවුල් වල සාමාජිකයින්ට තවමත් තර්ජන සහ හිරිහැර සිදුවන බව එක්සත් ජාතීන්ගේ සංවිධානය පවසයි.අතුරුදහන්වීම් පිළිබඳ එක්සත් ජාතීන්ගේ ක්‍රියාකාරී කමිටුව පෙන්වාදෙන්නේ සිය සංචාරය අතරතුරදී හමුවී සාකච්ඡා කළ අතුරුදහන්වූවන්ගේ පවුල්වල සාමාජිකයින්ට ආරක්ෂක හමුදාවන් විසින් තර්ජනය කරන ලද බවට පැහැදිලි සාක්ෂි හමුවූ බවයි.ශ්‍රී ලංකාවේ දස දින සංචාරය අවසන් කරමින් ඊයේ පස්වරුවේ මාධ්‍ය හමුවක් පවත්වමින් අතුරුදහන්වීම් පිළිබඳ එක්සත් ජාතීන්ගේ ක්‍රියාකාරි කමිටුව මෙම අදහස් පළ කළේය.ප්‍රජාතන්ත්‍රවාදී සමාජයක මෙය කිසිසේත් පිළිගත නොහැකි තත්ත්වයක් බව එම කමිටුව පෙන්වාදෙන්නේය.", "URL": "https://sinhala.adaderana.lk/news.php?nid=55188", "Category": null, "Parent URL": null}