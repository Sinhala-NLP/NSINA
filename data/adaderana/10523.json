{"Source": "Adaderana", "Timestamp": "August 30, 2010 12:40 pm", "Headline": "එජාපයේ තීරණය හෙටයි  ", "News Content": "හෙට දිනයේ පැවැත්වෙන කෘත්‍යාධිකාරී මණ්ඩල රැස්වීමේදී ආණ්ඩුව ඉදිරිපත් කරන නව ආණ්ඩු ක්‍රම ව්‍යවස්ථා සංශෝධන පිළිබඳව තම පක්ෂය නිගමනයකට පැමිණෙන බව එක්සත් ජාතික පක්ෂ පාර්ලිමේන්තු මන්ත්‍රී ගයන්ත කරුණාතිලක මහතා පවසයි. ව්‍යවස්ථා සංශෝධන පිළිබඳව ආණ්ඩුවෙන් ඉල්ලා සිටි ලිඛිත ප්‍රකාශය ඊයේ ලැබුණු බවත් ඒ අනුව හෙට ඒ පිළිබඳව සාකච්ඡා කර නිගමනයකට පැමිණෙන බව කරුණාතිලක මහතා පෙන්වා දුන්නේය. ආණ්ඩුවේ ලිඛිත ප්‍රකාශයක් ලැබෙන තුරු ව්‍යවස්ථා සංශෝධනය පිළිබඳව නිගමනයකට නොපැමිණීමේ ස්ථාවරය තුළ එක්සත් ජාතික පක්ෂය මෙන්ම ශ්‍රී ලංකා මුස්ලිම් කොංග්‍රසය ද සිටි බව මාධ්‍ය ලේකම්වරයා සඳහන් කරයි. නමුත් ඊට පෙර ව්‍යවස්ථා සංශෝධන ක්‍රියාවලියේදී රජයට සහය ලබාදීමට මුස්ලිම් කොංග්‍රසය තීරණය කළ බව ද ඔහු පෙන්වා දුන්නේය.", "URL": "https://sinhala.adaderana.lk/news.php?nid=10523", "Category": null, "Parent URL": null}