{"Source": "Adaderana", "Timestamp": "January 19, 2017 11:08 am", "Headline": " ගල් ප්‍රහාරයකින් දුම්රිය රියදුරුට තුවාලයි ", "News Content": "මල්ලාකම් උප දුම්රියපොළ ආසන්නයේදී දුම්රියකට එල්ල වූ ගල් ප්‍රහාරයකින් දුම්රිය රියදුරෙකු තුවාල ලබා තිබේ.කන්කසන්තුරය සිට කොළඹ බලා පැමිණෙමින් සිටියදී මෙම පහරදීම සිදුව ඇති බව අනුරාධපුර දුම්රිය පාලක මැදිරිය සඳහන් කළේය.එහිදී තුවාල ලැබූ දුම්රිය රියදුරු ප්‍රතිකාර සඳහා යාපනය මහ රෝහලට ඇතුළත් කර තිබේ.සිද්ධිය සම්බන්ධයෙන් චුන්නාකම් පොලීසියට පැමිණිලි කර ඇති අතර ගල් ප්‍රහාරය එල්ල කල සැකකරු අත්අඩංගුවට ගැනීම සඳහා විමර්ශන ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=68285", "Category": null, "Parent URL": null}