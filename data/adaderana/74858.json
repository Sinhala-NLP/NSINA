{"Source": "Adaderana", "Timestamp": "July 4, 2017 12:29 pm", "Headline": "මුහුදු කූඩැල්ලන් හා මෝර වරල් ජාවාරමේ නිරතවූ 2ක් අල්ලයි", "News Content": "මුහුදු කූඩැල්ලන් සහ මෝර වරල් ජාවාරමේ නිරතව සිටි පුද්ගලයින් දෙදෙනෙකු නාවික හමුදාව විසින් අත්අඩංගුවට ගෙන තිබේ. නාවික හමුදාවට ලද බුද්ධි තොරතුරකට අනුව උතුරු මැද නාවික විධානයට අයත් නාවිකයින් පිරිසක් සහ වංකාලේ පොලිසීයට අනුයුක්ත නිලධාරින් පිරිසක් එක්ව අද(4) උදෑසන සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්වේ.සැකකරුවන් විසින් මුහුදු කූඩැල්ලන් සහ මෝරවරල් තොගය ඩිංගි යාත්‍රාවක් තුළ මළු 20ක සගවා ප්‍රවාහනය කරමින් සිටි බව නාවික හමුදාව පැවසුවේය. එහිදී මෝරවරල් කිලෝග්‍රෑම් 553ක් සහ මුහුදු කූඩැල්ලන් කිලෝග්‍රෑම් 317ක් සොයාගෙන තිබේ.අත්අඩංගුවට ගත් සැකකරුවන් වැඩිදුර විමර්ශන සඳහා යාපනය රේගු අධිකාරී කාර්යාලය වෙත බාරදීමට නියමිත බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=74858", "Category": null, "Parent URL": null}