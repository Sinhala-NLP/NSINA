{"Source": "Adaderana", "Timestamp": "July 19, 2012 07:16 am", "Headline": "මු.කො.ට තනිව තරග කරන්නට ජනපති ආශිර්වාදය නෑ", "News Content": "ශ්‍රී ලංකා මුස්ලිම් කොංග්‍රසයට නැගෙනහිර පළාත් සභාවට ස්වාධීනව තරග කිරීම සඳහා ජනාධිපතිවරයාගේ ආශිර්වාදය හිමිනොවූ බව ජනාධිපති මාධ්‍ය ප්‍රකාශක බන්දුල ජයසේකර මහතා පවසයි. ශ්‍රී ලංකා මුස්ලිම් කොංග්‍රසය මුලදී එළඹෙන පළාත් සභාවට එක්සත් ජනතා නිදහස් සන්ධානය යටතේ තරග කිරීමට තීරණය කර තිබුණු අතර පසුව එකී තීරණය වෙනස් කොට තනිව තරග කිරීමට තීන්දුවක් ගන්නා ලදී. මුස්ලිම් කොංග්‍රසය අවසාන මොහොතේ තනිව තරග කිරීම සඳහා තීන්දුවක් ගනු ලැබුවේ ජනාධිපතිවරයාගේ අනුදැනුම හා ආශිර්වාදය මත බවට ඇතැමුන් චෝදනා නඟයි.", "URL": "https://sinhala.adaderana.lk/news.php?nid=25889", "Category": null, "Parent URL": null}