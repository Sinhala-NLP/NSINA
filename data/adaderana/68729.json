{"Source": "Adaderana", "Timestamp": "January 28, 2017 10:32 am", "Headline": " නවක මුහුණු 4ක් එක්දින සංචිතයට එකතුවෙයි", "News Content": "ශ්‍රී ලංකාව සහ දකුණු අප්‍රිකාව අතර තරඟ 05කින් සමන්විත එක්දින තරඟාවලිය අද(28) ආරම්භ වෙයි.පළමු තරඟය පෝර්ට් එලිසබත් හිදී ශ්‍රී ලංකා වේලාවෙන් අද පස්වරු 1.30ට පමණ ආරම්භවීමට නියමිතය.ඇන්ජලෝ මැතිව්ස් දිවයිනට පැමිණීම හේතුවෙන් ශ්‍රී ලංකා කණ්ඩායමේ නායකත්වය උපුල් තරංඟට පවරා තිබේ.දෙරට අතර පැවති ටෙස්ට් තරඟාවලිය දකුණු අප්‍රිකාණු කණ්ඩායම ජයගත් අතර පන්දුවාර 20යි 20 තරඟාවලිය ශ්‍රී ලංකා කණ්ඩායම ජය අත්කරගත්තේය. මේ අතර තරගාවලිය සඳහා ශ්‍රී ලංකා සංචිතය ඊයේ (27) රාත්‍රියේදී ශ්‍රී ලංකා ක්‍රිකට් ආයතනය විසින් ප්‍රකාශයට පත්කරනු ලැබීය.සඳුන් වීරක්කොඩි, චතුරංගද සිල්වා, ලහිරු මධුශංක හා විකුම් සංජය යන නවක ක්‍රීඩකයන් මෙම සංචිතයට එක්ව සිටියි. තරගාවලියේදී ශ්‍රී ලංකා කණ්ඩායම උපුල් තරංග විසින් මෙහෙයවීමට නියමිතය.", "URL": "https://sinhala.adaderana.lk/news.php?nid=68729", "Category": null, "Parent URL": null}