{"Source": "Adaderana", "Timestamp": "April 27, 2018 11:33 am", "Headline": " වෙසක් සමයේ කොළඹ ආරක්ෂාවට වැඩපිළිවෙළක්", "News Content": "වෙසක් සමයේ මහජන ආරක්‍ෂාව සඳහා පොලීසිය විශේෂ වැඩපිළිවෙළක් ක්‍රියාත්මක කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. කොළඹ නගරයේ ආරක්‍ෂාව වෙනුවෙන් පොලිස් නිලධාරීන් තුන්දහසක් යොදවා ඇති බව ද ඒ මහතා ප්‍රකාශ කළේ ය. “මෙවර වෙසක් උත්සවය වෙනුවෙන් කොළඹ නගරය තුළ පමණක් තෝරණ 11ක් ඇතුළුව වෙසක් කලාප 05ක් තිබෙනවා.මේවා නැරඹීමට පැමිණෙන මහජනතාවගේ ආරක්ෂාව සඳහා අපි පොලිස් නිලධාරීන්1900ක් යොදවනවා. නිල ඇදුමෙන් වගේම සිවිල් ඇදුමෙනුත් යොදවනවා. රථ වාහන හැසිරවීමේ රාජකාරී සඳහා නිලධාරීන් 1100ක් යොදවනවා.සමස්ථ නිලධාරින් 3000ක ප්‍රමාණයක් කොළඹ නගරය තුළ රාජකාරියේ යෙදවීමට නියමිතව තිබෙනවා. උත්සහයක් දරමු මෙවර මේ වෙසක් දින කිහිපයේදී අනතුරු අවම කරගන්න “ යැයි ද පොලිස් මාධ්‍ය ප්‍රකාශකවරයා ජනතාවට දැනුම් දෙයි.", "URL": "https://sinhala.adaderana.lk/news.php?nid=88134", "Category": null, "Parent URL": null}