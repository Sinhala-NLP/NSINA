{"Source": "Adaderana", "Timestamp": "January 10, 2012 10:44 am", "Headline": "සමෘද්ධිය ගැන හදිසි සමීක්ෂණය කප්පාදුවක් විය හැකියි", "News Content": "සමෘද්ධි සහනාධාර වැඩසටහන සම්බන්ධයෙන් හදිසි සමීක්ෂණයක් පැවැත්වීමට රජය තීරණය කිරීම සමෘද්ධි සහනාධාර කප්පාදුවක් විය හැකි බව සමෘද්ධි සංවර්ධන නිලධාරීන්ගේ සංගමය පවසයි. මෙවර අයවැය යෝජනාවට සමගාමීව මෙම සමීක්ෂණය සිදුකිරීමට රජය පියවර ගෙන ඇති බව එම සංගමයේ ප්‍රධාන ලේකම් චාමර මද්දුමකළුගේ ‍මහතා ප්‍රකාශ කළේය. මෙම සමීක්ෂණය තුළින් සමෘද්ධිලාභී ජනතාව වෙත සහන සැලසීම සිදුවන්නේ නම් එය ගැටලුවක් නොවන බව මද්දුමකළුගේ මහතා ප්‍රකාශ කළේය. එසේ නොමැතිව සමෘද්ධිලාභීන්ගේ සහනාධාර කප්පාදුවක් සිදුවන්නේ නම් එයට එරෙහිව කටයුතු කරන බව සමෘද්ධි සංවර්ධන නිලධාරීන්ගේ සංගමය පවසයි. මෙම වැඩසටහන පිළිබඳව අදාළ බලධාරීන් කඩිනමින් ජනතාව දැනුවත් කිරීමට කටයුතු කළ යුතු බව ඔවුන් වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=21285", "Category": null, "Parent URL": null}