{"Source": "Adaderana", "Timestamp": "February 22, 2017 04:47 pm", "Headline": "වන අලින්ගෙන් හානි වූවන් සඳහා වන වන්දි මුදල අනුමතවෙයි", "News Content": "වන අලින්ගෙන් සිදුවන ජීවිත හානි සඳහා ගෙවනු ලබන වන්දි මුදල රුපියල් ලක්ෂ 5ක් දක්වා ඉහළ දැමීමට අමාත්‍ය මණ්ඩල අනුමැතිය හිමි ව තිබේ.තිරසර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා මහතා විසින් ඉදිරිපත් කළ යෝජනාවකට මෙලෙස අනුමැතිය හිමි ව ඇති බව සඳහන්වේ.වන අලි පහර දීමකින් මියගිය පුද්ගලයෙකු සඳහා මීට පෙර රුපියල් ලක්ෂ දෙකක වන්දි මුදලක් රජය විසින් පිරිනමා තිබේ.වන අලි පහරදීම හේතුවෙන් පුද්ගල මරණයක් සිදුවීමෙන් එම තැනැත්තාගෙන් යැපෙන්නන් අසරණභාවයට පත් වීම හේතුවෙන් ඔවුන්ට සාධාරණ වන්දි මුදලක් ලබාදීමේ අරමුණින් අමාත්‍යවරයා මෙම යෝජනාව ඉදිරිපත් කර ඇති බව වාර්තා වේ.ඒ අනුව එම වන්දි මුදල රුපියල් ලක්ෂ 5 දක්වා ඉහළ නැංවීමට අමාත්‍ය මණ්ඩල අනුමැතිය හිමිව ඇති බව වාර්තා වේ.", "URL": "https://sinhala.adaderana.lk/news.php?nid=69973", "Category": null, "Parent URL": null}