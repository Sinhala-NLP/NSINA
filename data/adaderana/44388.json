{"Source": "Adaderana", "Timestamp": "July 3, 2014 10:31 am", "Headline": "හෙළ උරුමයේ සංවිධායකගේ මළ සිරුර ළි‍ඳේ", "News Content": "උතුරු මැද පළාත් සභාවේ එක්සත් ජාතික පක්ෂයේ හිටපු මන්ත්‍රීවරයෙකු මෙන්ම හා ජාතික හෙළ උරුමයේ පොළොන්නරුව දිස්ත්‍රීක් සංවිධායකවරයකු වු බී.කේ ගුණරත්න මහතාගේ (60) මළ සිරුර මැදිරිගිරිය, උදාරගම ප්‍රදේශයේ ළිඳකින් සොයාගෙන තිබේ. මැදිරිගිරිය පොලිසියට ලැබුණු තොරතුරකට අනුව සිදුකළ විමර්ශනයක දී මෙම මළසිරුර ඊයේ සොයාගෙන ඇති බව පොලිසිය පැවසුවේය. මියගිය පුද්ගලයා පසුගිය අඟහරුවාදා සිට අතුරුදන්ව ඇති බවට ඔහුගේ බිරිඳ විසින් පොලීසියට පැමිණිල්ලක් ද කර තිබුණි. මියගොස් ඇත්තේ මැදිරිගිරිය අඹේපුරගම ප්‍රදේශයේ පදිංචිව සිටි පුද්ගලයෙක් වන අතර ඔහු ජාතික හෙළ උරුමයේ පොළොන්නරුව දිස්ත්‍රීක් සංවිධායකවරයෙකි. සිද්ධිය සම්බන්ධයෙන් මැදිරිගිරිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44388", "Category": null, "Parent URL": null}