{"Source": "Adaderana", "Timestamp": "September 3, 2016 02:14 pm", "Headline": "  අක්ෂි වෛද්‍ය සායන මාලාව සාර්ථකව නිමාවෙයි", "News Content": "ජනපති ජන්ම දිනය නිමිත්තෙන් සතියක් පුරා පැවැති විශේෂ අක්ෂි වෛද්‍ය සායන මාලාව සාර්ථකව නිමාවට පත් කර තිබේ.ජනාධිපති කාර්යාලය සහ සෞඛ්‍ය අමාත්‍යාංශයේ සම්බන්ධීකරණයෙන් මෙම අක්ෂි සායන මාලාව පැවැත් වූ බව ජනාධිපති මාධ්‍ය අංශය සඳහන් කළේය.කොළඹ නයනා රෝග්‍ය ශාලාව, සීදුව විජය කුමාරතුංග රෝහල සහ අනුරාධපුරය , ත්‍රිකුණාමලය, යාපනය, දඹුල්ල, නුවරඑළිය, බදුල්ල, හලාවත, මාතර යන රෝහල් ඇතුළු ප්‍රධාන රෝහල් 19කදී මෙම වැඩසටහන ක්‍රියාවට නංවා තිබේ.ඇසේ සුද ඉවත් කිරීමේ සැත්කම් ඇතුළු වෛද්‍ය ප්‍රතිකාර මෙහිදී සිදු කෙරුණු අතර සැත්කම් සඳහා රෝගීන් ලියාපදිංචි කිරීමේ කටයුතු ද සිදු වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=63741", "Category": null, "Parent URL": null}