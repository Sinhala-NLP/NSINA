{"Source": "Adaderana", "Timestamp": "March 8, 2011 06:25 pm", "Headline": "නවසීලන්තය කඩුලු 7 ට ලකුණු 302 යි", "News Content": "2011 ලෝක කුසලානය වෙනුවෙන් නවසීලන්තය හා පකිස්ථානය අතර අද පැවති තරගයේදී සිය පළමු ඉනිම තුළ කඩුලු 7 ට ලකුණු 302 ක් ලබා ගැනීමට නවසීලන්ත කණ්ඩායම සමත්විය. එහිදී රොස් ටෙයිලර් පන්දු 124 ට මුහුණ දී හයේ පහර 7 ක් සහ හතරේ පහර 8 ක් ද සමගින් ලකුණු 131 ක් ද,මාටින් ගප්ටිල් ලකුණු 57 ක්ද ලබා ගැනීමට සමත්විය. නවසීලන්තය හා පකිස්ථානය අතර අද(08) මහනුවර, පල්ලෙකැලේ ක්‍රීඩාංගණයේ පැවති මෙම තරගයේ කාසියේ වාසිය දිනාගැනීමට නවසීලන්ත කණ්ඩායම සමත් වූවෙන් ප්‍රථමයෙන් පන්දුවට පහරදීමට නායක ඩැනියෙල් විටෝරි තීරණය කළේය. පල්ලෙකැලේ ක්‍රීඩාංගණයේ පැවැත්වෙන පළමු තරගය මෙය වන අතර ක්‍රීඩාංගණය අද පස්වරු 1ට අග්‍රාමාත්‍ය දී.මූ ජයරත්න මහතාගේ ප්‍රධානත්වයෙන් විවෘත විය.", "URL": "https://sinhala.adaderana.lk/news.php?nid=14711", "Category": null, "Parent URL": null}