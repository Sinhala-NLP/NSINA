{"Source": "Adaderana", "Timestamp": "May 23, 2012 10:09 am", "Headline": "ලුණුගල නගරයේ ගෑස් වෙළඳසැළක හදිසි ගින්නක් ", "News Content": "බදුල්ල , ලුණුගල නගරයේ ගෑස් වෙළඳසැළක ඇති වූ හදිසි ගින්නකින් එම වෙළඳසැළ සම්පූර්ණයෙන්ම විනාශයට පත්ව තිබේ. අද (23) අලුයම මෙම ගින්න හට ගෙන ඇති බව ලුණුගල පොලිසිය සඳහන් කරයි. පොලිසිය සහ ප්‍රදේශවාසීන් එක්ව මහත් පරිශ්‍රමයක් යොදා ගින්න නිවීමට උත්සහ කළ ද ඒ වන විටත් ගෑස් වෙළඳසැළ මුළුමනින්ම විනාශ වී තිබූ බව පොලිසිය ප්‍රකාශ කරයි. ගින්නට හේතුව මෙතෙක් අනාවරණය වී නොමැති අතර ලුණුගල පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24456", "Category": null, "Parent URL": null}