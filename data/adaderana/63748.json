{"Source": "Adaderana", "Timestamp": "September 3, 2016 09:26 pm", "Headline": "පුත්තලම දුම්රිය මාර්ගයේ දුම්රිය ධාවනය යථා තත්ත්වයට", "News Content": "දුම්රිය පීලි පැනීමක් හේතුවෙන් අඩාලව තිබූ පුත්තලම දුම්රිය මාර්ගයේ දුම්රිය ධාවනය යථා තත්ත්වයට පත් කර ඇති බව දුම්රිය ප්‍රධාන පාලක මැදිරිය පවසයි.හලාවත දුම්රිය ස්ථානය අසල දී දුම්රියක් පීලි පැනීම හේතුවෙන් අද(03) උදෑසන සිට පුත්තලම දුම්රිය මාර්ගයේ දුම්රිය ධාවන කටයුතු වලට බාධා එල්ල වුණි.කෙසේ වෙතත් මේ වන විට දුම්රිය පීලිගත කිරීම් සිදු කර ඇති අතර දුම්රිය මාර්ගය ද යථා තත්ත්වයට පත් කර තිබේ. ඒ අනුව බාධාවකින් තොරව පුත්තලම මාර්ගයේ දුම්රිය ධාවන කටයුතු සිදු කරන බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=63748", "Category": null, "Parent URL": null}