{"Source": "Adaderana", "Timestamp": "August 20, 2012 06:07 pm", "Headline": "ඉන්දියාවේ බෙදීම අත ළඟයි", "News Content": "ශ්‍රී ලංකාව බෙදා වෙන් කිරීම සඳහා ඉන්දියාව දරණ උත්සහයේ අවසන් ප්‍රතිඵලය වන්නේ එම රට ද බෙදි වෙන් වී යාම යැයි ජාතික නිදහස් පෙරමුණ පවසයි. ඉන්දියාවේ චෙන්නායි හී පසුගියදා පැවැති ටෙසෝ සමුළුවට දැඩි විරෝධය පළ කරන බවද එම පක්ෂයේ දේශපාලනික මණ්ඩල සභික පියසිරි විජේනායක මහතා අද (20) පැවති මාධ්‍ය හමුවක දී කියා සිටියේය. ටෙසෝ සමුළුව සම්පූර්ණයෙන් හෙළා දකින බව ද ඔහු අවධාරණය කළේය. තවත් රටකට බලපෑම් කිරීමට ඉන්දියාවට සදාචාරාත්මක අයිතියක් නැති බවද පියසිරි විජේනායක මහතා පෙන්වාදුන්නේය. බෙදුම්වාදය යුදමය වශයෙන් පරාජය කිරීම ප්‍රමාණවත් නොවන බවත් එය මතවාදමය වශයෙන් ද පරාජය කළ යුතුව ඇතැයි ඔහු අවධාරණය කළේය.", "URL": "https://sinhala.adaderana.lk/news.php?nid=26744", "Category": null, "Parent URL": null}