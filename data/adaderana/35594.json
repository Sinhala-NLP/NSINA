{"Source": "Adaderana", "Timestamp": "July 8, 2013 01:15 pm", "Headline": "ඩෙංගු රෝගයටත් බාල ඖෂධයක් ගෙන්වලා", "News Content": "මෙරට රෝහල්වල භාවිත කරන ඖෂධ වර්ග කිහිපයක් නියමිත ප්‍රමිතියෙන් තොර බවට සෞඛ්‍ය සේවා වෘත්තීය සමිති සන්ධානය චෝදනා කරයි. මෙරටට ඖෂධ ගෙන්වීමේ දී බලධාරීන් කිසිදු සැලකිල්ලක් නොදක්වන බව එම සංගමයේ සභාපති සමන් රත්නප්‍රිය මහතා පෙන්වාදෙයි. ඔවුන් ඖෂධ ගෙන්වීමේදී විශාල වශයෙන් ලාභ ලබන බව ද අද (08) කොළඹ පැවති මාධ්‍ය හමුවක දී ඔහු මේ බව අනාවරණය කළේය. එහිදී වැඩිදුරටත් අදහස් දැක්වූ ලැබෙන සමන් රත්නප්‍රිය මහතා කියා සිටියේ මෙලෙස ගෙන්වා ඇති ඩෙංගු රෝගයට ලබාදෙන අත්‍යාවශ්‍ය ඖෂධයක් ද ප්‍රමිතියෙන් තොර බවයි.", "URL": "https://sinhala.adaderana.lk/news.php?nid=35594", "Category": null, "Parent URL": null}