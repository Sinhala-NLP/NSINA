{"Source": "Adaderana", "Timestamp": "July 21, 2012 05:05 pm", "Headline": "අපේක්ෂකයින්ට මනාප අංක ලබාදීම 25 වැනි දා", "News Content": "සබරගමුව, උතුරු මැද හා නැගෙනහිර පළාත් සභාවලට තරග කරන අපේක්ෂකයින්ගේ මනාප අංක ලබන 25 වැනි දින ලබාදීමට කටයුතු කරන බව මැතිවරණ කොමසාරිස් කාර්යාලය පවසයි. මේ වන විට අපේක්ෂකයින්ගේ මනාප අංක සැකසීමේ කටයුතු ආරම්භ කර ඇති බව නියෝජ්‍ය මැතිවරණ කොමසාරිස් එම්.එම්. මොහොමඩ මහතා සඳහන් කරයි. දිස්ත්‍රික් මට්ටමින් මනාප අංක සකස් කිරී‍ම් කටයුතු ආරම්භ කර ඇති අතර පසුව ඒවා මැතිවරණ මහලේකම් කාර්යාලයේ දී නැවත සමීක්ෂණය කිරීම සිදුකරන බව ද නියෝජ්‍ය මැතිවරණ කොමසාරිස්වරයා ප්‍රකාශ කළේය. ඒ අනුව ලබන 25 වැනි දින මැතිවරණ මහලේකම් කාර්යාලයේ දී මෙම මනාප අංක නිකුත් කිරීමට නියමිතය. මේ අතර පළාත් සභා මැතිවරණයට අදාළ පැමිණිලි ඉදිරිපත් කිරීම සඳහා මේ වන විට මැතිවරණ මහලේකම් කාර්යාලයේ විශේෂිත මධ්‍යස්ථානයක් ස්ථාපිත කර තිබේ.", "URL": "https://sinhala.adaderana.lk/news.php?nid=25953", "Category": null, "Parent URL": null}