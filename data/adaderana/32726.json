{"Source": "Adaderana", "Timestamp": "March 25, 2013 01:22 pm", "Headline": "කලාප කාර්යාලයේ මූල්‍ය වංචාවක් ගැන පරීක්ෂණ ", "News Content": "පුත්තලම කලාප අධ්‍යාපන කාර්යාලයේ සිදුව ඇති බව කියන මූල්‍ය වංචාවක් පිළිබඳ පරීක්ෂණ ආරම්භ කර ඇති බව පුත්තලම පොලීසිය පවසයි. පාසල් දරුවන්ට දිවා ආහාරය සැපයීම වෙනුවෙන් ගෙවිය යුතු මුදලින් රුපියල් ලක්ෂ තුන හමාරක් පමණ වංචා කර ඇති බවට එම කාර්යාලයේ ඝණකාධිකාරීවරයා විසින් පොලීසියට පැමිණිලි කර තිබේ. කාර්යාල සේවකයින් කිහිප දෙනෙකු විසින් මුදල් වංචා කර ඇති බව වයඹ පළාත් අධ්‍යාපන දෙපාර්තමේන්තුව මගින් මේ සම්බන්ධයෙන් අභ්‍යන්තර විගණනයක් පවත්වා ඇති අතර එහිදී අනාවරණය වී ඇත. සිද්ධිය සම්බන්ධයෙන් පොලීසිය පුද්ගලයන් කිහිප දෙනෙකුගෙන් ප්‍රකාශ සටහන් කරගෙන තිබේ.", "URL": "https://sinhala.adaderana.lk/news.php?nid=32726", "Category": null, "Parent URL": null}