{"Source": "Adaderana", "Timestamp": "August 14, 2011 09:57 am", "Headline": "තිරිඟු පිටිවල නිව්ඩු 80% ක් ඕනෑ", "News Content": "තිරිඟු පිටිවල ඇති නිව්ඩු කොටස 80%ක් දක්වා තිබිය යුතු බවට නීතියක් ගෙන ඒමට සෞඛ්‍ය අමාත්‍යාංශය තීරණය කර තිබේ. මෙරටට ආනයනය කරන තිරිඟු ඇට පිටි බවට පත්කිරීමේ දී එහි ඇති නිව්ඩු කොටස සියයට 74ක් පමණ ඉවත් කිරීම සිදු වේ. එහිදි තිරිඟු පිටිවල පිෂ්ඨය පමණක් වැඩි වශයෙන් පවතින බැවින් එය ශරීරයට හිතකර නොවන බව සෞඛ්‍ය අමාත්‍යාංශය පවසයි. එම නිසා බෝ නොවන රෝග වැළඳීමේ ඉඩකඩ ද පවතින බව ඔවුන් පෙන්වා දෙයි. මේ හේතුවෙන් ඉදිරියේ දී තිරිඟු පිටිවල අඩංගු නිව්ඩු කොටස 80%ක් විය යුතු බවට නීතියක් ගෙන ඒමට සෞඛ්‍ය අමාත්‍ය මෛත්‍රීපාල සිරිසේන මහතා උපදෙස් ලබාදී තිබේ.. පළමුව එය කැබිනට් මණ්ඩලයට ඉදිරිපත් කර අනුමැතිය ලබාගැනීමෙන් අනතුරුව ගැසට් කිරීමට බලාපොරොත්තු වන බව සෞඛ්‍ය අමාත්‍යාංශය වැඩිදුරටත් ප්‍රකාශ ක‍රයි.", "URL": "https://sinhala.adaderana.lk/news.php?nid=18050", "Category": null, "Parent URL": null}