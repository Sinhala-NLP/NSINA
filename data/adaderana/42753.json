{"Source": "Adaderana", "Timestamp": "April 24, 2014 09:17 am", "Headline": "ලොරි රථයේ යතුරු පැදිය ගැටී අයෙක් මරුදකියි ", "News Content": "බේරුවල, මස්සල ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. කොළඹ සිට ගාල්ල දෙසට ගමන් ගත් ලොරි රථයක් යතුරුපැදියක ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් යතුරුපැදියේ ගමන් කළ රියදුරු සහ පසුපැදිකරු බරපතළ තුවාල ලබා නාගොඩ රෝහලට ඇතුළත් කර ඇති අතර එහිදී පසු පැදිකරු මියගොස් තිබේ. මියගොස් ඇත්තේ 28 හැවිරිදි බේරුවල, මොරගල්ල පාර ප්‍රදේශයේ පදිංචිව සිටි තරුණයෙකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද(24) කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42753", "Category": null, "Parent URL": null}