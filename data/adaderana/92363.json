{"Source": "Adaderana", "Timestamp": "July 11, 2018 01:33 pm", "Headline": "වැල්ලවායේ සිදු වු අනතුරින් දෙදෙනෙකුට බරපතළයි", "News Content": "වැල්ලවාය තණමල්විල ප්‍රධාන මාර්ගයේ මහවෙළමුල්ල ප්‍රදේශයේ දී අද (11) පස්වරුවේ සිදු වූ රිය අනතුරකින් පුද්ගලයන් තිදෙනෙකු තුවාල ලබා ඇත. ඒ අතර සිටින කාන්තාවන් දෙදෙනකුගේ තත්ත්වය බරපතළ බව සඳහන්. අනතුරින් තුවාල ලබා ඇත්තේ ත්‍රිරෝද රථයේ ගමන් ගත් පුද්ගලයන් තිදෙනෙකු වන අතර ඔවුන් වැල්ලවාය ප්‍රදේශයේ පදිංචිකරුවන් පිරිසක් බව අනාවරණය වි ඇත. වැල්ලවායේ සිට තණමල්විල දෙසට ධාවනය වූ තිරෝද රථයක් තණමල්විල දෙස සිට වැල්ලවාය දෙසට ධාවනය වූ කැබ් රථයක මුහුණට මුහුණ ගැටී මෙම අනතුර සිදු ව ඇති අද දෙරණ වාර්තාකරු පැවසිය. අනතුරින් තුවාල ලැබූවන් වැල්ලවාය මූලික රෝහලට ඇතුළත් කර ඇති අතර එයින් බරපතළ තත්ත්වයෙ සිටි දෙදෙනකු මොණරාගල මහ රෝහලට මාරු කර යවා ඇත. අනතුර සම්බන්ධයෙන් කැබ් රථයේ රියදුරු වැල්ලවාය පොලිසිය විසින් අත්අඩංගුවට ගෙන ඇති අතර මේ පිළිබඳ ඉදිරි විමර්ශන වැල්ලවාය පොලිසිය සිදු කරයි", "URL": "https://sinhala.adaderana.lk/news.php?nid=92363", "Category": null, "Parent URL": null}