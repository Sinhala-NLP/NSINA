{"Source": "Adaderana", "Timestamp": "November 3, 2014 02:01 pm", "Headline": "බංග්ලාදේශයේ දේශපාලන බලවතෙක් පෝරකයට ", "News Content": "බංග්ලාදේශයේ විශාලතම ඉස්ලාමීය පක්ෂයේ සහකාර මහලේකම් බව පැවසෙන මොහොමඩ් කමරුස්සාමන්ට මරණ දඬුවම නියම වී තිබේ. එරට යුධ අපරාධ සම්බන්ධ අධිකරණයක් විසින් මෙම නියෝගය ලබා දී ඇත. 1971 වර්ෂයේ දී පකිස්ථානයේ ඇතිවු යුධ ගැටුම් අතරතුර ඝාතනය කිරීම් සහ ප්‍රාණ ඇපයට තබා ගැනීමේ සිද්ධීන් සම්බන්ධයෙන් ඔහුට චෝදනා එල්ල වී ඇති බව විදෙස් මාධ්‍ය වාර්තා කරයි. බංග්ලාදේශ ජාතිකයින් සහ පකිස්ථානුවන් අතර 1971 වර්ෂයේ පැවති යුද්ධය අතරතුර මිලියන 03 කට අධික සංඛ්‍යාවක් මියගොස් ඇති බව වාර්තා වේ.", "URL": "https://sinhala.adaderana.lk/news.php?nid=47141", "Category": null, "Parent URL": null}