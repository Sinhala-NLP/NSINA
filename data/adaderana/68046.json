{"Source": "Adaderana", "Timestamp": "January 13, 2017 08:30 am", "Headline": "  තාප්පයට යටවී 10 හැවිරිදි දරුවා මිය යයි", "News Content": "සමන්තුරය, මලයාඩිග්‍රාමා ප්‍රදේශයේදී තාප්පයක් කඩා වැටීමෙන් දස හැවිරිදි දරුවෙකු මියගොස් තිබේ.දරුවන් දෙදෙනෙකු තාප්පයක් මතට නැග සෙල්ලම් කරමින් සිටියදී තාප්පය ඔවුන් දෙදෙනාගේ ඇග මත කඩා වැටී ඇති බව පොලීසිය පැවසුවේය.අනතුරෙන් තුවාල ලැබූ අනෙක් දරුවා සමන්තුරය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා අම්පාර මහ රෝහලට මාරුකර යවා තිබේ.මියගොස් ඇත්තේ මරදමුණ, අල්මිනා පාර ප්‍රදේශයේ පදිංචිව සිටි දරුවෙකු බව සමන්තුරය පොලීසිය පැවසුවේය.මේ අතර කරන්දෙණිය මඩකුඹුර මහා විද්‍යාල භූමියේ පස් කණ්ඩියක් කපමින් සිටි පුද්ගලයෙකු පස් කන්දක් කඩා වැටී ඊට යටවීමෙන් මියගොස් තිබේ.පොලීසිය පැවසුවේ මියගිය පුද්ගලයා ඌරගස්මංහදිය, දික්හේන ප්‍රදේශයේ පදිංචිව සිටි 36 හැවිරිදි අයෙකු බවයි.", "URL": "https://sinhala.adaderana.lk/news.php?nid=68046", "Category": null, "Parent URL": null}