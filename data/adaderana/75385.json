{"Source": "Adaderana", "Timestamp": "July 18, 2017 04:17 pm", "Headline": " කොටුවේ ට්‍රැෆික්-ලෝටස් පාර වැසෙයි ", "News Content": "මාලඹේ පෞද්ගලික වෛද්‍ය විද්‍යාලය අහෝසි කරන ලෙස ඉල්ලා අන්තර් විශ්වවිද්‍යාලයීය භික්ෂු බල මණ්ඩලය විසින් ආරම්භ කර ඇති විරෝධතා පා ගමන හේතුවෙන් කොළඹ කොටුව ආශ්‍රිතව දැඩි රථ වාහන තදබදයක් නිර්මාණය වී තිබේ.මේ හේතුවෙන් ගාලූ මුවදොර දෙසට පිවිසෙන මාර්ගය ලෝටස් වටරවුමෙන් වසා දමා ඇති බව අද දෙරණ වාර්තාකරු පවසයි.එනම් සෙරමික් හන්දියේ සිට එන්.එස්.ඒ. වටරවුම දක්වා ලෝටස් මාර්ගයේ වාහන ගමනාගමනය සීමා කර තිබේ.මේ හේතුවෙන් පවතින තදබදය අවම කිරීම සඳහා විකල්ප මාර්ග භාවිත කරන ලෙස පොලීසිය රියදුරන්ගෙන් ඉල්ලීමක් කරයි. විරෝධතාකරුවන් මේ වනවිට කොළඹ කොටුව දුම්රියපොළ ඉදිරිපිටට පැමිණ තිබේ. කොළඹ සෞන්දර්ය විශ්වවිද්‍යාලය ඉදිරිපිටින් විරෝධතා පා ගමන අද(18) දහවල් ආරම්භ වුණි . පා ගමන සම්බන්ධයෙන් කොටුව පොලීසිය අධිකරණයට කරන ලද කරුණු දැක්වීමකට අනුව එය මහජනයාට සහ රථවාහනවලට බාධාවක් ඇති නොවන අයුරින් සිදුකළ යුතු බවටද අධිකරණය නියෝග කර තිබේ.", "URL": "https://sinhala.adaderana.lk/news.php?nid=75385", "Category": null, "Parent URL": null}