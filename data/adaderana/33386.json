{"Source": "Adaderana", "Timestamp": "April 19, 2013 11:05 am", "Headline": "සැමියා බිරිය මරයි - දරු දෙදෙනාටත් තුවාලයි", "News Content": "බණ්ඩාරවෙල, ඇල්ල, කරඳගොල්ල ප්‍රදේශයේ දී තියුණු ආයුධයකින් පහර දී සැමියා විසින් සිය බිරිඳ ඝාතනය කර ඇති බව පොලීසිය පවසයි. එහිදී ඔවුන්ගේ දරුවන් දෙදෙනා ද තුවාල ලබා ඇති බව ඇල්ල පොලීසිය කියයි. ඝාතනයට ලක්ව ඇත්තේ 28 හැවිරිදි කාන්තාවකි. තුවාල ලැබූ දස හැවිරිදි සහ සිව් හැවිරිදි ළමුන් දෙදෙනා ප්‍රතිකාර සඳහා වැල්ලවාය මූලික රෝහලට ඇතුළත් කර තිබේ. සිද්ධියට අදාළ සැකකරු අත්අඩංගුවට ගැනිම සදහා විමර්ශන ආරම්භ කර ඇති බව ඇල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=33386", "Category": null, "Parent URL": null}