{"Source": "Adaderana", "Timestamp": "March 2, 2013 09:38 am", "Headline": "පාළු ගෙදර සූදු කෙළි 5ක් මාට්ටු", "News Content": "මුදල් ඔට්ටුවට සූදු ක්‍රීඩාවේ නිරත වු බව කියන කාන්තාවන් තිදෙනෙකු සහ පිරිමින් දෙදෙනෙකු කල්පිටිය පොලීසිය විසින් අත්අඩංගුවට ගෙන තිබේ. ඊයේ රාත්‍රීයේ කල්පිටිය පොලිස් බලප්‍රදේශයේ කන්දකුලිය කුඩාව ප්‍රදේශයේදී මෙම වැටලීම සිදු කර ඇත. පාළු නිවසක් තුළ කිසියම් පිරිසක් සූදු ක්‍රීඩාවේ නිරත වන බවට ලද තොරතුරක් මත මෙම වැටලීම සිදු කර තිබේ. ලබන 04 වැනි දින පුත්තලම අධිකරණය හමුවේ පෙනී සිටින ලෙස නියෝග කිරීමෙන් පසුව අත්අඩංගුවට ගත් පිරිස මුදා හැර ඇතැයි අප වාර්තාකරු පවසයි.", "URL": "https://sinhala.adaderana.lk/news.php?nid=32044", "Category": null, "Parent URL": null}