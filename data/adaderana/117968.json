{"Source": "Adaderana", "Timestamp": "September 1, 2019 07:11 am", "Headline": "එන්ටර්ප්‍රයිස් ශ්‍රී ලංකා 3වන ප්‍රදර්ශනය යාපනයට", "News Content": "එන්ටර්ප්‍රයිස් ශ්‍රී ලංකා තුන්වන ප්‍රදර්ශනය මේ මස 07 සිට 10 වන දින දක්වා යාපනයේ දී පැවැත්වේ. මුදල් අමාත්‍යාංශය සඳහන් කළේ කෘෂිකාර්මික, ධීවර සහ කර්මාන්තවලට ප්‍රසිද්ධියක් උසුලන යාපනයේ ජනතාවට මූල්‍යමය උපදෙස් ලබාදී ඔවුන් බලගැන්විම ප්‍රදර්ශනයේ දී සිදුකෙරෙන බවයි. උතුරු නැගෙනහිර පළාත්වල ජනතාව වෙනුවෙන් දශක දෙකකට පමණ පසු පැවැත්වෙන පළමු ජාතික ප්‍රදර්ශනය ද මෙයයි. ප්‍රදර්ශනයට සමගාමීව අත්යන්ත්‍ර රෙදි විවීම සහ තල් කොළ නිෂ්පාදන පිළිබද දස දින පුහුණු වැඩසටහනක් ද අද (01) සිට ආරම්භ වේ.", "URL": "https://sinhala.adaderana.lk/news.php?nid=117968", "Category": null, "Parent URL": null}