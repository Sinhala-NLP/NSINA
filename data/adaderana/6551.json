{"Source": "Adaderana", "Timestamp": "February 8, 2010 08:36 am", "Headline": "ශ්‍රි ලංකාවට රන් 13ක්", "News Content": "11 වන දකුණු ආසියානු ක්‍රීඩා උළෙලේ ශ්‍රි ලංකාව ලබාගත් රන් පදක්කම් සංඛ්‍යාව 13 දක්වා ඉහළ ගොස් තිබේ. ඒ ඊයේ සහ පෙරේදා දෙදින තුළ එක්වු රන් පදක්කම් හතත් සමගය. මේ වන විට පදක්කම් සටහනේ පෙරම‍ුණේ පසුවන ඉන්දියාව රන් 67 ක් , රීදි 40 ක් සහ‍ ලෝකඩ පදක්කම් 22 ක් ලබාසිටියි. පාකිස්තානය රන් 17 ක් , රීදි 23 ක් සහ ‍ලෝකඩ පදක්කම් 27 ක් ලබා ගනිමින් දෙවන ස්ථානයේ පසුවෙයි. සත්කාරක බංග්ලාදේශය ලබාගෙන ඇති රන් පදක්කම් සංඛ්‍යාව 14 කි. ඔවුන්ට පසුපසින් සිටින ශ්‍රි ලංකා කණ්ඩායම රීදි පදක්කම් 26 ක් සහ ලෝකඩ පදක්කම් 36 ක් ලබා ගැනීමට ද සමත් වී තිබේ.", "URL": "https://sinhala.adaderana.lk/news.php?nid=6551", "Category": null, "Parent URL": null}