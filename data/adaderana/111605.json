{"Source": "Adaderana", "Timestamp": "June 9, 2019 09:29 am", "Headline": "බිරිඳගේ පොලු පහර සැමියාගේ ජීවිතය උදුරා ගනී", "News Content": "සිය නිවස තුලදී බිරිදගේ පහර කෑමට ලක්ව සැමියා මියගිය සිද්ධියක් සම්බන්ධව පරික්ෂණ ආරම්භ කළ බව වටවල පොලිසිය පවසයී. වටවල පොලිස් වසමට අයත් අංක 256.හැටන් පාර.වටවල නිවසේ පදිංචිව සිටි ආරුමුගම් ජේරාමන් නැමති තිදරු පියෙක් මෙසේ ඝාතනයට ලක්ව තිබේ. ඊයේ (08) රාත්‍රි නමයට පමණ නිවස තුලදී බිරිඳ හා සැමියා අතර ඇතිවු ආරවුලක් දුරදිග යාම නිසා බිරිඳ විසින් යකඩ පොල්ලකින් කළ පහර දීමක් නිසා හිස හා ගෙල ප්‍රදේශය බරපතල තුවාල සිදුවී නිවස තුලම පැයතුනක පමණ කාලයක් රුධිරය වහනය වෙමින් තිබී මිය ගොස් ඇති බව පොලිසිය පවසයී. පසුව ඇය කිලෝමිටර එකහාමාරක පමණ දුරින් පිහිටි පොලිසිය වෙත ගොස් සිද්ධිය සැලකර තිබේ. සැකකාර කාන්තාව පොලිසිය විසින් අත්අඩංගුවට ගෙන තිබේ. හැටන් වටවල ප්‍රධාන මාර්ගයට යාබදව ආපනන ශාලාවක් පැවැත්වාගෙන යාම බිරිදගේ රැකියාව වන අතර මරණකරු කොළඹ ප්‍රදේශයේ කම්කරුවකු ලෙස සේවය කරන්නෙකි. ඔහු මාසයකට දෙතුන්වරක් නිවසට පැමිණිම පුරුද්දක් කරගෙන සිටි බවත් නිවසට පැමිණ සිටි අවස්ථාවේ මෙම සිදුවීම වී ඇති බව ඥාතින් පවසයි. හැටන් මහෙස්ත්‍රාත් වරයා විසින් අද (09) ස්ථානය පරික්ෂා කිරමට නියමිතය.", "URL": "https://sinhala.adaderana.lk/news.php?nid=111605", "Category": null, "Parent URL": null}