{"Source": "Adaderana", "Timestamp": "December 20, 2012 10:36 am", "Headline": "කුඩු සමග විදේශිකයෙක් ඇතුළු දෙදෙනෙක් මාට්ටු", "News Content": "මාතර, වැලිගම ප්‍රදේශයේ දී මත්කුඩු තොගයක් සමග විදේශිකයෙකු ඇතුළු පුද්ගලයින් දෙදෙනෙකු අත්අඩංගුවට ගෙන තිබේ. ඊයේ (19) රාත්‍රී මොවුන් අත්අඩංගුවට ගත් බව පොලීසිය පැවසුවේය. මාතර වැලිගම, මිරිස්ස පාලම අසල දී මෝටර් රථයක් පරීක්ෂා කිරීමේ දී මෙම මත්කුඩු තොගය සොයාගෙන ඇති බව සඳහන්ය. අත්අඩංගුවට ගත් ජර්මන් ජාතිකයා සතුව තිබී හෂිස් වර්ගයේ මත්කුඩු ග්‍රෑම් 64 යි මිලිග්‍රෑම් 400 ක් සො‍යාගෙන තිබේ. ඔහු සමග ගමන් ගත් රත්මලාන ප්‍රදේශයේ පදිංචිකරුවෙකු ද පොලීසිය විසින් අත්අඩංගුවට ගෙන ඇති අතර ඔවුන් අද මාතර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=30098", "Category": null, "Parent URL": null}