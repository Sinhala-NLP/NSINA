{"Source": "Adaderana", "Timestamp": "January 7, 2011 03:38 pm", "Headline": "නිදහස් පක්ෂ සාමාජිකයින් පිරිසක් එජාපයට එක්වෙයි", "News Content": "රජය විවිධ හේතූ දක්වමින් මෙවර පළාත් පාලන මැතිවරණය තට්ටු ක්‍රමයට පැවැත්වීමට සූදානම් වන බව විපක්ෂ නායක රනිල් වික්‍රමසිංහ මහතා පවසයි. මැතිවරණය එසේ අවස්ථා කිහිපයකදී පැවැත්වීම නිසා ඉහළ වියදමක් දැරීමට සිදුවන බවත්, බඩු මිල ඉහළ නංවා ජනතාව අපහසුතාවයට පත්කිරීම තුළින් එම වියදම් පියවා ගැනීමට රජය උත්සාහ කරන බවත් ඔහු සඳහන් කරයි. අවිස්සාවේල්ල, සීතාවක මැතිවරණ කොට්ඨාශයේ ශ්‍රී ලංකා නිදහස් පක්ෂ සාමාජිකයන් පිරිසක් අද(07) එක්සත් ජාතික පක්ෂයේ සාමාජිකත්වය ලබාගැනීමේ අවස්ථාවට එක්වෙමින් වික්‍රමසිංහ මහතා මෙම කරුණු කියා සිටියේය. වත්මන් රජය ගෙනයන ක්‍රියා පිළිවෙළ අනුමත් කළ නොහැකි බවත්, මෙවර මැතිවරණයේදී එක්සත් ජාතික පක්ෂයට සහයෝගය දැක්වීම තුළින් එම පක්ෂ රජයක් පිහිටුවීමට සහය ලබාදෙන බවත් එහිදී එක්සත් ජාතික පක්ෂ සාමාජිකත්වය ලබාගත් පිරිස ප්‍රකාශ කරනු ලැබීය.", "URL": "https://sinhala.adaderana.lk/news.php?nid=13339", "Category": null, "Parent URL": null}