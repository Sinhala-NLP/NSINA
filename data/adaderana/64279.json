{"Source": "Adaderana", "Timestamp": "September 20, 2016 05:05 pm", "Headline": " භාරත ඝාතනයට පෝරකයට යැවූ තිදෙනෙක්ගෙන් අභියාචනා", "News Content": "භාරත ලක්ෂ්මන් ප්‍රේචන්ද්‍ර මහතා ඝාතනය කළැයි මරණ දඬුවම් නියමවූ විත්තිකරුවන් තිදෙනෙකු එම නියෝගයට එරෙහිව ශ්‍රේෂ්ඨාධිකරණයට අද අභියාචනා ඉදිරිපත් කර තිබේ.අදාළ අභියාචනා ශ්‍රේෂ්ඨාධිකරණය වෙත ඉදිරිපත් කිරීමට ඔවුන්ගේ නීතිඥවරුන් මාර්ගයෙන් ඒවා කොළඹ මහාධිකරණය වෙත අද බාරදුන් බව අප වාර්තාකරු පැවසීය.අනුර තුෂාර ද මෙල්, චමින්ද රවී ජයනාත් හෙවත් දෙමටගොඩ චමින්ද හා ඩී.එම් සරත් බණ්ඩාර යන තිදෙනා මෙලෙස අභියාචනා ඉදිරිපත් කර තිබේ.මහාධිකරණ තීන්දුව නීතියට පටහැණි බවත්, සියලු චෝදනාවලින් තමන් නිදොස් කොට නිදහස් කරන ලෙසත්, ඔවුන් ශ්‍රේෂ්ඨාධිකරණයෙන් ඉල්ලීමක් කර ඇත.භාරත ලක්ෂ්මන් ප්‍රේමචන්ද්‍ර මහතා ඝාතනයට අදාළව මහාධිකරණය විසින් පසුගියදා පුද්ගලයින් 5 දෙනෙකුට මරණ දඬුවම නියම කරන ලදී.", "URL": "https://sinhala.adaderana.lk/news.php?nid=64279", "Category": null, "Parent URL": null}