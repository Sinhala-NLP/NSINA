{"Source": "Adaderana", "Timestamp": "October 28, 2013 06:17 pm", "Headline": "2000 හොර නෝට්ටු ජාවාර‍මට 3ක් මාට්ටු", "News Content": "මාලඹෙන් සොයාගත් රුපියල් මිලියන 7කට ආසන්න වටිනාකමකින් යුත් ව්‍යාජ රුපියල් දෙදහසේ මුදල් නෝට්ටු තොගය මුද්‍රණය කිරීම සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. මුද්‍රණය කර ඇති ව්‍යාජ මුදල් නෝට්ටු වල අනුක්‍රමික අංකය පී-677 99 159 ලෙස හඳුනාගෙන ඇත. ගනුදෙනු කිරීමේ දී රුපියල් දෙදහසේ මුදල් නෝට්ටු වල එම අනුක්‍රමික අංකය සඳහන් වේ නම් එය ව්‍යාජ මුදල් නෝට්ටුවක් වන අතර ඒ පිළිබඳ වහාම ළඟම ඇති පොලිස් ස්ථානයට දැනුම් දෙන ලෙස පොලීස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=38450", "Category": null, "Parent URL": null}