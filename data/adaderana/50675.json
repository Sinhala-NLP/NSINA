{"Source": "Adaderana", "Timestamp": "April 16, 2015 09:03 am", "Headline": "අලුත් අවුරුද්දට  මහින්ද බලන්න නෑගම් යන අය මෙන්න ", "News Content": "සිංහල දෙමළ අලුත් අවුරුද්ද නිමිත්තෙන් පාර්ලිමේන්තු මන්ත්‍රීවරුන් පිරිසක් අද(16) දිනයේ හිටපු ජනාධිපති මහින්ද රාජපක්ෂ මහතාගේ තංගල්ලේ පිහිටි නිවස බලා නෑගම් යාමට තීරණය කර තිබේ. බස්නාහිර පළාත් සභා මන්ත්‍රී උදය ගම්මන්පිල මහතා සඳහන් කළේ පාර්ලිමේන්තු, පළාත් පාලන ආයතන නියෝජනය කරන මන්ත්‍රීවරුන් පිරිසක් මේ සඳහා එක් වන බවයි. ශ්‍රීලංකා නිදහස් පක්ෂයේ මෙන්ම සන්ධානයට අයත් සෙසු දේශපාලන පක්ෂ වල මන්ත්‍රීවරුන්ද මේ සඳහා එක් වන බව ඒ මහතා සඳහන් කළේය. මෙම නෑගම් යාමේ කටයුතු සඳහා පාර්ලිමේන්තුව නියෝජනය කරන මන්ත්‍රීවරුන් 60 කට අධික පිරිසක් සහභාගී වනු ඇති බව ඔහු වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=50675", "Category": null, "Parent URL": null}