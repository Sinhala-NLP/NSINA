{"Source": "Adaderana", "Timestamp": "November 6, 2010 08:22 am", "Headline": "දිය නෑමට ගිය සරසවි සිසුන් දෙදෙනෙක් මුහුදට බිලිවෙයි", "News Content": "ශ්‍රී ජයවර්ධනපුර විශ්ව විද්‍යාලයේ සිසුන් දෙදෙනෙකු දියේ ගිලී මිය ගොස් තිබේ. මෙම සිසුන් දෙදෙනා ඊයේ(05) පස්වරු 4 .30ට පමණ වැල්ලවත්ත ප්‍රදේශයේ දී මුහුදේ දිය නෑමට ගොස් ඇති බව වැල්ලවත්ත පොලිසිය පැවසීය. පසුව මොවුන් දියේ ගිලී ඇති අතර එක් අයෙකුගේ මළ සිරුර පස්වරු 6 පමණ වන විට සොයා ගත් බව පොලිසිය සඳහන් කරනු ලැබීය. අනෙක් සිසුවාගේ සිරුර සොයා ගන්නා විට රාත්‍රී 7 පමණ වූ බව පොලිසිය පැවසීය. මින් එක් ‍අයෙකු 21 හැවිරිදි වව්නියාව කටුකුලි ප්‍රදේශයේ පදිංචිව සිටි අයෙකි. 22 හැවිරිදි අනෙක් සිසුවා යාපනය දකුණු උරුම්බිරායි ප්‍රදේශයේ පදිංචිව සිටි අයෙක් බව සඳහන්ය. මොවුන් දෙදෙනා ශ්‍රී ජයවර්ධනපුර විශ්ව විද්‍යාලයේ කළමනාකරණ අධ්‍යයන අංශයේ ශිෂ්‍යයින් බවට අනාවරණය වී ඇතැයි පොලිසිය පවසයි.", "URL": "https://sinhala.adaderana.lk/news.php?nid=11960", "Category": null, "Parent URL": null}