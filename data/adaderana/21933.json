{"Source": "Adaderana", "Timestamp": "February 7, 2012 03:13 pm", "Headline": "විසඳුම් පමා කළ යුතු නෑ", "News Content": "කිසිදු හේතුවක් මත ජාතික ප්‍රශ්නයට විසඳුම් සෙවීම කල් නොදැමිය යුතු බව එක්සත් ජාතික පක්ෂය පවසයි. දෙමළ ජාතික සන්ධානය සමඟ පැවැත්වෙන සාකච්ඡා අසාර්ථක වන්නේනම් උගත් පාඩම් කොමිසමේ නිර්දේශ ක්‍රියාත්මක කිරීමට පියවර ගන්නා ලෙස එක්සත් ජාතික පක්ෂයේ මහලේකම් තිස්ස අත්තනායක මහතා රජයෙන් ඉල්ලා සිටියි. කොළඹ දී අද පැවති මාධ්‍ය හමුවකට සහභාගී වෙමින් තිස්ස අත්තනායක මහතා මෙම අදහස් පළ කර සිටියේය. ජාතික ප්‍රශ්නයට විසඳුම් සෙවීම සම්බන්ධයෙන් රජය කෙරෙහි පවතින විශ්වාසය මේ වන විට බොහෝ දුරට ගිළිහී ගොස් ඇති බව ඔහු එහි දී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21933", "Category": null, "Parent URL": null}