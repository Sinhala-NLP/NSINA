{"Source": "Adaderana", "Timestamp": "April 10, 2019 08:46 am", "Headline": "අනතුරකින් ජීවිතයක් මහ මඟ නවතී", "News Content": "වත්තල පොලිස් වසමේ මට්ටක්කුලිය බෝපිටිය මාර්ගයේ පල්ලියවත්ත පාලම අසලදී සිදුවූ අනතුරකින් පුද්ගලයෙකු ජිවිතක්ෂයට පත්ව තිබේ. ඊයේ(09) උදෑසන 11.30 පමණ මෙම අනතුර සිදු ඇති බව පොලීසිය පවසයි. බෝපිටිය දෙසට ධාවන වූ යතුරුපැදියක් ඉදිරියෙන් ගමන් කළ ලොරි රථයකට ඉස්සර කිරීමට යාමේදී ඉදිරියෙන් පැමිණි වෙනත් ලොරි රථයක් පැමිණ ඇති අතර පසුව යතුරුපැදිකරුට පැදිය පාලනය කරගත නොහැකිව එම දිශාට ධාවන වූ ලොරි රථයෙහි බඳහි ගැටී මෙම අනතුර සිදුව ඇති බව වාර්තා වෙයි. අදාළ අනතුරින් බරපතළ තුවාල ලැබු යතුරු පැදිකරු රාගම රෝහලට ඇතුළත් කිරීමේන් පසු මියගොස් ඇති බව පොලීසිය පවසයි. මෙලෙස මිය ගොස් ඇත්තේ මීගමුව පාර වත්තල ලිපිනයේ පදිංචි 45 හැවිරිදි පුද්ගලයෙකි. සිද්ධිය සම්බන්ධයෙන් ලොරි රථයේ රිදයදුරු අත්අඩංගුවට ගෙන ඇති අතර වත්තල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107742", "Category": null, "Parent URL": null}