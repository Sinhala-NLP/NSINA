{"Source": "Adaderana", "Timestamp": "August 20, 2016 01:13 pm", "Headline": "  ආණ්ඩුව පෙරළා දැමීමේ ක්‍රියාවලිය අත්හැරීමට සූදානම් නෑ", "News Content": "ආණ්ඩුව පෙරළා දැමීමේ ක්‍රියාවලිය කුමන ආකාරයකින්වත් අත්හැර දැමීමට සූදානම් නොමැති බව ඒකාබද්ධ විපක්ෂය පවසයි.කිසිඳු අවස්ථාවක ඒකාබද්ධ විපක්ෂයේ මන්ත්‍රීවරුන් ආණ්ඩුව සමග එක් නොවන බව ද පාර්ලිමේන්තු මන්ත්‍රී රංජිත් ද සොයිසා මහතා සඳහන් කළේය.මේ අතර එක්සත් ජාතික පක්ෂය විසින් ඉදිරිපත් කරන ලද වත්මන් ආණ්ඩුක්‍රම ව්‍යවස්ථාව වෙනස් කිරීමේ අභියෝගය එක්සත් ජාතික පක්ෂයටම ලැබී ඇති බව මහාචාර්ය සරත් විජේසුරිය මහතා පවසයි.මාතර ප්‍රදේශයේ පැවැති උත්සවයකට එක්වෙමින් මහාචාර්ය සරත් විජේසුරිය මහතා මෙම අදහස් පළ කර තිබේ.මේ අතර එළඹෙන මහ මැතිවරණයේදී දේශපාලන පෙරළියක් සිදු කිරීම සඳහා අද සිටම සැලසුම් කළ යුතු බව ජනතා විමුක්ති පෙරමුණේ පාර්ලිමේන්තු මන්ත්‍රී නලීන් ද ජයතිස්ස මහතා පවසයි.කුරුණෑගල ප්‍රදේශයේ පැවැති ජන හමුවකදී මන්ත්‍රීවරයා මේ බව සඳහන් කළේය.", "URL": "https://sinhala.adaderana.lk/news.php?nid=63265", "Category": null, "Parent URL": null}