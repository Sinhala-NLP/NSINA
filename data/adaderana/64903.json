{"Source": "Adaderana", "Timestamp": "October 10, 2016 02:21 pm", "Headline": " ජයන්ත - වීරවංශ යළි රිමාන්ඩ්", "News Content": "පාර්ලිමේන්තු මන්ත්‍රී ජයන්ත සමරවීර මහතා සහ සරත් වීරවංශ මහතා තවදුරටත් රක්ෂිත බන්ධනාගාර ගත කර තිබේ.කොටුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔවුන් ලබන 24 වනදා දක්වා තවදුරටත් රක්ෂිත බන්ධනාගාර ගත කළ බව අද දෙරණ අධිකරණ වාර්තාකරු සඳහන් කළේය.රජයේ වාහන අවභාවිත කිරීමේ චෝදනාවක් සම්බන්ධයෙන් සරත් වීරවංශ මහතා සහ ජයන්ත සමරවීර පාර්ලිමේන්තු මන්ත්‍රිවරයා පොලිස් මූල්‍ය අපරාධ විමර්ශන කොට්ඨාසය මගින් පසුගියදා අත්අඩංගුවට ගනු ලැබීය.එම චෝදනාවටම අදාළව අත්අඩංගුවට ගෙන ඇප මත මුදාහැර සිටින ජාතික නිදහස් පෙරමුණේ ප්‍රචාරක ලේකම් මොහොමඩ් මුසම්මිල් මහතාද අද දිනයේ අධිකරණය හමුවේ පෙනී සිටි බව අද දෙරණ අධිකරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=64903", "Category": null, "Parent URL": null}