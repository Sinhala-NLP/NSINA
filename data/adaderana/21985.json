{"Source": "Adaderana", "Timestamp": "February 9, 2012 02:14 pm", "Headline": "අධිවේගී දුම්රියට බෙල් සහ ලයිට් ක්‍රමයක් ", "News Content": "ගාල්ල සිට මාතර දක්වා දිවෙන අධිවේගී දුම්රිය මාර්ගයේ අනාරක්ෂිත ස්ථානවල බෙල් සහ ලයිට් ක්‍රමයක් ක්‍රියාවට නංවන බව ප්‍රවාහන අමාත්‍ය කුමාර වෙල්ගම මහතා පවසයි. එ.ජා.ප පාර්ලිමේන්තු මන්ත්‍රී බුද්ධික පතිරණ මහතා විසින් අද පාර්ලිමේන්තුවේදී නඟන ලද ප්‍රශ්නයකට පිළිතුරු ලබාදෙමින් අමාත්‍යවරයා මේ බව සඳහන් කළ බව අද දෙරණ පාර්ලිමේන්තු වාර්තාකරු කියා සිටියි. ගාල්ල සිට මාතර දක්වා දිවෙන අධිවේගී දුම්රිය මාර්ගය තුළ අනාරක්ෂිත ස්ථාන 90 ක් දක්නට ඇති බවත්,එයින් ස්ථාන 29 ක ආරක්ෂිත ගේට්ටු සවිකොට ඇති බවත් ප්‍රවාහන අමාත්‍යවරයා සඳහන් කළේය. සෙසු ස්ථාන 61 සඳහා සීනු ක්‍රමයක් හා විදුලි ආලෝක සංඥා ක්‍රමයක් හඳුන්වාදෙන බවත්,ඒ සඳහා රුපියල් මිලියන 1000ක් වෙන් කර ඇති බවත් වෙල්ගම අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21985", "Category": null, "Parent URL": null}