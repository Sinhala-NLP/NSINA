{"Source": "Adaderana", "Timestamp": "August 25, 2010 08:33 am", "Headline": "ඡන්ද බලාගෙන  වැඩ කරන්නේ නෑ", "News Content": "වෛර දේශපාලනයෙන් මිදී මනුෂ්‍යත්වයේ කටයුතු කරන ඕනෑම කෙනෙකුට රටේ ජනතාව ආදරය කරන බව ජනාධිපති මහින්ද රාජපක්ෂ මහතා පවසයි. මෙරට පැවති වෛර දේශපාලනයට තමන් තිත තබා ඇති බවත්, මින් ඉදිරියට එවැනි කිසිවෙකුට එවැනි දේශපාලනයක් කිරීමට රට තුළ ඉඩක් නොමැති බවත් ඔහු කියා සිටියි. මහනුවර මහ නගර සභාවේ වැඩබලන පුරපති ඇතුළු නාගරික මන්ත්‍රීවරු පිරිසක් හමු වූ අවස්ථාවේ දී ජනාධිපතිවරයා මේ අදහස් පළ කළේය. ජනාධිපති මහින්ද රාජපක්ෂ මහතා කියා සිටියේ ජනතාව සමග සිටින දේශපාලකයින්ට මැතිවරණයෙන් පසු අවශ්‍ය ලෙස වෙහෙස වීමට වුවමනා නොමැති බව එහි දී වැඩිදුරටත් කියා සිටියේය. ඡන්ද ලබා ගැනීමේ අරමුණින් තමන් කිසිවිටෙක රටට අයහපත් දේ නොකරන බව කියා සිටි ජනාධිපති මහින්ද රාජපක්ෂ මහතා දළඳා මාළිගාවේ ඉදිරිපිට මාර්ගය විවෘත කළහොත් අලුතින් ඡන්ද 8000 ක් පමණ ලැබෙන බව පෙන්වා දුන්නේය. එහෙත් තමන් ඊට එකඟ නොවන බව ද ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=10421", "Category": null, "Parent URL": null}