{"Source": "Adaderana", "Timestamp": "December 3, 2017 06:46 am", "Headline": "ඇත් දළ පෙන්ඩන්ට් ලග තබාගත් තවත් ග්‍රාම සේවකලා දෙන්නෙක් පොලිස් දැලේ", "News Content": "ඇත් දළ වලින් සකස් කළ පෙන්ඩන්ට් ලග තබාගත් ග්‍රාම සේවක නිළධාරීවරුන් දෙදෙනෙකු අත්අඩංගුවට ගෙන තිබෙනවා. නිකවැරටිය කොට්ඨාශ බුද්ධි අංශ නිළධාරීන්ට ලද තොරතුරක් මත මොවුන් අත්අඩංගුවට ගෙන ඇති බව පොලිසිය සඳහන් කළේය. අත්අඩංගුවට ගත් සැකකරුවන්ගේ නිවෙස් වළ තිබී ඇත් දළ රන් කොපු යොදා සකස් කල පෙන්ඩන්ට් තුනක් සොයාගෙන තිබේ. මෙලෙස අත්අඩංගුවට ගෙන ඇත්තේ මකුල්පොත ග්‍රාමනිළධාරීවරයා සහ දොරවේරුව ග්‍රාමනිළධාරීවරයා බව පොලිසිය සඳහන් කළේය. දළ පූට්ටුවාගේ ඝාතනය සම්බන්ධයෙන් සැකපිට අත්අඩංගුවට ගෙන සිටින සැකකරුවන්ගෙන් ලැබුණු තොරතුරු මත මෙම වැටලීම සිදුකර තිබේ. අත්අඩංගුවට ගත් සැකකරුවන් මහව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පොල්පිතිගම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80933", "Category": null, "Parent URL": null}