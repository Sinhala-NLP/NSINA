{"Source": "Adaderana", "Timestamp": "September 7, 2019 06:09 pm", "Headline": "පරිගණක දත්තවල නැති මෝටර් රථ 50000 ක් රට තුල", "News Content": "මෝටර් රථ ලියාපදිංචි කිරිමේ දෙපාර්තමේන්තුවේ පරිගණක දත්ත පද්ධතියට ඇතුළත් නොවු මෝටර් රථ පනස්දහසකට ආසන්න සංඛ්‍යාවක් රට තුළ තිබෙන බව රාජ්‍ය ගිණුම්කාරක සභාවේ සභාපති ලසන්ත අලගියවන්න මහතා පවසයි. මෝටර් රථ ලියාපදිංචි කිරිමේ දෙපාර්තමේන්තුවේ නිලධාරින් ඊයේ රාජ්‍ය ගිණුම් කාරක සභාව වෙත කැදවු අවස්ථාවේදී මේ බව අනාවරණ වුණි. එහිදී ලසන්ත අලගියවන්න මහතා විසින් 302 කාණ්ඩය පිළිබඳ විමසීමේ දී ඊට පිළිතුරු දෙමින් එම ආයතනයේ සහකාර අධ්‍යක්ෂ අපී.බී.ඊරියගම මහතා මෙසේ පැවසීය. \"302 කාණ්ඩය පරිගණක ගත කිරිමට පෙර අතින් ලියලා රෙජිස්ට්‍රර් කළේ. පරිගණක ගත කරලා නෙවෙයි. පසුකාලිනව පරිගණක පද්ධතිය ස්ථාපිත කළ පසුව මේවා පරිගණකයට ඇතුළත් කරලා තිබෙනවා. ඒ ඇතුළත් කරන කොට ලිපිගොනු තිබුණොත් ඇතුළත් කරනවා. එහෙම නැත්තම් වි‍ශේෂයෙන් කරන දේ තමයි පැවරුමක් සඳහා නැවත වාහන එනවා. කවුරුහරි විකුණුවොත් වාහනය එතකොට මේ තොරතුරු පරිගණකයේ නැහැ. ඒ නිසා ඇතුළත් කරන්න සිදුවෙනවා. පසුකාලීනව ඇතුළත් කිරීම තමයි 302 වාහන වලට සිදුවෙලා තියෙන්නේ. මෝටර් බයිසිකල් ගත්තාම දහස්ගණනක් තියෙනවා තවම පරිගණක ගත කර නැති. දිනපතා ඒවා එනවා පරිගණක ගතකරන්න. ඒ සියලුම වාහන ඉංග්‍රීසි අකුරු කාණ්ඩ නෙවෙයි ඊට කළින් වාහන. දැන් 302 වාහන 10 පරිගණක ගත කරලා තියෙන්නේ අතින් රෙජිස්ට්‍රර් කළාට පස්සේ. මුල් ලියාපදිංචි ලිපිගොනු කිසිවක් නැහැ.\" එහිදී තවදුරටත් ලසන්ත අලගියවන්න මහතා මෙසේ පැවසීය. \"මේ වාහන 10 විගණකාධිපතිට වාර්තා වු වාහන. මේ වගේ තව 50,000 ක් විතර රටේ තියෙනවා. අත් ට්‍රැක්ටර් අංකවලට ප්‍රාඩෝ ලියාපදිචි කළ ඒවා අපිට විමර්ශනයක් ආවේ නැහැ.\"", "URL": "https://sinhala.adaderana.lk/news.php?nid=118532", "Category": null, "Parent URL": null}