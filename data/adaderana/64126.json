{"Source": "Adaderana", "Timestamp": "September 16, 2016 10:29 am", "Headline": " අගමැති නවසීලන්ත සංචාරයකට සැරසෙයි", "News Content": "අග්‍රාමාත්‍ය රනිල් වික්‍රමසිංහ මහතා ලබන මාසයේදී නවසීලන්තයේ සචාරයක නිරත වෙයි.නවසීලන්ත අග්‍රාමාත්‍ය කාර්යාලය නිකුත් කළ නිවේදනයක දැක්වෙන්නේ ඔක්තෝබර් 01 වන දින සිට 03 වනදා දක්වා එම සංචාරය සිදු වන බවයි.එම සංචාරය සඳහා අමාත්‍යවරුන් සිව් දෙනෙකු සහ මෙරට ව්‍යාපාරික පිරිසක් ද සහභාගීවිමට නියමිතය.අග්‍රාමාත්‍යවරයා ඇතුළු දූත පිරිස පිළිගැනීම ලබන 01 වනදා ඕක්ලන්ඩ් හිදී සිදු කෙරෙයි. සංචාරය සම්බන්ධයෙන් අදහස් පළ කළ නවසීලන්ත අග්‍රාමාත්‍යවරයා ප්‍රකාශ කර ඇත්තේ ශ්‍රී ලංකා අග්‍රාමාත්‍යවරයා පිළිගැනීමට තමා ඉතා අපේක්ෂාවෙන් බලා සිටින බවයි.ශ්‍රී ලංකා අග්‍රාමාත්‍යවරයෙකු නවසීලන්තයේ නිල සංචාරයක නිරත වන පළමු අවස්ථාව මෙය වන අතර එය රටවල් දෙක අතර මිත්‍රත්වය ගොඩනගා ගැනීමට හේතුවනු ඇති බව නවසීලන්ත අග්‍රාමාත්‍යවරයා සඳහන් කර ඇත. පසුගිය පෙබරවාරි මාසයේදී නවසීලන්ත අග්‍රාමාත්‍යවරයා මෙරට සංචාරයක නිරත වුණි.", "URL": "https://sinhala.adaderana.lk/news.php?nid=64126", "Category": null, "Parent URL": null}