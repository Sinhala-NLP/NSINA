{"Source": "Adaderana", "Timestamp": "April 19, 2011 12:43 pm", "Headline": "ජනපති මහින්ද අද බංග්ලා‍දේශ ජනපති හමුවෙයි", "News Content": "බංග්ලා‍දේශයේ නිල සංචාරයේ නිරතව සිටින ජනාධිපති මහින්ද රාජපක්ෂ මහතා එරට ජනධිපතිවරයා සමග අද(19) දිනයේ සාකච්ඡා පැවැත්වීමට නියමිතය. මෙම ද්වීපාර්ශවීය සාකච්ඡාවලදී දෙරටට වැදගත් වන බො‍හෝ කරුණු සාකච්ඡා කිරීමට නියමිතව තිබෙන බව ජනාධිපති මාධ්‍ය අංශය සඳහන් කරනු ලැබීය. එරට පිහිටි ජාත්‍යන්තර බෞද්ධ මධ්‍යස්ථානය ද අද දිනයේ ජනාධිපතිවරයා‍ගේ නිරීක්ෂණයට ලක්වන බව ජනාධිපති මාධ්‍ය අංශය පැවසීය. ජනාධිපතිවරයාගේ බංග්ලාදේශ සංචාරයට සමගාමීව මේ වන විටත් ගිවිසුම් රැසකට දෙරට එළඹ තිබෙන අතර දෙරටට වැදගත් වන තවත් කරුණු රැසක් පිළිබඳව ඉදිරියේ දී සාකච්ඡා කිරීමට නියමිතව තිබේ.", "URL": "https://sinhala.adaderana.lk/news.php?nid=15567", "Category": null, "Parent URL": null}