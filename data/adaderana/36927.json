{"Source": "Adaderana", "Timestamp": "August 27, 2013 10:01 am", "Headline": "තංගල්ලේ අනතුරකින් 10ට තුවාලයි", "News Content": "තංගල්ල, කොඩිගමුව ප්‍රදේශයේ සිදුවු රිය අනතුරකින් පුද්ගලයින් දස දෙනෙකු තුවාල ලබා තිබේ. ඊයේ පස්වරුවේ කතරගම සිට කොළඹ බලා ධාවනය වු වෑන් රථයක් පාරෙන් ඉවත පැන පාලමක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් පිරිමි පුද්ගලයින් තිදෙනෙකු, කාන්තාවන් පස් දෙනෙකු සහ කුඩා දැරියන් දෙදෙනෙකු ද තුවාල ලබා තංගල්ල රෝහල වෙත ඇතුළත් කර ඇත. රියදුරුට නින්ද යාම හේතුවෙන් මෙම අනතුර සිදුව ඇති බව පොලීසිය සඳහන් කළේය. අනතුර සම්බන්ධයෙන් තංගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=36927", "Category": null, "Parent URL": null}