{"Source": "Adaderana", "Timestamp": "March 14, 2012 08:14 am", "Headline": "  දකුණු ආසියාතික ගුරු සංවර්ධන මධ්‍යස්ථානයක් ශ්‍රී ලංකාවට", "News Content": "දකුණු ආසියාතික ගුරු සංවර්ධන මධ්‍යස්ථානයක් ශ්‍රී ලංකාවේ ස්ථාපිත කිරීමට පියවර ගෙන තිබේ. ආසියාතික රටවල් 58ක ඒකමතික තීරණයකට අනුව මෙය ලංකාවේ ස්ථාපිත කෙරෙන බව සඳහන්ය. එක්සත් ජාතීන්ගේ සංවිධානයට අනුබද්ධ යුනෙස්කෝ සංවිධානය විසින් ඊට අදාළ තීරණය ගෙන තිබේ. ආසියානු සංවර්ධන බැංකුව හා රජයේ මූල්‍ය ප්‍රතිපාදන මත මෙය ස්ථාපිත කෙරෙනු ඇත. මීපේ අධ්‍යාපන ආයතනයට අනුබද්ධව මෙම දකුණු ආසියාතික ගුරු සංවර්ධන මධ්‍යස්ථානය ස්ථාපිත කෙරෙන බව රජය පවසයි. ගුණාත්මක අධ්‍යාපනයක් ඇති කිරීමත් ගුරුවරුන්ගේ දැනුම යාවත්කාලීන කිරීමත් මෙම මධ්‍යස්ථානය ස්ථාපිත කිරීමේ අරමුණ බව වාර්තා වේ.", "URL": "https://sinhala.adaderana.lk/news.php?nid=22783", "Category": null, "Parent URL": null}