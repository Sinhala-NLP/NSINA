{"Source": "Adaderana", "Timestamp": "April 6, 2013 05:04 pm", "Headline": "සබරගමු සිසුන් පෙත්සමකට අත්සන් ගනියි", "News Content": "සබරගමුව විශ්ව විද්‍යාලයේ වර්තමානයේ හටගෙන ඇති අර්බුදකාරී තත්ත්වයට විරෝධය පළකරමින් එහි සිසුන් විසින් පෙත්සමකට අත්සන් ගැනීම අද (06) මහනුවරදී සිදුකර තිබේ. මහනුවර ජෝර්ජ් ඊ. ද සිල්වා උද්‍යානය අසළදී මෙම පෙත්සමට අත්සන් කිරීම සිදු කෙරුණු බව අද දෙරණ වාර්තාකරු සඳහන් කළේය. තම ගැටලුවලට කඩිනමින් විසදුම් ලබාදෙන ලෙසත් විශ්ව විද්‍යාලයේ ගැටලු තවදුරටත් ව්‍යාකූල නොකරන ලෙසත් ඔවුන් මෙහිදී පාලනාධිකාරීයෙන් ඉල්ලා ඇත. මෙම අත්සන් ලබා ගැනීමේ වැඩපිළිවෙළ දිවයිනේ සෑම නගරයකටම ගෙන යන බව එහිදී අදහස් දැක්වු විශ්ව විද්‍යාල සිසුන් සඳහන් කළේය.", "URL": "https://sinhala.adaderana.lk/news.php?nid=33060", "Category": null, "Parent URL": null}