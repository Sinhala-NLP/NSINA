{"Source": "Adaderana", "Timestamp": "January 8, 2016 04:19 pm", "Headline": "අද සිට 1919 අමතා ජනපතිට කියන්න", "News Content": "මහජනතාවගේ ගැටළු ජනාධිපතිවරයාට සෘජුව ඉදිරිපත් කළ හැකි “ ජනපතිට කියන්න“ වැඩසටහන දියත් කිරීම අද සිදු වුණි.වත්මන් රජයට වසරක් පීරිම වෙනුවෙන් ජනාධිපති කාර්යාලයේ මැදිහත්වීමෙන් මෙම වැඩසටහන ක්‍රියාත්මක වන බව ජනාධිපති මාධ්‍ය අංශය සඳහන් කළේය.වැඩසටහන දියත් කිරීම ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද පෙරවරුවේ ජනාධිපති මන්දිරයේදී සිදු කර ඇත.දුරකතන අංක 1919 හදිසි ඇමතුම් අංශයට පිවිසිමෙන් පළමුව තමන් කැමති භාෂාවක් තෝරා ඉන් පසු අංක 02 අමතා “ ජනපතිට කියන්න“ විශේෂ සේවාව සඳහා ප්‍රවේශවීමට ජනතාවට අවස්ථාව උදා වෙයි.තැපැල් පෙට්ටිය, අංක 123 ට යොමු කිරීමෙන් සහ අන්තර් ජාලය හරහා ද තම ගැටළු ජනාධිපතිවරයාට සෘජුව ඉදිරිපත් කිරීමේ හැකියාව පවතින බව ජනාධිපති මාධ්‍ය අංශය සඳහන් කළේය.මීට අමතරව ජනතා ගැටළුවට කඩිනම් විසඳුම් ලබාදීම සඳහා “ ජනපති හදබිම“ වැඩසටහන ද මීට සමගාමිව අද ආරම්භවී තිබේ.", "URL": "https://sinhala.adaderana.lk/news.php?nid=56240", "Category": null, "Parent URL": null}