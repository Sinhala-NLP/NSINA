{"Source": "Adaderana", "Timestamp": "March 13, 2016 09:54 am", "Headline": "ජිනිවා සාමසාකච්ඡා සඳහා සිරියාවෙන් නව නියෝජිත කණ්ඩායමක්", "News Content": "ජිනිවාහිදී පැවැත්වෙන සාමසාකච්ඡා සඳහා නව නියෝජිත කණ්ඩායමක් සහභාගී කරවීමට සිරියානු රජය තීරණය කර තිබේ.හෙට එම සාකච්ඡා පැවැත්වීමට නියමිත අතර එහිදී සාකච්ඡාවට ලක් කරන කරුණු සීමා කර ඇති බව සිරියානු විදේශ අමාත්‍යවරයා ප්‍රකාශ කර ඇත. මීට සති දෙකකට පමණ පෙර සිරියාව සම්බන්ධ සාකච්ඡා ආරම්භ වුණි.සිරියාව සම්බන්ධයෙන් පත් කර ඇති එක්සත් ජාතීන්ගේ විශේෂ නියෝජිතයා ප්‍රකාශ කර ඇත්තේ ඉදිරි මාස 18 තුළ සිරියාවේ ජනාධිපතිවරණයක් පැවැත්විය යුතු බවයි.කෙසේවුව ද සිරියානු විදේශ අමාත්‍යවරයා ප්‍රකාශ කර ඇත්තේ ජනාධිපතිවරණය සම්බන්ධයෙන් සාකච්ඡා කිරීමට කිසිවෙකුටත් අයිතියක් නොමැති අතර එය සිරියානු ජනතාවට විශේෂිත වු අයිතියක් වන බවයි. සම්පූර්ණ විධායක බලතල සහිත අන්තර්වාර පාලනයක් සම්බන්ධයෙන් සිරියානු විපක්ෂය ඉදිරිපත් කර ඇති යෝජනා ද විදේශ අමාත්‍ය වලීඩ් මුවල්ලෙම් ප්‍රතික්ෂේප කර තිබේ.", "URL": "https://sinhala.adaderana.lk/news.php?nid=58160", "Category": null, "Parent URL": null}