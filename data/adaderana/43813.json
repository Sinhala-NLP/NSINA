{"Source": "Adaderana", "Timestamp": "June 8, 2014 07:52 am", "Headline": "ආගමික පුනර්ජීවනයක් රට තුළ නිර්මාණයවෙලා ", "News Content": "සියලු ආගම් පිළිගන්නා ආගමික පුනර්ජීවනයක් රට තුළ නිර්මාණය වී ඇති බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වා දෙන්නේ සංස්කෘතියත් සභ්‍යත්වයත් ආරක්ෂා කරගනිමින් රට ඉදිරියට ගෙන යාමට සියලු දෙනා කැපවිය යුතු බවයි. වැල්ලම්පිටිය, ශ්‍රී විමලාරාම විහාරස්ථානයේ අභිනවයෙන් ඉදිකරන ලද සයමහල් දහම්පාසල් ගොඩනැගිල්ල සහ දාන ශාලාව විවෘත කිරීමේ අවස්ථාවට එක්වෙමින් ජනාධිපති මහින්ද රාජපක්ෂ මහතා මෙම අදහස් පළ කළේය. එහිදි වැඩිදුරටත් අදහස් දැක්වු ජනාධිපතිවරයා පැවසුවේ මෙරට දරුවන් ආගමික ස්ථාන වෙත වැඩි වශයෙන් නැඹුරුවීමක් දක්නට ලැබෙන බවයි.", "URL": "https://sinhala.adaderana.lk/news.php?nid=43813", "Category": null, "Parent URL": null}