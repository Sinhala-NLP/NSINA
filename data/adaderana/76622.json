{"Source": "Adaderana", "Timestamp": "August 24, 2017 09:59 am", "Headline": "පුද්ගලයින් 21 ක් අයි.එස් වරුන් ඩැහැ ගනී", "News Content": "ලිබියාවේ ජුෆ්රා ප්‍රදේශයේ දී අයි.එස් සටන්කාමීන් විසින් පුද්ගලයින් 11 දෙනෙකු ඝාතනය කර තිබේ. ලිබියානු ආරක්ෂක නිළධාරීන් 09 දෙනෙකු හා සිවිල් වැසියන් දෙදෙනෙකු ගෙල කපා ඝාතනය කර ඇති බව විදෙස් මාධ්‍ය වාර්තා කළේය. ආරක්ෂක මුරපළක් ආසන්නයේ දී මෙම ඝාතන සිදුකර ඇති අතර අයි.එස් සංවිධානය පවසා ඇත්තේ සිය සංවිධානය විසින් අදාළ ස්ථානයේ දී පුද්ගලයින් 21 දෙනෙකු ඝාතනය කළ බවයි. ජුෆ්රා ප්‍රදේශය අයි.එස් සටන්කාමීන්ගේ ග්‍රහනහණයේ පැවති අතර පසුගිය වසරේ අග භාගයේදී ලිබියානු ආරක්ෂක අංශය විසින් එය අත්පත් කරගෙන තිබුණි.", "URL": "https://sinhala.adaderana.lk/news.php?nid=76622", "Category": null, "Parent URL": null}