{"Source": "Adaderana", "Timestamp": "July 30, 2012 10:17 pm", "Headline": " හොර පාරෙන් පනින්න ගිය තවත් 103 ක් මාට්ටු-මේ මස පමණක් 640 යි", "News Content": "නීති විරෝධී ලෙස විදේශීය රටකට පැනයාම සඳහා උත්සාහ කළ 103 දෙනකු අත්අඩංගුවට ගෙන ඇති බව නාවික හමුදාව පවසයි. ඊයේ රාත්‍රීයේ ත්‍රීකුණාමලය මුහුදෙන් එතෙර යාමට උත්සාහ දැරූ 34 දෙනකුද,මීගමුව මුහුදෙන් යාත්‍රා කළ 25 දෙනකුගෙන් හා 44 දෙනකුගෙන් සමන්විත ධීවර යාත්‍රා දෙකක්ද අත්අඩංගුවට ගැනීමට හැකිවූ බව නාවික හමුදා මාධ්‍ය ප්‍රකාශක,කමාන්ඩර් කෝසල වර්ණකුලසූරිය මහතා සඳහන් කරයි. ඈත මුහුදේදී අත්අඩංගුවට පත් මොවුන් මේවන විට ත්‍රීකුණාමලයට හා මීගමුවට ගෙනවිත් ඇති බවත්,වැඩිදුර විමර්ශන කටයුතු සඳහා මෙම පිරිස් අපරාධ පරීක්ෂණ දෙපාර්තමේන්තුව වෙත යොමුකිරීමට කටයුතු කරන බවත් අද දෙරණට කියා සිටියේය. කෙසේ වෙතත් මේ මස තුළ ඕස්ට්‍රේලියාව ඇතුළු විදේශීය රටවලට නීති විරෝධී ලෙස යාමට උත්සාහ කළ 640 දෙනකු අත්අඩංගුවට ගෙන ඇති බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=26194", "Category": null, "Parent URL": null}