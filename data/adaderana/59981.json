{"Source": "Adaderana", "Timestamp": "May 9, 2016 05:17 pm", "Headline": " දූෂණ විරෝධීන් මානව හිමිකම් යයි", "News Content": "මූල්‍ය වංචා ගණනාවක් සම්බන්ධයෙන් වැදගත් සාක්ෂිකරුවෙකුට පොලීසිය විසින් පහරදී වදහිංසනයට ලක්කර ඇති බව පවසමින් දූෂණ විරෝධී පෙරමුණ මානව හිමිකම් කොමිසමට පැමිණිල්ලක් ඉදිරිපත් කර තිබේ.අදාළ පුද්ගලයා රුපියල් කෝටි 1240 ක මුල්‍ය වංචාවක් ඇතුළු පසුගිය රජයේ මූල්‍ය වංචා ගණනාවක් සම්බන්ධයෙන් වැදගත් සාක්ෂිකරුවෙකු බව දූෂණ විරෝධී පෙරමුණ පෙන්වා දෙයි.එම පුද්ගලයාට පොලීසිය විසින් පහරදී වදහිංසාවට ලක් කර ඇති අතර ඒ තුළින් ඔහුගේ මානව හිමිකම් කඩ වී ඇති බව එම පෙරමුණ පවසයි.ඒ අනුව මේ සම්බන්ධයෙන් දූෂණ විරෝධී පෙරමුණේ සභාපති පූජ්‍ය උලපනේ සුමංගල හිමි, නීතීඥ උඳුල් ප්‍රේමරත්න මහතා ඇතුළු පිරිසක් විසින් මානව හිමිකම් කොමිසමට පැමිණිල්ලක් ඉදිරිපත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=59981", "Category": null, "Parent URL": null}