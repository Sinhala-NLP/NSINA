{"Source": "Adaderana", "Timestamp": "June 26, 2018 07:45 am", "Headline": "කසිප්පු නිෂ්පාදනාගාරයක් වටලයි", "News Content": "‍ මුලතිව්, පුදුකුඩිඉරිප්පු කල්මඩු වැව් සීමාවේ පවත්වාගෙන ගිය කසිප්පු ජාවාරමක් වටලා ගෝඩා බැරල් 10 ක් සොයා ගැනීමට කටයුතු කළ බව මුලතිව් පුදුකුඩිඉරිප්පු පොලීසිය පවසයි. පොලීසිය වෙත ලද තොරතුරක් මත සිදුකළ වැටලීමකදී ගෝඩා බැරල් තොගය සොයා ගැනීමට හැකි වු බවයි. වැටලීම සිදුකරන අවස්ථාවේ සැකකරුවන් පළාගොස් ඇති අතර, කසිප්පු පෙරීමට සාදා තිබු ගෝඩා බැරල් 10 ක් ඇතුළු උපකරණ තොගයක් අත්අඩංගුවට ගත් බවද පොලීසිය සඳහන් කළේය. පොලීසිය පැවසූවේ කිලිනොච්චිය හා මුලතිව් ප්‍රදේශවල කසිප්පු ජාවාරම සිදුකිරීමට ජාවාරම්කරුවන් උත්සහ ගනිමින් සිටින බවයි. ජාවාරම සිදුකළ පිරිස අත්අඩංගුවට ගැනීමට පරීක්ෂණ මෙහෙයවන බවද පොලීසිය සඳහන් කළේය. සිද්ධිය සම්බන්ධයෙන් පුදුකුඩිඉරිප්පු පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=91503", "Category": null, "Parent URL": null}