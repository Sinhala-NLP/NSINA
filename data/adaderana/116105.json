{"Source": "Adaderana", "Timestamp": "August 8, 2019 05:46 pm", "Headline": "කකුල් දෙක ළඟට සංවර්ධනය ගේනවා-සජිත්", "News Content": "තමන්ට රාජ්‍ය බලය ලබා දෙන්නේ නම් මාස 6ක කාලයක් තුළ ජාත්‍යන්තර ආධාරක සමුළුවක් පවත්වන බව නිවාස හා ඉදිකිරිම් අමාත්‍ය සජිත් ප්‍රේමදාස මහතා ප්‍රකාශ කළේය. සැමට සෙවණ යළි පිබිදෙන උදාගම්මාන වැඩසටහන යටතේ මන්නාරම දිස්ත්‍රික්කයේ ජෝසප්වාස් ප්‍රෙද්ශයේ ඉදි කළ ජෝසප්වාස්නගර් සහා ජෝසප් පුරම් උදා ගම්මාන දෙක ජනතා අයිතියට පත් කිරීම අද නිවාස හා ඉදිකිරිම් අමාත්‍ය සජිත් ප්‍රේමදාස මහතාගේ අතින් සිදුවුණි. එම අවස්ථාවේ සිය අදහස් දක්වමින් ඒ මහතා මේ බව ප්‍රකාශ කළේය. තමන්ට රාජ්‍ය බලය ලබා දෙන්නේ නම් මාස 6ක කාලයක් තුළ ජාත්‍යන්තර ආධාරක සමුළුවක් පවත්වා ජාත්‍යන්තර ආධාර මෙරටට ගෙන්වාගෙන උතුරු නැගෙනහිර පළාතේ යුද්ධයෙන්විනාශ වු ගම් නියංගම් සිසාරා ජනතාවගේ කකුල් දෙක අසළට සංවර්ධනය ගෙන එන බව ඒ මහතා පැවසීය. ප්‍රදේශයේ කුඩා දරුවන් සමඟ අමාත්‍යවරයා මෙහිදි පාපන්දු ක්‍රිඩාවේද නියැලුණි.", "URL": "https://sinhala.adaderana.lk/news.php?nid=116105", "Category": null, "Parent URL": null}