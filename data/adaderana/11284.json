{"Source": "Adaderana", "Timestamp": "October 4, 2010 04:19 pm", "Headline": "පිදුරු ගිනි තිබ්බොත් පොහොර සහනාධාරය නෑ", "News Content": "පිදුරු ගිනි තබා විනාශ කරන කිසිදු ගොවියෙකුට ඉදිරි යල කන්නයේ සිට පොහොර සහනාධාරය ලබා නොදෙන බව කෘෂිකර්ම අමාත්‍ය මහින්ද යාපා අබේවර්ධන මහතා අවධාරණය කර සිටියි. වෙළඳපළේ තිරිඟු පිටි මිල ඉහළ ගිය ද දේශීය සහල් මිල තවදුරටත් පහත වැටීමේ ප්‍රවණතාවක් මේ වන විට දක්නට ලැබෙන බව ඔහු පවසයි. රුපියල් මිලියන 70ක වියදමින් ලංකා හදබිම අධිකාරිය ක්‍රියාත්මක කරන තිරසාර ගෙවතු කළමනාකරණ හා බෝග විවිධාංගිකරණ ව්‍යාපෘතියේ සමාරම්භක අවස්ථාවට තංගල්ලේ දී එක් වෙමින් අමාත්‍යවරයා මේ අදහස් පළ කළේය. කාබනික‍ පොහොර මඟින් නිපදවන එළවළු සඳහා මෙරට මිල මෙන් තුන් ගුණයක මුදලක් ලෝක වෙළඳපොළේ හිමි වන බව ඔහු එහි දී තවදුරටත් සඳහන් කළේය.", "URL": "https://sinhala.adaderana.lk/news.php?nid=11284", "Category": null, "Parent URL": null}