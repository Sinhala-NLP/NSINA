{"Source": "Adaderana", "Timestamp": "May 1, 2018 02:26 pm", "Headline": "උතුරු කොරියානු නායකයා අමෙරිකානු ජනාධිපති හමුවීමට එකඟවෙයි ", "News Content": "උතුරු කොරියානු නායක කිම් ජොං අන් අමෙරිකානු ජනාධිපති ඩොනල්ඩ් ට්‍රම්ප් හමුවීමට එකඟතාව පළ කර ඇති බව දකුණු කොරියානු නායක මූන් ජේ ඉන් පවසයි. උතුරු සහ දකුණු කොරියානු දේශසීමාවේදී මෙම මාසය අවසානයේදී එම හමුව සිදුවීමට නියමිත බව විදෙස් මාධ්‍ය වාර්තා කළේය. ඒ අනුව අදාළ හමුව සඳහා මේ වන විටත් සියළු කටයුතු සූදානම් කර ඇති බවද විදෙස් මාධ්‍ය වාර්තා කරයි. උතුරු කොරියානු නායක කිම් ජොං අන් සහ දකුණු කොරියානු නායක මූන් ජේ ඉන් අතර ඓතිහාසික හමුව පසුගිය සිකුරාදා දෙරට අතර දේශ සීමාවේදී සිදු වුණි.", "URL": "https://sinhala.adaderana.lk/news.php?nid=88344", "Category": null, "Parent URL": null}