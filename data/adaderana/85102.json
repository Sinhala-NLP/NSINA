{"Source": "Adaderana", "Timestamp": "March 3, 2018 08:50 am", "Headline": "අරක්කු අල්ලන්න ගිය පොලීසියේ අයට  සිදුවූ අකරතැබ්බය", "News Content": "ආණමඩුව, පොලිස් වසමේ තෝනිගල ප්‍රදේශයේ පවත්වා ගෙන යන නීති විරෝදී මත්පැන් වැටලීමක් සඳහා ගිය පොලිස් නිලධාරීන් පිරිසක් පහර කෑමට ලක්ව තිබේ. ඊයේ (02) රාත්‍රී 9.30 ට පමණ මෙම පහර දිම සිදුවී ඇති අතර පහර කෑමට ලක්වු පොලිස් නිලධාරීන් ආණමඩුව දිසා රෝහලට ඇතුළත් කිරීමෙන් අනතුරුව පුත්තලම මූලික රෝහලට මාරු කර තිබේ. පහර කෑමට ලක්ව ඇත්තේ පුත්තලම කොට්ඨාස දුෂණ මර්ධන ඒකකයට අනියුක්තව සේවය කරන උප පොලිස් පරීක්ෂකවරයෙක් හා කොස්තාපල්වරුන් දෙදෙනෙක්ය. සිද්ධියට සම්බන්ධ සැකකරුවන් හදුනා ගෙන ඇති අතර,ඔවුන් අත්අඩංගුවට ගැනීම සඳහා ආණමඩුව පොලීසිය විමර්ශණ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=85102", "Category": null, "Parent URL": null}