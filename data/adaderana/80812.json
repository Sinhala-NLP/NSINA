{"Source": "Adaderana", "Timestamp": "November 30, 2017 02:00 pm", "Headline": "කොළඹ ආව - ආවා උන් 3 ක් අල්ලන් යාපනේට ගෙනියයි", "News Content": "“ආවා” ‍කල්ලියට සම්බන්ධ සැකකරුවන් තිදෙනෙකු කොළඹ ප්‍රදේශයේ දී අත්අඩංගුවට ගෙන තිබේ. යාපනය පොලිස් ස්ථානයේ නිලධාරින් කණ්ඩායමක් විසින් ඔවුන් ඊයේ (29) දිනයේ අත්අඩංගුවට ගත් බව පොලිස් මූලස්ථානය නිවේදනය කළේය. යාපනය, කෝපායි, මානිප්පායි යන ප්‍රදේශවල තියුණු ආයුධවලින් පහරදී තුවාල සිදුකිරීම් ඇතුළු අපරාධ කිහිපයක් සම්බන්ධයෙන් අදාළ සැකකරුවන්ට එරෙහිව චෝදනා එල්ල වී තිබේ. අත්අඩංගුවටගත් සැකකරුවන් වයස අවුරුදු 17,20 සහ 22 හැවිරිදි වව්නියාව, කොණ්ඩාවිල් සහ යාපනය යන ප්‍රදේශවල පදිංචිකරුවන් බවයි වාර්තා වේ. සැකකරුවන් අද යාපනය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80812", "Category": null, "Parent URL": null}