{"Source": "Adaderana", "Timestamp": "July 28, 2019 10:23 pm", "Headline": "අන්තාවදීන්ගේ ප්‍රාණ ඇපයට හසුවූ ආණ්ඩුවකින් අන්තවාදය අතුගා දමන්න බෑ", "News Content": "මුස්ලිම් හා සිංහල ජාතින් අතර ගැටුම් ඇතිකිරීමෙන් අමෙරිකාවට මෙරට තුළ කඳුවුරු බැඳීමට පහසු වන බව ජාතික නිදහස් පෙරමුණේ පා.ම විමල් වීරවංශ මහතා පවසයි. ඔහු මේ බව ප්‍රකාශ කළේ අද කුරුණෑගල පැවති ජන රැලියකදීයි. එහිදී සිය අදහස් දක්වමින් ඒ මහතා මෙසේ පැවසීය. වහබ් අන්තවාදයට එරෙහි ජනතා ව්‍යාපාරය විසින් පවත්වනු ලබන දෙවන ජනතා රැලිය කුරුණෑගල නව නගර ශාලාවේදී අද පැවැත්වුණි. \"මුස්ලිම් අයයි සිංහල අයයි මරාගන්න ලංකාවක් හැදුවොත් අමෙරිකාවට මේ රට සදාකාලිකවම තමන්ගේ මිලිටරි තිප්පල බවට පත් කර ගන්න පුළුවන්. එතෙන්ට තමයි මේ රට ඇදගෙන යන්නේ. ඒ අමෙරිකානු වුවමනාව වළක්වන්න පූර්ව කොන්දේසිය තමයි මරාගෙන මැරෙන පිස්සා හදන වහබ් අන්තවාදය අතුගා දැමීම‍. ඒක මුලින් උපුටා දමන්න බෑ අන්තාවදීන්ගේ ප්‍රාණ ඇපයට හසුවූ ආණ්ඩුවකින්. නව පාලනයක් ජාතිය ඉල්ලනවා. අපේ දේශපාලන නායකයන් පොළඹවන්න ඕන වහබි අන්තාවාදයට උඩගෙඩි දෙන දේශාපාලනඥයින් බැහැර කරලා ආණ්ඩුවක් පිහිටුවන්න.\"", "URL": "https://sinhala.adaderana.lk/news.php?nid=115222", "Category": null, "Parent URL": null}