{"Source": "Adaderana", "Timestamp": "December 5, 2017 07:28 am", "Headline": "තහනම් දැල් නිසා කොටු වු ධීවරයින් වෙනුවෙන් ප‍්‍රදේශවාසීන් නාවික කඳවුර වට කරයි", "News Content": "තහනම් දැල් භාවිතා කරන බවට මන්නාරම තාල්පාඩු ධීවරයින් පිරිසක් නාවික හමුදා නිළධාරීන් අත්අඩංගුවට ගැනීමට විරෝධය පළ කරමින් ප‍්‍රදේශයේ ධීවර ජනතාව ඊයේ(04) තාල්පාඩු නාවික හමුදා ක`දවුර ඉදිරිපිට විරෝධතාවයක නිරත විය. තාල්පාඩු ප‍්‍රදේශවාසීන් පැවසූවේ තමන්ගේ ධීවර ජනතාව 25 දෙනෙකු නාවික හමුදාව විසින් අත්අඩංගුවට ගැනීමට විරුද්ධව නාවික හමුදා ක`දවුර ඉදිරිපිට තමන් විරෝධතාවයේ නිරතවු බවයි. නාවික හමුදා ක`දවුරට පිවිසෙන මාර්ගය හරහා බෝට්ටු යොදා ධීවර පවුල්වල සාමාජිකයින් මාර්ගයෙ ඉ`දගෙන විරෝධතාවයේ නිරතවිණ. අත්අඩංගුවට ගත් ධීවරයින් නිදහස් කරන ලෙසට අදාළ පිරිස විරෝධතාවයේ නිරතවු අතර, ධීවර ජනතාව පැවසූවේ එදිනෙදා වේල පිරිමසා ගැනීමට පවා නොහැකිවි සිටින අවස්ථාවක දරුවන්ගේ බඩගින්න නිවා දැමීමට ධීවර රැුකියාව කරන තමන්ගේ ඥාතීන් අත්අඩංගුවට ගැනීමට නාවික හමුදාව කටයුතු කිරීම ඉතා අසාධාරණ බවයි. සිද්ධිය සම්බන්ධයෙන් තලෙයිමන්නාරම පොලිසියෙන් සිදුකළ විමසීමකදී පොලිසිය පැවසූවේ තහනම් දැල් යොදා මසුන් ඇල්ලූ ධීවරයින් 08 දෙනෙකු නාවික හමුදාව අත්අඩංගුවට ගෙන පොලිසිය වෙත භාරදි ඇති බවයි. ධීවරයින් අත්අඩංගුවට ගැනීමෙන් අනතුරුව ප‍්‍රදේශයේ ධීවර ජනතාව නොසන්සුන්කාරි ආකාරයෙන් හැසුරුණු අතර, පොලිිසිය මැදිහත්ව තත්ත්වය සමතයකට පත්කළ බවයි. පොලිසිය වෙත භාරදුන් ධීවරයින් ධීවර පරීක්ෂක කාර්යාලය හරහා අධිකරණය වෙත ඉදිරිපත් කිරීමට නියමිත බවද පොලිසිය පැවසීය. සිද්ධිය සම්බන්ධයෙන් තලෙයිමන්නාරම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=81034", "Category": null, "Parent URL": null}