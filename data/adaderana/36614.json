{"Source": "Adaderana", "Timestamp": "August 14, 2013 07:57 am", "Headline": "මෛත්‍රීත් ස්වාධීනයි", "News Content": "දකුණු පළාත් සභා එක්සත් ජාතික පක්ෂ මන්ත්‍රී මෛත්‍රී ගුණරත්න මහතා ස්වාධීන මන්ත්‍රීවරයෙකු ලෙස කටයුතු කිරීමට තීරණය කර තිබේ. දකුණු පළාත් සභාව ඊයේ රැස්වූ අවස්ථාවේ දී මෛත්‍රී ගුණරත්න මන්ත්‍රීවරයා එහි දී ප්‍රකාශයක් කරමින් මෙම තීරණය දැනුම් දී ඇත. මන්ත්‍රීවරයා එහිදී කියා සිටියේ තමාට එරෙහිව පක්ෂ නායකත්වයෙන් හා පක්ෂයෙන් එල්ල වන අකටයුතුකම් හේතුවෙන් මෙම තීරණය ගන්නා බවයි. එහි දී ඔහු එක්සත් ජාතික පක්ෂ නායකත්වය සහ ඉන් තවත් පිරිසකට එල්ලවූ අකටයුතුකම් පිළිබදව සඳහන් කරමින් දැඩි විවේචනාත්මක ප්‍රකාශයක් සිදුකළේය. එම අවස්ථාවේ දී නැගීසිටි එක්සත් ජාතික පක්ෂ දකුණු පළාත් සභා මන්ත්‍රී අශෝක ධනවංශ මහතා මෛත්‍රී ගුණරත්න මන්ත්‍රීවරයාගේ ප්‍රකාශය විවේචනය කළේය. කෙසේ වෙතත් මීට පෙරාතුව බස්නාහිර පළාත් සභා එ.ජා.ප මන්ත්‍රීවරයෙකු වූ නීතිඥ ශිරාල් ලක්තිලක මහතාද තමන් ස්වාධීනව පෙනී සිටින බව ප්‍රකාශ කළේය.", "URL": "https://sinhala.adaderana.lk/news.php?nid=36614", "Category": null, "Parent URL": null}