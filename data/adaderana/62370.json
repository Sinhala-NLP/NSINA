{"Source": "Adaderana", "Timestamp": "July 24, 2016 09:48 am", "Headline": " ආර්ථික මධ්‍යස්ථානවල පාලන මිලට භාණ්ඩ නෑ", "News Content": "භාණ්ඩ කිහිපයක් සඳහා රජය මගින් හඳුන්වාදුන් පාලන මිල කිසිඳු ආර්ථික මධ්‍යස්ථානයක කි‍්‍රයාත්මක නොවන බව පාරිභෝගික අයිතීන් සුරැකීමේ ජාතික ව්‍යාපාරය පවසයි.එහි සභාපති රංජිත් විතානගේ මහතා සඳහන් කළේ රටපුරා පිහිටි සියලු තොග වෙළෙඳසැල් සහ සිල්ලර වෙළෙඳසැල් පමණක් පාරිභෝගික අධිකාරියේ නිලධාරීන් විසින් පරීක්‍ෂා කෙරෙන බවයි. ආර්ථික මධ්‍යස්ථාන පරීක්ෂා කිරීමට ඔවුන් කටයුතු කර නොමැති බවත් ඒ මහතා පවසයි.එමෙන්ම රංජිත් විතානගේ මහතා පෙන්වා දෙන්නේ ආර්ථික මධ්‍යස්ථාන පිහිටුවීමේ අරමුණ වී තිබුණේ පාරිභෝගිකයාට සහන මිලට භාණ්ඩ ලබා දීමට බවයි.", "URL": "https://sinhala.adaderana.lk/news.php?nid=62370", "Category": null, "Parent URL": null}