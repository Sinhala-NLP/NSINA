{"Source": "Adaderana", "Timestamp": "August 28, 2019 04:47 pm", "Headline": "යුද හමුදාපති පළමු වරට අගමැති හමුවෙයි", "News Content": "නව යුද හමුදාපති ලූතිනන් ජෙනරාල් ශවේන්ද්‍ර සිල්වා මහතා අද (28) දින පස්වරුවේ අරලියගහ මන්දිරයේ දී අග්‍රාමාත්‍ය රනිල් වික්‍රමසිංහ මහතා හමු වී තිබේ. ශ්‍රී ලංකා යුද හමුදාවේ 23 වන යුද හමුදාපතිවරයා ලෙස පත්වූ ශවේන්ද්‍ර සිල්වා මහතා, සිය ධූරයේ රාජකාරී භාර ගැනීමෙන් අනතුරුව අග්‍රාමාත්‍යවරයා හමුවූ පළමු අවස්ථාව මෙයයි. අග්‍රාමාත්‍ය රනිල් වික්‍රමසිංහ මහතා විසින් මෙහිදී යුද හමුදාපති ලූතිනන් ජෙනරාල් ශවේන්ද්‍ර සිල්වා මහතා වෙත සිය සුභාශිංෂණ පිරිනැමූ අතර මෙම අවස්ථාව සංකේතවත් කරමින් යුද හමුදාපතිවරයා විසින් අග්‍රාමාත්‍යවරයා වෙත සමරු තිළිණයක් ද පිරිනැමීය.", "URL": "https://sinhala.adaderana.lk/news.php?nid=117701", "Category": null, "Parent URL": null}