{"Source": "Adaderana", "Timestamp": "April 28, 2016 11:15 am", "Headline": "වැල්ලවත්තේ දැරියක පොකුණකට වැටී මරුට", "News Content": "වැල්ලවත්ත ප්‍රදේශයේදී කුඩා දැරියක පොකුණකට වැටීමෙන් සිදුවූ අනතුරකින් මියගොස් තිබේ.පොලිස් මාධ්‍ය ප්‍රකාශක කාර්යාලය සඳහන් කළේ වැල්ලවත්ත, 37 වන පටුමගෙහි පදිංචිව සිටි අවුරුද්දයි මාස තුනක් වයසැති දැරියක් මෙලෙස මියගොස් ඇති බවයි.ඇය සිය මිදුලේ තිබූ පොකුණට වැටී දියේ ගිළීමෙන් මියගොස් ඇති බව පොලීසිය පවසයි. මේ සම්බන්ධයෙන් වැල්ලවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59594", "Category": null, "Parent URL": null}