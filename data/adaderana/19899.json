{"Source": "Adaderana", "Timestamp": "November 10, 2011 08:45 am", "Headline": "පරන්තන් රසායනික කම්හල යළි ගොඩනැගෙයි", "News Content": "පරන්තන් හි පිහිටි රාසායනික කම්හල නැවත ස්ථාපිත කිරීමට පියවර ගන්නා බව රාජ්‍ය සම්පත් හා ව්‍යවසාය සංවර්ධන අමාත්‍යාංශය පවසයි. ඊට අදාළ ව්‍යාපෘති වාර්තා 3ක් මේ වන විට ඉදිරිපත් වී ඇති බව එම අමාත්‍යාංශය සඳහන් කරයි. ඉන්දියාව , අයර්ලන්තය සහ ඩුබායි යන රටවල ආයෝජකයන් මෙම ව්‍යාපෘති වාර්තා ඉදිරිපත් කර ඇති බව කියැවෙයි. රජයේ ප්‍රතිපත්ති වලට එකඟ වන ආයෝජකයෙකු අදාළ රාසායනික කම්හල ස්ථාපිත කිරීම සඳහා තෝරා ගන්නා බව රාජ්‍ය සම්පත් හා ව්‍යවසාය සංවර්ධන අමාත්‍යාංශය සඳහන් කරයි. මෙරට වාර්ෂික ක්ලෝරීන් අවශ්‍යතාව වන මෙට්‍රිරික් ටොන් 2000ක ප්‍රමාණය සහ මෙට්‍රික්ටොන් 15 , 000ක කෝස්ටික් සෝඩා අවශ්‍යතාව පරන්තන් රසායනික කම්හල මඟින් නිෂ්පාදනය කළ හැකි වනු ඇති බව කියැවෙයි.", "URL": "https://sinhala.adaderana.lk/news.php?nid=19899", "Category": null, "Parent URL": null}