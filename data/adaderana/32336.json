{"Source": "Adaderana", "Timestamp": "March 12, 2013 10:04 am", "Headline": "  ජාත්‍යන්තර පාසල් මළල කී‍්‍රඩා තරගාවලියට රිට්ස්බරි 7වන වරටත් අනුග‍්‍රාහකත්වය ", "News Content": "ඡායා රූ - 01 - සිලෝන් බිස්කට්ස් සමාගමේ අලෙවි අංශයේ සමූහ සාමාන්‍යාධිකාරී අයි.එම්. ඛාන් මහතා විසින් උදන්ත බණ්ඩාර (ගේට්වේ ජාත්‍යන්තර පාසල) වෙත ‘‘රිට්ස්බරි සමස්ථ ශූරතා කුසලානය’’ පිරිනමමින්. මෙරට අංක එකේ චොක්ලට් වෙළඳනාමය වන රිට්ස්බරි, ජාත්‍යන්තර පාසල් මළල කී‍්‍රඩා ශූරතා තරගාවලියට අඛණ්ඩව 7වැනි වරටත් අනුග‍්‍රාහකත්වය දැක්විය. කොළඹ සුගතදාස කී‍්‍රඩාංගණයේ දී පැවති කී‍්‍රඩා උළෙල සඳහා ජාත්‍යන්තර පාසල් 22ක් නියෝජනය කරමින් කී‍්‍රඩක කී‍්‍රඩිකාවන් 3500 වැඩි පිරිසක් සහභාගි විය. බාලක හා බාලිකා යන දෙඅංශයෙන්ම තරග පැවති අතර එහි සමාප්ති උළෙල ගේට් වේ ජාත්‍යන්තර පාසලේ සභාපති මෙන්ම ජාත්‍යන්තර පාසල් මළල කී‍්‍රඩා තරගාවලියේ නිර්මාතෘ වන ආර්.අයි.ටී. අලස් මහතාගේ ප‍්‍රධානත්වයෙන් පැවැත්විණ. මෙම අනුග‍්‍රාහකත්වය පිළිබඳව අදහස් දැක්වූ සිලෝන් බිස්කට්ස් සමාගමේ සහකාර අලෙවි කළමනාකරු නිලූපුල් ද සිල්වා මහතා සඳහන් කළේ ‘‘ වෙළඳපළ අංක එකේ චොක්ලට් නිෂ්පාදනය ලෙස වැජඹෙන රිට්ස්බරි, ජාත්‍යන්තර පාසල් මළල කී‍්‍රඩා තරගාවලිය සමග මෙලෙස අත්වැල් බැඳගනු ලබන්නේ ඉතාමත් සතුටු සිතින් යුතුවයි. අනාගතයේ බිහිවන ශූරයින් වෙනුවෙන් අත්වැල සපයන්නට මෙමගින් අපට අවස්ථාව ලැබී තිබෙනවා. දරුවන්ට සිය දක්ෂතා හා කුසලතාවයන් වැඩිදුරටත් ඔප් නංවා ගැනීමට අවශ්‍ය දායකත්වය ලබාදීම කෙරෙහි රිට්ස්බරි සන්නාමයේ කැපවීම මෙම අනුග‍්‍රාහකත්වය තුළින් විදහා දැක්වීමට මහගු අවස්ථාවක් හිමි වුණා. ජාත්‍යන්තර පාසල් මළල කී‍්‍රඩා තරගාවලිය මෙරට සුපිරි කී‍්‍රඩා තරු බිහි කිරීමට විශාල දායකත්වයක් ලබා දෙමින් සිටිනවා’’ යනුවෙනි. මේ වසරේ පැවති ජාත්‍යන්තර පාසල් මලල කී‍්‍රඩා තරගාවලියේ සමස්ථ ශූරතාවය දිනා ගැනීමට වත්තල ලයිසියම් ජාත්‍යන්තර පාසල සමත් වූ අතර අනුශූරතාවය කොළඹ ගේට්වේ ජාත්‍යන්තර පාසලට හිමි විය. සමස්ත තරගාවලියේ බාලිකා අංශයෙන් සෑම අංශයකින්ම කැපී පෙනුන දක්ෂතා වලින් පිරි කී‍්‍රඩිකාව වෙනුවෙන් පිදෙන ‘‘රිට්ස්බරි ශූරතා කුසලානය’’ කොළඹ ගේට් වේ ජාත්‍යන්තර පාසලේ ශානිකා දෙව්මිනි ප‍්‍රනාන්දු විසින් දිනා ගන්නා ලදී. එම විදුහලෙහිම ඉගෙනුම ලබන උදන්ත බණ්ඩාර බාලක අංශයෙන් ‘‘රිට්ස්බරි ශූරතා කුසලානය’’ හිමිකර ගැනීමට සමත්විය. රිට්ස්බරි, මෙරට කී‍්‍රඩා ක්ෂේත‍්‍රයෙහි සංවර්ධනය වෙනුවෙන් නිරතුරුවම දායකත්වය ලබාදෙන අතර ජාතික කණිෂ්ඨ ස්කොෂ් තරගාවලිය එම අනුග‍්‍රාහකත්වය යටතේ පැවැත්වෙන ප‍්‍රධානතම තරගාවලියකි. ඊට අමතරව ජාත්‍යන්තර පාසල් ‘‘සොකර්’’තරගාවලිය හා ජෝන් ටාබට් අන්තර් පාසල් මළල කී‍්‍රඩා තරගාවලිය සඳහා ද රිට්ස්බරි සිය දායකත්වය ලබා දී තිබේ. සිලෝන් බිස්කට්ස් සමාගමේ සාඩම්බර නිෂ්පාදනයක් වන රිට්ස්බරි ශී‍්‍ර ලංකාවෙහි අංක එකේ වෙළඳනාමය බවට පත්ව සිටියි. 2012 වසරේ වෙළඳනාම විශිෂ්ටතා සම්මාන උළෙලේදී රිට්ස්බරි ‘‘වසරේ විශිෂ්ටතම වෙළඳනාමය’’ යන සම්මානයෙන් පිදුම් ලැබූ අතර ‘‘වසරේ විශිෂ්ටතම නිෂ්පාදන සන්නාමය’’ ‘‘වසරේ විශිෂ්ටතම දේශිය සන්නාමය’’ හා රිට්ස්බරි ට්‍රොපිකා වෙත හිමි වූ ‘‘විශිෂ්ටතම නව නිෂ්පාදනය’’ යන රන් සම්මාන හිමිකර ගන්නා ලදී.", "URL": "https://sinhala.adaderana.lk/news.php?nid=32336", "Category": null, "Parent URL": null}