{"Source": "Adaderana", "Timestamp": "August 30, 2019 02:02 pm", "Headline": "තලෙයිබාන් බාරයේ සිටි 06ක් මුදා ගනී", "News Content": "තලෙයිබාන් සංවිධානය විසින් ඇෆ්ගනිස්ථානයේ ගස්නි ප්‍රදේශයේ සිය බාරයේ රඳවාගෙන සිටි පුද්ගලයින් 06 දෙනෙකු මුදාගෙන ඇත. එම සංවිධානයට අයත් රැඳවුම් මධ්‍යස්ථානයක සිටි මෙම පිරිස බේරා ගැනීම සඳහා එරට ආරක්ෂක අංශ මෙහෙයුමක් දියත් කර තිබු බව විදෙස් මාධ්‍ය වාර්තා කළේය. එම පිරිස අතර එරට ආරක්ෂක අංශ සාමාජිකයෙකු බුද්ධි අංශ නිළධාරීයෙකු ශිෂ්‍යයෙකු සහ සිවිල් වැසියන් තිදෙනෙකු වන බව වාර්තා වෙයි. එහිදී තලෙයිබාන් සංවිධානයේ සාමාජිකයින් සහ ආරක්ෂක අංශ අතර ගැටුමක් හටගෙන ඇත. කෙසේවෙතත් මේ සම්බන්ධයෙන් තලෙයිබාන් සංවිධානය මෙතෙක් කිසිඳු ප්‍රතිචාරයක් දක්වා නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=117865", "Category": null, "Parent URL": null}