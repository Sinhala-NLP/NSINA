{"Source": "Adaderana", "Timestamp": "August 21, 2011 09:17 am", "Headline": "ග්‍රීස් යක්කු ආණ්ඩුවට හේත්තු කළාට 22 තෙක් රිමාන්ඩ්", "News Content": "ග්‍රීස් යකුන් සම්බන්ධයෙන් අසත්‍ය ප්‍රචාර පැතිරවීමේ චෝදනා මත අත් අඩංගුවට ගත් මෝදර ප්‍රදේශයේ ත්‍රිරෝද රථ රියදුරෙකු රක්ෂිත බන්ධනාගාර ගත කිරීමට කොළඹ මහේස්ත්‍රාත් අධිකරණය නියෝග කර තිබේ. මෝදර පොලිසිය විසින් සැකකරු අත්අඩංගුවට ගෙන අධිකරණයට ඉදිරිපත් කර තිබුණි. ග්‍රීස් යක්ෂයින්ගේ බිය ගැන්වීම රජය විසින් මෙහෙය වන බවට ව්‍යාජ තොරතුරු මෙම සැකකරු විසින් පතුරමින් මහජනයා බිය ගැන්වීමට කටයුතු කර ඇති බව පොලිසිය අධිකරණයට දැනුම් දී ඇත. මෙම සැකකරු විසින් සිදුකළ අසත්‍ය ප්‍රචාර බුද්ධි අංශ නිලධාරීන් විසින් පටිගත කර ඇතැයි ද පොලිසිය අධිකරණයට දන්වා තිබේ. ඉදිරිපත් වු කරුණු සලකා බැලු මහේස්ත්‍රාත් ටිකිරි.කේ.ජයතිලක මහතා සැකකරු ලබන 22 වැනිදා දක්වා රිමාන්ඩ් භාරයේ තැබීමට නියෝග කළේය.", "URL": "https://sinhala.adaderana.lk/news.php?nid=18208", "Category": null, "Parent URL": null}