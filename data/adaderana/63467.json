{"Source": "Adaderana", "Timestamp": "August 26, 2016 03:57 pm", "Headline": "විදුලියෙන් සියයට 20ක් සූර්ය බලයෙන් ", "News Content": "සුළං බලයෙන් හා සූර්ය බලයෙන් ජාතික විදුලි බල පද්ධතියට 2025 වන විට 20%ක විදුලි ධාරිතාවක් එක් කිරීමට කටයුතු කරන බව නියෝජ්‍ය අමාත්‍ය අජිත් පී. පෙරේරා මහතා පවසයි.ඒ මහතා මේ බව ප්‍රකාශ කර සිටියේ අද(26) කොළඹදී පැවති මාධ්‍ය හමුවකට එක් වෙමිනි.නව ව්‍යාපෘතියක් ලෙස මෙම ව්‍යාපෘතිය ආරම්භ කිරීමට කටයුතු කරන බවත්, ජාතික විදුලි බල පද්ධතියට මෙම ව්‍යාපෘතිය යටතේ 2025 වන විට මෙගා වොට් 1000ක විදුලි ධාරිතාවක් එක් කරන බවත් ඒ මහතා පෙන්වා දී තිබේ.එමෙන්ම මෙම නව ව්‍යාපෘතිය සඳහා අවශ්‍ය කරනු ලබන තාක්ෂණික හා ද්‍රව්‍යමය දෑ නිසි තාක්ෂණයක් යටතේ ලබා දීමට කටයුතු කරන බවත් ඒ මහතා පවසයි.මේ ඔස්සේ ජාතික විදුලිබල පද්ධතියට විදුලිය නිෂ්පාදනය කිරීම සඳහා යන වියදමින් සැළකිය යුතු ඉතිරියක් ලබා ගැනීමට අපේක්ෂා කරන බවද අජිත් පී. පෙරේරා මහතා පෙන්වා දී තිබේ.එමෙන්ම මෙහි පළමු අදියර සැප්තැම්බර් මස 6 වන දින ජනාධිපති මෛත්‍රීපාල මහතාගේ ප්‍රධානත්වයෙන් ආරම්භ කිරීමට කටයුතු කරන බවද ඒ මහතා පවසයි.", "URL": "https://sinhala.adaderana.lk/news.php?nid=63467", "Category": null, "Parent URL": null}