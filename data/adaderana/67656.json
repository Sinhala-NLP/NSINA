{"Source": "Adaderana", "Timestamp": "January 3, 2017 11:25 am", "Headline": "ධීවර යාත්‍රාවට ගිනි තියලා-සැකකරුවෙක් දැලේ ", "News Content": "කළුතර, කැලිඩෝ ධීවර තොටුපොළේ යාත්‍රාවකට ගිනි තබා විනාශ කිරීමේ සිද්ධියක් සම්බන්ධයෙන් සැකපිට පුද්ගලයෙකු අත්අඩංගුවට ගෙන තිබේ. කළුතර උතුර පොලීසිය මඟින් අදාළ සැකකරු අත්අඩංගුවට ගෙන ඇති බව සඳහන් වේ. කළුතර කැලිඩෝ ධීවර තොටුපොළේ නවතා තිබූ ධීවර යාත්‍රාවක් පෙරේදා රාත්‍රියේ ගිනි තබා විනාශ කර තිබුණි. ඒ සම්බන්ධයෙන් අදාළ ධීවර යාත්‍රාවේ හිමිකරු සිදුකළ පැමිණිල්ලක් මත විමර්ශන ආරම්භ කළ කළුතර උතුර පොලීසිය සැකකරු අත්අඩංගුවට ගෙන ඇති බව වාර්තා වේ. ගිනි තැබීමට හේතුව මෙතෙක් අනාවරණය වී නොමැති අතර ඒ සම්බන්ධයෙන් කළුතර උතුර පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=67656", "Category": null, "Parent URL": null}