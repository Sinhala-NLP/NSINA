{"Source": "Adaderana", "Timestamp": "February 8, 2019 12:16 pm", "Headline": "කැමරාවේ සනිටුහන් වු දුර්ලභ උපතක්-දර්ශන සහිතයි", "News Content": "දුර්ලභ ගණයට අයත් සුමාත්‍රානු කොටි ධේනුවක් විසින් පැටවුන් බිහිකරන ආකාරය ඔස්ට්‍රේලියාවේ ටරොන්ගා සත්වෝද්‍යානයේ CCTV කැමරාවේ පටිගතව තිබුණි. සිඩ්නි නුවර පිහිටි මේ සත්වෝද්‍යානයේ රදවා සිටින කාර්තිකා නම් කොටි ධේනුව පසුගිය ජනවාරි 17 වැනිදා පැටවුන් තිදෙනෙක් බිහිකර තිබුණි. පැටවුන්ගෙන් දෙදෙනෙක් ගැහැණු සතුන් වන අතර අනෙක් පැටවා පිරිමි සත්ත්වයෙක්. පැටවුන් මේ වනවිට හොඳින් වැඩෙමින් සිටියත් උන් ප්‍රේක්ෂකයන් හමුවට ගෙනයාම ලබන මාර්තු මාසය දක්වා කල්තබා ඇති බව බලධාරීන් පවසයි. 2018 වසරේදී පිරිමි සුමාත්‍රානු දිවියා සහ කාර්තිකා එකිනෙකා මුණගස්වා තිබේ. ඉන් අනතුරුව ගැබ් ගත් කාර්තිකා පැටවුන් බිහිකිරීමේ දුර්ලභ අවස්ථාව ඇගේ කුටියේ රඳවා ඇති CCTV කැමරාවේ සටහන්ව ඇති ආකාරය එහි බලධාරීන් මාධ්‍ය වෙත නිකුත් කර තිබුණේ පසුගියදායි. වදවීයාමේ තර්ජනයට මුහුණදී සිටින සුමාත්‍රානු කොටියන් 350දෙනෙකුට වඩා අඩු පිරිසක් මේ වන විට ඉන්දුනීසියාවේ සුමාත්‍රා දූපතේ ජීවත් වන බව සංඛ්‍යාලේඛනවල සඳහන් වෙයි.", "URL": "https://sinhala.adaderana.lk/news.php?nid=103902", "Category": null, "Parent URL": null}