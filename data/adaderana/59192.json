{"Source": "Adaderana", "Timestamp": "April 16, 2016 09:07 am", "Headline": "හිසතෙල් ගෑමේ රාජ්‍ය මහෝත්සවය අදයි!", "News Content": "හිසතෙල් ගෑමේ රාජ්‍ය මහෝත්සවය පයාගල මලේගොඩ ශ්‍රී පුෂ්පාරාම විහාරස්ථානයේ දී පැවැත්වීමට කටයුතු යොදා තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එය පැවැත්වෙන බව සඳහන්ය.අවුරුදු නැකැත් සීට්ටුවට අනුව අද(16) පෙරවරු 10.41ට හිසතෙල් ගෑමේ නැකත යෙදී තිබේ.නිල් පැහැති වස්ත්‍රාභරණයෙන් සැරසී, බටහිර දිශාව බලා, හිසට නුගපත් ද, පයට කරඳපත් ද තබා තලතෙල් සහ නුග පත් යුෂ මිශ්‍ර නානු ද ගා ස්නානය කළ යුතු බවට නැකත් සීට්ටුවේ සඳහන්ය.", "URL": "https://sinhala.adaderana.lk/news.php?nid=59192", "Category": null, "Parent URL": null}