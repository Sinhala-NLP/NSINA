{"Source": "Adaderana", "Timestamp": "September 25, 2017 09:36 am", "Headline": "චාන්සලර් ඇන්ගලා සිව්වන වරටත් බලය රැක ගනියි", "News Content": "ජර්මනියේ සිව් වන වරටත් බලය තහවුරු කර ගැනිමට චාන්සලර් ඇන්ගලා මර්කල් සමත්වී තිබේ. ඊයේ(24) පැවැති එරට පාර්ලිමේන්තු මැතිවරණයෙන් මේ වන විට ප්‍රකාශයට පත්ව ඇති ඡන්ද ප්‍රතිඵල අනුව ඇන්ගලා මර්කල්ගේ කන්සර්වේටිව් සන්ධානය සියයට 32.9 ඡන්ද ප්‍රතිශතයක් ලබා ගනිමින් ඉදිරියෙන් සිටියි. සමාජවාදි ප්‍රජාතන්ත්‍රවාදී සන්ධානය සියයට 20.8ක ඡන්ද ප්‍රතිශතයක් ලබා ගෙන ඇති බව වාර්තා වෙයි. කොට්ඨාස සහ සමානුපාතික යන මිශ්‍ර ක්‍රමයට තෝරා පත් කර ගනු ලබන ජර්මානු පාර්ලිමේන්තුවේ මන්ත්‍රීවරුන් සංඛ්‍යාව 630ක් වෙයි. ඉන් 299ක් මහජන ඡන්දයෙන් තෝරා පත් කර ගනු ලබන අතර අනෙක් මන්ත්‍රීවරුන් සාමානුපාතික ක්‍රමය යටතේ තෝරා ගැනිමට නියමිතයි.", "URL": "https://sinhala.adaderana.lk/news.php?nid=77980", "Category": null, "Parent URL": null}