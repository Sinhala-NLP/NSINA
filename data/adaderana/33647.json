{"Source": "Adaderana", "Timestamp": "April 28, 2013 12:02 pm", "Headline": "ලක්ෂ ගාණක දුම්වැටි රේගුව භාරයට ගනියි", "News Content": "විදේශ රටක නිෂ්පාදිත දුම්වැටි තොගයක් සමඟ පුද්ගලයෙකු කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ. ගුවන්තොටුපළ රේගු මත්ද්‍රව්‍ය නාශක කාර්යංශය සිදුකළ වැටලිමක දී අද (28) අලුයම මොහු අත්අඩංගුවට ගත් බව රේගු ප්‍රකාශක ලෙස්ලි ගාමිණි මහතා සඳහන් කළේය. අත්අඩංගුවට ගත් සැකකරු සතුව තිබී දුම්වැටි කාටුන් 230ක් සොයාගෙන ඇත. එහි වටිනාකම රුපියල් හාරලක්ෂ 60,000 ක් වන බව රේගුව සඳහන් කළේය. සැකකරු කොච්චිකඩේ ප්‍රදේශයේ පදිංචි පුද්ගලයෙකු වන අතර ඩුබායි හි සිට මෙරටට පැමිණ ඇත.", "URL": "https://sinhala.adaderana.lk/news.php?nid=33647", "Category": null, "Parent URL": null}