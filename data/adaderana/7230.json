{"Source": "Adaderana", "Timestamp": "March 12, 2010 05:15 pm", "Headline": "විදුලි පාරිභෝගික අයිතීන් සුරැකීමට ප්‍රකාශයක්", "News Content": "විදුලි පාරිභෝගික අයිතිවාසිකම් සුරක්ෂිත කිරීම සඳහා අයිතිවාසිකම් ප්‍රකාශයක් නිකුත් කිරීමට මහජන උපයෝගීතා කොමිසන් සභාව පියවර ගෙන තිබේ. පාරිභෝගිකයින් සඳහා විදුලිය අඛණ්ඩව ලබාදීම, නඩත්තු සේවා නිසි පරිදි ඉටු කිරීම, විදුලි බිල්පත් ගණනය කිරීම, අධිවෝල්ටීයතාවය වැනි සේවා සැපයීමේ දී පාරිභෝගිකයින් මුහුණ දෙන ගැටලු පිළිබඳව මෙම අයිතිවාසිකම් ප්‍රකාශයේ විශේෂ අවධානය යොමු කර ඇති බව සඳහන්ය. විදුලි පාරිභෝගිකයින් මුහුණ දෙන ගැටලු පිළිබඳ සොයාබලා ඊට විසඳුම් ලබාදීම සහ අදාළ පාර්ශව වෙත උපදෙස් ලබාදීමේ අරමුණින් මහ‍ජන උපයෝගීතා කොමිසන් සභාව ස්ථාපිත කෙරුණි. මෙම අයිතිවාසිකම් ප්‍රකාශය මගින් විදුලි පාරිභෝගිකයින් මුහුණ දෙන ගැටලු රැසකට ස්ථිර විසඳුම් ලැබෙනු ඇති බව මහජන උපයෝගීතා කොමිසන් සභාව පවසයි.", "URL": "https://sinhala.adaderana.lk/news.php?nid=7230", "Category": null, "Parent URL": null}