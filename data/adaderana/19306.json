{"Source": "Adaderana", "Timestamp": "October 12, 2011 09:48 am", "Headline": "කඩාකප්පල්කාරී ක්‍රියාවන්ට උත්සාහයක් -සාමය රකින්න", "News Content": "අභාවප්‍රාප්ත වූ භාරත ලක්ෂ්මන් ප්‍රේමචන්ද්‍ර මහතාගේ අවසන් කටයුතු සිදු කෙරෙන අද(12) දින සාමය ආරක්ෂා වන පරිදි කටයුතු කරන්නැයි පොලිසිය ජනතාවගෙන් ඉල්ලා සිටියි. අදාහන කටයුතු සිදු කෙරෙන අද දින ඇතැම් පිරිස් කඩාකප්පල්කාරී ක්‍රියාවන් සිදු කිරීමට උත්සහ දරනු ඇති බව පොලිසිය පවසයි. එවැනි ක්‍රියාවන්ට නොපෙළඹී සාමය රැකීමට කටයුතු කරන ලෙස සියලු පිරිස්වලින් පොලිසිය ඉල්ලා සිටියි. භාරත ලක්ෂ්මන් ප්‍රේමචන්ද්‍ර මහතාගේ අවසන් කටයුතු අද පස්වරුවේ වැල්ලම්පිටිය උමඟලිය මහජන ක්‍රීඩාංගණයේ දී පැවැත්වීමට නියමිතය.", "URL": "https://sinhala.adaderana.lk/news.php?nid=19306", "Category": null, "Parent URL": null}