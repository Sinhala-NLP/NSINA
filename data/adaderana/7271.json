{"Source": "Adaderana", "Timestamp": "March 15, 2010 08:18 am", "Headline": "ශ්‍රි ලංකාවේදී ජාත්‍යන්තර ක්‍රිකට් තරගයක්", "News Content": "ශ්‍රි ලංකාවේදී ජාත්‍යන්තර තුන්කොන් ක්‍රිකට් තරගාවලියක් සංවිධාන කිරීමට සැලසුම් කර තිබේ. මේ සඳහා ශ්‍රි ලංකාව, ඉන්දියාව සහ නවසීලන්තය සහභාගි වීමට නියමිතය. ලබන ජුලි මස 9 වැනිදා සිට 24 වෙනි දින දක්වා තරගාවලිය පැවැත්වෙන බව ශ්‍රි ලංකා ක්‍රිකට් ආයතනය පවසයි. දඹුල්ල, සරා සහ එස්.එස්.සී. ක්‍රීඩාංගණ වලදී මෙම තරග පැවැත්වීමට සූදානම් කර ඇත. මේ වසරේදී ශ්‍රි ලංකාවට ලැබී තිබූ තරග සංඛ්‍යාව අඩුවීම හේතුවෙන් අමතර තරගාවලියක් ලෙස මෙය සංවිධානය කර ඇත.", "URL": "https://sinhala.adaderana.lk/news.php?nid=7271", "Category": null, "Parent URL": null}