{"Source": "Adaderana", "Timestamp": "December 6, 2010 09:13 pm", "Headline": "තවත් අසැබි වෙබ් අඩවි 70 ක් තහනම්", "News Content": "අසැබි යයි හඳුනාගත් තවත් වෙබ් අඩවි 70 ක් තහනම් කිරීමට පියවර ගන්නා බව පොලිස් ළමා හා කාන්තා කාර්යාංශය සඳහන් කරයි. ඒ අනුව මේ වන විට තහනම් කර ඇති අසැබි වෙබ් අඩවි ප්‍රමාණය 947 ක් වන බව පොලිස් ළමා හා කාන්තා කාර්යාංශයේ ප්‍රකාශකයෙක් කියා සිටියේය. මෙම වෙබ් අඩවි වල අන්තර්ගත අසැබි වීඩියෝ වලට පෙනී සිටි අය 75 ක් මේ වන විට හඳුනාගෙන ඇති බවත්,ඒ අයට නීති මගින් කටයුතු කරන බවත් හෙතෙම පෙන්වාදුන්නේය. මෙම 75 දෙනාගේ ඡායා රූප මහනුවර,ගාල්ල,මාතර,අනුරාධපුර,රත්නපුර,අම්පාර,මීගමුව,පුත්තලම යන පොලිස් ස්ථාන වල සඳුදා දිනයේ සිට ප්‍රසිද්ධියට පත් කරන බවත්,මෙම වීඩියෝ සඳහා නොදැනුවත්ව හෝ බලහත්කාරයෙන් සම්බන්ධවී සිටීනම් ඒ පිළිබඳ ළඟම පොලිස් ස්ථානයට දැනුම් දී නීතිමය වශයෙන් සහනයක් ලබා ගැනීමට හැකි බවද පොලිස් ළමා හා කාන්තා කාර්යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=12653", "Category": null, "Parent URL": null}