{"Source": "Adaderana", "Timestamp": "September 8, 2010 10:32 am", "Headline": "ආණ්ඩුවේ වාමං‍ශික‍යෝ ජනතාව මුලාකරනවා", "News Content": "ආණ්ඩුවේ වාමාංශික පක්ෂ වැඩකරන ජනතාව මුලාවට පත් කර ඇති බව නව සම සමාජ පක්ෂ නායක ආචාර්ය වික්‍රමබාහු කරුණාරත්න මහතා පවසයි. 18 වැනි ව්‍යවස්ථා සංශෝධනයට ආණ්ඩුවට සහය දක්වන වාමාංශික පක්ෂ සහය දැක්වීමෙන් මේ බව සනාථ වන බව ඔහු පවසයි. ආණ්ඩුක්‍රම ව්‍යවස්ථා සංශෝධනයට සහය දැක්වීම මගින් ජාත්‍යන්තර ධනපති පාර්ශවයන්ට වක්‍රාකාරයෙන් සහය දැක්වීමක් සිදු වන බව වික්‍රමබාහු කරුණාරත්න මහතා පෙන්වා දෙයි. ආණ්ඩුක්‍රම ව්‍යවස්ථා සංශෝධනයට එරෙහිව ජනතාව දැනුවත් කිරීම සඳහා ඊයේ පස්වරුවේ අත්පත්‍රිකා බෙදීමේ අවස්ථාවට සහභාගී වෙමින් ඔහු මේ බව ප්‍රකාශ කළේය. .", "URL": "https://sinhala.adaderana.lk/news.php?nid=10713", "Category": null, "Parent URL": null}