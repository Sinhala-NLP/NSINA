{"Source": "Adaderana", "Timestamp": "January 6, 2013 03:18 pm", "Headline": "මාළු ඇමෙන් බෝම්බයක් අල්ලයි", "News Content": "අනුරාධපුර, තෙප්පන්කුලම වැවේ තිබී අත්බෝම්බයක් හමුවී තිබේ. ධීවර කටයුතු වල නිරත වු ධීවරයින් පිරිසකට මෙම අත්බෝම්බය හමුවී ඇති බව පොලීසිය සඳහන් කළේය. මෙය ආරක්ෂක හමුදා භාවිත කරන එස්.එෆ්.ජි. වර්ගයේ අත්බෝම්බයක් බව පොලීසිය පවසයි. යුධ හමුදා බෝම්බ නිශ්ක්‍රීය අංශය මැදිහත් වී අද පෙරවරුවේ මෙම බෝම්බය නිශ්ක්‍රීය කළ බව අනුරාධපුර පොලීසිය කියයි.", "URL": "https://sinhala.adaderana.lk/news.php?nid=30539", "Category": null, "Parent URL": null}