{"Source": "Adaderana", "Timestamp": "November 19, 2012 11:23 am", "Headline": "ජාතික පාපන්දු පුහුණු සංචිතයට විදෙස් පුහුණුකරුවෙක්", "News Content": "ජාතික පාපන්දු පුහුණු සංචිතයට පුහුණුව ලබාදීම සඳහා විදෙස් පුහුණුකරුවන්ගේ සේවය ලබා ගැනීමට තීරණය කර තිබේ. දිවයිනේ විවිධ ප්‍රදේශවලින් හඳුනාගත් පාපන්දු ක්‍රීඩකයන්ගෙන් සමන්විත ජාතික පාපන්දු පුහුණු සංචිතය මේ මස 22 වැනිදා පිහිටුවන බව ක්‍රීඩා අමාත්‍යංශය සඳහන් කළේය. බ්‍රසීලය සහ ජපානය යන රටවලින් දැනටමත් මේ පිළිබඳව විමසීම් කර ඇත. මාසිකව ඩොලර් 5000 ක දීමනාවක් යටතේ පුහුණුකරුවෙකුගේ සේවය ලබා ගැනීමට සිදුව ඇති බව අමාත්‍යංශය පවසයි.", "URL": "https://sinhala.adaderana.lk/news.php?nid=29312", "Category": null, "Parent URL": null}