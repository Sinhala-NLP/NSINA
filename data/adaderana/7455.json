{"Source": "Adaderana", "Timestamp": "March 23, 2010 07:50 am", "Headline": "කොළඹ නගරයේ මත්ද්‍රව්‍ය භාවිතය ඉහළ ප්‍රතිශතයක  ", "News Content": "භයානක මත්ද්‍රව්‍ය භාවිතා කරන්නන්ගෙන් සියයට 50 කට වැඩි ප්‍රමාණයක් කොළඹ නගර සීමාවේ පදිංචිකරුවන් බව සමීක්ෂණ වලින් හෙළි වී ඇති බව අධිකරණ හා නීතී ප්‍රතිසංස්කරණ අමාත්‍යාංශය පවසයි. අන්තරාකාරී ඖෂධ පාලක මණ්ඩලයේ දත්ත වලට අනුව දිවයින පුරා භයානක මත්ද්‍රව්‍ය භාවිතා කරන්නන්ගේ සංඛ්‍යාව 37 , 542 ක් වන බව අමාත්‍ය මිලින්ද මොරගොඩ මහතා පෙන්වා දෙයි. ඉන් 24 , 662 ක් බස්නාහිර පළාතෙන් වාර්තා වන අතර කොළඹ නගර සීමාවෙහි භායනක මත් ද්‍රව්‍ය භාවිතා කරන පුද්ගලයින්ගේ සංඛ්‍යාව 17, 408 ක් වේ. මත් උවදුරින් කොළඹ නගරය බේරා ගැනීම සඳහා විශේෂ අවධානයක් යොමු කළ යුතු බව ද අමාත්‍යවරයා‍ අවධාරණය කරයි. බස්නාහිර පළාත් තුළ පමණක් නීතී විරෝධී මත් ද්‍රව්‍ය භාවිතා කරන කාන්තා‍වන්ගේ සංඛ්‍යාව 662 ක් වන බව අමාත්‍යවරයා ඊයේ කොළඹ පැවති සංවාදශීලී හමුවක් අමතමින් සඳහන් කළේය.", "URL": "https://sinhala.adaderana.lk/news.php?nid=7455", "Category": null, "Parent URL": null}