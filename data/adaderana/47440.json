{"Source": "Adaderana", "Timestamp": "November 17, 2014 01:58 pm", "Headline": "පුතාගේ සිද්ධියට තාත්තාගේ දෙන්නෙකුත් මාට්ටු", "News Content": "බම්බලපිටියේ රාත්‍රී සමාජ ශාලාවකදී බ්‍රිතාන්‍ය යුවළකට පහරදීමේ සිද්ධිය සම්බන්ධයෙන් ඇමති මර්වින් සිල්වාගේ ආරක්ෂක අංශයට අනුයුක්තව සේවය කළ ඇමති ආරක්ෂක ඒකකයේ දෙදෙනෙකු ද කොළඹ අපරාධ කොට්ඨාසය විසින් අත්අඩංගුවට ගෙන තිබේ. මෙම සිද්ධිය සම්බන්ධයෙන් චෝදනා ලබා සිටින ඇමති මර්වින්ගේ පුත් මාලක සිල්වා මේවන විටත් අත්අඩංගුවට ගෙන රිමාන්ඩ් කර සිටින අතර ඔහුගේ මිතුරන් බව පැවසෙන සිව්දෙනෙකු ද ඊයේ කොළඹ අපරාධ කොට්ඨාසය විසින් අත්අඩංගුවට ගෙන ඇත. මර්වින් සිල්වාගේ ඇමති ආරක්ෂක අංශයේ නිලධාරීන් දෙදෙනා අද කොළඹ අපරාධ කොට්ඨාසය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=47440", "Category": null, "Parent URL": null}