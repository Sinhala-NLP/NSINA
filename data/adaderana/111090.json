{"Source": "Adaderana", "Timestamp": "May 31, 2019 07:09 pm", "Headline": "නාගරික කොමසාරිස්වරයාගේන් අසාද් සාලිට තවත් චෝදනා", "News Content": "තමාට ස්ථාන මාරුවක් ලබා දිම හරහා ආණ්ඩුකාර අසාද් සාලි මහතා ඔහුට හිතවත් අයෙකු නාගරික කොමසාරිස්වරයා ලෙස පත් කිරීමට උත්හාස කරන බව ස්ථානමාරුවක් ලබා සිටින කොළඹ මහා නගර සභාවේ නාගරික කොමසාරිස් වි.කේ.ඒ.අනුර මහතා පවසයි. මේ අතර ආණ්ඩුකාරවරයා විසින් වැඩබලන නාගරික කොමසාරිස් ලෙස පත් කළ ලලිත් වික්‍රමරත්න මහතා අද (31) මාධ්‍ය වෙත අදහස් දක්වමින් කියා සිටියේ අනුර මහතා නිල කාමරයෙන් ඉවත් නොවුවහොත් ලබන සඳුදා වන විට නීතිමය පියවර ගන්නා බවයි. කොළඹ මහා නගර සභාවේ නාගරික කොමසාරිස් ලෙස කටයුතු කළ වි.කේ.ඒ.අනුර මහතාට ආර්ථික කටයුතු අමාත්‍යංශයේ අතිරේක ලේකම්වරයෙකු ලෙස ස්ථාන මාරු ලබා දීම නිසා මේවන විට වැඩබලන නාගරික කොමසාරිස් ලෙස ලලිත් වික්‍රමරත්න මහතා පත් කර තිබේ. මේ අතර බස්නාහිර පළාත් ආණ්ඩුකාර අසාද් සාලි මහතා අද පැවති උත්සවයකින් අනතුරුව මාධ්‍යවේදින් නැගු ප්‍රශ්න සම්බන්ධයෙන් මාධ්‍යයට අදහස් පළ කරමින් පැවසුවේ ස්ථානමාරුව නිත්‍යානුකුලව ලබා දී ඇති බවත් අදාල නිලධාරියා එම ස්ථානමාරුව සිදු කරන්නේ නැතිනම් තමන් ඒ පිලිබඳව කටයුතු කළ යුතු ආකාරය දන්නා බවත්ය.", "URL": "https://sinhala.adaderana.lk/news.php?nid=111090", "Category": null, "Parent URL": null}