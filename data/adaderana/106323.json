{"Source": "Adaderana", "Timestamp": "March 19, 2019 08:20 am", "Headline": "විදෙස් ගිනි අවියක් සමඟ පුද්ගලයෙක් අත්අඩංගුවට", "News Content": "විදෙස් රටක නිෂ්පාදිත ගිනි අවියක් ළඟ තබාගෙන සිටි පුද්ගලයෙකු කොටදෙනියාව ගුදන්වත්ත ප්‍රදේශයේ දී අත්අඩංගුවට ගෙන ඇත. පෑලියගොඩ බස්නාහිර පළාත් උතුර අපරාධ කොට්ඨාශයේ නිලධාරීන් කණ්ඩායමක් විසින් සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්. එහිදි ඔහු සතුව තිබී විදෙස් රටක නිෂ්පාදිත පිස්තෝලයක් සොයාගෙන තිබේ. සැකකරු 59 හැවිරිදි කොටදෙනියාව, බෙලිගස්වත්ත ප්‍රදේශයේ පදිංචිකරුවෙකු වන අතර ඔහු අද (19) මිනුවන්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=106323", "Category": null, "Parent URL": null}