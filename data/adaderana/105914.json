{"Source": "Adaderana", "Timestamp": "March 12, 2019 11:14 am", "Headline": "සිංහලකමයි බෞද්ධකමයි මතක් වෙන්නේ මැතිවරණයක් එනකොට", "News Content": "සිංහල කමයි, බෞද්ධ කමයි මතක් වෙන්නේ ගොඩක් අයට මැතිවරණයක් පැමිණි විට පමණක් බව අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. වර්තමානයේ සමෘද්ධී සහනාධාරය ලබා දෙන්නේ පක්ෂය මත පදනම් නොවෙමින් බවත් ජනතාවගේ අගහිඟකම් මත පදනම් වී බවත් අමාත්‍යවරයා ප්‍රකාශ කළේය. යටිතල පහසුකම් සංවර්ධනය කිරීමේ විශේෂ වැඩ සටහන යටතේ ජාතික ප්‍රතිපත්ති හා ආර්ථික කටයුතු අමාත්‍යාංශයේ ප්‍රතිපාදන මගින් රුපියල් ලක්ෂ 17 ක් වැය කරමින් අභිනවයෙන් ඉදි කළ නිවිතිගල වඳගල ප්‍රජා ශාලාව විවෘත කිරීමේ අවස්ථාවට එක්වෙමින් අමාත්‍යවරිය මේ බව පැවසීය. වර්ථමානයේ ඇතැම් පුද්ගලයන් අධිකරණයට බලපෑම් එල්ල කිරිමට උත්සාහ කරමින් සිටින බවත් එසේ වුවහොත් කෙතරම් සම්පත් තිබුණද රට නැවතත් ආපස්සට ගමන් කිරිමක් මිස ඉදිරියට යෑමක් සිදු නොවන බවද ඇය එහිද ප්‍රකාශ කළේය.", "URL": "https://sinhala.adaderana.lk/news.php?nid=105914", "Category": null, "Parent URL": null}