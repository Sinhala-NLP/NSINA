{"Source": "Adaderana", "Timestamp": "July 29, 2010 09:15 am", "Headline": "අර්ථ සාධක අරමුදලේ සාමාජිකයන්ට 13. 75%ක වාර්ෂික පොලියක්", "News Content": "සේවක අර්ථ සාධක අරමුදලේ සාමාජිකත්වය ලබන සියලු දෙනාට එම අරමුදලේ ඇති තැන්පතු සඳහා 13. 75%ක වාර්ෂික පොලී අනුපාතයක් හිමි වන බව කම්කරු සබදතා හා ඵලදායිතා සංවර්ධන අමාත්‍ය ගාමිණි ලොකුගේ මහතා පවසයි. මෙය අරමුදලේ සාමාජිකයින් සඳහා ඉහළ පොලී අනුපාතයක් ලබාදෙන ප්‍රථම අවස්ථාව බව ඔහු සඳහන් කළේය. මේ ‍අන්දමින් වාණිජ බැංකු වලට වඩා ඉහළ පොලී ප්‍රමාණයක් සාමාජිකයින්ට ලැබෙන හෙයින් අදාළ මුදල් ලබා නොගෙන අරමුදලේම තැන්පත් කිරීමෙන් සාමාජිකයින්ට වැඩි ප්‍රතිලාභයක් ලබා ගත හැකි බව ගාමිණි ලොකුගේ මහතා පවසයි. තවද එම තැන්පතු රජයේ සංවර්ධන යෝජනා ක්‍රම වල යෙදවීම තුළින් රටේ සංවර්ධන කටයුතු වේගවත් කිරීමට හැකි වන බව ඔහු සඳහන් කළේය.", "URL": "https://sinhala.adaderana.lk/news.php?nid=9899", "Category": null, "Parent URL": null}