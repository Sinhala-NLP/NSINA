{"Source": "Adaderana", "Timestamp": "March 17, 2019 05:54 pm", "Headline": "නවසීලන්තයේ ඩුනියිඩීන් ගුවන්තොටුපල වැසෙයි", "News Content": "ආරක්ෂක හේතූන් මත නවසීලන්තයේ ඩුනියිඩීන් ගුවන්තොටුපල තාවකාලිකව වසා තැබීමට බලධාරින් පියවර ගෙන ඇත. ගුවන් ධාවනය පථය ආශ්‍රිතව සැකකටයුතු යමක් හමුවීම හේතුවෙන් එරට පොලීසිය මෙම පියවර ගෙන ඇති බව විදෙස් මාධ්‍ය වාර්තා කළේය. මේ හේතුවෙන් ගුවන්තොටුපල තාවකාලිකව වසා දමා විමර්ශන සිදුකිරීමට පොලීසිය කටයුතු කරමින් සිටින බව සඳහන්ය. පසුගියදා නවසීලන්තයේ ක්‍රයිස්චර්ච් නුවර සිදුවු ත්‍රස්ත ප්‍රහාරයෙන් අනතුරුව එරට ආරක්ෂාව තර කිරීමට ආරක්ෂක අංශ පියවර ගෙන ඇත.", "URL": "https://sinhala.adaderana.lk/news.php?nid=106232", "Category": null, "Parent URL": null}