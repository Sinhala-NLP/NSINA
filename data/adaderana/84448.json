{"Source": "Adaderana", "Timestamp": "February 17, 2018 11:45 am", "Headline": "නියඟය නිසා පුත්තලමේ ලක්ෂ 2ට වැඩි පිරිසක් පීඩාවට පත්වෙලා ", "News Content": "පවතින දැඩි නියං තත්ත්වය හේතුවෙන් පුත්තලම දිස්ත්‍රික්කයේ ප්‍රාදේශීය ලේකම් කොට්ඨාස 11 ක පවුල් 66436ක පුද්ගලයින් 2,16,018 දෙනෙකු පීඩාවට පත්ව සිටින බව පුත්තලම දිස්ත්‍රික් ආපදා කළමණාකරන ඒකකය ප්‍රකාශ කරයි. දිස්ත්‍රික්කයේ වෙන්නප්පුව සහ නාත්තන්ඩිය ප්‍රාදේශීය ලේකම් කොට්ඨාස 02 ට හැර සෙසු සෑම ප්‍රදේශයකම ජනතාව නියගය හේතුවෙන් පීඩාවට පත්ව ඇත. පීඩාවට පත්ව සිටින ප්‍රාදේශීය ලේකම් කොට්ඨාස 06 ක ජනතාව සඳහා පානීය ජලය බෙදා හැරීම මේ වන විට දිස්ත්‍රික් ආපදා සහන සේවා අංශය විසින් ආරම්භ කර තිබේ.", "URL": "https://sinhala.adaderana.lk/news.php?nid=84448", "Category": null, "Parent URL": null}