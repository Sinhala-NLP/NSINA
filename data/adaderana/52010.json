{"Source": "Adaderana", "Timestamp": "June 15, 2015 03:08 pm", "Headline": "ලොව විශාලතම ගුවන් යානයක් කටුනායකට හදිසියේ ගොඩබස්වයි", "News Content": "ලෝකයේ විශාලතම වර්ගයේ මඟී ගුවන් යානයක් ශ්‍රී ලංකාවට ගොඩබස්වා තිබේ.යානයේ සිටි මඟියෙකු හදීසියේ අසනීප වීම හේතුවෙන් යානය කටුනායක ගුවන්තොටුපළ වෙත ගොඩබස්වා ඇති බව අද දෙරණ ගුවන්තොටුපළ වාර්තාකරු සඳහන් කළේය.මෙලෙස ගොඩබස්වා ඇත්තේ එමිරේට් සමාගමට අයත් ‘ඒ380 එයාර් බස් ‘ වර්ගයේ ගුවන් යානයක් වන අතර එය ගොඩබස්වන අවස්ථාවේ මඟීන් 300ක් සිට ඇති බව සඳහන්ය.ගුවන් යානය ඩුබායි හි සිට ඕස්ට්‍රේලියාවේ පර්ත් බලා පියාසර කරමින් සිට ඇති අතර අදාළ රෝගී මඟියා කටුනායක ගුවන්තොටුපල වෙත බාරදී නැවත ගමන් ඇරඹූ බව වාර්තා වේ.", "URL": "https://sinhala.adaderana.lk/news.php?nid=52010", "Category": null, "Parent URL": null}