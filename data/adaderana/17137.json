{"Source": "Adaderana", "Timestamp": "July 2, 2011 09:38 am", "Headline": "කොළොන්නාව තෙල් නල මාර්ගයට අලුතින් කොටසක්", "News Content": "කොළඹ වරාය, කොළොන්නාව තෙල් නල මාර්ගයේ කොටසක් අලුතින් සවි කිරීමට පියවර ගෙන තිබේ. එම නල මාර්ගයේ මීටර් 300 ක කොටසක් අලුතින් සවි කරන බව ඛණිජ තෙල් කර්මාන්ත අමාත්‍යාංශය පැවසීය. එම නලයේ කොටසක් දිරාපත් වීම හේතුවෙන් එහි තෙල් කාන්දුවන බව අනාවරණ වී තිබුණි. ඒ අනුව මහවත්ත, ජයන්ති මල්ලවාරච්චි පාරේ සිට ප්‍රින්ස් ඔ‍ෆ් වේල්ස් ඇවිනියු දක්වා වන නල මාර්ගයේ මීටර් 300 ක කොටසක් නැවත සවිකිරීමට පියවර ගෙන තිබේ. එය සවි කිරීමේ කටයුතු ලබන 10 වැනිදා පමණ වන විට අවසන් කළ හැකි වනු ඇති බව ඛණිජ තෙල් කර්මාන්ත අමාත්‍යාංශය පැවසීය.", "URL": "https://sinhala.adaderana.lk/news.php?nid=17137", "Category": null, "Parent URL": null}