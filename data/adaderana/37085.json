{"Source": "Adaderana", "Timestamp": "September 2, 2013 09:09 am", "Headline": "ව්‍යාජ ලොතරැයි පෙන්වා මුදල් වංචා කළ 2ක් මාට්ටු ", "News Content": "දිනුමක් ඇති බව පවසමින් ව්‍යාජ ලොතරැයි පතක් ඉදිරිපත් කර මුදල් ලබා ගැනීමට තැත් කළ පුද්ගලයන් දෙදෙනෙකු කුඹුක්කැටේ නරගරයේදී අත්අඩංගුවට ගෙන තිබේ. ව්‍යාජ ලොතරැයිපතක් ඉදිරිපත් කර රුපියල් දහසක මුදලක් ලබා ගෙන ඇති බවට පොලිසියට ලද තොරතුරක් අනුව සිදුකළ විමර්ශනයකදී සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගත් සැකකරුවන් සතුව තිබී තවත් ව්‍යාජ ලොතරැයිපත් 5 ක් පමණ පොලිසිය භාරයට ගෙන තිබේ. අත්අඩංගුවට ගෙන ඇත්තේ දිද්දෙණිය ප්‍රදේශයේ පදිංචි පුද්ගලයන් දෙදෙනෙකි. සැකකරුවන් අද (02) කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37085", "Category": null, "Parent URL": null}