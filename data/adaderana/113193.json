{"Source": "Adaderana", "Timestamp": "July 2, 2019 12:07 pm", "Headline": "පාසල් ළමුන් 08ක් එක්ක ත්‍රීරෝද රථයක් අනතුරක-රියදුරට බරපතළයි", "News Content": "පාසල් ළමුන් ප්‍රවාහනය කරන ත්‍රිරෝද රථයක් අනතුරට පත් විමෙන් එම ත්‍රිරෝද රථයේ ගමන් ගත් පාසල් ළමුන් 8 දෙනෙකු සහ රියදුරා බරපතළ ලෙස තුවාල ලබා නාවලපිටිය මුලික රෝහල වෙත ඇතුළත් කර ඇති බව නාවලපිටිය පොලීසිය පවසයි. අද(02) උදැසන 7.30 පමණ මෙම අනතුර සිදු වි ඇත්තේ නාවලපිටිය හපුගස්තලාව ප්‍රධාන මාර්ගයේ හපුගස්තලාව මුස්ලිම් විදුහලට ආසන්නයේදීය. හපුගස්තලාව අක්කර 10 ප්‍රදේශයේ අතුරුමාර්ගයක සිට අධික වේගයෙන් ධාවනය වි ඇති ත්‍රිරෝද රථය ප්‍රධාන මාර්ගයට ඇතුළු කිරීමත් සමඟ ත්‍රිරෝද රථය වේගය පාලනය කර ගත නොහැකිව ත්‍රිරෝද රථය ප්‍රධාන මාර්ගය අභියස තිබු කාණුවක් මතට පෙරළීමෙන් මෙම අනතුර සිදු වි ඇති බව අනතුර පිළිබඳව පරික්ෂන පවත්වන නාවලපිටිය පොලිසිය සඳහන් කළේය. අනතුරෙන් හපුගස්තලාව මුස්ලිම් පාසලේ 1 වසරේ සිට 3 වසර දක්වා අධ්‍යාපනය ලබන සිසුන් පස් දෙනෙකු සහ සිසුවියන් තිදෙනෙකු සිටින බවත්,ඔහුන් අවුරුදු 7 ත් 8 ත් වයස් කාණ්ඩවල පසුවන අය බව පොලිසිය පැවසුවේය. තුවාල ලැබු සිසුවෙක් වැඩි දුර ප්‍රතිකාර සඳහා මහනුවර ශික්ෂන රෝහල වෙත මාරු කර යවා ඇත. අනතුරෙන් ත්‍රිරෝද රථයටද දැඩි අලාභහානි සිදු වි ඇති අතර ත්‍රිරෝද රථයේ රියදුරාගේ අපරික්ෂාකාර රිය ධාවනය සහ අධික වේගය, පමණට වඩා ත්‍රිරෝද රථයේ සිසු සිසුවියන් ප්‍රවහනය කිරිම අනතුරට හේතුව වි ඇති බවයි අනතුර පිලිබදව පරික්ෂණ පවත්වන නාවලපිටිය පොලිසිය පැවසුවේය.", "URL": "https://sinhala.adaderana.lk/news.php?nid=113193", "Category": null, "Parent URL": null}