{"Source": "Adaderana", "Timestamp": "March 25, 2018 08:11 pm", "Headline": " චන්ද්‍රිකා කුමාරතුංග මාවතේ වෙඩි තැබීමක්-1ක් මරුට", "News Content": "‍මාළඹේ, චන්ද්‍රිකා කුමාරතුංග මාවත ආසන්නයේ සිදු වූ වෙඩි තැබීමකින් පුද්ගලයෙකු ජිවිතක්ෂයට පත්ව තිබේ. රාත්‍රී 07.00ට පමණ අදාළ වෙඩි තැබීම සිදුව ඇති බව පොලීසිය සඳහන් කළේය. යතුරුපැදියකින් පැමිණි පුද්ගලයෙකු අදාල වෙඩි තැබීම සිදු කර පළාගොස් ඇති බව පොලීසිය සිදු කළ මූලික පරීක්ෂණවලදී අනාවරණය වී තිබේ. වෙඩි වැදීමෙන් බරපතළ තුවාල ලැබී අදාළ පුද්ගලයා මාලඹේ ප්‍රදේශයෙ පිහිටි පෞද්ගලික රෝහලකට ඇතුළත් කර ඇති අතර එහිදී ඔහු මියගොස් ඇති බව සඳහන්ය. මෙලෙස මියගොස් ඇත්තේ 46 හැවිරිදි හිඹුටාන ප්‍රදේශයේ පදිංචිව සිටි පුද්ගලයෙකු බව පොලීසිය සඳහන් කළේය. කවුරුන් විසින් කුමන හේතුවක් මත අදාළ ඝාතනය සිදු කළේ ද යන්න සම්බන්ධයෙන් මේ වන තෙක් තොරතුරු අනාවරණය වී නැත. සිද්ධිය සම්බන්ධයෙන් අතුරුගිරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86322", "Category": null, "Parent URL": null}