{"Source": "Adaderana", "Timestamp": "November 19, 2011 04:35 pm", "Headline": "යතුරු පැදියක ගැටුණු පදිකයෙක් මියයයි", "News Content": "කොච්චිකඩේ පාවුලු විදුහල ආසන්නයේ සිදුවු රිය අනතුරකින් පුද්ගලයෙකු ජිවිතක්ෂයට පත්ව තිබේ. යතුරු පැදියක පදිකයෙකු ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් බරපතල තුවාල ලැබූ පදිකයා කොළඹ ජාතික රෝහලට ඇතුළත් කිරීමෙන් පසු මියගොස් ඇත. අනතුරින් යතුරු පැදිකරු ද තුවාල ලබා මීගමුව රෝහලේ ප්‍රතිකාර ලබන බව කොච්චිකඩේ පොලිසිය පවසයි.", "URL": "https://sinhala.adaderana.lk/news.php?nid=20106", "Category": null, "Parent URL": null}