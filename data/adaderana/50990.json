{"Source": "Adaderana", "Timestamp": "April 29, 2015 04:46 pm", "Headline": "විධායකය ඇති කළ එජාපය එය නැති කරන්නත් මුල්වුණා", "News Content": "විධායක ජනාධිපති ධුරය ඇති කළ එජාපයම එහි බලතල ඉවත් කිරීමටත් කටයුතු කළ බව මුදල් ඇමැති රවී කරුණානායක මහතා කියයි. විධායක ජනාධිපති ධුරය ඇති කිරීමෙන් රටට යම් අගතියක් සිදු වූයේ නම් එය ඉවත් කිරීමට එක්සත් ජාතික පක්ෂය ප්‍රමුඛ ආණ්ඩුවකටම හැකි වූ බව ඒ මහතා පෙන්වාදෙයි. අමාත්‍යවරයා පෙන්වා දෙන්නේ විධායක ජනාධිපති ක්‍රමය හඳුන්වාදීම නොව එය අහෝසි කිරීමට මෙතෙක් කලක් ගතවීම ගැටලු සහගත බවයි. එක්සත් ජාතික පක්ෂයේම ඇතැම් පිරිසක් ද මීට එරෙහි වූ බව ඔහු කියයි.ශ්‍රී ලංකා නිදහස් පක්ෂය ප්‍රමුඛ පෙරමුණු සන්ධානවලින් බලයට පත් සියලුදෙනා විධායක බලතල ඉවත් කරන බවට පොරොන්දු වූ බවද හෙතෙම පෙන්වාදෙයි.එහෙත් ඒවා පොරොන්දුවලට පමණක් සීමා වූ බවද අමාත්‍යවරයා කියයි.එසේ වුවද මෛත්‍රී - රනිල් යහපාලන ආණ්ඩුව ලබා දුන් පොරොන්දු ඒ අයුරින් ම ඉටුකරමින් විධායක බලතල ඉවත් කිරීමට කටයුතු කළ බව උතුරු කොළඹ ජනතාව සමඟ පැවැති හමුවක දී අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=50990", "Category": null, "Parent URL": null}