{"Source": "Adaderana", "Timestamp": "September 22, 2016 11:13 am", "Headline": "මුරකරු අලි ප්‍රහාරයකින් මියයයි", "News Content": "බුත්තල, පැල්වත්ත සීනි සමාගමේ රාජකාරියේ යෙදී සිටි මුරකරුවෙකු වනඅලි ප්‍රහාරයකට ලක්ව ජීවිතක්ෂයට පත්ව තිබේ. අද අළුයම මෙම වන අලි ප්‍රහාරය එල්ල වී ඇති බව බුත්තල පොලීසිය පැවසුවේය.මියගොස් ඇත්තේ පැල්වත්ත ජනාවාස 10 ප්‍රදේශයේ පදිංචිව සිටි 52 හැවිරිදි අයෙකි.මළ සිරුර මේ වන විට බුත්තල ග්‍රාමීය රෝහලේ තබා ඇති අතර බුත්තල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64315", "Category": null, "Parent URL": null}