{"Source": "Adaderana", "Timestamp": "June 7, 2012 11:22 am", "Headline": "ජනපති හා බ්‍රිතාන්‍ය අගමැති අතර හමුවක්", "News Content": "ජනාධිපති මහින්ද රාජපක්ෂ මහතා සහ බ්‍රිතාන්‍ය අගමැති ඩේවිඩ් කැමරන් මහතා අතර හමුවක් සිදුව තිබේ. පොදු රාජ්‍ය මණ්ඩලයීය මහලේකම් කමලේ ෂර්මා මහතා විසින් පැවැත්වූ දිවා භෝජන සංග්‍රහයේ දී මෙම හමුව සිදුව ඇති බව ජනාධිපති මාධ්‍ය අංශය පවසයි. ශ්‍රී ලංකාවේ වත්මන් වාතාවරණය පිළිබඳවත් රටේ සංවර්ධන වැඩපිළිවෙළ පිළිබඳවත් මෙම හමුවේ දී අවධානය යොමුව ඇත. මෙම අවස්ථාවට බ්‍රිතාන්‍යයේ ශ්‍රී ලංකා මහකොමසාරිස් වෛද්‍ය ක්‍රිස් නෝනිස් මහතා ද සහභාගී වූ බව ජනාධිපති මාධ්‍ය අංශය සඳහන් කරයි. ජනාධිපති මහින්ද රාජපක්ෂ මහතා ඊයේ(06) රාත්‍රී ලන්ඩන් නුවර සිට ඉතාලියේ ‍රෝමය බලා පිටත්ව ගිය බව එම මාධ්‍ය අංශය පවසයි.", "URL": "https://sinhala.adaderana.lk/news.php?nid=24827", "Category": null, "Parent URL": null}