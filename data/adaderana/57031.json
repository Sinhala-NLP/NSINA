{"Source": "Adaderana", "Timestamp": "February 8, 2016 09:12 pm", "Headline": "වසර 27ට පසු දඬුවම මරණයයි!", "News Content": "මිට වසර 27 කට පමණ පෙර 1989 භීෂණ සමයේදී එල් .එම් අන්දිරිස් නැමැති පුද්ගලයෙකු ඝාතනය කිරීම සම්බන්ධයෙන් වරදකරුවන්වූ පුද්ගලයින් පස් දෙනෙකුට තංගල්ල මහාධිකරණය මගින් අද (08)මරණ දඬුවම පනවා තිබේ.මෙම මරණ දඬුවම සම්බන්ධයෙන් තීන්දුව ලබා දී ඇත්තේ මහා අධිකරණ විනිසුරුවරිය වන සුජාතා අලහප්පෙරුම මහත්මිය විසිනි. මෙලෙස මරණ දඬුවම ලබා ඇත්තේ තංගල්ල සීනිමෝදර හා උනාකුරුව යන ප්‍රදේශවල පදිංචි වයස අවුරුදු 45 - 55 ත් අතර පුද්ගලයින් පස්දෙනෙකුටය.මෙම නඩුවේ විත්තිකරුවන් වෙනුවෙන් නීතිඥ උපාලි මොහොට්ටි මහතාද පැමිණිල්ල වෙනුවෙන් රජයේ අධිනීතිඥ කෝසලා විධාන පතිරණ මහත්මියද පෙනී සිටින ලදී.", "URL": "https://sinhala.adaderana.lk/news.php?nid=57031", "Category": null, "Parent URL": null}