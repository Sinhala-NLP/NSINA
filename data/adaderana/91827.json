{"Source": "Adaderana", "Timestamp": "July 2, 2018 10:45 am", "Headline": "ලැව් ගින්න පාලනයට භටයින් 100ක්", "News Content": "උතුරුදිග එංගලන්තයේ පැතිර යන ලැව්ගින්නක් පාලනය කිරීම සඳහා ගිනි නිවන භටයින් 100කට අධික පිරිසක් යොදවා තිබේ. උතුරුදිග එංගලන්තයේ මැන්චෙස්ටර් නගරයෙන් පරිබාහිර ප්‍රදේශයක ලැව් ගින්නක් සිඝ්‍රයෙන් පැතිර යන බව විදෙස් මාධ්‍ය වාර්තා කරයි. පසුගිය සතියේ ප්‍රදේශය තුළ පැවති උණුසුම් කාලගුණය සහ සුළං හේතුවෙන් ගින්න ප්‍රදේශ කිහිපයකටම පැතිර ගොස් ඇති බව වාර්තා වෙයි. මේ අතර මැන්චෙස්ටර් පොලිසිය මෙම ගින්න ජනතාවට තර්ජනයක් විය හැකි ප්‍රධාන සිද්ධියක් ලෙස ප්‍රකාශයට පත් කර තිබේ. ගින්න පාලනය කිරීම සඳහා ගිනි නිවන භටයින් 100කට අධික පිරිසක් යොදවා ඇති බව වාර්තා වෙයි. කෙසේ වෙතත් ගින්නෙන් මෙතෙක් කිසිදු ජීවිත හානියක් වාර්තා වී නැහැ.", "URL": "https://sinhala.adaderana.lk/news.php?nid=91827", "Category": null, "Parent URL": null}