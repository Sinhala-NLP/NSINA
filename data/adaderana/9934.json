{"Source": "Adaderana", "Timestamp": "July 31, 2010 08:21 am", "Headline": "එළිමහන් සිරකඳවුරෙන් පැන ගිහින්", "News Content": "වීරවිල, එළිමහන් සිරකඳවුරේ සිරකරුවෙක් බන්ධනාගාර නිලධාරීන්ගේ අත්අඩංගුවෙන් මිදී පැනගොස් තිබේ. මෙම පුද්ගලයා ස්ත්‍රී දූෂණ චෝදනාවක් සම්බන්ධයෙන් වැරදිකරු බවට පත්ව මාස 7 සිර දඬුවමක් විඳිමින් සිටි පුද්ගලයෙකු බව සඳහන් වේ. මොහු මිනුවන්ගොඩ, පොල්වත්ත ප්‍රදේශයේ පදිංචි ලෙස්ලි උදයසිරි නැමැති 37 වැනි වියේ පසුවන්නෙකි. මොහු අත්අඩංගුවට ගැනීම සඳහා මේ වන විට වි‍ශේෂ පොලිස් කණ්ඩායමක් යොදවා ඇති බව පොලිසිය පවසයි.", "URL": "https://sinhala.adaderana.lk/news.php?nid=9934", "Category": null, "Parent URL": null}