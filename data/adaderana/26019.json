{"Source": "Adaderana", "Timestamp": "July 24, 2012 02:13 pm", "Headline": "කාසියේ වාසිය දිනු ඉන්දියාව පළමුවෙන් පන්දුවට පහරදෙයි", "News Content": "සංචාරක ඉන්දීය කණ්ඩායම හා ශ්‍රී ලංකා කණ්ඩායම අතර පැවැත්වෙන දෙවන එක්දින තරගයේදි කාසියේ වාසිය හිමිකර ගැනීමට ඉන්දීය කණ්ඩායම සමත් විය. ඒ අනුව ඔවුන් පළමුවෙන් පන්දුවට පහරදීමට තීරණය කර තිබේ. ඉන්දු ශ්‍රී ලංකා දෙවන එක්දින තරගය හම්බන්තොට සූරියවැව මහින්ද රාජපක්ෂ ක්‍රීඩාංගණයේදි පැවැත්වේ. මේ අතර ආබාධයකට ලක්වු නුවන් කුලසේකර වෙනුවට ඉසුරු උදාන කණ්ඩායමට කැඳවා තිබේ. ඒ අනුව මෙය ඉසුරු උදාන සහභාගි වන පළමු එක්දින ජාත්‍යන්තර තරගය ද වේ.", "URL": "https://sinhala.adaderana.lk/news.php?nid=26019", "Category": null, "Parent URL": null}