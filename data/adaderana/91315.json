{"Source": "Adaderana", "Timestamp": "June 22, 2018 12:53 pm", "Headline": "පොලිස් නිලධාරියෙකුගේ වෙඩි තැබීමකින් 17 හැවිරිදි තරුණයා මරුට", "News Content": "අමෙරිකාවේ පෙන්සිල්විනියා හි පීටස්බර්ග් ප්‍රදේශයේදී පොලිස් නිලධාරියෙකු සිදු කළ වෙඩි තැබිමකින් 17 හැවිරිදි තරුණයෙකු මියගොස් තිබේ. අදාල පොලිස් නිළධාරියා රාජකාරි ආරම්භ කර පැය එක හමාරක පමණ කාලය තුළ වෙඩි තැබිම සිදු කර ඇති බව විදෙස් වාර්තා සඳහන් කළේය. අපරික්ෂාකාරි ලෙස රථයක් ධාවනය කිරිම සම්බන්ධයෙන් පොලීසිය අදාල තරුණයා ගමන් කළ රථය නැවතීමට ගිය අවස්ථාවේදී තරුණයා රථයෙන් බැස දිවයාමට උත්සහ කර තිබේ. එහිදී පොලිස් නිලධාරියා වෙඩි තබා ඇති අතර එම තරුණයා රෝහල්ගත කිරිමෙන් පසු මියගොස් ඇති බව වාර්තා වෙයි. සිද්ධියෙන් පසු විශාල පිරිසක් විරෝධතාවල නිරත වී තිබේ.", "URL": "https://sinhala.adaderana.lk/news.php?nid=91315", "Category": null, "Parent URL": null}