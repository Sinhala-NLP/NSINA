{"Source": "Adaderana", "Timestamp": "May 6, 2014 12:22 pm", "Headline": "අලියා වැසිකිළි වළෙන් ගොඩගත් හැටි!", "News Content": "පුත්තලම - කල්අඩිය ප්‍රදේ‍ශයේ වැසිකිළි වළකට වැටී සිටි වන අලියෙකු ගොඩට ගෙන වනයට මුදා හැරීමට වනජීවී දෙපාර්තමේන්තුවේ නිලධාරීන් සමත් වී තිබේ. ඊයේ (05) වැනිදා රාත්‍රීයේ මෙම වන අලියා වැසිකිළි වලට වැටී ඇත. අද (06) පෙරවරුව වන විට අලියා මුදා ගෙන වනයට මුදා හරින්නට වන ජීවී නිලධාරීන්ට හැකියාව ලැබී ඇත. කල්අඩිය ප්‍රදේශයේ පිහිටි පුද්ගලික කර්මාන්ත ශාලාවක සේවය කරන සේවකයින්ගේ නේවාසිකාගාරයක් ආසන්නයේ පිහිටි වැසිකිළි වළකට අලියා වැටී තිබුණි. වන අලියා වැසිකිළිවළට වැටීමෙන් පසුව වන අලි රංචුවක් එම ස්ථානයට පැමිණ කෑ කෝ ගසමින් 05 වැනිදා රැය පහන් වන තුරු කලබල කළ බව වන අලියා වැටී සිටි ස්ථානය අසල ඇති නේවාසිකාගාරයේ සිටි පිරිස් කියති. වැසිකිළි වළේ සිටි වන අලියා ගොඩට ගැනීමට වන ජීවී නිලධාරීන් සිදු කළ මෙහෙයුම ඡායාරූප වලින් දැක්වේ. (ඡායා රූ - ජූඩ් සමන්ත)", "URL": "https://sinhala.adaderana.lk/news.php?nid=43009", "Category": null, "Parent URL": null}