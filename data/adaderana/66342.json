{"Source": "Adaderana", "Timestamp": "November 23, 2016 03:51 pm", "Headline": " ඔස්ට්‍රේලියානු එක්දින තරග සංචිතයට හිල්ටන් කාට්රයිග්ට් නම් කරයි", "News Content": "ඔස්ට්‍රේලියානු ක්‍රිකට් කණ්ඩායමේ එක්දින තරග සංචිතය සඳහා තුන් ඉරියව් ක්‍රීඩක හිල්ටන් කාට්රයිග්ට් නම් කර තිබේ.ලබන මාසයේ පැවැත්වීමට නියමිත “චැපල් හැඩ්ලී“ කුසලාන තරගාවලිය සඳහා ඔස්ට්‍රේලියානු කණ්ඩායමේ එක්දින තරග සංචිතය ඔහු නම් කර ඇති බව සඳහන්ය. හිල්ටන් කාට් රයිග්ට්ගේ මංගල ජාත්‍යන්තර ක්‍රිකට් තරගාවලිය මෙය බව විදෙස් මාධ්‍ය වාර්තා කළේය. 24 හැවිරිදි කාට්රයිග්ට් මේ දක්වා පළමු පෙළ තරග 14කදී ලකුණු 738ක් රැස්කරගෙන ඇති අතර ඊට ශතක දෙකක් සහ අර්ධ ශතක 4ක් ඇතුළත්ය.මේ අතර එළඹෙන “චැපල් හැඩ්ලී“ තරගාවලියෙන් ඔස්ට්‍රේලියානු වේගපන්දු යවන ක්‍රීඩක පැට් කමින්ස් ඉවත්ව ඇති අතර ඒ වෙනුවට තුන් ඉරියව් ක්‍රීඩක ග්ලේන් මැක්ස්වෙල් ඔස්ට්‍රේලියානු සංචිතයට කැඳවා තිබේ.", "URL": "https://sinhala.adaderana.lk/news.php?nid=66342", "Category": null, "Parent URL": null}