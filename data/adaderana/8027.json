{"Source": "Adaderana", "Timestamp": "April 27, 2010 07:59 am", "Headline": "සාර්ක් විදේශ අමාත්‍ය සමුළුව අද", "News Content": "භූතානයේ පැවැත්වෙන 16 වන සාර්ක් සමුළුවට සමගාමීව සාර්ක් කලාපීය විදේශ අමාත්‍යවරුන්ගේ සමුළුව අද පැවැත්වීමට නියමිතය. සාර්ක් කලාපීය 32 වන විදේශ අමාත්‍යවරුන්ගේ සමුළුව අද පැවැත්වේ. මේ සඳහා ශ්‍රී ලංකාව නියෝජනය කරමින් විදේශ කටයුතු අමාත්‍ය මහාචාර්ය ජී.එල් පීරිස් මහතා සහභාගී වනු ඇත. සාර්ක් රාජ්‍ය සමුළුව හෙට සහ අනිද්දා භූතානයේ දී පැවැත්වීමට කටයුතු යොදා තිබේ. ඒ සඳහා සහභාගී වීමට ඊයේ භූතානයට ගිය ජනාධිපති මහින්ද රාජපක්ෂ මහතාව එරට දී උණුසුම් ලෙස පිළිගෙන ඇති බව වාර්තා වේ. පස්වරුවේ ජනාධිපතිවරයා සහ භූතාන අග්‍රාමාත්‍යවරයා අතර ද්වීපාර්ශවීය සාකච්ඡා පැවැත්වීමට ද කටයුතු යොදා තිබුණි.", "URL": "https://sinhala.adaderana.lk/news.php?nid=8027", "Category": null, "Parent URL": null}