{"Source": "Adaderana", "Timestamp": "September 27, 2013 10:02 am", "Headline": "ලක්ෂ 75ක රත්‍රං ‍රේගු භාරයට ගනියි", "News Content": "රත්‍රං තොගයක් නීති විරෝධී අයුරින් රැගෙන යාමට උත්සාහ කළ පුද්ගලයෙකු කටුනායක ගුවන්තොටුපළ රේගු නිලධාරීන් විසින් අත්අඩංගුවට ගෙන තිබේ. රත්‍රං කැබලි 12ක් ගුද මාර්ගයේ සඟවාගෙන ඉන්දියාවේ මුම්බායි නුවර බලා පිටත්ව යාමට සූදානමින් සිටියදී මොහු අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණි මහතා ප්‍රකාශ කළේය. රේගු භාරයට ගත් රත්‍රං කැබලි කිලෝග්‍රෑම් එකහමාරක බරින් යුතු වන අතර එහි වටිනාකම රුපියල් ලක්ෂ 75ක් පමණ වන බව රේගු මාධ්‍ය ප්‍රකාශකවරයා පැවසීය. සැකකරු නිකවැරටිය ප්‍රදේශයේ පදිංචිකරුවෙකු වන අතර ඔහු සම්බන්ධයෙන් තවදුරටත් විමර්ශන සිදුකරන බව මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=37728", "Category": null, "Parent URL": null}