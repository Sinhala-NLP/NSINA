{"Source": "Adaderana", "Timestamp": "February 10, 2011 10:47 am", "Headline": "උතුරු හා දකුණු කොරියා සාකච්ඡා යළි බිඳවැටෙයි", "News Content": "උතුරු කොරියාව සහ දකුණු කොරියාව අතර සාමය උදෙසා පැවති සාකච්ඡා යළිත් වරක් බිඳ වැටි තිබේ. දෙරටේ හමුදා නිලධාරීන් අතර මෙම සාකච්ඡා පැවති බව විදෙස් වාර්තා සඳහන් කරයි. කෙසේ වෙතත් උතුරු කොරියානු නියෝජිත පිරිස සාකච්ඡා මේසයෙන් ඉවත්ව යාම එම අසාර්ථකත්වයට හේතුවී ඇත. පසුගිය නොවැම්බර් මස 23 වැනිදා උතුරු කොරියාව විසින් දකුණු කොරියාවට ෂෙල් වෙඩි ප්‍රහාරයක් එල්ල කිරීමත් සමඟ දෙරටේ අමනාපකම් තවදුරටත් උග්‍රවිය. එම සිද්ධියෙන් අනතුරුව දෙරට අතර සාකච්ඡාවක් පැවැත්වූ ප්‍රථම අවස්ථාව මෙය වේ.", "URL": "https://sinhala.adaderana.lk/news.php?nid=14120", "Category": null, "Parent URL": null}