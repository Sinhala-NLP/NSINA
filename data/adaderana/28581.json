{"Source": "Adaderana", "Timestamp": "October 24, 2012 02:52 pm", "Headline": "වෙදුන් පැය 24 ක් වැඩ නවතයි", "News Content": "වැටුප් විෂමතාවක් මුල්කර ගනිමින් රජයේ වෛද්‍ය නිලධාරීන්ගේ සංගමය හෙට (25) පෙරවරු 8.00 සිට පසුදින පෙරවරු 8.00 දක්වා පැය 24 ක කාලයක් සංකේත වැඩවර්ජනයක නිරතවීමට තීරණය කර තිබේ. ඒ අනුව හෙට දිනයේ දිවයිනේ ප්‍රධාන රෝහල් කිහිපයක් හැරුණුවිට සෙසු සියලු රෝහල්වල මෙම වැඩ වර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නවීන්ද සොයිසා මහතා පවසයි. මේ යටතේ කොළඹ රිජ්වේ ආර්යා ළමා රෝහල, පේරාදෙණිය සිරිමාවෝ බණ්ඩාරනායක ළමා රෝහල, කොළඹ ද සොයිසා කාන්තා රෝහල, කාසල් වීදියේ කාන්තා හා ළමා රෝහල සහ මහරගම පිළිකා රෝහල යන රෝහල්වල පමණක් මෙම වැඩ වර්ජනය ක්‍රියාත්මක නොවන බව ඔහු සඳහන් කරයි. රාජ්‍ය සේවකයින්ගේ වැටුප් අනුපාතය 1 : 12 අනුපාතයේ තැබිය යුතු බව අද (24) පැවැති මාධ්‍ය හමුවකදී වෛද්‍ය නවීන් ද සොයිසා මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=28581", "Category": null, "Parent URL": null}