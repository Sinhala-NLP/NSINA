{"Source": "Adaderana", "Timestamp": "May 27, 2017 04:08 pm", "Headline": " විවෘත තරඟ විභාගය අවලංගුයි!", "News Content": "හෙට (28) දිනයේ පැවැත්වීමට නියමිතව තිබූ රාජ්‍ය සේවා කළමනාකරණ සහකාර සේවයේ තුන්වන ශ්‍රේණියට බඳවා ගැනීමේ විවෘත තරඟ විභාගය අවලංගු කර ඇති බව විභාග දෙපාර්තමේන්තුව පවසයි.විභාගය නැවත පැවැත්වෙන දිනය ඉදිරියේදී දැනුම් දීමට කටයුතු කරන බව එම දෙපාර්තමේන්තුව පවසයි.ඒ අනුව දැනට නිකුත් කර ඇති විභාග ප්‍රවේශ පත්‍ර අවලංගු කර ඇති අතර නව විභාග ප්‍රවේශ පත්‍ර ඉදිරියේදී නිකුත් කිරීමට පියවර ගෙන ඇති බව විභාග දෙපාර්තමේන්තුව සඳහන් කළේය.මේ සම්බන්ධයෙන් කිසියම් ගැටළුවක් වෙතොත් 011 278 52 30, 011 217 70 75 සහ පැය 24 පුරා ක්‍රියාත්මක 1911 සහ 011 278 52 12 දුරථකන අංක ඇමතිය හැකි බව විභාග දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=73631", "Category": null, "Parent URL": null}