{"Source": "Adaderana", "Timestamp": "October 11, 2012 08:40 am", "Headline": "කැසිනෝවලින් ඉපයූ විදෙස් මුදල් සමඟ අයෙකු දැලේ", "News Content": "රුපියල් ලක්ෂ 50 ට අධික වටිනාකමිකන් යුත් විදේශ මුදල් තොගයක් සමඟ ජපන් ජාතිකයෙකු කටුනායක ගුවන්තොටුපළේ දී අත්අඩංගුවට ගෙන තිබේ. මෙම ජපන් ජාතික‍යා දෝහා කටාර් හරහා ඊජිප්තුවේ කයිරෝ ගුවන්තොටුපළ වෙත ගමන් කිරීමට සූදානමින් සිට ඇති බව වාර්තා වේ. ගුවන්තොටුපළ ආරක්ෂක අංශ නිලධාරින් විසින් මෙම ජපන් ජාතිකයා සූක්ෂම ලෙස සඟවාගෙන සිටි විදේශ මුදල් තොගය සොයාගෙන තිබේ. අදාළ ජපන් ජාතිකයා මීට මාසයකට පෙර ලංකාවට පැමිණ ඇති බව පර්යේෂණවලින් අනාවරණය වී ඇත. කැසිනෝ සූදු ක්‍රීඩා‍වේ නිරතවීමෙන් අදාළ මුදල් උපයාගත් බව ජපන් ජාතිකයාගෙන් සිදුකළ ප්‍රශ්ණ කිරීම්වල දී තහවුරු වී තිබේ.", "URL": "https://sinhala.adaderana.lk/news.php?nid=28188", "Category": null, "Parent URL": null}