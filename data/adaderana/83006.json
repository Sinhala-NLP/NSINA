{"Source": "Adaderana", "Timestamp": "January 15, 2018 02:41 pm", "Headline": "චාවකච්චෙරියේදී සුඛෝපභෝගී දුම්රියක් ගිනිගනියි - මගීන්ට තරු විසිවෙයි ", "News Content": "අද උදෑසන 5.45 ට පමණ කොළඹ සිට යාපනය බලා ධාවනය වෙමින් තිබූ අති සුඛෝපභෝගී දුම්රියක එන්ජිමක් දහවල් 12.30 ට පමණ චාවකච්චෙරි ප්‍රදේශයේදී හදිසියේම ගින්නක් හටගෙන තිබේ. මෙම ගින්නත් සමගම බියට පත් මගීන් දුම්රියෙන් සිය ගමන් මලුද රැගෙන බැස ඇති අතර ගින්න හට ගත් අවස්ථාවේදී විදේශිකයින් විශාල ප්‍රමාණයක්ද දුම්රිය තුල සිට ඇත. දුම්රියේ රියදුරු හා සහායකයා වහාම දුම්රිය ආරක්ෂිත ස්ථානයක නවත්වා සිද්දිය පිළිබඳව දැණුම් දීමෙන් පසු ගිණි නිවන රථ හා ප්‍රදේශවාසීන් පැමිණ ගින්න මැඩ පවත්වා තිබේ. මෙම ගින්න හටගෙන ඇත්තේ දුම්රිය එන්ජිමේ ඇති වූ කාර්මික දෝෂයකින් බවට විශ්වාස කරයි. කෙසේ වෙතත් ගින්න නිවා දැමීමෙන් පසුව පැය එකහමාරක පමණ කාලයක් ප්‍රමාද වී දුම්රිය යාපනය බලා ගමන් කොට තිබේ.", "URL": "https://sinhala.adaderana.lk/news.php?nid=83006", "Category": null, "Parent URL": null}