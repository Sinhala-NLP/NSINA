{"Source": "Adaderana", "Timestamp": "February 19, 2018 08:17 pm", "Headline": "වැස්ස නැතුව එළවළු ගොවීන්ට යනඑන මන් නෑ ", "News Content": "මධ්‍යම කඳුකරයේ මේ දිනවල පවතින දැඩි වියළි කාලගුණයත් සමඟම ජල උල්පත් සිදි යෑමේ අවධානමකට ලක්වි ඇත. එළවළු වගාකරන ගොවින් තම වගාවන් වලට ජලය ඉසීමට නොහැකි නිසා දැඩි අසිරුතාවයකට පත්ව තිබේ. පුරා මාස දෙකක පමණ කාලයක් දැඩි වියළි කාලගුණය පැවති අතර දින කිහිපයක් කඩින් කඩ වර්ෂාව පැවතුනත් එම වර්ෂා පතනය ජල උල්පත් පෝෂණය වීමට තරම් ප‍්‍රමාණවත් නොවන බව එළවළු වගා කරන ගොවින් ප්‍රකාශ කරයි. පවත්නා තත්ත්වය හේතුවෙන් ප‍්‍රධාන ඇළදොළ ගංඟාවල ගලා බසින සීමිත ජල ප‍්‍රමාණය ජල පොම්ප යොදාගෙන තම එළවළු වගාවට ජලය ඉසිමේ කටයුතු සිදුකරන බව එම ගොවීන් ප්‍රකාශ තිබේ. මේ දිනවල උඩරට එළවළු මිළ ඉතා පහළ වැටටීමට නිසා තමන් අර්ථික වශයෙන්ද ගැටලු රැසකට මැදිහත්ව ඇති බව එම ගොවීන් ප්‍රකාශ කර ඇත. ඉල්ලූමට වඩා සැපයුම වැඩි නිසා මෙසේ එළවළු මිළ පහත වැටි ඇති බව එම ගොවින් කියා සිටියි. මධ්‍යම කඳුකරයේ පවතින වියළි කාළගුණයත් සමඟම ජල පෝෂක ප‍්‍රදේශවල පිහිටි රක්‍ෂිත කිසියමි පිරිසක් විසින් ගිණි තැබිම නිසා ජල මුලාශ‍්‍ර සිදි ගොස් විශාල පරිසර හානියක් මේ දිනවල සිදුවෙමින්‍ තිබේ.", "URL": "https://sinhala.adaderana.lk/news.php?nid=84547", "Category": null, "Parent URL": null}