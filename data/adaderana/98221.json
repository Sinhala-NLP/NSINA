{"Source": "Adaderana", "Timestamp": "October 25, 2018 05:21 pm", "Headline": "ඉතිහාසය වෙනස් කළ ලොතරැයි දිනුම", "News Content": "අමෙරිකානු ඉතිහාසයේ ලොකුම ලොතරැයි දිනුම පිළිබඳව විදෙස් මාධ්‍ය වාර්තා කරයි. අමෙරිකානු ඉතිහාසය තුළ එක් පුද්ගලයෙකු විසින් දිනාගත් වැඩිම ඩොලර් ප්‍රමාණය කැරොලිනා ප්‍රාන්ත වැසියෙක් දිනාගෙන තිබේ. එම විශාල දිනුමේ ප්‍රමාණය අමෙරිකානු ඩොලර් මිලියන 1.6ක් බව සඳහන් වෙයි. මෙගා මිලියන්ස් නමින් හඳුන්වන එම ලොතරැයියේ දිනුම් අංක වූයේ 28, 70, 5, 62, 65 යන අංකයි. පසුගියදා මෙම දිනුම තමන් සතු කරගැනීම සඳහා දහස් ගණනින් පිරිස රට වටා පෙළගැසී සිටියේය. අමෙරිකාවේ ප්‍රාන්ත 44ක මෙම ටිකට්පත විකුණා තිබේ. මෙගා මිලියන්ස් ලොතරැයි සමාගම පවසන්නේ සැබවින්ම මෙය ඓතිහාසික ජයග්‍රහණයක් බවයි. ජයග්‍රාහකයාට තමන්ගේ මුදල් ලබාගැනීම සඳහා ක්‍රම දෙකක් ලොතරැයි මණ්ඩලය විසින් යෝජනා කර තිබේ. ඒ අනුව එම මුදල් බදු මුදල් ගෙවීමෙන් පසුව එක්වර ඩොලර් මිලියන 913 හෝ වසර 29ක් පුරා මාසික වාරික ලෙස හිමිකර ලබාගැනීමේ හැකියාව පවතියි.", "URL": "https://sinhala.adaderana.lk/news.php?nid=98221", "Category": null, "Parent URL": null}