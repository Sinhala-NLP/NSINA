{"Source": "Adaderana", "Timestamp": "January 9, 2012 08:29 am", "Headline": "ශ්‍රී ලංකා -ද.අප්‍රිකා එක්දින තරගාවලිය 11 දා ඇරඹෙයි", "News Content": "දකුණු අප්‍රිකාව සහ සංචාරක ශ්‍රී ලංකා කණ්ඩායම සමග පැවැත්වෙන තරග 5 න් සමන්විත එක්දින ක්‍රිකට් තරගාවලිය ලබන 11 වැනිදා ආරම්භ වීමට නියමිතය. ශ්‍රී ලංකා කණ්ඩායම මෙම එක්දින තරගාවලියට එක් වන්නේ පසුගිය තරගාවලි රැසක පරාජයෙන් පසුවය. ශ්‍රී ලංකා එක්දින සංචිතයට වේග පන්දු යවන ක්‍රීඩක නුවන් කුලසේකර එක්කර තිබේ. කෙසේ වෙතත් චානක වෙලගෙදර, කෞෂාල් සිල්වා, තිලාන් සමරවීර, තරංග පරණවිතාන සහ දිමුත් කරුණාරත්න යන ක්‍රීඩකයින් එක්දින සංචිතයට එක් කරන්නේ ද යන්න පිළිබඳව අවිනිශ්චිතාවයක් පවතින බව වාර්තා වේ. කෙසේ වෙතත් මෙම එක්දින තරගාවලිය දකුණු අප්‍රිකාවට එරෙහිව ජය ගැනීම ශ්‍රී ලංකා කණ්ඩායමේ මානසිකත්වය ඉහළ නංවා ගැනීමට වඩාත් රැකුලක් වනු ඇත.", "URL": "https://sinhala.adaderana.lk/news.php?nid=21252", "Category": null, "Parent URL": null}