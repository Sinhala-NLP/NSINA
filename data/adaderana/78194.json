{"Source": "Adaderana", "Timestamp": "September 30, 2017 10:55 pm", "Headline": "  ත්‍රිරෝද රථ අනතුරින් එකම පවුලේ හතකට තුවාල ", "News Content": "දඹුල්ල හබරණ ප්‍රධාන මාර්ගයේ එඬේරගල කන්ද ප්‍රදේශයේදී අද(30) පස්වරුවේ සිදුවූ අනතුරකින් ත්‍රීරෝද රථයක ගමන් ගත් එකම පවුලේ හත් දෙනෙකු තුවාල ලබා දඹුල්ල රෝහලට ඇතුළත් කළ බව සීගිරිය පොලීසිය සඳහන් කරයි. ත්‍රිරෝද රථයක් , වෑන් රථයක් සහ මෝටර් රථයක් එකිනෙක ගැටීමෙන් මේ අනතුර සිදුවී තිබේ . තුවාල ලබා තිබෙන්නේ ත්‍රිරෝද රථයේ ගමන් ගත් මහනුවර ප්‍රදේශයේ පදිංචිකරුවන්ය. තුවාල ලැබූවන්ටගන් දෙදෙනකුගේ තත්ත්වය බරපතළ බව වාර්තාවේ. මෙම අනතුරත් සමඟ වෑන් රථය මෝටර් රථය සහ ත්‍රිරෝද රථය පොලිස් භාරයට ගත් බව සීගිරිය රථවාහන පොලීසිය සඳහන් කළේය. අනතුර සම්බන්ධයෙන් සීගිරිය පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=78194", "Category": null, "Parent URL": null}