{"Source": "Adaderana", "Timestamp": "July 13, 2011 04:46 pm", "Headline": "සුපිරි ප්‍රජාතන්ත්‍රවාදයක් මං ළඟ නෑ", "News Content": "සුපිරි ප්‍රජාතන්ත්‍රවාදයක් තමා තුළ නොමැති වුවත් මිනිස් අයිතිවාසිකම් සුරකින ආකාරය තමා හොඳින් දන්නා බව මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා පවසයි. යම් කාර්යයක් සිදුකිරීමේ දී ඊට බාධා සිදුකරන්නන් එදා මෙන්ම අදත් මෙරට තුළ බහුලව දක්නට ලැබෙන බව ඔහු සඳහන් කළේය. තමන් එම බාධා කිරීම් වලින් කිසිවිටකත් නොසැලෙන බව අමාත්‍යවරයා පවසයි. මර්වින් සිල්වා අමාත්‍යවරයා අද මේ බව කියා සිටියේ කිරිබත්ගොඩ ආර්ථික මධ්‍යස්ථානයේ නිරීක්ෂණ චාරිකාවකට එක්වෙමිනි. මෙරට සිටි පාවා දෙන්නන් නිසා අතීතයේ බටහිර ජාතීන් ශ්‍රී ලංකාවේ පාලන බලය අතට ගත් බව එහිදි ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17379", "Category": null, "Parent URL": null}