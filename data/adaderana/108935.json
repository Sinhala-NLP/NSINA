{"Source": "Adaderana", "Timestamp": "April 30, 2019 07:34 am", "Headline": "සන්රයිසස් හයිද්‍රාබාද් කණ්ඩායමට තියුණු ජයක්", "News Content": "‍ඉන්දීය ප්‍රිමියර් ලීග් ක්‍රිකට් තරගාවලියේ කිංග්ස්ලෙවන් පන්ජාබ් කණ්ඩායම සමග පැවති තරගයෙන් ලකුණු 45ක ජයක් හිමි කරගැනීමට සන්රයිසස් හයිද්‍රාබාද් කණ්ඩායම සමත් වුණි. තරගයේ ප්‍රථමයෙන් පන්දුවට පහරදුන් හයිද්‍රාබාද් කණ්ඩායම නියමිත පන්දුවාර 20 අවසානයේ කඩුලු 06ක් දැවී ලකුණු 216ක් ලබාගත්තේය. එම ඉනිම වෙනුවෙන් ඩේවිඩ් වෝනර් ලකුණු 81ක් ලබා ගැනීමට සමත් වුණි. පිළිතුරු ඉනිම සඳහා පිටියට පිවිසි පන්ජාබ් කණ්ඩායමට සිය පන්දුවාර 20 අවසානයේ කඩුලු 8ක් දැවී ලබාගත හැකි වුයේ ලකුණු 167ක් පමණයි.", "URL": "https://sinhala.adaderana.lk/news.php?nid=108935", "Category": null, "Parent URL": null}