{"Source": "Adaderana", "Timestamp": "January 1, 2017 10:33 am", "Headline": "අනතුරින් සැරයන් මරු දකියි ", "News Content": "හික්කඩුව - බද්දේගම අධිවේගී පිවිසුම් මාර්ගයේ, මාකුරුගොඩ ප්‍රදේශයේ දි සිදුවු අනතුරකින් පොලිස් නිලධාරියෙකු මියගොස් තිබේ.බද්දේගම දෙස සිට නයාපාමුල දෙසට ධාවනය වු යතුරුපැදියක් ප්‍රතිවිරුද්ධ දිශාවෙන් පැමිණි වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් යතුරුපැදියේ ගමන්ගත් පොලිස් සැරයන්වරයෙකු බරපතළ තුවාල ලබා බද්දේගම රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ නයාපාමුල ප්‍රදේශයේ පදිංචිව සිටි ගාල්ල පොලීසියට අනුයුක්තව රාජකාරී කරමින් සිටි පොලිස් සැරයන්වරයෙකු බව වාර්තා වෙයි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර බද්දේගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67567", "Category": null, "Parent URL": null}