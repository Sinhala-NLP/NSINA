{"Source": "Adaderana", "Timestamp": "July 31, 2010 05:53 pm", "Headline": "සෙලාන් බැංකුවට රුපියල් මිලියන 510.5 ක ලාභයක් ", "News Content": "සෙලාන් බැංකුවේ අධ්‍යක්‍ෂ මණ්ඩලය ඊස්ට්මන් නාරංගොඩ (සභාපති) 2010 ජුනි මස 30 දිනෙන් අවසන් වූ හය මාසය තුළ සෙලාන් බැංකුව රුපියල් මිලියන 510.5 ක ලාභයක් උපයා ගෙන තිබේ. පසුගිය වසරේ එම කාලයේ ලාභය වූ රුපියල් මිලියන 137.8 සමග සැසඳීමේදී එය 270% ක තියුණු වැඩිවීමකි. 2010 ජුනි මස 30 දිනෙන් අවසන් වූ හය මාසය තුළ බදු ගෙවීමට පෙර බැංකුවේ ලාභය රුපියල් මිලියන 809.6 ක් වූ අතර එය පසුගිය වසරේ එම කාලයේ වාර්තා වූ රුපියල් මිලියන 206.4 ලාභය සමග සැසදීමේදී 292% ක පමණ වැඩිවීමක් පෙන්නුම් කරයි. 2010 ජුනි මස අවසන් වන විට තැන්පතු වටිනාකම රුපියල් මිලියන 106.983 දක්වා වැඩිකර ගැනීමට බැංකුව සමත්වීම සහ මෙම හය මාසය තුළ ණය අත්තිකාරම් වල වර්ධනය මෙයට දායක වූ ප‍්‍රධාන සාධක කීපයකි. අක‍්‍රිය අත්තිකාරම් ආපසු අයකර ගැනීමට බැංකුව අවධානය යොමු කළ අතර ඉන් අත්වූ සතුටුදායක ප‍්‍රතිඵල නිසා අක‍්‍රිය අත්තිකාරම් අනුපාතිකය පහලට ගෙන ඒමට හැකිවිය. ශ‍්‍රී ලංකාවේ ජනතාව සෙලාන් බැංකුව කෙරෙහි තබා ඇති විශ්වාසය සහ පිළිගැනීම බැංකුව ලබා ඇති මෙම මෙම ධනාත්මක මූල්‍ය ප‍්‍රතිඵලවලින් යළිත් වරක් පෙන්නුම් කෙරෙන බව සෙලාන් බැංකුවේ සභාපති ඊස්ට්මන් නාරංගොඩ මහතා පැවසීය.\"ශ‍්‍රී ලංකා මහ බැංකුව විසින් නව අධ්‍යක්‍ෂ මණ්ඩලය පත් කරන ලද දින සිට අපගේ වර්ධනයක් ඇතිවෙමින් තිබෙනවා. මෙම බැංකුවේ ස්ථායිතාවයේ සහ ලාභදායි තත්වයේ ශීඝ‍්‍ර වර්ධනයට බලපෑ ප‍්‍රධාන හේතුව වූයේ පුළුල් පරාසයක් ආවරණය වන අපගේ උපාය මාර්ගික සැලැස්ම සහ යළි යථා තත්වයට පත්වීම පිණිස ඇරඹූ ආක‍්‍රමණශීලී ක‍්‍රියාවලියයි. ක්‍ෂේත‍්‍ර ගණනාවක් වැළදගත් මෙම සැලසුම් ක‍්‍රියාවට නැංවීමේ ප‍්‍රතිඵලයක් ලෙස ආයෝජකයන් ගේ විශ්වාසය යළි දිනා ගැනීමට හැකිවුණා.\". බැංකුව එහි කාර්යසාධන දර්ශක විශාල වශයෙන් ඉහළ නංවා ඇත. 2009 දී 0.65% ක් වූ සාමාන්‍ය වත්කම් සඳහා ලැබීම් 2010 වසරේදී 1.18% දක්වා වැඩි කොට ඇත. 2009 දී 6.78% ක් ව පැවති ද්‍රවශීලතා සඳහා ලැබීම් 2010 වසරේදී 9.41% දක්වා වැඩි වීමක් පෙන්නුම් කරයි. 5.23%ක් ව පැවති පොලී ආන්තිකය 5.51% තෙක් ඉහල ගොස් තිබේ. ශුද්ධ අක‍්‍රිය අත්තිකාරම් අනුපාතිකය 18.38% දක්වා අඩුවීමක් පෙන්නුම් කරයි. එය 2009 දෙසැම්බර් 31 දා වන විට 22.33%ක් ව පැවතිණ. මෙමගින් අත්වන ලාභාංශවල ඵල භුක්තිවිඳීමට දහස් ගණනක් වන අපගේ කොටස් හිමියන්ට අද වන විට අවස්ථාව උදාවී තිබීම ගැන මා සතුටුවෙනවා. 2010 වසර සෙලාන් බැංකුව වාර්තා තබන වසරක් වන බව අධ්‍යක්‍ෂ මණ්ඩලය සහ මා තුළ පවතින දැඩි විශ්වාසයයි. අපි සමස්ත කාර්යසාධනය සහ ලාභදායිබවෙන් එම සියලු අපේක්‍ෂාවන් අභිබවා යන්නෙමු\" නාරංගොඩ මහතා පැවසීය. සෙලාන් බැංකුව 2009 වසරේදී බදුගෙවීමට පසු රුපියල් මිලියන 543.301 ක ලාභයක් උපයා ගෙන ඇති බවත් එය පෙර මුදල් වර්ෂය සමග සැසැදීමේදී 250 % ක වැඩිවීමක් බවත් වාර්තා කරන ලදී. එම කාලපරිචිඡේදය තුළ බැංකුෙවි පිරිවැයේ ආදායම් අනුපාතිකය 75.79% සිට 67.82 දක්වා අඩුවෙමින් වාර්තා ගත වැඩිවර්ධනයක් අත්කර ගෙන ඇත. 2008 අවසානයේ හටගත් අර්බුදයේ දැඩිපීඩනය යටතේ සමස්ත ප‍්‍රාග්ධන ප‍්‍රමාණික අනුපාතය 8.06% සිට 2009 දී 11.74 % දක්වා වැඩිවිය. වර්තමානයේ පවතින ධනාත්මක ප‍්‍රවනතාව අනුව බැංකුව කලින් අත්කරගෙන සිටි තත්වයට යළි පත්වනවා පමණක් නොව විවිධ ක්ෂේත‍්‍රවල නිපුනත්වයකින් යුත් දක්‍ෂ අධ්‍යක්‍ෂ මණ්ඩල සාමාජිකයන් ගේ මගපෙන්වීම යටතේ කාර්ය මණ්ඩලයේ සක‍්‍රීය සහභාගිත්වය ඇතිව මේ වසර අවසන් වන විට එහි කාර්යසාධනය විශිෂ්ට ප‍්‍රගතියක් අත්කර ගන්නා බවට මට විශ්වාසයි\"සභාපතිවරයා තවදුරටත් පැවසීය. සෙලාන් බැංකුව දැන් ශ‍්‍රී ලංකා මහ බැංකුව නියම කොට ඇති ද්‍රවශීලතා ඉලක්ක සපුරාලීමට හෝ ඒවා ඉක්මවායාමට සමත්වී සිටීí. මෙවැනි ඵලදායි දර්ශක වාර්තාවීම නිසා දේශීය මෙන්ම විදේශීය කොටස්හිමියන් තුළත් තැන්පත්කරුවන් තුළත් මෙම බැංකුව කෙරෙහි පැවති විශ්වාසය වැඩිවී ඇත. ප‍්‍රවීන බැංකුකරුවකු වන ඊස්ට්මන් නාරංගොඩ මහතා ගේ සභාපතිත්වය යටතේ නව අධ්‍යක්‍ෂ මණ්ඩලය පත්කිරීමත් සමගම මෙම බැංකුවේ කොටස් මිල එහි අර්බුදය හට ගැනීමට පෙර පැවති මට්ටමට යලි පත් වූ අතර කළමනාකාරිත්වය සෑම තලයකදීම බැංකුවේ නව උපාය මාර්ගික සැලස්මේ සඳහන් විවිධ වැඩසටහන් ක‍්‍රියාත්මක කිරීමත් සමගම කොටස් මිල වඩාත් ශක්තිමත් විය. 2009 අවසානයේදී සෙලාන් බැංකුවේ ඡන්ද බලය හිමි සහ අහිමි කොටස් රුපියල් 37.00 සහ රුපියල් 16.00 බැගින් අලෙවි විය. එම කොටස් දැන් රුපියල් 81.75 සහ රුපියල් 45.75 බැගින් අලෙවි කෙරේ.", "URL": "https://sinhala.adaderana.lk/news.php?nid=9946", "Category": null, "Parent URL": null}