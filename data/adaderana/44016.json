{"Source": "Adaderana", "Timestamp": "June 17, 2014 09:21 am", "Headline": "රිය අනතුරු වලින් කතක් ඇතුළු 3ක් මරුට ", "News Content": "ඇල්පිටිය - අලුත්ගම ප්‍රධාන මාර්ගයේ ඌරගස්මංහන්දිය ප්‍රදේශයේ සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. යතුරු පැදි 2ක් එකිනෙක ගැටීමෙන් අද(17) අලුයම මෙම අනතුර සිදුව ඇති බව පොලීසිය සඳහන් කළේය. අනතුරෙන් මියගොස් ඇත්තේ 17 හැවිරිදි සහ 28 හැවිරිදි පුද්ගලයින් දෙදෙනෙකි. සිද්ධිය සම්බන්ධයෙන් ඌරගස්මංහන්දිය පොලීසිය වැඩිදුර විමර්ශන සිදුකරයි. මේ අතර අවිස්සාවේල්ල - කොළඹ මාර්ගයේ මුල්ලේරියාව ප්‍රදේශයේ සිදුවූ රිය අනතුරකින් කාන්තාවක මියගොස් තිබේ. යතුරුපැදියක් බවුසර් රථයක ගැටීමෙන් අනතුර සිදුව ඇති බව පොලීසිය සඳහන් කළේය. මියගොස් ඇත්තේ 28 හැවිරිදි කඩුවෙල ප්‍රදේශයේ පදිංචිව සිටි කාන්තාවක වන අතර අනතුර සම්බන්ධයෙන් බවුසර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=44016", "Category": null, "Parent URL": null}