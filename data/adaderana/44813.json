{"Source": "Adaderana", "Timestamp": "July 21, 2014 10:42 am", "Headline": "අලි කාර්යාලයකට රෑ ගහයි", "News Content": "වැල්ලවාය, හඳපානාගල ප්‍රදේශයේ පිහිටි ඌව පළාත් සභාවේ හිටපු මන්ත්‍රීවරයෙකු මෙන්ම මොණරාගල දිස්ත්‍රීක් එජාප සංවිධායක ජානක තිස්ස කුට්ටිආරච්චි මහතාට අයත් දේශපාලන පක්ෂ කාර්යාලයකට අද (21) අළුයම කිසියම් පිරිසක් විසින් ප්‍රහාරයක් එල්ල කර තිබේ. ප්‍රහාරයෙන් එම කාර්යාලයේ තීබූ වීදූරු අල්මාරියක් හා තවත් භාණ්ඩ කිහිපයකටද අලාභ හානි සිදුව ඇතැයි ක‍ැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා පැවසීය. අද අළුයම 12.30ට පමණ එල්ල වී ඇති මෙම ප්‍රහාරයෙන් කිසිදු පුද්ගලයෙකුට තුවාලයක් සිදුව නැතැයිද ඒ මහතා කියා සිටියේය.", "URL": "https://sinhala.adaderana.lk/news.php?nid=44813", "Category": null, "Parent URL": null}