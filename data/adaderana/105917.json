{"Source": "Adaderana", "Timestamp": "March 12, 2019 11:59 am", "Headline": "බ්‍රෙක්සිට් යෝජනාවේ දෙවනවර ඡන්ද විමසීම අදයි", "News Content": "බ්‍රිතාන්‍යය යුරෝපා සංගමයෙන් ඉවත් වීමට අදාල බ්‍රෙක්සිට් යෝජනාව පිළිබඳ ඡන්ද විමසීම එරට පාර්ලිමේන්තුවේදී අද (12) දෙවන වරටත් සිදු කිරීමට නියමිතව තිබේ. බ්‍රිතාන්‍ය අග්‍රාමාත්‍ය තෙරේසා මේ විසින් යෝජනාව පාර්ලිමේන්තුවට ඉදිරිපත් කිරීමට නියමිත අතර ඉන් අනතුරුව ඊට අදාල ඡන්ද විමසීම පැවැත්වීමට නියමිත බව විදෙස් මාධ්‍ය වාර්තා කළේය. යෝජනාව පළමු වරට පසුගිය ජනවාරි මස 16 වනදා පාර්ලිමේන්තුවට ඉදිරිපත් කෙරුණු අතර එහිදී එය වැඩි ඡන්දයෙන් පරාජයට පත් විය. අග්‍රාමාත්‍යවරියගේ යෝජනාවට විපක්ෂව මන්ත්‍රීවරුන් 432 දෙනෙකු ඡන්දය ප්‍රකාශ කල අතර පක්ෂව ඡන්දය ප්‍රකාශ කර තිබුණේ මන්ත්‍රිවරුන් 202 දෙනෙකු පමණ යි. කෙසේවෙතත් අද පැවැත්වෙන ඡන්ද විමසීමේදි ද අග්‍රාමාත්‍ය තෙරේසා මේ ගේ යෝජනාව ජයග්‍රහණය කරනු ඇති බවට විශ්වාසය පල කල නොහැකි බව විදෙස් දේශපාලන විචාරකයින් පෙන්වා දෙන්නේය.", "URL": "https://sinhala.adaderana.lk/news.php?nid=105917", "Category": null, "Parent URL": null}