{"Source": "Adaderana", "Timestamp": "August 16, 2015 09:21 am", "Headline": "තත්ත්වය සාමකාමියි ", "News Content": "2015 මහ මැතිවරණයට අදාළ ප්‍රචාරක කටයුතු නිමාවට පත්වීමෙන් පසු ගත වු කාලය තුළ සාමකාමී වාතාවරණයක් පවතින බව මැතිවරණ නිරීක්ෂණ සංවිධාන පවසයි.කැෆේ සංවිධානයේ විධායක අධ්‍යක්ෂ කීර්ති තෙන්නකෝන් මහතා සඳහන් කළේ මැතිවරණ නීති ආරක්ෂා කිරීමට සියලු අංශ උනන්දුවෙන් කටයුතු කරන බවයි.නිහඬ කාලය තුළ මැතිවරණයට අදාළ සිද්ධීන් වාර්තා වීමේ අඩුවක් දක්නට ඇති බව පැෆ්රල් සංවිධානය ද ප්‍රකාශ කර සිටියේය.මේ වන විට විදේශීය නිරීක්ෂණ කණ්ඩායම් ද සිය නිරීක්ෂණ කටයුතු ආරම්භ කර තිබේ. යුරෝපා සංගමයේ සහ පොදුරාජ්‍ය මණ්ඩලයේ නිරීක්ෂකයින් මැතිවරණ කොමසාරිස්වරයාගේ ආරාධනයෙන් මෙවර මහ මැතිවරණ නිරීක්ෂණ කටයුතුවල නිරත වෙයි.", "URL": "https://sinhala.adaderana.lk/news.php?nid=53266", "Category": null, "Parent URL": null}