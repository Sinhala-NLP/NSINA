{"Source": "Adaderana", "Timestamp": "June 20, 2016 03:13 pm", "Headline": "අර්ජුන්ට එරෙහිව අභියාචනාධිකරණයට", "News Content": "අර්ජුන් මහේන්ද්‍ර මහතා මහ බැංකු අධිපති ධුරයේ කටයුතු කිරීම වළක්වාලමින් නියෝගයක් නිකුත් කරන ලෙස ඉල්ලා කැෆේ සංවිධානය අභියාචනාධිකරණය හමුවේ පෙත්සමක් ගොනු කර තිබේ.අද(20) දහවල් කැෆේ සංවිධානය වෙනුවෙන් තමන් විසින් එම පෙත්සම අභියාචනාධිකරණය හමුවේ ගොණු කළ බව එහි විධායක අධ්‍යක්ෂ කීර්ති තෙන්නකෝන් මහතා සඳහන් කළේය.අර්ජුන‍් මහේන්ද්‍රන් මහතා මෙරට පුරවැසියෙකු නොවන බවත්, ඔහුගේ පත්වීම නිත්‍යානුකූල නොවන බවත් කීර්ති තෙන්නකෝන් මහතා අදාළ පෙත්සමෙන් පෙන්වා දී තිබේ.බැදුම්කර වංචා දෙකකට අදාළව ඔහුට එරෙහිව චෝදනා පවතින අතර ඔහු බලය අයුතු ලෙස භාවිත කර ඇති බව ද කැෆේ සංවිධානයේ විධායක අධ්‍යක්ෂවරයා පවසයි.මේ හේතුවෙන් අර්ජුන් මහේන්ද්‍රන් මහතා තවදුරටත් මහ බැංකු අධිපතිධුරයේ කටයුතු කිරීම වළක්වාලමින් නියෝගයක් නිකුත් කරන ලෙස කීර්ති තෙන්නකෝන් මහතා අභියාචනාධිකරණයෙන් ඉල්ලා ඇත.", "URL": "https://sinhala.adaderana.lk/news.php?nid=61276", "Category": null, "Parent URL": null}