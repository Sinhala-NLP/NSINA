{"Source": "Adaderana", "Timestamp": "August 20, 2010 03:26 pm", "Headline": "නැණසල මධ්‍යස්ථාන පිළිබඳව  සමීක්ෂණයක්", "News Content": "නැණසල මධ්‍යස්ථාන පිළිබදව ජාතික මට්ටමේ\"ප්‍රතිඵල ඇගයීමේ සමීක්ෂණයක්\"සිදු කිරීමට ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය (ICTA) පියවර ගෙන තිබේ. නැණසල මධ්‍යස්ථාන මගින් ජනතාවගේ ජීවන තත්වය නගා සිටුවීම සදහා කුමන ආකාරයේ සහයක් ලැබී තිබේද යන්න සොයා බැලීම මෙම සමීක්ෂණය සිදු කිරීමේ මුලික අරමුණක් වේ. නැණසල මධ්‍යස්ථාන තව දුරටත් ජනතාවට සමීප කළ හැක්කේ කෙසේද යන්න සොයා බැලීමත් මෙම සමීක්ෂණයේදී අවධානය යොමු කෙරේ. නැණසල ක්‍රියා කරුවන් , නැණසල හිමි කරුවන්, නැණසල සේවාලාභීන් , ප්‍රජා නායකයින් සහ ප්‍රාදේශිය මට්ටමේ රාජ්‍ය නිලධාරින්ගෙන් මෙම සමීක්ෂණය සදහා තොරතුරු ලබා ගැනෙන බව නියෝජිතායතනයේ නියාමන සහ ඇගයීම් අංශය සදහන් කරයි. මාස තුනක් ඇතුළතදී සමීක්ෂණය සිදු කර අවසන් කිරීමට නියමිතව තිබේ. මේ වන විට දිවයින පුරා නැණසල මධ්‍යස්ථාන 601 ක් පිහිටුවා ඇත.", "URL": "https://sinhala.adaderana.lk/news.php?nid=10346", "Category": null, "Parent URL": null}