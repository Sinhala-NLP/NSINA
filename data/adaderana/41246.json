{"Source": "Adaderana", "Timestamp": "February 20, 2014 01:35 pm", "Headline": "චූදිතයින් නිදහස් නොකරණ ලෙස අධිකරණයෙන් වාරණ නියෝගයක් ", "News Content": "රජීව් ගාන්ධි ඝාතන නඩුව සම්බන්ධයෙන් ඉන්දීය මධ්‍යම රජය විසින් ‍ඉදිරිපත් කළ පැමිණිල්ල විභාගයට ගත් එරට ශ්‍රේෂ්ඨාධිකරණය අදාළ වරදකරුවන් පිරිස නිදහස් නොකරන ලෙසට වාරණ නියෝගයක් නිකුත් කර තිබේ. රජිව් ගාන්ධි ඝාතන නඩුවේ වරදකරුවන්ට නිදහස ලබාදීමට තමිල්නාඩු ප්‍රාන්තයේ ප්‍රධාන අමාත්‍ය ජයලලිතා ජයරාම් මහත්මිය විසින් ගත් තීරණයට මෙලෙස වාරණ නියෝගයක් එරට ශ්‍රේෂ්ඨාධිකරණය විසින් ලබා දුන් බව ඉන්දීය මාධ්‍ය වාර්තා පළ කරයි. රජීව් ගාන්ධි ඝාතන නඩුවේ වරදකරුවන්ට නිදහස ලබාදීමට තමිල්නාඩු ප්‍රාන්තයේ ප්‍රධාන අමාත්‍ය ජයලලිතා ජයරාම් මහත්මිය විසින් පසුගිය දින ගත් තීරණයට විරුද්ධව ඉන්දීය මධ්‍යම රජය ශ්‍රේෂ්ඨාධිකරණයට ඉදිරිපත් කළ පැමිණිල්ල විභාගයට ගත් අවස්ථාවේදී අද(20) මෙම නි‍යෝගය ලබා දී ති‍බේ. 1991 මැයි මස 21 වන දින හිටපු ඉන්දීය අග්‍රාමාත්‍ය රජීව් ගාන්ධි මහතා තමිල්නාඩුවේ මැතිවරණ ප්‍රචාරණ ව්‍යාපාරයේ යෙදී සිටියදී බෝම්බ ප්‍රහාරයකින් ඝාතනයට ලක්විය.", "URL": "https://sinhala.adaderana.lk/news.php?nid=41246", "Category": null, "Parent URL": null}