{"Source": "Adaderana", "Timestamp": "December 16, 2016 12:16 pm", "Headline": "එංගලන්ත - ඉන්දියා පස්වන ටෙස්ට් ගැටුම ඇරඹේ", "News Content": "සංචාරක එංගලන්ත කණ්ඩායම සහ ඉන්දීය කණ්ඩායම අතර පස්වන සහ අවසන් ටෙස්ට් ක්‍රිකට් තරඟය චෙන්නාහි චිදම්බරම් ක්‍රිඩාංගණයේදී අද ආරම්භ විය.තරඟයේ කාසියේ වාසිය දිනා ගත් එංගලන්ත කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් මීට සුළු වේලාවකට පෙර කඩුළු 02ක් දැවී ලකුණු 68ක් ලබා ගෙන සිටියේය.නායක ඇලෙස්ටෙයාර් කුක් ලකුණු 10කටත් කීටන් ජෙනිංස් එක් ලකුණකටත් දවා ගැනීමට ඉන්දිය පන්දු යවන්නන් සමත් විය.එංගලන්ත කණ්ඩායම වෙනුවෙන් ලයන් ඩව්සන් අද මංගල තරඟයට සහභාගී වේ.මේ අතර ඔස්ට්‍රේලියාව සහ පකිස්ථානය අතර පළමු ටෙස්ට් තරඟයේ දෙවන දිනය අදයි.ප්‍රථමයෙන් පන්දුවට පහරදෙන ඔස්ට්‍රේලියානු කණ්ඩායම මීට සුළු වේලාවකට පෙර කඩුළු 09ක් දැවී ලකුණු 429ක් ලබා සිටියේය.", "URL": "https://sinhala.adaderana.lk/news.php?nid=67075", "Category": null, "Parent URL": null}