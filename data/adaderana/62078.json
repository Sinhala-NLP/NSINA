{"Source": "Adaderana", "Timestamp": "July 15, 2016 12:17 pm", "Headline": "මෛත්‍රී - මහින්ද ප්‍රංශ ප්‍රහාරය හෙළාදකියි", "News Content": "ප්‍රංශයේ නීස් නගරයට එල්ල වූ ප්‍රහාරය දැඩි ලෙස හෙළාදකින බව ජනාධිපති මෛත්‍රීපාල සිරිසේන මහතා පවසයි.එම ප්‍රහාරය සම්බන්ධයෙන් ප්‍රංශ ජනතාවට තම ශෝකය පළ කරන බව ජනාධිපතිවරයා ප්‍රකාශ කර ඇත.මේ අතර ප්‍රංශයේ නීස් නගරයට එල්ල වූ ප්‍රහාරයෙන් මියගිය හෝ තුවාල ලැබූවන් අතර ශ්‍රී ලාංකිකයින් සිටින්නේ ද යන්න පිළිබඳ මෙතෙක් කරුණු අනාවරණය වී නොමැති බව ශ්‍රි ලංකා විදේශ කටයුතු අමාත්‍යාංශය පවසයි.මේ සම්බන්ධයෙන් කළ විමසීමකදී විදේශ කටයුතු අමාත්‍යාංශයේ ප්‍රකාශිකා මහේෂනී කොලොන්න ‍මහත්මිය සදහන් කළේ ප්‍රංශයේ පැරිස් නුවර පිහිටි ශ්‍රී ලංකා තානාපති කාර්යාලය මගින් ඒ පිළිබඳ විමසිල්ලෙන් පසු වන බවයි.මේ අතර හිටපු ජනාධිපති මහින්ද රාජපක්ෂ මහතා ද ප්‍රංශ ප්‍රහාර ය හෙළාදැක තිබේ.", "URL": "https://sinhala.adaderana.lk/news.php?nid=62078", "Category": null, "Parent URL": null}