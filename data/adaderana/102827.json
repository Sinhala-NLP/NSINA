{"Source": "Adaderana", "Timestamp": "January 22, 2019 01:11 pm", "Headline": "මිලියන 1080 ක හෙරොයින් විදේශිකයින් 3ක්-ලංකාවේ 2ක් එක්ක කොල්ලුපිටියේ දී මාට්ටු", "News Content": "රුපියල් මිලියන 1080කට අධික වටිනාකමින් යුතු හෙරොයින් කිලෝ ග්‍රෑම් 90 ක් සමඟ සැකකරුවන් 5 දෙනෙක් පොලීසිය විසින් අත්අඩංගුවට ගෙන තිබේ. පොලිස් මත්ද්‍රව්‍ය නිවාරණ කාර්යංශය සහ පොලිස් විශේෂ කාර්යබලකාව ඒකාබද්ධව මෙම මෙහෙයුම දියත් කර තිබේ. එහිදී කොල්ලුපිටියේ සුපිරි නිවාස සංකීර්ණයක පළමු මහලේ පිහිටි නිවසක මෙම හෙරොයින් සහ සැකකරුවන් අත්අඩංගුවට ගෙන තිබේ. සැකකරුවන් දෙදෙනෙක් ඇමෙරිකානු ජාතිකයන් වන අතර, ඔවුන් වයස අවුරුදු 29 හා 43 ක් වන බව පොලීසිය සඳහන් කරයි. අනෙක් සැකකරු ඇෆ්ගන්ස්ථාන ජාතිකයෙක් වන අතර ඔහු වයස අවුරුදු 41 ක් බව ද අනාවරණය වී තිබේ. මේ අතර ලාංකීකයන් දෙදෙනෙක් අත්අඩංගුවට පත්ව ඇති අතර ඔවුන් වයස අවුරුදු 41 හා 39 ක් වු හික්කඩුව ප්‍රදේශයේ පදිංචිකරුවන් වන බව ද පොලීසිය සඳහන් කරයි. හෙරොයින් කිලෝ 1 බැගින් වු අසුරන 90 ක මෙම හෙරොයින් අසුරා තිබු බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=102827", "Category": null, "Parent URL": null}