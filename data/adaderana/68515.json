{"Source": "Adaderana", "Timestamp": "January 24, 2017 05:24 pm", "Headline": " බඩු මිල ඉහළ යාමේ වේගය සුළු වශයෙන් වැඩිවෙයි", "News Content": "බඩු මිල ඉහළ යාමේ වේගය හෙවත් උද්ධමනය ඉකුත් දෙසැම්බර් මාසයේදීත් සුළු වශයෙන් වැඩි වී තිබේ.ඔක්තෝබර් මාසයේ උද්ධමනය සියයට 5ක් වූ අතර නොවැම්බර් මාසයේදී එය සියයට 4.1ක් දක්වා අඩු වුණි.එහෙත් දෙසැම්බර් මාසයේදී උද්ධමනය සියයට 4.2ක් දක්වා නැවත වැඩි වී තිබෙන බව ජන හා සංඛ්‍යා ලේඛන දෙපාර්තමේන්තුව කියා සිටියේය.දෙසැම්බර් මාසයේදී සිදුවූ උද්ධමනයේ මෙම වැඩිවීම සඳහා සහල්, පොල්, පොල්තෙල් සහ අර්තාපල් ඇතුළු ආහාර කාණ්ඩයේ වියදම් වැඩිවීම ප‍්‍රධාන වශයෙන් බලපා තිබේ.ගෘහ උපකරණ හා ගෘහ ඒකක නඩත්තු කටයුතු, ප‍්‍රවාහන , රෙදි පිළි හා පාවහන් යන ආහාර නොවන කාණ්ඩවල ද වියදම දෙසැම්බර් මාසයේදී වැඩි වී තිබෙන බව ජන ලේඛන හා සංඛ්‍යා ලේඛන දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=68515", "Category": null, "Parent URL": null}