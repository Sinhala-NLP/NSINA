{"Source": "Adaderana", "Timestamp": "December 6, 2011 06:38 pm", "Headline": "මොහාන් ලාල් ග්‍රේරුගේ පක්ෂ සාමාජිකත්වය තාවකාලිකව ‍අහෝසියි", "News Content": "කොළඹ දිස්ත්‍රීක් එක්සත් ජාතික පක්ෂ පාර්ලිමේන්තු මන්ත්‍රී මොහාන් ලාල් ග්‍රේරු මහතාගේ පක්ෂ සාමාජිකත්වය තාවකාලිකව අත්හිටුවීමට තීරණය කර තිබේ. මොහාන් ලාල් ග්‍රේරු මන්ත්‍රීවරයා සම්බන්ධයෙන් ජොන් අමරතුංග මන්ත්‍රීවරයා විසින් එ.ජා.ප මහ ලේකම් තිස්ස අත්තනායක මහතාට කරන ලද පැමිණිල්ලක් විපක්ෂ නායක රනිල් වික්‍රමසිංහ මහතාට යොමු කිරීමෙන් අනතුරුව විපක්ෂ නායකවරයා විසින් මෙම තීරණය ගත් බව සඳහන් වේ. එළඹෙන කෘත්‍යාධිකාරී මණ්ඩල රැස්වීමේදී ග්‍රේරු මන්ත්‍රීවරයා සම්බන්ධයෙන් ගනු ලබන ඉදිරි ක්‍රියාමාර්ග පිළිබඳ තීරණය කරන තෙක් තාවකාලිකව මෙම තීරණය ගෙන ඇති බව විපක්ෂ නායකවරයා විසින් නිවේදනය කර තිබේ.", "URL": "https://sinhala.adaderana.lk/news.php?nid=20504", "Category": null, "Parent URL": null}