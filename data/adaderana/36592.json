{"Source": "Adaderana", "Timestamp": "August 13, 2013 09:02 am", "Headline": "සෝමාවතිය රක්ෂිතයේ නිධන් සෙවු 4ක් දැලේ", "News Content": "සෝමාවතිය ජාතික වනෝද්‍යාන රක්ෂිතයේ පුරාවස්තු කැණීමේ නිරතව සිටි පුද්ගලයින් සිව්දෙනෙකු අත්අඩංගුවට ගෙන තිබේ. පොළොන්නරුව පුරාවස්තු ආරක්ෂණ විශේෂ ඒකකයට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇත. එහිදී සැකකරුවන් සතුව තිබූ කැණීම් කටයුතු සඳහා භාවිත කළ උපකරණ කිහිපයක් ද පුරාවස්තු ආරක්ෂණ ඒකකය සිය භාරයට ගෙන තිබේ. අදාළ සැකකරුවන් සුංගාවිල සහ කොබෙයිගනේ ප්‍රදේශවල පදිංචිකරුවන් වන අතර ඔවුන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=36592", "Category": null, "Parent URL": null}