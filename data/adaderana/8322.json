{"Source": "Adaderana", "Timestamp": "May 11, 2010 08:06 am", "Headline": "තවමත් සිඟමන් නවතා නෑ", "News Content": "පෞද්ගලික බස් රථ වල සිඟමන් යැදීම සහ වෙළදාම් කිරීම තහනම් කළ ද ඇතැම් දුර ගමන් සේවා බස් රථ වල තවමත් වෙළදාම් කිරීමේ කටයුතු සිදු වන බව ලංකා පෞද්ගලික බස් හිමියන්ගේ සංගමය පවසයි. මෙය බස් රථ වල රියදුරන්ගේ සහ කොන්දොස්තරවරුන්ගේ අවස‍රයෙන් සිදු වන බව ලංකා පෞද්ගලික බස් රථ හිමියන්ගේ සංගමයේ සභාපති ගැමුණු විජේරත්න මහතා ප්‍රකාශ කළේය. එවැනි බස් රථ වල මාර්ග බලපත්‍ර පවා අහෝසි කිරීමට ජාතික ගමනා ගමන කොමිෂන් සභාවට නීතියෙන් අවසර ඇති බව ඔහු සඳහන් කරයි.", "URL": "https://sinhala.adaderana.lk/news.php?nid=8322", "Category": null, "Parent URL": null}