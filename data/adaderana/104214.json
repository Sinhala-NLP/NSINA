{"Source": "Adaderana", "Timestamp": "February 13, 2019 11:10 am", "Headline": "රුපියල් ලක්ෂ 42ක කේරල ගංජා තොගයක් සමඟ පුද්ගලයෙක් අත්අඩංගුවට", "News Content": "යාපනය, පේසාලේ ප්‍රදේශයේදී රුපියල් ලක්ෂ 42කට අධික වටිනාකමින් යුතු කේරල ගංජා තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා යාපනය කඳවුරේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. ඔහු සතුව තිබී කේරල ගංජා කිලෝග්‍රෑම් 24 යි ග්‍රෑම් 585 ක තොගයක් සොයාගෙන ඇති අතර එහි වටිනාකම රුපියල් හතලිස් දෙලක්ෂ 50,000ක් පමණ වන බව පොලිස් විශේෂ කාර්ය බලකාය සඳහන් කළේය. සැකකරු වැඩිදුර විමර්ශන සඳහා පේසාලේ පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=104214", "Category": null, "Parent URL": null}