{"Source": "Adaderana", "Timestamp": "December 4, 2011 11:35 am", "Headline": " මාධ්‍යවේදී රාජ්පාල් අබේනායකට පෙරකදෝරු ප්‍රහාරයක්", "News Content": "මාධ්‍යවේදී රාජ්පාල් අබේනායක මහතාට නීතිඥවරයෙකු විසින් පහරදී ඇතැයි සඳහන් වේ. ඊයේ රාත්‍රීයේ කොළඹ සුපිරි හෝටලයක පැවති නීතිඥ සංගමයක වාර්ෂික සාදයකදී සිදුවූ කතා බහක් අතරතුරදී මෙම පහරදීම සිදුකළ බවට කොල්ලුපිටිය පොලීසියට පැමිණිල්ලක් ලැබී ඇති බව පොලීසිය පවසයි. තමා විහිළුවට මෙන් හිටපු අග විනිසුරුවරයා සම්බන්ධයෙන් නීතිඥයකුට කරන ලද අදහස් දැක්වීමක් හේතුවෙන් වෙනත් නීතිඥයකු පැමිණ අතින් පයින් තම හිසට පහරදුන් බව රාජ්පාල් අබේනායක මහතා අද දෙරණට කියා සිටියේය. තමා දරණ අදහසක් ප්‍රසිද්ධියේ කියාපාන්නට තමන්ට අයිතියක් ඇති බවත්,මෙම පහරදීම ඉතාම පිළිකුල් සහගත බවත් හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20452", "Category": null, "Parent URL": null}