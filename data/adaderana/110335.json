{"Source": "Adaderana", "Timestamp": "May 21, 2019 07:45 am", "Headline": "මා ඔයේ තිබී සොයා ගත් සිම් කාඩ්පත් පුද්ගලික සමාගමකට අයත් බව අනාවරණය වෙයි", "News Content": "මීගමුව කොච්චිකඩේ, පොලිස් වසමට අයත් මා ඔයේ තිබී සොයා ගත් සිම් කාඩ් ප්‍රමාණය 1475 ක් බව පොලීසිය පවසයි. ඊයේ(20) සවස් කාලයේ දී කොච්චිකඩේ පොලිස් වසමේ ඕවිටියාව, මාඔය අසල කැලෑ ප්‍රදේශයේ දී මෙය සොයා ගෙන ඇතැයි පොලිස් මාධ්‍ය ප්‍රකාශක කාර්යාලය නිවේදනය කරයි. කොච්චිකඩේ පොලීසියට ලද තොරතුරක් මත මෙම වැටලීම සිදු කර තිබේ. එහිදී පොහොර උරයක දමා සඟවා තිබූ එක්තරා ‍පුද්ගලික සමාගමකට අයත් බවයි. ඉදිරි පරීක්ෂණ කොච්චිකඩේ පොලීසිය විසින් සිදු කරයි. කෙසේ වෙතත් අද දෙරණ වාර්තාකරු පවසා සිටියේ මෙම ‍සිම් කාඩ් පත් තොගය මාඔයේ මසුන් ඇල්ලීම සඳහා ගිය තරුණ පිරිසකට හමුවී ඇති බවයි. මෙම සිම් කාඩ් සමඟ මාතර ප්‍රදේශයේ පදිංචිකාරිනියකගේ ලිපිනයක් හා දුරකථන අංකයක් තිබී හමු වී ඇති බව ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=110335", "Category": null, "Parent URL": null}