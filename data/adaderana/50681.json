{"Source": "Adaderana", "Timestamp": "April 16, 2015 12:57 pm", "Headline": "හතරැස් කොටුවේ අනතුරක් - දැරියක මියයයි", "News Content": "හබරණ - ත්‍රීකුණාමලය මාර්ගයේ හතරැස් කොටුව ප්‍රදේශයේ සිදුවූ රිය අනතුරකින් කුඩා දැරියක මියගොස් තවත් සිව් දෙනෙකු තුවාල ලබා තිබේ. හබරණ පොලීසිය සඳහන් කළේ ත්‍රීරෝද රථයක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බවයි. අනතුරින් ත්‍රීරෝද රථයේ ගමන් ගත් කාන්තාවන් සිව් දෙනෙකු ඇතුළු පස් දෙනෙකු තුවාල ලබා ප්‍රතිකාර සඳහා හබරණ රෝහලට ඇතුළත් කර තිබේ.එහිදී දස හැවිරිදි පාසල් දැරියක මියගොස් ඇති බව පොලීසිය සඳහන් කළේය.තුවාල ලැබූ අනෙක් පුද්ගලයින් වැඩිදුර ප්‍රතිකාර සඳහා දඹුල්ල රෝහලට මාරුකර යවා තිබේ.", "URL": "https://sinhala.adaderana.lk/news.php?nid=50681", "Category": null, "Parent URL": null}