{"Source": "Adaderana", "Timestamp": "March 22, 2010 08:13 am", "Headline": "අමතර පන්දුවාරයෙන් ජය කිංග්ස්ලෙවන්ට", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ ඊයේ පැවති තරගයක් ලකුණු සමවීම හේතුවෙන් අමතර පන්දුවාරයකින් තරගයේ තීරණය ලබාදී තිබේ. ඒ අනුව චෙන්නායි සුපර් කිංග්ස් කණ්ඩායම පරදවා කිංග්ස්ලෙවන් පන්ජාබ් කණ්ඩායම ජය හිමි කරගත්තේය. නියමිත පන්දුවාර 20 අවසානයේදී කණ්ඩායම් දෙකම ලකුණු 136 බැගින් රැස් කර ගත්තේය. ඒ අනුව අතිරේකව හිමිවු පන්දුවාරයේදී චෙන්නායි සුපර් කිංග්ස් කණ්ඩායම ලකුණු 9 ක් ලබාගත් අතර කිංග්ස්ලෙවන් පන්ජාබ් කණ්ඩායම ලකුණු 10ක් රැස් කරගනිමින් ජය වාර්තා කළේය. මේ අතර ඊයේ පැවති තවත් තරගයකින් ඩෙකෑන් චාජර්ස් කණ්ඩායම ලකුණු 10ක තියුණු ජයක් අත්කර ගැනීමට සමත් විය. ප්‍රථමයෙන් පන්දුවට පහරදුන් ඩෙකෑන් චාජර්ස් කණ්ඩායම කඩුලු 6 ක් දැවී රැස් කරගත් ලකුණු සංඛ්‍යාව 171 කි. පිළිතුරු වශයෙන් දිල්ලි‍ ‍ෙඩයාර්ඩෙවිල්ස් කණ්ඩායම කණ්ඩායමට පන්දුවාර 20 අවසානයේදී කඩුලු 9 ක් දැවී රැස්කර ගත හැකි වුයේ 161 ක් පමණි.", "URL": "https://sinhala.adaderana.lk/news.php?nid=7436", "Category": null, "Parent URL": null}