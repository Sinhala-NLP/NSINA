{"Source": "Adaderana", "Timestamp": "March 30, 2017 05:26 pm", "Headline": "ජල ගාස්තු වැඩි කරන බව හකීම් කියයි", "News Content": "ඉදිරියේදී ජල ගාස්තු වැඩි කිරීමට සිදුවන බව ජල සම්පාදන අමාත්‍ය රවුෆ් හකීම් මහතා පවසයි. ජලය පිරිපහදු කර ජනතාවට ලබාදීම සඳහා වැඩි මුදලක් වැය කිරීමට සිදුව ඇති බව අමාත්‍යවරයා ප්‍රකාශ කරයි. මොනරාගල, කුඹුක්කන ජල යෝජනා ක්‍රමය ජනතා අයිතියට පත් කිරීමේ අවස්ථාවට එක්වෙමින් රවුෆ් හකීම් අමාත්‍යරයා මේ බව කියා සිටියේ ය. ඉදිරියේදී ජල ගාස්තු ඉහළ නැංවීමට සිදුවුවහොත් ඊට එරෙහිව විරෝධතාවල නිරත නොවන ලෙස ද අමාත්‍යවරයා එහිදී මහ ජනතාවගෙන් ඉල්ලීමක් කළේය.", "URL": "https://sinhala.adaderana.lk/news.php?nid=71547", "Category": null, "Parent URL": null}