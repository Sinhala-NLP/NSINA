{"Source": "Adaderana", "Timestamp": "September 20, 2013 03:21 pm", "Headline": "ගමන් බලපත්‍ර නොමැති බස් රථ 2ක් පොලිස් භාරයට ගනියි", "News Content": "ගමන් බලපත්‍ර නොමැතිව නීති විරෝධී අයුරින් ධාවනය සඳහා යොදවා තිබු සුඛෝපභෝගී බස් රථ දෙකක් කන්තලේ නගරයේ දී පොලිස් භාරයට ගෙන තිබේ. ත්‍රිකුණාමලය මාර්ගස්ථ, මගී ප්‍රවාහන අධිකාරියට ලැබුණු තොරතුරකට අනුව එම අධිකාරීයේ නිලධාරින් සහ කන්තලේ පොලීසියේ නිලධාරින් පිරිසක් විසින් මෙම බස් රථ දෙක සොයාගෙන ඇති බව සඳහන් වෙයි. වසර 15කට අධික කාලයක් මෙම බස් රථ දෙක ත්‍රීකුණාමලය සහ කොළඹ අතර ධාවනයට යොදවා තිබු බව අනාවරණය වී තිබේ. සිද්ධිය සම්බන්ධයෙන් බස් රථයේ හිමිකරුවන් අත්අඩංගුවට ගෙන ඇති අතර ඔවුන් කන්තලේ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=37553", "Category": null, "Parent URL": null}