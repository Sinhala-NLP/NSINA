{"Source": "Adaderana", "Timestamp": "March 9, 2014 11:04 am", "Headline": "පියා සිය පුතු ඝාතනය කරයි ", "News Content": "පන්නිපිටිය, පැලැන්වත්ත සිකුරාදා පොළ ප්‍රදේශයේ දී තියුණු ආයුධයකින් පහරදී පියා විසින් සිය පුත්‍රයා ඝාතනය කර තිබේ. පොලීසිය පැවසුවේ බීමතින් සිටි පුත්‍රයා සමඟ ඇති වු බහින්බස් වීමක් දුරදිග යාමෙන් පියා විසින් මෙම පහරදීම සිදුව ඇති බවයි. බරපතළ තුවාල ලැබු පුත්‍රයා හෝමාගම රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 33 හැවිරිදි පුද්ගලයෙකි. සැකකාර පියා අත්අඩංගුවට ගෙන ඇති අතර පිළියන්දල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41655", "Category": null, "Parent URL": null}