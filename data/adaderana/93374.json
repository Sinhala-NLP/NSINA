{"Source": "Adaderana", "Timestamp": "July 29, 2018 06:53 am", "Headline": "උසස් පෙළ හා ශිෂත්වය නිසා අතිරේක පන්ති නවත්වන දින නිකුත් වෙයි", "News Content": "අධ්‍යයන පොදු සහතික පත්‍ර උසස් පෙළ විභාගය සහ පහ ශ්‍රේණිය ශිෂ්‍යත්ව විභාගයට අදාළව අතිරේක පංති, සම්මන්ත්‍රණ සහ ඒ ආශ්‍රීත ක්‍රියාකාරකම් නැවැත්වීම සඳහා විභාග දෙපාර්තමේන්තුව දින නියම කර තිබේ. ඒ අනුව අනිද්දා (31) මධ්‍යම රාත්‍රියෙන් පසු උසස් පෙළ විභාගයට අදාළව අතිරේක පංති පැවැත්වීම, සම්මන්ත්‍රණ දේශන ආදිය සංවිධානය කිරීම තහනම් බව විභාග කොමසාරිස් ජනරාල් බී.සනත් පූජිත මහතා සඳහන් කළේය. ශිෂ්‍යත්ව විභාගයට අදාළව ඉගැන්වීම් කටයුතු ලබන මස පළමු වැනිදා මධ්‍යම රාත්‍රියෙන් පසු නතර කල යුතු වේ. මෙවර උසස් පෙළ විභාගය අගෝස්තු මස 06 වැනිදා ආරම්භ වේ. පහ ශ්‍රේණීය ශිෂ්‍යත්ව විභාගය පැවැත්වෙන්නේ අගෝස්තු මස පස් වන දිනයි.", "URL": "https://sinhala.adaderana.lk/news.php?nid=93374", "Category": null, "Parent URL": null}