{"Source": "Adaderana", "Timestamp": "August 28, 2018 04:21 pm", "Headline": "ජාතියේ ඇත් රජු නැවත නිවහනට ", "News Content": "මහනුවර ඓතිහාසික ශ්‍රී දළදා මාළිගාවේ ඇසළ පෙරහැර මංගල්‍යයේ අවසන් කර නැඳුන්ගමුවේ රාජා සිය නිවස බලා අද(28) උදෑසන පිටත් වූ බව අද දෙරණ වාර්තාකරු පැවසීය. ඇත් රජු ශ්‍රී දළදා මාළිගාව වෙත පැමිණ ආශීර්වාද ලබා ගැනීමෙන් අනතුරුව ඔහුගේ ඇත්ගොව්වා වන කළු මාමා සමඟ පුරුදු ලෙස තම ගමන ආරම්භ කර තිබේ. ඇත් රජුගේ නිවස වෙත යන ගමන සඳහා විශේෂ පොලිස් ආරක්ෂාවක් සහ ගිනි අවි සහිත යුද හමුදා ආරක්ෂාවක් ද ලබා දී ඇති බව අප වාර්තාකරු සඳහන් කළේය. නැඳුන්ගමුවේ හස්ති රාජයා නැවත තම ගමන ආරම්භ කිරීම නැරඹීමට විශාල ජනතාවක් එක්ව සිටි අතර ජනතාවගේ ඇස්වලට කඳුලක් එක් කරමින් ඇත් රජුගේ ගමන ඇරඹීය. (ඡායාරූප-චන්දන උඩුවාවිල)", "URL": "https://sinhala.adaderana.lk/news.php?nid=95150", "Category": null, "Parent URL": null}