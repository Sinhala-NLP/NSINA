{"Source": "Adaderana", "Timestamp": "April 13, 2018 12:21 pm", "Headline": "හෙරෝයින් අල්ලන්න ගිය පොලීසියට හම්බුණ දේ මෙන්න ", "News Content": "හෙරෝයින් ජාවාරමක් වැටලීමට ගිය වෙන්නප්පුව පොලීසියේ නිලධාරීන් කණ්ඩායමක් නීති විරෝධී ගිනි අවියක් සමඟ උණ්ඩ තොගයක්ද එක් සැකකරුවෙකුද අත්අඩංගුවට ගෙන ඇති බව අද දෙරණ වාර්තාකරු පැවසීය. ඊයේ (12) වෙන්නප්පුව - කිරිමැටියාන වත්ත ප්‍රදේශයේදී මෙම වැටලීම සිදු කර ඇත. සැකකරුගේ නිවසේ තිබී බලපත්‍ර රහිත ගිනි අවියක්,මිලි මීටර් 3.8 ප්‍රමාණයේ ජීව උණ්ඩ 01 ක්,මිලි මීටර් 9 වර්ගයේ ජීව උණ්ඩ 12 ක් සහ බෝර 12 ජීව උණ්ඩ 04 ක්ද පොලිස් බාරයට ගෙන ඇත. පොලීසිය විසින් අත්අඩංගුවට ගෙන ඇති සැකකරු 24 හැවිරිදි අයෙක්ය. සැකකරු සහ ගිනි අවියද, ජීව උණ්ඩ තොගයද මාරවිල දිසා අධිකරණයට ඉදිරිපත් කිරීමට නියමිතව ඇත. වෙන්නප්පුව පොලීසියේ උප පොලිස් පරීක්ෂක පියසිරි මහතා ප්‍රමුඛ කණ්ඩායමක් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=87393", "Category": null, "Parent URL": null}