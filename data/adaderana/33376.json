{"Source": "Adaderana", "Timestamp": "April 19, 2013 08:04 am", "Headline": "ඔස්ට්‍රේලියාවට පලායමින් සිටි 61ක් මාට්ටු", "News Content": "නීති විරෝධී ලෙස ඔස්ට්‍රේලියාව බලා යමින් සිටි පුද්ගලයන් 61 දෙනෙකු වාකරේ මුහුදු ප්‍රදේශයේ දී නාවික හමුදා විසින් අත්අඩංගුවට ගෙන තිබේ. ට්‍රෝලර් යාත්‍රාවකින් ඊයේ පස්වරුවේ ගමන් කරමින් සිටිය දී අත්අඩංගුවට ගත් මෙම පිරිස අතර කාන්තාවන් 08 දෙනෙකු ද වේ. ඔවුන් මඩකළපුව කදිරවේලි ප්‍රදේශයෙන් පිටත්ව ගිය පිරිසක් බව නාවික හමුදාව පැවසුවේය. අදාළ පිරිස වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුවට භාර දී ඇත. කෙසේ වුවද නීති විරෝධීව ඔස්ට්‍රේලියාවට ගොස් සිටි පුද්ගලයන් දහසකට වැඩි පිරිසක් ඊයේ දිනය වන විට යළි මෙරටට එවා ඇත.", "URL": "https://sinhala.adaderana.lk/news.php?nid=33376", "Category": null, "Parent URL": null}