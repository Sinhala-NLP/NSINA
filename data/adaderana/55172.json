{"Source": "Adaderana", "Timestamp": "November 18, 2015 01:50 pm", "Headline": "රැකියා ඉල්ලා උපාධිධාරීන් පාරට - ගාලු පාරේ පිවිසුමක් වැහෙයි", "News Content": "රැකියා විරහිත උපාධිධාරින් පිරිසක් විසින් ආරම්භ කර ඇති විරෝධතාවයක් හේතුවෙන් ගාලු මුවදොර පිවිසුම ලෝටස් වටරවුම අසළින් වසා දමා තිබේ.මේ හේතුවෙන් එම මාර්ගය ආශ්‍රිතව දැඩි රථවාහන තදබදයක්ද හටගෙන ඇති බව පොලීසිය කියයි.25,000ක් පමණ රැකියා විරහිත උපාධිධාරීන්ට රැකියා ලබාදෙන ලෙස ඉල්ලා මෙම විරෝධතාවය පැවැත්වෙයි.කොළඹ, කොටුව දුම්රියපළ අසළින් ඇරඹි එම පා ගමන සඳහා රැකියා විරහිත උපාධිධාරීන් විශාල පිරිසක් එක්ව සිටින අතර ඔවුන් ජනාධිපතිවරයා වෙත සංදේශයක් බාරදීමට ද සැලසුම් කර ඇත.", "URL": "https://sinhala.adaderana.lk/news.php?nid=55172", "Category": null, "Parent URL": null}