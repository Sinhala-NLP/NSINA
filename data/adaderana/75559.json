{"Source": "Adaderana", "Timestamp": "July 24, 2017 08:14 am", "Headline": " බස් අනතුරින් 22ට තුවාලයි", "News Content": "මහනුවර - මහියංගණය ප්‍රධාන මාර්ගයේ 18 වංගුව ප්‍රදේශයේදී බස් රථයක් අනතුරට ලක්වී පුද්ගලයින් 22 දෙදෙනෙකු තුවාල ලබා තිබේ.තිරිංග අක්‍රීයවීම හේතුවෙන් පුද්ගලික බස් රථයක් මාර්ගයෙන් ඉවතට පැන ඊයේ(23) මධ්‍යම රාත්‍රියේ අනතුර සිදුව ඇති බව පොලීසිය පැවසුවේය.තුවාල ලැබූවන් මහියංගණය රෝහලට ඇතුළත් කර තිබේ.ඔවුන්ගෙන් දෙදෙනෙකුගේ තත්ත්වය බරපතළ බව වාර්තා වෙයි.අනතුරට ලක්ව ඇත්තේ කොළඹ ප්‍රදේශයේ පැවති ආගමික වැඩසටහනකට සහභාගී වී නැවත ගමන් කරමින් සිටි දෙහිඅත්තකණ්ඩිය ප්‍රදේශයේ පදිංචි පිරිසක් බව හසලක පොලීසිය සඳහන් කළේය.", "URL": "https://sinhala.adaderana.lk/news.php?nid=75559", "Category": null, "Parent URL": null}