{"Source": "Adaderana", "Timestamp": "November 6, 2018 05:39 pm", "Headline": "ගොඩනැඟිලි දෙකක් කඩා වැටී 8ක් මරුට", "News Content": "දකුණු දිග ප්‍රංශයේ මාර්සෙයිලි නගරයේ ගොඩනැඟිලි 02 ක් කඩා වැටීමෙන් පුද්ගලයින් 08 දෙනෙකු මියගොස් තිබේ. ඊයේ(05) පස්වරුවේ මෙම ගොඩනැඟිලි කඩා වැටී ඇති අතර තවත් බොහෝ පිරිසක් සුන්බුන් අතර සිරවී ඇති බව එරට අභ්‍යන්තර කටයුතු අමාත්‍යවරයා ප්‍රකාශ කර ඇත. අතුරුදන්වූවන් සෙවීමේ කටයුතු මේ වන විට සිදු කෙරෙමින් පවතින අතර ඊයේ රාත්‍රී පුරාම මෙම සෝදිසි මෙහෙයුම් කටයුතු ක්‍රියාත්මක වී ඇති බව විදෙස් වාර්තා සඳහන් කළේය. වඩාත් වැදගත් වන්නේ ජීවිත බේරාගැනීම බව සඳහන් කර ඇති එරට අභ්‍යන්තර කටයුතු අමාත්‍යවරයා අතුරුදන්ව ඇති පුද්ගලයින් සහ මියගිය පුද්ගලයින් හඳුනාගැනීමට ඥාතීන්ගේ සහය අපේක්ෂා කරන බව ද ප්‍රකාශ කර තිබේ.", "URL": "https://sinhala.adaderana.lk/news.php?nid=98783", "Category": null, "Parent URL": null}