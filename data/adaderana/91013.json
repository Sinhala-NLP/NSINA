{"Source": "Adaderana", "Timestamp": "June 17, 2018 02:15 pm", "Headline": "දරුවන් සුරකිමු ජාතික වැඩසටහ ජනාධිපතිගේ  ප්‍රධානත්වයෙන් හෙට කිළිනොච්චියේදී", "News Content": "දරුවන් සුරකිමු, ජාතික වැඩසටහනේ කිළිනොච්චි දිස්ත්‍රික් සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් හෙට(18) පැවැත්වෙයි. මෙරට දරු පරපුර ආරක්ෂා කරගැනීම සහ ඔවුන්ගේ කායික, මානසික සංවර්ධනයට හිතකාමී වඩා යහපත් පරිසරයක් ගොඩනැගීම අරමුණු කරගත් මෙම වැඩසටහන හෙට කිලිනොච්චිය මධ්‍ය මහා විද්‍යාලයීය ක්‍රීඩාංගණයේ දි පැවැත්වෙන බව ජනාධිපති මාධ්‍ය අංශය සඳහන් කළේය. සමාජය තුළ දැනට පවතින විවිධ ව්‍යසනයන්ගෙන් දරු පරපුර ආරක්ෂා කරගැනීම ප්‍රමුඛ අවශ්‍යතාවක් ලෙස හඳුනාගෙන අපයෝජනය, අපහරණය වැලැක්වීම, ආරක්ෂාව තහවුරු කිරීම,සෞඛ්‍ය පෝෂණය සහ සුබසාධනය, පෞරුෂ සංවර්ධනය, අධ්‍යාපන හා ජීවන කුසලතා නැංවීම යන පස්වැදෑරුම් අංශ ඔස්සේ මෙම වැඩසටහන දීප ව්‍යාප්තව ක්‍රියාවට නංවා තිබේ. මීට අමතරව ජනාධිපතිවරයාගේ ප්‍රධානත්වයෙන් හෙට දිනයේ කිලිනොච්චිය ප්‍රදේශයේ තවත් වැඩසටහන් රැසක් ක්‍රියාත්මක කෙරෙන බව ජනාධිපති මාධ්‍ය අංශය සඳහන් කළේය", "URL": "https://sinhala.adaderana.lk/news.php?nid=91013", "Category": null, "Parent URL": null}