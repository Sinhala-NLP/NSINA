{"Source": "Adaderana", "Timestamp": "January 1, 2018 02:28 pm", "Headline": "ජනපති ආගමික වතාවත්වල නිරත වෙයි", "News Content": "දුරුතු පෝය නිමිත්තෙන් ජනාධිපති මෛත්‍රීපාල සිරිසේන මහතා අස්ගිරි විජේසුන්දරාරාම පුරාන විහාරස්ථානයට ගොස් ආගමික වතාවත්වල නිරත වී තිබේ. පෙරවරුවේ විහාරස්ථානයට ගිය ජනාධිපතිවරයා එම විහාරස්ථානයේ විහාරාධිපති පූජ්‍ය මොරගොඩ ධම්මරතන හිමි හමුවී උන් වහන්සේගේ සුවදුක් විමසූ බව ජනාධිපති මාධ්‍ය අංශය සඳහන් කළේය. අනතුරුව දුරුතු පෝය නිමිත්තෙන් එම විහාරස්ථානයේ පැවති ධර්ම දේශනයට ද ජනාධිපති මෛත්‍රීපාල සිරිසේන මහතා සහභාගී වී තිබේ. මේ අතර ඊයේ පස්වරුවේ ජනාධිපති මෛත්‍රීපාල සිරිසේන මහතා කතරගම පුදබිමට ගොස් ආගමික වතාවත්වල නිරත වූ බව ජනාධිපති මාධ්‍ය අංශය සඳහන් කළේය. කිරිවෙහෙර වැදපුදා ගැනීමෙන් අනතුරුව ජනාධිපතිවරයා කතරගම දේවලයට ගොස් දේවල පරිශ්‍රයේ ප්‍රතිෂ්ඨාපනය කර ඇති පිරිත් මණ්ඩපයේ ඵලකය නිරාවරණය කිරීම ද සිදු කර තිබේ.", "URL": "https://sinhala.adaderana.lk/news.php?nid=82348", "Category": null, "Parent URL": null}