{"Source": "Adaderana", "Timestamp": "August 22, 2018 01:58 pm", "Headline": "5 වෙනිදා කොළඹ වැඩට එන්න එපා", "News Content": "මහින්ද රාජපක්ෂ පාලනය සමයේ සිටි හමුදා නිලධාරින්ගෙන් සහ බුද්ධි අංශ නිලධාරින්ගෙන් පළි ගැනිමේ අරමුණින් වත්මන් රජය කටයුතු කරන බව පිවිතුරු හෙළ උරුමයේ නායක පාර්ලිමේන්තු මන්ත්‍රි උදය ගම්මන්පිල මහතා පවසයි. අද (22) කොළඹ එම පක්ෂ කර්යාලයේ පැවති මාධය හමුවකදි මාධ්‍යවේදි ප්‍රගීත් එක්නැලිගොඩ අතුරුදන් වීමේ සිද්ධිය සම්බන්ධයෙන් අත්අඩංගුවේ පසුවන බුද්ධි අංශ හමුදා නිලධාරියෙකුගේ බිරිඳක් තම සැමියා අත්අඩංගුවට ගැනිම සම්බන්ධයෙන් කරුණු දැක්වීය. අතුරුදන් මාධ්‍යවේදි ප්‍රගීත් එක්නැලිගොඩ දඹුල්ල සිට කොළඹට පැමිනි දිනයකදි තම සැමියාද එම බස් රථයේ සිට පැමින ඇති බවත් එම අවස්ථාවේ ඔහුගේ ජංගම දුරකථනය හා සම්බන්ධ තොරතුරු අනුව තම සැමියා එක්නැලිගොඩ මාධ්‍යවේදියා අතුරුදන් වීම හා සම්බන්ධ බවට චෝදනා කරමින් තම සැමියාව සිරගත කර ඇති බව බුද්ධි අංශ නිලධාරියාගේ බිරිදි පැවසීය. මෙම සිද්ධිය සම්බන්ධයෙන් කිහිප අවස්ථාවකදිම තම නිවසට සිවිල් ඇදුමින් පැමිණි පොලිස් නිලධාරින් තම සැමියාගෙන් ප්‍රශ්න කිරිම් කල බවත් තර්ජනය කළ බවත් ඇය එහිදි පැවසීය. අවසානයෙදි තම සැමියා හමුදා නීති අංශ නිලධාරියෙකු සමඟ පොලිසියට ගිය අවස්ථාවෙදි ඔහුව අත්අඩංගුවට ගත් බවත් පසු දිනකදි සිවිල් ඇදුමින් සිටි පොලිස් නිලධාරින් විසින් තම සැමියා නිල ඇදුමින් සිටියදිම නිවස අසලට රැගෙන විත් බිම දිගේ ඇද ගෙන පැමිනි බවද ඇය එහිදි වැඩිදුරටත් පැවසිය. ඉන් පසුව මාධ්‍යහමුව ඇමතු පාර්ලිමේන්තු මන්ත්‍රි උදය ගම්මන්පිල මහතා පැවසුවේ මෙලෙස හමුදා නිලධාරින් අත්අඩංගුවට ගෙන ඇත්තේ මහින්ද රාජපක්ෂ පාලනය සමයේ සිටි හමුදා නිලධාරින්ගෙන් සහ බුද්ධි අංශ නිලධාරින්ගෙන් පළි ගැනිමේ අරමුණින් බවයි. කෙසේ වෙතත් අතුරුදන්ව සිටින පුද්ගලයෙකු ඝාතනය කළ බවට චෝදනා කරමින් මෙලෙස අත්අඩංගුවට ගැනිම කිසිදු නීතිමය සාධාරණයක් නොමැති බවද මන්ත්‍රිවරයා මෙහිදි පැවසීය. පසුව මාධ්‍යවේදින් නැගු ප්‍රශ්න කිහිපයකටද මන්ත්‍රිවරයා පිළිතුරු ලබා දුන්නේය. එහිදි ජපන් ආරක්ෂ අමාත්‍යවරයා ශ්‍රී ලංකාවේ කළ සංචාරය සම්බන්ධයෙන්ද අදහස් දැක්වීය. තවද ඒකාබද්ධ විපක්ෂය ප්‍රමුඛව පොදුජන පෙරමුණ එළඹෙන 5වදා සංවිධානය කර ඇති ජන රැළියට විවිධ පර්ශව දක්වම ප්‍රතිචාර හා මාර්ග තදබදය හේතුවෙන් කොළඹට රැකියා සඳහා පැමිණේන ජනතාවගෙන් ගම්මන්පිල මන්ත්‍රිවරයා ඉල්ලීමක් කරමින් පැවසුවේ තමන්ට සිදු විය හැකි අපහසුතා මඟහරවා ගැනිම සඳහා සේවයට වාර්තා නොකර සිටින ලෙසටය.", "URL": "https://sinhala.adaderana.lk/news.php?nid=94835", "Category": null, "Parent URL": null}