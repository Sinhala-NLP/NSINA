{"Source": "Adaderana", "Timestamp": "April 11, 2018 09:14 pm", "Headline": "විශ්‍රාම ලත් ගුරුතුමාට වෙච්ච දේ", "News Content": "කිළිනොච්චියේ ඉරණමඩු ප්‍රදේශයේදී සිදු වූ රිය අනතුරකින් ප්‍රදේශයේ ඉතාම ජනප්‍රියව සිටි 65 හැවිරිදි විශ්‍රාම ලත් ගුරුවරයෙකු බරපතළ ලෙස තුවාල ලබා කිළිනොච්චිය රෝහලට ඇතුළත් කොට තිබේ. අධික වේගයෙන් පැමිණි වෑන් රථයක් වැරදි ලෙස මහා මාර්ගයට ඇතුළු කිරීමට උත්සහ කළ අවස්ථාවේදී කුඩා යතුරු පැදියකින් ගමන් කළ ගුරුවරයාගේ යතුරු පැදියේ වෑන් රථය ගැටී ගුරුවරයා වෑන් රියට යටවී ඇත. සිද්ධිය සියැසින් දුටුවෝ එය විස්තර කිරීමත් සමඟම කෝපයට පත් ප්‍රදේශවාසීන් වෑන් රථයේ රියදුරුට පහර දීමටත් වෑන් රථය විනාශ කිරීමටත් උත්සහ කොට ඇති අතර වහාම එම ස්ථානයට පැමිණි පොලීසිය විසින් එය වළක්වාගෙන තිබේ. ගුරුවරයා එම පළාතේ ඉතා ප්‍රසිද්ධ අයෙකු බැවින් එවැනි තත්ත්වයක් උද්ගතවී ඇති අතර ගුරුවරයාට කිළිනොච්චිය රෝහලෙන් කඩිනමින් ප්‍රතිකාර සලසා දීමටද විශාල පිරිසක් ඉදිරිපත් වී සිටිති. බරපතළ තුවාල ලැබූ ගුරුවරයා රෝහලේ ප්‍රතිකාර ලබන අතර කිළිනොච්චිය පොලීසිය සිද්ධිය පිළිබඳව පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=87316", "Category": null, "Parent URL": null}