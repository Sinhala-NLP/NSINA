{"Source": "Adaderana", "Timestamp": "September 27, 2017 12:17 pm", "Headline": "රියැදුරු නොමැතිව බසයක් ධාවනය වී අයකුට තුවාල", "News Content": "කිලිනොච්චිය කනකපුරම් ප්‍රදේශයේදී රියැදුරු නොමැතිව ධාවනය වූ බස් රථයක් අනතුරට ලක් වී පුද්ගලයකු තුවාල ලබා ඇත.අද(27) උදෑසන 10ට පමණ අදාල මගී ප්‍රවාහන බස් රථයේ රියැදුරු තේ පානය සඳහා බස් රථය මාර්ගය අයිනේ නවතා රථයෙන් බැස ගිය අවස්තාවේ මෙම අනතුර සිදු වී ඇත.රියැදුරු රථය නවතා යන විට රථයේ අත් තිරිංග ඇද තැබීමට අමතක වී ඇති අතර රථය නතර කර තිබී ඇත්තේද පල්ලමක් සහිත ප්‍රදේශයක බව වාර්ථාවේ.රියැදුරු නොමැතිව පල්ලමේ ධාවනය වූ රථය අසළ වූ කුඩා කඩයකට කඩා වැදී ඇති අතර එහිදී පුද්ගලයකු තුවාල ලබා ඇත.", "URL": "https://sinhala.adaderana.lk/news.php?nid=78067", "Category": null, "Parent URL": null}