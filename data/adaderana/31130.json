{"Source": "Adaderana", "Timestamp": "January 27, 2013 05:21 pm", "Headline": "හෙට ඇමති මණ්ඩල සංශෝධනයක්!", "News Content": "අමාත්‍ය මණ්ඩල සංශෝධනයක් හෙට දිනයේ දී සිදුකිරීමට නියමිතව ඇතැයි වාර්තා වේ. මෙම අමාත්‍ය මණ්ඩල සංශෝධනයේ දී ඇතැම් අමාත්‍ය ධුර වෙනස් වීමට ඉඩ ඇති බව රජයේ ආරංචි මාර්ග සඳහන් කළේය. ඊට අමතරව නව අමාත්‍ය ධුර සහ නියෝජ්‍ය අමාත්‍ය ධුර කිහිපයක් පිරිනැමීමට නියමිත බව ද වාර්තා වේ. අදාළ අමාත්‍යවරුන් බොහෝ දුරට හෙට දහවල් ජනාධිපති මහින්ද රාජපක්ෂ මහතා ඉදිරියේ දිවුරුම්දීමට නියමිත බවද එකී ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=31130", "Category": null, "Parent URL": null}