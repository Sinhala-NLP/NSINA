{"Source": "Adaderana", "Timestamp": "July 29, 2014 11:40 am", "Headline": "මෙක්සිකෝවෙන් ටෙක්සාස් පනින්න හැදූ ලාංකිකයින්  පිරිසක් අත්අඩංගුවේ  ", "News Content": "නීති විරෝධී අයුරින් මෙක්සිකෝවේ සිට ටෙක්සාස් ප්‍රාන්තයට ඇතුළු වීමට උත්සාහ කළ ශ්‍රී ලාංකිකයින් කිහිපදෙනෙකු ඇතුළු සංක්‍රමණිකයින් පිරිසක් අත්අඩංගුවට ගෙන තිබේ. එම පිරිස අතර බංග්ලාදේශ සහ නේපාල ජාතිකයින් ද වන බව වාර්තා වෙයි. ඔවුන් මෙක්සිකෝවේ තැමෝලිපාස්හි පිහිටි රියෝග්‍රැන්ඩේ ගංගා නිම්නයේ දී අත්අඩංගුවට ගෙන ඇති බව සඳහන් වෙයි. මීට පෙර අවස්ථා කිහිපයකදී ද ඉරාකයේ, ඉතියෝපියාවේ, එරිත්‍රියාවේ සහ ඊශ්‍රායලයේ පුද්ගලයින් පිරිසක් ද නීති විරෝධී අයුරින් දේශසීමා හරහා ගමන් කරමින් සිටිය දී අත්අඩංගුවට ගෙන තිබේ. එමෙන්ම වර්තමානයේ දී අමෙරිකා එක්සත් ජනපදයට නීති විරෝධී සංක්‍රමණිකයින් ඇතුළුවීමේ ප්‍රවණතාවක් පවතින බව ද වාර්තා වෙයි.", "URL": "https://sinhala.adaderana.lk/news.php?nid=44981", "Category": null, "Parent URL": null}