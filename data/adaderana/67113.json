{"Source": "Adaderana", "Timestamp": "December 17, 2016 03:00 pm", "Headline": "භාවිතයට නුසුදුසු ආහාර විකිණූ 2ක් දැලේ", "News Content": "මඩකළපුව දිස්ත්‍රික්කයේ සිදුකළ වෙළෙඳසැල් පරීක්ෂාවකදී භාවිතයට නුසුදුසු ආහාර අලෙවි කළ පුද්ගලයින් දෙදෙනෙකු අත්අඩංගුවට ගෙන තිබේ.වෙළෙඳසැල් 56ක් මෙහිදී පරීක්ෂාවට ලක්කර ඇති අතර එහිදී භාවිතයට නුසුදුසු ආහාර කිලෝග්‍රෑම් 350ක් මහජන සෞඛ්‍ය සේවා පරීක්ෂකවරුවන් බාරයට ගත් බව නැගෙනහිර පළාත් සෞඛ්‍ය සේවා අධ්‍යක්ෂවරයා පැවසුවේය.සෞඛ්‍ය සේවා පරීක්ෂකවරුන් බාරයට ගත් ආහාර තොග විනාශ කිරීමට ද පියවර ගෙන ඇති බව වාර්තා වේ.එමෙන්ම පරිභෝජනයට නුසුදුසු , ව්‍යාජ ලේබල් අලවා තිබූ ආහාර ඇසුරුම් සහ කල් ඉකුත් වූ ආහාර අලෙවි කළ අලෙවි සැල් 02ක් ද මුද්‍රා තැබූ බව නැගෙනහිර පළාත් නියෝජ්‍ය සෞඛ්‍ය සේවා අධ්‍යක්ෂවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67113", "Category": null, "Parent URL": null}