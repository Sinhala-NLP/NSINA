{"Source": "Adaderana", "Timestamp": "October 19, 2011 08:59 am", "Headline": "පාතාල දේවක එස්.ටී.එෆ් අත්අඩංගුවේ", "News Content": "අපරාධ රැසකට සම්බන්ධ බවට සැක කෙරෙන පුද්ගලයෙකු පොලිස් විශේෂ කාර්ය බලකාය මඟින් අත්අඩංගුවට ගෙන තිබේ. පොලිස් විශේෂ කාර්යය බලකායේ ජ්‍යෙෂ්ඨ නිලධාරියෙකු කියා සිටියේ කප්පම් නොදුන් ව්‍යාපාරියෙකු ඝාතනය කිරීමට පැමිණි බවට ලද තොරතුරකට අනුව සිදු කළ වැටලීමක දී අදාළ පුද්ගලයා අත්අඩංගුවට ගත් බවයි. දේවක නැමති මෙම පාතාල සාමාජිකයා මිනුවන්ගොඩ ප්‍රදේශයේ දී ‍අත්අඩංගුවට ගෙන ඇති බව සඳහන්වේ. මොහු මිනිමැරුම් 9 ට සම්බන්ධ බවට සැක කෙරෙන බව පොලිස් විශේෂ කාර්යය බලකාය පවසයි. අත්අඩංගුවට ගන්නා අවස්ථාවේ දී අදාළ සැකකරු සතුව තිබී ටී. 56 ගිනි අවියක් එම වර්ගයේ උණ්ඩ 72ක් , පිස්තෝලයක් සහ උණ්ඩ 5ක් , රිවෝල්වරයක් , ජීව අත්බෝම්බ 2ක් සහ මැගසින් 2ක් සොයා ගෙන ඇති බව සඳහන්වේ. අදාළ සැකකරු වැඩිදුර පරීක්ෂණ සඳහා පෑලියගොඩ අපරාධ විමර්ශන අංශයට භාරදුන් බව පොලිස් විශේෂ කාර්යය බලකායේ උසස් නිලධාරියා කියා සිටියේය.", "URL": "https://sinhala.adaderana.lk/news.php?nid=19442", "Category": null, "Parent URL": null}