{"Source": "Adaderana", "Timestamp": "June 19, 2018 03:40 pm", "Headline": "ගරා වැටුණු ගොඩනැඟිලි මතින් හෙට දිනයේ පිපෙන්නට වෙර දරන මල් කැකුළු", "News Content": "දිරාගිය සෙවිලි තහඩු ආවරණය කර ඇති ගරා වැටුණ පැරණි ගොඩනැඟිල්ලක පැදුරක වාඩි වී අකුරු කරන පාසල් දරුවන් පිරිසක් කොටගල ස්ටෝනි ක්ලිප් දෙමළ මහා විද්‍යාලයේ දී අද දෙරණ කැමරා කාචයේ සනිටුහන් විය. මධ්‍යම පළාත් අධ්‍යාපන දෙපාර්තමේන්තුව යටතේ ක්‍රියාත්මක වන නුවරඑළිය අධ්‍යාපන කලාපයට අයත් කොටගල-ස්ටෝනි ක්ලිප් දෙමළ මහා විද්‍යාලය යනු ශිෂ්‍ය ශිෂ්‍යාවන් 550 ක් පමණ අධ්‍යාපනය ලබන පාසලකි. පළමු ශේණියේ සිට උසස්පෙළ දක්වා පංති පැවැත්වෙන මෙම පාසලේ දරුවන්ට ඉතා අඩු පහසුකම් මධ්‍යයේ කටයුතු කිරිමට සිදුවි තිබේ. වසර 50 ට වඩා පැරණි අළුත් වැඩියාවක් නොකරන ලද මෙම පාසලේ පංති කාමර තුළට වර්ෂාව කාලයේදි දිරාපත් වුන සිදුරු සහිත සෙවිලි තහඩුවලින් පංති කාමර තුළට වැසි ජලය ගලා එනු ඇත. එමෙන්ම දැඩි හිරු රශ්මියද පංති කාමරයට පතිත විම නිසා ඔවුන් අපහසු තාවයට පත්වෙන බව පවසති. ජනෙල්වල විදුරුදු කැඩි ගොස්ය.බිම සිමෙන්ති ගැලවීවලවල් සෑදි ඇත. ඩෙස් පුටුද අබලන්ය.එවන් ශාලාවන් 6 ශේණියේ සිට 8 දක්වා පංති පවත්නු ලැබේ. පංති පැවැත්වීමට ඉඩකඩ ප්‍රමාණවත් නොවන නිසා වතු අධිකාරිවරයාගේ සහයෝගය මත ප්‍රජාශාලාවක ද පංති පවත්වන අතර පැදුරක වාඩිවි එහි අධ්‍යාපනය ලැබිමට ඔවුන්ට සිදුවි තිබේ. මෙරට නගරබද පාසල්වල ඇති පහසුකම් ලබමින් තමන්ටද අධ්‍යාපනය ලැබිමට අශාවක් ඇති බව පවසන මෙහි දරුවන් එම පහසුකම් ලබා දෙන ලෙස වගකිව යුත්තන්ගෙන් ඉල්ලා සිටිති. වත්මන් විදුහල්පති වරයා මෙම විද්‍යාලයට පැමිණ වසර 8 ක් වන බව පවසන අතර පාසලේ පවතින අඩුපාඩු පෙන්වා සංවර්ධනය කරදෙන ලෙසට බලධාරින් දැනුවත් කර ඇති බවත් කිසිදු ප්‍රතිචාරයක් මෙතෙක් නොලැබුන බව පවසයි.", "URL": "https://sinhala.adaderana.lk/news.php?nid=91130", "Category": null, "Parent URL": null}