{"Source": "Adaderana", "Timestamp": "March 25, 2016 08:46 am", "Headline": "යුද්ධය තනියෙන්වත් කිහිප දෙනෙකුවත් දිනුවේ නෑ", "News Content": "එල්.ටී.ටී.ඊ ත්‍රස්තවාදින්ට එරෙහි යුද්ධය ජයග්‍රහණය කිරීම තනි පුද්ගලයෙකු හෝ පුද්ගලයින් කිහිප දෙනෙකු පමණක් සිදු කළ කාර්යයක් නොවන බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි.රක්නා ලංකා සහ ඇවන්ගාඩ් සමාගම්වල සිදුව ඇති බව පැවසෙන දුෂණ හා වංචා සම්බන්ධයෙන් ජනාධිපති විශේෂ විමර්ශණ කොමිසම විසින් සිදු කළ විමර්ශන අවසන් වීමෙන් පසු මාධ්‍යවේදීන් නැගූ ප්‍රශ්නවලට පිළිතුරු දෙමින් ගෝඨාභය රාජපක්ෂ මහතා මේ බව පැවසීය.යුද්ධය ජය ගැනීම සඳහා ත්‍රිවිද හමුදාව භූමියේදී, ගුවනේදී මෙන්ම මුහුදේදී විශාල සහයක් දුන් බව ඒ මහතා පෙන්වාදුන්නේය.කෙසේ වෙතත් යුද්ධය ජයගත් බව කියන ඔස්තාර්ගේ යුද හමුදා මූලස්ථානයට ත්‍රස්තවාදී ප්‍රහාරයක් එල්ල වූ බවත්, යුද හමුදා මූලස්ථානයකට ප්‍රහාරයක් එල්ල වූ ලොව පළමු වතාව එය බවත්, හෙතෙම කීවේය.එසේම ලසන්ත වික්‍රමතුංගගේ මරණයට සරත් ෆොන්සේකා මහතා සම්බන්ධ යැයි අගමැතිවරයා ද පවසා ඇති බව ඔහු එහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=58599", "Category": null, "Parent URL": null}