{"Source": "Adaderana", "Timestamp": "December 25, 2018 02:18 pm", "Headline": "කුඩාවැල්ලේදි වෙඩි වැදි මිය අය හදුනා ගනී ", "News Content": "තංගල්ල, කුඩාවැල්ල ධීවර වරායේ සිදුවු වෙඩි තැබීමෙන් මියගිය පුද්ගලයින්ගේ අනන්‍යතාවන් තහවුරු වී තිබේ. ඒ අනුව 40 හැවිරිදි, 37 හැවිරිදි සහ 23 හැවිරිදි වියේ පසුවන පුද්ගලයින් සිව් දෙනෙකු සිද්ධියෙන් මියගොස් ඇති බව පොලිස් මාධ්‍ය ප්‍රකාශක කාර්යාලය පැවසුවේය. ඔවුන් බටහිර කුඩාවැල්ල, උතුරු කුඩාවැල්ල, පහජ්ජාව සහ දෙල්ගොඩ යන ප්‍රදේශවල පදිංචිකරුවන් බව සඳහන් වේ. මේ අතර සිද්ධියෙන් තුවාල ලැබූ පුද්ගලයින් 07 දෙනෙකු මේ වන විට රෝහල්ගතව ප්‍රතිකාර ලබයි. අවුරුදු 18 ත් 51 ත් අතර වයසේ පසුවන ඔවුන් අම්බලන්තොට, උතුරු කුඩාවැල්ල, දික්වැල්ල, කුඩාවැල්ල දකුණ, මහආර යන ප්‍රදේශවල පදිංචිකරුවන් බව පොලිසිය සඳහන් කළේය. සිද්ධියට අදාල සැකකරුවන් මෙතෙක් අත්අඩංගුවට ගෙන නොමැති අතර පොලිස් කණ්ඩායම් කිහිපයක් ඒ පිළිබද විමර්ශන සිදු කරයි.", "URL": "https://sinhala.adaderana.lk/news.php?nid=101271", "Category": null, "Parent URL": null}