{"Source": "Adaderana", "Timestamp": "March 12, 2016 02:18 pm", "Headline": "තිරිඟු ආනයනයේ රේගු සහනය පහතට ", "News Content": "තිරිඟු ආනයනයේ දී ලබා දී තිබූ රේගු සහනය පහත දැමීමට රජය තීරණය කර තිබේ.දේශීය වශයෙන් සහල් නිෂ්පාදනය ඉහළ යාම සහ ජාත්‍යන්තර වෙළඳපොළේ තිරිඟු මිල අඩු වීම හේතුවෙන් මෙම පියවර ගත් බව මුදල් අමාත්‍යංශය පැවසුවේය.ඒ අනුව තිරිඟු කිලෝ ග්‍රෑම් එකක් සඳහා රුපියල් දහයක්ව පැවති රේගු, තීරු බදු සහනය රුපියල් 4ක් දක්වා පහත දමා තිබේ.එම නව සහනය පෙබරවාරි මස 09වන දින සිට ක්‍රියාත්මක වන බව මුදල් අමාත්‍යංශය පවසයි.", "URL": "https://sinhala.adaderana.lk/news.php?nid=58137", "Category": null, "Parent URL": null}