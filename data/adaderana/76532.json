{"Source": "Adaderana", "Timestamp": "August 22, 2017 06:35 am", "Headline": "ට්‍රැමඩෝල් පෙති සමඟ 2ක් කොටුවෙයි", "News Content": "ට්‍රැමඩෝල් පෙති 370 ක් අඩංගු පැකට් 04 ක් ත‍්‍රීරෝද රථයකින් රැගෙන යමින් සිටි කාන්තාවක් සහ එම ත‍්‍රීරෝද රථයේ රියදුරුව විශේෂ කාර්ය බලකායේ නිලධාරීන් විසින් අත්අඩංගුවට ගෙන හලාවත පොලීසියට බාර දී ඇත. ඊයේ(21) සවස හලාවත ප‍්‍රාදේශීය ලේකම් කාර්යාලයට ආසන්නයේදී මෙම වැටලීම සිදු කර තිබේ. අත්අඩංගුවට ගෙන ඇති කාන්තාව ගනේමුල්ල - බොල්ලත පදිංචි 64 හැවිරිදි තැනැත්තියක් බව අනාවරණය වී ඇත. ඇය සමග අත්අඩංගුවට ගෙන ඇති ත‍්‍රීරෝද රථ රියදුරා දකුණු බටගම - කදාන පදිංචිකරුවෙකි. විශේෂ කාර්ය බලකායේ පුත්තලම කදවුරේ බුද්ධි අංශ නිලධාරීන් විසින් කරන ලද තොරතුරු සොයා බැලීමකින් අනතුරුව මෙම වැටලීම සිදු කර ඇත. සැකකාර කාන්තාව කාලයක සිට රහසිගතව මේ ආකාරයට කොළඹ සිට ටැමඩෝල් පෙති ගෙනවිත් බෙදා හරින්නට ඇති බවට විශ්වාස කරන්නේ යැයි පොලීසිය පවසයි. හලාවත පොලීසිය වැඩිදුර විමර්ශණ කටයුතු සිදුකරනු ලබයි.", "URL": "https://sinhala.adaderana.lk/news.php?nid=76532", "Category": null, "Parent URL": null}