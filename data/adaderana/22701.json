{"Source": "Adaderana", "Timestamp": "March 10, 2012 08:48 am", "Headline": "තලවිල මංගල්‍යය වෙනුවෙන් විශේෂ දුම්රිය සේවාවක්", "News Content": "තලවිල දේවස්ථානයේ පැවැත්වෙන මංගල්‍යය වෙනුවෙන් විශේෂ දුම්රිය සේවාවක් ක්‍රියාත්මක කිරීමට දුම්රිය දෙපාර්තමේන්තුව තීරණය කර තිබේ. අද(10) සහ හෙට(11) අදාළ දුම්රිය ධාවන කටයුතු සිදුවන බව දුම්රිය ගමනාගමන අධිකාරී එල්.ඒ.ආර්. රත්නායක මහතා ප්‍රකාශ කළේය. මොරටුව සහ කොළඹ කොටුවේ සිට පලාවිය දක්වා අදාළ දුම්රිය ධාවනය සිදුවන බව රත්නායක මහතා සඳහන් කළේය. එම දුම්රිය කොළඹ සිට පෙරවරු 9 .30, පෙරවරු 10 .30, පස්වරු 2 සහ පස්වරු 3 .40 ට පලාවිය බලා පිටත්වීමට නියමිත බව ඒ මහතා කියා සිටියේය. මොරටුව සිට පස්වරු 2 .10 ට පලාවිය බලා දුම්රියක් ධාවනයවීමට නියමිතය. පලාවිය සිට පස්වරු 2 .25, පස්වරු 4 .45 සහ පස්වරු 6 .10 ට කොළඹ කොටුව දක්වා දුම්රිය ධාවනයවීමට නියමිත බව ද දුම්රිය ගමනාගමන අධිකාරීවරයා සඳහන් ක‍ළේය.", "URL": "https://sinhala.adaderana.lk/news.php?nid=22701", "Category": null, "Parent URL": null}