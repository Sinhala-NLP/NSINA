{"Source": "Adaderana", "Timestamp": "March 25, 2010 08:18 am", "Headline": "රාජස්ථාන් රෝයල්ස්ට ජය", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ ඊයේ පැවති තවත් තරගයකින් ලකුණු 31 ක ජයක් හිමිකරගැනීමට රාජස්ථාන් රෝයල්ස් කණ්ඩායම සමත් විය. ඒ කිංග්ස් ලෙවන් පංජාබ් කණ්ඩායම පරාජයට පත්කරමිනි. කාසියේ වාසිය දිනාගත් කිංග්ස් ලෙවන් පන්ජාබ් කණ්ඩායම ප්‍රථ‍මයෙන් පන්දුවට පහරදීම සඳහා රාජස්ථාන‍් රෝයල්ස් කණ්ඩායමට ආරාධනා කළේය. ඒ අනුව පිටියට පිවිසි රාජස්ථාන් රෝයල්ස් ක්‍රීඩකයින් නියමිත පන්දුවාර 20 අවසානයේ කඩුළු 5 ක් දැවී ලකුණු 183 ක් රැස් කිරීමට සමත් විය. පිළිතුරු ඉනිම ක්‍රීඩා කළ කිංග්ස්‍ ලෙවන් පන්ජාබ් කණ්ඩායමට පන්දුවාර 19 යි එක් පන්දුවක් තුළ දී සියල්ලන් දැවී ලබාගත හැකිවූයේ ලකුණු 152 ක් පමණි. ඒ අනුව කිංග්ස් ලෙවන් පන්ජාබ් කණ්ඩායම පරාජයට පත්කරමින් ලකුණු 31 ක ජයක් හිමිකරගැනිමට රාජස්ථාන් රෝයල්ස් කණ්ඩායම සමත් විය.", "URL": "https://sinhala.adaderana.lk/news.php?nid=7492", "Category": null, "Parent URL": null}