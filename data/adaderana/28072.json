{"Source": "Adaderana", "Timestamp": "October 6, 2012 04:52 pm", "Headline": "ගෝතමාලාවේ ගැටුමකින් 6ක් මරුට", "News Content": "ගෝතමාලාවේ උද්ඝෝෂකයින් පිරිසක් සහ ආරක්ෂක හමුදාව අතර ඇතිවූ ගැටුමකදී උද්ඝෝෂකයින් 6 දෙනෙකු ජීවිතක්ෂයට පත්ව තිබේ. මෙහිදී තවත් පුද්ගලයින් 30 දෙනෙකු තුවාල ලබා ඇති බව සඳහන්ය. විදුලි බිල ඉහළ නැංවීමට විරෝධය පළ කරමින් මෙම පිරිස උද්ඝෝෂණයේ නිරතව තිබේ. දහසක පමණ පිරිසක් අධිවේගී මාර්ගයක් හරස් කරමින් මෙම උද්ඝෝෂණයේ නිරතව සිට ඇති බව විදෙස් මාධ්‍ය වාර්තා සඳහන් කළේය. උද්ඝෝෂකයින් විසුරුවා හැරීමට උත්සහ කිරීමේදී අදාළ ගැටුම හටගෙන තිබේ. රජ්‍ය බලධාරීන් සඳහන් කර ඇත්තේ හදුනා නොගත් පුද්ගලයෙකු විසින් උද්ඝෝකයින් පිටුපස සිට ප්‍රථමයෙන්ම ප්‍රහාර එල්ල කරන්නට ඇති බවයි. එහෙත් පොලීසිය සහ ආරක්ෂක හමුදා උද්ඝෝෂකයින්ට ප්‍රහාර එල්ල කළ බව ප්‍රාදේශිය ක්‍රියාකාරීන් පවසා තිබේ.", "URL": "https://sinhala.adaderana.lk/news.php?nid=28072", "Category": null, "Parent URL": null}