{"Source": "Adaderana", "Timestamp": "February 20, 2018 06:06 pm", "Headline": "උදයංගට එල්ල වු රතු නිවේදනය ගැන හෙළිදරව්වක්", "News Content": "ශ්‍රී ලංකා රජය විසින් තමාට එරෙහිව ජාත්‍යන්තර රතු නිවේදනයක් නිකුත් කිරීමට සුදානම් වු බවට සාවද්‍ය තොරතුරු ඉදිරිපත් වු නිසා එක්සත් අරාබි එමීර් රාජ්‍යයේ බලධාරීන් තමා අත්අඩංගුවට ගත් බව රුසියාවේ හිටපු ශ්‍රී ලංකා තානාපති උදයංග වීරතුංග මහතා පවසයි. මේ සම්බන්ධයෙන් නිවේදනයක් නිකුත් කරමින් ඒ මහතා මේ බව පවසා ඇත. එහිදී වැඩිදුරටත් අදහස් දක්වමින් ඔහු මෙසේ ද සඳහන් කර තිබේ. “ශ්‍රී ලංකාවේ ආණ්ඩුව දෙවැනි වරටත් කල ඉල්ලීමට අනුව ඉන්ටර්පොල් ආයතනය නිල් නිවේදනයක් නිකුත් කර ඇත. එසේ නමුත් හිටපු රාජ්‍ය තාන්ත්‍රික නිලධාරියකු වන මට එරෙහිව රතු වරෙන්තුවක් ලබා ගැනීමට යහපාලන රජයේ නිළධාරීන් මේ දිනවල අලුත්මඋත්සාහයක නිරත වී සිටින බව අප දනිමු. පොලිස් මුල්‍ය අපරාධ කොට්‌ඨාසය මට එරෙහිව මහේස්ත්‍රාත් උසාවියට බී වාර්තාවක් මගින් දන්වා ඇත්තේ, 2006 දී යුක්රේනියාවෙන් මිග් යානා මිලදීගැනීමට කිසිදු වලංගු ගිවිසුමක් නොතිබූණු බවත්, මම කූට ලේඛනයක් සකසා එයට ගුවන් හමුදාපතිගේ අත්සනත් ලබාගෙන, මිග් යානා මිලදීගැනීමට ගිය මුළු මුදලම වංචා කර ඇති බවයි. දේශපාලන විරුද්ධවාදීන්ගෙන් පළිගැනීමට ඕනෑම ගොන් කතාවක් ගොතා, පොලිස් බී වාර්තා මගීන් උසාවියට බොරුකියා නඩුවක් පවත්වාගෙන යාමට ඇති හැකියාව පිළිබඳ හොදම උදාහරණය මෙය වේ. 2006 දී ලංකාව යුක්රේනියාවෙන් මිග් යානා හතරක් මිලදීගත් අතර, ලංකාවට තිබුණු තවත් මිග් යානා හතරක් සම්පුර්ණයෙන් අලුත්වැඩියා කරනු ලැබේ. මේ යානා අටම යුද්ධයෙදී භාවිතා වූ අතර තවමත් ගුවන් හමුදාව සතුව පවතී. මේ ගනුදෙනුව සම්බන්ධයෙන් ගිවිසුමක් නැතැයි කියා මුල්යග අපරාධ කොට්‌ඨාසය උසාවියට කියා සිටියේ, යුක්රේන්මාෂ් සමාගම වරදිමකින් එවපු ලිපියක් ප්‍රයෝජනයට ගෙනය. පසුව යුක්රේනියානු බලධාරීන් මේ වැරැද්ද නිවරදි කිරීමට පියවර ගෙන තිබුණාත්, පොලිසිය එය උසාවියට වාර්තා කර නොමැත.එමෙන්ම ගිවිසුමට අදාළ වගුවන් හමුදාව නිකුත්කල\"භාවිත කරන්නාගේ සහතිකය\"උපයෝගීකරයුක්රේනියානු රජය මිග් ගුවන්යානා 8අපට ලබා දී ඇතිබවඑරට බලධාරීන් පිළිගැනීම යනු මෙම ගිවිසුම ඒ රටෙහි භාවිතා වී ඇති බවයි.“", "URL": "https://sinhala.adaderana.lk/news.php?nid=84584", "Category": null, "Parent URL": null}