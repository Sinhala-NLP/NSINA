{"Source": "Adaderana", "Timestamp": "August 12, 2014 05:23 pm", "Headline": "දේපළ සොරෙක් මාට්ටු", "News Content": "නිවාස බිඳ සොරකම් කිරීමේ සිද්ධීන් කිහිපයකට සම්බන්ධ පුද්ගලයෙකු වැලිමඩ ප්‍රදේශයේ දී අත්අඩංගුවට ගෙන තිබේ. වැලිමඩ පොලිසියේ නිලධාරි කණ්ඩායමත් සිදුකළ වැටලිමකදී සැකකරු අත්අඩංගුවට ගෙන ඇත. සැකකරුගෙන් සිදු කරන ලද වැඩිදුර ප්‍රශ්න කිරීම් වලදී ඔහු වැලිමඩ ප්‍රදේශයේ නිවෙස් බිඳ දේපළ සොරා ගැනීමේ සිද්ධීන් 06 කට සම්බන්ධ බවට තොරතුරු අනාවරණය වී ති‍ෙබ්. එමෙන්ම පොලීසියට වාර්තා වී නොමැති සොරකම් කිරීමේ සිද්ධීන් 09 ක්, දියතලාව ප්‍රදේශයේ නිවෙස් බිඳ සොරකම් කිරීමේ සිද්ධීන් 03 ක් සහ ඌව පරණගම ප්‍රදේශයේ නිවාස බිඳ සොරකම් කිරීමේ සිද්ධීන් 08 ක් පිළිබඳව තොරතුරු අනාවරණය වී ඇති බව පොලිසිය පැවසුවේය. සැකකරුගේ ප්‍රකාශ මත ඔහු විසින් සොරකම් කර තිබු රූපවාහිනි යන්ත්‍රයක්, සංයුක්ත තැටි ධාවක යන්ත්‍රයක්, පා පැදියක්, විදුලි ස්ත්‍රික්කයක්, කැමරාවක්,ජංගම දුරකථන 13 ක්, රන් මාලයක් සහ කරාබු ජෝඩුවක් ඇතුළු භාණ්ඩ කිහිපයක් පොලිසිය විසින් සොයාගෙත ඇත. සැකකරු 26 හැවිරිදි පුද්ලගයෙකු වන අතර ඔහු අද වැලිමඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45305", "Category": null, "Parent URL": null}