{"Source": "Adaderana", "Timestamp": "June 3, 2014 11:55 am", "Headline": "කො‍හුබත් කර්මාන්ත ශාලාවක ගින්නක් ", "News Content": "මාරවිල ප්‍රදේශයේ කොහුබත් කර්මාන්ත ශාලාවක ගින්නක් හටගෙන තිබේ. පොලීසිය පැවසුවේ වර්ෂාවත් සමඟ අකුණු සැර වැදීමෙන් ඇතිවූ විදුලි කාන්දුවක් හේතුවෙන් මෙම ගින්න හටගෙන ඇති බවයි. හලාවත නගර සභාවේ ගිනි නිවන ඒකකය සහ මාරවිල පොලිස් ස්ථානයේ නිලධාරින් එක්ව ගින්න මැඩපවත්වා තිබේ. ගින්නෙන් ජීවිත හානියක් සිදුව නොමැති අතර සිදුවූ දේපළ හානිය පිළිබඳ මෙතෙක් තක්සේරු කර නොමැති බව පොලීසිය සඳහන් කළේය. ගින්න සම්බන්ධයෙන් මාරවිල පොලීසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=43692", "Category": null, "Parent URL": null}