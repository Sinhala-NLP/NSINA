{"Source": "Adaderana", "Timestamp": "July 15, 2012 08:39 am", "Headline": "අත්අඩංගුවට පත් එජනිස මන්ත්‍රීවරයා රිමාන්ඩ්", "News Content": "පොලිස් අත්අඩංගුවට පත් කැලණිය ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රීවරයා ලබන 16 වන දින තෙක් රක්ෂිත බන්ධනාගාරගත කර තිබේ. මහර මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය ලබාදී ඇති අතර මහජනයා නොසන්සුන් වන ආකාරයෙන් හැසිරීම හේතුවෙන් පෑලියගොඩ ප්‍රදේශයේ දී සැකකාර මන්ත්‍රීවරයා අත්අඩංගුවට ගෙන තිබුණි. මේ අතර තංගල්ල නගර සභාවේ මන්ත්‍රීවරයෙකු ද ඊයේ දහවල් අත්අඩංගුවට ගත් බව පොලිසිය පවසයි. ප්‍රදේශයේ නිවසකට අනවසරයෙන් ඇතුළුවීම සම්බන්ධයෙන් සැකකරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=25788", "Category": null, "Parent URL": null}