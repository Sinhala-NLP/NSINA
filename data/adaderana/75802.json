{"Source": "Adaderana", "Timestamp": "July 31, 2017 11:28 am", "Headline": "මහත්මයෙක් නම් ඉල්ලා අස්විය යුතුයි", "News Content": "බැඳුම්කර ගනුදෙනුව සම්බන්ධයෙන් එල්ල වී ඇති චෝදනා හේතුවෙන් විදේශ කටයුතු අමාත්‍ය රවී කරුණානායක මහතා ඉල්ලා අස්විය යුතු බව ක්‍රිඩා අමාත්‍ය දයාසිරි ජයසේකර මහතා පවසයි. කුරුණෑගල ප්‍රදේශයේ පැවති ජනහමුවකට එක් වෙමින් අමාත්‍යවරයා මෙම අදහස් පළ කළේය. නියම මහත්මා ගතිගුණ ඇති අයෙක් නම් තමාට එල්ල වී ඇති චෝදනා සම්බන්ධයෙන් නිසි පරීක්ෂණයක් සිදු කර අවසන් නිගමනයක් හිමිවන තුරු තම ධූරයෙන් ඉල්ලා අස්විය යුතු වුවත් එසේ නොකිරීම හේතුවෙන් අද වන විට ආණ්ඩුවේ සිටින සෙසු අය ද අපහසුතාවයට පත්ව ඇති බව අමාත්‍යවරයා වැඩිදුරටත් කියා සිටියේය. ජනාධිපතිවරයා බලයට පත්වීමත් සමඟ මෙම බැඳුම්කර ගනුදෙනුව සම්බන්ධයෙන් පරීක්ෂණ කටයුතු නිසි ලෙස සිදුවෙන බවත් මෙම වංචාවට සම්බන්ධ සියලු දෙනාට දඬුවම් ලබා දිය යුතු බවත් අමාත්‍යවරයා මෙහිදී තරයේ කියා සිටියේය.", "URL": "https://sinhala.adaderana.lk/news.php?nid=75802", "Category": null, "Parent URL": null}