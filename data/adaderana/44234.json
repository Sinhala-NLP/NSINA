{"Source": "Adaderana", "Timestamp": "June 26, 2014 10:26 am", "Headline": "46ක් කතාව බොරු - 24ක් නිදහස් කළා", "News Content": "ශ්‍රී ලංකා නාවික හමුදාව භාරයේ සිටි ඉන්දිය ධීවරයින් 24 දෙනෙකු නිදහස් කිරීමට පියවර ගෙන තිබේ. අද උදෑසන යාපනය අධිකරණය මගින් ඔවුන් නිදහස් කිරීමට පියවර ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා සඳහන් කළේය. මුහුදු සීමා උල්ලංඝණය කිරීම හේතුවෙන් උතුරු මුහුදු ප්‍රදේශයේදී අත්අඩංගුවට ගෙන කන්කසන්තුරේ ප්‍රදේශය භාර ධීවර පරීක්ෂකවරයා භාරයේ සිටි ඉන්දීය ධීවරයින් පිරිසක් මෙලෙස නිදහස් කර ඇති බව සඳහන්ය. මේ අතර ශ්‍රී ලංකා නාවික හමුදාව විසින් ඉන්දීය ධීවරයින් 46 දෙනෙකු නිදහස් කළ බව ඉන්දීයා මාධ්‍ය වාර්තා කර තිබුණ ද එම වාර්තා අසත්‍ය බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා සඳහන් කළේය.", "URL": "https://sinhala.adaderana.lk/news.php?nid=44234", "Category": null, "Parent URL": null}