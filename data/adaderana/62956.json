{"Source": "Adaderana", "Timestamp": "August 11, 2016 06:42 am", "Headline": "එල්මෝ ප්‍රනාන්දුගේ කොළඹ හඬ නිහඬවෙයි!", "News Content": "බී.බී.සී සංදේශයේ කොළඹ වාර්තාකරු ලෙස සේවය කළ ප්‍රවීණ මාධ්‍යවේදී එල්මෝ ප්‍රනාන්දු මහතා අභාවප්‍රාප්ත වී තිබේ.කලක් රෝගාතුරුව සිටි ඒ මහතා පැලවත්ත,බත්තරමුල්ල පිහිටි ස්වකීය නිවසේදී මිය යනවිට 75වන වියේ පසුවිය.ශ්‍රී ලංකා ගුවන්විදුලි සංස්ථාවේ වාර්තාකරුවෙකු,වැඩසටහන් නිෂ්පාදකයෙකු,ගුවන්විදුලි නිවේදකයෙකු ලෙස මූලාරම්භයේදී කටයුතු කළ ඔහු ඉන් ඉක්බිතිව වෙරිටාස් ගුවන්විදුලියටද,පසුව බී.බී.සී ලෝක සේවයටද එක්විය.ඒ මහතාගේ දේහය බත්තරමුල්ල,පැලවත්ත පිහිටි ඔහුගේ නිවසේ තැන්පත් කර ඇති අතර අවසන් කටයුතු අද පස්වරුවේ පැලවත්ත පොදු සුසාන භූමියේදී සිදුකිරීමට නියමිතය.", "URL": "https://sinhala.adaderana.lk/news.php?nid=62956", "Category": null, "Parent URL": null}