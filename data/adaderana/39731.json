{"Source": "Adaderana", "Timestamp": "December 20, 2013 11:19 am", "Headline": "ඌරන් 21ක් ප්‍රවාහනය කළ 2ක් මාට්ටු ", "News Content": "මස් පිණිස ඌරන් 21 දෙනෙකු ප්‍රවාහනය කරමින් සිටි පුද්ගලයින් දෙදෙනෙකු හැටන් පොලීසිය විසින් අත්අඩංගුවට ගෙන තිබේ. හැටන් පොලීසියේ රථ වාහන අංශයට ලද තොරතුරක් මත සිදුකළ වැටලීමකදී මෙම පුද්ගලයින් අත්අඩංගුවට ගෙන ඇති බව වාර්තා වෙයි. හැටන් දික්ඔය සිට මීගමුව දක්වා මෙම ඌරන් ප්‍රවාහනය කරමින් සිට ඇති අතර ප්‍රවාහනය සඳහා යොදාගත් ලොරි රථය ද පොලිස් භාරයට ගෙන තිබේ. සැකකරුවන් දෙදෙනා ජාඇළ ප්‍රදේශයේ පදිංචිකරුවන් බව පොලීසිය පවසයි.", "URL": "https://sinhala.adaderana.lk/news.php?nid=39731", "Category": null, "Parent URL": null}