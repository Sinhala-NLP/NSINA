{"Source": "Adaderana", "Timestamp": "April 16, 2012 09:40 am", "Headline": "2014 දී අයවැය හිඟය 5.2% ට අඩුකර ගැනීම මූලික ඉලක්කයයි", "News Content": "2014 වසර වනවිට මෙරට අයවැය හිඟය 5 . 2% ක් දක්වා අඩුකර ගැනීම රජයේ මූලික ඉලක්කය බවට පත්වී තිබේ. 2010 දක්වා 8 . 3% ක පැවති අයවැය හිඟය 2011 වසර වන විට 6 . 9% ක් දක්වා පහළ අගයක පවත්වා ගැනීමට රජයට හැකි වී ඇති බව රජයේ ප්‍රවෘත්ති දෙපාර්තමේන්තු‍ව නිවේදනයක් නිකුත් කරමින් සඳහන් කරයි. මෙය ශ්‍රී ලංකාව ලැබූ ආර්ථික ජයග්‍රහණයක් බව රජය පෙන්වා දෙයි. නිෂ්පාදන ප්‍රවේශය සලකා බැලීමේ දී 2011 වසරේ දී ආර්ථික වර්ධනය සඳහා කාර්මික හා සේවා අංශවලින් වැඩි දායකත්වයක් දක්වා ඇති බව සඳහන්ය.", "URL": "https://sinhala.adaderana.lk/news.php?nid=23541", "Category": null, "Parent URL": null}