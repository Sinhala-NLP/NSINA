{"Source": "Adaderana", "Timestamp": "March 6, 2012 03:27 pm", "Headline": "අනවසරයෙන් වැලි ගොඩ දැමූ 8 දෙනෙකු කොටුවෙයි", "News Content": "පොළොන්නරුව, මනම්පිටිය ජාතික වනෝද්‍යානයේ අනවසරයෙන් වැලි ගොඩ දමමින් සිටි පුද්ගලයින් 8 දෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. බලපත්‍ර නොමැතිව ගොඩ දමා ප්‍රවාහනය කිරීමට සූදානම් කර තිබූ වැලි පුරවන ලද ට්‍රැක්ටර් රථ 2ක් සහ ටිපර් රථ 2 ක් ද මෙහි දී සිය භාරයට ගත් බව පොලිස් විශේෂ කාර්යය බලකාය සඳහන් කරයි. සැකකරුවන් වැඩිදුර පරීක්ෂණ කටයුතු සදහා පොළොන්නරුව පොලිස් ස්ථානය වෙත භාර දී ඇත.", "URL": "https://sinhala.adaderana.lk/news.php?nid=22622", "Category": null, "Parent URL": null}