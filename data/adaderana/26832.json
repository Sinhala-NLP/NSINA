{"Source": "Adaderana", "Timestamp": "August 23, 2012 03:13 pm", "Headline": "නකල්ස් ගිනිගනී", "News Content": "නකල්ස් රක්ෂිතයේ ගින්නක් හටගෙන තිබේ. රක්ෂිතයේ හුන්නස්ගිරිය නගරයට ඉහළ ප්‍රදේශයේ මෙම ගින්න හටගෙන ඇති බව අද දෙරණ වාර්තාකරු පවසයි. අද (23) දහවල් හටගත් මෙම ගින්න හේතුවෙන් මේ වන විටත් අක්කර 5 ක පමණ ප්‍රදේශයක් විනාශ වී ඇති බව සඳහන්ය. මේ අතර පොළොන්නරුව පරාක්‍රම සමුද්‍ර රක්ෂිතයේ හටගත් ගින්න මේ වනවිට පාලනය කිරීමට හැකිවී තිබේ. අද දහවල් හටගත් ගින්නෙන් රක්ෂිතයේ අක්කර 20 ක පමණ භූමි ප්‍රදේශ‍යකට හානි සිදු වූ බව වාර්තා වේ. කෙසේ වෙතත් තමන්කඩුව ප්‍රාදේශීය සභාවේ ගිනි නිවීමේ ඒකකය, වනජීවී නිලධාරීන් හා ප්‍රදේශවාසීන්ගේ සහයෝගයෙන් ගින්න නිවා දැමීමට හැකිවූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=26832", "Category": null, "Parent URL": null}