{"Source": "Adaderana", "Timestamp": "October 31, 2016 08:45 am", "Headline": "කොකුවිල්හිදී සන්නද්ධව සිටි දෙදෙනෙක් දැලේ", "News Content": "යාපනය, කොකුවිල් ප්‍රදේශයේදී ආයුධ සන්නද්ධව සිටි පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ.ප්‍රදේශය බාර උසස් පොලිස් නිළධාරියෙකු අද දෙරණ සමග කියා සිටියේ යාපනය පොලිසියට ලද තොරතුරක් මත සිදු කළ විමර්ශනයකදී යතුරුපැදියකින් ගමන් කරමින් සිටියදී අදාළ සැකකරුවන් දෙදෙනා අත්අඩංගුවට ගත් බවයි.අත්අඩංගුවට ගන්නා අවස්ථාවේදී සැකකරුවන් සතුව තිබී කඩු දෙකක් සොයාගෙන තිබේ.ඒ අනුව ඔවුන් මේ වන විට යාපනය පොලිසිය බාරයේ රඳවා තබාගෙන ප්‍රශ්න කිරිම් සිදු කරන බව ද උසස් පොලිස් නිළධාරියා පවසා සිටියේය.කෙසේ වෙතත් මෙම සැකකරුවන් කිසියම් සංවිධානයක සාමාජිකයින් ද යන්න සම්බන්ධයෙන් පුළුල් විමර්ශන ආරම්භ කර ඇති බව ඔහු වැඩිදුරටත් කියා සිටියේය.අත්අඩංගුවට ගත් සැකකරුවන් දෙදෙනා මනිපායි සහ කෝපායි යන ප්‍රදේශවල පදිංචිකරුවන් බව සදහන්ය.මේ අතර ආවා කණ්ඩායම නැමැති සංවිධානයටත් වඩා උතුරේ ක්‍රියාත්මක වන විවිධ කල්ලි කිහිපයක් පිළිබඳව තොරතුරු වාර්තා වී ඇති බව උතුරු පළාත් සභාවේ සභාපති සී.වී.කේ. සිවඥානන් මහතා පවසයි.", "URL": "https://sinhala.adaderana.lk/news.php?nid=65565", "Category": null, "Parent URL": null}