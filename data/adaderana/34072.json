{"Source": "Adaderana", "Timestamp": "May 14, 2013 09:18 am", "Headline": "මී ගවයින් සමග 4ක් මාට්ටු", "News Content": "නීති විරෝධී ලෙස මී ගවයින් ප්‍රවාහනය කළ පුද්ගලයින් සිව්දෙනෙකු සෙල්ලකතරගම බෝගහ හංදිය ප්‍රදේශයේ දි අත්අඩංගුවට ගෙන තිබේ. කතරගම පොලීසිය විසින් සිදුකළ සෝදිසියකදී මී ගවයින් රැගෙන ගිය වාහනය ද පොලිස් භාරයට ගෙන ඇත. අදාළ වාහනයේ මී ගවයින් 6 දෙනෙකු ප්‍රවාහනය කරමින් සිටි බව පොලීසිය පැවසුවේය. සැකකරුවන් අද දින තිස්සමහාරාම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34072", "Category": null, "Parent URL": null}