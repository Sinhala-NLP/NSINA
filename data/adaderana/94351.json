{"Source": "Adaderana", "Timestamp": "August 13, 2018 08:27 pm", "Headline": "රට ඉදිරියට ගෙනියන්න සියලුම දෙනා එක්විය යුතුයි", "News Content": "සියලු දෙනා එක්වී රට ඉදිරියට ගෙන යා යුතු බව අග්‍රාමාත්‍ය රනිල් වික්‍රමසිංහ මහතා පවසයි. කුරුණෑගල පැවති උත්සවයකට එක් වෙමින් අග්‍රමාත්‍යවරයා මේ බව ප්‍රකාශ කළේය. කුරුණෑගල ඉදි කල නව ජල පවිත්‍රාගාරය හා සනීපාරක්ෂක ව්‍යාපෘතිය ජනතා අයිතියට පත් කිරීම අද (13) පස්වරුවේ අග්‍රාමාත්‍යවරයාගේ ප්‍රධානත්වයෙන් සිදු කෙරිණි. 2020 වසර වන විට රටෙහි ණය අයවැයෙන් 70% කට සීමා කිරීම බවත් ඒ සඳහා රටේ ආදායම 10% කින් වැඩි කර ඇති බවද අග්‍රාමාත්‍යවරයා ප්‍රකාශ කළේය. විදේශ විනිමයවල හිඟයක් පවතින නිසා ණය ගැනීමට සිදුව ඇති බවත් එම ප්‍රශ්නය විසඳන තෙක් ඉදිරියට යාමට නොහැකි බවද අග්‍රාමාත්‍යවරයා ප්‍රකාශ කළේය. 2015 වසරේදී අලුත් ආර්ථිකයක් ඇති කිරීමට කටයුතු කළ බවත් ඒ අනුව ඉදිරියට යාමේ හැකියාව පවතින බවත් ඒ සඳහා සියලු දෙනා එක් විය යුතු බවද අග්‍රාමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94351", "Category": null, "Parent URL": null}