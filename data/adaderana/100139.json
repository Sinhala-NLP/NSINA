{"Source": "Adaderana", "Timestamp": "December 2, 2018 12:16 pm", "Headline": "මල් කැකුලක් වැනසූ පාපතරයෙක් නීතියේ රැහැනට", "News Content": "පන්නල-බම්මන්න ප‍්‍රදේශයේ නිවසකට පැන අවුරුදු 11ක් වයසැති දැරියකට බරපතල ලිංගික අතවර කළ බව කියන වයස අවුරුදු 33 සැකකරුවෙකු අත්අඩංගුවට ගෙන ඇත. සැකකරු කටුගම්පල ප‍්‍රදේශයේ වත්තක එළදෙනුන්ගේ කිරි දොවමින් සේවය කරමින් සිටියදී අත්අඩංගුවට ගත් බව පොලිසිය පවසයි. වින්ධිත දැරියගේ මව ඇඟලූම් සේවිකාවක්ද පියා වඩුකාර්මිකයෙක්ද වන අතර දැරිය ඥාති නිවෙස්වල ආරක්‍ෂාවට රඳවා ගොස් ඇත. පොලිසිය සිදු කළ විමර්ශනයේදී අනාවරණය වී ඇත්තේ සිද්ධියට සතියකට පමණ පෙර අදාල සැකකරු දැරිය සිටි නිවසට පැමිණ ඔහුට අයත් ජංගම දුරකථනයෙන් ළමා ගීත පෙන්වමින් අනවශ්‍ය ලෙස දැරිය ස්පර්ෂ කිරීම නිසා නිවැසියන් විසින් ඔහුව පලවා හැර ඇති බවයි. පසු දිනකදි මෙම සැකකරු නැවත් දැරිය එම නිවසේ සිටිය අවස්ථාවකදි පිහියක් පෙන්වා දැරිය බිව ගන්වා මෙලෙස දැරිය අපයෝජනය කර ඇති බව හෙළි වි ඇත. පොලිසිය සැකකරු අත්අඩංගුවට ගෙන ඔහුගෙන් කළ විමසීමෙන් අනුව අදාළ නිවසේ තිබී සැකකරුට අයත් බව කියන ඇඳුම් සොයාගෙන තිබේ.", "URL": "https://sinhala.adaderana.lk/news.php?nid=100139", "Category": null, "Parent URL": null}