{"Source": "Adaderana", "Timestamp": "February 10, 2011 02:42 pm", "Headline": "කරාපිටියට නව හදිසි අනතුරු ප්‍රතිකාර ඒකකයක්", "News Content": "කරාපිටිය රෝහලට අනුබද්ධව නව හදිසි අනතුරු ප්‍රතිකාර ඒකකයක් ඉදිකර ති‍බේ. ඕට්‍රේලියාවේ වික්ටෝරියා ප්‍රාන්ත රජයේ ආධාර මත ඉදිකර ඇති මෙම හදිසි අනතුරු ඒකකය සඳහා රුපියල් මිලියන 450 ක් වැය කර ඇති බව සෞඛ්‍ය අමාත්‍යාංශය පවසයි. පළාත් රෝහල්වල හදිසි අනතුරු ප්‍රතිකාර ඒකක ස්ථාපිත කිරීමේ වැඩසටහන යටතේ දකුණු පළාතට අදාළව කරාපිටිය රෝහලේ මෙම ඒකකය ඉදිකර ඇත. ඉදිරියේ දී මධ්‍යම සහ සබරගමු පළාත්වල තෝරාගත් රෝහල් කිහිපයක ද හදිසි අනතුරු ප්‍රතිකාර ඒකක ඉදිකරන බව සෞඛ්‍ය අමාත්‍යාංශය ප්‍රකාශ කරනු ලැබීය. ඒ සඳහා මේ වන විටත් කුරුණෑගල, රත්නපුර සහ කෑගල්ල යන රෝහල්වල ද හදිසි අනතුරු ඒකක පිහිටුවීමේ කටයුතු ආරම්භ කර තිබේ.", "URL": "https://sinhala.adaderana.lk/news.php?nid=14124", "Category": null, "Parent URL": null}