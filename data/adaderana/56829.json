{"Source": "Adaderana", "Timestamp": "February 1, 2016 10:30 am", "Headline": " විදේශ මුදල් තොගය රට පටවන්න ගිය 2ක් මාට්ටු", "News Content": "නීති විරෝධී අයුරින් විදේශ මුදල් තොගයක් මෙරටින් රැගෙනයාමට උත්සහ කළ කාන්තාවක ඇතුළු පුද්ගලයින් දෙදෙනෙකු කටුනායක බණ්ඩාරනායක ජාත්‍යන්තර ගුවන් තොටුපොළෙ දී අත්අඩංගුවට ගෙන තිබේ.අදාළ පුද්ගලයින් දෙදෙනා අද(01) අළුයම 01.40 ට පමණ ශ්‍රී ලංකන් ගුවන් සේවයට අයත් යූ.එල් 402 දරණ ගුවන් යානයෙන් තායිලන්තයේ බැංකොක් නුවර බලායාමට පැමිණ ඇති බව අද දෙරණ ගුවන් තොටුපොළ වාර්තාකරු පැවසුවේය.එහිදී ගුවන් තොටුපොළ රේගුව ඔවුන්ගේ ගමන් මලු පරික්ෂා කිරිමේදී එම මුදල් තොගය සොයා ගැනිමට හැකිව තිබේ.ගමන් මලු තුළ තිබී අමෙරිකානු ඩොලර් අසූ දහස් අටසීයයක් (80,800) ක් සහ ස්විස් ෆ්‍රෑන්ක් හයදහසක් (6000)ක් සොයාගත් බව ගුවන් තොටුපොළ රේගුව පැවසුවේය.එම මුදල් තොගයේ වටිනාකම රුපියල් එක් කෝටි 26 ලක්ෂ 69,490 ක් බව සඳහන්ය.අත්අඩංගුවට ගෙන ඇත්තේ පිළියන්දල ප්‍රදේශයේ පදිංචි 42 හැවිරිදි කාන්තාවක් සහ ජා ඇළ ප්‍රදේශයේ පදිංචි 27 හැවිරිදි පුද්ගලයෙකි.ගුවන් තොටුපොළ රේගුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=56829", "Category": null, "Parent URL": null}