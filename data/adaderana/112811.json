{"Source": "Adaderana", "Timestamp": "June 26, 2019 04:09 pm", "Headline": "සහරාන්ගේ බෝම්බෙනුත් ආණ්ඩුව වාසි ගන්නවා-රෝහිත", "News Content": "සහරාන්ගේ බෝම්බයෙනුත් වත්මන් ආණ්ඩුව වාසි සහගත තත්ත්වයක් නිර්මාණය කරගෙන ඇති බව පාර්ලිමේන්තු මන්ත්‍රී රෝහිත අබේගුණවර්ධන මහතා චෝදනා කරයි. අප්‍රේල් මාසේ විසි එක් වෙනිදා සහරාන් සහ අනෙක් පිරිස සිදුකළ මිලේච්ඡ ප්‍රහාරයෙන් විශාල ජීවිත ප්‍රමාණයක් අහිමිවීම සිදුවු බවත් එම නිසා මේ මොහොත වනවිටත් රටේ ආරක්ෂාව ඉතාම අවාසනාවන්ත තත්ත්වයකට පත් වී ඇති බවත් මන්ත්‍රීවරයා පවසයි. රටේ ජීවත්වන සෑම කෙනෙකුම බියෙන් සැකෙන් ජීවත් වෙන තත්ත්වෙට පත්වී ඇති බවද මන්ත්‍රීවරයා ප්‍රකාශ කළේය. අද (26) කොලම පැවති මාධ්‍ය හමුවකදි මන්ත්‍රීවරයා මෙම අදහස් පල කළේය. එහිදි වැඩිදුරටත් අදහස් දැක්වු මන්ත්‍රීවරයා, \" සහරාන්ගේ බෝම්බය වගේ නෙවෙයි. දැන් මේ රටේ ජීවිත විනාශ කරන බෝම්බ හා තවත් මේ රට ආර්ථීක වශයෙන් දූෂණයකරන වැඩ දිගින් දිගටම සිද්ධ වෙමින් පවතිනවා. සහරාන්ගේ බෝම්බයත් මේ ආණ්ඩුවට වාසි සහගත තත්ත්වයක් නිර්මාණය කරලා තියෙනවා. ජනතාව ඉන්නේ බෝම්බ බියෙන්. ඔවුන් රටේ රාජ්‍ය ආරක්ෂාව ගැන හොයනවා. ඒ අතරතුරේ වෙනම පොඩි පොඩි බිම්බෝම්බ ආණ්ඩුව පත්තු කරන එක අති භයානක වලා. ඒ වගේ එකක් තමයි දැන් පත්තු වෙලා තියෙන්නෙ. අපේ රටේ අධ්‍යාපන ඇමැතිවරයා ගැන බලමු.ඔහුගේ අතේ තමයි රටේ අනාගතය තියෙන්නේ. අධ්‍යාපන ඇමතිවරයෙක් අවුරුදු හයක් පාලනය කරන කොට ඔහු ගන්නා තීන්දු තීරණ මත දැයේ දරුවන් උගත් දරුවන් බවට පරිවර්තනය වෙනවා. අද අධ්‍යාපන ඇමැතිවරයා මොකක්ද කරල තියෙන්නේ. ඊයෙ පත්තරේ වාර්තා කරනවා — අකිලට දුර ගමනක් යන්න ඡායාරූපය සහිත ලිපියක් පෙළපොත් වලට දමන්න කියලා˜ ඇමතිවරයාම තියෙනවා. ඒක කියන්නේ හිටපු අධ්‍යාපන කොමසාරිස්. මේ වන විට එතුමා අධ්‍යාපන සැලසුම් දෙපාර්තමේන්තුවේ නිලදාරියෙක්. කේ ඩී ඉලංගසිංහ මහත්තය. ඔහු එවකට හිටපු නිලධාරියෙක් හැටියට ප්‍රකාශයක් කරනවා මේ ගැන.— මම කිව්වා විෂය භාර ඇමැතිවරයාට මේ ගැන නැවත හිතන්න කියලා තවත් කොළ හතරක් අලූතෙන් එකතු කරන්න සිදුවෙන නිසා˜ ඇමතිවරයා එතකොට කියලා තියෙන්නේ මගේ ප්‍රතිරූපය නංවන්න මේක කරන්න කියන දේ. නිකන් පින්තූරයක් නෙවෙයි වර්ණ පින්තූරයක් යොදන්න කියලා තියෙනවා. අධ්‍යාපන ඇමැතිවරයා ලස්සනට ඉන්න තරමට තමයි අගමැතිවරයාගෙන් අවශ්‍ය කරන පහසුකම් ලැඛෙන්නේ. එතුමා කියලා තියෙන එකක් හරි නේ .මමත් දැක්කා ඒ ඡායාරූපය. එකේ තොල් පාට කරල තියෙන්නෙ. කොන්ඩෙ ලස්සනට පීරල තිබුනා. හැබැයි ගියපු ගාන කෝටි දාසයයි. දරුවන්ගේ පෙළපොතට තමන්ගෙ පින්තූරය දාලා විස්තරය දාන්න කෝටි දාසයක් අධ්‍යාපන ඇමැතිවරයා වැය කරන කොට රටේ තත්වය තත්ත්වය මොකක්ද. මම පාර්ලිමේන්තු ගිණුම් කාරක සභාවේ සාමාජිකයෙක්. පහුගිය මාසයේ දී පාර්ලිමේන්තු ගිණුම් කාරක සභාවේ අධ්‍යාපන අමාත්‍යංශය කතාබහට ලක් කෙරුණා. මේවා අපිට ලිඛිතව මාධ්‍ය ආයතනවලට ලබා දෙන්න පුළුවන්කම තියෙනවා. ඒකෙ තියෙනවා එක තැනක බස්නාහිර පළාතේ මතුගම කලාපයේ මංගල දෙමළ විද්‍යාලයේ තොරතුරු. දැනට පන්ති කාමර ටකරං මඩු වල පවත්වාගෙන යනවා. ඔවුන් මේ අධ්‍යාපන අමාත්‍යංශයෙන් ඉල්ලන්නේ පන්ති කාමරයක් හදලා දෙන්න කියලයි. ඊළඟට ඉල්ලනවා කොස්වත්ත ජනාධිපති විද්‍යාලයෙන් පන්ති කාමරයක්.ඒකෙත් කියන්නේ ටකරම් මඩුවල පන්ති කාමර පවත්වාගෙන යාම සහ වැසිකිලි වැසිකිලි නොමැති බවයි. ආරක්ෂිත වැටක් දරුවන්ගේ ආරක්ෂාවට නෑ කියලා කියනවා. මේ හැම පාසලකම වැසිකිළි පහසුකම් ඉල්ලලා තියෙනවා. ශ්‍රී සුමංගල ජාතික මහා විද්‍යාලය, බැල්ලපිටිය කණිෂ්ඨ විද්‍යාලය, මීවනපලානේ මහා විද්‍යාලය, පොලේගොඩ මහ විද්‍යාලය, යටියන කනිෂ්ඨ විද්‍යාලය වගේ තවත් විද්‍යාල රැසක් වැසිකිළි පහසුකම් ඉල්ලා සිටිනවා.මේක මානව අයිතිවාසිකමක්. පාසල් යන දරුවකුට වැසිකිළි කැසිකිළි පහසුකම් ලබාදෙන එක රජයේ වගකීමක් වගේම ඔහුගේ මානව අයිතිවාසිකමක්. පාසල තුලට වැසිකිලියක් ලබා දෙන්න බැරිවෙච්ච ආණ්ඩුව අධ්‍යාපන ඇමතිතුමාගේ ප්‍රතිරූපය නංවන්න කෝටිදාසයක් වියදම් කරනවා. මේ කෝටි දාසයෙන් අර වැසිකිලි ටික හදන්න තිබුණා නේද. මේ ටකරන් මඩුවල පිච්චි පිච්චි ඉන්න දරුවන්ට අධ්‍යාපනය ලබන්න පුළුවන් පන්ති කාමරයක් හදලා දෙන්න තිබුණේ නැද්ද. මෙන්න අධ්‍යාපන ඇමතිවරයාගේ ප්‍රතිරූපය. ඊයේ දවසේ අකිල විරාජ් අමාත්‍යවරයාගේ ටැබ් ලබාදීම යෝජනාවට කැබිනට් අනුමැතිය ලබා දුන්නා. මේ රටේ දරුවන්ට ටැබ් එකක් ලබා දෙනවා නම් ඉතාම හොඳයි. මේක 2016 අයවැය යෝජනාවලිය තුලින් ඉදිරිපත් කරපු දෙයක්.2017ත් ටැබ් නැහැ. 2018 නෑ2019 ටැබ් එක මතක් වෙනවා ජනාධිපතිවරණය එනකොට. හැබැයි මේ ටැබ් පරිගණකය ලබාදීම තුල දූෂණයක් වෙනවා. කරුණාකරලා අපි කියනවා පාර්ලිමේන්තුව හෙට සහ අනිද්දා ක්‍රියාත්මක වෙනකොට මේක පැහැදිලි කරන්න කියලා.අපි අකිල විරාජ් අධ්‍යාපන ඇමතිවරයාගේ ප්‍රශ්න කරනවා මේ සම්බන්ධයෙන්, ටෙන්ඩර් ක්‍රමවේදයක් භාවිත කළා ද යන්න පිළිබඳව. කවුද මේවට ඉදිරිපත් වුණ සමාගම්. ඒවට ඉදිරිපත් කරපු මිල ගණන් කීයද. එයින් කාටද මේ ටෙන්ඩරය ලබා දුන්නේ. පෙල පොතෙන් කෝටි දාසයක් ගැහුවනම් ලැප් එකෙන් කීයක් ගහලා ඇත්ද. ඒ නිසා සහරාන්ගේ බෝම්ඛෙට වැඩිය මේ බෝම්ඛෙභයානකයි. මේ රජය අද රටේ අධ්‍යාපනය කඩා බිඳ දැමීමේ ක්‍රියාවලියක් අරගෙන යනවා. ජනාධිපතිතුමා අද පෙරවරුවේ මාධ්‍ය සාකච්ඡාවක් පැවැත්වුවා. මරණ දණ්ඩනය නියම වූ හතර දෙනෙකුට එතුමා මරණ දණ්ඩනය දෙන්න අත්සන් කලා කියලා ප්‍රකාශ කළා. දැන් අපට පුළුවන් මරණ දණ්ඩනයට නියම වෙලා තියෙන අයව එල්ලන්න. ජනාධිපතිවරයා ඒ අයට මරණ දණ්ඩනය නියම කරන ගමන් අපි ජනාධිපතිවරයාට යෝජනා කරනවා, මේ රට මහින්ද රාජපක්ෂ ජනාධිපතිතුමා 2015 බාර දුන්නෙ ත්‍රස්තවාදය අවසන් කරල කරලා. එදා මේ රට සම්පූර්ණයෙන් ම නිදහස් වෙලා තිබුණා. බෝම්බයක් පිපිරෙනව තියා අසුබ විදිහට රතිඤ්ඤා වත් පිපිරුවේ නැහැ. රට නිදහස් වෙලා අවුරුදු 10 වෙන්න තිබුණෙ 2019 මැයි 19වෙනිදාට. නමුත් 2019 අප්‍රේල් 21 ජීවිත ගානක් විනාශ කරලා බෝම්බ පිපුරුනා. අපි ජනාධිපතිතුමාට කියනවා ගරු ජනාධිපති තුමනි ඉතා ඉක්මනින් ඔබේ අතේ තිඛෙන රාජ්‍ය ආරක්ෂාව, පොලීසිය, ත්‍රිවිධ හමුදාව යොදා ගෙන ත්‍රස්තවාදයට උඩගෙඩි දීපු අනුබලදීපු බෝම්බ හදන්න මුදල් පහසුකම් ටික සලසපු උන්නැහෙලා ටිකව නීතියට හසු කරල එල්ලන්න කියලා. ඔවුන්ට මරණිය දණ්ඩන දෙන්න ඕනෙ.ඊට අවශ්‍ය වාතාවරණය හැදීම ඔබතුමාට භාරයි. ඒ විතරක් නෙමෙයි රට ආර්ථීක වශයෙන් බිමට හෙලු මහා බැඳුම්කර වංචාවේ මහ මොළකරු ඉන්නේ එළියේ. පාර්ලිමේන්තුව ඇතුළේ ඒ අයට කිසිම ප්‍රශ්නයක් නෑ. ඒ අයවත් නීතිය ඉදිරියට ගෙනල්ලා එල්ලන්න අවශ්‍යයි. ඒ වගේම ජනාධිපතිවරයා තේරීම් කාරක සභාවට තමන් නොඑන බවත්,එය සිරිකොතේ කෙරෙන නාඩගමක් බව ප්‍රකාශ කරලා තියෙනවා. දැන් තේරීම් කාරක සභාව ටෙලිඩ්‍රමා එකක් මගේ.සමහර වෙලාවට ප්‍රශ්න අහන කෙනාම චූදිතයාත් එක්ක පිළිතුරු දෙනවා. තේරීම් කාරක සභාවට ජනාධිපතිතුමා එන්නෙ නෑ. දැන් තියෙන්නේ අගමැති තුමා ලියලා දීපු ප්‍රශ්න ටික අහන එකයි එතන කෙරෙන්නේ. අපේ අස්ගිරි පාර්ශවයේ මහා නායක මහනායක හාමුදුරුවෝ ගැන කරල තියෙන ප්‍රකාශය සිංහල බෞද්ධයො හැටියට අපි හෙළා දකිනවා. පාක්‍යසෝති සරවනමුත්තු උන්නැහේට අස්ගිරි මහනායක හාමුදුරුවෝ කියන්නේ කව්ද කියල අපිට කියල දෙන්න වෙනවා. ශ්‍රී දළදා වහන්සේ සිංහල බෞද්ධ අපගේ මුදුන්මල්කඩයි. අස්ගිරි විහාරස්ථානයේ නායක හාමුදුරුවෝ ඒ වගේ ම වටිනවා. අපි මේ කරුණ පිළිබඳව ජනාධිපතිවරයාගේ සහ රජයේ අවධානයට යොමු කරනවා.එදා කොච්චිකඩේ පල්ලියේ, කටුවපිටිය පල්ලියේ මිනිස්සු කෑලි කෑලි වෙලා මැරෙන සරවනමුත්තුගේ කට ඇරුනෙ නැහැ. හෝටල් වල විදේශිකයෝ එක්ක ශ්‍රී ලාංකිකයෝ මැරෙනකොට කට ඇරුනේ නැහැ. හැබැයි දැන් කට ඇරිලා. ශ්‍රී ලාංකිකයන් හැටියට,අපේ ඉවසීම බෞද්ධ දර්ශනය තුළ තියෙන ගති ලක්ෂණ එවැනි ප්‍රකාශවලින් නැති කරන්න එපා කියලා අපි බොහොම පැහැදිලිව කියනවා. මේක එක පැත්තකින් ආගම්වාදය ඇවිස්සීමට මුල පිරීමක්. පළමුවෙන් පාක්‍යසෝති සරවනමුත්තු අත්අඩංගුවට ගත යුතුයි. අපේ නායක ස්වාමීන් වහන්සේ කෙනෙක් අත්අඩංගුවට ගන්න කියන කොට සිංහල බෞද්ධ ජනතාව මොනවද කල්පනා කරේ. මේ ගැන වහාම අවධානයෙන් කටයුතු කරන්න කියලා අපි ජනාධිපතිවරයාට කියනවා. ශ්‍රී ලංකා පොදුජන පෙරමුණ හැටියට අපි ජනාධිපතිවරණය ඇතුලූ අනෙකුත් මැතිවරණ කටයුතු සංවිධානය කරමින්, ඒවා අනෙකුත් පක්ෂ සමඟ සාකච්ඡා කරනවා.සෙසු පක්ෂසමඟ එකඟත්වයකට ඇතිකර ගන්නවා. අගෝස්තු මාසේ 11 අපේ සම්මේලනය සුගතදාස ක්‍රීඩාංගනයේදී අති උත්කර්ෂවත් අන්දමින් සියලූ පක්ෂවලට ආරාධනා කරමින් පවත්වනවා. අපි අපේ ජනාධිපතිවරණ මෙහෙයුමක් ආරම්භ කරන දැනටත් ආරම්භ වෙලා ඉවරයි. ගම් මට්ටමින්, පළාත් මට්ටමින්, දිස්ත්‍රික්ක මට්ටමින්, ආසන මට්ටමින් ග්‍රාම ග්‍රාමසේවා මට්ටමින් දෙවුන්දර තුඩුවෙ ඉඳල පේදුරුතුඩුව දක්වා අවශ්‍ය සංවිධාන ශක්තිය ක්‍රියාත්මක වෙමින් පවතිනවා. එක්සත් ජාතික පක්ෂයේ ජනාධිපති අපේක්ෂකයින් රැසක් පිළිබඳව අපට මාධ්‍ය ඔස්සේ අහන්න ලැඛෙනවා. රනිල් වික්‍රමසිංහ අගමැතිතුමා, කරූ ජයසූරිය කථානායකතුමා නියෝජ්‍ය නායක සජිත් ප්‍රේමදාස ඇමැතිවරයා, පාඨලී චම්පික ඇමැතිවරයා, රාජිත සේනාරත්න ඇමැතිවරයා, දයා ගමගේ ඇමැතිවරයා වගේම පොදු කියලා කෑල්ලක් දාලා ව්‍යාපාරික ධම්මික පෙරේරාවත් අපෙක්ෂක නාමවලියෙන් එළියට ආවා. \"", "URL": "https://sinhala.adaderana.lk/news.php?nid=112811", "Category": null, "Parent URL": null}