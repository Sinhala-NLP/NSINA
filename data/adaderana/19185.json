{"Source": "Adaderana", "Timestamp": "October 6, 2011 02:46 pm", "Headline": "නාඔටුන්න මුහුදු වෙරළින් මළ සිරුරක් හමුවෙයි", "News Content": "ගන්දර, තලල්ල, නාඔටුන්න මුහුදු වෙරළේ තිබී පුද්ගල මළ සිරුරක් ගන්දර පොලිසිය විසින් ‍සොයාගෙන තිබේ. ලැබුණු තොරතුරකට අනුව අද(06) උදෑසන මෙම මළ සිරුර සොයාගත් බව පොලිසිය සඳහන් කරයි. මෙලෙස මියගොස් ඇත්තේ ගන්දර, තලල්ල ප්‍රදේශයේ පදිංචිව සිටි වයස අවුරුදු 36 ක් වන පුද්ගලයෙක් බවට හඳුනාගෙන තිබේ. මෙය ස්වාභාවික මරණයක් ද නැතහොත් ඝාතනයක් ද යන්න මෙතෙක් අනාවරණය වී නැත. මළ සිරුර මේ වන විට මාතර ම‍හරෝහලේ තබා ඇති අතර සිද්ධිය සම්බන්ධයෙන් ගන්දර පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=19185", "Category": null, "Parent URL": null}