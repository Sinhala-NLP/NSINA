{"Source": "Adaderana", "Timestamp": "January 15, 2018 05:13 pm", "Headline": "වෘත්තිය සාමාජිකයින්ගේ සුහද හමුවට ජනපති එක්වෙයි", "News Content": "ශ්‍රී ලංකා නිදහස් පක්ෂ වෘත්තිය සමිති සාමාජිකයින්ගේ සුහද හමුව සඳහා ජනාධිපති මෛත්‍රීපාල සිරිසේන මහතා සහභාගී වී තිබේ. ශ්‍රී ලංකා පදනම් ආයතනයේදී එම සුහද හමුව පැවැති බව ජනාධිපති මාධ්‍ය අංශය සඳහන් කළේය. එම අවස්ථාවට එක්වෙමින් ඒකාබද්ධ වෘත්තිය සමිති සම්මේලනයේ සම ලේකම් සෝමවීර චන්ද්‍රසිරි මහතා ප්‍රකාශ කර ඇත්තේ රාජ්‍ය ආයතන තුළ වංචාව සහ දූෂණය තුරන් කිරිමට ජනාධිපතිවරයා ගෙන යන වැඩපිළිවෙල ප්‍රසංශනීය බවයි. දුෂණයෙන්, වංචාවෙන් සහ අක්රනමිකතාවයෙන් තොර රාජ්‍ය ආයතන ව්‍යුහයක් මෙන්ම පිරිසිදු දේශපාලන ව්‍යාපාරයක් ගොඩනැගීම සඳහා ජනාධිපතිවරයාගේ කැපවීමට ශ්‍රී ලංකා නිදහස් පක්ෂ වෘත්තිය සමිතිවල ආශීර්වාදය හිමි වන බව ද සෝමවීර චන්ද්‍රසිරි මහතා එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=83016", "Category": null, "Parent URL": null}