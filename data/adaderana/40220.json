{"Source": "Adaderana", "Timestamp": "January 9, 2014 02:44 pm", "Headline": "ජනතාව රවටන තවත් ජාවාරමක් හෙළිවෙයි", "News Content": "කුලී රථකරුවන් වශයෙන් පෙනී සිටිමින් මහජනතාවගේ දේපළ කොල්ලකෑමේ ජාවාරමක නිරතවන කණ්ඩායමක් පිළිබඳ තොරතුරු ලැබී ඇති බව පොලීසිය පවසයි. විශේෂයෙන් කටුනායක ජාත්‍යන්තර ගුවන් තොටුපළ ආසන්නයේ හා කොළඹ මධ්‍යම බස් නැවතුම්පළ ආසන්නයේ රැඳී සිටිමින් මොවුන් මෙලෙස කොල්ලකෑමේ නිරත වන බවට තොරතුරු ලැබී ඇති බව පොලිස් මුලස්ථානය පවසයි. මත් පෙති මුසුකරන ලද බීම වර්ග පානය කිරීමට දී පුද්ගලයින් සිහිසුන්වු පසු ඔවුන් දේපළ කොල්ලකෑමේ නිරතවන බව සඳහන් වෙයි. මේ සම්බන්ධයෙන් බස්නාහිර පළාත උතුරු අපරාධ කොට්ඨාශය විසින් විමර්ශන ආරම්භ කර ඇති අතර මෙවැනි පුද්ගලයින් සම්බන්ධයෙන් තොරතුරු දන්නේ නම් පොලීසියට දැනුම් දෙන ලෙස පොලිස් මුලස්ථානය ඉල්ලීමක් කරයි.", "URL": "https://sinhala.adaderana.lk/news.php?nid=40220", "Category": null, "Parent URL": null}