{"Source": "Adaderana", "Timestamp": "January 18, 2012 12:53 pm", "Headline": " සේවක අර්ථ සාධක පනත් කෙටුම්පත වගන්ති දෙකක් හැළී යළිත් එයි", "News Content": "සේවක අර්ථසාධක අරමුදල් සංශෝධන පනත් කෙටුම්පත අද පාර්ලිමේන්තුවට ඉදිරිපත් කිරීමට නියමිතව තිබේ. පාර්ලිමේන්තුව අද පස්වරු 1.00 ට යළි රැස්වන අතර එහි දී ආණ්ඩු පක්ෂය විසින් මෙම කෙටුම්පත පාර්ලිමේන්තුවට ඉදිරිපත් කරනු ඇත. කෙසේ වෙතත් මෙම පනත් කෙටුම්පත සම්බන්ධයෙන් ඇතැම් විපක්ෂ මන්ත්‍රීවරුන් මීට පෙර විරෝධය පළ කර තිබුණි. අදාළ පනත් කෙටුම්පත පාර්ලිමේන්තුවට ඉදිරිපත් කිරීම සම්බන්ධයෙන් අදහස් දක්වමින් කම්කරු සබඳතා අමාත්‍ය ගාමිණි ලොකුගේ මහතා කියා සිටියේ සංශෝධන සහිතව නව පනත් කෙටුම්පත ප.ව 1.30 ට පාර්ලිමේන්තුවට ඉදිරිපත් කිරීමට කටයුතු කරන බවයි. පැවති පනත් කෙටුම්පතේ පුද්ගලික අංශයේ සේවකයින්ට විශ්‍රාම වැටුපක් හෝ සුබ සාධනයක් ස්ථාපිත කරන බවට කරුණු සඳහන් වගන්ති 2 ක් ඉවත්කොට නව පනත් කෙටුම්පත අද ඉදිරිපත් කරන බව ගාමිණී ලොකුගේ අමාත්‍යවරයා වැඩිදුරටක් අද දෙරණට සඳහන් කළේය.", "URL": "https://sinhala.adaderana.lk/news.php?nid=21467", "Category": null, "Parent URL": null}