{"Source": "Adaderana", "Timestamp": "December 19, 2011 03:35 pm", "Headline": "ඉන්ධන පිරවුම්හල් පිහිටුවීම සම්බන්ධව විධිමත් වැඩපිළිවෙළක්", "News Content": "පිළිගත් නිර්ණායක සමඟ ඉන්ධන පිරවුම්හල් පිහිටුවීම සඳහා විධිමත් වැඩපිළිවෙළක් සකස් කරන ලෙස අමාත්‍ය සුසිල් ප්‍රේමජයන්ත් මහතා ලංකා ඛනිජ තෙල් නීතීගත සංස්ථාවට උපදෙස් ලබා දී තිබේ. අදාළ ක්‍රමවේදය සකස් කිරීම සම්බන්ධයෙන් මොරටුව විශ්ව විද්‍යාලයේ ඉංජිනේරු පීඨයේ සිවිල් ඉංජිනේරු දෙපාර්තමේන්තු විසින් පර්යේෂණ පවත්වන බව ඛනිජ තෙල් අමාත්‍යාංශය පැවසීය. මෙම පර්යේෂණය ලබන වසර අවසන් වීමට පෙර සම්පූර්ණයෙන් අවසන් කිරීමට නියමිත බව සඳහන්ය. නව ක්‍රමවේදය සකස් කිරීමේ දී වාහන ගමනාගමනය සහ ප‍්‍රදේශයක පවතින වාහන සංඛ්‍යාව, ජනගහණය, ඉන්ධන පිරවුම්හල් අතර පවතින දුර යන සාධක සැලකිල්ලට ගැනෙන බව ඛනිජ තෙල් කර්මාන්ත අමාත්‍යාංශය පවසයි.", "URL": "https://sinhala.adaderana.lk/news.php?nid=20802", "Category": null, "Parent URL": null}