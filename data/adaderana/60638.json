{"Source": "Adaderana", "Timestamp": "May 31, 2016 09:02 am", "Headline": "ප්‍රංශයේ දුම්රිය වර්ජනයක්", "News Content": "ප්‍රංශ දුම්රිය සේවකයින් පිරිසක් වර්ජනයක් ආරම්භ කර තිබේ. යෝජිත කම්කරු ප්‍රතිසංස්කරණ වලට විරෝධය පළ කරමින් වෘත්තීය සමිති ආරම්භ කර ඇති වර්ජනවලට සහයෝගය දැක්වීම සඳහා දුම්රිය සේවකයින් ද ඊට එක්ව ඇති බව වාර්තා වෙයි. මේ හේතුවෙන් එරට ප්‍රවාහන පද්ධතිය බිඳ වැටී ඇත.මේ වසරේ යුරෝපා පාපන්දු ශූරතා තරගාවලිය තවත් සති දෙකකට පමණ පසුව ප්‍රංශයේ දී පැවැත්වීමට නියමිත අතර වර්ජන හේතුවෙන් එයට ද බාධා එල්ල විය හැකි බව වාර්තා වේ.මේ සම්බන්ධයෙන් අදහස් දක්වන ප්‍රංශුවා හොලන්ද් පවසන්නේ සේවකයින් බඳවාගැනීම සහ ඉවත් කිරීම සම්බන්ධයෙන් වන ප්‍රතිසංස්කරණ යෝජනා කිසිසේත් ආපස්සට නොගන්නා බවයි.", "URL": "https://sinhala.adaderana.lk/news.php?nid=60638", "Category": null, "Parent URL": null}