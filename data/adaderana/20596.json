{"Source": "Adaderana", "Timestamp": "December 11, 2011 08:54 am", "Headline": "ලබන වසරේ මැද වෙද්දී හිටපු එල්.ටී.ටී.ඊ සම්පූර්ණයෙන් නිදහස් ", "News Content": "ලබන වසරේ මැද භාගය වන විට හිටපු එල්.ටි.ටි.ඊ. සාමාජිකයන් නිදහස් කර අවසන් කරන බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යාංශය පවසයි. ඔවුන් වෙනුවෙන් දැනට පවත්වාගෙන යන පුහුණු වැඩසටහන තවත් මාස කිහිපයක් පැවැත්වෙන බව අමාත්‍යාංශ ලේකම් ඒ.දිසානායක මහතා සඳහන් කළේය. පුනරුත්ථාපනය කර යළි සමාජගත කිරීම සඳහා 700 දෙනෙකුගෙන් පමණ සමන්විත කණ්ඩායමක් ඉතිරිව තිබේ. ඔවුන්ගෙන් පිරිසක් පසුගිය සිකුරාදා පාර්ලිමේන්තු විවාදය පැවැත්වෙන ආකාරය පිළිබඳ දැකගැනීම සඳහා කැටුව ගොස් තිබුණි. පුනරුත්ථාපනය අවසන් වු 46 දෙනෙකුගෙන් සමන්විත පිරිසක් අද යාපනයේ දී නිදහස් කිරීමට නියමිතය.", "URL": "https://sinhala.adaderana.lk/news.php?nid=20596", "Category": null, "Parent URL": null}