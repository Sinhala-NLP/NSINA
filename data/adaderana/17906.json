{"Source": "Adaderana", "Timestamp": "August 7, 2011 02:06 pm", "Headline": " ‍බෝට්ටුව පෙරළී අයෙක් අතුරුදහන්", "News Content": "හුංගම , ගුරුපොකුණ මුහුදු කලාපයේ දී බහු දින ධීවර යාත්‍රාවක් අනතුරට ලක් වීමෙන් පුද්ගලයෙකු අතුරුදන්ව තිබේ. යාත්‍රාව අනතුරට ලක්වන අවස්ථාවේ එහි පුද්ගලයින් හය දෙනෙකු සිට ඇති බව පොලිසිය සඳහන් කරයි. කෙසේ වෙතත් එයින් පස් දෙනෙකු දිවි බේරාගෙන ඇති අතර අතුරුදන් වූ පුද්ගලයා සොයා මේ වන විට මෙහෙයුම් ආරම්භ කර තිබේ. මෙසේ අතුරුදන්ව ඇත්තේ අලුත්ගම ප්‍රදේශයේ පදිංචි 55 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=17906", "Category": null, "Parent URL": null}