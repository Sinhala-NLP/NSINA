{"Source": "Adaderana", "Timestamp": "October 24, 2016 08:47 am", "Headline": " හොරට පතල් හෑරූ 4ක් කොටු", "News Content": "ඇහැලියගොඩ, බෝපැත්ත, ඉදිගොල්ල ප්‍රදේශයේදී අනවසරයෙන් පතල් කැණිමේ නිරත වූ පුද්ගලයින් සිව් දෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ කහවත්ත කඳවුරේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී ස්කැවේටර් යන්ත්‍රයක්, වතුර මෝටරයක් සහ අගල් 03 ප්‍රමාණයේ බට අඩි 15ක් පොලිස් විශේෂ කාර්යය බලකාය බාරයට ගෙන තිබේ.අත්අඩංගුවට ගත් සැකකරුවන් සිව් දෙනා වැඩිදුර විමර්ශන කටයුතු සඳහා ඇහැලියගොඩ මැණික් හා ස්වර්ණාභරණ අධිකාරියේ නිලධාරීන් වෙත බාරදී ඇති බව පොලීසිය සඳහන් කළේය.ඉන් පසු එක් අයෙකුට රුපියල් 2,500.00 බැගින් රුපියල් 10,000.00 ක දඩ මුදලක් මත ඔවුන් නිදහස් කර තිබේ.", "URL": "https://sinhala.adaderana.lk/news.php?nid=65339", "Category": null, "Parent URL": null}