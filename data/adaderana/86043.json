{"Source": "Adaderana", "Timestamp": "March 21, 2018 09:48 am", "Headline": "නවසීලන්ත කාන්තා කණ්ඩායමට ජය", "News Content": "බටහිර ඉන්දීය කොදෙව් කාන්තා කණ්ඩායම සමඟ පැවති තුන්වන 20යි 20 ක්‍රිකට් තරඟය එක් ලකුණකින් ජය ගැනීමට නවසීලන්ත කාන්තා කණ්ඩායම සමත්ව තිබේ. තරඟයේ කාසියේ වාසිය දිනූ බටහිර ඉන්දීය කොදෙව් කාන්තා කණ්ඩායම ප්‍රථමයෙන් පන්දුවට පහරදීමේ වාරය නවසිලන්ත කණ්ඩායමට ලබා දුන්නේය. නියමිත පන්දු වාර 20 අවසානයේ නවසීලන්ත කාන්තා කණ්ඩායම කඩුලු 07ක් දැවී ලකුණු 134ක් රැස් කළේය. සුසී බේට්ස් ලකුණු 52යි. සොෆී ඩෙවයින් ලකුණු 41යි. පන්දු යැවීමේදී කොදෙව් කණ්ඩායම වෙනුවෙන් හෙයිලී මැතිව්ස් කඩුලු 03ක් දවා ගනු ලැබීය. පිළිතුරු ඉනිම සඳහා පන්දුවට පහරදුන් කොදෙව් කාන්තා කණ්ඩායමට පන්දු වාර 20 අවසානයේ කඩුලු 07ක් දැවී ලබාගත හැකිවූයේ ලකුණු 133ක් පමණයි. මෙරීසා ඇග්විලීරා ලකුණු 38යි. නවසීලන්තය වෙනුවෙන් ලීග් කැස්පෙරෙක් කඩුලු 03ක් දවා ගත්තේය.", "URL": "https://sinhala.adaderana.lk/news.php?nid=86043", "Category": null, "Parent URL": null}