{"Source": "Adaderana", "Timestamp": "July 18, 2012 01:18 pm", "Headline": "මැතිවරණයට ඇප මුදල් තැන්පත් කිරීම අවසන්", "News Content": "එළඹෙන පළාත් සභා මැතිවරණය සඳහා ඇප මුදල් තැන්පත් කිරීමේ කාලය අද මධ්‍යහ්නයෙන් අවසන් විය. ස්වාධීන කණ්ඩායම් බොහොමයක් අදාළ කාලය තුළ ඇප මුදල් තැන්පත් කර තිබේ. ති‍්‍රකුණාමලය දිස්ත‍්‍රීක්කය ස`දහා ස්වාධීන කණ්ඩායම් 14 ක් ඇප මුදල් තැන්පත් කර ඇත. දේශපාලන පක්‍ෂ 9 ක් නාමයෝජනා භාරදී ඇති බව ත‍්‍රිකුණාමලය දිස්ත‍්‍රීක් ලේකම් මේජර් ජෙනරාල් ටී.ටී.ආර්. ද සිල්වා මහතා පවසයි. සබරගමුව පළාත් සභාවට අදාළ කෑගල්ල දිස්ත‍්‍රීක්කය ස`දහා ස්වාධීන කණ්ඩායම් 12 ක් ඇප මුදල් තැන්පත් කර ඇති බව දිස්ත‍්‍රීක් ලේකම් තුසිත පී. වනිගසිංහ මහතා පැවසුවේය. දේශපාලන පක්‍ෂ 7 ක් මේ වන විට නාමයෝජනා භාරදී ඇති බවත් ඒ අතර එක්සත් ජනතා නිදහස් සන්ධානය, ජනතා විමුක්ති පෙරමුණ, හා කම්කරු කොංග‍්‍රසය වන බවත් හෙතෙම කියා සිටියේය. මීට අමතරව ස්වාධීන කණ්ඩායම් 3 ක් කෑගල්ල දිස්ත‍්‍රික්කය ස`දහා නාමයෝජනා භාරදී ඇති බව දිස්ත‍්‍රීක් ලේකම්වරයා පැවසුවේය. උතුරු මැද පළාත් සභාවට අදාළව අනුරාධපුර දිස්ත‍්‍රීක්කය ස`දහා ස්වාධීන කණ්ඩායම් 4 ක් ඇප මුදල් තැන්පත් කර ඇති බව දිස්ත්‍රික් ලේකම් මහින්ද සෙනෙවිරත්න මහතා කියා සිටියේය. ප්‍රධාන පක්ෂ 4 ක් ද අනුරාධපුර දිස්ත්‍රීක්කය සඳහා නාමයෝජනා භාරදී ඇති බව සඳහන්ය. ජනසෙත පෙරමුණ, ජනතා විමුක්ති පෙරමුණ, එක්සත් ජාතික පක්ෂය, දේශප්‍රේමී ජාතික පෙරමුණ, අනුරාධපුර දිස්ත්‍රික්කය සඳහා නාමයෝජනා භාරදී ඇත. එක් ස්වාධීන කණ්ඩායමක් ද එම දිස්ත්‍රීක්කය සඳහා නාමයෝජනා භාරදී ඇති බව දිස්ත්‍රික් ලේකම් මහින්ද සෙනෙවිරත්න මහතා පැවසුවේය.", "URL": "https://sinhala.adaderana.lk/news.php?nid=25874", "Category": null, "Parent URL": null}