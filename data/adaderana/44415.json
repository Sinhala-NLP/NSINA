{"Source": "Adaderana", "Timestamp": "July 4, 2014 09:24 am", "Headline": "පන්සල් බිමේ නිධන් සෙවූ 5ක් කොටු", "News Content": "කරුවලගස්වැව ප්‍රදේශයේ පුරාණ රජමහා විහාරස්ථානයකට අයත් භූමි ප්‍රදේශයක නිධන් කැණීමේ නිරතව සිටි පුද්ගලයින් 05 දෙනෙකු අත්අඩංගුවට ගෙන තිබේ. කරුවලගස්වැව පොලිස් නිලධාරින්ට ලද තොරතුරක් මත මොවුන් අත්අඩංගුවට ගෙන ඇත. එහිදී සැකකරුවන් සතුව තිබී කැණීම් කටයුතු සඳහා යොදාගත් උපකරණ ද පොලිසිය භාරයට ගෙන තිබේ. සැකකරුවන් පුත්තලම, මදුරන්කුලිය සහ මංගලඑලිය ප්‍රදේශවල පදිංචිකරුවන් වන අතර ඔවුන් අද පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44415", "Category": null, "Parent URL": null}