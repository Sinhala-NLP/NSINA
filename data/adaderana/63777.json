{"Source": "Adaderana", "Timestamp": "September 4, 2016 03:07 pm", "Headline": "  ශ්‍රීලනිප 65 වන සංවත්සර උත්සවය ඇරඹෙයි", "News Content": "ශ්‍රී ලංකා නිදහස් පක්ෂයේ 65 වන සංවත්සර උත්සවය මේ වන විට ආරම්භ කර තිබේ. මීට සුළු මොහොතකට පෙර මෙම උත්සවය ශ්‍රී ලංකා නිදහස් පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආරම්භ කළ බව එහි සිටින අද දෙරණ වාර්තාකරු සඳහන් කළේය. ශ්‍රී ලංකා නිදහස් පක්ෂයේ මෙවර සංවත්සර උත්සවය අති උත්කර්ශවත් ලෙස කුරුණෑගල, මාලිගාපිටිය ක්‍රීඩාංගණයේ පැවැත්වෙන අතර ඒ සඳහා දිවයින පුරා සිටින පාක්ෂකයින් පැමිණ සිටින බව සඳහන්ය.පෙළපාළි කිහිපයකින් පක්ෂ සාමාජිකයින් මාලිගාපිටිය ක්‍රීඩාංගණයට පැමිණීමෙන් අනතුරුව සංවත්සර උත්සවය ආරම්භ කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=63777", "Category": null, "Parent URL": null}