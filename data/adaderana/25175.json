{"Source": "Adaderana", "Timestamp": "June 20, 2012 11:05 am", "Headline": "වැඩියෙන් ළමා ගණිකා සේවයේ යොදවන්නේ පිරිමි දරුවන්", "News Content": "ශ්‍රී ලංකාවේ කාන්තාවන් හා ගැහැණු ළමයින්ට වඩා ළමා ගණිකා සේවයේ යොදවනු ලබන්නේ පිරිමි ළමුන් බව ඇමරිකා එක්සත් ජනපදයේ රාජ්‍ය දෙපාර්ත්මේන්තුව නිකුත් කළ වාර්තාවක දැක්වේ. එමෙන්ම වියළි කලාපයේ වගා කටයුතු සදහා, තේ වතු ආශ්‍රිත කටයුතු සදහා, මාළු වේලීමේ කටයුතු සඳහා කුඩා පිරිමි දරුවන් යොදා ගන්නා බව එම වාර්තාවෙන් පෙන්වා දී ඇත. කොළඹ ප්‍රදේශයේ නිවෙස්වල සේවය කරන ළමා මෙහෙකරුවන්ගෙන් වැඩිපුර පිරිසක් වතු ආශ්‍රිත දෙමළ දරුවන් වන අතර එම ළමා මෙහෙකරුවන්ට දැඩි ලෙස ලිංගික හා කායික බලපෑම් වලට ලක්වන බව ද ‍එම වාර්තාව පවසයි. එසේම ඔවුන්ට නිසි පරිදි වැටුප් ගෙවීමක් සිදු නොකරන අතරම ඔවුන්ගේ ගමන් බිමන් පවා සීමා කොට ඇති බව එම වාර්තාවේ සදහන් කර ඇත. එමෙන්ම චීනය, දකුණු කොරියාව, යුරෝපය ආදී රටවල්වලින් බලහත්කාරයෙන් කාන්තා‍වන් ගෙන්වා මෙරට‍ ගණිකා සේවයේ යොදවන බව ද මෙම වාර්තාව පෙන්වා දෙයි. මෙම ජාවාරම් නතර කිරීමට අවශ්‍ය නීති රෙගුලාසි තවමත් ශ්‍රී ලංකාවේ ස්ථාපිත කොට නොමැති බවත්, එම ක්‍රියා නතර කිරීම‍ට අවශ්‍ය ක්‍රියාමාර්ග ශ්‍රී ලංකා රජය විසින් ගෙන ඇති නමුත් මෙම වසරේ මේ වන තෙක් මිනිස් ජාවාරම සම්බන්ධව කිසිවෙකුත් අත්අඩංගුවට ගැනීමට නොහැකි වී ඇති බවත්, එම වාර්තාවේ දක්වා ඇත. මෙම මිනිස් ජාවාරම ශ්‍රී ලංකාව ඇතුළු රටවල් 17 පමණ ක්‍රියාත්මක වන බව ඇමරිකා එක්සත් ජනපදයේ රාජ්‍ය දෙපාර්ත්මේන්තුව නිකුත් කළ මෙම වාර්තාව මගින් පෙන්වා දී ඇත. නයිජීරියාව, කොංගෝ, කියුබාව,එක්ව ටොරියල් ගිනී, එරිත්‍රියාව, ඉරානය. උතුරු කොරියාව,කුවේටය, ලිබියාව, මැඩගස්කරය, පපුවා නිවු ගිනී, සවුදි අරාබිය, සූරිනම්, යේමනය,සිම්බාබ්වේ. යන රටවල්වල මෙම ජාවාරම සිදුවන බව එම වාර්තාව වැඩි දුරටත් සදහන් වේ.", "URL": "https://sinhala.adaderana.lk/news.php?nid=25175", "Category": null, "Parent URL": null}