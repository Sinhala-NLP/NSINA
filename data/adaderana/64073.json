{"Source": "Adaderana", "Timestamp": "September 14, 2016 11:06 am", "Headline": "සාම්පූර් බලාගාරය නැතිනම් වෙනත් බලාගාරයක් ඕනෑ", "News Content": "සාම්පූර් ප්‍රදේශයේ ඉදිකිරීමට යෝජනා කර තිබු විදුලි බලාගාරය ඉදිනොකරන්නේ නම් ඒ වෙනුවට වෙනත් බලාගාරයක් ඉදිකර විදුලි අවශ්‍යතාවන් ඉටුකිරීමට රජය කටයුතු කළ යුතු බව මහජන උපයෝගීතා කොමිසම පවසයි.විදුලිබල හා පුනර්ජනනීය බලශක්ති අමාත්‍යාංශය ඊයේ අධිකරණයට දැනුම් දී සිටියේ සාම්පූර් ප්‍රදේශයේ ගල් අඟුරු බලාගාරයක් ඉදිනොකරන බවයි.මේ හේතුවෙන් විදුලි ජනන අවශ්‍යතාවන් සඳහා වෙනත් බලාගාරයක් හෝ ඉදිකිරීමට රජය කටයුතු කළ යුතු බව මහජන උපයෝගීතා කොමිසමේ අධ්‍යක්ෂ ජනරාල් දමිත කුමාරසිංහ මහතා පැවසුවේය.ඒ අනුව මේ පිළිබඳ අද දෙරණ විදුලිබල හා පුනර්ජනනීය බලශක්ති අමාත්‍යාංශයේ ලේකම් ආචාර්ය බී.එම්.එස්.බටගොඩ මහතාගෙන් විමසීමක් සිදුකළේය.එහිදි ලේකම්වරයා පැවසුවේ විකල්ප බලාගාර ස්ථාපිත කිරීම සම්බන්ධයෙන් මේ වන විට අමාත්‍යාංශයේ අවධානය යොමුවී ඇති බවයි.", "URL": "https://sinhala.adaderana.lk/news.php?nid=64073", "Category": null, "Parent URL": null}