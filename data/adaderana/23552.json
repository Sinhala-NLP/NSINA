{"Source": "Adaderana", "Timestamp": "April 16, 2012 03:25 pm", "Headline": "වගා ළිඳකට වැටී සිටි වන අලියෙකු මුදාගැනෙයි", "News Content": "සීගිරිය, නවලවැව ප්‍රදේශයේ අනාරක්ෂිත වගා ළිඳකට වැටී සිටි වන අලියෙකු වන ජීවී නිලධාරීන් විසින් බේරාගෙන තිබේ. අද(16) අලුයම මෙම වන අලියා කෑම සොයා ගම් වැදුණු අවස්ථාවේ දී වගා ළිඳට වැටී ඇති බව වනජීවී නිලධාරීන් සඳහන් කරයි. ප්‍රදේශවාසීන් විසින් ලබාදුන් තොරතුරකට අනුව සීගිරිය වනජීවී කාර්යාලයේ නිලධාරීන් කණ්ඩායමක් විසින් මෙම වන අලියා බේරාගෙන ඇත. පසුව මෙම වන අලියා සීගිරිය රක්ෂිතයට මුදා හැරී බව වනජීවී නිලධාරීන් ප්‍රකාශ කරයි.", "URL": "https://sinhala.adaderana.lk/news.php?nid=23552", "Category": null, "Parent URL": null}