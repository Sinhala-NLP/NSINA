{"Source": "Adaderana", "Timestamp": "December 27, 2018 01:21 pm", "Headline": "ඉර්කුට්ස්ක් නගරයේ උෂ්ණත්වය පහළ බසියි", "News Content": "රුසියාවේ ඉර්කුට්ස්ක් නගරයේ උෂ්ණත්වය මේ දිනවල දැඩි ලෙස පහළ බැස තිබේ. ඇතැම් දිනවල එම නගරයේ උෂ්ණත්වය සටහන් වුණේ සෙල්සියස් අංශක ඍණ 30ක් ලෙසටය. රුසියාවේ සයිබීරියානු කලාපයට අයත් නගරයක් වන ඉර්කුට්ස්ක්හි මේ දිනවල පවතින්නේ දැඩි ශීත කාලගුණයකි. හිම මිදීමෙන් නගරයේ ස්ථාන රැසක් අලංකාර ලෙස දිස්වන අයුරු විදෙස් මාධ්‍ය වාර්තා කර තිබුණි. නගරයේ උෂ්ණත්වය ඇතැම් දිනවලදී සෙල්සියස් අංශක ඍණ 30ක් ඉක්මවන බවද විදෙස් වාර්තාවල සඳහන්ය. මේ හේතුවෙන් ජනතාවගේ දෛනික වැඩිකටයුතු වලටද බාධා මතුව ඇත. කෙසේ නමුත් ඉදිරි දිනවලදී මෙම තත්ත්වය පහව යනු ඇතැයි කාලගුණ බලධාරීන් අපේක්ෂා කරයි.", "URL": "https://sinhala.adaderana.lk/news.php?nid=101363", "Category": null, "Parent URL": null}