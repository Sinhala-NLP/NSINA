{"Source": "Adaderana", "Timestamp": "July 16, 2016 10:23 pm", "Headline": " අතරමංවූ සරසවි සිසුන් සොයා මෙහෙයුමක්", "News Content": "සප්ත කන්‍යා කඳුවැටිය ප්‍රදේශයේ සංචාරයට ගිය කැලණිය විශ්වවිද්‍යාලයේ සිසුන් තිදෙනෙකු හා සිසුවියකද, කොතලාවල ආරක්ෂක විශ්වවිද්‍යාලයේ සිසුවෙකුද සොයා පොලීසිය හා හමුදා එක්ව මෙහෙයුමක් ආරම්භ කර තිබේ.මොවුන් මාර්ගය සොයාගත නොහැකිව ප්‍රදේශයේ අතරමංව ඇති බවට ලැබුණු තොරතුරු අනුව මෙම මෙහෙයුම ආරම්භ කර ඇති බව පොලීසිය පවසයි. මේ අතර අදදෙරණ කළ විමසුමකදී හැටන් පොලීසියේ ප්‍රකාශකයෙකු කියා සිටියේ තවත් ප්‍රංශ ජාතිකයින් දෙදෙනෙකුද මෙම කඳුවැටියේ අතරමංව ඇති බවට තොරතුරු ලැබී ඇති බවයි.කෙසේ වෙතත් මොවුන් සොයා මේවන විට මෙහෙයුම් ආරම්භ කර ඇති බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=62136", "Category": null, "Parent URL": null}