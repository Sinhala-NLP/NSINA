{"Source": "Adaderana", "Timestamp": "August 10, 2014 04:57 pm", "Headline": "ගලේවෙලින් හොර ‍සල්ලි මතුවෙයි ", "News Content": "ව්‍යාජ මුදල් නෝට්ටු ළඟ තබාගත් පුද්ගලයෙකු ගලේවෙල ප්‍රදේශයේ දී අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ අද(10) පෙරවරුවේ ගලේවෙල නගරයේ දී මෙම සැකකරු අත්අඩංගුවට ගෙන ඇති බවයි. අත්අඩංගුවට ගත් සැකකරු සතුව තිබී ව්‍යාජ රුපියල් දහසේ මුදල් නෝට්ටු තුනක් සොයාගෙන තිබේ. සැකකරු 21 හැවිරිදි සියඹලාණ්ඩුව ප්‍රදේශයේ පදිංචිකරුවෙකු වන අතර ගලේවෙල පොලීසිය වැඩිදුර පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=45257", "Category": null, "Parent URL": null}