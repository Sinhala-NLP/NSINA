{"Source": "Adaderana", "Timestamp": "August 28, 2018 04:49 pm", "Headline": "ජීවිත බිළි ගන්න යන ගමනේ දී සද්ධන්තයෙක්ට බිළි වුණ ජීවිතයක්", "News Content": "නවගත්තේගම කොන්කඩවල හමන්ගල්ල රජයේ කැලෑවේ වල් අලි පහර දිමකට ලක්ව මරණයට පත්ව සිටි පුද්ගලයකුගේ සිරුර අද (28 ) උදෑසන පොලිස් හා වන ජීවි නිළධාරින්ගේ ආරක්ෂාව ඇතිව ගම්මානයට රැගෙන ආ බව නවගත්තේගම පොලීසිය පවසයි. මෙසේ මරණයට පත්ව ඇත්තේ නවගත්තේගම කොන්කඩවල හමන්ගල්ල ගම්මානයේ පදිංචිව සිටි ආර්.එච්.එම්.දිසානායක නැමති 51හැවිරිදි නැමති දෙදරු පියෙකි. මරණයට පත් තැනැත්තාගේ බිරිඳ මැද පෙරදිග රටක ගෟහ සේවිකාවක් ලෙස රැකියාවට ගොස් ඇති බවද කියයි. වල් අලි පහරදිමේන් මරණයට පත්ව සිටි අදාල තැනැත්තා ඊයේ (27 ) දින සවස කිසියම් කරුණක් සඳහා හමන්ගල්ල රජයේ කැලෑවට ගොස් ඇති බවත් ඉන් පසු නිවසට නොපැමිණීම හේතුවෙන් කැලෑව තුළ අද අළුයම සිට ගම්වාසින් සෝදිසි කිරිම්වල නිරත වී තිබේ. එසේ සෝදිසි කිරිම්වල නිරත වු පිරිස් හට හමන්ගල්ල රජයේ කැළැවේ දි අදාල මළ සිරුර දැක ගත හැකිව තිබුණත් එය ආපසු රුගෙන එමට නොහැකි වි ඇත්තේ ඒ ආසන්නයේ සැරිසරමින් සිටි වල් අලියකු හේතුවෙන් බව කියයි. පසුව නවගත්තේගම පොලිසියේ ස්ථානාධිපති පොලිස් පරික්ෂක නවින් ඉන්ද්රාජීත් දයානන්ද මහතා ගේ උපදෙස් මත පොලිස් කන්ඩායමක් සහ නවගත්තේගම වනජීවි නිළධාරින් කන්ඩායමක් එක්ව වල් අලියා පලවා හැර මළ සිරුර ගම්මානයට රැගෙන එමට කටයුතු කල අතර ඉන් පසුව මළ සිරුර නවගත්තේගම රෝහලට රුගෙන යාම සිදුවිනි. පොලිස් සහ වන ජීවි නිළධාරින් පවසා සිටියේ මෙසේ මරණයට පත්ව ඇති පුද්ගලයා, බදින කඳන් උපයෝගි කර ගනිමින් වන සතුන් දඩයම් කරනු ලබන පුද්ගලයකු බවත් එසේ වන සතුන් ඉලක්ක කර කැලෑවට යන විට වල් අලියාගේ පහර දිමට ලක්ව මරණයට පත්ව ඇති බවයි. වල් අලි පහර දිමට ලක් වු තැනැත්තාගේ සිරුර ආසන්නයේ තිබි ඔහු රැගෙන ආ පොරව ත් පාවහන් යුගල ද තිබි හමුවි තිබිණි. එසේම මරණයට පත්වු තැනැත්තාගේ අත්වල සහ පාදවල අස්ථි බිදි තිබු බව පොලීසිය පවසයි. එසේම මරණයට පත්වු තැනැත්තා අවස්ථා දෙකකදි වල් අලි පහර දිමකට ලක්ව ඇති බවත් එක් පාදයක් ඇවිදිමට අපහසු මට්ටමේ පවතිව බවද ගම්වාසින් පවසයි. මේ දිනවල කොන්කඩවල ගම්මානයේ සවස් වන විට වල් අලින් සැරිසරන බවත් මෙම පුද්ගලයාට පහර දි ඇති වල් අලියා අවස්ථා කිපයකදිම නිවෙස් වෙත ට කඩා වැදි නිවෙස් කඩා දමමින් සැරිසන බවත් සතියකට පෙර යතුරු පැදි කරුවකුට ද මෙම වල් අලියා පහර දි ඇති බව ජනතාව පවසයි.", "URL": "https://sinhala.adaderana.lk/news.php?nid=95151", "Category": null, "Parent URL": null}