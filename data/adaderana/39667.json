{"Source": "Adaderana", "Timestamp": "December 18, 2013 08:07 am", "Headline": "ගෑස් මිල වැඩි කරන්නේ නැහැලු ", "News Content": "ගෑස් මිල ඉහළ නැංවීමට තීරණය කර නොමැති බව පාරිභෝගික කටයුතු අධිකාරියේ සභාපති රූමි මරුෂුක් මහතා පවසයි. ඔහු පවසන්නේ මේ වන විට ගෑස් මිල ඉහළ නැංවීම සඳහා අදාළ සමාගම් වලින් ඉල්ලීම් ලැබී ඇති බවයි. මේ අතර කිරිපිටි සමාගම් සඳහා නව නීති හඳුන්වාදීමට අවශ්‍ය පියවර ගන්නා බව ද පාරිභෝගික කටයුතු අධිකාරියේ සභාපති රූමි මරුෂුක් මහතා සඳහන් කරයි. වෙළදපොළේ කිරිපිටි හිඟයක් ඇති කිරීමට ඇතැම් සමාගම් උත්සාහයක නිරත වන බව හෙතෙම පවසයි. එහෙත් අදාළ සමාගම් වල උත්සාහය වන්නේ කිරිපිටි මිල ඉහළ නැංවීම බව හෙතෙම පෙන්වා දෙයි. පවතින කිරිපිටි තොග වෙළදපොළට නිකුත් නොකර තබා ගැනීමට ඇතැම් සමාගම් උත්සාහයක නිරත වන බවද සඳහන් වෙයි. කිරිපිටි තොග සීමා සහිත ප්‍රමාණයක් පමණක් වෙළදපොළට නිකුත් කෙරෙන අතර එය වලක්වාලන නව නීති හඳුන්වා දෙන බව රූමි මරුෂුක් පවසයි.", "URL": "https://sinhala.adaderana.lk/news.php?nid=39667", "Category": null, "Parent URL": null}