{"Source": "Adaderana", "Timestamp": "May 30, 2010 08:20 pm", "Headline": "ඉන්දියාවට ජය", "News Content": "ශ්‍රී ලංකාව, ඉන්දියාව,සහ සිම්බාබ්වේ තරගවදින එක්දින තුන්කොන් ක්‍රිකට් තරගාවලියේ ශ්‍රී ලංකාව හා ඉන්දියාව අතර පැවති පළමු තරගයෙන් ජය ගැනීමට මීට ස්වල්ප මොහොතකට පෙර ඉන්දියාව සමත්විය. ශ්‍රී ලංකා කණ්ඩායමේ සියලුදෙනාම දැවී ලබා ගත් ලකුණු 242 කට පිළිතුරු වශයෙන් ඉන්දීය කණ්ඩායමට කඩුලු 3 ට ලකුණු 243 ක් ලබා ගැනීමට හැකිවිය. සිම්බාබ්වේ බුලවායි ක්‍රීඩාංගණයේ පැවති අද තරගයේදී ප්‍රථමයෙන් පන්දුවට පහරදෙමින් පන්දුවාර 49 යි පන්දු 5 ක මුහුණ දෙමින් ශ්‍රී ලංකා කණ්ඩායමට ලබා ගත හැකිවූයේ ලකුණු 242 ක් පමණි. ඉන්දියාව හා ශ්‍රී ලංකාව අතර පැවති පළමු තරඟය පැවති අද දිනයේ කාසියේ වාසිය දිනාගැනීමට ඉන්දියානු කණ්ඩායමට හැකිවීමත් සමග පළමුවෙන් පන්දුවට පහර දෙන ලෙස ශ්‍රී ලංකා කණ්ඩායමට ඇරයුම් කරන ලදී.", "URL": "https://sinhala.adaderana.lk/news.php?nid=8714", "Category": null, "Parent URL": null}