{"Source": "Adaderana", "Timestamp": "December 19, 2018 11:55 am", "Headline": "දුම්රියක ගැටී පොලිස් නිලධාරීන් දෙදෙනෙකු ජීවිතක්ෂයට", "News Content": "අමෙරිකාවේ චිකාගෝ ප්‍රාන්තයේදී දුම්රියක ගැටීමෙන් පොලිස් නිලධාරීන් දෙදෙනෙකු ජීවිතක්ෂයට පත්ව ඇත. අමෙරිකාවේ චිකාගෝ ප්‍රාන්තයේ දුම්රිය මාර්ගයක් ආසන්නයේ සිදුවූ වෙඩි තැබීමක් පිළිබඳ පරීක්ෂණ සිදුකරමින් සිටි පොලිස් නිලධාරීන් දෙදෙනෙකු දුම්රිය ගැටීමෙන් මියගොස් තිබේ. චිකාගෝ පොලිස් දෙපාර්තමේන්තුවට අනුයුක්තව සේවය කරමින් සිටි 31 සහ 37 යන වයස්වල පසුවූ නිලධාරීන් දෙදෙනෙකු මෙලෙස අනතුරට පත්ව ඇති බව වාර්තා වෙයි. අනතුර සිදුවූ ප්‍රදේශය ආසන්නයේ දුම්රිය ස්ථානයක් නොමැති බවත් නිලධාරීන් දෙදෙනා ගැටුණු දුම්රිය පැයට කිලෝමීටර් 40ක පමණ වේගයකින් ධාවනයවී ඇති බවත් විදෙස් වාර්තාවල සඳහන්ය. චිකාගෝ පොලීසිය සිදුවීම සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=100976", "Category": null, "Parent URL": null}