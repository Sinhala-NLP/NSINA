{"Source": "Adaderana", "Timestamp": "November 23, 2017 04:13 pm", "Headline": "\"කූල් ටෙනිස්\" 2017 - ආනන්ද විද්‍යාලයට සමස්ත ශූරතාව", "News Content": "පසුගියදා පැවැති ‘Cool Tennis’ 2017 තරගාවලියේ සමස්ත ශුරතාව දිනා ගැනීමට කොළඹ ආනන්ද විද්‍යාලය සමත් වී ඇත. වයස අවුරුදු 7න් පහළ (රතු පන්දු) වයස අවුරුදු 8 න් පහළ (තැඹිලි පන්දු) සහ වයස අවුරුදු 10න් පහළ (හරිත පන්දු) ලෙස වයස් කාණ්ඩ තුනක් යටතේ මෙම තරගාවලිය පවත්වා ඇති අතර පෙරේරා සහ පුත්‍රයෝ සමාගම මෙම තරගාවලියට අනුග්‍රහය දක්වා ඇත.වයස අවුරුදු 07 න් පහළ රතු පන්දු අර්ධ අවසන් පූර්ව තරගයේදී ආනන්ද විද්‍යාලය ශාන්ත පීතර විද්‍යාලය (3-0) ලෙස පරාජය කළ අතර අවසන් පූර්ව තරගයේදී රාජකීය විද්‍යාලය (3-2) ලෙස පරාජය කළේය. කුරුණෑගල මලියදේව විද්‍යාලය සමග අවසන් තරගය ට ක්‍රීඩා කළ ආනන්දියන් (3-0) ලෙස මලියදේවයන් පරාජයට පත්කර ශූරතාව දිනාගත්තේය.වයස අවුරුදු 8න් පහළ තැබිලි පන්දු අවසන් පුර්ව වටයේදී ආනන්ද විද්‍යාලය මලියදේව විද්‍යාලය (3-0) ලෙස පරාජය කළ අතර ශූරතාව සඳහා කළුතර විද්‍යාලය සමග සටන් කර (3-1) ලෙස ආනන්දියන් ශූරතාව හිමිකරගත්තේය.වයස අවුරුදු 10න පහළ හරිත පන්දු කාණ්ඩයේදී මීගමුව ශාන්ත ජෝශප් කණ්ඩායම අර්ධ අවසන් පූර්ව තරගයේදී හමු වූ ආනන්ද විද්‍යාලය (3-0) ලෙස ජයග්‍රහනය වාර්තා කළ අතර අර්ධ අවසන් තරගයේදී ගල්කිස්ස ශාන්ත තෝමස් විද්‍යාලය (3-2) ලෙස පරාජය කරමින් අවසන් තරගයෙන් රාජකීයයන් (3-1) ලෙස අභිබවමින් ආනන්දියන් ශූරතාව හිමි කරගත්තේය.", "URL": "https://sinhala.adaderana.lk/news.php?nid=80425", "Category": null, "Parent URL": null}