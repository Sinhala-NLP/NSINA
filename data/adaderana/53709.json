{"Source": "Adaderana", "Timestamp": "September 7, 2015 02:23 pm", "Headline": " ජානක පෙරේරා ඝාතන නඩුව අනුරපුර විශේෂ මහාධිකරණයට", "News Content": "මේජර් ජෙනරාල් ජානක පෙරේරා මහතාගේ ඝාතන නඩු විභාගය අගවිනිසුරු නියමයෙන් අනුරාධපුර මහාධිකරණයේ සිට අනුරාධපුර විශේෂ මහාධිකරණයට මාරුකර තිබේ.ත්‍රස්තවාදි ක්‍රියාවලට සම්බන්ධ සියලු නඩු විභාග සඳහා අනුරාධපුර විශේෂ මහාධිකරණය ස්ථාපිත කර තිබීම හේතුවෙන් අගවිනිසුරුවරයා විසින් අදාළ නඩුවේ ඉදිරි විභාග කටයුතු අනුරාධපුර විශේෂ මහාධිකරණයට මාරුකර ඇති බව අද දෙරණ වාර්තාකරු පැවසීය.මේජර් ජෙනරාල් ජානක පෙරේරා මහතා ඇතුළු 29 දෙනෙකු මරාගෙන මැරෙන බෝම්බ ප්‍රහාරකින් ඝාතනය කිරීමේ සිද්ධියට අදාළ නඩුව අනුරාධපුර මහාධිකරණය හමුවේ විභාගයට ගැනිණ.අදාළ සිද්ධිය සම්බන්ධයෙන් අධි චෝදනා ලැබ සිටින විත්තිකරුවන් දෙදෙනාගෙන් දෙවන විත්තිකරු මීට පෙර අධිකරණය හමුවේ වරද පිළිගැනීම හේතුවෙන් අනුරාධපුර මහාධිකරණය වසර 20 ක බරපතළ වැඩ සහිත සිරදඬුවම් නියම කර ඇත.පළමු විත්තිකරු අදාළ ඝාතන සිද්ධියට තමන් නිවැරදිකරු බවට ප්‍රකාශ කිරීම හේතුවෙන් අදාළ නඩුව තවදුරටත් විභාග කරන බැවින් එහි ඉදිරි කටයුතු අනුරාධපුර විශේෂ මහාධිකරණය හමුවේ විභාගයට ගැනෙනු ඇත.", "URL": "https://sinhala.adaderana.lk/news.php?nid=53709", "Category": null, "Parent URL": null}