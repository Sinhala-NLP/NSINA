{"Source": "Adaderana", "Timestamp": "March 23, 2019 10:31 am", "Headline": "කුරුණෑගල දී හදිසි ගින්නක්", "News Content": "කුරුණෑගල පොලිස් වසමේ සුන්දරාපොල ප්‍රදේශයේ පිහිටි නගර සභාව විසින් කසළ එක් රැස් කරන ස්ථානයක හදිසි ගින්නක් හටගෙන ඇත. ඊයේ (22) රාත්‍රියේදී කුරුණෑගල පොලිස් ස්ථානයට ලද තොරතුරක් මත වහා ක්‍රියාත්මක වූ පොලීසිය කුරුණෑගල නගර සභා ගිනි නිවන ඒකකයේ නිලධාරීන් සේවකයින් හා ප්‍රදේශවාසීන්ගේද සහාය ඇතිව ගින්න මැඩ පවත්වා ඇත. ගින්න හේතුවෙන් ජීවිත හානි කිසිවක් වාර්තා වී නැති අතර ගින්න ඇති වීමට හේතුව මෙතෙක් අනාවරණය වී නොමැත. කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන කටයුතු සිදුකරනු ලබයි.", "URL": "https://sinhala.adaderana.lk/news.php?nid=106603", "Category": null, "Parent URL": null}