{"Source": "Adaderana", "Timestamp": "July 8, 2012 08:19 am", "Headline": "ගම්පහ රෝහලේ නිවුන් දරුවන් මියගියේ වෛද්‍යවරුන්ගේ නොසැලකිල්ලෙන්ද?", "News Content": "ගම්පහ මහ රෝහලේ සිදුවු නිවුන් දරු ප්‍රසූතියකදී එම දරුවන් මිය යාම සම්බන්ධයෙන් පරීක්ෂණයක් ආරම්භ කර තිබේ. ගම්පහ රෝහලේ වෛද්‍ය අධිකාරී සුදත් ධර්මරත්න මහතා කියා සිටියේ අදාළ නිවුන් දරුවන් මිය යාමට හේතුව පශ්චාත් මරණ පරීක්ෂණයෙන් අනතුරුව ප්‍රකාශ කළ හැකි බවයි. දරු ප්‍රසූතිය අතරතුර දී මෙම නිවුන්දරුවන් මියගොස් ඇති බව සුදත් ධර්මරත්න මහතා සඳහන් කළේය. අදාළ පශ්චාත් මරණ පරීක්ෂණ රාගම රෝහලේ දී සිදුකිරීමට තීරණය කර තිබේ. කෙසේ වෙතත් මෙම දරුවන් මිය යාම රෝහලේ වෛද්‍යවරුන්ගේ නොසැලකිලිමත් බවින් සිදුවු බවට පැමිණිල්ලක් ද ලැබි ඇති බව ගම්පහ පොලිසිය පවසයි. එම පැමිණිල්ල සම්බන්ධයෙන් පරීක්ෂණ ආරම්භ කර ඇති බවද පොලිසිය කියා සිටියි.", "URL": "https://sinhala.adaderana.lk/news.php?nid=25592", "Category": null, "Parent URL": null}