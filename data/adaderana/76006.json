{"Source": "Adaderana", "Timestamp": "August 6, 2017 11:32 am", "Headline": " අනතුරින් තරුණයා අවසන් ගමන් යයි ", "News Content": "අම්පාර - මහඔය ප්‍රධාන මාර්ගයේ අරන්තලාව ස්මාරකය ආසන්නයේ සිදුවූ රිය අනතුරකින් තරුණයෙකු මියගොස් තිබේ.මහඔය දෙස සිට මංගලගම දෙසට ධාවනය වූ යතුරුපැදියක් පැදිකරුට පාලනය කරගත නොහැකි වීමෙන් මාර්ගයේ නවතා තිබූ සිමෙන්ති ලොරියක පිටුපස ගැටී ඇති බව පොලීසිය පැවසුවේය.අනතුරෙන් බරපතළ තුවාල ලැබු යතුරුපැදිකරු මහඔය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ අරන්තලාව, සිංහගම්මානය ප්‍රදේශයේ පදිංචිව සිටි 27 හැවිරිදි තරුණයෙකි.අනතුර සම්බන්ධයෙන් මහඔය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76006", "Category": null, "Parent URL": null}