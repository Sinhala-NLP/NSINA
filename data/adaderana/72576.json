{"Source": "Adaderana", "Timestamp": "April 28, 2017 11:49 am", "Headline": "  ෂි ජිං පින් රටට ආදරයකරන පුද්ගලයෙක්", "News Content": "චීන ජනාධිපති ෂි ජිං පින් රටට ආදරය කරන ඉතා හොඳ පුද්ගලයෙකු බව අමෙරිකානු ජනාධිපති ඩොනල්ඩ් ට්‍රම්ප් පවසයි.උතුරු කොරියාව සම්බන්ධයෙන් අදහස් දක්වමින් අමෙරිකානු ජනාධිපතිවරයා ප්‍රකාශ කර ඇත්තේ මේ මස මුලදී තමා චීන ජනාධිපතිවරයා හමුවු අතර ඔහු පිළිබඳ හොඳ අවබෝධයක් ලබා ගත් බවයි.උතුරු කොරියාව සම්බන්ධයෙන් චීනයේ ක්‍රියා පිළිවෙත ඩොනල්ඩ් ට්‍රම්ප් විසින් මීට පෙර විවේචනයට ලක් කර තිබුණ ද එම ගැටළුව රාජතාන්ත්‍රිකව විසදීම සඳහා චීනය උපරිම ශක්තියෙන් කටයුතු කරනු ඇති බවට ඔහු විශ්වාසය පළ කර තිබේ.උතුරු කොරියාව සම්බන්ධ ගැටළුව විසදා ගැනීම සඳහා දරන උත්සහ දැඩි දුෂ්කර එකක් බව ට්‍රම්ප් ප්‍රකාශ කර ඇත.මේ අතර උතුරු කොරියාව සම්බන්ධයෙන් අද එක්සත් ජාතීන්ගේ ආරක්ෂක මණ්ඩලයේ සාකච්ඡාවට ගැනීමට නියමිතය.", "URL": "https://sinhala.adaderana.lk/news.php?nid=72576", "Category": null, "Parent URL": null}