{"Source": "Adaderana", "Timestamp": "December 24, 2012 01:39 pm", "Headline": "වසර 5ට පසු ඉන්දු පකිස්තාන ගැටුමක්", "News Content": "වසර 5කට පසුව පකිස්තානයත් ඉන්දියාවත් අතර ක්‍රිකට් තරගාවලියක් හෙට ආරම්භ වේ. ඒ සඳහා සහභාගි වීමට පකිස්තානු කණ්ඩායම ඉන්දියාවට ඊයේ පැමිණ තිබේ. ඉන්දියාවේ මුම්බායි නගරයට 2008 වසරේදී එල්ල වු ත්‍රස්ත ප්‍රහාරයෙන් පසු ඉන්දියාව සහ පකිස්තානය අතර ක්‍රිකට් තරගාවලියක් නොපැවැත්විණ. ඒ අනුව දෙරට අතර පන්දුවාර 20යි 20 තරග 02ක් සහ එක්දින ජාත්‍යන්තර තරග 03ක් පැවැත්වීමට නියමිතය. මේ යටතේ තරගාවලියේ පළමු තරගය බැංගලෝර්හිදී හෙට (25) පන්දුවාර 20යි 20 ක්‍රිකට් තරගයෙන් ආරම්භ වේ. ඉන්දියාවට ඊයේ පැමිණි පාකිස්තාන කණ්ඩායමට ෂහිඩ් අෆ්රිඩි, ෂහීඩ් අජ්මාල්, කම්රන් අක්මාල්, උමාර් ගුල්, සහ ෂොයිබ් මලික් ඇතුළත්ය. මේ අතර, පාකිස්තාන ක්‍රිකට් කණ්ඩායම ඉන්දියාවට පැමිණීම සම්බන්ධයෙන් ඉන්දීය ප්‍රධාන විපක්ෂය පසුගිය දිනවල විරෝධය පළ කරන ලදී. එහෙත් තරගාවලිය සැලසුම් කළ පරිදි පවත්වන බව ඉන්දීය ක්‍රිකට් පාලක මණ්ඩලය කියා සිටියේය.", "URL": "https://sinhala.adaderana.lk/news.php?nid=30207", "Category": null, "Parent URL": null}