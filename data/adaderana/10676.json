{"Source": "Adaderana", "Timestamp": "September 6, 2010 02:06 pm", "Headline": "එජාපයේ මුල් අරමුණු මේ වනතුරු වෙනස් වෙලා නෑ", "News Content": "එක්සත් ජාතික පක්ෂයේ ආරම්භක පරමාර්ථ මේ වන තෙක් වෙනසක් වී නැතැයි විපක්ෂ නායක රනිල් වික්‍රමසිංහ මහතා පවසයි. එක්සත් ජාතික පක්ෂය බලයේ සිටිය දී මෙන්ම විපක්ෂයේ සිටිය දී ද සිය පරමාර්ථ රැක ගැනීම සඳහා උපරි‍මයෙන් කටයුතු කළ බව ඔහු සඳහන් කළේය. අදට යෙදී තිබෙන එක්සත් ජාතික පක්ෂයේ 65 වන සංවත්සරය නිමිත්තෙන් සිරිකොත පක්ෂ මූලස්ථා‍නයේ පැවති ආගමික වැඩසටහනකට සහභාගී වෙමින් විපක්ෂ නායකවරයා මෙම අදහස් පළ කළේය. එදා මෙදා තුර රටේ දැවැන්ත සංවර්ධන ක්‍රියාදාමයන් රැසක් එක්සත් ජාතික පක්ෂයේ නායකත්වයෙන් ඉටු කර ඇති බව ඔහු එහි දී වැඩිදුරටත් ප්‍රකාශ කළේය. කෙසේ වුවත් අද වන විට ප්‍රජාතන්ත්‍ර විරෝධී ගමනකට රට මුල පුරා ඇති බවත් එක්සත් ජාතික පක්ෂය ජනතා අයිතිවාසිකම් ආරක්ෂා කිරීම වෙනුවෙන් තවදුරටත් කටයුතු කරන බවත් රනිල් වික්‍රමසිංහ මහතා එහි දී පැවසීය.", "URL": "https://sinhala.adaderana.lk/news.php?nid=10676", "Category": null, "Parent URL": null}