{"Source": "Adaderana", "Timestamp": "October 25, 2011 06:40 am", "Headline": "අ.පො.ස සා/පෙ 12 දා", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය දෙසැම්බර් මස 12 වන දින ආරම්භ වීමට නියමිතය. දෙසැම්බර් මස 21 වන දින දක්වා අදාළ විභාගය පැවැත්වෙන බව විභාග කොමසාරිස් ජනරාල් අනුර එදිරිසිංහ මහතා ප්‍රකාශ කළේය. විභාගයට අදාළ කාලසටහන් සැකසීමේ කටයුතු මේ දිනවල සිදුවන බව අනුර එදිරිසිංහ මහතා සඳහන් කළේය. පන් ලක්ෂ 50,000 ට අධික සිසුන් පිරිසක් මෙවර අධ්‍යයන පොදු සහතික පත්‍ර සාමාන්‍ය පෙළ විභාගය සඳහා සුදුසුකම් ලබා සිටියි. කාලසටහන් සකස්කිරීමෙන් අනතුරුව සිසුන්ගේ විභාග ප්‍රවේශ පත්‍ර තැපෑලට ලබාදෙන බව විභාග කොමසාරිස් ජනරාල් අනුර එදිරිසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=19571", "Category": null, "Parent URL": null}