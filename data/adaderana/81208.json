{"Source": "Adaderana", "Timestamp": "December 8, 2017 09:26 am", "Headline": "යතුරුපැදියක් හොරා ගත් පුද්ගලයෙකු පොලිස් දැලේ ", "News Content": "යතුරුපැදියක් සොරකම් කිරීමේ චෝදනාවක් සම්බන්ධයෙන් අවශ්‍යව සිටි සැකකරුවන් පස්දෙනෙකු අක්කරෙයිපත්තුව ආලිම් නගර් ප්‍රදේශයේදී අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී සොරාගන්නා ලද යතුරුපැදිය ද පොලීසිය භාරයට ගෙන තිබේ. අත්අඩංගුවට ගෙන ඇත්තේ ආලිම් නගර් ප්‍රදේශයේ පදිංචිකරුවන් වන අතර ඔවුන් අද අක්කරෙයිපත්තුව මහේස්ත්‍රාත් අධිකරණය වෙත ඉදිරිපත් කරන බව අක්කරෙයිපත්තුව පොලීසිය පැවසීය. මේ අතර මානිප්පායි වයිරවල් කෝවිල අසල ප්‍රදේශයේ නිවසකින් රන් භාණ්ඩ සොරකම් කළ බවට සැකපිට 47 හැවිරිදි පුද්ගලයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=81208", "Category": null, "Parent URL": null}