{"Source": "Adaderana", "Timestamp": "March 30, 2011 09:07 am", "Headline": " මිල්ලෙ පෙන්වා ලක්ෂ 3 ට විදලා", "News Content": "ඉතාලියේ රැකියාවක් ලබා දෙන පවසා රුපියල් ලක්ෂ 3ක මුදලක් වංචා කළ පුද්ගලයෙකු අත්අඩංගුවට ගැනීම සඳහා පොලිසිය පරීක්ෂණ ආරම්භ කර තිබේ. බිංගිරිය , පනාවැව ප්‍රදේශයේ පුද්ගලයෙකු මුදල් වංචා කර ඇති බවට තොරතුරු ලැබී ඇති බව හලාවත පොලිසිය පවසයි. අදාළ රැකියාව නොලැබීමෙන් පසුව ලබා දුන් මුදල ඉල්ලා සිටි අවස්ථාවේ දී එම පුද්ගලයා විසින් චෙක්පතක් ලබා දී ඇති අතර එය අගරු චෙක්පතක් බව පසුව අනාවරණ වී තිබේ. හලාවත පොලීසිය විසින් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=15164", "Category": null, "Parent URL": null}