{"Source": "Adaderana", "Timestamp": "November 14, 2013 10:54 am", "Headline": "කැළණි කේබල්ස් උපාංග රැසක් සහිත CFL බල්බ් හඳුන්වා දෙයි", "News Content": "ශ්‍රී ලංකාවේ අංක 1 ආරක්ෂිත විදුලි රැහන් වෙළඳනාමයවන කැළණි කේබල්ස් PLC සමාගම තම නිෂ්පාදන පෙළ තවදුරටත් පුළුල් කරමින් CFL (Compact Flourescent Lamp& yd GLS )General Lighting System)බල්බ පසුගියදා කොළඹ ටාජ් හෝටලයේදී පැවැති උත්සවයකදී මෙරට වෙළඳපොලට හඳුන්වා දුණි. මෙරට විදුලි රැහැන් ක්ෂේත්‍රයේ විශේෂඥ සමාගම ලෙසින් කැළණි කේබල්ස් සමාගම තම දැනුම හා පළපුරුද්ද මුල්කර ගනිමින් “ආරක්ෂාවෙන් ආලෝකයට“ යන තේමාව යටතේ නිපදවන මෙම CFL බල්බ පෙළ සහතික කළ විදුලි පිරිමැස්මක් හා කල්පැවැත්මක් සැපයෙන උපාංග රැසකින් සමන්විතවීම හා වසර එකහමාරක වගකීමක් පිරිනැමීම විශේෂත්වයකි. ශ්‍රී ලංකා සුනිත්‍ය බලශක්ති අධිකාරිය හා ශ්‍රී ලංකා ප්‍රමිති ආයතනය පිරිනැමෙන තරු සහතිකය හා විශිෂ්ට පාරිසරික සුරක්ෂිතතාව වෙනුවෙන් ජාත්‍යන්තරව පිරිනැමෙන ISO 9000:14000 සහතිකය හිමි මෙම නව කැළණි CFL බල්බ පෙළ ශ්‍රී ලංකාවේ බහුලව සිදුවන විදුලිය අඩුවැඞීවලට ඔරොත්තුදීමේ හැකියාවක් සහිතව නිපදවා තිබේ. එයට අමතරව ලොවේ CFL බල්බ නිපදවීමේ නවතම ආරක්ෂිත ක්‍රමවේදය වන “ඇමල්ගම් තාක්ෂණයෙන්(Amalgam Technology) නිපදවීමෙන් කැළණි CFL බල්බ රසදිය හේතුවෙන් සිදුවිය හැකි ශාරීරික හානී අවම කෙරෙන අතර, එහි වීදුරුවෙහි තිබෙන Tryphosper ආලේපනයෙන් බල්බයෙන් පිටතට ගලන ශරීරයට අහිතකර අල්ටරාල් වයලට් ධාරාව වැළකීම හා කල්යත්ම සිදුවන බල්බයේ ආලෝකය අවමවීම මග හරවනු ඇත. නව CFL බල්බ පෙළ මෙරට වෙළඳපොලට හඳුන්වාදීමේ උත්සවය අමතමින් කැළණි කේබල්ස් සමාගමේ ප්‍රධාන විධායක නිලධාරී මහින්ද සරණපාල මහතා පැවසුවේ “මෙම නව CFL බල්බ පෙළ හඳුන්වාදුන්නේ මෙරටට ගැලපෙන CFL බල්බය සම්බන්ධයෙන් කැළණි අප සමාගම වසර පහකට වැඩි කාලයක් කළ පර්යේෂණවලට අනුවයි. එහෙයින් සහතික ලෙසින්ම විදුලිය පිරිමසන හා කල්පවතින CFL බල්බයක් කැළණි කේබල්ස් සමාගම අද වෙළඳපොලට හඳුන්වාදෙන්නේ ඉමහත් සාඩම්බරයෙන්. එමෙන්ම අප මෙවැන්නක් හඳුන්වාදීමට වැඩි උනන්දුවක් දැක්වූයේ ව්‍යාපාරික අරමුණකට වඩා වර්තමානයේ පවතින විදුලි අර්බුදයට සහයෝගයක් ලබාදීම ජාතික මෙහෙවරක් ලෙසින් සිතීමෙනුයි. එයට අමතරව විදුලි බල්බය අත්‍යවශ්‍ය භාණ්ඩයක් වන හෙයින් මෙරට පාරිභෝගිකයන්ට දැරිය හැකි මිලකට වැඩි ආරක්ෂාකාරී CFL බල්බයක් සැපයීමටත් අප සමාගමට අවශ්‍ය වූවා. විශේෂයෙන් අධ්‍යාපනය ලබන දරුවන් සිටින පවුල්වල විදුලි බිල සැලකිය යුතු ඉහළ යෑමෙන් එවැනි පවුල්වලට කිසියම් ආකාරයකින් සහනයක් වීමත් මෙම නවතම CFL බල්බ පෙළ හඳුන්වාදීමට කැළණි කේබල්ස් සමාගම පෙළඹුණා.“යන්නය. නව කැළණි CFL බල්බයේ සෙසු සුවිශේෂී විශේෂාංග අතර ප්ලාස්ටික් බේස් කැප් (base cap) තිබීමෙන් මළ නොබැඳෙන එය මුහුද ආසන්නයේ නිවාසවලට යෙදිය හැකිවේ. එමෙන්ම 5W isg 80W දක්වා පින් ටයිප් හා ස්කෲ යන දෙ මාදිලියෙන් සේම U Type yd spiral Type දෙහැඩයෙන් ඕනෑම විදුලි ආවරණයකට ගැලපෙන පර්ව මාණවලින් ද නිපදවේ. එමෙන්ම එහි වූ පිත්තල අයිලට් මගින් වඩාත් කදිම විද්යුකත් සන්නායකතාවක් කැළණි CFL බල්බය පවත්වා ගනී. කැළණි කේබල්ස් වසර 44ක් පුරා ශ්‍රී ලාංකේය විදුලි සම්ප්‍රේෂණ හා සන්නිවේදන වයර් නිෂ්පාදනයේ අත්දැකීමෙන් පිරි 100% දේශීය සමාගමකි. 2012 වසරේ පැවති SLIM Brand Excellence -2012 සම්මාන උළෙලේ දී විශිෂ්ටතම ව්‍යාපාරික වෙළඳනාමයට හිමිවන ලෝකඩ සම්මානය හිමිකරගත් කැළණි කේබල්ස් සමාගම වසර 2013 පැවති SLIM Brand Excellence -2012 සම්මාන උළෙලේ දී විශිෂ්ටතම ව්‍යාපාරික වෙළඳනාමයට හිමිවන රන් සම්මානය හිමිකරගැනීමට සමත් වූ අතර එය එම අංශයේ රන් සම්මානය සමාගමක් හිමි කරගත් පළමු අවස්ථාව විය. තවද එම සම්මාන උළෙලේදී නිර්මාණාත්මක අයදුම්කරුවාට පිරිනැමෙන රන් සම්මානය තෙවන වරටත් හිමිකරගැනීමට කැළණි කේබල්ස් සමාගම සමත් විය. එය ට අමතරව ගුණාත්මක බව වෙනුවෙන් පිරි නැමෙන ISO 9001: 2008 තත්ත්ව සහතිකය හා යහපත් පාරිසරික කළමනාකරණය වෙනුවෙන් ISO 14001: 2004 සහතිකවලින් පිදුම් ලැබීය. තවද, කැළණි කේබල්ස් කර්මාන්ත විශිෂ්ටත්ව රන් සම්මානයෙන්, ජාතික තත්ත්ව සම්මානයෙන් හා ටයිකි අකිමොටෝ 5S රන් සම්මානයන් හිමි කරගෙන තිබේ. විදුලි සම්ප්‍රේෂණ හා සන්නිවේදන වයර් නිෂ්පාදන ක්ෂේත්‍රයේ දැක් වූ වෘත්තීයමය විශිෂ්ටත්වය වෙනුවෙන් කැළණි කේබල්ස් 2008 දී ‘සුපර් බ්‍රෑන්ඩ්“තත්ත්වය හිමි කරගැනීමට ද සමත් විය.", "URL": "https://sinhala.adaderana.lk/news.php?nid=38827", "Category": null, "Parent URL": null}