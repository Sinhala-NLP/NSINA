{"Source": "Adaderana", "Timestamp": "November 25, 2011 03:39 pm", "Headline": "වැස්ස නිසා නුවරඑළියේ වගාබිම් රැසක් ජලයෙන් යටවෙයි", "News Content": "දින කිහිපයක් පුරා නුවරඑළිය දිස්ත්‍රික්කයට ඇද හැලෙන වර්ෂාව හේතුවෙන් ප්‍රදේශයේ වගාබිම් රැසක් ජලයෙන් යටවී තිබේ. කඳපොල, හයේ කණුව ප්‍රදේශයේ සිට නුවරඑළිය දක්වා පිහිටි ප්‍රදේශවල වගාබිම් වලට මෙම තත්ත්වය වැඩි වශයෙන් බලපා ඇති බව අද දෙරණ වාර්තාකරු සඳහන් කළේය. අධික වැසි සහිත කාලගුණයත් සමඟ ප්‍රදේශයේ දැඩි මීදුම් සහිත තත්ත්වයක් ද පවතින බව වාර්තා වේ. මේ අතර වැසි සහිත කාලගුණයත් සමඟ ජල මට්ටම ඉහළ යාම හේතුවෙන් කණ්ඩලම ජලාශය වාන් දැමීමට පටන්ගෙන ඇත. අද දහවල් සිට ජලාශය වාන් දැමීම ආරම්භ වු බව අද දෙරණ වාර්තාකරු ප්‍රකාශ කළේය. මේ හේතුවෙන් දඹුල්ල වෑවලවැව ප්‍ර‍ධාන මාර්ගයේ ද ජලය පවතින බව සඳහන්ය.", "URL": "https://sinhala.adaderana.lk/news.php?nid=20259", "Category": null, "Parent URL": null}