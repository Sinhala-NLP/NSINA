{"Source": "Adaderana", "Timestamp": "July 5, 2012 10:49 am", "Headline": "මහනුවර විද්‍යාර්ථ විදුහල් රග්බි කණ්ඩායමට ක්ලෝසප් සහය ", "News Content": "මහනුවර විද්‍යාර්ථ විදුහලේ වයස අවුරුදු 20න් පහළ රග්බි කණ්ඩායම දක්‍ෂ ක‍්‍රීඩකයින් රැසකින් සමන්විත වේ. යුනිලීවර් සමාගමේ ක්ලෝසප් දන්තාලේපය අනුග‍්‍රහය සපයන විද්‍යාර්ථ රග්බි කණ්ඩායම මෙවර පාසල් රග්බි වාරයේ ලකුණු සටහනේ 5 වන ස්ථානය හිමි කරගෙන තිබේ. විද්‍යාර්ථ රග්බි කණ්ඩායම විසින් ප‍්‍රබල පාසල් කණ්ඩායම් වන කිංස්වුඞ්, ඩි.එස්.සේනානායක, ශාන්ත අන්තෝනී, ශාන්ත ජෝසප්, හා ශාන්ත පීතර යන විදුහල් පරාජය කරමින් ජය වාර්තා කිරීමට සමත්වීම විශේෂයි. ඒ අනුව විද්‍යාර්ථ රග්බි කණ්ඩායම පාසල් රග්බි වාරයේදී තවදුරටත් දක්‍ෂතා දක්වමින් කැපීපෙනෙන කණ්ඩායමක් වීමේ පෙර නිමිති පළකර තිබේ. මෙම කණ්ඩායමට ශක්තියක් වු යුනිලීවර් ශ‍්‍රී ලංකා සමාගමේ ක්ලෝසප් දන්තාලේපය විසින් කණ්ඩායම තවදුරටත් උනන්දු කරවමින් සිටියි. ක්ලෝසප් දන්තාලේපයේ වෙළඳනාම කළමනාකරු ජේෆ්රි ජමීල් මහතා කියා සිටියේ යුනිලීවර් සමාගමේ ප‍්‍රමුඛතම තාරුණ්‍යයේ නිෂ්පාදනයක් වන ක්ලෝසප් පැතුම වන්නේ තරුණ්‍යයට නව මංපෙත් විවර කරමින් ඔවුන්ට අවස්ථාව ලබාදීම බවත්, ක‍්‍රීඩාවට අනුග‍්‍රහය දක්වමින් එම අවස්ථා විවර කරගත හැකි බවත්ය. ක්ලෝසප් දන්තාලේපය ක‍්‍රීඩාවට අනුග‍්‍රහය දැක්වු ප‍්‍රථම අවස්ථාව මෙය වන අතර විද්‍යාර්ථ විදුහල් රග්බි කණ්ඩායමට අඛණ්ඩව සහය දක්වන බවත් ජමීල් මහතා කියා සිටියේය. විද්‍යාර්ථ විදුහලේ විදුහල්පති ඩබ්ලිව්. අල්විස් මහතා පෙන්වා දුන්නේ වසර ගණනාවක සිට සිය රග්බි කණ්ඩායම වෘත්තීය කණ්ඩායමක් ලෙස ක්‍රීඩා කරන බවයි. පසුගිය වසරේ B කාණ්ඩයේ ක‍්‍රීඩා කළ තම කණ්ඩායම මේ වසරේ සිට A කාණ්ඩයේ ක‍්‍රීඩා කිරීමට උසස් කෙරුණා. කණ්ඩායමේ සාර්ථකත්වයට ක්ලෝසප් සහය කැපීපෙනෙන දායකත්වයක් සැපයු බව අල්විස් මහතා එහිදී අවධාරණය කළේය.", "URL": "https://sinhala.adaderana.lk/news.php?nid=25533", "Category": null, "Parent URL": null}