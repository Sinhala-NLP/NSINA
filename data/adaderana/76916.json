{"Source": "Adaderana", "Timestamp": "August 31, 2017 07:25 am", "Headline": "ලබන මාසේ දැවැන්ත අරගල  කරනවා", "News Content": "සයිටම් ආයතනය අහෝසි කරන තුරු තම අරගලය අත්නොහරින බව රජයේ වෛද්‍ය නිලධාරීන්ගේ සංගමය පවසයි.එහි ලේකම් වෛද්‍ය හරිත අලුත්ගේ මහතා සදහන් කළේ ලබන මාසය තුළ සයිටම් අහෝසි කිරීම වෙනුවෙන් දැවැන්ත අරගලවලට සූදානමින් සිටින බවයි.සයිටම් විරෝධී ජන පවුර සංවිධානය කර තිබු ගිනි රාත්‍රිය ලෙස නම් කර තිබු විරෝධතා ව්‍යාපාරයට එක්වෙමින් හරිත අලුත්ගේ මහතා මෙම අදහස් පල කළේය.පන්දම් දල්වමින් දිවයින පුරා ප්‍රධාන නගර ආශ්‍රිතව මෙම විරෝධතා ව්‍යාපාරය ඊයේ (30) රාත්‍රී සිදුකළ අතර ඊට වෘත්තීය සමිති දේශපාලන පක්ෂ සහ ශිෂ්‍ය ව්‍යාපාර සහයෝගය ලබාදී තිබුණි. මේ අතර රජයේ වෛද්‍ය නිලධාරීන්ගේ සංගමයේ විධායක සභාව අද (31) පෙරවරුවේ රැස්වීමට නියමිතව ඇත.සයිටම් අහෝසි කිරීම සම්බන්ධයෙන් පසුගියදා ජනාධිපතිවරයා සමග ඇති කරගත් එකගතාව ඉටු නොවීම සම්බන්ධයෙන් මෙහිදි අවධානය යොමුකිරිමට නියමිතය.", "URL": "https://sinhala.adaderana.lk/news.php?nid=76916", "Category": null, "Parent URL": null}