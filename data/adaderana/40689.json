{"Source": "Adaderana", "Timestamp": "January 27, 2014 05:30 pm", "Headline": "මන්නාරමෙන් තවත් මිනී හිස් කබල් 3ක්", "News Content": "මන්නාරම, තිරුකේතීෂ්වරම් සමූහ මිනී වළ අද 15 වැනි වරටත් කැණීම් කර මිනිස් හිස් කබල් 3ක් සොයාගෙන ඇති අතර මේවන විට එම ස්ථානයෙන් සොයාගත් මිනිස් හිස් කබල් ගණන 48ක් දක්වා ඉහළ ගොස් තිබේ. මන්නාරම මහේස්ත්‍රාත් ආනන්දි කණගරත්න මහත්මිය ඉදිරියේ එහි කැණීම් කටයුතු අද පස්වරු 2.00 දක්වා සිදුවිය. අපරාධ පරීක්ෂණ දෙපාර්තමේන්තුවේ නිලධාරීන් ද එකී ස්ථානයට පැමිණ සිටි අතර හෙටත් කැණීම් සිදුකිරීමට තීරණය කෙරිණ. දැනට සොයාගෙන ඇති මිනිස් හිස් කබල් මන්නාරම රෝහලේ ආරක්ෂිත ස්ථානයක තබා තිබේ.", "URL": "https://sinhala.adaderana.lk/news.php?nid=40689", "Category": null, "Parent URL": null}