{"Source": "Adaderana", "Timestamp": "June 1, 2012 08:35 am", "Headline": "ඊජීප්තුවේ හදිසි නීතිය ඉවතට", "News Content": "ඊජීප්තුවේ හදිසි නීතිය ඉවත් කර තිබේ. 1981 වසරේ පැනවූ අදාළ නීතිය එරට තුළ වසර 31 ක් පැවතුණි. හිටපු ජනාධිපති හොස්නි මුබාරක් ධුරයෙන් ඉවත් කිරීමෙන් අනතුරුව පැවති ජනතා විරෝධතා හේතු‍වෙන් එම නීතිය ඉවත් කිරීමට රජය පියවර ගෙන ඇත. මෙම නීතිය ඉවත් කිරීමත් සමග ඊජීප්තුව තුළ මානව හිමිකම් සම්බන්ධයෙන් ද සාධාරණයක් ඉටු වනු ඇති බවට මානව හිමිකම් ක්‍රියාකාරීන් ප්‍රකාශ කර ඇත.", "URL": "https://sinhala.adaderana.lk/news.php?nid=24667", "Category": null, "Parent URL": null}