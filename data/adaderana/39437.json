{"Source": "Adaderana", "Timestamp": "December 9, 2013 10:05 am", "Headline": "ගායන ශිල්පියෙකුට අයත් යතුරු පැදියක් සොරාගෙන", "News Content": "සංගීත ප්‍රසංගයක ගීත ගායනා කිරීමට පැමිණි බව කියන ගායන ශිල්පියෙකුට අයත් වටිනා යතුරු පැදියක් සොරා ගැනීමේ සිද්ධියක් සම්බන්ධයෙන් පරීක්ෂණ ආරම්භ කර තිබේ. රුපියල් 2,50,000 ක් වටිනා මෙම යතුරු පිදිය ඉකුත් 07 වැනි දින රාත්‍රීයේ බොරලැස්ස ප්‍රදේශයේදී මෙම සොරා ගෙන ඇත. වෙන්නප්පුව - බොරලැස්ස ප්‍රදේශයේ පැවති සංගීත ප්‍රසංගයකට ගීත ගායනා කිරීම සඳහා තමන්ට අයත් යතුරු පැදියෙන් පැමිණ එය වේදිකාව ආසන්නයේ ගාල් කර අගුළු දමා ප්‍රසංගයේ ගීත ගායනා කර අවසන්වී බලන විට යතුරු පැදිය අතුරුදහන්වී තිබුණේ යැයි වෙන්නප්පුව,ලුණුවිල - ගාලවත්ත පදිංචි දොන් සුභසිංහ තුෂාර (34) යන අය පොලීසියට පැමිණිළි කරමින් පවසා තිබුණි. මෙම සොරකම කව්රුන් විසින් සිදු කලාද යන්න මෙතෙක් අනාවරණය වී නැති බව පොලීසිය පවසයි. වෙන්නප්පුව පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=39437", "Category": null, "Parent URL": null}