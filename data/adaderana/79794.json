{"Source": "Adaderana", "Timestamp": "November 12, 2017 06:03 pm", "Headline": "ඉන්ධන හිඟය ගැන කැබිනට් අනු කමිටු වාර්තාව අනිද්දා", "News Content": "පෙට්‍රල් ගැටලුව සම්බන්ධයෙන් කැබිනට් අනුකමිටු වාර්තාව අනිද්දා ජනාධිපති මෛත්‍රීපාල සිරිසේන මහතාට භාරදීමට නියමිතව තිබේ. පසුගියදා මෙරට ඇති වු පෙට්‍රල් අර්බුදය සම්බන්ධයෙන් සොයා බැලීම සදහා ජනාධිපති මෛත්‍රීපාල සිරිසේන මහතා විසින් ත්‍රිපුද්ගල අමාත්‍ය මණ්ඩල අනු කමිටුවක් පත් කරනු ලැබීය. අමාත්‍ය ආචාර්ය සරත් අමුණුගම මහතාගේ සභාපතීත්වයෙන් යුත් එම කමිටුව සඳහා අනුර ප්‍රියදර්ශන යාපා සහ පාඨලි චම්පික රණවක යන අමාත්‍ය වරුන් ඇතුළත්ව සිටී. එම අනුකමිටුව විසින් සිදුකළ මූලික විමර්ශනවලින් අනතුරුව ඊට අදාළ වාර්තාව සකස් කර ඇති බව අමාත්‍ය සරත් අමුණුගම මහතා සඳහන් කළේය.", "URL": "https://sinhala.adaderana.lk/news.php?nid=79794", "Category": null, "Parent URL": null}