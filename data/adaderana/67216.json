{"Source": "Adaderana", "Timestamp": "December 21, 2016 09:27 am", "Headline": "රබර් කර්මාන්ත ශාලාවට එරෙහිව පාලිත ජනතාව සමග පාරට", "News Content": "බුලත්සිංහල, කොබවක ප්‍රදේශයේ පවත්වාගෙන යන රබර් කර්මාන්තශාලාවකට එරෙහිව විරෝධතාවක් ආරම්භ කර තිබේ.ඊයේ දහවල් පාලිත තෙවරප්පෙරුම නියෝජ්‍ය අමාත්‍යවරයා ඇතුළු ප්‍රදේශවාසීන් පිරිසක් විසින් මෙම විරෝධතාව ආරම්භ කර ඇති බව සඳහන්ය.කර්මාන්තශාලාවෙන් පිටකරන අපජලය, ඇතුළු අපද්‍රව්‍ය පරිසරයට සෘජුවම මුදා හැරීම සම්බන්ධයෙන් ප්‍රදේශවාසීන් ද සමඟ පාලිත තෙවරප්පෙරුම නියෝජ්‍ය අමාත්‍යවරයා ඊයේ දහවල් කර්මාන්තශාලාවේ පාලනාධිකාරිය සමඟ සාකච්ඡා කර තිබුණි.කෙසේවෙතත් සාකච්ඡා අසාර්ථක වීම හේතුවෙන් මෙලෙස උද්ඝෝෂණයේ නිතරවීමට තීරණය කර ඇති අතර, කර්මාන්තශාලාව සඳහා බලපත්‍ර නිකුත් කර ඇති ආකාරය සම්බන්ධයෙන් මධ්‍යම පරිසර අධිකාරිය වෙත සිය විරෝධය පළ කරන බව පාලිත තෙවරප්පෙරුම නියෝජ්‍ය අමාත්‍යවරයා පවසයි.මේ විටත් මෙම විරෝධතාවය පවතින බව සඳහන්ය.මේ සඳහා නිසි පිළිතුරක් ලබාදෙන තුරු සිය විරෝධතාවය අඛණ්ඩව සිදුකරන බව පාලිත තෙවරප්පෙරුම නියෝජ්‍ය අමාත්‍යවරයා පැවසුවේය.", "URL": "https://sinhala.adaderana.lk/news.php?nid=67216", "Category": null, "Parent URL": null}