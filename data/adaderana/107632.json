{"Source": "Adaderana", "Timestamp": "April 8, 2019 02:53 pm", "Headline": "නීති විරෝධි පස් ජාවාරමක් වටලයි", "News Content": "ආණමඩුව ඉහල දිවුල්වැව ඌත්තුව නෙළුව ප්‍රදේශයේ නීති විරෝධි ලෙස පවත්වාගෙන ගිය වැලි සහිත පස් කැපිමේ ජාවාරමක් වලාන මධ්‍යම දුෂණ මර්ධන ප්‍රහාරක එකකය ( 08 ) දින වටලා සැකකරුවන් සහ යන්ත්‍ර සුත්‍ර ආණමඩුව පොලිසියට භාර දි තිබුණි. මාසයකට වැඩි කාලයක් පුද්ගලික ඉඩමක කිසිඳු කැණිම් බලපත්‍රයක් නොමැතිව පවත්වාගෙන ගොස් තිබු මෙම ජාවාරම සඳහා විවිධ තරා තිරමේ පුද්ගලයින් හවුල් ව සිටි බවද කියයි. වලාන මධ්‍යම දුෂණ මර්ධන ප්‍රහාරක එකකයට ලැබුන තොරතුරක් මත අදාල ස්ථානය අවට රැකවල්ලා සිට (08) දින අළුයම වටලා පස් කැපීම සදහා යොදා ගන්නා මෝටර්ගෙටරයක් ටිපර් රථ තුනක් සහ සැකකරුවන් පස් දෙනෙකු අත් අඩංගුවට ගෙන ඇත. අත් අඩංගුවට ගත් සැකකරුවන් දංකොටුව , හලාවත , බිංගිරිය හා ආණමඩුව අවට පදිංචි කරුවන් බව අනාවරණය වී ඇත. එසේම අදාල සැකකරුවන් හා ටිපර් රථ හා මෝටර් ගෙටරය ආණමඩුව පොලිසියට ඉදිරිපත් කිරීමට නියමිතයි. අදාල වැටලිම සඳහා වලාන මධ්‍යම දුෂණ මර්ධන ප්‍රහාරක එකකයේ අධ්‍යක්ෂ හේමාල් ක්‍රිශාන්ත මහතාගේ උපදෙස් මත එම එකකයේ ස්ථානාධිපති ප්‍රධාන පොලිස් පරික්ෂක රංජිත් රාජපක්ෂ මහතාගෙ මෙහෙය විමේන් පොලිස් පරික්ෂක සමන්ත සිරිවර්ධන මහතා සමඟ පොලිස් කොස්තාපල් වරුවන් වන 20742 රුවන්සිරි, 76829 රත්නායක , 30848 තේනුවර ,77842 ආරියසිංහ ,53368 හර්ෂණ , 72646 අරුණ ,85150 මධුෂංක , 63298 සම්පත් , පොලිස් සැරයන් රියදුරු 6462 බංඩාර යන නිළධාරින් වැටලිමට එක්ව තිබුණි.", "URL": "https://sinhala.adaderana.lk/news.php?nid=107632", "Category": null, "Parent URL": null}