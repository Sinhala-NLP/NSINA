{"Source": "Adaderana", "Timestamp": "May 26, 2013 08:11 am", "Headline": "සමූහ මිනී වළ ගැන අයෙක් නිහඬවෙයි", "News Content": "මාතලේ සමූහ මිනී වළ සම්බන්ධයෙන් පෙත්සම්කාර ඥාතීන්ගේ ප්‍රකාශ සටහන් කරගැනීමේ කටයුතු අවසන් කර තිබේ. අධිකරණ නියෝග මත අපරාධ පරීක්ෂණ දෙපාර්තමේන්තුවේ නිලධාරීන් විසින් අදාළ ප්‍රකාශ සටහන් කරගැනීමේ කටයුතු මාතලේ ප්‍රදේශයේදීම පසුගියදා ආරම්භ කළේය. පෙත්සම්කරුවන් 13 දෙනෙකුගෙන් ප්‍රකාශ සටහන් කර ගැනීමට අධිකරණයෙන් උපදෙස් ලැබුණ ද ප්‍රකාශ ලබාදීම සඳහා ඉදිරිපත්ව ඇත්තේ ඥාතීන් 12දෙනෙකු පමණක් බව පොලීසිය සඳහන් කළේය. එක් අයෙකු සාක්ෂිදීමට ස්වකැමැත්තෙන්ම ඉදිරිපත් නොවු බව ද පොලීසිය පැවසුවේය. මෙම ප්‍රකාශ ලබන නඩු වාරයේ දී අධිකරණයට ඉදිරිපත් කිරීමට නියමිතය. මේ අතර මාතලේ සමූහ මිනී වළ සම්බන්ධයෙන් පරීක්ෂණ සිදුකළ අධිකරණ වෛද්‍ය නිලධාරීවරයා ද මාරුකර යවා තිබේ.", "URL": "https://sinhala.adaderana.lk/news.php?nid=34387", "Category": null, "Parent URL": null}