{"Source": "Adaderana", "Timestamp": "August 14, 2016 06:16 pm", "Headline": " මම තුන්කාලක් ඉවර කළා - මහින්දට ඉතිරි වුණේ කාලයි", "News Content": "යුද්ධය ජය ගැනීමට නායකත්වය දුන් හිටපු ජනපතිම යළි බලයට පත් කළ යුතු බව ඇතැමුන් කියන බව හිටපු ජනාධිපතිනි චන්ද්‍රිකා බණ්ඩාරනායක මහත්මිය පවසයි.තමන් බලයට පත්වීමට පෙර යුද්ධයෙන් කොටසක් එක්සත් ජාතික පක්ෂය අවසන් කර තිබූ බවත්, තමන් බලයට පැමිණි පසු යුද්ධයෙන් තුන්කාලක්ම ඉවර කළ බවත්, හිටපු ජනපතිට ඉවර කිරීමට තිබුණේ ඉතිරිකාල බවත් ඇය අද මීරිගම දී පැවැති ජනහමුවකදී කියා සිටියාය.තම රජය කාලයේ ගෙනඑන ලද යුද උපකරණ හේතුවෙන් යුද්ධය ජය ගැනී පහසු වූ බවත්, එසේ නොවන්නට එය අසීරු වනු ඇති බවත්, ඇය පැවසුවාය.හිටපු ආරක්ෂක ලේකම් ගෝඨාභය රාජපක්ෂ මහතා ප්‍රහාරක යානා 6ක් ගෙන ආ බවත්, එම යානා 6ම විනාශ වූ බවත්, එක් යානයක් ගෙනා අලුතම විනාශ වූ බවත්, මෙම යානා මිලදී ගැනීමට ඒවායේ වටිනාකම මෙන් තුන්ගුණයක් ගෙවා ඇති බවත්, ඇය කියා සිටියාය.ඒ අනූව ඉන් ලබාගත් කොමිස් මුදල විදේශීය ගිණුමක දාගෙන ඇති බවත්. ඒ ගැන පරීක්ෂණ කරන බවත්, ඇය වැඩිදුරටත් පැවසුවාය.", "URL": "https://sinhala.adaderana.lk/news.php?nid=63056", "Category": null, "Parent URL": null}