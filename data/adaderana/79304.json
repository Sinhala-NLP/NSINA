{"Source": "Adaderana", "Timestamp": "October 30, 2017 12:27 pm", "Headline": "සෝමාලියාවේ පොලිස් හා බුද්ධි ලොක්කන් ඉවතට", "News Content": "සෝමාලියානු පොලිස් ප්‍රධානීයා සහ ජාතික බුද්ධි අංශයේ අධ්‍යක්ෂවරයා එම ධූරවලින් ඉවත් කර ඇත. ඊයේ (29) පැවැති හදිසි කැබිනට් රැස්වීමකින් අනතුරුව සෝමාලියානු බලධාරීන් මෙම තීරණය ගෙන ඇති බව විදෙස් මාධ්‍ය වාර්තා කළේය. සෝමාලියාවට එල්ල වූ ද්විත්ව බෝම්බ ප්‍රහාරයෙන් අනතුරුව මෙම ඉවත් කිරීම සිදු කර ඇති බව සඳහන්ය. පසුගිය සෙනසුරාදා එල්ල වූ මෙම ප්‍රහාරයෙන් පුද්ගලයින් 27 දෙනෙකු ජීවිතක්ෂයට පත්ව ඇති අතර පසුගිය සති දෙකක කාලය තුළ එල්ල වූ ප්‍රහාරවලින් පුද්ගලයින් 358 දෙනෙකු මියගොස් ඇති බව විදෙස් මාධ්‍ය වාර්තා කළේය. පසුගිය සෙනසුරාදා එල්ල කළ ප්‍රහාරය ඉස්ලාමීය සන්නද්ධ කණ්ඩායමක් වන අල්සාබාබ් කණ්ඩායම විසින් එල්ල කර ඇති බව සඳහන්ය.", "URL": "https://sinhala.adaderana.lk/news.php?nid=79304", "Category": null, "Parent URL": null}