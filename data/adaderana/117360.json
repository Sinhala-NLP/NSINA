{"Source": "Adaderana", "Timestamp": "August 24, 2019 12:19 pm", "Headline": "වසර 4ක් තිස්සේ එක්ව නටපු යුවලකට ජයක් ", "News Content": "ජාත්‍යන්තර ටැංගෝ නර්තන තරගාවලිය ආර්ජන්ටිනාවේ දී පසුගියදා අවසන් වුණි. එහි ජයග්‍රහණය දිනාගත්තේ ආර්ජන්ටිනා ජාතික යුවළක්. ලෝක ටැංගෝ නර්තන ශූරතාවලියේ අවසන් වටය ජයගැනීමට ආර්ජන්ටිනා යුවලක් සමත් වුණි. ඒ පැවැති අවසන් තරගවටයේදී තරගකරුවන් යුවළ 19ක් පරාජය කරමින්. වසර 4ක් තිස්සේ එක්ව නර්තනයේ නිරත මේ යුවළ කාලයක් පුරාවට මෙම කුසලානය වෙනුවෙන් මහත් කැපවීම් කර ඇත. සිය ජයග්‍රහණය පිළිබද විස්තර කරමින් ෆර්නෑන්ඩෝ රොඩ්‍රිගෙස් හා එස්ටෆිනියා ගෝමස් පැවසුවේ ආදරණීය ටැංගෝ නර්තනයේ නිරතවීමෙන් තමන් අප්‍රමාණ සංතෝෂයක් ලබන බවයි. තරගාවලිය පැවැත්වුණේ ටැංගෝ නර්තනයේ උපන් බිම ලෙසින් සැලකෙන ආර්ජන්ටිනාවේ බුවනෝස් අයර්ස් නුවරදී යි. ලෝක ශූරතා ටැංගෝ තරගාවලියට එක්වීම සදහා ලොව නන් දෙසින් තරකරුවන් 700දෙනෙක් ආර්ජන්ටිනාව වෙත පැමිණ සිටියේය. ආර්ජන්ටිනා පුරාවෘත්තවලට අනුව ටැංගෝ නර්තනය පළමුවරට හදුන්වාදී ඇත්තේ 19වැනි ශතවර්ෂයේදීයි.", "URL": "https://sinhala.adaderana.lk/news.php?nid=117360", "Category": null, "Parent URL": null}