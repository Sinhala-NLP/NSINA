{"Source": "Adaderana", "Timestamp": "March 13, 2019 06:01 pm", "Headline": "බෙලිඅත්තේ බැංකුවක් කොල්ලකයි", "News Content": "බෙලිඅත්ත බෙලිගල්ල ප්‍රදේශයේ පිහිටි ග්‍රාමීය බැංකුව අද (13) දහවල් නාඳුනන තුවක්කුකරුවන් දෙදෙනකු විසින් මංකොල්ලකා පලාගොස් ඇත. අද පස්වරු 2.30-3ත් අතර මෙම මංකොල්ලකෑම සිදුව තිබේ. බැංකුවේ සේප්පුවක් තුළ තිබූ රුපියල් හයලක්ෂ විසිතුන්දහසකට ආසන්න මුදලක් මෙලෙස මංකොල්ලකා ඇතැයි පොලීසිය පවසා ඇත. යතුරුපැදියකින් පැමිණියේයැයි කියන තුවක්කුකරුවන් දෙදෙනා බැංකුවෙහි තිබූ සීසීටීවී පද්ධතියටද හානිකර ඇත.", "URL": "https://sinhala.adaderana.lk/news.php?nid=106007", "Category": null, "Parent URL": null}