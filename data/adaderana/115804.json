{"Source": "Adaderana", "Timestamp": "August 5, 2019 03:55 pm", "Headline": "පවුල්වාදය අමෙරිකාවට ප්‍රශ්නයක් වුණේ නෑ-ඇයි රාජපක්ෂලාට විතරක්?", "News Content": "එක්සත් ජාතික පක්ෂයෙන් ඉදිරිපත්කරන අපේක්ෂකයා පසුගිය වසර කිහිපයේදී රට විනාශ කිරීමට නායකත්වය ලබාදුන් පුද්ගලයෙකු බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය. එහිදී වැඩිදුරටත් අදහස් දක්වමින් ඒ මහතා මෙසේ ප්‍රකාශ කළේය. සජිත්, රනිල්, කවුරු වෙස් මූණ දාගත්තත් ඊළඟ මැතිවරණයට එන්නේ පහුගිය අවුරුදු පහේ මේ රට විනාශ කරපු ක්‍රියාවලියට නායකත්වය දීපු චරිත ටික. හැමෝටම පවුල්වාදය ගැන ලොකූ ප්‍රශ්නයක් මතුවෙලා තියෙනවා. හැබැයි අමෙරිකාවේ ජෝජ් බුෂ්ගෙන් පස්සේ ආයෙ ජනාධිපති වුණේ එයාගේ පුතා. අමෙරිකාවට ඒක ප්‍රශ්නයක් වුණා ද? කෙනඩිලාගේ තුන්වෙනි පරම්පරාව තමා අද අමෙරිකාවේ දේශපාලනය කරන්නේ. ගාන්ධිලා ඉන්දියාවේ කරන දේශපාලනය, භූතෝලා පකිස්ථානයේ කරන දේශපාලනය, කාටවත් ප්‍රශ්නයක් වෙලා නෑ. ඇයි එහෙනම් රාජපක්ෂලා විතරක් ප්‍රශ්නයක් වෙන්නේ? වැදගත් මහින්ද ගෝඨාභය සහෝදරයෝද කියන එක නෙවෙයි. වැඩකාරයොද නැද්ද කියන එක. 2018 පෙබරවාරි මාසේ පුංචි ඡන්දෙදී ශ්‍රීලනිපය සියයට දොළහට පල්ලම් බස්සලා අපි සියයට 42ක් ගත්තේ ශ්‍රීලනිපයේ සහායෙන් නෙවේ.\"", "URL": "https://sinhala.adaderana.lk/news.php?nid=115804", "Category": null, "Parent URL": null}