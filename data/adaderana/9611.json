{"Source": "Adaderana", "Timestamp": "July 15, 2010 08:18 am", "Headline": "වෛරීය දේශපාලනය අත්හරිමු", "News Content": "එකම රටක් , එකම ජාතියක් සහ එකම නීතියක් සිය රජයේ මූලික ප්‍රතිපත්තිය බව ජනාධිපති මහින්ද රාජපක්ෂ මහතා පවසයි. වෛරී දේශපාලනයෙන් මිදී සාමය සහෝදරත්වය , සහජීවනය , සංවර්ධනය මෙන්ම සමෘද්ධිය සිය රජයේ ප්‍රධාන ඉලක්කය බව ඔහු සඳහන් කළේය. කිලිනොච්චි මහජන ක්‍රීඩාංගණයේදී ඊයේ පස්වරුවේ පැවති ජනහමුවක් අමතමින් මහින්ද රාජපක්ෂ මහතා මේ බව කියා සිටියේය. සියලු දෙනා එක්ව අනාගත පරපුර වෙනුවෙන් රට ගොඩනැගිය යුතු බවත්, සංවර්ධන මාවතේ මව්බිම ප්‍රධාන කේන්ද්‍රස්ථානය වශයෙන් පරිවර්තනය වන යුගය වැඩි ඈතක නොවන බවත් ජනාධිපතිවරයා පෙන්වා දී තිබේ. ප්‍රජාතන්ත්‍රවාදී අයිතිවාසිකම් ආරක්ෂා කර ගනිමින් උතුරේ ජනතාවට කටයුතු කිරීමට අවස්ථාව අද සැළසී ඇති බව ද ද්‍රවිඩ භාෂාවෙන් ජනතාව අමතමින් ඔහු එහිදි වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=9611", "Category": null, "Parent URL": null}