{"Source": "Adaderana", "Timestamp": "February 26, 2016 04:09 pm", "Headline": "අන්තවාදය ඇති කරන නායකයින් නිසා රටවල් අවුල්විය හැකියි", "News Content": "ජාති භේදවාදය සහ අන්තවාදය ඇති කරන නායකයින් නිසා රටවල් අවුල්විය හැකි බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා පැවසුවේ නෙල්සන් මැන්ඩලා වැනි දූරදර්ශී නායකයින් ජාතිභේද, වර්ණභේද ප්‍රතික්ෂේප කළ නිසා දකුණු අප්‍රිකාව ගොඩනැංවීමට හැකි වූ බවයි.කොම්පඤ්ඤවීදිය ආරක්ෂක සේනා විද්‍යාලයේ අද(26) පෙරවරුවේ පැවැති ත්‍යාග ප්‍රදානෝත්සවයට එක්වෙමින් අධ්‍යාපන අමාත්‍ය අකිල විරාජ් කාරියවසම් මහතා මේ බව ප්‍රකාශ කර තිබේ.නව රජයේ සැළසුම් සහගත ප්‍රතිපත්ති හේතුවෙන් ඉදිරි වසර තුළ අධ්‍යාපන ක්ෂේත්‍රයේ කැපී පෙනෙන වර්ධනයක් දැක ගැනීමට හැකි වනු ඇති බව අමාත්‍යවරයා පවසයි.දරුවන්ට ලොව දිනන්නට මඟපෙන්වීම තම අමාත්‍යාංශයේ වගකීම බව අමාත්‍යවරයා එහිදී වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=57623", "Category": null, "Parent URL": null}