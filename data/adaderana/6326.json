{"Source": "Adaderana", "Timestamp": "January 29, 2010 10:44 am", "Headline": "සංක්‍රමණිකයින්ගේ විරෝධතාවය මාරාන්තික උපවාසයක් වෙයි", "News Content": "ක්‍රිස්මස් අයිලන්ඩ් දූපතේ රඳවා තබා ඇති ශ්‍රී ලාංකික සංක්‍රමණිකයින් විසින් ගෙන ගිය සාමකාමී විරෝධතා ව්‍යාපාරය මාරාන්තික උපවාසයක් බවට පරිවර්තනය කරගෙන ඇතැයි එරට සංක්‍රමණිකයින් රඳවා තබා ගැනීමේ මධ්‍යස්ථානය සඳහන් කරයි. එකසිය තිස්දෙනෙකුගෙන් පමණ සමන්විත ශ්‍රී ලාංකික ද්‍රවිඩ ජාතිකයින් පිරිසක් බ්‍රහස්ප්‍රතින්දා (28) මධ්‍යහ්නයේ සිට මෙසේ මාරාන්තික උපවාසයකට අවතීර්ණ වී තිබේ. තම කාර්ය මණ්ඩලය තත්ත්වය පාලනය කිරීමට හා මෙම උපවාසය නැවැත්වීමට අනුබල දීම වෙනුවෙන් කටයුතු කරමින් සිටින බව එරට පුරවැසි හා සංක්‍රමණ කටයුතු දෙපාර්තමේන්තු ප්‍රකාශක පවසයි. . ඕස්ට්‍රේලියාව ගමන් ගනිමින් සිටි මෙම අනවසර සංක්‍රමණිකයින් පිරිස ඉන්දුනීසියානු මුහුඳු සීමාවේදී අත්අඩංගුවට පත්වීමෙන් පසු එරට බලධාරීන් විසින් ක්‍රිස්මස් අයිලන්ඩ් දූපතේ රඳවා තැබීමට තීරණය කරනු ලැබිණි.", "URL": "https://sinhala.adaderana.lk/news.php?nid=6326", "Category": null, "Parent URL": null}