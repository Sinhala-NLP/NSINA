{"Source": "Adaderana", "Timestamp": "March 6, 2010 08:32 am", "Headline": "තවත් නෞකාවක් කොල්ලකරුවන් අතට", "News Content": "සෝමාලියානු මුහුදු ‍කොල්ලකරුවන් විසින් තවත් නෞකාවක් පැහැරගෙන ගොස් තිබේ. එක්සත් අරාබි එමිර් රාජ්‍ය‍යේ සිට ටැන්සානියාව දක්වා ඉන්ධන ප්‍රවාහනය කරමින් තිබියදී නෞකාව පැහැර ගැනීමට ලක්ව ඇති බව නෝවේජියානු ජාතික එම නෞකාවේ අයිතිකරු පවසයි. ඉන්දියන් සාගරය ඔස්සේ ටැන්සානියාව දක්වා ගමන් කරමින් තිබියදී සෝමාලියානු මුහුදු සීමාව ආසන්නයේ දී මෙම නෞකාව පැහැරගැනීමට ලක්ව ඇත. නෞකාවේ අයිතිකරු තවදුරටත් ප්‍රකාශ කර ඇත්තේ නෞකාව මුහුදු කොල්ලකරුවන් විසින් පැහැරගත් බව කපිතාන් දුරකතන ඇමතුමක් මගින් තමාට දැන්වූ බවය. පසුව නෞකාව සමග පැවති සියලු සබඳතා ගිලිහී ‍ගිය බව අයිතිකරු සඳහන් කර ඇත.", "URL": "https://sinhala.adaderana.lk/news.php?nid=7102", "Category": null, "Parent URL": null}