{"Source": "Adaderana", "Timestamp": "June 17, 2018 08:06 pm", "Headline": "වසර 8ක් වැටුප් නැතිව ‍සෞදියේ වැඩ කළ කාන්තාවට එකවැර ලක්ෂ 26 ක හිඟ වැටුපක්", "News Content": "වැටුප් නොමැතිව සෞදි අරාබියාවේ ගෘහ සේවිකාවක් ලෙස වසර 8ක කාලයක් සේවය කළ ශ්‍රී ලාංකික කාන්තාවකට රුපියල් ලක්ෂ 26ක හිඟ වැටුපක් හිමිව තිබේ. 2009 වසරේ දී ගෘහ සේවිකාවක් ලෙස විදෙස් ගත වී ඇති එම කාන්තාවට ඇය සේවය කළ නිවසේ හිමිකරුවන් විසින් වැටුප් ලබාදී නොමැති බව සඳහන් වෙයි. මේ සම්බන්ධයෙන් එම කාන්තාවගේ ඥාතීන් විසින් විදේශ සේවා නියුක්ති කාර්යාංශයට පැමිණිලි කර ඇති අතර කාර්යාංශය සෞදි තානාපති කාර්යාලය හරහා සිදුකළ සොයා බැලීමකදී මේ පිළිබඳ තොරතුරු අනාවරණය කර ගැනීමට හැකිව තිබේ. ඒ අනුව එම කාන්තාවට හිමි හිඟ වැටුප ලබාගැනීම සඳහා අධිකරණයේ පවරා තිබු නඩුවකින් අනතුරුව සෞදි රියාල් 64,000ක මුදලක් හිඟ වැටුප ලෙස ලැබුණු බව විදේශ සේවා නියුක්ති කාර්යාංශය පවසයි. විදේශ රැකියා නියෝජ්‍ය අමාත්‍ය මනූෂ නානායක්කාර මහතා විසින් රත්නපුර ප්‍රදේශයේ පදිංචිකාරියක වන එම කාන්තාවට අදාළ මුදල ලබාදී තිබේ.", "URL": "https://sinhala.adaderana.lk/news.php?nid=91025", "Category": null, "Parent URL": null}