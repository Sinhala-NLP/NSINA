{"Source": "Adaderana", "Timestamp": "March 12, 2018 11:59 am", "Headline": "දිවයිනේ තැන් කිහිපයක මාරක අනතුරු රැසක්", "News Content": "අනුරාධපුර කටුපැත්තෑව ප්‍රදේශයේ මාර්ගය අලුත්වැඩියා කරන අවස්ථාවක මෝටර්ගේටර් යන්ත්‍රයකට යටවිමෙන් සිදු වු අනතුරකින් පුද්ලගයකු එම ස්ථානයේම ජිවිතක්ෂයට පත්ව තිබේ. රියදුරා වෙනත් ප්‍රද්ගලයකුට අදාළ යන්ත්‍රයේ පුහුණුකරන අවස්ථාවක වේගය පාලනය කිරිමට නොහැකිව මෙම අනතුර සිදුව ඇති අතර සිද්ධියෙන් මියගොස් ඇත්තේ ගල්ගමුව සියඹන්ගමුව ප්‍රදේශයේ පදිංචි 37 හැවිරිදි විවාහක පුද්ලයෙක් බව අනාවරණය වී ඇත. එහි රියදුරා සහ පුහුණුව ලැබු 19 හැවිරිදි තරුණයා නොව්චියාගම පොලීසි විසින් අත්අඩංගුවට ගෙන තිබේ. මේ අතර අඟුණුකොළපැලැස්ස වීරකැටිය මාර්ගයේ ටීපර් රථයක් මාර්ගයෙන් ඉවතට පැනිමෙන් සිදු වු අනතුරින් රියදුරා සහ ලොරි රථ සහයකයා තුවාල ලබා හකුරුවේල මුලික රෝහලට ඇතුලත් කර තිබේ. මාර්ගයේ ගිලාබැසිම හේතුවෙන් මෙම අනතුර සිදුව ඇති බවට පොලීසිය සිදුකළ මුලික පරික්ෂණවලින් අනාවරණය වි ඇති අතර අනතුර සිදුවන අවස්ථාවේදි එහි කොන්ක්‍රිට් ගල් පටවා තිබූ බව වාර්තා වෙයි. හලාවත කොළඹ ප්‍රධාන මාර්ගයේ යතුරු පැදියක් සහ කැබ් රියක් ගැටිමෙන් යතුරුපැදිකරු මියගොස් තිබේ. සිද්ධියෙන් මියගොස් තිබෙන්නෙ නිකවැරටිය ප්‍රදේශයේ පදිංචිකරුවෙක් වන අතර කැබ් රථ රියදුරා පොලිස් අත්අඩංගුවට ගෙන තිබේ. පානදුර ගාල්ල ප්‍රධාන මාර්ගයේ ගල්වැටමෝදර ප්‍රදේශයේ ඊයේ පස්වරුවේ සිදු වු අනතුරකින් ප්‍රද්ගලයන් දෙදෙනකු තුවාල ලබා රෝහල් ගත කර තිබේ. පුද්ගලික බස්රථයක යතුරු පැදියක් ගැටිමෙන් මෙම අනතුර සිදුව ඇති බව පොලීසිය පවසයි.", "URL": "https://sinhala.adaderana.lk/news.php?nid=85530", "Category": null, "Parent URL": null}