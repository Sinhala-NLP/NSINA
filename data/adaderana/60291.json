{"Source": "Adaderana", "Timestamp": "May 19, 2016 05:06 pm", "Headline": "කැලණි ග‍ඟේ වේලි කැඩීයාමේ අවදානමක් නෑ", "News Content": "කැලණි ගඟ ආශ්‍රිත වේලි කැඩීයාමේ අවදානමක් නොමැති බව කොළඹ කලාප භාර වාරිමාර්ග අධ්‍යක්ෂ ජී.කේ පත්මකීර්ති මහතා පවසයි.ඔහු පවසන්නේ කැලණි ගඟේ කොළඹ ආශ්‍රිත ඉවුරු සහ වේලි කැඩී යාමේ අවදානමක් පවතින බවට ඇතැම් පිරිස් සාවද්‍ය ප්‍රචාර පතුරවමින් සිටින බවයි.අද පැවැති මාධ්‍ය හමුවකට සහභාගීවෙමින් ජී.කේ පත්මකීර්ති මහතා මේ බව කියා සිටියේය.එහිදී තවදුරටත් අදහස් දැක්වූ පත්මකීර්ති මහතා සඳහන් කළේ කැළණි ගඟේ ඉවුරු කැඩීයාමේ අවදානම් පවතින ස්ථාන සදහා වැලි කොට්ට දැමීමට පියවර ගෙන ඇති බවයි.", "URL": "https://sinhala.adaderana.lk/news.php?nid=60291", "Category": null, "Parent URL": null}