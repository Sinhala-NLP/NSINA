{"Source": "Adaderana", "Timestamp": "August 3, 2019 10:39 am", "Headline": "නවසීලන්ත පිල දිවයිනට", "News Content": "ශ්‍රී ලංකා කණ්ඩායම සමඟ පැවැත්වෙන ක්‍රිකට් තරගාවලිය සඳහා සහභාගී වන නවසීලන්ත කණ්ඩායම දිවයිනට පැමිණ ඇත. ඊයේ රාත්‍රී 11.20ටපමණ සිංගප්පූරු ගුවන් සෙවයට අයත් ගුවන් යානයකින් කටුනායක ගුවන්තොටුපල වෙත පැමිණි බවයි අද දෙරණ ගුවන්තොටුපල වාර්තාකරු සඳහන් කළේය. ඔවුන් ලබන මස 07 වනදා දක්වා මෙරට රැඳී සිටිමට නියමිත බව ශ්‍රි ලංකා ක්‍රිකට් ආයතනය සඳහන් කළේය. දෙරට අතර තරඟාවලියට පෙර නවසීලන්ත කණ්ඩායම සහභාගී වන පුහුණ තරඟයක් ලබන 08 වනදා ආරම්භ වීමට නියමිතයි. තරඟ දෙකකින් සමන්විත ටෙස්ට් තරඟාවලියේ පළමු තරඟය ලබන 14 වනදා ගාල්ල ජාත්‍යන්තර ක්‍රිකට් ක්‍රිඩාංගනයේදී ආරම්භ වෙයි.", "URL": "https://sinhala.adaderana.lk/news.php?nid=115624", "Category": null, "Parent URL": null}