{"Source": "Adaderana", "Timestamp": "June 2, 2017 09:36 am", "Headline": "පිලිපීනයේ වෙඩි තැබීමෙන් මියගිය සිරුරු 34 ක් සොයා ගනී", "News Content": "පිලිපීනයේ මැනිලා නුවර හෝටලයක සිදු වූ වෙඩි තැබීමකින් මියගිය පුද්ගලයින් 34 දෙනෙකුගේ සිරුරු සොයාගෙන තිබේ. කැසිනෝ ශාලාවක වෙඩි තැබීම සිදුව ඇති අතර වැඩි පිරිසක් මියගොස් ඇත්තේ එහි දේපලවලට ගිනි තැබීම හේතුවෙන් පිට වූ ඝණ දුමාරය ආග්ග්‍රහනය කිරිමෙන් බව වාර්තා වෙයි. පොලීසිය පැවසුවේ තුවක්කුකරු රයිෆල් වර්ගයේ ගිනි අවියකින් වෙඩි තැබීම සිදු කර ඇති බවයි. සිද්ධියෙන් තුවාල ලැබූ තවත් 50 දෙනෙකු රෝහල් ගත කර තිබේ. පසුව තුවක්කුකරු ද සියදිවි හානි කරගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=73826", "Category": null, "Parent URL": null}