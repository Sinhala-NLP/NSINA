{"Source": "Adaderana", "Timestamp": "February 21, 2011 08:57 am", "Headline": "ලෝක කුසලාන සිව්වන තරගය අද ඉන්දියාවේදී", "News Content": "ලෝක කුසලාන ක්‍රිකට් තරගාවලියට අදාළ සිව්වන තරගය අද(21) ඕස්ට්‍රේලියාව සහ සිම්බාබ්වේ කණ්ඩායම අතර පැවැත්වෙයි. ඉන්දියාවේ අහමදාබාද් සර්දාර් පටෙල් ක්‍රිඩාංගණයේ දි මෙම තරගය දිවා රාත්‍රී තරගයක් ලෙස පැවැත්වීමට නියමිතය. මෙතෙක් පැවති තරග වලින් ōඒö කාණ්ඩය යටතේ නවසීලන්ත කණ්ඩායම ඉදිරියෙන්ම සිටියි. ඔවුන් මුහුණදුන් පළමු තර‍ගයෙන් කෙන්යානු කණ්ඩායම කඩුලු 10 න් පරාජයට පත් කරනු ලැබීය. ඒ අනුව නවසීලන්ත කණ්ඩායම ලකුණු ලබාගැනීමේ වේගය 7 . 62 ක් සමගින් ප්‍රසාද ලකුණු දෙකක් ලබා සිටියි. ශ්‍රී ලංකා කණ්ඩායම 4 .2 දළ ලකුණු ලබාගැනීමේ වේගයක් රඳවා ගනිමින් දෙවන ස්ථානයේ පසුවෙයි. ōබීö කාණ්ඩය යටතේ පෙරමුණේ පසුවන ඉන්දීය කණ්ඩායම ප්‍රසාද ලකුණු දෙකක් ලබා සිටියි.", "URL": "https://sinhala.adaderana.lk/news.php?nid=14365", "Category": null, "Parent URL": null}