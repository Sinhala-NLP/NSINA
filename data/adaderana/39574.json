{"Source": "Adaderana", "Timestamp": "December 14, 2013 05:34 am", "Headline": "පකිස්ථානය පරදවයි - ශ්‍රී ලංකාව තවමත් අංක එකේ", "News Content": "පකිස්ථානයට එරෙහිව පැවැති දෙවැනි 20 යි 20 තරඟය ලකුණු 24කින් ජය ගනිමින් 20යි 20 තරඟවලදී කණ්ඩායම් ශ්‍රේණිගත කිරීමේ නාමාවලියේ පළමු ස්ථානය තවදුරටත් තහවුරු කර ගැනීමට ශ්‍රී ලංකා කණ්ඩායම සමත් විය. ඩුබායි හිදි ඊයේ රාත්‍රී පැවැති එම තරඟයේදී ශ්‍රී ලංකාව පන්දුවාර 20දී කඩුලු 3ක් දැවී ලකුණු 211ක් ලබා ගන්නා ලදී. ශ්‍රී ලංකා පිළ වෙනුවෙන් කුසල් ජනිත් පෙරේරා පන්දු 59දී ලකුණු 84ක්, තිලකරත්න ඩිල්ෂාන් ලකුණු 48ක් හා කුමාර් සංගක්කාර නොදැවී ලකුණු 44ක් ලබා ගැනීමට සමත් විය. පිළිතුරු වශයෙන් පකිස්ථානු කණ්ඩායමට පන්දුවාර 19යි පන්දු 2ක් අවසානයේ සියලුදෙනා දැවී ලබා ගත හැකි වූයේ ලකුණු 187ක් පමණි. ෂාර්ජිල් කාන් ලකුණු 50ක් හා සොයිල් තන්වීර් ලකුණු 41ක් ලබාගත් අතර පන්දු යැවීමේදි සචිත්‍ර සේනානායක කඩුලු 3ක්ද, නුවන් කුලසේකර, තිසර පෙරේරා හා සීකුගේ ප්‍රසන්න කඩුලු 2ක් බැගින් බිඳ දැමූහ. තරඟයේ වීරයා සම්මානය කුසල් ජනිත් පෙරේරාට හිමිවිය. මෙම ජයග්‍රහණයත් සමග දෙරට අතර පන්දුවාර 20යි 20 තරඟාවලිය 1ට 1ක් වශයෙන් සම තත්ත්වයෙන් අවසන් විය.", "URL": "https://sinhala.adaderana.lk/news.php?nid=39574", "Category": null, "Parent URL": null}