{"Source": "Adaderana", "Timestamp": "March 26, 2011 08:31 am", "Headline": "ත්‍රෛනිකායික මහ නාහිමිවරු ජපාන ජනතාවට ඉක්මන් සුවය පතයි", "News Content": "ජපානය ඉතා ඉක්මනින් යථා තත්ත්වයට පත්කිරීමට එරට ජනතාවට ශක්තිය ධෛර්යය ලැබෙනු ඇති බව ත්‍රෛනිකායික මහා සංඝරත්නය පෙන්වාදෙයි. මල්වතු අස්ගිරි මහ නාහිමිවරුන් හා රාමඤ්ඤ පාර්ශවයේ මහනාහිමිගේ අත්සනින් නිකුත් කළ නිවේදනයක් මගින් මේ බව පෙන්වා දී තිබේ. බුදු දහමේ ඉගැන්වෙන උට්ඨාන සම්පත්තියෙන් යුතු කුසලතා පූර්ණ ජනතාවක් වෙසෙන ජපානයට යළි ගොඩනැගීම පහසු කාර්යයක් වන ඇති බව එහි සඳහන් වේ. අතීතයේ සිටම ශ්‍රී ලංකාව හා ජපානය දැඩි සබැඳියාවකින් යුතු රටවල් දෙකක් වන බව සිහිපත්කරන නාහිමිවරුන් විපතට පත් ජපාන ජනතාවට ඉක්මන් සුවය ප්‍රාර්ථනා කරයි.", "URL": "https://sinhala.adaderana.lk/news.php?nid=15077", "Category": null, "Parent URL": null}