{"Source": "Adaderana", "Timestamp": "January 27, 2018 11:30 am", "Headline": "ගුවන් ප්‍රහාරවලින් අයි.එස් ත්‍රස්තවාදීන් 150 ක් මැරිලා", "News Content": "අමෙරිකාව ප්‍රමුඛ ඒකාබද්ධ ගුවන් හමුදා විසින් සිරියාවේ අල් ෂෆා ප්‍රදේශයට එල්ල කළ ගුවන් ප්‍රහාරවලින් අයි.එස් ත්‍රස්තවාදීන් 150 දෙනෙකු මියගොස් තිබේ. අයි.එස් ත්‍රස්තවාදීන්ට අයත් ප්‍රධාන මූලස්ථානයක් ඉලක්කර කර ගනිමින් මෙම ප්‍රහාර එලල්ල කර ඇති බව විදෙස් මාධ්‍ය වාර්තා කළේය. මෙම ප්‍රහාර හේතුවෙන් සාමාන්‍ය ජනතාවට හානි සිදුවී නොමැති බවට බුද්ධි අංශ තොරතුරු වාර්තා මඟින් හෙලි වී ඇති බව සඳහන්ය. කෙසේවෙතත් අදාළ ප්‍රහාර සම්බන්ධයෙන් අයි.එස් ත්‍රස්ත සංවිධානය විසින් මේ වන තෙක් කිසිඳු ප්‍රතිචාරයක් දක්වා නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=83607", "Category": null, "Parent URL": null}