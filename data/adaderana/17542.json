{"Source": "Adaderana", "Timestamp": "July 21, 2011 01:13 pm", "Headline": "තද සුළං තත්ත්වයකින් වැලිවේරිය නිවාස කිහිපයකට හානි", "News Content": "ගම්පහ, වැලිවේරිය තෙන්නකෝන් වත්ත ප්‍රදේශයට බලපෑ තද සුළං තත්ත්වයක් හේතුවෙන් නිවාස කිහිපයකට හානි සිදුව තිබේ. අද අලුයම මෙම සුළං තත්ත්වය හටගෙන ඇති බව ගම්පහ දිස්ත්‍රික් ආපදා කළමනාකරණ සම්බන්ධීකාරක අජිත් නිශාන්ත මහතා ප්‍රකාශ කළේය. මේ දිනවල පවතින කාලගුණික විපර්යාස මත මෙවැනි තද සුළං තත්ත්ව ඇතිවිය හැකි බව ඒ පිළිබඳ පැහැදිලි කළ අජිත් නිශාන්ත මහතා කියා සිටියේය. එමනිසා මේ පිළිබඳව දැනුවත්ව ආරක්ෂක ක්‍රියා මාර්ග ගන්නා ලෙස ඒ මහතා ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=17542", "Category": null, "Parent URL": null}