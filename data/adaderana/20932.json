{"Source": "Adaderana", "Timestamp": "December 25, 2011 04:09 pm", "Headline": " අත්වැසුම්වලට මුවාවී කොමිස් ගහන්න හැදූ නිලධාරීන්ට වැඩවරදියි", "News Content": "රජයේ රෝහල් වලට අවශ්‍ය ශල්‍ය අත්වැසුම් මිල දී ගැනීමට අවශ්‍ය පියවර නොගත් නිලධාරීන් සම්බන්ධයෙන් විශේෂ පරීක්ෂණයක් පවත්වන බව සෞඛ්‍ය අමාත්‍යාංශය පවසයි. මේ වන විට දිවයිනේ රජයේ රෝහල් රැසක ශල්‍ය අත්වැසුම් හිඟයක් පවතින බව වාර්තා වේ. එයට හේතුව 2011 වසර සඳහා ශල්‍ය අත්වැසුම් ඇණවුම් නොකිරීම බව ‍සෞඛ්‍ය අමාත්‍යාංශය ප්‍රකාශ කරයි. එමඟින් රෝහල් තුළ අත්වැසුම් හිඟයක් ඇති කොට හදිසි මිල දී ගැනීම් වල දී‍කොමිස් මුදල් ලබා ගැනීමට ඇතැම් පිරිස් උත්සහ දරා ඇති බව වාර්තා වේ. එලෙස කටයුතු කළ නිලධාරීන්ට එරෙහිව වහාම පරීක්ෂණයක් පවත්වන‍ලෙස සෞඛ්‍ය අමාත්‍ය මෛත්‍රීපාල සිරිසේන මහතා උපදෙස් ලබා දී තිබේ.", "URL": "https://sinhala.adaderana.lk/news.php?nid=20932", "Category": null, "Parent URL": null}