{"Source": "Adaderana", "Timestamp": "March 26, 2010 03:51 pm", "Headline": "මාධ්‍යවේදියා තවදුරටත් රිමාන්ඩ්", "News Content": "රාජ්‍ය විරෝධී කුමන්ත්‍රණය කිරීමේ චෝදනාව මත අත්අඩංගුවට ගත් මාධ්‍යවේදී රුවන් වීරකෝන් ඇතුළු සැකකරුවන් පස් දෙනෙකු තවදුරටත් රඳවාගෙන ප්‍රශ්න කිරීමට ත්‍රස්ත විමර්ශන කොට්ඨාශයට අධිකරණය අද අවසර දී තිබේ. සැකකරුවන් පස් දෙනා කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුව මහෙස්ත්‍රාත් චම්පා ජානකී රාජරත්න මහත්මිය මෙම නියෝගය ලබාදී ඇත. ත්‍රස්ත විමර්ශන අංශය සැකකරුවන් අධිකරණයට ඉදිරිපත් කරමින් කියා සිටියේ අදාළ පරීක්ෂණ අවසන්ව නොමැති හෙයින් පරීක්ෂණ ඉදිරියට ගෙන යාම සඳහා කල් අවශ්‍ය බවයි. කරුණු සලකා බැලු කොළඹ මහේස්ත්‍රාත්වරිය සැකකරුවන් අප්‍රේල් 23 වෙනිදා දක්වා රඳවා තබා ගැනීමට අවසර දුන්නාය.", "URL": "https://sinhala.adaderana.lk/news.php?nid=7518", "Category": null, "Parent URL": null}