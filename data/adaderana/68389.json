{"Source": "Adaderana", "Timestamp": "January 21, 2017 01:39 pm", "Headline": "  විශේෂ යාත්‍රා බලඝණයේ නාවිකයන් 26ක්  විසිර යයි", "News Content": "නාවික හමුදා විශේෂ යාත්‍රා බලඝණයේ පුහුණුව ලැබූ නිලධාරීන් සහ නාවිකයන් 26 දෙනෙකු සිය පුහුණුව නිමා කරමින් විසිර ගොස් තිබේ. නාවික හමුදාපති වයිස් අද්මිරාල් රවීන්ද්‍ර විජේගුණරත්න මහතාගේ ප්‍රධානත්වයෙන් ත්‍රීකුණාමලය නාවික තටාකාංගනයේ පිහිටි විශේෂ යාත්‍රා බලඝන මූළස්ථනයේ දී විසිර යාමේ උත්සවය පැවැත්වුණු බව නාවික හමුදාව සදහන් කරයි. “සමහර මිනිසුන් මුහුද කෙරෙහි බියවන්නා සේම , මුහුදද සමහර මිනිසුන් හට බිය වන්නේය‘‘ යන්න මෙවර විසිර යාමේ උත්සවයේ තේමාව වී ඇත. සන්නද්ධ ඒකකයක් වශයෙන් 1993 වසරේ ආරම්භ කර මානුෂීය මෙහෙයුමේ අවසානය දක්වා මව්බිමේ ස්වාධීනත්වය සහ භෞමික අඛණ්ඩතාවය සුරැකීම සඳහා වික්‍රමාන්විත ක්‍රියාකාරකම් රැසක් සිදු කිරීමට විශේෂ යාත්‍රා බලඝනයට හැකිවීම පිළිබඳ තමා සතුටට පත් වන බව නාවික හමුදාපතිවරයා මෙහි දී ප්‍රකාශ කල බව නාවික හමුදාව සඳහන් කරයි", "URL": "https://sinhala.adaderana.lk/news.php?nid=68389", "Category": null, "Parent URL": null}