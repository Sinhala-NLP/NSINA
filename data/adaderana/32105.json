{"Source": "Adaderana", "Timestamp": "March 4, 2013 02:16 pm", "Headline": "කන්තලේ ජලාශයේ වාන් දොරටු විවරවෙයි", "News Content": "කන්තලේ ජලාශයේ වාන් දොරටු විවෘත කර තිබේ. අද (04) උදෑසන වාන් දොරටු විවෘත කර ඇති බව සදහන්ය. මේ දිනවල එම ප්‍රදේශවලට පවතින වැසි සහිත කාලගුණ තත්ත්වය හේතුවෙන් වැවෙහි ජලය වාන් මට්ටමට පැමිණීම හේතුවෙන් වාන් දොරටු ව්වෘත කළ බව කන්තලේ වාරිමාර්ග දෙපාර්තමේන්තුවේ නිලධාරීන් පැවසුවේය. වාන් දොරටු 4 ක් අඩිය බැගින් ව්වෘත කිරීමට කටයුතු කළ බව කන්තලේ වාරිමාර්ග දෙපාර්තමේන්තුවේ වාරිමාර්ග ඉංජිනේරු ඩබ්ලිව්.එල්. නිපුන බුද්ධික මහතා පැවසුවේය. මෙම දොරටු තුළින් තප්පරයකට ඝණ අඩි 865 ක ජල ධාරිතාවක් මුදා හරිනු ලබයි. මේ අතර මේ දින කිහිපය තුළ කන්තලේ ප්‍රදේශයට ඇද හැළෙන අධික වර්ෂාව හේතුවෙන් එම ප්‍රදේශයේ කුඹුරු අස්වනු නෙලීමට ද බාධා පැමිණ ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=32105", "Category": null, "Parent URL": null}