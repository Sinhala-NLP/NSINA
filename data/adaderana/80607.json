{"Source": "Adaderana", "Timestamp": "November 27, 2017 11:10 am", "Headline": " වරාය කැරලිකරුවන්ගේ ග්‍රහණයට නතුවෙයි", "News Content": "කැරලිකරුවන්ගේ ග්‍රහණයේ පවතින වරාය වෙත එක්සත් ජාතීන්ගේ ආධාර නෞකාවක් ළඟාවී තිබේ. සති තුනකට පමණ පසු යේමනයේ කැරිකරුවන්ගේ ග්‍රහණයේ පවතින වරායක් වෙත එක්සත් ජාතීන්ගේ ආධාර නෞකාවක් ළඟා වී ඇති බව විදෙස් වාර්තා පවසයි. සෞදි අරාබිය ප්‍රමුඛ සන්ධානය විසින් ආධාර ලබාදීමට තිබූ බාධක මඟහැරවීමට ක්‍රියා කිරීමෙන් පසු ආහාර රැගත් අදාළ නෞකාව යේමනයට පැමිණ ඇති බව වාර්තා වෙයි. අදාළ නෞකාවේ ඇති ආහාර තොගය උතුරුදිග යේමනයේ මිලියන 1.8ක පමණ පිරිසකට මාසයක කාලයක් සඳහා ප්‍රමාණවත් බව ලෝක ආහාර වැඩසටහන පවසයි. හවුති කැරලිකරුවන් සහ යේමනය රජය අතර පවතින ගැටුම් හේතුවෙන් එරට වැසියන් දහක් ගණනක් ආහාර සපයා ගැනිම ඇතුළු ගැටළු රැසකට මුහුණ දී තිබෙනවා.", "URL": "https://sinhala.adaderana.lk/news.php?nid=80607", "Category": null, "Parent URL": null}