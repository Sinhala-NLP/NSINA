{"Source": "Adaderana", "Timestamp": "February 6, 2017 12:12 pm", "Headline": "හුට්විල් පළමු නිවාස ගම්මානය 9දා ජනසතුවෙයි", "News Content": "නුවරඑළිය, ආගරපතන හුට්විල් වතුයායේ ඉදිකළ පළමු නිවාස ගම්මානය ලබන 09 දා විවෘත කිරීමට නියමිතව තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් මෙම නිවාස ගම්මානය විවෘත කිරීමට නියමිතය.නිවාස 150කින් සමන්විත එම ගම්මානයේ පළමු අදියර යටතේ නිවාස 75ක් ඉදිකර ඇති අතර එම සෑම නිවාස ලාභියෙක් සඳහාම පර්චස් 07ක හිමිකම් ලබාදෙන හරිත භූමි ඔප්පු ප්‍රදානය කිරීමට ද සැලසුම් කර තිබේ.2020 වන විට වතු කම්කරු ජනතාව සඳහා නිවාස 50,000ක් ඉදිකරදීමට කදුරට නව ගම්මාන වතු යටිතල පහසුකම් අමාත්‍යාංශය සැලසුම් කර ඇති බව වාර්තා වේ.", "URL": "https://sinhala.adaderana.lk/news.php?nid=69201", "Category": null, "Parent URL": null}