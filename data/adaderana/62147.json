{"Source": "Adaderana", "Timestamp": "July 17, 2016 11:08 am", "Headline": "  පොලීසියේ 3ක වැඩ තහනම්!", "News Content": "කොළොන්න පොලීසියට අනුයුක්තව සේවය කළ පොලිස් නිලධාරීන් තිදෙනෙකුගේ වැඩතහනම් කර තිබේ.ප්‍රදේශයේ නීති විරෝධී මත්පැන් ජාවාරම්කරුවෙකු සමග සම්බන්ධතා පැවැත්වීම හේතුවෙන් ඒ පිළිබඳ සිදුකෙරෙන විමර්ශනයකට අදාළව මෙම වැඩ තහනම සිදුකර ඇති බව සඳහන්ය. ඇඹිලිපිටිය කොට්ඨාශය භාර පොලිස් අධිකාරී අනිල් ප්‍රියන්ත මහතාගේ උපදෙස් මත ඊයේ(16) සිට බලපැවැත්වෙන පරිදි මෙම වැඩ තහනම පනවා තිබේ.මෙලෙස වැඩතහනමට ලක්ව ඇත්තේ පොලිස් කොස්තාපල්වරුන් දෙදෙනෙකු සහ පොලිස් ආරක්ෂක සහයෙකුගේ බව පොලීසිය පැවසුවේය.", "URL": "https://sinhala.adaderana.lk/news.php?nid=62147", "Category": null, "Parent URL": null}