{"Source": "Adaderana", "Timestamp": "November 23, 2017 03:45 pm", "Headline": "ශ්‍රිලනිප ජයග්‍රහණය විජයග්‍රහණයක් කර ගන්න සන්ධාන ගත වන බව මහින්ද කියයි", "News Content": "ශ්‍රි ලංකා නිදහස් පක්ෂය මේ වන විටත් ජයග්‍රහණය කර අවසන් නමුත් එය විජයග්‍රහණයක් කර ගැනීම සඳහා එක්සත් ජනතා නිදහස් සංධානය හා එක්ව කටයුතු කරන බවත් ඒ සඳහා කැප කිරීමක් කරන්න බැරි කමක් නොමැති බව ද අමාත්‍ය මහින්ද අමරවීර මහතා පවසයි. අද(23) පැවති ශ්‍රි ලංකා නිදහස් පක්ෂ මාධ්‍ය හමුවකට එක්වෙමින් අමාත්‍යවරයා මෙම අදහස් පළ කළේය. ජනාධිපතිවරයාගේ ප්‍රධානත්වයෙන් ඊයේ(22) සවස පැවැත් වු මධ්‍යම කාරක සභාවේදී තීරණ කිහිපයක් ගත් බවත් ඒ අනුව ඉදිරියේ දි පළාත් පාලන මැතිවරණය පැවැත් වෙනු ඇති බවට අනුමාන කර ගනිමින් පක්ෂයේ සංවිධාන කටයුතු අඛණ්ඩව සිදු කිරීමට නියමිත බව ද අමාත්‍යවරයා මෙහිදි සඳහන් කළේය. ඒ අනුව කාන්තා නියෝජනය හා පළාත් පාලන මැතිවරණයේ අපේක්ෂක ලැයිස්තු මේ වන විටත් සියයට 90 ක් පමණ සකසා අවසන් බවත් ශ්‍රී ලංකා නිදහස් පක්ෂය ලෙස පිරිසිදු ආණ්ඩුවක් ලෙස ඉදිරියට ගෙන යෑමට තීරණය කළ බව ද කියා සිටියේය. ජනාතාවගේ හා ජනපතිගේ ප්‍රාර්ථනය පිරිසිදු ආණ්ඩුවක් බිහි කිරීම බවත්, එය අපිරිසිදු වුණ තැන් කිහිපයක් ඇති නමුත් ඒ ස්ථාන පිරිසිදු කිරීමට ජනාධිපතිවරයා මුල්වී කටයුතු කළ බව ද වැඩිදුරටත් පැවසීය.", "URL": "https://sinhala.adaderana.lk/news.php?nid=80423", "Category": null, "Parent URL": null}