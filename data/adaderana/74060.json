{"Source": "Adaderana", "Timestamp": "June 9, 2017 09:24 am", "Headline": "මෝටර් රථය ඇළට වැටී කාන්තාවක් මිය යයි!", "News Content": "මෝටර් රථයක් වත්තල, ඇළකන්ද මාර්ගයේ හැමිල්ටන් ඇළට වැටීම හේතුවෙන් දියේ ගිළුණු කාන්තාවක මියගොස් තිබේ. මෝටර් රථය පාලනය කර ගැනිමට නොහැකිවිමෙන් ඊයේ(08) පස්වරුවේ එය ඇළට වැටි ඇති බව පොලීසිය පවසයි. දියේ ගිළුණු කාන්තාව ප්‍රදේශවාසින් විසින් මුදාගෙන පුද්ගලික රෝහලක් වෙත රැගෙන යන අවස්ථාවේදී මෙලෙස මියගොස් තිබේ. මියගිය කාන්තාව කොළඹ 15, අළුත්මාවත ප්‍රදේශයේ පදිංචිව සිටි 52 හැවිරිදි අයෙක් බව සනාථ වී ඇත. මෘත ශරිරය රාගම රෝහලේ තැන්පත් කර ඇති අතර පශ්චාත් මරණ පරික්ෂණය අද සිදු කිරිමට නියමිත බව වත්තල පොලීසිය පවසයි.", "URL": "https://sinhala.adaderana.lk/news.php?nid=74060", "Category": null, "Parent URL": null}