{"Source": "Adaderana", "Timestamp": "March 26, 2018 06:31 pm", "Headline": "බස් එක පෙරළිලා-20ක් රෝහලේ ", "News Content": "නාවලපිටියේ සිට තලවාකැලේ දක්වා ධාවනය වූ පෞද්ගලික බස් රථයක් ප්‍රධාන මාර්ගය හරහා පෙරළී විසිදෙනෙකු රෝහල් ගත කර තිබේ. ඔවුන් කොටගල ප්‍රාදේශීයරෝහල වෙත ඇතුළත් කර ඇති බව දිඹුල පොලීසිය කියයි. අද (26) පස්වරු 4.45 ට පමණ මෙම අනතුර සිදුවී ඇත්තේ නාවලපිටිය - තලවාකැලේ ප්‍රධාන මාර්ගයේ දිඹුල - මවුන්ට්වර්නන් වත්ත ප්‍රදේශයේදීය. අධික වේගයෙන් ධාවනය වී ඇති බස් රථය ප්‍රධාන මාර්ගය හරහා පෙරළීම නිසා එම මාර්ගයේ ගමනා ගමනකටයුතු සම්පුර්ණයෙන්ම ඇණහිට ඇත. බස් රථයේ වේගය පාලනය කර ගත නොහැකිව බස් රථය ප්‍රධාන මාර්ගය හරහා පෙරළී ඇති බව අනතුර පිළිබඳ පරීක්‍ෂණ පවත්වන දිඹුල පොලීසිය කියා සිටියේ. අනතුරෙන් බස් රථයේ රියදුරා සහ කොන්දොස්තරවරයාද තුවාල ලබා ඇත. අනතුරෙන් තුවාල ලබා ඇති කිහිපදෙනෙකුගේ තත්ත්වය බරපතළ නිසා ඔවුන් නුවරඑළිය මුලික රෝහල වෙත මාරු කර යැවීමට කටයුතු කර ඇත.", "URL": "https://sinhala.adaderana.lk/news.php?nid=86390", "Category": null, "Parent URL": null}