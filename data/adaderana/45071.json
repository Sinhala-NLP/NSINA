{"Source": "Adaderana", "Timestamp": "August 2, 2014 09:52 am", "Headline": "මුදල් වංචා  කළ විදේශිකයා රිමාන්ඩ් ", "News Content": "වත්තල ප්‍රදේශයේ ඉඩමක් ලබාදෙන බව පවසා මුදල් වංචා කළ විදේශීය ජාතිකයෙකු වත්තල මහේස්ත්‍රාත් අධිකරණය මගින් රක්ෂිත බන්ධනාගාර ගත කර තිබේ. විශේෂ අපරාධ විමර්ශන අංශය වෙත ලැබුණු පැමිණිල්ලකට අනුව සිදුකළ විමර්ශනයක දී සැකකරු අත්අඩංගුවට ගෙන ඇති බව සඳහන් වෙයි. අදාළ විදේශීය ජාතිකයා විසින් රුපියල් හතලිස් පන්ලක්ෂයක මුදලක් වංචා කර ඇති බව පොලිසිය පවසයි. සැකකරු 59 හැවිරිදි කොරියානු ජාතිකයෙකු වන අතර සිද්ධිය සම්බන්ධයෙන් පෑලියගොඩ විශේෂ අපරාධ විමර්ශන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45071", "Category": null, "Parent URL": null}