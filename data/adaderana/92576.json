{"Source": "Adaderana", "Timestamp": "July 14, 2018 07:10 pm", "Headline": "අද දරුවෙකුටවත් පාරේ යන්න බැහැ", "News Content": "කුඩා දරුවෙකුට මහ මඟ ගමන් කළ නොහැකි තත්ත්වයක් වර්ථමානයේ උද්ගත වී ඇති බව හිටපු ජනාධිපති මහින්ද රාජපක්ෂ මහතා පවසයි. නාරාහේන්පිට ශ්‍රී අභයාරාම විහාරස්ථානයේ පැවති උත්සවයකට එක්වෙමින් හිටපු ජනාධිපතිවරයා මේ බව සඳහන් කළේය. වත්මන් සමාජය මත්ද්‍රව්‍යවලින් පිරී ඉතිරි යන තත්ත්වයකට පැමින ඇති බව ද හිටපු ජනාධිපති මහින්ද රාජපක්ෂ මහතා එහිදි පැවසීය. නාරාහේන්පිට ශ්‍රී අභයාරාම විහාරස්ථානයේ ඉදිකළ අභිනව ධාතු මන්දිරය සහ සත් බුදු මැදුර අද(14) පස්වරුවේ විවෘත කෙරුණේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙනි. මෙම අවස්ථාවට හුණුපිටිය ගංගාරාමාධිපති පූජ්‍ය ගලබොඩ ඥාණිස්සර හිමියන් ඇතුළු සංඝරත්නය මෙන්ම හිටපු ආරක්ෂක ලේකම් ගෝඨාභය රාජපක්ෂ ,බස්නාහිර පළාත් ප්‍රධාන අමාත්‍ය ඉසුර දේවප්‍රිය සහ මහාචාර්යය කාලෝ ෆොන්සේකා යන මහත්වරුන් ඇතුළු පිරිසක් එක්ව සිටියේය.", "URL": "https://sinhala.adaderana.lk/news.php?nid=92576", "Category": null, "Parent URL": null}