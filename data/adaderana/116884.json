{"Source": "Adaderana", "Timestamp": "August 19, 2019 09:33 am", "Headline": "ලැව් ගිනි හේතුවෙන් පුද්ගලයින් 4000ක් පීඩාවට", "News Content": "කැනාරි දූපත් ආශ්‍රිතව හටගත් ලැව් ගිනි හේතුවෙන් පුද්ගලයින් 4000ක් පමණ පීඩාවට පත්ව ඇති බව විදෙස් වාර්තා සදහන් කරයි. පසුගිය සෙනසුරාදා මෙම ලැව් ගිනි හටගෙන ඇති අතර මේ වන විට කඳුකර ප්‍රදේශ දෙකක් ලැව් ගිනි හේතුවෙන් විනාශයට පත්ව ඇති බව වාර්තා වෙයි. ලැව් ගිනි මැඩපැවැත්විම සඳහා හෙලිකොප්ටර් යානා ඇතුළු ගුවන් යානා 10ක්, ගිනි නිවන භටයින් 700ක් සහ යුධ හමුදා සාමාජිකයින් 200ක් යෙදවිමට එරට බලධාරින් පියවර ගෙන ඇත. පවතින අධික උෂ්ණත්වය සහ තද සුළං තත්ත්වය හේතුවෙන් ගින්න මැඩපැවැත්විමට බාධා එල්ල වී ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=116884", "Category": null, "Parent URL": null}