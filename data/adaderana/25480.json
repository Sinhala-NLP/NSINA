{"Source": "Adaderana", "Timestamp": "July 2, 2012 04:02 pm", "Headline": "ආබාධිත වෙරළ වොලිබෝල් තරගාවලියේ දී මෙරටට රිදී පදක්කමක්", "News Content": "ජර්මනියේ බොන් නුවර පැවැත්වෙන ලෝක ශූරතා ආබාධිත වෙරළ වොලිබෝල් තරගාවලියේ දී ශ්‍රී ලංකාවට රිදී පදක්කමක් හිමිව තිබේ. ලෝකයේ රටවල් 40 ක ආබාධිත ක්‍රීඩක ක්‍රීඩිකාවන් මෙම තරගාවලිය සඳහා සහභාගී වී සිටින අතර ශ්‍රී ලංකාව නියෝජනය කරමින් පිරිමි කණ්ඩායම් 03 ක් ද තරගාවලියට එක්ව සිටියි. ඊයේ ජර්මනිය සමඟ පැවති අවසන් මහා තරගයක දී ශ්‍රී ලංකා \"ඒ\" කණ්ඩායම පරාජයට පත්ව තිබේ. ඒ අනුව එම කොටසේ අනුශූරතාවය ශ්‍රී ලංකාවට හිමිවිය. ශ්‍රී ලංකාව නියෝජනය කළ \"බී\" කණ්ඩායම සිව්වන ස්ථානයත් \"සී\" කණ්ඩායම පස්වන ස්ථානයත් හිමිකර ගනු ලැබීය.", "URL": "https://sinhala.adaderana.lk/news.php?nid=25480", "Category": null, "Parent URL": null}