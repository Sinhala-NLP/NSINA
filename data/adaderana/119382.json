{"Source": "Adaderana", "Timestamp": "September 18, 2019 11:23 am", "Headline": "අකුරැස්ස-කඹුරුපිටිය මාර්ගය හිරවෙයි", "News Content": "අකුරැස්ස-කඹුරුපිටිය මාර්ගය කුම්මලගොඩ මන්සංදිය අසල මේ වන විට පැවැත් වෙන විරෝධතාවයක් හේතුවන් එම මාර්ගයේ ගමනාගමනයට දැඩි බාධා පැමිණ ඇති බව අද දෙරණ වාර්තාකරු පවසයි. අකුරුස්ස, අතුරලිය මාර්ගයේ දැඩි අබලන් වී ඇති අතර මේ පිළිබඳ බලධාරීන් දැනුවත් කළද මෙතක් එයට නිසි විසඳුමක් නොලැබීම හේතුවෙන් මෙම විරෝධතාවය සංවිධානය කර ඇති බව වාර්තා වෙයි. අද(18) උදෑසන සංවිධානය කර තිබූ මෙම විරෝධතාවය මේ වන විටත් පැවැත් වෙන බව අප වාර්තාකරු පවසයි. අකුරුස්ස, අතුරලිය මාර්ගය දැඩි අබලන්වීම නිසා ගම්මාන 10ක අධික ජානතාව දැඩි පිඩාවට පත්වා ඇති බව විරෝධතාකරුවන් පවසයි. මෙම විරෝධතාවය සඳහා අකුරුස්ස, අතුරලිය මාර්ගය භාවිතා කරන ජනතාව සහ එහි ගමන්කරන පුද්ගලික හා ලංගම බස් රථවල රියදුරන් මෙම විරෝධතාවය සඳහා සහභාගී වී සිටින බව වාර්තා වෙයි.", "URL": "https://sinhala.adaderana.lk/news.php?nid=119382", "Category": null, "Parent URL": null}