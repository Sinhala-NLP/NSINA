{"Source": "Adaderana", "Timestamp": "August 4, 2012 10:18 am", "Headline": "හොරෙන් දැව ඇද්ද 2ක් මාට්ටු", "News Content": "නීතිවිරෝධී අයුරින් දැව ප්‍රවාහනය කරමින් සිටි පුද්ගලයින් දෙදෙනෙකු ගලේවෙල, පහලවැව ප්‍රදේශයේ දි අත්අඩංගුවට ගෙන තිබේ. ගලේවෙල පොලිස් ස්ථානයේ නිලධාරීන් කණ්ඩායමක් විසින් දැව ප්‍රවාහනය කරමින් තිබූ ලොරි රථයක් පරීක්ෂා කිරීමේ දී අදාළ පුද්ගලයින් දෙදෙනා අත්අඩංගුවට ගෙන ඇති බව සඳහන්ය. ලොරි රථයේ තිබී විවිධ ප්‍රමාණයේ තේක්ක දැව කඳන් 40 ක් සොයාගෙන ඇත. අත්අඩංගුවට ගත් සැකකරුවන් සම්බන්ධයෙන් ගලේවෙල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26305", "Category": null, "Parent URL": null}