{"Source": "Adaderana", "Timestamp": "October 31, 2017 02:28 pm", "Headline": " ගැබිණියකැයි පාසලෙන් ඉවත් කළ සිසුවිය මනෝවෛද්‍ය විශේෂඥවරයෙකු වෙත යොමු කරලා", "News Content": "කැකිරාව - මඩාටුගම ප‍්‍රදේශයේ පාසල් සිසුවියක් ගැබ්ගෙන ඇති බව පවසා පාසලෙන් ඉවත් කිරීමේ සිද්ධිය හේතුවෙන් එම දැරිය මානසික හිංසනයකට ලක්ව ඇත්දැයි සොයා බැලීම සඳහා ජාතික ළමා ආරක්ෂක අධිකාරියේ අවධානය යොමුව තිබේ. ඒ අනුව එම දැරිය මේ වන විට මනෝවෛද්‍ය විශේෂඥවරයෙකු වෙත ඉදිරිපත් කර ඇති බව එම අධිකාරිය සඳහන් කළේය. අදාළ සිද්ධිය සම්බන්ධයෙන් ජාතික ළමා ආරක්ෂක අධිකාරිය විශේෂ විමර්ශනයක් ආරම්භ කළ අතර මෙම සතිය තුළදී එම විමර්ශනය අවසන් කිරීමට නියමිතව ඇති බව සඳහන්ය. විමර්ශන වාර්තාව මත දණ්ඩ නීති සංග්‍රහයේ 1995 අංක 22 දරණ සංශෝධන පනතේ 308 වගන්තිය අනුව කටයුතු කරන බව ජාතික ළමා ආරක්ෂක අධිකාරිය ප්‍රකාශ කළේය.", "URL": "https://sinhala.adaderana.lk/news.php?nid=79355", "Category": null, "Parent URL": null}