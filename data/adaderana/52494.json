{"Source": "Adaderana", "Timestamp": "July 7, 2015 03:07 pm", "Headline": "ලංගම දෙකක් ගැටී 21ට තුවාලයි", "News Content": "කෑගල්ල - රඹුක්කන මාර්ගයේ පුවක්දෙණිය ප්‍රදේශයේ දී ලංකා ගමනාගමන මණ්ඩලයට අයත් බස් රථ දෙකක් ගැටීමෙන් අනතුරක් සිදුව තිබේ.අද උදෑසන මෙම අනතුර සිදුව ඇති බව පොලීසිය සඳහන් කළේය.අනතුරෙන් පුද්ගලයින් 21 දෙනෙකු තුවාල ලබා ඇති අතර ඔවුන් මේ වන විට ප්‍රතිකාර සඳහා කෑගල්ල මූලික රෝහලට ඇතුළත් කර ඇත.තුවාල ලැබූවන් අතර කාන්තාවන් හත් දෙනෙකු, කුඩා ළමයෙකු සහ පිරිමි පුද්ගලයින් 13 දෙනෙකු වන බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුර සම්බන්ධයෙන් කෑගල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52494", "Category": null, "Parent URL": null}