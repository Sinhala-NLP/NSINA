{"Source": "Adaderana", "Timestamp": "November 30, 2012 04:37 pm", "Headline": "පාර්ලිමේන්තුව විනාඩි 10ට කල් තබයි", "News Content": "පාර්ලිමේන්තුවේ කටයුතු අද (30) පස්වරුවේ විනාඩි 10ට කල් තැබීමට මුලාසනයේ සිටි ඒ.එච්.එම්. අස්වර් මන්ත්‍රීවරයා තීරණය කළ බව අද දෙරණ පාර්ලිමේන්තු වාර්තාකරු පවසයි. අය වැය කාරක සභා අවස්ථා විවාදය අතරතුර මන්ත්‍රීවරයෙකු විසින් අනවශ්‍ය අයුරින් ඊට බාධා කළේ යැයි පවසා එම අවස්ථාවේදී මුලාසනයේ සිටි අස්වර් මහතා මෙම තීරණය ගෙන ඇත. එසේම එකී අවස්ථාවේ ඇති වු නොසන්සුන් තත්ත්වය ගැන සොයා බැලිම සඳහා පටිගත වු රූප රාමු නැවත පරික්ෂා කිරීමට තීරණය කර ඇති අතර ඒ අනුව පාර්ලිමේන්තුව යළිත් විනාඩි 10ට කල් තැබු බව අද දෙරණ වාර්තාකරු කියයි.", "URL": "https://sinhala.adaderana.lk/news.php?nid=29617", "Category": null, "Parent URL": null}