{"Source": "Adaderana", "Timestamp": "September 19, 2015 04:14 pm", "Headline": "පෙට්ටි 07ක ඇසුරූ මත්පෙති 70,000ක් හමුවෙයි ", "News Content": "නීති විරෝධිව මත් පෙති තොගයක් ප්‍රවාහනය කරමින් සිටි පුද්ගලයින් දෙදෙනෙකු කෙසෙල්වත්ත අළුත්කඩේ උසාවිය ආසන්නයේදී අත්අඩංගුවට ගෙන තිබේ.පොලිස් විශේෂ කාර්ය බලකායට ලද තොරතුරක් මත ත්‍රීරෝද රථයක් නවතා සිදු කළ සෝදිසියකදී එම මත් පෙති තොගය සොයා ගත් බව පොලිසිය පැවසුවේය.එහිදී පෙට්ටි 07 ක අසුරන ලද මත් පෙති 70,000 ක් සොයා ගෙන තිබේඑහි වටිනාකම රුපියල් ලක්ෂ 45 ක් පමණ වන බව පොලිස් විශේෂ කාර්ය බලකාය සඳහන් කළේය.සැකකරුවන් කොළඹ 12 ප්‍රදේශයේ පදිංචිකරුවන් බව සඳහන් වෙයි.", "URL": "https://sinhala.adaderana.lk/news.php?nid=53957", "Category": null, "Parent URL": null}