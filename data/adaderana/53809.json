{"Source": "Adaderana", "Timestamp": "September 12, 2015 02:47 pm", "Headline": "බඹර කූඩුව ඇවිස්සී 8ට තුවාල", "News Content": "නෝර්වුඩ්, බ්ලින්ක්බෝනි වතුයායේ තේ දළු නෙළමින් සිටි වතු කම්කරුවන් 08 දෙනෙකු බඹර ප්‍රහාරයකට ලක්ව රෝහල් ගත කර තිබේ.අද පෙරවරුවේ අදාළ බඹර ප්‍රහාරය එල්ල වූ බව අප වාර්තාකරු පැවසුවේය.බඹර ප්‍රහාරයට ලක්ව කාන්තාවන් 06 දෙනකු ඇතුළු පුද්ගලයින් 08 දෙනෙකු දික්ඹය මූලික රෝහලට ඇතුළත් කර තිබේ.තේ පදුරක් තුළ තිබූ බඹර කූඩුවක් ඇවිස්සීයාමෙන් මෙම අනතුර සිදුව ඇති බව සඳහන්ය.කෙසේ වෙතත් තුවාලකරුවන්ගේ තත්ත්වය බරපතළ නොවන බව රෝහල් ආරංචි මාර්ග සඳහන් කළේය.", "URL": "https://sinhala.adaderana.lk/news.php?nid=53809", "Category": null, "Parent URL": null}