{"Source": "Adaderana", "Timestamp": "May 1, 2012 09:53 am", "Headline": "‍චෙන්නායි සුපර් කිංග්ස් කණ්ඩායමට ලකුණු 13 ක තියුණු ජයක්", "News Content": "ඉන්දීය ප්‍රීමියර් ලීග් තරගාවලියේ ඊයේ (30) පැවති තරගයකින් පූනේ වොරියර්ස් කණ්ඩායම පරදවා ලකුණු 13 ක ජයක් ලැබීමට ‍චෙන්නායි සුපර් කිංග්ස් කණ්ඩායම සමත්විය. චෙන්නායි කණ්ඩායම ලකුණු 164 ක් ලබාගත් අතර වොරියර්ස් කණ්ඩායමට ලබාගත හැකිවූයේ ලකුණු 151 ක් පමණි. එහිදී ඇන්ජලෝ මැතිව්ස් ලකුණු 27 ක් ලබාගත්තේය. පන්දු යැවීමේ දී චෙන්නායි කණ්ඩායම වෙනුවෙන් නුවන් කුලසේකර කඩුලු 2 ක් දවාගැනීමට සමත් විය. මේ අතර ඊයේ (30) පැවති තවත් තරගයකින් ‍ඩෙකෑන් චාර්ජර්ස් කණ්ඩායම පරදවා දිල්ලි ඩෙයාඩෙවිල්ස් කණ්ඩායම කඩුලු 5 ක ජයක් හිමිකරගනු ලැබීය. දිල්ලි කණ්ඩායම වෙනුවෙන් කෙවින් පීටර්සන් නොදැවී ලකුණු 103ක් ලබාගැනීම විශේෂත්වයකි.", "URL": "https://sinhala.adaderana.lk/news.php?nid=23940", "Category": null, "Parent URL": null}