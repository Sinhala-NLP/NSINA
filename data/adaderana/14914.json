{"Source": "Adaderana", "Timestamp": "March 18, 2011 06:19 am", "Headline": "එක්සත් ජනතා නිදහස් සන්ධානය ඉදිරියෙන්", "News Content": "පළාත් පාලන මැතිවරණයේ මේ වන විට නිකුත් වී ඇති ප්‍රතිඵල අනූව එක්සත් ජනතා නිදහස් සන්ධානය පෙරමුණේ පසුවෙයි. මේ වන විට පළාත් පාලන ආයතන 100 ක ප්‍රතිඵල නිකුත් වී ඇති අතර එයින් පළාත් පාලන ආයතන 82 ක බලය හිමිකර ගැනීමට සමත්ව ඇත්තේ එක්සත් ජනතා නිදහස් සන්ධානයයි. එක්සත් ජාතික පක්ෂයට හිමිව ඇත්තේ පළාත් පාලන ආයතන 6ක බලය පමණයි. ගම්පොල නගර සභාව , බණ්ඩාරවෙල මහ නගර සභාව , කුලියාපිටිය නගර සභාව , සීතාවක නගර සභාව සහ කළුතර නගර සභාවේ බලය එක්සත් ජාතික පක්ෂය හිමිකර ගෙන තිබේ. ඉලංගෙයි තමිල් අරසු කච්චි පළාත් පාලන ආයතන 7ක බලය අත්පත් කර ගැනීමට සමත් වීම කැපී පෙනෙන සිදුවීමකි. මාන්තෙයි නැගෙනහිර ප්‍රාදේශීය සභාව , වව්නියාව දකුණ දෙමළ ප්‍රාදේශීය සභාව , මන්නාරම ප්‍රාදේශීය සභාව , නවතැන්පිල්ලෙයි ප්‍රාදේශීය සභාව , මන්නාරම නගර සභාව , මාන්තෙයි බටහිර ප්‍රාදේශීය සභාව යන පළාත් පාලන ආයතනවල බලය හිමිව ඇත්තේ ඉලංගෙයි තමිල් අරසු කච්චිටයි ශ්‍රී ලංකා මුස්ලිම් කොංග්‍රසය ද අම්පාර ඉරක්කාමම් සහ මින්දවුර් ප්‍රාදේශීය සභාවල බලය අත්පත් කර ගැනීමට සමත් විය.", "URL": "https://sinhala.adaderana.lk/news.php?nid=14914", "Category": null, "Parent URL": null}