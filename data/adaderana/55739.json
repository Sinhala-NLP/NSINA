{"Source": "Adaderana", "Timestamp": "December 15, 2015 04:32 pm", "Headline": "හොර පාරෙන් දැව ඇදලා මාට්ටු", "News Content": "නීති විරෝධීව ඉරන ලද දැව තොගයක් ප්‍රවාහනය කරමින් සිටි පුද්ගලයෙකු වැලිමඩ, අලුගොල්ල බෝගහකුඹුර ප්‍රදේශයේ දී අත්අඩංගුවට ගෙන තිබේ.පොලිස් විශේෂ කාර්යය බලකායේ හපුතලේ කඳවුරේ නිලධාරීන්ට ලද තොරතුරක් මත සිදුකළ වැටලීමකදී අදාළ පුද්ගලයා අත්අඩංගුවටගත් බවයි පොලීසිය පැවසුවේය.එහිදී නීති විරෝධීව ඉරන ලද ග්‍රාන්ඩිස් වර්ගයේ දැව 89ක් සහ ඒවා ප්‍රවාහනය කිරීමට යොදාගත් ලොරි රථය පොලිස් විශේෂ කාර්යය බලකාය භාරයට ගෙන තිබේ.මෙම දැව තොගයේ වටිනාකම රුපියල් එක් ලක්ෂ 66,000ක් පමණ වන බව සඳහන්ය.සැකකරු වැඩිදුර විමර්ශන සඳහා වැලිමඩ පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=55739", "Category": null, "Parent URL": null}