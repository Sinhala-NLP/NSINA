{"Source": "Adaderana", "Timestamp": "November 5, 2010 10:14 am", "Headline": "මිනුවන්ගොඩ වෙඩි තැබීමකින් තිදෙනෙක් මරුට  ", "News Content": "මිනුවන්ගොඩ ප්‍රදේශයේ අවන්හලක සිදුවූ වෙඩි තැබීමකින් පුද්ගලයින් තිදෙනෙකු මියගොස් ඇති බව පොලීසිය පවසයි. ඊයේ රාත්‍රී 10 .30 ට පමණ සිදුවූ මෙම සිදුවීමෙන් මියගොස් ඇත්තේ ගම්පහ ප්‍රදේශයේ පදිංචිකරුවන් තිදෙනෙකි. ගම්පහ, අකරවිට පදිංචි ප්‍රදේශයේ 33 හැවිරිදි සමීර රුක්මන් මුණසිංහ, එම ප්‍රදේශයේම පදිංචි 39 හැවිරිදි දමින්ද කිරිඇල්ල හා ගම්පහ, අස්ගිරිය ප්‍රදේශයේ පදිංචි 41 හැවිරිදි ආනන්ද හෙට්ටිආරච්චි යන පුද්ගලයින් තිදෙනා අදාළ වෙඩි තැබීමෙන් මරණයට පත්ව ඇත. සිද්ධියට සම්බන්ධ සැකකරුවන් පිළිබඳව මෙතෙක් තොරතුරු අනාවරණය වී නොමැති බව ද පොලීසිය සඳහන් කරයි. මිනුවන්ගොඩ පොලීසිය සිද්ධිය සම්බන්ධ වැඩිදුර විමර්ශන කටයුතු පවත්වයි.", "URL": "https://sinhala.adaderana.lk/news.php?nid=11948", "Category": null, "Parent URL": null}