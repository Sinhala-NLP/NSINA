{"Source": "Adaderana", "Timestamp": "September 26, 2017 09:07 am", "Headline": "ට්‍රම්ප් යුද ප්‍රකාශ කළ බව උතුරු කොරියාව පවසයි", "News Content": "ඇමරිකානු ජනාධිපති ඩොනල්ඩ් ට්‍රම්ප් විසින් ප්‍රථමයෙන් තම රටට එරෙහිව යුද්ධයක් ප්‍රකාශ කර ඇති බව උතුරු කොරියානු විදේශ ඇමති රී යොන්ග් හෝ පවසයි. නිව්යෝර්ක් නුවරදී මාධ්‍යවේදීන් හමුවේ විශේෂ ප්‍රකාශයක් සිදුකරමින් ඔහු මෙම අදහස් පළ කර ඇති බව සඳහන් වෙයි. මෙහිදී ඔහු ප්‍රකාශ කර ඇත්තේ අමෙරිකානු ප්‍රහාරක යානා වෙඩි තබා බිම හෙලීමට උතුරු කොරියාවට අයිතියක් ඇති බවයි. එමෙන්ම උතුරු කොරියානු ගුවන් කලාපයට එපිට පියාසර කෙරෙන ප්‍රහාරක යානාවලටද එය අදාළ වනු ඇති බවද විදේශ අමාත්‍යවරයා පවසා තිබේ.", "URL": "https://sinhala.adaderana.lk/news.php?nid=78014", "Category": null, "Parent URL": null}