{"Source": "Adaderana", "Timestamp": "September 24, 2018 10:21 am", "Headline": "කසිප්පු ස්කාගාරයක් වටලයි", "News Content": "මස්කෙළිය, හපුගස්තැන්න තේ වතුයායට ඉහළින් ශ්‍රී පාද රක්ෂිතයේ නීති විරෝධී කසිප්පු ස්කාගාරයක් පවත්වාගෙන යනු ලැබූ පුද්ගලයෙක් මස්කෙළිය පොලීසිය මගින් අත්අඩංගුවට ගෙන තිබේ. සැකකරු සන්තකයේ තිබී පෙරණ ලද කසිප්පු මිලී ලීටර් 375 ක්, ගෝඩා මිලී ලීටර් 150,000 ක්, කසිප්පු නිෂ්පාදනය සඳහා භාවිතා කරණ දඟර සහ බැරළයක් ද පොලිස් භාරයට ගත් බව මස්කෙළිය පොලිස්ථානාධිපති පොලිස් පරීක්ෂක ටිරෝන් රත්නායක මහතා පැවසීය. කාලයක් තිස්සේ සැකකරු කසිප්පු ජාවාරම කරගෙන යන බවට මස්කෙළිය පොලීසියේ බුද්ධි අංශ නිලධාරීන්ට ලද තොරතුරක් මත මෙම වැටලිම සිදු කළ බවත්, ඔහු හැටන් මහේස්ත්‍රාත් අධිකරණය හමුවට පැමිණවීමට නියමිත බවත් පොලිස්ථානාධිපතිවරයා වැඩි දුරටත් ප්‍රකාශ කළේය. මස්කෙළිය පොලිස්ථානාධිපති ටිරෝන් රත්නායක මහතාගේ උපදෙස් මත පො.සැ. සමන්ත (40552), පොලිස් කොස්තාපල්වරුන් වන අපොන්සු (81032), රත්නායක (67300), ගුණරත්න (6623), බණ්ඩාර (807) හා නිත්ය)රාජ් (36605) යන නිලධාරීහූ මෙම වැටලීමට එක්ව ඇත.", "URL": "https://sinhala.adaderana.lk/news.php?nid=96620", "Category": null, "Parent URL": null}