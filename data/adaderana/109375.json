{"Source": "Adaderana", "Timestamp": "May 6, 2019 03:43 pm", "Headline": "මාවනැල්ලේ බුදු පිළිම විනාශ කළ 13දෙනා යළි රිමාන්ඩ්", "News Content": "මාවනැල්ලේ බුදු පිළිම හතරකට වැඩි ප්‍රමාණයකට හානි සිදු කළ සිද්ධියට සම්බන්ධ නඩුව අද (06) මාවනැල්ල දිසා මහෙස්ත්‍රාත් අධිකරණයේදි විභාග කළේය. එහිදි මහෙස්ත්‍රාත් උපුල් රාජකරුණා මහතා නියෝග කළේ සැකකරුවන් මැයි මස 20 දක්වා නැවත රක්ෂිත බන්ධනාගාර ගත කරන ලෙස යි. අද උදැසන කෑගල්ල රක්ෂිත බන්ධනාගාරයේ සිට විශේෂ ආරක්ෂාවක් යටතේ බන්ධනාගාර බස් රථයකින් මාවනැල්ල දිසා මහෙස්ත්‍රාත් අධිකරණය වෙත සැකකරුවන් 13 දෙනා ඉදිරිපත් කර ඇත. එම සැකකරුවන් සියලුදෙනාම මුස්ලිම් පුද්ගලයන් වේ.", "URL": "https://sinhala.adaderana.lk/news.php?nid=109375", "Category": null, "Parent URL": null}