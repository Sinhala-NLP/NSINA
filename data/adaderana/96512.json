{"Source": "Adaderana", "Timestamp": "September 22, 2018 07:36 am", "Headline": "තවත් මාසයක් යන තුරු තෙල් කාන්දුවේ බලපෑම් තියෙනවා", "News Content": "ඉන්ධන නළයක් කාන්දුවීමෙන් උස්වැටකෙයියාව වෙරළ තීරයට ඉන්ධන එකතුවීමේ සිදුවීම පිළීබඳ සොයාබැලීම සඳහා කමිටුවක් පත්කිරීමට සමුද්‍රීය පරිසර ආරක්ෂණ අධිකාරිය තීරණය කර තිබේ. විශ්වවිද්‍යාල හා විවිධ පර්යේෂණ ආයතන වල විද්වතුන්ගෙන් සමන්විත කමිටුවක් ඒ සදහා පත් කිරීමට නියමිත බව එම අධිකාරිය සඳහන් කළේ.. තෙල් කාන්දුවෙන් අනතුරුව පරිසරයට එල්ල වී ඇති බලපෑම පිළිබඳ සොයාබැලීම එම කමිටුව මගින් සිදුකෙරෙන බව සඳහන් වේ. එම සිදුවීමට අදාළව මුතුරාජවෙල තෙල් ගබඩා සංකීර්ණයේ බලධාරීන්ට එරෙහිව නීතිමය පියවර ගැනීමේදී අදාළ කමිටු වාර්තාව සාක්ෂියක් වශයෙන් යොදාගැනීමට ද කටයුතු කරන බව සමුද්‍රීය පරිසර ආරක්ෂණ අධිකාරිය සඳහන් කළේය. මේ අතර උස්වැටකෙයියාව මුහුදු ප්‍රදේශයේ ජල සාම්පල විද්‍යාගාර පරීක්ෂණ වෙත යොමු කර ඇති බව නාරා ආයතනය පැවසීය. අදාළ තෙල් කාන්දුවෙන් ධීවර කර්මාන්තයට වන බලපෑම පිළීබඳව එමගින් සොයාබැලීමට නියමිත බව සඳහන් වේ. එම ප්‍රදේශ තුළ ධීවර කටයුතු වල නිරතවීම නුසුදුසු බවට ධීවරයින් දැනුවත් කර ඇති අතර මෙම තත්ත්ය පහව යාමට තවත් මාසයක් පමණ ගතවනු ඇති බව නාරා ආයතනය සඳහන් කරයි.", "URL": "https://sinhala.adaderana.lk/news.php?nid=96512", "Category": null, "Parent URL": null}