{"Source": "Adaderana", "Timestamp": "January 10, 2013 04:15 pm", "Headline": "වීදුරු සහිත එන්නත් කුප්පි නිපදවූ සමාගමෙන් ආයෙත් එන්නත් නෑ  ", "News Content": "කළුබෝවිල ශික්ෂණ රෝහලේ දී හමුවූ වීදුරු කැබැල්ලක් සහිත එන්නත් කුප්පිය නිපදවන ලද ඉන්දීය සමාගමේ සියලු ඖෂධ මෙරටට ආනයනය කිරීම තාවකාලිකව අත්හිටුවීමට සෞඛ්‍ය අමාත්‍යංශය තීරණය කර තිබේ. සිද්ධියට අදාළ පරීක්ෂණ කටයුතු අවසන් වනතුරු එම සමාගමෙන් ඖෂධ ආනයනය අත්හිටුවන ලෙස සෞඛ්‍ය අමාත්‍ය මෛත්‍රීපාල සිරිසේන මහතා උපදෙස් ලබා දුන් බව එම අමාත්‍යංශය පවසයි. එන්නත් කුප්පියේ තිබූ වීදුරු කැබැල්ල නිෂ්පාදන ක්‍රියාවලියේ සිදුවූ අත්වැරුද්දක් හේතුවෙන් එයට ඇතුළු වී ඇති බව මේ සම්බන්ධයෙන් සිදුකළ පරීක්ෂණවල දී තහවුරු වී තිබේ. ඒ අනුව ඖෂධයක් සම්බන්ධ‍ව මෙය ඉතා බරපතළ තත්ත්වයක් වන බැවින් සෞඛ්‍ය අමාත්‍යවරයා විසින් අදාළ තීරණය ගත් බව සෞඛ්‍ය අමාත්‍යංශය සඳහන් කළේය. අදාළ සිද්ධිය සම්බන්ධයෙන් විලවුන් උපකරණ හා ජාතික ඖෂධ නියාමන අධිකාරිය සහ ජාතික ඖෂධ තත්ත්ව පරීක්ෂණ රසායනාගාරය පරීක්ෂණ පවත්වයි.", "URL": "https://sinhala.adaderana.lk/news.php?nid=30652", "Category": null, "Parent URL": null}