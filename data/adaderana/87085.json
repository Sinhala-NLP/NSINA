{"Source": "Adaderana", "Timestamp": "April 7, 2018 05:52 pm", "Headline": "ලෝක සෞඛ්‍ය දින සැමරුම ජනපති අගමැති ප්‍රධානත්වයෙන් ", "News Content": "ලෝක සෞඛ්‍ය සංවිධානයේ 70 වන ලෝක සෞඛ්‍ය දින සැමරුම් උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ. “සෑම තැනම සෑම පුද්ගලයාමසදහා විශ්ව සෞඛ්‍ය ආවරණය” යන තේමාව යටතේ අද (07) පෙරවරුවේ නොළුම් පොකුණ රඟහලේදී එම උත්සවය පැවැති බව ජනාධිපති මාධ්‍ය අංශය සඳහන් කළේය. ලෝක සෞඛ්‍ය සංවිධානයේ මෙහෙයවීමෙන් සෑම වසරකම අප්‍රේල් මස 07 වනදා ලෝක සෞඛ්‍ය දින සැමරුම් උත්සවය පැවැත්වෙන අතර එය මෙවර මෙරටට පැවැත්විමට ලැබීම අන්තර්ජාතික වශයෙන් අත්කරගත් මහත් කීර්තියක් ලෙස සැලෙසයි. ඒ සදහා ලෝක සෞඛ්‍ය සංවිධානයේ අධ්‍යක්ෂ ජනරාල්වරයා ඇතුළු එහි නියෝජිතයින් සහ රටවල් 12ක සෞඛ්‍ය ඇමතිවරුන් සහභාගී වි සිටි බව ජනාධිපති මාධ්‍ය අංශය සඳහන් කළේය. 70 වන ලෝක සෞඛ්‍ය දිනය ශ්‍රී ලංකාවේ සැමරීම සංකේතවත් කරමින් මුල් දින කවරයක් සහ සමරු මුද්දරයක් ද නිකුත් කර තිබේ.", "URL": "https://sinhala.adaderana.lk/news.php?nid=87085", "Category": null, "Parent URL": null}