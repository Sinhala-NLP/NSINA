{"Source": "Adaderana", "Timestamp": "June 7, 2019 02:42 pm", "Headline": "ලංකාව බෞද්ධ රටක්-හැරිසන්", "News Content": "ශ්‍රී ලංකාව බෞද්ධ රටක් යන සංකල්පය කිසිවෙකුටත් ප්‍රතික්ෂේප කළ නොහැකි බව අමාත්‍ය පී. හැරිසන් මහතා පවසයි. අනුරාධපුරයේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. මේ හේතුවෙන් සිත් තැවුලක් ඇති වී ඇති අතර ඒ පිළිබඳ භික්ෂූන් වහන්සේලාගෙන් සමාව ඉල්ලා සිටීමට කටයුතු කරන බවත් ඒ මහතා ප්‍රකාශ කර සිටියේය. යම් මන්ත්‍රීවරයෙක් පිළිබඳ පැමිණිලි ඇත්නම් අපරාධ පරීක්ෂණ දෙපාර්තමේන්තුවට හෝ උසාවියට ඉදිරිපත් කරන ලෙස දැනුම් දුන් අතර එසේ නොමැතිව දිගින් දිගටම එම මන්ත්‍රීවරුන්ට පහර එල්ල කළ බවත් ඒ මහතා පවසයි. එසේම එම මන්ත්‍රීවරු වෙනුවෙන් අහිංසක මුස්ලිම් ජනයාටද වන්දි ගෙවීමට සිදුවු බවත් හැරිසන් මහතා පැවසුවේය. එනිසා මුස්ලිම් ජනතාව ආරක්ෂා කිරීමට එම මැති ඇමතිවරුන්ට වගකීමක් ඇති බවත් ඒ මහතා ප්‍රකාශ කරයි.", "URL": "https://sinhala.adaderana.lk/news.php?nid=111520", "Category": null, "Parent URL": null}