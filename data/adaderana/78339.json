{"Source": "Adaderana", "Timestamp": "October 4, 2017 04:04 pm", "Headline": "මාළු අස්සේ හංගගෙන අරක්කු ප්‍රවාහනය කරද්දී කොටුවේ", "News Content": "තංගල්ලේ සිට බිබිල දක්වා මාළු ප්‍රවාහනය කරමින් තුබූ කුඩා ලොරි රථයක මාළු අසුරා තිබූ පෙට්ටි සමග සගවා සුක්ෂ්ම ලෙස රජයේ අරක්කු රැගෙන ගිය සැකකරුවෙකු තංගල්ල දිසා විෂ මත්ද්‍රව්‍ය වැටලීම් ඒකකයේ නිලධාරින් විසින් අත්අඩංගුවට ගෙන තිබේ .කාලයක් තිස්සේ පෝයදිනවල විකිණීමට මේ අකාරයෙන් රජයේ අරක්කු රැගෙන යන බවට තංගල්ල දිසා විෂ මත්ද්‍රව්‍ය වැටලීම් ඒකකයේ නිලධාරීන්හට ලැබී තිබු තොරතුරකට අනුව අද (04)දින මෙම වැටලීම සිදු කර තිබේ.ඒ අනුව අම්බලන්තොට නගරයේදී ලොරි රථය පරික්ෂා කිරීමේදී මාළු පෙට්ටි සමග සගවා ගෙන ගිය බාගයේ සහ බෝතල් ප්‍රමාණයේ රජයේ අරක්කු බෝතල් 30 ක් පොලිස් බාරයට ගැනීමට හැකිවී තිබේ .පොලිස් බාරයට ගත් ලොරි රථය බිබිල ප්‍රදේශයටම අයත් එකක් වන අතර අත්අඩංගුවට ගත් සැකකරු ද බිබිල ප්‍රදේශයේම පදිංචි වයස අවුරුදු 31 ක් පමණ වන පුද්ගලයෙකු බව පොලිසිය ප්‍රකාශ කළේය.ප්‍රවාහනය කරමින් තිබූ රජයේ අරක්කු වර්ගය බිබිල ප්‍රදේශයේ නොමැති බැවින් වැඩි මිලට පෝය දිනයන්හි විකිණීමට රැගෙන යන බවද අත්අඩංගුවට ගත් සැකකරු පොලිසියට ප්‍රකාශ කර තිබේ .සැකකරු අධිකරණ කටයුතු සදහා අම්බලන්තොට පොලිසියට බාරදී ඇත.", "URL": "https://sinhala.adaderana.lk/news.php?nid=78339", "Category": null, "Parent URL": null}