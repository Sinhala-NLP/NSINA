{"Source": "Adaderana", "Timestamp": "September 17, 2011 09:46 am", "Headline": "ජනශක්ති වසර මැද සම්මාන ප‍්‍රදානෝත්සවය අතිඋත්කර්ෂවත් අන්දමින්", "News Content": "ජනශක්ති 2011 වසර මැද සම්මාන ප‍්‍රදානෝත්සවය අතිඋත්කර්ෂවත් අන්දමින් පසුගිය දා පැවත්විණ. මෙම සම්මාන උළෙලේ තේමාවට අනුව සම්මාන උළෙල පැවති වෝටර්ස් එජ් හෝටලයෙහි ග‍්‍රෑන්ඩ් බෝල් රූම් ශාලාව වටා මෝටර් රථ ධාවන පථයකට පරිවර්තනය වූ අතර සම්මාන උළෙල ට සහභාගී වූවන් දිරිගැන්වීමේ වීඩියෝ විකාශය කිරීම ද සිදුවිය. මෝටර්රථ ධාවන තරගයක දී අසන්නට ලැබෙන එන්ජින් කි‍්‍රයාකාරී වන හඬ, තිරිංග පෑගෙන හඬ ශාලාව සිසාර රැව් පිළිරැව් දීම මෙම උළෙලට සහභාගි වී සිටි සියල්ලන්ගේම ප‍්‍රීති ප‍්‍රමෝදයට හේතු විය. මෙම වර්ණවත් උළෙලේ ප‍්‍රධාන ආරාධිතයා වූයේ සමාගමේ සභාපති ඩබ්ලිව්. ටී. එල්ලාවල මහතාය. කළමනාකාර අධ්‍යක්‍ෂ ප‍්‍රකාශ් ෂාෆ්ටර්, අධ්‍යක්‍ෂ රමේෂ් ෂාෆ්ටර් මහතා සහ ඉහළ කළමනාකාරිත්වයේ සාමාජිකයෝ ද ඊට සහභාගි වූහ. ශී‍්‍ර ලංකා රක්‍ෂණ ක්ෂේත්‍රයෙහි සුවිශේෂී ලෙස ජනශක්ති මුද්‍රාව තැබූ තවත් එක් චිත්තාකර්ෂණීය සම්මාන උළෙලක් වූ 2011 වසර මැද සම්මාන උළෙල දී අලෙවි අංශයේ ඉහළම ප‍්‍රතිඵල අත්කරගත් 140 ට වැඩි සංඛ්‍යාවකට ඵලක, සති අන්ත පැකේජ, මුදල් ත්‍යාග, කුසලාන සහ විශිෂ්ටතා සහතික පිරිනමන ලදී. මෙම සම්මාන උළෙලේ දී සාමාන්‍ය රක්‍ෂණ අංශයේ ප‍්‍රාදේශීය සංවර්ධන නිලධාරි ^ADO) සම්මානය පී.ඞී. චන්ද්‍රරත්න මහතා හිමිකර ගනු ලැබූ අතර විශිෂ්ටතම විකුණුම් නිලධාරියාට හිමි (රථවාහන නොවන රක්‍ෂණය) දියමන්ති කාණ්ඩය පී.එච්.ඒ. මධුෂංක මහතා විසින් හිමිකර ගනු ලැබීය. ජීවිත රක්‍ෂණ අංශයේ විශිෂ්ටයින් ලෙස ටී.ජී. තිලකා (හොඳම විකුණුම් සුපරීක්‍ෂක), එච්.එම්.ඞී.එන්. හේරත් (හොඳම ව්‍යාපාර ප‍්‍රවර්ධන සහායක), ඕ.එස්. තරංග (හොඳම විකුණුම් ප‍්‍රවර්ධන නිලධාරී), කේ.ඒ.ඊ. සුරංග (හොඳම ව්‍යාපාර ප‍්‍රවර්ධන විධායක සහ ජ්‍යෙෂ්ඨ ව්‍යාපාර ප‍්‍රවර්ධන විධායක), ජේ.එස්. ආදිහෙට්ටි (හොඳම සහකාර/ව්‍යාපාර ප‍්‍රවර්ධන කළමනාකරු) සහ යූ.එස්.එන්. ප‍්‍රනාන්දු (හොඳම ජීවිත රක්‍ෂණ කණ්ඩායම් - ඒකක ප‍්‍රධානී)මහත්ම මහත්මීන් සම්මාන ලබාගත්හ. සාමාන්‍ය රක්‍ෂණ අංශයේ විශිෂ්ටයින් ලෙස එල්.ජී.එම්. ප‍්‍රභාත් (හොඳම විකුණුම් සුපරීක්‍ෂක - දියමන්ති කාණ්ඩය) ඩී.එස්. නිලූෂා (හොඳම ව්‍යාපාර ප‍්‍රවර්ධන සහායක - රන් කාණ්ඩය), එච්.ඩබ්.ඒ.සී. එදිරිසිංහ (හොඳම ව්‍යාපාර ප‍්‍රවර්ධන සහායක - දියමන්ති කාණ්ඩය), එස්.ඒ.කේ.ආර්.එස්. තිලංක (හොඳම ව්‍යාපාර ප‍්‍රවර්ධන නිලධාරී - දියමන්ති කාණ්ඩය), ජී.ඒ.එස්. ඉන්ද්‍රසිරි (හොඳම ව්‍යාපාර ප‍්‍රවර්ධන විධායක හා ජ්‍යෙෂ්ඨ ව්‍යාපාර ප‍්‍රවර්ධන විධායක) සහ ආර්.පී.ඩබ්. මියුරු (හොඳම සහකාර ව්‍යාපාර ප‍්‍රවර්ධන කළමනාකරු හා ව්‍යාපාර ප‍්‍රවර්ධන කළමනාකරු - දියමන්ති කාණ්ඩය) සම්මාන ලැබූහ. මෙම සන්ධ්‍යාවේ දී සම්මාන ලැබූ සෙසු ජයග‍්‍රාහකයින් අතර එල්.ඒ.පී. පීරිස් - ස්ටාර් කාණ්ඩය ( ඒකක ප‍්‍රධානී / ව්‍යාපාර ප‍්‍රවර්ධන කළමනාකරු - සාමාන්‍ය රක්‍ෂණ), ආර්.පී.ඩබ්. මියුරු (රන් කාණ්ඩය), ඩබ්.ජේ.එම්. රංග ඩයස් (හොඳම කාර්ය සාධන කළමනාකරු - සාමාන්‍ය රක්‍ෂණ, දියමන්ති කාණ්ඩය), එච්.ඒ.එන්.පී. හපුආරච්චි (හොඳම කාර්ය සාධන කළමනාකරු - ජීවිත රක්‍ෂණ) ඩබ්.ජේ.එම්. රංග ඩයස් (හොඳම කාර්ය සාධන කළමනාකරු- සාමාන්‍ය රක්‍ෂණ) ඩබ්.එන්.සී.පී. නිශාන් (හොඳම ප‍්‍රාදේශීය විකුණුම් කළමනාකරු - ජීවිත රක්‍ෂණ) සහ ඒ.කේ.ජී. පතිරණ (හොඳම ප‍්‍රාදේශීය විකුණුම් කළමනාකරු - සාමාන්‍ය රක්‍ෂණ) යන අය වූහ.", "URL": "https://sinhala.adaderana.lk/news.php?nid=18779", "Category": null, "Parent URL": null}