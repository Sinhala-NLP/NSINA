{"Source": "Adaderana", "Timestamp": "June 16, 2018 11:09 am", "Headline": "ලෝක ප්‍රසිද්ධ කලා පාසලක ගින්නක්", "News Content": "ස්කොට්ලන්තයේ ග්ලාස්ගෝහි ලෝක ප්‍රසිද්ධ කලා පාසලක ගින්නක් හටගෙන තිබේ. එරට වේලාවෙන් ඊයේ(15) රාත්‍රී 11.15ට පමණ ගින්න හටගෙන ඇති බව විදෙස් වාර්තා සඳහන් කළේය. ගින්න මේ වන විට අවට පිහිටි රාත්‍රි සමාජ ශාලාවක් පවත්වාගෙන යන ගොඩනැගිල්ලකට සහ තවත් ගොඩනැගිල්ලකට පැතිරී ගොස් ඇති බව ද සඳහන්ය. ගින්න මැඩපැත්විම සඳහා ගිනි නිවන භටයින් 120 දෙනෙකු පමණ යොදවා ඇති අතර ඔවුන් ප්‍රකාශ කර ඇත්තේ ගින්න මැඩපැවැත්විම අතිශයින් අභියෝගාත්මක බවයි. කෙසේවෙතත් ගින්නෙන් කිසිදු පුද්ගලයෙකුට හානියක් සිදුව නොමැති බව ද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=90968", "Category": null, "Parent URL": null}