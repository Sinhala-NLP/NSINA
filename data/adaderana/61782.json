{"Source": "Adaderana", "Timestamp": "July 5, 2016 11:16 am", "Headline": "  අනවසර කැණීම් කළ 7ක් කොටු", "News Content": "වව්නියාව, බෝගස්වැව, නන්දිමිත්‍රගම පුරා විද්‍යා රක්ෂිතයේ අනවසර කැණීම් සිදුකරමින් සිටි කාන්තාවක ඇතුළු පුද්ගලයින් 7 දෙනෙකු අත්අඩංගුවට ගෙන තිබේ.වව්නියාව පොලීසියට ලද තොරතුරක් මත සිදුකළ වැටළීමකදී මොවුන් අත්අඩංගුවට ගෙන ඇති බව වාර්තා වෙයි.එහිදී කැණීම් සඳහා යොදාගත් උපකරණ සහ යතුරුපැදියක් සිය භාරයට ගත් බව පොලීසිය පැවසුවේය.සැකකරුවන් කහටගස්දිගිලිය, වව්නියාව, කළුතර, වෙන්නප්පුව සහ ඉංගිරිය යන ප්‍රදේශවල පදිංචිකරුවන් වන අතර ඔවුන් අද(05) වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61782", "Category": null, "Parent URL": null}