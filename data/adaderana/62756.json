{"Source": "Adaderana", "Timestamp": "August 4, 2016 02:44 pm", "Headline": " මහින්දත් එක්කයි එන්නේ", "News Content": "ඉදිරි මැතිවරණයකට තරඟ කරන්නේ මහින්ද රාජපක්ෂ මහතා ප්‍රමුඛ කරගත් පුළුල් සන්ධානයකින් බව ශ්‍රීලනිප හිටපු පළාත් පාලන නි‍යෝජිතයින් පිරිසක් අද අවධාරණය කරන ලදී.උදේනි අතුකෝරාල, අනුර ප්‍රියශාන්ත, කාන්ති කොඩිකාර, ලක්ෂ්මන් ප්‍රේමරත්න, සමන්ලාල් ප්‍රනාන්දු යන හිටපු පළාත් පාලන නි‍යෝජිතයින් මේ බව කියා සිටියේ මාධ්‍ය හමුවක් පවත්වමිනි.පුංචි ඡන්දය ඉක්මනින් පවත්වන ලෙසත්, ජනතාව සිටින්නේ කොහිදැයි එවිට බලාගත හැකි බවත්, එහිදී ඔවුන් පැවසීය.පාද යාත්‍රාව අති සාර්ථක බවත්, ඊට ලක්ෂ 20ට අධික ජනතාවක් පැමිණි බවත්, එහි සාර්ථකත්වය දැක ඊට දිගින් දිගටම බාධා කිරීමට ආණ්ඩුව පියවර ගත් බවත්, එහිදී ඔවුන් පෙන්වාදුන්නේය.කුඩා දරුවෙකු ලවා හිතාමතාම ජනපතිට අපහාස නොකළ බවත් පැවසූ ඔවුන් මහින්ද රාජපක්ෂ මහතාගේ පෙළපාලි රැස්වීම් සඳහා ලොකු කුඩා සියළුදෙනා සහභාගි වන බවද කියා සිටියේය.", "URL": "https://sinhala.adaderana.lk/news.php?nid=62756", "Category": null, "Parent URL": null}