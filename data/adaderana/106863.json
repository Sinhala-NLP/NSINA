{"Source": "Adaderana", "Timestamp": "March 28, 2019 06:35 am", "Headline": "සා.පෙළ ප්‍රතිඵල අද නිකුත් වෙයි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල අද (28) දිනයේ නිකුත් කරන බව විභාග කොසාරිස් ජනරාල් සනත් පූජිත මහතා පවසා සිටියි. අද රාත්‍රී ප්‍රතිඵල අන්තර්ජාලයට එක් කිරීමට සැලසුම් කර ඇති බව විභාග කොමසාරිස්වරයා පෙන්වා දෙයි. ඒ අනුව WWW.DOENETS.LK වෙබි අඩවියට පිවිසීමෙන් ප්‍රතිඵල ලබාගත හැකිය. සෑම වසරකම නිශ්චිත දිනයකදී විභාග ප්‍රතිඵල නිකුත් කිරීමට සැලසුම් කර ඇති බව විභාග කොමසාරිස් ජනරාල් සනත් පූජිත මහතා සඳහන් කළේය. ඒ අනුව අධ්‍යයන පොදු සහතික පත්‍ර සාමාන්‍ය පෙළ විභාගයේ ප්‍රතිඵල මාර්තු 28 වන දින ද 5 ශ්‍රේණියේ ශිෂ්‍යත්ව විභාගයේ ප්‍රතිඵල ඔක්තෝබර් මස 05 වන දින ද අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල දෙසැම්බර් 25 වන දින ද ලබාදීමට නියමිතව ඇත. පසුගිය දෙසැම්බර් මාසයේ පැවැති මෙවර සාමාන්‍ය පෙළ විභාගය සදහා අපේක්ෂකයින් 656, 641 දෙනෙකු පෙනී සිටියේය.", "URL": "https://sinhala.adaderana.lk/news.php?nid=106863", "Category": null, "Parent URL": null}