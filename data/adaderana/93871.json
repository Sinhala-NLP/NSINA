{"Source": "Adaderana", "Timestamp": "August 5, 2018 03:36 pm", "Headline": "මහ බැංකු අධිපතිවරයාගේ ප්‍රකාශය අවධානමකට ලක්වෙලා", "News Content": "මහ බැංකුව මැදිහත් වී ඊ.ටී.අයි ආයතනයේ උප ව්‍යාපාර ජාලය ඩොලර් මිලියන 75 කට විකුණා අවසන් බව ඊ.ටී.අයි තැම්පත් කරුවන්ගේ සංගමය පවසයි. අනතුරට පත්වී ඇති මුළු තැම්පතුවල වටිනාකම රුපියල් කෝටි 2770 ක් බවද ඔවුන් පවසයි. ප්‍රථම පියවර වශයෙන් ශ්‍රී ලංකා මහ බැංකුව මැදිහත් වී රුපියල් කෝටි 500 ක් පාවිච්චි කොට තැම්පත්කරුවන්ගේ තැම්පතුවල මුළු වටිනාකමින් 10% ක් හා එයට එකතු වූ පොලිය ලබාදීමට පියවර ගත් බවද ඔවුන් සඳහන් කරයි. ප්‍රථම පියවරෙන් පසු ඉතිරි වූ මුදල රුපියල් කෝටි 75 ක් බවත් ගිය මාසයේදී ඩොලර් මිලියන 43 ක මුදල ලැබුණු පසු 20% ක මුදලක් තැම්පත්කරුවන්ට ලබාදෙන බවට ශ්‍රී ලංකා මහ බැංකුවේ අධිපතිවරයා වගකීමෙන් ප්‍රකාශ කළ බවද ඔවුන් පැවසීය. ඩොලර් මිලියන 75 ක මුදලද පාචිච් කරමින් තැම්පත්කරුවන්ට ලබාගත හැකි මුදල 30 % ක් බවත් එහෙත් මේ වන විට එම ප්‍රකාශය දැඩි අවධානමකට පත්ව තිබෙන බව ඔවුන් පැවසීය. ඊ.ටී.අයි ආයතනය ලබන සතිය තුළ තැම්පත්කරුවන්ට ලබාදෙන්නේ 10 % ක මුදලක් පමණක් බවද ඔවුන් වැඩිදුරටත් පැවසීය.", "URL": "https://sinhala.adaderana.lk/news.php?nid=93871", "Category": null, "Parent URL": null}