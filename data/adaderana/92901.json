{"Source": "Adaderana", "Timestamp": "July 20, 2018 12:07 pm", "Headline": "සියලු ආගම්වල සිඟිත්තන් එක්ව කරපු අපූරු වැඩක්", "News Content": "හැටන් දිලෙනා මුතු පෙරපාසලේ වාර්ෂික සිඟිති ඇසල පෙරහැර අද (20) හැටන් නිග්‍රෝධාරම විහාරස්ථානයේ සිට හැටන් නගරයේ විධි සංචාරය කර නැවතත් එම පෙර පාසලටම පැමිණියේය. හැටන් ප්‍රදේශයේ සිංහල , හින්දු , මුස්ලිම් සිඟිත්තන් අධ්‍යාපනය ලබන මෙම පෙර පාසලේ මෙවර ඇසළ පෙරහැර තිස් එක් වන වතාවට විධි සංචාරය කළේය. උඩරට , පහතරට , සබරගමුව , කන්ද උඩරට සංස්කෘතියට ආවේනික නර්තනාංග රැසක් මෙම ඇසල පෙරහැරට එක් කරතිබු අතර, සිඟිත්තන්ගේ මෙම ඇසල පෙරහැර නැරඹිමට විශාල පිරිසක් හැටන් නගරයට පැමිණ සිටියහ.", "URL": "https://sinhala.adaderana.lk/news.php?nid=92901", "Category": null, "Parent URL": null}