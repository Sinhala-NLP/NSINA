{"Source": "Adaderana", "Timestamp": "January 18, 2019 09:02 am", "Headline": "යතුරුපැදි අනතුරින් අයෙකුට බරපතළයි", "News Content": "බණ්ඩාරගම සේනපුර ප්‍රදේශයේදී යතුරුපැදි දෙකක් ගැටී අනතුරක් සිදුව තිබේ. අප වාර්තාකරු සඳහන් කළේ අනතුරින් එක් යතුරුපැදිකරුවෙකු බරපතළ තුවාල ලබා රෝහල්ගතකර ඇති බවයි. බණ්ඩාරගම කැස්බෑව මාර්ගයේ සේනපුර ප්‍රදේශයේදී ඊයේ(17) රාත්‍රී 8.30ට පමණ මෙම අනතුර සිදුව තිබේ. කැස්බෑව සිට බණ්ඩාරගම දක්වා ධාවනය වූ යතුරුපැදි දෙකක් මෙලෙස අනතුරට ලක්ව ඇති අතර ඉන් එක් යතුරුපැදිකරුවෙකු බරපතළ තුවාල ලබා බණ්ඩාරගම දිසා රෝහලට ඇතුළත් කෙරුණි. බණ්ඩාරගම පොලීසිය සඳහන් කළේ එක් යතුරුපැදියක් අනෙක් යතුරුපැදිය පසුකරයාමට උත්සහ කළ අවස්ථාවේදී මෙම අනතුර සිදුව ඇති බවයි.", "URL": "https://sinhala.adaderana.lk/news.php?nid=102567", "Category": null, "Parent URL": null}