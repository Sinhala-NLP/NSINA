{"Source": "Adaderana", "Timestamp": "September 4, 2013 10:58 am", "Headline": "දුම්රියේ ගැටී වන අලියා මරුදකියි ", "News Content": "කොළඹ - මඩකළපුව දුම්රිය මාර්ගයේ හබරන - පළුගස්වැව ප්‍රදේශයේ දී වන අලින් දෙදෙනෙකු දුම්රියක ගැටී තිබේ. එහි දී එක් වන අලියෙකු මියගොස් ඇති බව වාර්තා වෙයි. දුම්රියේ ගැටුණු අනෙක් වන අලියා තුවාල ලබා ඇති අතර එම වන අලියා කැලෑ ප්‍රදේශයට පළාගොස් තිබේ. අනතුරින් මියගොස් ඇත්තේ අවුරුදු 07 ක පමණ වයසේ පසු වන වන අලියෙකු බව මින්නේරිය ජාතික වනෝද්‍යානයේ නිලධාරීන් පවසයි. කැලෑ ප්‍රදේශයට පළා ගිය වන අලියා සෙවීම සඳහා වනෝද්‍යන නිලධාරීන් මෙහෙයුමක් ආරම්භ කර තිබේ. රිටිගල රක්ෂිත කලාපයේ සිට මින්නේරිය ජාතික වනෝද්‍යානයට අලින් මාරු වන තුම්බිකුලම් රක්ෂිත කලාපයේ දී මෙම අනතුර සිදුව ඇති අතර මෙම ස්ථානයේ දී මීට පෙර වන අලින් 06 දෙනෙකු දුම්රියේ ගැටීමෙන් මියගොස් ඇති බව ප්‍රදේශ වාසීන් පවසයි .", "URL": "https://sinhala.adaderana.lk/news.php?nid=37133", "Category": null, "Parent URL": null}