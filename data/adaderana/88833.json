{"Source": "Adaderana", "Timestamp": "May 10, 2018 10:09 am", "Headline": "එකට සෙල්ලම් කළ යාළුවට පිහියෙන් ඇනලා-සැකකරු සොයා පොලිස් පරීක්ෂණ", "News Content": "තංගල්ල මැඩිල්ල ප්‍රදේශයේ ක්‍රීඩා කරමින් සිටි මිතුරන් කීප දෙනෙකු අතර ඇති වූ බහින් බස් වීමක් දුරදිග ගොස් එක් අයෙකු තියුණු ආයුධයකින් ඇනිම නිසා පුද්ගලයෙකු මියගොස් තිබේ. පසුගිය 09 වනදා සවස මෙම පහරදීම සිදු කිරීමෙන් පසු තුවාල ලැබූ තරුණයා තංගල්ල රෝහලට ඇතුළත් කිරිමෙන් පසු ගොස් ඇති බව පොලීසිය පවසයි. මෙසේ මියගොස් ඇත්තේ බෙලිඅත්ත පාර තංගල්ල ලිපිනයේ පදිංචි, රවිදු රශ්මික නැමති වයස අවුරුදු 30 ක් පමණ වන තරුණයෙකු බව අනාවරණය වී තිබේ. මෙම ඝාතනය සිදුකල බවට සැකකෙරෙන පුද්ගලයා ප්‍රදේශයෙන් පලා ගොස් ඇති අතර ඔහු අත්අඩංගුවට ගැනීමට තංගල්ල පොලීසිය පරීක්ෂණ පවත්වනු ලැබේ. මියගිය තරුණයාගේ සිරුර අධිකරණ වෛද්‍ය පරීක්ෂණ කටයුතු සඳහා හම්බන්තොට මහරෝහලට රැගෙන ගොස් තිබේ.", "URL": "https://sinhala.adaderana.lk/news.php?nid=88833", "Category": null, "Parent URL": null}