{"Source": "Adaderana", "Timestamp": "February 18, 2017 10:09 pm", "Headline": " ශ්‍රී ලංකාවට තවත් සහතිකයක් ලැබෙන ලකුණු", "News Content": "එච්.අයි.වී ඒඩ්ස් වෛරසය මවගෙන් දරුවාට බෝවීම වැලැක්වූ රටක් ලෙස ඉදිරි වර්ෂය අවසන්වීමට ප්‍රථම ශ්‍රී ලංකාවට ලෝක සෞඛ්‍ය සංවිධානයේ සහතිකය ලබා ගත හැකි බව ජාතික ලිංග ආශ්‍රිත රෝග සහ ඒඩ්ස් මර්දන ව්‍යාපාරය පවසයි.එහි අධ්‍යක්ෂ වෛද්‍ය සිසිර ලියනගේ මහතා සඳහන් කළේ 2016 අවසන් වන විට මව්වරුන්ගෙන් සියයට 95ක් පමණ එච්.අයි.වී එඩ්ස් පරීක්ෂාවට ලක් කර ඇති බවයි.මේ වන විට කියුබාව සහ තායිලන්තය යන රටවල් මවගෙන් දරුවාට එච්.අයි.වී බෝවීම වැලැක්වූ රටවල් ලෙසට ලෝක සෞඛ්‍ය සංවිධානය නම් කර තිබේ.", "URL": "https://sinhala.adaderana.lk/news.php?nid=69803", "Category": null, "Parent URL": null}