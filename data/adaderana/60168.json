{"Source": "Adaderana", "Timestamp": "May 15, 2016 03:23 pm", "Headline": "තොරතුරු පනත ගැන මන්ත්‍රීවරුන්ට පාඩමක්", "News Content": "තොරතුරු දැනගැනීමේ අයිතිය පිළිබඳ පනත් කෙටුම්පත සම්බන්ධයෙන් පාර්ලිමේන්තු මන්ත්‍රීවරුන් දැනුවත් කිරීමේ සම්මන්ත්‍රණයක් පැවැත්වීමට අග්‍රාමාත්‍ය කාර්යාලය තීරණය කර තිබේ.හෙට පෙරවරුවේ කොළඹ දී එම සම්මන්ත්‍රණය පැවැත්වීමට කටයුතු යොදා ඇති බව අග්‍රාමාත්‍ය කාර්යාලය සඳහන් කළේය.සම්මන්ත්‍රණය සඳහා ජනාධිපති මෛත්‍රීපාල සිරිසේන මහතා සහ අග්‍රාමාත්‍ය රනිල් වික්‍රමසිංහ මහතා ද සහභාගී වීමට නියමිතය.පාර්ලිමේන්තුව නියෝජනය කරන සියලු මන්ත්‍රීවරුන්ට මේ සඳහා ආරාධනා කර ඇති බව අග්‍රාමාත්‍ය කාර්යාලය පැවසුවේය.තොරතුරු දැනගැනීමේ අයිතිය පිළිබඳ පනත් කෙටුම්පත සම්බන්ධයෙන් මන්ත්‍රීවරුන්ට අවබෝධයක් සහ දැනුමක් ලබාදීම මෙම සම්මන්ත්‍රණයේ අරමුණ වී තිබේ.", "URL": "https://sinhala.adaderana.lk/news.php?nid=60168", "Category": null, "Parent URL": null}