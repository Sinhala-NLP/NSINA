{"Source": "Adaderana", "Timestamp": "August 14, 2012 02:36 pm", "Headline": "නිධන් හෑරූ 3 ක් අත්අඩංගුවට", "News Content": "හම්බන්තොට, පහළවැව, අන්දර වැව ප්‍රදේශයේ පුරා විද්‍යා වටිනාකමින් යුතු ස්ථානයක කැණීම් කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකාය විසින් මෙම සැකකරුවන් අත්අඩංගුවට ගෙන ඇති බව සඳහන්ය. මෙහිදී කැණීම් සඳහා උපයෝගී කර ගන්නා උපකරණ රැසක් ද එම බලකාය භාරයට ගෙන ඇත. සැකකරුවන් වැඩිදුර විමර්ශන සඳහා හම්බන්තොට පොලීසියට භාර දී ඇති බව සඳහන්ය. හම්බන්තොට පොලීසිය විසින් සැකකරුවන් අද (14) හම්බන්තොට මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=26581", "Category": null, "Parent URL": null}