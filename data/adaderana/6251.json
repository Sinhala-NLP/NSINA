{"Source": "Adaderana", "Timestamp": "January 26, 2010 10:31 am", "Headline": "බෝම්බ ප්‍රහාරයෙන් කිසිවෙකුට හානියක් නෑ", "News Content": "යාපනය වෙල්අඩිතුරෛයි ප්‍රදේශයේ ශ්‍රී ලංකා නිදහස් පක්ෂ සම්බන්ධීකාරවරයෙකුගේ නිවසට එල්ල වූ බෝම්බ ප්‍රහාරයෙන් ජීවිත හානියක් හෝ වෙනත් අනතුරක් සිදුවූ බවට වාර්තා වී නොමැති බව යුද හමුදා මාධ්‍ය ප්‍රකාශක බ්‍රිගේඩියර් උදය නානායක්කාර මහතා අද දෙරණට පැවසීය. මෙම බෝම්බ ප්‍රහාරයෙන් සම්බන්ධීකාරවරයාගේ නිවසට අලාභහානී සිදුව ඇති බව මැතිවරණ ප්‍රචණ්ඩ ක්‍රියා නීරීක්ෂණ මධ්‍යස්ථානය පැවසූවේය. අද අලුයම යතුරු පැදියකින් පැමිණි පුද්ගලයින් දෙදෙනෙකු මෙම බෝම්බ ප්‍රහාරය එල්ල කර ඇති අතර එම ස්ථානයට ප්‍රෙට්‍රල් බෝම්බ දෙකක් එල්ල වී ඇති බවට තොරතුරු ලැබී ඇති බවද යුද හමුදා මාධ්‍ය ප්‍රකාශක බ්‍රිගේඩියර් උදය නානායක්කාර මහතා ප්‍රකාශ කලේය. යාපනය පොලීසය මේ සම්බන්ධයෙන් වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=6251", "Category": null, "Parent URL": null}