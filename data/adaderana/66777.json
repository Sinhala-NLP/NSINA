{"Source": "Adaderana", "Timestamp": "December 6, 2016 11:07 am", "Headline": "බීමතින් පිස්සු නැටූ 4ක් දැලේ", "News Content": "බීමත්ව කලහකාරී ලෙස මාර්ගයේ හැසිරුණු පුද්ගලයින් සිව්දෙනෙකු ගාල්ල, හියාරේ ජයන්ති හංදිය ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ගාල්ල කඳවුරේ නිලධාරීන් කණ්ඩායමක් විසින් මොවුන් අත්අඩංගුවට ගෙන ඇති බව සඳහන්ය.යතුරුපැදි දෙකකින් අදාළ ස්ථානයට පැමිණ ඇති මෙම බීමත් පුද්ගලයින් සිව්දෙනා රථ වාහනවලට අවහිර වන ආකාරයෙන් මාර්ගයේ රැඳී සිටිමින් කලහකාරී ලෙස හැසිරෙමින් සිටි බව පොලිස් විශේෂ කාර්යය බලකාය සඳහන් කළේය.සැකකරුවන් සමග යතුරුපැදි දෙක ද විශේෂ කාර්යය බලකාය භාරයට ගෙන ඇති අතර වැඩිදුර විමර්ශන සඳහා ඔවුන් අක්මීමන පොලිස් ස්ථානය වෙත භාර දී ඇත.", "URL": "https://sinhala.adaderana.lk/news.php?nid=66777", "Category": null, "Parent URL": null}