{"Source": "Adaderana", "Timestamp": "January 30, 2012 08:29 am", "Headline": "සා/පෙළ ඇගයීම් වෙනුවෙන් වැසුණු පාසල් විවෘත කෙරෙයි", "News Content": "2011 අධ්‍යයන පොදු සහතික පත්‍ර සාමාන්‍ය පෙළ විභාගයේ දෙවන අදියරේ ඇගයීම් මධ්‍යස්ථාන ලෙස යොදාගැනීම හේතුවෙන් වසා දැමූ පාසල් 21 ක් අද(30) යළි විවෘත කෙරෙයි. පසුගිය 23 වැනිදා සිට අදාළ පාසල් තාවකාලිකව වසා දැමුණි. ඒ අනුව කොළඹ ඉසිපතන, හින්දු රාමනාදන් කාන්තා, කළුතර බාලිකා, යක්කල අනුර මහා විද්‍යාලය, හාලිඇල මධ්‍ය මහා විද්‍යාලය, කිතුලම්පිටිය ආනන්ද මහා විද්‍යාලය, මාතර පඹුරණ සාරිපුත්ත මහා විද්‍යාලය, කුරුණෑගල මලියදේව බාලිකා විද්‍යාලය සහ මලියදේව ආදර්ශ විද්‍යාලය මෙසේ අද විවෘත කෙරෙන පාසල් අතරට අයත්ය. ඊට අමතරව කුලියාපිටිය සාරානාත් මහා විද්‍යාලය, කෑගල්ල මහා විද්‍යාලය, පේරාදෙනිය ඊරියගම පුෂ්පදාන මහා විද්‍යාලය, මහනුවර ශාන්ත අන්තෝනි බාලිකා, හැටන් ශාන්ත බොස්කෝ, අනුරාධපුර මධ්‍ය මහා විද්‍යාලය, මඩකළපුව ශාන්ත සිසිලියා බාලිකා විද්‍යාලය, වව්නියාව ශෛවප්‍රකාශ බාලිකා විද්‍යාලය, යාපනය හින්දු බාලිකා, ත්‍රීකුණාමලය ශ්‍රී ශන්මුග හින්දු බාලිකා, කල්මුණේ කාමෙල් බාලිකා සහ නෙල්ලිඅඩි මධ්‍ය මහා විද්‍යාලය ද අද විවෘත කෙරෙන බව අධ්‍යාපන අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=21733", "Category": null, "Parent URL": null}