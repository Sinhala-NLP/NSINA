{"Source": "Adaderana", "Timestamp": "May 17, 2010 02:59 pm", "Headline": "උතුරු-කොළඹ,කැලණිය විදුලිය අත්හිටුවීමක්..?", "News Content": "පවත්නා අධික වර්ෂාව තවදුරටත් පැවැතියහොත් කැලණිය හා උතුරු-කොළඹ යන ප්‍රදේශ වල විදුලිබලය සැපයීම තාවකාලිකව අත්හිටුවීමට සිදුවිය හැකි බව ලංකා විදුලි බලමණ්ඩලය පවසයි. මෙම ප්‍රදේශවල පිහිටි ප්‍රාථමික උප-පොළවල් ජලයෙන් යටවීම හේතුකොටගෙන මෙම පියවර ගැනීමට සිදුවිය හැකි බව විදුලි බල මණ්ඩලය නිකුත් කළ නිවේදනයක වැඩිදුරටත් සඳහන් වේ.", "URL": "https://sinhala.adaderana.lk/news.php?nid=8456", "Category": null, "Parent URL": null}