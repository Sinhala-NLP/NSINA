{"Source": "Adaderana", "Timestamp": "March 8, 2015 10:09 am", "Headline": "ලෝක කාන්තා දිනය අදයි ", "News Content": "ලෝක කාන්තා දිනය අදට යෙදී තිබේ.එක්සත් ජාතීන්ගේ සංවිධානය විසින් 1975 වසරේ දී කාන්තා වර්ෂය ආරම්භ කිරීමත් සමග සෑම වසරකම මාර්තු මස 8 වන දින ජාත්‍යන්තර කාන්තා දිනය ලෙස නම් කරනු ලැබුණි. ජාත්‍යන්තර කාන්තා දිනය නිමිත්තෙන් ශ්‍රී ලංකාවේ ද කාන්තා සැමරුම් උත්සව රැසක් සංවිධානය කර ඇති බව වාර්තා වෙයි.“කාන්තාවන්ට යහපත් රටක්“ යන්න මෙරට කාන්තා දිනයේ තේමාව වන අතර ප්‍රධාන උත්සවය අනුරාධපුරයේදී අග්‍රාමාත්‍යවරයාගේ ප්‍රධානත්වයෙන් පැවැත්වීමට නියමිතය.කාන්තා දිනයට සමගාමීව මෙරට පළාත් පාලන සහ පළාත් සභාවල කාන්තා නියෝජනය වැඩි කිරීම සඳහා වු යෝජනාවලියක් අග්‍රාමාත්‍යවරයාට භාරදීමට කටයුතු කරන බව ළමා කටයුතු රාජ්‍ය අමාත්‍ය රෝසී සේනානායක මහත්මිය ප්‍රකාශ කළේය.", "URL": "https://sinhala.adaderana.lk/news.php?nid=49807", "Category": null, "Parent URL": null}