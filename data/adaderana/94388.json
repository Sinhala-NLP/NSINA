{"Source": "Adaderana", "Timestamp": "August 14, 2018 02:00 pm", "Headline": "2050 දී සම්පූර්ණයෙන්ම ගිලා බසින නගරය ", "News Content": "ලොව ශීඝ්‍රයෙන්ම ගිලා බසින නගරය බවට ඉන්දුනීසියාවේ ජකර්තා අගනුවර පත්ව ඇති බව විදෙස් වාර්තා සඳහන් කරයි. ජකර්තා අගනුවර මේ වන විට මිලියන 10 ක පමණ ජනතාවක් ජීවත් වන බව සඳහන් වෙයි. ජකර්තා නගරය වගුරු බිමක නිර්මාණය වී ඇති අතර ජාවා මුහුද එහි සීමාවේ පවතියි. එමෙන්ම ගංගා 03 ක් නගරය හරහා ගලා බසින අතර මේ හේතුවෙන් ජකර්තා නගරය නිරන්තරයෙන් ජල ගැලීම්වලට ලක්වන බව විදෙස් වාර්තා සඳහන් කළේය. පර්යේෂකයින් පෙන්වා දෙන්නේ 2050 වර්ෂය පමණ වන විට ජකර්තා නගරය මුළු මනින්ම ජලයෙන් යට වනු ඇති බවයි.", "URL": "https://sinhala.adaderana.lk/news.php?nid=94388", "Category": null, "Parent URL": null}