{"Source": "Adaderana", "Timestamp": "April 8, 2011 11:16 am", "Headline": "පීලිපැනීමක් නිසා උඩරට දුම්රිය ධාවනය සීමා කෙරෙයි", "News Content": "නානුඔය සිට මහනුවර බලා ධාවනය වූ දුම්රියක් අද(08) උදෑසන පීලිපැනීමට ලක්ව තිබේ. භාණ්ඩ ප්‍රවාහන දුම්රියක් තලවාකැලේ හා වටගො‍ඩ දුම්රිය ස්ථාන අතර 116 වන සැතපුම් කණුව අසලදී මෙලෙස පීලිපැනීමකට ලක්ව ඇති බව දුම්රිය සැලසුම් අධ්‍යක්ෂ ‍විජය සමරසිංහ මහතා සඳහන් කළේය. මේ හේතුවෙන් උඩරට දුම්රිය මාර්ගයේ ධාවන කටයුතු කොළඹ සිට තලවාකැලේ දක්වාත් බදුල්ල සිට වටගොඩ දක්වාත් සීමා කර ඇත. කෙසේවෙතත් මගීන්ගේ පහසුව සඳහා දුම්රිය ධාවන කටයුතු සිදුකිරීමේ සැලසුමක් සකස් කර ඇති බව ද සමරසිංහ මහතා ප්‍රකාශ කළේය. පීලිපැනීමට ලක්වූ දුම්රිය පීලිගත කිරීමේ කටයුතු ද සිදුකෙරෙමින් පවතින බව ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=15351", "Category": null, "Parent URL": null}