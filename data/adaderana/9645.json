{"Source": "Adaderana", "Timestamp": "July 16, 2010 01:12 pm", "Headline": "ආණ්ඩුවෙන් ජ.වි.පෙ ට ආරාධනාවක්", "News Content": "ඉදිරියේදී ඇති කිරීමට නියමිත ව්‍යවස්ථා සංශෝධනය පිළිබඳ සාකච්ඡා කිරීම සඳහා ජනතා විමුක්ති පෙරමුණට ආරාධනා කරන බව යෞවන කටයුතු අමාත්‍ය ඩලස් අලහප්පෙරුම මහතා පවසයි. මේ වන විට එක්සත් ජාතික පක්ෂය සමග සාකච්ඡා කරමින් සිටින බවත්,එකී සාකච්ඡා සාධනීය මට්ටමක පවතින බවත් ඔහු කියා සිටියේ අද පැවති මාධ්‍ය හමුවකට සහභාගී වෙමිනි. විධායක අගමැති ධූරයක් ස්ථාපිත කිරීම වෙනුවෙන් මේ වන විට එ.ජා.පය හා ආණ්ඩුව අතර සාකච්ඡා පැවැත්වෙමින් පවතින බවත්,එසේ වුවත් මේ වනතුරුත් නිශ්චිත නිගමනයකට එළඹ නැති බවත් හෙතෙම සඳහන් කළේය. විධායක අගමැති ධූරයක් ස්ථාපිත කළහොත් හිටපු ජනාධිපතිනි චන්ද්‍රිකා බණ්ඩාරනායක මැතිණියට ත් ඒ සඳහා මැතිවරණයකට තරඟ කළ හැකිදැයි මාධ්‍යවේදියෙකු නැඟූ ප්‍රශ්නයකට පිළිතුරු දෙමින් අමාත්‍යවරයා කියා සිටියේ ඊට බාධාවක් වනු නැති බවයි.", "URL": "https://sinhala.adaderana.lk/news.php?nid=9645", "Category": null, "Parent URL": null}