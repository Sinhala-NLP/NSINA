{"Source": "Adaderana", "Timestamp": "February 21, 2019 10:24 pm", "Headline": "දෙදරු මවකට වසර 3ක බරපතළ වැඩ සහිත සිරදඬුවමක්", "News Content": "හෙරොයින් මිලිග්‍රෑම් 639ක් විකිණීමේ අරමුණින් ළඟ තබාගත් බවට ‍අධිකරණයෙන් චෝදනා ලැබු 48 හැවිරිදි දෙදරු මවක් ඌව පළාත් බද, බදුල්ල මහාධිකරණයේදී අද(21) වරද පිළිගත් බව අද දෙරණ වාර්තාකරු පවසයි. එහිදී මහාධිකරණ විනිසුරු තුසිත දේවප්‍රිය ගුණසේකර මහතා විසින් ඇයට අවුරුදු 3 ක බරපතළ වැඩ සහිත සිරදඬුවමක් හා රුපියල් 15000 ක දඩයක් නියමේ කළ ඇති බව අප වාර්තාකරු සඳහන් කළේය. මෙසේ වසර තුන බරපළ වැඩ සහිත සිර දඬවුම් හිමිවුයේ වැලිමඩ රෝහල පාරේ නියදිගල ප්‍රදේශයේ පදිංචි දෙදරු මවකි. වැලිමඩ පොලීසිය විසින් ඇය අත්අඩංගුවට ගෙන නඩුපවරා තිබිණි. නීතපති වෙනු රජයේ අධිනීතීඥ ඔස්වර්ල්ඩ් පෙරේරා මහතා පැමිණිල්ල මෙහෙය විය.", "URL": "https://sinhala.adaderana.lk/news.php?nid=104792", "Category": null, "Parent URL": null}