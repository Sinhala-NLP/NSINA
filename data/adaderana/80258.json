{"Source": "Adaderana", "Timestamp": "November 20, 2017 05:40 pm", "Headline": " මෛත්‍රී-මහින්ද හමුව බොරුවක්-මන්ත්‍රී නාමල් කට අරී", "News Content": "ජනාධිපති මෛත්‍රීපාල සිරිසේන මහතා හා හිටපු ජනාධිපති මහින්ද රාජපක්ෂ මහතා අතර හමුවක් සිදුවූ බවට පළ වන වාර්තා අසත්‍ය බව පාර්ලිමේන්තු මන්ත්‍රී නාමල් රාජපක්ෂ මහතා පවසයි. මීට දින කිහිපයට පෙරාතුව එම හමුව සිදූ වූ බවට වාර්තා පළවන නමුත් මන්ත්‍රීවරයා කියා සිටියේ එම වාර්තා අසත්‍ය බවත් ඒවා ප්‍රතික්ෂේප කර සිටින බවත්ය. මේ අතර කෝප් කමිටු සාමාජිකයින් ඉල්ලා අස්වන තෙක් බලා සිටින බවද පාර්ලිමේන්තු මන්ත්‍රී නාමල් රාජපක්ෂ මහතා කියා සිටියේය. තංගල්ල ප්‍රදේශයේ පැවැති උත්සවයකදී මන්ත්‍රීවරයා මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=80258", "Category": null, "Parent URL": null}