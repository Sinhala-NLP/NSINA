{"Source": "Adaderana", "Timestamp": "April 16, 2019 02:25 pm", "Headline": "කතරගම ගිහින් එන අතර මඟ අඹුසැමියන් අනතුරේ-CCTV දර්ශන සහිතයි", "News Content": "බණ්ඩාරගම-කැස්බෑව මාර්ගයේ ගම්මන්පිල ප්‍රදේශයේ දී, අඹුසැමි යුවලක් ගමන් ගත් මොටර් රථයක් අනතුරකට පත් විමෙන් සුළු තුවාල ලබා ඔවුන් දෙදෙනා රෝහල් ගත කර තිබේ. මෙම යුවල කතරගම වන්දනාවේ ගොස් නැවත පැමිණෙමින් සිටියදී මෙලෙස අනතුරට ලක් වීඇති බව වාර්තා වෙයි. පිරිමි පුද්ගලයා මෝටර් රථය පදවා ඇති අතර ඔහුට නින්ද යාම හේතුවෙන් මෙම අනතුර සිදු වී ඇති බව අනාවරණය වී තිබේ. මෙම අනතුර සිදු වන ආකාරය ඒ අසල තිබු සී.සී.ටීවි කැමරාවක සනිටුහන්ව තිබේ. අද දෙරණ වාර්තාකරු සඳහන් කළේ මොටර් රථය පළමුවෙන් මාර්ගයේ ඉවතට පැන ඒ අසල පිහිටි ජල නල පද්ධතියක ගැටි බොක්කුවකට වැටි ඇති බවයි. අනතුරින් තුවාල ලැබූ මොවුන් දෙදෙනා පානදුර රෝහලට ඇතුළත් කර තිබේ. ප්‍රදේශ වාසින් පැවසුවේ මෙලෙස අනතුරට ලක් වි ඇත්තේ පෞද්ගලික ගුරුවරයෙකු ලෙස සේවය කරන පුද්ගලයෙකු බවයි.", "URL": "https://sinhala.adaderana.lk/news.php?nid=108041", "Category": null, "Parent URL": null}