{"Source": "Adaderana", "Timestamp": "December 13, 2012 10:16 am", "Headline": "බඩ ඉරිඟු යටින් කංසා වගාව මතුවෙයි", "News Content": "රඹෑව, සංගිලිකුලම ප්‍රදේශයේ බඩ ඉරිඟු හේනක මුවාවෙන් කංසා වගාවක් පවත්වාගෙන ගිය බවට සැකපිට පුද්ගලයින් දෙදෙනෙකු මිහින්තලය පොලීසිය විසින් අත්අඩංගුවට ගෙන තිබේ. පොලීසිය ලද තොරතුරකට අනුව සිදුකළ වැටලීමක දී බඩ ඉරිඟු පැළ අතර වගා කර තිබු ගංජා පැළ 185 ක් පමණ සොයා ගැනීමට හැකිව ඇති බව සඳහන්ය. එම ස්ථානයේ සිදුකළ පරීක්ෂා කිරීමේ දී හේන මායිමේ අටවා තිබූ බඳින තුවක්කුවක් ද පොලීසිය විසින් සොයාගෙන තිබේ. අත්අඩංගුවට ගත් සැකකරුවන් අද (13) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29921", "Category": null, "Parent URL": null}