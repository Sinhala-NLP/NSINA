{"Source": "Adaderana", "Timestamp": "August 16, 2019 09:00 am", "Headline": "මහමඟ නැවතුණු ජීවිත", "News Content": "දිවයිනේ ප්‍රදේශ කිහිපයක සිදුවු රිය අනතුරුවලින් පුද්ගලයින් කිහිපදෙනෙකු මියගොස් ඇත. තලාව අනුරාධපුර මාර්ගයේ තලාව රජයේ රෝහල ඉදිරිපිට දුම්රිය හරස් මාර්ගයේ වෑන් රථයක් අනතුරකට ලක් වීමෙන් 54 හැවිරිදි පුද්ගලයෙකු මියගොස් ඇත. කොළඹ සිට අනුරාධපුරය දෙසට ධාවන වු දුම්රියක ගැටී එම අනතුර සිදුව ඇති බව පොලිසිය සඳහන් කළේය. අනතුරින් වෑන් රථයේ රියදුරු සහ එහි ගමන් ගත් පුද්ගලයෙකු බරපතළ තුවාල ලබා තලාව රෝහලට ඇතුළත් කර ඇත. පසුව වැඩිදුර ප්‍රතිකාර සඳහා අනුරාධපුර රෝහලට ඇතුළත් කිරීමෙන් අනතුරුව අනෙක් පුද්ගලයා මියගොස් ඇත. මේ අතර ගාල්ල කොළඹ මාර්ගයේ දුවේමෝදර පාලම අසලදී යතුරු පැදියක්, පැදිකරුට පාලනය කර ගත නොහැකිව සිදු වු අනතුරකින් 22 හැවිරිදි තරණයෙකු මියගොස් ඇත.", "URL": "https://sinhala.adaderana.lk/news.php?nid=116668", "Category": null, "Parent URL": null}