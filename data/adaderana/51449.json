{"Source": "Adaderana", "Timestamp": "May 20, 2015 10:13 am", "Headline": "දේශපාලන රැස්වීම් සඳහා පිට්ටනී ලබාදීම ගැන මැ.කොගෙන් වාර්තාවක් ඉල්ලයි", "News Content": "මැතිවණ කාලසීමාවන් තුළ දී දේශපාලන රැස්වීම් සඳහා ක්‍රීඩා පිට්ටනි වෙන් කිරීමට අදාළව වාර්තාවක් සකස් කර ශ්‍රී ලංකා මානව හිමිකම් කොමිෂන් සභාවට බාරදෙන ලෙස මැතිවරණ කොමසාරිස්වරයාට දැනුම් දී තිබේ.දේශපාලන රැස්වීම් සඳහා ක්‍රීඩා පිට්ටනි වෙන්කරගැනීම පිළිබඳ විශේෂ සාකච්ඡාවක් ඊයේ ශ්‍රී ලංකා මානව හිමිකම් කොමිෂන් සභාවේ දී පැවැත්වුණි.මෙම සාකච්ඡාව සඳහා මැතිවරණ කොමසාරිස්වරයා, අතිරේක මැතිවරණ කොමසාරිස්වරු, පළාත් පාලන කොමසාරිස්වරු, නියෝජ්‍ය පොලිස්පතිවරු ඇතුළු පිරිසක් එක්ව සිටි බව සඳහන්ය.එහිදී මෙම තීරණයට එළඹ ඇතැයි වාර්තා වේ.", "URL": "https://sinhala.adaderana.lk/news.php?nid=51449", "Category": null, "Parent URL": null}