{"Source": "Adaderana", "Timestamp": "September 4, 2011 10:37 am", "Headline": "     වසර පහක අභිමන දනවන සමරු මුද්දරයක්", "News Content": "රාජ්‍ය තොරතුරු කේන්ද්‍රයට (1919) වසර පහක් පිරීමේ සමරුව ඉතා උත්කර්ෂවත් අයුරින් පැවැත්වීමට ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය කටයුතු යොදා තිබේ. සමරු උත්සවය කොළඹදී පැවැත්වෙන අතර එහිදී සමරු මුද්දරයක් සහ මුල්දින කවරයක්ද නිකුත් කිරීමට නියමිතව තිබේ. රාජ්‍ය තොරතුරු කේන්ද්‍රය සදහා අලුත්ම තොරතුරු ලබා දෙමින් ඉතා උනන්දුවෙන් කටයුතු කළ රාජ්‍ය ආයතන මෙහිදී ඇගයීමකට ලක් කෙරෙන බව ද නියෝජිතායතනය පවසයි. රාජ්‍ය තොරතුරු කේන්ද්‍රය ඔස්සේ ලබා දෙන සේවාවන් තව දුරටත් පුළුල් විය යුතු ආකාරය පිලිබද විශේෂ සම්මන්ත්‍රණයක්ද පැවැත්වීමට නියමිතව තිබේ. රාජ්‍ය තොරතුරු කේන්ද්‍රයට මාසයකට මහජන ඇමතුම් ලක්‍ෂයක් පමණ ලැබෙන අතර රාජ්‍ය සේවාවන් තුන්දහසකට පමණ අයත් තොරතුරු දැන ගැනීමේ පහසුකම මේවන විට ජනතාවට ලැබී තිබේ. දෙදහස් හය වසරේ දී ජනාධිපති මහින්ද රාජපක්‍ෂ මැතිතුමා අතින් රාජ්‍ය තොරතුරු කෙන්ද්‍රය අරම්භ කෙරිණි.", "URL": "https://sinhala.adaderana.lk/news.php?nid=18505", "Category": null, "Parent URL": null}