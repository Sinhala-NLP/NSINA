{"Source": "Adaderana", "Timestamp": "December 13, 2016 04:49 pm", "Headline": "හවසට විදුලිය නෑ- ගම අඳුරේ", "News Content": "ප්‍රමාණවත් පරිදි විදුලිය නොලැබීම හේතුවෙන් බදුල්ල - සොරනාතොට ප්‍රාදේශීය ලේකම් කොට්ඨාසයට අයත් බුදුගේකන්ද ප්‍රදේශවාසීන් දැඩි දුෂ්කරතාවට පත්ව සිටියි.එම ගම්මානයට විදුලිය සපයා තිබුණ ද සෑම දිනකම පස්වරුව වන විට විදුලිබලය අඩුවීම හේතුවෙන් කුප්පි ලාම්පු භාවිත කිරීමට එම ගම්වාසීන්ට සිදුවී ඇති බව වාර්තා වේ.මේ හේතුවෙන් පාසල් දරුවන්ගේ අධ්‍යාපනයට මෙන්ම රූපවාහිනී යන්ත්‍ර ක්‍රියාත්මක කිරීමට නොහැකි වීමෙන් තමන් දුෂ්කරතාවට පත්ව සිටින බව එම ගම්වැසියන් පෙන්වා දෙනු ලබයි.මේ සම්බන්ධයෙන් ලංකා විදුලිබල මණ්ඩලය දැනුම්වත් කළ ද මේ වන තෙක් ඔවුන් කිසිදු විසඳුමක් ලබා දී නොමැති බව බුදුගේකන්ද ගම්වාසීන් පැවසීය.", "URL": "https://sinhala.adaderana.lk/news.php?nid=67004", "Category": null, "Parent URL": null}