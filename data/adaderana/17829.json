{"Source": "Adaderana", "Timestamp": "August 3, 2011 05:06 pm", "Headline": "කාත්තන්කුඩි බැතිමතුන්ගේ ඝාතනය සැමරෙයි", "News Content": "මඩකළපුව, කාත්තන්කුඩි ප්‍රදේශයේ මුස්ලිම් පල්ලි දෙකක යාඥාවේ යෙදී සිටිය දී බැතිමතුන් 103 දෙනෙකු ඝාතනය කිරීමේ 21 වන සැමරුම අද පැවැත්වුණු බව අද දෙරණ වාර්තාකරු පවසයි. 1990 වසරේ දී එල්.ටී.ටී.ඊ. සංවිධානය විසින් අදාළ පිරිස ඝාතනය කෙරුණු අතර එහිදී තවත් පුද්ගලයින් 268 දෙනෙකු පමණ බරපතල තුවාල ලබන ලදී. මියගිය පුද්ගලයන් සැමරීම සඳහා කාත්තන්කුඩි මීරා ජුම්මා පල්ලිය සහ හුසයිනියා පල්ලියේ අද විශේෂ යාඥාවන් පැවැත්විණි. කාත්තන්කුඩි ප්‍රදේශයේ මහජනතාව කඩ සාප්පු වසා දමා සුදුකොඩි ඔසවා සැමරුමට එක්ව සිටි බව අද ‍දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=17829", "Category": null, "Parent URL": null}