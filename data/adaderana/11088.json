{"Source": "Adaderana", "Timestamp": "September 26, 2010 08:18 am", "Headline": "පක්ෂ සම්මේලනයට පෙර එකඟතාවක් අවශ්‍යයි", "News Content": "පක්ෂයේ සියලු පාර්ශව යම් එකඟතාවකට පැමිණීමෙන් පසු පක්ෂ සම්මේලනය පැවැත්විය යුතු බව එක්සත් ජාතික පක්ෂයේ සභාපති ගාමිණී ජයවික්‍රම පෙරේරා මහතා පවසයි. ඒ සඳහා කබීර් හෂීම් මන්ත්‍රීවරයාගේ ප්‍රධානත්වයෙන් යුතු කමිටුවක් මේ වන විටත් ක්‍රියා කරමින් සිටින බව ඔහු සඳහන් කරයි. ඒ අනුව ඉදිරි සතිය ඇතුළත පක්ෂයේ සියලු පාර්ශව අතර අවසන් එකඟතාවකට පැමිණිය හැකි බව ද ගාමිණී ජයවික්‍රම පෙරේරා මන්ත්‍රීවරයා ප්‍රකාශ කළේය.", "URL": "https://sinhala.adaderana.lk/news.php?nid=11088", "Category": null, "Parent URL": null}