{"Source": "Adaderana", "Timestamp": "August 15, 2014 08:14 am", "Headline": "පුංචි 5 විභාගයට සියල්ල සුදානම් ", "News Content": "අනිද්දා පැවැත්වෙන 05 ශ්‍රේණිය ශිෂ්‍යත්ව විභාගය සඳහා සියලු කටයුතු සුදානම් කර ඇති බව විභාග දෙපාර්තමේන්තුව පවසයි. විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා නිවේදනයක් නිකුත් කරමින් පවසන්නේ මධ්‍යස්ථාන 2870කදී අපේක්ෂකයින් 335,585 දෙනෙකු විභාගයට පෙනි සිටිමට නියමිත බවයි. ඉරිදා පෙරවරු 09.30 සිට 10.15 දක්වාත් පෙරවරු 10.45 සිට මධ්‍යහ්න 12.00 දක්වාත් විභාගය පැවැත්වීමට නියමිතය. ප්‍රශ්න පත්‍රය ප්‍රසිද්ධ කිරීමට අදාළ කටයුතු කිරීම, විභාගය පවත්වා අවසන් වන තෙක් උපකාරක පංති සංවිධානය කිරීම සමාන ප්‍රශ්න ලබාදෙන බවට මුද්‍රිත මාධ්‍ය මගින් ප්‍රසිද්ධ කිරීම ඇතුළු විභාගයට අදාළ වන නීති විරෝධි කටයුතු වල නිරත වන්නන්ට එරෙහිව ක්‍රියාමාර්ග ගන්නා බව විභාග කොමසාරිස්වරයා සඳහන් කරයි.", "URL": "https://sinhala.adaderana.lk/news.php?nid=45365", "Category": null, "Parent URL": null}