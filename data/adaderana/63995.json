{"Source": "Adaderana", "Timestamp": "September 11, 2016 01:26 pm", "Headline": " හැටන්-කොළඹ පෞද්ගලික බස් අවිස්සාවේල්ලේ නතර කරන්න ඉඩ නෑ", "News Content": "හැටන් - කොළඹ ප්‍රධාන මාර්ගයේ ධාවනය වන පෞද්ගලික බස් රථවලට අවිස්සාවේල්ල නගරයේ නතර කිරීමට ඉඩ ලබානොදීම හේතුවෙන් මගීන් දුෂ්කරතාවට පත්ව ඇති බව වාර්තා වෙයි.මගීන් නංවා ගැනීම සඳහා අවිස්සාවේල්ල නගරයේ බස් නැවතුම්පොළේ හෝ නගරයේ කිසිදු ස්ථානයක නතර කිරීමට අදාළ බස් රථවලට අවස්ථාව ලබානොදෙන බව රියදුරන් පවසයි.මේ හේතුවෙන් අවිස්සාවේල්ල නගරයෙන් බස් රථවලට නැගීමට බැසීමට අපේක්ෂාවෙන් සිටින මගීන්ට නගරය පසුකර කිලෝමීටරයකට ආසන්න දුරක් ගෙවා යාමට සිදුවන බව සඳහන්ය. මේ පිළිබඳ මාර්ගස්ථ මගී ප්‍රවාහන අධිකාරියේ නිලධාරින්ට පැමිණිලි කර ඇති බව මගීන් පෙන්වා දෙයි.", "URL": "https://sinhala.adaderana.lk/news.php?nid=63995", "Category": null, "Parent URL": null}