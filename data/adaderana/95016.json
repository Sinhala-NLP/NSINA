{"Source": "Adaderana", "Timestamp": "August 25, 2018 07:02 pm", "Headline": "ශ්‍රී ලංකා පාර්ලිමේන්තුවේ වේත්‍රධාරීවරයා විශ්‍රාම යයි", "News Content": "වසර දොලහක පමන කාලයක් ශ්‍රී ලංකා පාර්ලිමේන්තුවේ වේත්‍රධාරීවරයා ලෙස කටයුතු කරන අනිල් පරාක්‍රම සමරසේකර මහතා ඊයේ (24) පාර්ලිමේන්තුවේදී ඇගයීමට ලක් විය. වසර 22ක පාර්ලිමේන්තු සේවා කාලයකින් පසු වේත්‍රධාරී, අනිල් පරාක්‍රම සමරසේකර මහතා නොබෝ දිනකින් විශ්‍රාම යාමට නියමිතයි. 2006 මාර්තු මස 22 වැනිදා ශ්‍රී ලංකා පාර්ලිමේන්තුවේ වේත්‍රධාරී ලෙස පත්කෙරුණු ,අනිල් පරාක්‍රම සමරසේකර මහතාට වසර 22 ක් පමණ පාර්ලිමේන්තු සේවයේ නිරතව සිට තිබේ. 1996 දී සහකාර වේත්‍රධාරී වශයෙන් පාර්ලිමේන්තු සේවයට එක්වූ ඔහු අධිකාරීලත් නාවික නිලධාරියෙක් වශයෙන් ද කටයුතු කර ඇත. ඒ අනුව ඊයේ පස්වරුවේ පැවැති සීමා නිර්ණය කමිටුවේ වාර්තාව පිළිබඳ ඡන්ද විමසීමෙන් අනතුරුව වේත්‍රධාරී, අනිල් පරාක්‍රම සමරසේකර මහතාගේ විශ්‍රාම යාම පිළිබඳව කථානායකවරයා විසින් සභාවට නිවේදනය කරනු ලැබුවාය. එහිදී පක්ෂ විපක්ෂ මන්ත්‍රීවරුන් සමරසේකර මහතාගේ සේවය අගයමින් මෙලෙස අදහස් පලකළේය.", "URL": "https://sinhala.adaderana.lk/news.php?nid=95016", "Category": null, "Parent URL": null}