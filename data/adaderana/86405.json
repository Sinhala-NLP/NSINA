{"Source": "Adaderana", "Timestamp": "March 26, 2018 10:00 pm", "Headline": "ජනාවාස තුනේදී මුව මස් එක්ක 2ක් මාට්ටු වෙයි", "News Content": "වැල්ලවාය පොලීසිය විසින් වැල්ලවාය ජනාවාස තුන ප්‍රදේශයේ සිදු කළ වැටලීමකදී මුව මස් කිලෝග්‍රෑම් දහයක් සමඟ සැකකරුවන් දෙදෙනකු අත්අඩංගුවට ගෙන ඇත. මෙහිදී එක් සැකකරුවකු සන්තකයේ මුව මස් කිලෝග්‍රෑම් හයක් සහ අනෙක් සැකකරු සන්තකයේ තිබී මස් කිලෝග්‍රෑම් හතරක් සොයාගත් බව පොලීසිය කියයි අත්අඩංගුවට ගත් සැකකරුවන් වැල්ලවාය වරුණගම ජනාවාස තුන ප්‍රදේශයේ පදිංචි වයස අවුරුදු විසිපහ සහ තිහ යන වයස් වල පසුවන සැකකරුවන් දෙදෙනකු බව පොලීසිය කියයි. සැකකරුවන් දීර්ඝකාලයක සිට ප්‍රදේශයේ රක්ෂිත තුළින් සතුන් මරා මස් අලෙවි කරන ජාවාරමේ නිරත වූවන් බව මූලික පොලිස් පරීක්ෂණ වලින් අනාවරණය වී තිබේ. සැකකරුවන් වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර වැල්ලවාය පොලීසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=86405", "Category": null, "Parent URL": null}