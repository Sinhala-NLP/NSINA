{"Source": "Adaderana", "Timestamp": "January 25, 2019 12:01 pm", "Headline": "වතුර වෙනුවට ටැප්වලින් එන කසිප්පු", "News Content": "වාරියපොළ, මාමුණුව ප්‍රදේශයේ යාබද නිවාස දෙකක පවත්වා ගෙන නීතිවිරෝධී මත්පැන් පෙරන ස්ථානයක් වැටලීමට වාරිපොළ පොලීසිය සමත්ව තිබේ. ඊයේ(24) සවස මෙම වැටලීම සිදු කර ඇති අතර අදාළ වැටලීමෙන් එහි සිටි පුද්ගයින් දෙදෙනෙකු අත්අඩංගුවට ගෙන ඇති බව අද දෙරණ වාර්තාකර පවසයි. මෙලෙස අත්අඩංගුවට ගෙන ඇත්තේ එක් නිවසක හිමිකරු සහ යාබද නිවසේ කුලී පදනම මත පැමිණි පුද්ගලයෙකු බව වාර්තා වෙයි. වාරිපොළ පොලීසියට ලද තොරතුරක් මත මෙම වැටලීමක් සිදු කර තිබේ. අදාළ නිවෙස්වල ඇති ජලය පුරවන ටැංකිවලට ගෝඩා දමා ගබඩා කර ඇති අතර නිවෙස්වල ඇති සියලුම කරාම විවෘත කිරීමේදී එම කරාමවලින් ගෝඩා පැමිණෙන බව අප වාර්තාකරු පැවසීය. අත්අඩංගුවට ගත් සැකකරුවන් අද(25) වාරිපොළ මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්දයෙන් වාරියපොළ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103041", "Category": null, "Parent URL": null}