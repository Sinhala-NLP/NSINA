{"Source": "Adaderana", "Timestamp": "June 2, 2012 10:51 am", "Headline": "බිපාෂා බාසු හා සමීරා රෙඩ්ඩි ශ්‍රී ලංකාවට ", "News Content": "සුපිරි බොලිවුඩ් රංගන ශිල්පිණියන් දෙදෙනෙකු වන බිපාෂා බාසු හා සමීරා රෙඩ්ඩි අද(02) ශ්‍රී ලංකාවට පැමිණ තිබේ. හෙට(03) දිනයේ කොළඹ, පොලිස් ක්‍රීඩාංගණයේ දී පැවැත්වෙන \"කාල්ටන් සුපර් 7\" රග්බි තරගාවලියේ දෙවන හා අවසන් අදියරේ ඉදිරිපත් කිරීමකට සහභාගීවීම සඳහා මෙම රංගන ශිල්පිණියන් දිවයිනට පැමිණ ඇති බව සඳහන්ය. කාල්ටන් සුපර් සෙවන් රග්බි තරගාවලියේ පළමු අදියර මැයි 26-27 දෙදිනේමහනුවර බෝගම්බර පිටියේ දී පැවැත්විණි. මෙම රග්බි තරගාවලිය වෙනුවෙන් පසුගිය 27 වන දින සුපිරි බොලිවුඩ් නළු නිළි යුවලක් වන විවේක් ඔබ්රෝයි හා ප්‍රීති සින්ටා ශ්‍රී ලංකාවට පැමිණි අතර ඊයේ(01) වට්සල් සෙත් හා සොහෙල් ඛාන් ද ඊට සහය දැක්වීම සඳහා ශ්‍රී ලංකාවට පැමිණ තිබිණි.", "URL": "https://sinhala.adaderana.lk/news.php?nid=24704", "Category": null, "Parent URL": null}