{"Source": "Adaderana", "Timestamp": "December 29, 2010 09:28 am", "Headline": "මූන්දලමෙන් ටී56 ගිනි අවියක් හමුවෙයි", "News Content": "මූන්දලම, සියඹලන්කොටුව වැව ආසන්නයේ තිබී ටී56 වර්ගයේ ගිනි අවියක් සොයා ගෙන තිබේ. පල්ලම පොලිසියේ නිලධාරීන් කණ්ඩායමක් විසින් මෙම ගිනි අවිය සොයා ගෙන ඇති බව සඳහන්ය. ප්‍රදේශයේ මුර සංචාරයක යෙදී සිටි පොලිස් නිලධාරීන් පිරිසකට ලැබුණු තොරතුරකට අනුව මෙම ගිනි අවිය සොයා ගෙන ඇති බව සඳහන්ය. සියඹලන්කොටුව වැවට මීටර් 100ක් පමණ දුරින් පිහිටි කැළෑ බද ප්‍රදේශයක තිබී මෙම ගිනි අවිය සොයා ගෙන තිබේ. මීට සති දෙකකට පමණ පෙර ද මෙම ස්ථානය ආසන්නයේ තිබී තවත් ගිනි අවියක් සොයා ගෙන ඇති බව පොලිසිය පවසයි. ඊට අමතරව යුද හමුදා කැළෑ ඇඳුම් කට්ටලයක් ද එහි දී මුන්දලම පොලීසිය විසින් සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=13132", "Category": null, "Parent URL": null}