{"Source": "Adaderana", "Timestamp": "April 4, 2012 09:01 am", "Headline": "බස් ගාස්තුවට එරෙහිව ජ.වි.පෙ නඩුමගට ", "News Content": "ප‍්‍රතිපත්තියට පටහැනිව සිදු කළ බව කියන බස්ගාස්තු සංශෝධනය අත්හිටුවන්නැයි ඉල්ලා ජ.වි.පෙන් මූලික අයිතිවාසිකම් පෙත්සමක් ගොනු කිරීමට තීරණය කර තිබේ. 2002 ඉදිරිපත් කළ බස්ගාස්තු සංශෝධන ප‍්‍රතිපත්තියට පටහැනිව යමින් පසුගිය පෙබරවාරී 13 දා සිදුකළ බස්ගාස්තු සංශෝධනය අත්හිටුවා නිවැරදි බස් ගාස්තු සංශෝධනයක් ඉදිරිපත් කරන්නැයි එමඟින් ඉල්ලා ඇත. මෙම මූලික අයිතිවාසිකම් පෙත්සම අද(04) පෙ.ව 10.00ට ශ්‍රේෂ්ඨාධිකරණයට බාරදීමට නියමිත බව ජනතා විමුක්ති පෙරමුණ විසින් නිකුත් කළ නිවේදනයක සඳහන්ය. එම අවස්ථාවට ජ.වි.පෙ පාර්ලිමේන්තු මන්ත්‍රී සුනිල් හඳුන්නෙත්ති සහ නාගරික මන්ත‍්‍රී නීතිඥ සුනිල් වටගල යන මහත්වරුන් සහභාගීවීමට නියමිතය.", "URL": "https://sinhala.adaderana.lk/news.php?nid=23277", "Category": null, "Parent URL": null}