{"Source": "Adaderana", "Timestamp": "March 9, 2014 09:28 am", "Headline": "19 හැවිරිදි තරුණයෙක් වෙඩි තබා ඝාතනය කරයි ", "News Content": "ගම්පහ, උඩුගම්පොළ ප්‍රදේශයේ දී 19 හැවිරිදි තරුණයෙකු වෙඩි තබා ඝාතනය කර තිබේ. පොලීසිය පැවසුවේ මෝටර් රථයකින් පැමිණි නාදුනන පිරිසක් විසින් මෙම වෙඩි තැබීම සිදුකර පළා ගොස් ඇති බවයි. වෙඩි වැදීමෙන් බරපතළ තුවාල ලැබු තරුණයා ගම්පහ රෝහලට ඇතුළත් කිරීමේ දී මියගොස් තිබේ. මියගිය තරුණයාගේ මව ද වෙඩි තැබීමෙන් තුවාල ලබා ප්‍රතිකාර සඳහා ගම්පහ රෝහලට ඇතුළත් කර ඇති බව ගම්පහ පොලීසිය සඳහන් කළේය. වෙළෙඳසැළක් කොල්ලකෑමට පැමිණි පිරිසක් විසින් මෙම වෙඩි තැබීම සිදුකර ඇති බවට සිදුකළ මූලික පරීක්ෂණ වලින් අනාවරණය වී තිබේ. මේ සම්බන්ධයෙන් ගම්පහ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41653", "Category": null, "Parent URL": null}