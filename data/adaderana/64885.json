{"Source": "Adaderana", "Timestamp": "October 10, 2016 08:32 am", "Headline": " තුර්කියේ බෝම්බ පිපිරීමකින් 18ක් මරුට", "News Content": "තුර්කියේ සිදු වූ බෝම්බ පිපිරීමකින් පුද්ගලයින් 18 දෙනෙකු මියගොස් තිබේ.නිරිත දිග තුර්කියේ ආරක්ෂක මුරපොළකදී මෙම පිපිරීම සිදුව ඇති බව සඳහන්ය.මෝටර් රථයක් නවතා එය පරීක්ෂා කිරීමට සූදානම් වූ අවස්ථාවේ එහි පැමිණි මරාගෙන මැරෙන බෝම්බකරුවෙකු එය පුපුරවාගෙන ඇති බව විදෙස් මාධ්‍ය වාර්තා කරයි.පිපිරීමෙන් තවත් පුද්ගලයින් 26 දෙනෙකු තුවාල ලබා තිබේ.මියගිය පිරිස අතරින් දස දෙනෙකු හමුදා සාමාජිකයින් වන අතර සෙසු පිරිස සිවිල් වැසියන් බව වාර්තා වෙයි.කුර්දිස් කැරලිකරුවන් විසින් මෙම ප්‍රහාරය එල්ල කර ඇති බව තුර්කි බලධාරීන් ප්‍රකාශ කර තිබේ.", "URL": "https://sinhala.adaderana.lk/news.php?nid=64885", "Category": null, "Parent URL": null}