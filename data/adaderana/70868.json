{"Source": "Adaderana", "Timestamp": "March 14, 2017 11:40 am", "Headline": "සඳතැන්නේ සැක සහිතව කතක් මිය යාම ගැන විමර්ශන අරඹයි", "News Content": "වේයන්ගොඩ සඳතැන්න ප්‍රදේශයේ නිවසක් තුළදී කාන්තාවක් සැකකටයුතු ලෙස මියයාම සම්බන්ධයෙන් පොලීසිය විමර්ශන ආරම්භ කර තිබේ.වේයන්ගොඩ පොලීසියට ලද තොරතුරකට අනුව අදාළ කාන්තාවගේ මළ සිරුර නිවසේ මුළුතැන්ගෙය තුළ තිබී සොයාගෙන තිබේ.අදාළ කාන්තාවගේ හිසෙහි සහ ඇය නිදා සිටි ඇඳ මත රුධිර සලකුණු කිහිපයක් ද නිරීක්ෂණය වූ බව පොලීසිය පැවසුවේය.මියගොස් ඇත්තේ සඳතැන්න ප්‍රදේශයේ පදිංචිව සිටි 73 හැවිරිදි කාන්තාවකි .සිද්ධිය සම්බන්ධයෙන් ඇගේ පුත්‍රයා සැකපිට පොලිස් අත්අඩංගුවට ගෙන තිබේ.මළ සිරුර පිළිබඳ පශ්චාත් මරණ පරීක්ෂණය අද(14) සිදු කිරීමට නියමිත අතර වේයන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70868", "Category": null, "Parent URL": null}