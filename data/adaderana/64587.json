{"Source": "Adaderana", "Timestamp": "September 30, 2016 04:20 pm", "Headline": " තිස්ස විතාරණගේ පෙත්සම කුණු කූඩයට ", "News Content": "එක්සත් ජනතා නිදහස් සන්ධාන ජාතික ලැයිස්තු මන්ත්‍රීවරුන්ගේ පත්වීම් අභියෝයට ලක් කරමින් ඉදිරිපත් කර තිබූ මූලික අයිතිවාසිකම් පෙත්සමක් ශ්‍රේෂ්ඨාධිකරණය ප්‍රතික්ෂේප කර තිබේ.මහාචාර්ය තිස්ස විතාරණ මහතා විසින් අදාළ පෙත්සම ඉදිරිපත් කර තිබුණි.පරාජිත අපේක්ෂකයින් ජාතික ලැයිස්තුවේ මන්ත්‍රීවරුන් ලෙස නම් කිරීම නීතියට පටහැනි බව සඳහන් කළ පෙත්සම්කරු එම පත්කිරීම් බලරහිත කිරීමේ නියෝගයක් නිකුත් කරන ලෙස සිය පෙත්සමෙන් ඉල්ලා තිබුණි.කෙසේවෙතත් එම පෙත්සම සළකා බැලූ ශ්‍රේෂ්ඨාධිකරණය පෙත්සම විභාගයට ගැනීමට අවසර දීමට ප්‍රමාණවත් කරුණු නොමැති බව කියා සිටියේය.ඒ අනුව පෙත්සම විභාගයට නොගෙනම ප්‍රතික්ෂේප කිරීමට ශ්‍රේෂ්ඨාධිකරණය තීරණය කළේය.", "URL": "https://sinhala.adaderana.lk/news.php?nid=64587", "Category": null, "Parent URL": null}