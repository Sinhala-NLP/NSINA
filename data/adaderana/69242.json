{"Source": "Adaderana", "Timestamp": "February 7, 2017 08:59 am", "Headline": "රිය අනතුරින් කතක් මරුට", "News Content": "ඕමන්ත - පෙරියමඩු මාර්ගයේ කිලෝමීටර් දෙක කණුව ප්‍රදේශයේ දී සිදුවු රිය අනතුරකින් කාන්තාවක් මියගොස් තිබේ.යතුරුපැදියක් ඊට ප්‍රතිවිරුද්ධ දෙසින් පැමිණි කැබ් රථයක ගැටීමෙන් මෙම අනතුර සිදුව ඇති බව පොලීසිය සඳහන් කළේය.අනතුරෙන් බරපතල තුවාල ලැබු යතුරුපැදිකාරිය සහ පසුපැදිකාරිය වව්නියාව රෝහලට ඇතුළත් කිරීමේදී යතුරුපැදිකාරිය මියගොස් තිබේ.මියගොස් ඇත්තේ පෙරියමඩු, පුලියන්කුලම ප්‍රදේශයේ පදිංචිව සිටි 33 හැවිරිදි කාන්තාවකි.අනතුරට සම්බන්ධයෙන් කැබ් රථයේ රියදුරු ඕමන්ත පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=69242", "Category": null, "Parent URL": null}