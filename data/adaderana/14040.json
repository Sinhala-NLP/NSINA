{"Source": "Adaderana", "Timestamp": "February 7, 2011 08:29 am", "Headline": "කොළඹ ක්‍රමය සමුළුව අප්‍රේල් මස බංග්ලාදේශයේ දී", "News Content": "ආසියානු පැසිපික් කලාපයේ ශ්‍රමිකයින් විදේශගත කරන රටවලින් සැදුම්ලත් \"කොළඹ ක්‍රමය\" සමුළුව මේ වසරේ අප්‍රේල් මාසයේ දී බංග්ලාදේශයේ දී පැවැත්වේ. ඒ සඳහා ශ්‍රී ලංකාවට නිල වශයෙන් ආරාධනා කිරීම සඳහා බංග්ලාදේශයේ විගමනික සුබසාධන සහ විදේශ රැකියා අමාත්‍ය කන්කර් මුෂාරෆ් හුසෙන් මහතා ඇතුළු නියෝජිත පිරිසක් පසුගියදා මෙරටට පැමිණ තිබේ. එහිදි ඔවුන් විදේශ රැකියා ප්‍රවර්ධන අමාත්‍යවරයා ‍සමග සාකච්ඡා කළ බව ද සඳහන්ය. එහිදි සමුළුවේ න්‍යාය පත්‍රය සැකසීම ඇතුළු කරුණු කිහිපයක් කෙරේ අවධානය යොමුවු බව වාර්තා වේ.", "URL": "https://sinhala.adaderana.lk/news.php?nid=14040", "Category": null, "Parent URL": null}