{"Source": "Adaderana", "Timestamp": "April 4, 2018 05:06 pm", "Headline": "නීති විරෝධිව මසුන් මැරූ ඉන්දියානුවෝ 5ක් නාවික හමුදා බාරයට", "News Content": "නීති විරෝධී ලෙස මසුන් මරමින් සිටි ඉන්දීය ධීවරයින් පස් දෙනෙකු කන්කසන්තුරේ මුහුදු සීමාවේදී අද(04) අලුයම නාවික හමුදාව විසින් අත්අඩංගුවට ගෙන තිබේ. මෙම ධීවරයින් පස් දෙනා පැමිණි යාත්‍රාවද අත්අඩංගුවට ගෙන ඇති අතර අත්අඩංගුවට ගත් ධීවරයින් ඉන්දියාවේ තමිල්නාඩු ප්‍රාන්තයේ ධීවරයින් බවට හඳුනා ගෙන ඇති බව අද දෙරණ වාර්තාකරු පැවසීය. තමන්ට ජාත්‍යන්තර මුහුදු සීමාව පිළිබඳව අවබෝධයක් නොමැතිකම නිසා මේ ප්‍රදේශයට පැමිණි බව අත්අඩංගුවට ගත් ධීවරයින් ප්‍රකාශකර තිබේ. ධීවරයින් පස් දෙනාගෙන් ප්‍රශ්න කිරීමෙන් අනතුරුව ඔවුන්ව මන්නාරම දිසා අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=86921", "Category": null, "Parent URL": null}