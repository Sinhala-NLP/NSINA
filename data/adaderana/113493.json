{"Source": "Adaderana", "Timestamp": "July 6, 2019 12:12 pm", "Headline": "කොත්මලේ බලූම් ෆීල්ඩ් වතුයායේ පහරදීමක්-වතු කළමණාකරුවන් 04ක් රෝහලේ", "News Content": "කොත්මලේ බලූම් ෆීල්ඩ් වතුයායේ කම්කරුවන් පිරිසක් එහි වතු කළමණාකරුවන්ට හා දේපලවලට පහරදීමෙන් වතු කළමණාකරුවන් 04දෙනෙකු තුවාල ලබා ගම්පොල රෝහලට ඇතුළුත් කර තිබේ. අප වාර්තාකරු පැවසුවේ අර්ථසාධක අරමුදල් නිසිලෙස නොගෙවීම සම්බන්ධයෙන් මතු වූ ගැටළුවක් මුල්කරගිනිමින් මෙම පහරදීම සිදුකර ඇති බවයි. අදාළ සිද්ධිය සම්බන්ධයෙන් සැක කරුවන් 16දෙනෙකු පොලිසිය විසින් අත්අඩංගුවට ගෙන තිබේ. බ්ලුෆිල්ඩ් තේ වත්තේ සේවය කරන වතු කම් කරුවන්ට ගෙවිය යුතු සේවක අර්ථසාධක අරමුදල් හා සේවා නියුක්තියන්ගේ බාරකාර අරමුදල් මාසිකව ඔවුන්ගේ ගිණුම් වලට බැර නොකරන බවට චෝදනා කරමින් කම්කරුවන් ඊයේ දහවල් විරෝධතාවක්ද පැවැත්විය. එම සිද්ධිය මුල්කර ගනිමින් රාත්‍රියේ කම්කරුවන් පිරිසක් වෘත්තිය සමිති නායකයින් පිරිසක් සමඟ එක්ව මෙම පහරදිම සිදුකළ බව වතු පාලකයින් පැවසීය. පහරකෑමට ලක්වු කළමනාකරුවන් දෙදෙනෙකු ගම්පොල රජයේ මුලික රෝහලේ නේවවාසිකව ප්‍රතිකාර ලබමින් සිටින බව වාර්තා වෙයි. සිද්ධිය සම්බන්ධයෙන් කොත්මලේ වැඩිදුර විමර්ශන සිදු කරන අතර සිද්ධියට සම්බන්ද සැකකරුවන් නාවලපිටිය අධිකරණයට ඉදිරිපත් කිරිමට නියමියි.", "URL": "https://sinhala.adaderana.lk/news.php?nid=113493", "Category": null, "Parent URL": null}