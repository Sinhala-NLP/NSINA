{"Source": "Adaderana", "Timestamp": "July 2, 2018 08:27 pm", "Headline": "නැවත පත්වීම් ලබා දුන්නොත් 4වෙනිදට ලෙඩ නිවාඩු ", "News Content": "අධ්‍යාපන අමාත්‍යංශය විසින් සිදුකිරිමට සූදානම් වන දේශපාලන පළිගැනීමට ලක්වූවන්ට නැවත පත්වීම් ලබාදීමේ වැඩපිළිවෙල නවතා දැමීමට අධ්‍යාපන අමාත්‍යවරයා පියවර නොගන්නේනම් එළඹෙන 04වනදා දිවයිනේ සියලුම පාසල්වල ගුරුවරුන් අසනීප නිවාඩු දම අධ්‍යාපන අමාත්‍යංශය ඉදිරිපිටට පැමිණීමට කටයුතු කරන බව අධ්‍යාපනය සුරැකීමේ වෘත්තීය සමිති එකමුතුව පවසයි. අද (02) කොළඹ පැවති මාධ්‍ය හමුවකදි එම සංගමය මේ බව ප්‍රකාශ කළේය. දේශපාලන පළිගැනීමට ලක්වූවන්ට සාධාරනය ඉටු කිරීම වෙනුවෙන් ගෙන ඇති වැඩ පිළිවෙල කඩාකප්පල් කිරීමට ඇතැම් වෘත්තීය සංගම් කටයුතු කරමින් සිටින බව මේ සම්බන්ධයෙන් අදහස් දක්වමින් අධ්‍යාපන අමාත්‍ය අකිල විරාජ් කාරියවසම් මහතා ප්‍රකාශ කළේය. - අද ‍පැවති අධ්‍යාපනය සුරැකීමේ වෘත්තීය සමිති එකමුතුවේ මාධ්‍ය හමුව සඳහා අධ්‍යාපන ක්ෂේත්‍රය නායෝජනය කරන වෘත්තීය සංගම් 14ක නියෝජිතයින් එක්ව සිටියා ය.", "URL": "https://sinhala.adaderana.lk/news.php?nid=91867", "Category": null, "Parent URL": null}