{"Source": "Adaderana", "Timestamp": "August 10, 2019 07:11 am", "Headline": "‍ශ්‍රී ලංකා-නවසීලන්ත පුහුණු තරගයේ අවසන් දිනය අද", "News Content": "ශ්‍රී ලංකා ක්‍රිකට් සභාපතිගේ කණ්ඩායම සහ නවසීලන්ත කණ්ඩායම අතර තුන්දින ක්‍රිකට් තරඟයේ අවසන් දිනය අදයි. පළමු දිනයේ තරඟය නිමා වන විට කාසියේ වාසිය දිනා පන්දුවට පහර දෙමින් සිටි ශ්‍රී ලංකා කණ්ඩායම සිය ප්‍රථම ඉනිම සදහා කඩුලු 06ක් දැවී ලකුණු 323ක් ලබා සිටියේය. ධනුෂ්ක ගුණතිලක ලකුණු 98ක් ද සධීර සමරවික්‍රම ලකුණු 80ක් ද රැස් කළේය. පන්දු යැවිමේදී නවසීලන්ත පිල වෙනුවෙන් අජාස් පටෙල් කඩුලු 05ක් දවා ගැනිමට සමත්ව සිටියි. කටුනායක අයෝජන කලාප ක්‍රිඩාංගණයේ පැවැත්වෙන තරඟය අයහපත් කාලගුණය හේතුවෙන් ඊයේ(09) නොපැවැත්විමට තරඟ තීරකයින් පියවර ගෙන තිබුණි.", "URL": "https://sinhala.adaderana.lk/news.php?nid=116194", "Category": null, "Parent URL": null}