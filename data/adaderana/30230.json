{"Source": "Adaderana", "Timestamp": "December 25, 2012 10:19 am", "Headline": "ඉන්දීය ධීවරයින්ට ඇප", "News Content": "මෙරට මුහුදු සීමාවේ දී අත්අඩංගුවට ගත් ඉන්දීය ධීවරයින් ඇප මත මුදා හැරීමට ත්‍රීකුණාමලය මහේස්ත්‍රාත් අධිකරණය නියෝග කර තිබේ. ත්‍රීකුණාමලය, නාවික හමුදා කඳවුරේ නිලධාරීන් විසින් මෙරට මුහුදු සීමාවේ මසුන් මරමින් සිටි ඉන්දීය ධීවරයින් 27 දෙනෙකු අත්අඩංගුවට ගන්නා ලදී. අත්අඩංගුවට ගත් ධීවරයින් පිරිස ඊයේ (24) පස්වරුවේ ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කළ බව ත්‍රීකුණාමලය වරාය පොලිසිය සඳහන් කළේය. එහිදී එක් අයෙකුට රුපියල් ලක්‍ෂය බැගින් වු ශරීර ඇප මත මුදාහැරීමට ත්‍රීකුණාමලය මහේස්ත්‍රාත්වරයා නියෝග කර තිබේ. ඒ අනුව එම ධීවරයින් 27 දෙනා ශ්‍රී ලංකාවේ ඉන්දීය මහකොමසාරිස් කාර්යාලයට භාරදීමට කටයුතු කළ බව ත්‍රීකුණාමලය වරාය පොලිසිය සඳහන් කළේය.", "URL": "https://sinhala.adaderana.lk/news.php?nid=30230", "Category": null, "Parent URL": null}