{"Source": "Adaderana", "Timestamp": "July 28, 2013 11:14 am", "Headline": "නිධන් හොරු 10ක් දැලේ", "News Content": "මොරවැව, මහදිවුල්වැව ප්‍රදේශයේ පුරාවස්තු කැණීම් කරමින් සිටි පුද්ගලයින් 10 දෙනෙකු අත්අඩංගුවට ගෙන තිබේ. මොරවැව පොලිසියට ලද තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරුවන් සතුව තිබී නිධන් හෑරීම සඳහා යොදාගත් උපකරණ සහ ජීප් රථයක් ද පොලිසිය භාරයට ගෙන ඇත. මොවුන් මාදම්පේ, ගල්කුලම, ලුණුවිල, නිට්ටඹුව සහ මොරවැව යන ප්‍රදේශවල පදිංචිකරුවන් බව පොලිසිය සඳහන් කළේය. මීට සම්බන්ධ තවත් සැකකරුවන් 05 දෙනෙකු අත්අඩංගුවට ගැනීමට නියමිතය.", "URL": "https://sinhala.adaderana.lk/news.php?nid=36161", "Category": null, "Parent URL": null}