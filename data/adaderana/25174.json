{"Source": "Adaderana", "Timestamp": "June 20, 2012 10:10 am", "Headline": " දෙටගමුව වැව් රක්ෂිතයට බලහත්කරයෙන් අයිතිවාසිකම් කියති", "News Content": "කතරගම , දෙටගමුව වැව් රක්ෂිතය ඇතුළු වැව අවට ඇති සියලු බිම් විවිධ පුද්ගලයන් විසින් බලහත්කාරයෙන් අත් කර ගෙන ඇති බවට අනාවරණයවේ. අදාළ ඉඩම් අත්පත් කර ගත් පිරිස් විසින් වැවට ද හානි සිදු කරමින් සිටින බව ප්‍රදේශවාසීහු පෙන්වා දෙති. කතරගම ප්‍රදේශයේ දේශපාලඥයන් පිරිසක් ද මීට දායක වී ඇති බවට කතරගම පුබුදු ගොවි සංවිධානයේ සභාපති තිලක් චන්ද්‍රසිරි මහතා පවසයි. වැවේ ඉල්ලම් සේදීම හේතුවෙන් ද පාරිසරික ගැටලු උද්ගතව ඇති අතර කුඹුරු අක්කර 200ක් පමණ වගා කටයුතු සඳහා ජලය ලබා ගැනීමේ දුෂ්කරතාවකට ද ගොවීහු මුහුණ දී සිටිති.", "URL": "https://sinhala.adaderana.lk/news.php?nid=25174", "Category": null, "Parent URL": null}