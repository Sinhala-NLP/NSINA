{"Source": "Adaderana", "Timestamp": "September 11, 2011 12:16 pm", "Headline": "සමපෝෂ ගුණයට SLS ", "News Content": "ඡායාරූපය 01- සමපෝෂ සඳහා SLS ප‍්‍රමිති සහතිකය, ශ‍්‍රී ලංකා ප‍්‍රමිති ආයතනයේ අධ්‍යක්‍ෂ ජනරාල් ආචාර්ය ලලිත් සේනවීර මහතා විසින් ප්ලෙන්ටි ෆුඞ්ස් සමාගමේ අධ්‍යක්‍ෂ සහ සාමාන්‍යධිකාරී ෂම්මි කරුණාරත්න මහතා වෙත පිරිනැමු අවස්ථාව. සිලෝන් බිස්කට්ස් සමාගමේ සමූහ අධ්‍යක්‍ෂිකා නිෂ්කා වීරසූරිය මිය, ප්ලෙන්ටි ෆුඞ්ස් සමාගමේ නියෝජ්‍ය සාමාන්‍යාධිකාරී(අලෙවි)වසන්ත චන්ද්‍රපාල මහතා, සෞඛ්‍ය අමාත්‍යංශයේ-පෝෂණ සම්බන්ධීකරණ අංශයේ, ප‍්‍රජා වෛද්‍ය භානුජ විජේතිලක මහතා ඇතුළු පිරිස. ආරම්භයේ සිටම සමස්ත නිෂ්පාදන ක‍්‍රියාවලිය පුරා සමපෝෂ පවත්වාගෙන යන උසස් ප‍්‍රමිතිය, පෝෂණ ගූණය සහ රසය හේතුවෙන් SLS ප‍්‍රමිති සහතිකය පසුගියදා හිමි විය. ධාන්‍යමය ආහාරයකට SLS ප‍්‍රමිති සහතිකය හිමි වු ප‍්‍රථම අවස්ථාවද මෙයයි. CBLහෙවත් සිලෝන් බිස්කට්ස් සමාගම් සමූහයට අයත් කෘෂි නිෂ්පාදන ආශ‍්‍රිත ආහාර වෙළඳපළට හඳුන්වාදෙන ආයතනයක් වන ප්ලෙන්ටි ෆුඞ්ස් සමාගම විසින් සමපෝෂ නිෂ්පාදනය කරනු ලබන්නේ සිය ප‍්‍රමුඛතම නිෂ්පාදනය ලෙසයි. ලොකු-කුඩා කා අතරත් බෙහෙවින් ජනප‍්‍රිය සමපෝෂ, මෙරට ගොවීන් දසදහසක් (10.000) වගාකරන බඩඉරිගු, සහල්, සෝයා සහ මුං ඇට යොදාගෙන නිෂ්පාදනය කෙරෙන ධාන්‍යමය ආහාරයක් වේ. මෙම ගොවීන් සිය ධාන්‍ය ප්ලෙන්ටි ෆුඞ්ස් සමාගමට ලබා දෙන්නේ පසු දිසාවට සමෝදානය කිරිමේ ප‍්‍රජාසත්කාරක වැඩපිළිවෙළ යටතේයි. මෙම වැඩසටහනට අනුව ප්ලෙන්ටි ෆුඞ්ස් සමාගම සහතික මිලක් මත ගොවීන්ගෙන් සෘජුවම ධාන්‍ය මිලදී ගන්නා අතර වෙළෙඳපළේ අදාළ ධාන්‍ය මිළ අඩුවුවද මෙම වැඩසටහන නිසා එකඟවු මිලටම සමාගම ගොවින්ගේන් ධාන්‍ය මිළදි ගනියි. ඒ නිසා ගොවීන්ට සුරක්‍ෂිතව සිය වගාකටයුතු කරගෙන යමින් ස්ථිර ආදායම් මාර්ගයක් ඇති කරගැනීමටද අවස්ථාව සැලසී තිබේ. සමපෝෂ නිෂ්පාදනය සඳහා ධාන්‍ය වගා කිරීමේ සිට සමපෝෂ පැකට්ටුව පාරිභෝගික ජනතාව අතට පත්වන තුරු ප්ලෙන්ටි ෆුඞ්ස් සමාගමේ දැඩි අධීක්‍ෂණය යටතේ උසස් ප‍්‍රමිතියෙන් නිෂ්පාදන ක‍්‍රියාවලිය සිදු කෙරෙයි. ඒ අනුව වගා කටයුතුවලට ගොවීන්ට අවශ්‍ය තාක්‍ෂණ දැනුම සහ උසස් තත්ත්වයේ බීජ, ප්ලෙන්ටි ෆුඞ්ස් සමාගම විසින් සපයන අතර අස්වැන්න නෙලාගැනීමට පෙර ප‍්‍රමිතිය පිළිබඳව නිරන්තරව අධීක්‍ෂණය කෙරෙයි. අස්වැන්න නෙලාගැනීම, ප‍්‍රවාහනය සහ ගබඩා කිරීම සිදු කෙරෙන්නේද ප්ලෙන්ටි ෆුඞ්ස් සමාගමේ පූර්ණ අධීක්‍ෂණය යටතේ උසස් ප‍්‍රමිතියෙනුයි. තවද එක් කන්නයකදි ලබාගන්නා ධාන්‍ය අස්වැන්න වසරකට අඩු කාලයකදි සමපෝෂ නිෂ්පාදනයට භාවිතා කිරීමද විශේෂයෙන් සඳහන් කළයුතුයි. පල්ලේකැලේ පිහිටි ප්ලෙන්ටි ෆුඞ්ස් නවතම කර්මාන්ත ශාලාවේ සමපෝෂ නිෂ්පාදන කටයුතු සඳහා ධාන්‍ය භාරගැනීමේදීද ප‍්‍රමිතිය පිළිබඳව පරීක්‍ෂා කෙරෙන අතර ධාන්‍යවල ඇති අපද්‍රව්‍ය හා පොතු ඉවත් කෙරෙන අතර අමුද්‍රව්‍ය ඇතුළත් කිරීමේ සිට නිමි සමපෝෂ ඇසුරුම්කරණය තෙක්, සියලූ කටයුතු මිනිස් අතපෙවීමකින් තොරව යන්ත‍්‍රනුසාරයෙන් ස්වයංක‍්‍රීයව සිදු කෙරෙයි. නිෂ්පාදන ක‍්‍රියාවලියද තත්ත්ව පරීක්‍ෂකවරුන් විසින් අඛණ්ඩව අධික්‍ෂණය කරමින් උසස් බව රැකගනියි. SLS ප‍්‍රමිති සහතිකය හිමිවීම පිළිබඳව අදහස් දැක්වු ප්ලෙන්ටි ෆුඞ්ස් සමාගමේ අධ්‍යක්‍ෂ සහ සාමාන්‍යධිකාරී ෂම්මි කරුණාරත්න මහතා ප‍්‍රකාශ කර සිටියේ මෙරට මන්දපෝෂණය දුරලා නිරෝගීමත් පරපුරක් ඇති කිරීමට සමපෝෂ යුගයේ කාර්යභාරය ඉටු කරමින් සිටින බවයි. ඒ සඳහා නිසි පෝෂණයෙන් සහ උසස් ප‍්‍රමිතියෙන් යුතුව සමපෝෂ ආරම්භයේ සිටම නිෂ්පාදනය කළ බව කරුණාරත්න මහතා පැවසුවේය. ශ‍්‍රී ලංකාවේ කෘෂි නිෂ්පාදන ආශ‍්‍රිත ආහාරවල සැබෑ පෙරළියක් සමපෝෂ සිදුකළ බවත්, පසු දිසාවට සමෝදානය කිරිමේ ප‍්‍රජාසත්කාරක වැඩපිළිවෙළ නිසා කෘෂි ඉඩම්වල උපරිමයෙන් වගා කිරීම සහ ගොවී ප‍්‍රජාවේ ආදායම් මාර්ග නැංවීම යන බහුවිධ ප‍්‍රතිලාභ අත්වන බවත්, හෙතෙම පෙන්වා දුන්නේය. 1996 දී ගොවින් 70 දෙනෙකුගේ සහභාගිත්වයෙන්් සහ වගාබිම් අක්කර 50 කින් ආරම්භ කෙරුණු ප්ලෙන්ටි ෆුඞ්ස් සමාගමේ මෙවන විට ගොවින් 10,000කට අධික පිරිසක් සිටින අතර වාර්ෂිකව ගොවීන්ගේ නිෂ්පාදන මිළදී ගැනීම ස`දහා රුපියල් මිලියන 650කට අධික මුදලක් වැය කරන බව කරුණාරත්න මහතා පැවසුවේය. සිලෝන් බිස්කට්ස් සමාගමේ සමූහ අධ්‍යක්‍ෂ සහ අළෙවි හා විකුණුම් අංශ ප‍්‍රධානි නන්දන වික‍්‍රමගේ මහතා ප‍්‍රකාශ කර සිටියේ සියයට සියක්ම දේශිය සමාගමක් වන ක්‍ඊඛ සමාගම් සමුහයේ සියලූ නිෂ්පාදන උසස් ප‍්‍රමිතියෙන් සහ නැවුම් අයුරින් නිපදවන නිසා පාරිභෝගික ජනතාව අතර විශ්වාසය හා ආකර්ශණය උපරිමයෙන් හිමි කරගෙන අති බවයි. දේශීය කෘෂි නිෂ්පාදන නව තාක්‍ෂණයත් සමග සම්මිශ‍්‍රණය කරමින් සමපෝෂ නිෂ්පාදනය කෙරෙන්නේ සෘජු හා වක‍්‍ර රැකියා අවස්ථා දහස් ගණනක් සපයමින් බවද නන්දන වික‍්‍රමගේ මහතා පැවසුවේය. එසේම නිරෝගීමත් පරපුරක් බිහි කිරීම වෙනුවෙන් සමපෝෂ, පාසල් ළමුන් අතර පාපන්දු ක‍්‍රිඩාව ප‍්‍රචලිත කිරීම සඳහා වයස අවුරුදු 13 පහල ජාතික පාපන්දු තරගාවලියටද වාර්ෂිකව පැවැත්වීමට අනුග‍්‍රහය දක්වන බව වික‍්‍රමගේ මහතා පෙන්වා දුන්නේය. අක්කර දෙකක භූමිභාගයක් පුරා පැතිර ඇති පල්ලේකැලේ සමපෝෂ කර්මාන්ත ශාලාව මගින් වසරකට සමපෝෂ පැකට් මිලියන 40 - 50 අතර නිෂ්පාදනය කර වෙළඳපළට නිකුත් කිරීමේ ධාරිතාවක් ඇත.", "URL": "https://sinhala.adaderana.lk/news.php?nid=18646", "Category": null, "Parent URL": null}