{"Source": "Adaderana", "Timestamp": "May 17, 2014 05:45 pm", "Headline": " පොදු අපේක්ෂකයා වීමට එකම සුදුස්සා මමයි", "News Content": "එක්සත් ජාතික පක්ෂය කැමතිනම් පොදු අපේක්ෂකයාවීමට එකම සුදුස්සා තමන් බව මහජන කටයුතු හා මහජන සබඳතා අමාත්‍ය මර්වින් සිල්වා මහතා පවසයි. මේ දිනවල විපක්ෂයට පොදු අපේක්ෂකයෙකු සොයා ගැනීම අසීරුවී ඇති බැවින් ඒ පිළිබඳ තැන තැන බොහෝ වාද විවාද යන බව අමාත්‍යවරයා කියා සිටියි. එසේ වුවද මෙරට සිටින එකම පොදු අපේක්ෂකයා ජනාධිපති මහින්ද රාජපක්ෂ මහතා බවත්,වෙනත් කිසිදු අයෙකු ඒ සඳහා සුදුසු නොවන බවත් සිල්වා මහතා පෙන්වාදෙයි. එහෙත් ඊට අමතරව පොදු අපේක්ෂකයෙකු අත්‍යවශ්‍ය වීනම් ඊට සුදුසු තමන් බැවින් විපක්ෂය සූදානම්නම් එකී අභියෝගය තමන් බාරගැනීමට සූදානම් බව මර්වින් සිල්වා මහතා සඳහන් කළේය. හෙතෙම මේ බව කියා සිටියේ අද (17) කඩවත,දළුගම වෙන්සි නිශාන්ත පදනම මගින් පළමු වරට සංවිධානය කළ ප්‍රයිඩ් රයිස් දන්සල විවෘත කිරීමේ අවස්ථාවට එක්වෙමිනි.", "URL": "https://sinhala.adaderana.lk/news.php?nid=43267", "Category": null, "Parent URL": null}