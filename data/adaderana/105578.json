{"Source": "Adaderana", "Timestamp": "March 6, 2019 02:45 pm", "Headline": "අනියම් සැමියාගේ පිහි පහරින් එක්දරු මවක් මරුට", "News Content": "ගොකරැල්ල, ඉබ්බාගමුව ප්‍රදේශයේදී තියුණු ආයුධයකින් සිදුකළ පහරදීමකින් කාන්තාවක් මියගොස් තවත් පුද්ගලයෙකු තුවාල ලබා ඇති බව අද දෙරණ වාර්තාකරු පවසයි. ප්‍රදේශයේ නිවසකදී ඊයේ(06) රාත්‍රී මෙම පහරදීම සිදුකර ඇති අතර සිද්ධියට අදාළ සැකකරු ද වස පානය කර සියදිවි හානි කර ගැනීමට උත්සාහ දරා ඇති බව පොලීසිය පැවසීය. මරණ කාරිය එක් දරු මවක් බවත් ඇය පළමු සැමියාගෙන් වෙන මෙසේ සිය සොහොයුරියගේ නිවසේ සිට ඇති බව වාර්තා වෙයි. සැකකරු පසුගිය 04 දා රාත්‍රී එම නිවසට පැමිණ මෙම කාන්තාවට පහර දීමට පටන් ගෙන ඇති අතර ඊට මැදිවූ සොහොයුරියගේ සැමියාටද සැකකරු විසින් මෙසේ පහර තුවාල සිදු කර තිබේ. සිද්ධියෙන් මිය ගොස් ඇත්තේ ගොකරැල්ල දෙවාලලන්ද වත්ත කිරිදිගල්ල ප්‍රදේශයේ පදිංචිව සිටි කොලොන්න සුනේත්‍රා නමැති 40 හැවිරිදි කාන්තාවකි. මරණ කාරිය ගෘහ සේවිකාවක් ලෙස කලක් විදේශ ගතව සිට මෑතකදී මෙරටට පැමිණ අති අරත සකකරු මියගිය කාන්තාවගේ අනියම් සැමියා බවත් ඔහු මිනීමැරුම් චෝදනාවක් යටතේ බන්ධනාගාර ගතව සිට මෑතකදී ඇප ලබා පැමිණ අයෙකු බව සඳහන් ක‍ළේය. රෝහල් ගත කළ සැකකරුගේ තත්ත්වය බරපතළ නොවන බව රෝහල් ආරංචි මාර්ග සදහන් කරයි. මියගොස් සිටින කාන්තාව නැවත විදේශ ගතවීමට සූදානමින් සිට ඇති අතර සැකකරු ඊට විරුද්ධ වීම නිසා ඇතිවූ බහින් බස් වීමක් මේ සිද්ධියට මුල්වී ඇති බවට සිද්ධිය සම්බන්ධයෙන් සිදුකළ මූලික පොලිස් පරීක්ෂනවලදී හෙළිවී ඇති බවද ගොකරැල්ල පොලීසිය සඳහන් කරයි. ගොකරැල්ල පොලීසියේ අපරාධ විමර්ශන අංශය විසින් සිද්ධිය පිළිබඳව වැඩි දුර පරීක්ෂණ කටයුතු මෙහෙයවයි.", "URL": "https://sinhala.adaderana.lk/news.php?nid=105578", "Category": null, "Parent URL": null}