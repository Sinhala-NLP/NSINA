{"Source": "Adaderana", "Timestamp": "July 10, 2016 12:47 pm", "Headline": "ඩෙංගු මරණ 40ක්", "News Content": "මේ වසරේ ගත වූ කාලය තුළ පමණක් වාර්තා වී ඇති ඩෙංගු මරණ සංඛ්‍යාව 40 ක් දක්වා ඉහළ ගොස් ඇති බව සෞඛ්‍ය අමාත්‍යාංශය පවසයි.එම කාලය තුළ ඩෙංගු රෝගීන් 22.799 දෙනෙකු වාර්තා වී ඇති බව එම අමාත්‍යාංශය කියයි.දිස්ත්‍රික්ක කිහිපයක පැතිර යන මෙම ඩෙංගු වසංගත තත්ත්වය හේතුවෙන් ලබන 13 වනදා සිට තවත් තෙදින ඩෙංගු මදුරු මර්දන වැඩසටහනක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ.ඒ අනුව ඩෙංගු රෝගීන් වැඩ වශයෙන් වාර්තා වන කොළඹ , ගම්පහ, කළුතර, කුරුණෑගල, මහනුවර, මාතලේ, ගාල්ල සහ මාතර යන දිස්ත්‍රික්ක කේන්ද්‍ර කර ගනිමින් එම මදුරු මර්දන වැඩසටහන ක්‍රියාත්මක කිරීමට නියමිතය.කොළඹ දිස්ත්‍රික්කයෙක් පමණක් ගත වූ මාස 07 තුළ ඩෙංගු රෝගීන් 7369 දෙනෙකු වාර්තා වී ඇති අතර ගත වූ දින 08 තුළ පමණක් රෝගීන් 1,056 ක් වාර්තා වී ඇති බව සඳහන්ය.", "URL": "https://sinhala.adaderana.lk/news.php?nid=61937", "Category": null, "Parent URL": null}