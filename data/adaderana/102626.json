{"Source": "Adaderana", "Timestamp": "January 18, 2019 07:14 pm", "Headline": "වත්තලට රෑට වැටෙන කළු වැස්ස", "News Content": "වත්තල හැඳල ප්‍රදේශයට ගුවනේ සිට රාත්‍රිකාලයේ ඇඳහෙලෙන කළු පැහැති ද්‍රාවණයක් හේතුවෙන් එහි ප්‍රදේශවාසීන් දැඩි අසීරුතාවයකට මුහුණ පා සිටියි. දැනට මාසයක පමණ කාලයක සිට අළුයම කාලයේ සහ රාත්‍රීයේ ඇඳහැලෙන මෙම කළු පැහැ වර්ෂාව පිළිබඳ කොතෙකුත් බලධාරීන්ට පැමිණිලි කළද ඔවුන්ගේ අවධානය ඊට යොමු නොවූ බව ප්‍රදේශවාසීන් චෝදනා කරයි. වත්තල හැඳල කාදිනල් කුරේ මාවත අවට ප්‍රදේශයේ පවුල් 1500 ක් පමණ ජීවත් වෙයි. මීට මාසයක පමණ කාලයක සිට මෙහි ප්‍රදේශවාසීන් දැඩි අපහසුතාවයට පත්ව සිටින්නේ රාත්‍රී කාලයේ ප්‍රදේශයට කළු පැහැයෙන් ඇදහැලෙන වර්ශාවක් හේතුවෙන්ය. කළු පැහැති මෙම ද්‍රාවණය පතිත වීමෙන් අනතුරුව ප්‍රදේශයේ නිවෙස්වල සහ ගස්කොලවල කළු පැහැති පැල්ලම් රැඳී තිබෙන ආකාරය දැකිය හැකියි. කළු පැහැති වැහි පොද ලෙසින් පතිත වන මෙම ද්‍රාවණය නිසා සිය දෛනික ජනජීවිතවලට දැඩි බලපෑම් එල්ල වී ඇති බව ප්‍රදේශවාසීන් පවසයි. කෙසේ නමුත් තමන් මුහුණපා සිටින තත්තිවය ප්‍රෙද්ශවාසීන් අද දෙරණට පවසන්නේ බලධාරීන් කොතෙකුත් දැනුවත් කළද සිය ගැටලුවට ඔවුන්ගේ අවධානය යොමු නොවූ පසුබිමකයි.", "URL": "https://sinhala.adaderana.lk/news.php?nid=102626", "Category": null, "Parent URL": null}