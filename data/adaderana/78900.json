{"Source": "Adaderana", "Timestamp": "October 19, 2017 02:13 pm", "Headline": "සයිටම් වසා දැමීමේ අදහසක් නෑ", "News Content": "මාලබේ සයිටම් පෞද්ගලික වෛද්‍ය විද්‍යාලය වසා දැමීමේ අදහසක් නොමැති බව උසස් අධ්‍යාපන හා මහාමාර්ග අමාත්‍ය ලක්ෂ්මන් කිරිඇල්ල මහතා පවසයි. එම වෛද්‍ය විද්‍යාලය වසා දැමීමකින් තොරව ඊට ස්ථිරසාර විසදුමක් ලබාදීමට අපේක්ෂා කරන බව අද(20) පාර්ලිමේන්තුවේදී අමාත්‍යවරයා සඳහන් කළේය. කථානායක කරූ ජයසූරිය මහතාගේ ප්‍රධානත්වයෙන් අද පෙරවරුවේ පාර්ලිමේන්තුව රැස් වු අතර දිනේෂ් ගුණවර්ධන මන්ත්‍රීවරයා ඇසූ පැනයකට ප්‍රතිචාර දක්මින් ලක්ෂ්මන් කිරිඇල්ල අමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=78900", "Category": null, "Parent URL": null}