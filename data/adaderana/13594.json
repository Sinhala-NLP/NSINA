{"Source": "Adaderana", "Timestamp": "January 19, 2011 09:50 am", "Headline": " මාදම්පේ බොරළු කැපීමේ ජාවාරම දරුණුයි", "News Content": "මාදම්පේ, මැදගම ප්‍රදේශයේ මහා පරිමාණයෙන් බොරළු කැපීම හේතුවෙන් දැඩි පාරිසරික හානියක් සිදුවන බව ප්‍රදේශවාසීහු පවසති. අදාළ බලධාරීන්ගේ අවසරයකින් තොරව මෙම බොරළු කැපීම සිදුකෙරෙන බව ඔවුන් පවසයි. මේ නිසා පානීය ජලය ලබාගන්නා ළිං සිඳීයාමේ තත්ත්වයක් උද්ගත ව ඇති බව ඔවුන් කියා සිටියි. සුළුවෙන් ආරම්භ කළ මෙම ජාවාරම මේ වන විට‍ අක්කරයකට‍ අධික භූමි ප්‍රමාණයක සිදුකෙරෙමින් පවතින අතර අඩි 20 ක පමණ ගැඹුරට බොරළු කැපීම සිදුව ඇති බව පැවසෙයි. මෙම බොරළු ප්‍රවාහනය කිරීම නිසා ප්‍රදේශයේ මාර්ග බොහොමයක් ද විනාශ වී ඇති බවට ද ප්‍රදේශවාසීහු චෝදනා කරති.", "URL": "https://sinhala.adaderana.lk/news.php?nid=13594", "Category": null, "Parent URL": null}