{"Source": "Adaderana", "Timestamp": "August 16, 2019 11:20 am", "Headline": "ඕස්ට්‍රේලියාවේ නික්ට අනපේක්ෂිත පරාජයක්", "News Content": "සින්සිනාටි විවෘත ටෙනිස් තරගාවලියේ දෙවන වටයේ තරගයකදී අනපේක්ෂිත පරාජයකට මුහුණ දීමට ඔස්ට්‍රේලියාවේ නික් කිරියෝස්ට සිදුවිය. ඔහු එම පරාජයත් සමග ක්‍රීඩා පිටියේ හැසිරුණු ආකාරය පිළිබඳ මේ වන විට ක්‍රීඩලෝලීන් අතර විශාල කතාබහක් ඇතිව තිබේ. සින්සිනාටි විවෘත ටෙනිස් තරගාවලියේ දෙවන වටයේ තරගයකට ඔස්ට්‍රේලියාවේ නික් කිරියෝස් සහ රුසියාවේ කරන් කච්නෝව් සහභාගි විය. ඉතා තියුණු තරගයකින් පසු පළමු වටය ලකුණු 7ට 6ක් ලෙස ජය ගැනීමට නික් කිරියෝස් සමත් විය. නමුත් තරගයේ දෙවන වටයේ දී හොඳින් තරගයට අවතීර්ණ වූ කච්නෝව් එම වටය ලකුණු 7ට 6ක් ලෙස ජය ගත්තේය. ඒ හේතුවෙන් කෝපයට පත් කිරියෝස් විවේක කාලයේදි සිය ටෙනිස් පිත්ත කඩා දැමුවේ මේ ආකාරයෙන්. ඉන්පසු තුන්වන වටයද ලකුණු 6ට 2ක් ලෙස ජය ගැනීමට කරන් කච්නව් සමත් විය. ඒ අනුව සින්සිනාටි විවෘත ටෙනිස් තරගාවලියේ 16 දෙනාගේ වටයේ තම ස්ථානය තහවුරු කර ගැනීමට කච්නෝව්ට හැකිවීම විශේෂත්වයක්.", "URL": "https://sinhala.adaderana.lk/news.php?nid=116686", "Category": null, "Parent URL": null}