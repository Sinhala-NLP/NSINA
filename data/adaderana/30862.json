{"Source": "Adaderana", "Timestamp": "January 18, 2013 12:36 pm", "Headline": "දුම්රිය සේවක වර්ජනයක්", "News Content": "ලබන 21 වැනිදා මධ්‍යම රාත්‍රියේ සිට 24 වැනිදා පස්වරු 6.00 දක්වා වැඩ වර්ජනයක නිරත වීමට දුම්රිය සේවකයින් තීරණය කර තිබේ. ඉල්ලීම් කිහිපයක් මුල්කරගනිමින් මෙම වැඩ වර්ජනය ක්‍රියාත්මක කරන බව දුම්රිය ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා සඳහන් කළේය. ඒ අනුව එළඹෙන 21 වැනිදා මධ්‍යම රාත්‍රියේ සිට 24 වැනිදා පස්වරු 6 දක්වා වැඩ වර්ජනය ක්‍රියාත්මක කරන බව ජානක ප්‍රනාන්දු මහතා පැවසුවේය. මේ සඳහා සියලුම ස්ථානාධිපතිවරුන්, නියාමකවරුන්, රියදුරන් සහ දුම්රිය ප්‍රධාන පාලක මැදිරියේ නිලධාරීන් සහභාගී වන බව සඳහන්ය.", "URL": "https://sinhala.adaderana.lk/news.php?nid=30862", "Category": null, "Parent URL": null}