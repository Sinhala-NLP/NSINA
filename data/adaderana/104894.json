{"Source": "Adaderana", "Timestamp": "February 23, 2019 03:50 pm", "Headline": "පොලිස් සුනඛයෙක් වගේ ඉව කරලා කොකේන් හොයන්න මම දන්නේ නෑ", "News Content": "පාර්ලිමේන්තුව තුළ කොකේන් මත්ද්‍රව්‍ය භාවිත කළ අය සිටීනම් රුධිර පරීක්ෂාවක් සිදුකළ හැකි බව එක්සත් ජාතික පක්ෂ පාර්ලිමේන්තු මන්ත්‍රී ෆිල්ඩ් මාර්ෂල් සරත් ෆොන්සේකා මහතා පවසයි. ගම්පහ ප්‍රදේශයේදි මාධ්‍ය වෙත අදහස් පළකරමින් ඒ මහතා මේ බව සඳහන් කළේය. කොකේන් පාවිච්චි කළා මෙන් සමහරු පාර්ලිමේන්තුවේ හැසිරුණ බව ද ෆොන්සේකා මහතා මෙහිදී පැවසීය. එහෙත් ආණ්ඩුවේ කිසිදු ඇමති කෙනෙක් කොකේන් මත්ද්‍රව්‍ය පාවිච්චි කරන බවට තමා විශ්වාස නොකර බවත්, එවැනි දෙයක් බල්ලෙක් මෙන් ඉව කර බලා කිව නොහැකි බවත් ඒ මහතා වැඩිදුරටත් පැවසීය. සැකයක් තියෙනවා නම් ලේ පරීක්ෂාවක් සිදු කර බලා වාර්තාවක් ලබා ගන්නේ නම් එය සුදුසු බව ද මන්ත්‍රීවරයා මෙහිදී කියා සිටියේය. පුද්ගලයෙක් කියු පමණින් එවැනි ක්‍රියාවලියක් සිදු කිරීම අපහසු බවත්, බහුතරයකගේ මතය පිළිගැනීමට සිදු වන බවත් මන්ත්‍රීවරයා මෙහිදී සඳහන් කළේය.", "URL": "https://sinhala.adaderana.lk/news.php?nid=104894", "Category": null, "Parent URL": null}