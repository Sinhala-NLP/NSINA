{"Source": "Adaderana", "Timestamp": "December 26, 2018 06:50 pm", "Headline": "ජනාධිපතිවරයා ඝාතනය කිරීමේ කුමන්ත්‍රණයක් සිදු වී නෑ", "News Content": "ජනාධිපතිවරයා ඝාතනය කිරීමේ කුමන්ත්‍රණයක් සිදු වි නොමැති බව දැනට සිදු කළ පරික්ෂණ වලින් මේ වනවිට අනාවරණය වී ඇති බව රාජ්‍ය පරිපාලන හා ආපදා කළමණාකරන අමාත්‍ය රංජිත් මද්දුමබණ්ඩාර මහතා පවසයි. මල්වතු හා අස්ගිරි මහනාහිමිවරුන් බැහැදැකීම සඳහා මහනුවරට පැමිණි අවස්ථාවේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. අමාත්‍ය රංජිත් මද්දුමබණ්ඩාර මහතා සහ අමාත්‍ය තලතා අතුකෝරාල මහත්මිය ඇතුලු පිරිස මහනුවර පැමිණ ප්‍රථමයෙන් අස්ගිරි මහා විහාරයට පැමිණ අස්ගිරි පාර්ශ්‍රවයේ මහා නායක අති පූජ්‍ය වරකාගොඩ ශ්‍රී ඥානරතන මහ නා හිමියන් බැහැ දැක ආශිර්වාද ලබා ගත්තේය. අනතුරුව ඔවුන් මල්වතු පාර්ශ්‍රවයේ මහ නායක අති පූජ්‍ය තිබ්බටුවාවේ ශ්‍රී සුමංගල මහ නා හිමියන්ද බැහැ දැක ආශිර්වාද ලබා ගත්තේය.", "URL": "https://sinhala.adaderana.lk/news.php?nid=101326", "Category": null, "Parent URL": null}