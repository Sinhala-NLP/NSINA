{"Source": "Adaderana", "Timestamp": "February 14, 2012 08:46 am", "Headline": "ශ්‍රී ලංකාව පළමුව පන්දුවට පහරදෙයි", "News Content": "සී.බී කුසලාන තුන්කොන් ක්‍රිකට් තරගාවලියේ ශ්‍රී ලංකාව සහ ඉන්දියාව අතර අද(14) පැවැත්වෙන තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්විය. ඒ අනුව පළමුව පන්දුවට පහරදීමට කණ්ඩායමේ නායක මහේල ජයවර්ධන තීරණය කර තිබේ. තරගාවලියේ ශ්‍රි ලංකාව සහභාගී වන තෙවන තරගය මෙය වන අතර පළමු තරග දෙකම පරාජය වීම හේතුවෙන් මෙම තරගය ශ්‍රි ලංකා කණ්ඩායමට ඉතා වැදගත් වේ. ඉන්දියාව මේ වන විට තරගාවලියේ තරග තුනකට සහභාගී වී ඇති අතර ඉන් තරග දෙකක් ජයගෙන ඇත. ඕස්ට්‍රේලියානු කණ්ඩායම ද සහභාගී වු තරග තුනෙන් තරග දෙකක් ජය ලබාගත්තේය.", "URL": "https://sinhala.adaderana.lk/news.php?nid=22093", "Category": null, "Parent URL": null}