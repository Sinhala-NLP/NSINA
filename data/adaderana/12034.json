{"Source": "Adaderana", "Timestamp": "November 9, 2010 03:06 pm", "Headline": "එ.ජා.පයට තියෙන්නේ පුද්ගලික න්‍යාය පත්‍රයක් ", "News Content": "මෙරට නිර්මාණය වි තිබෙන ගැටලු විසඳා ගැනීම සඳහා සැබෑ විකල්පයක් අවශ්‍ය බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී විජිත හේරත් මහතා පවසයි. එම සැබෑ විකල්පය ගොඩනැඟීමට එක්සත් ජාතික පක්ෂය අපොහොසත් වී ඇති බව විජිත හේරත් මහතා සඳහන් කළේය. එක්සත් ජාතික පක්ෂ නායකයින් පෞද්ගලික න්‍යාය පත්‍ර ඔස්සේ කටයුතු කිරීම ඊට හේතුව බව ගණේමුල්ල, යාගොඩ ප්‍රදේශයේ පැවති සංවාදශීලී ජනහමුවකට එක්වෙමින් විජිත හේරත් මහතා පෙන්වාදුන්නේය. \"මව්බිමට අලුත් මගක්\"මැයෙන් මෙම සංවාදශීලී ජනහමුව සංවිධාන කර තිබුණේ ජනතා විමුක්ති පෙරමුණ විසිනි. එක්සත් ජාතික පක්ෂ නායකයින්ගේ ක්‍රියාකලාප හේතුවෙන් පාක්ෂිකයින් අතරමංව සිටින බව වැඩිදුරටත් අදහස් දක්වමින් විජිත හේරත් මහතා කියා සිටියේය.", "URL": "https://sinhala.adaderana.lk/news.php?nid=12034", "Category": null, "Parent URL": null}