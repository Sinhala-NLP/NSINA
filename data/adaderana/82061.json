{"Source": "Adaderana", "Timestamp": "December 25, 2017 01:45 pm", "Headline": "තැපැල් ඡන්ද ප්‍රකාශ කිරීම ජනවාරි 25 - 26 දිනවලදී", "News Content": "පළාත් පාලන ආයතන ඡන්ද විමසීමට අදාළ තැපැල් ඡන්ද ප්‍රකාශ කිරීම ජනවාරි මස 25 සහ 26 යන දිනවලදී සිදු කරන බව මැතිවරණ කොමිසම පවසයි. එම කොමිසමේ පළාත් පාලන මැතිවරණ අතිරේක කොමසාරිස් සමන් ශ්‍රී රත්නායක මහතා සඳහන් කළේ ඉල්ලුම්පත් යොමු කර සුදුසුකම් ලැබූ රජයේ නිලධාරීන්ට තැපැල් ඡන්දය ප්‍රකාශ කළ හැකි බවයි. ඒ අනුව මැතිවරණ රාජකාරිවල නිරත වන රජයේ සේවකයින්ට තැපැල් ඡන්දය භාවිත කිරීමේ අවස්ථාව හිමි වෙයි. මීට අමතරව මැතිවරණ කටයුතු සඳහා සහභාගී වන පොලිස් නිලධාරීන් ඇතුළු ආරක්ෂක අංශ වලට සහ සෘජුවම මැතිවරණ කටයුතු සඳහා සහභාගී වන රජයේ නිලධාරීන්ට ජනවාරි මස 22 වනදා තැපැල් ඡන්ද ප්‍රකාශ කළ හැකියි.", "URL": "https://sinhala.adaderana.lk/news.php?nid=82061", "Category": null, "Parent URL": null}