{"Source": "Adaderana", "Timestamp": "January 25, 2018 01:08 pm", "Headline": "නීති කැඩු ඉන්දීය ධීවරයින් 8ක් නාවික හමුදා අත්අඩංගුවට", "News Content": "උතුරු නාවික විධානයට අනුයුක්ත වේග ප්‍රහාරක මුර යාත්‍රාවක් සහ වේග ප්‍රහාරක යාත්‍රාවක් මඟින් ඩෙල්ෆ්ට් දූපතට වයඹ දෙසින් වූ ශ්‍රී ලංකාවට අයත් මුහුදු ප්‍රදේශයේදී නීති විරෝධී ලෙස ධීවර කටයුතුවල නිරත වූ ඉන්දීය ධීවරයින් 8 දෙනෙකු අත්අඩංගුවට ගෙන තිබේ. ඔවුන්ට අයත් ට්‍රෝලර් යාත්‍රා 2 ක් ද නාවික හමුදා බාරයට ගෙන ඇත. එම ට්‍රෝලර් යාත්‍රාවන් කරෙයිනගර්හි පිහිටි ශ්‍රී ලංකා නාවික නෞකා එළාර ආයතනය වෙතද, ධීවරයින් කන්කසන්තුරය, ශ්‍රී ලංකා නාවික නෞකා උත්තර ආයතනය වෙත ද රැගෙන ඒමට කටයුතු කරන ඇත. ඉන් අනතුරුව එම ධීවරයින් ඉදිරි නීතිමය කටයුතු සඳහා යාපනය, සහකාර ධීවර අධ්‍යක්ෂක වෙත භාර දීමට කටයුතු කර තිබේ.", "URL": "https://sinhala.adaderana.lk/news.php?nid=83510", "Category": null, "Parent URL": null}