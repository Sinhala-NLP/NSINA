{"Source": "Adaderana", "Timestamp": "September 28, 2012 12:53 pm", "Headline": "තේ පානයේ සැබැ වෙනසක් - ලිප්ටන් ෆ්ලේවර්ඩ් තේ ", "News Content": "ජායාරූ 01- ලිප්ටන් නව ෆ්ලේවර්ඩ් තේ සහ ග‍්‍රීන් ටී වර්ග හඳුන්වාදුන් අවස්ථාව. ජායාරූ 02- ලිප්ටන් යුනිලිවර් ශ‍්‍රී ලංකා සමාගමේ තේ ඛාන්ඩ අංශ ප‍්‍රධානි මනින්ද්‍රි බණ්ඩාරනායක මහත්මිය. ජායාරූ 03- යුනිලීවර් ශ‍්‍රී ලංකා සමාගමේ අලෙවි අධ්‍යක්‍ෂ අසංග රණසිංහ, තේ අංශ ප‍්‍රධානී අවින්ද්‍ර ද සිල්වා සහ ලිප්ටන් සහකාර වෙළඳනාම කළමනාකරු මිලින්ද වීරසිංහ වන මහත්වරු. ලොවපුරා තේ පානය කරන ජනතාවගේ විශ්වාසය දිනාගත් අංක 1 තේ වෙළඳනාමය වන ලිප්ටන් ෆ්ලේවර්ඩ් තේ හඳුන්වාදෙමින් ශ‍්‍රී ලංකාවේ සුවිශේෂ සන්ධිස්ථානයක් සනිටුහන් කරයි. තාරුණ්‍ය ඉලක්ක කරගත් ලිප්ටන් නවතම ෆ්ලේවර්ඩ් තේ වර්ග 3 ක් පසුගියදා කොළඹදී පැවති වර්ණවත් හඳුන්වාදීමේ උත්සවයකදී එළිදැක්විය. Earls Grey , Lemon සහ English breakfast යන මෙම ෆ්ලේවර්ඩ් තේ වර්ගවල සුවිශේෂත්වය වන්නේ ශ‍්‍රී ලංකාවේ තේපානය කරන ජනතාවගේ රසය හා අවශ්‍යතා පිළිබඳව දීර්ඝ වශයෙන් කෙරුණු පර්යේෂණයකින් පසු නව්‍යකරණය කළ ෆලේවර්ඩ් තේ හඳුන්වාදීමයි. මෙම වර්ණවත් හඳුන්වාදීමේ උත්සවයට යුනිලීවර් ශ‍්‍රී ලංකා සමාගමේ ජ්‍යෙෂ්ඨ නිලධාරීන් රැසක් හා ජනමාධ්‍යවේදීන් විශාල පිරිසක් සහභාගි වූහ.. “ලිප්ටන් ග‍්‍රීන් ටී” නව නිෂ්පාදන 4 ක්ද මෙම උත්සවයේදී පාරිභෝගික ජනතාව වෙත හඳුන්වාදීම විශේෂත්වයකි. නව සන්නිවේදන ක‍්‍රමෝපායක් සහ නව ඇසුරුමක් සමගින් හඳුන්වාදුන් “ලිප්ටන් ග‍්‍රීන් ටී” තේ වර්ග 4 ක් ඇත. Pure, Mint, Citrus සහ Jasmine එම තේ වර්ග වේ. තේ පානයට ප‍්‍රිය කරන බාල, මහලූ සැමට Positive Drinking හෙවත් සුභවාදි පානයක් ලෙස නව ලිප්ටන් නිෂ්පාදන පාරිභෝජනය කළ හැකියි. ඒ අනුව සෞඛ්‍ය සම්පන්න දිවි පෙවතක් ප‍්‍රිය කරන ජනතාවට ලිප්ටන් නිෂ්පාදන රිසි සේ භාවිතා කළ හැකිවීම විශේෂත්වයකි. 1890 දශකය දක්වා ඉතිහාසයකට උරුමකම් කියන ලිප්ටන් වෙළඳනාමය ආරම්භ කළේ ශ‍්‍රීමත් තෝමස් ලිප්ටන් නම් ස්කොට්ලන්ත ව්‍යාපාරිකයකු වන අතර ඔහු ශ‍්‍රී ලංකාවෙන් ලබාගත් නැවුම් තේවලින් ඇසුරුම් කළ ලිප්ටන් වෙළඳනාමය සහිත තේ යුරෝපයට සහ අමෙරිකාවට අපනයනය කරමින් ලිප්ටන් ඉන්ටර්නැෂනල් සමාගම ආරම්භ කළේය. ශී‍්‍රමත් තෝමස් ලිප්ටන්ගේ ප‍්‍රධාන අරමුණක් වුයේ සැමට දැරිය හැකි මිලකට සහතික කෙරුණු ප‍්‍රමිතියක තේ ලබාදීම සඳහා ලිප්ටන් වෙළඳනාමය පවත්වා ගැනීමයි. ලොව ප‍්‍රකට බහුජාතික සමාගමක් වන යුනිලීවර් සමාගම 1971 දී ලිප්ටන් ඉන්ටර්නැෂනල් සමාගමේ අයිතිය හිමිකර ගැනීමෙන් පසුව ලිප්ටන් වෙළඳනාමය ලොව විශාලතම තේ වෙළඳනාමය බවට මේ වන විට ගොඩනගා ඇත. ඒ අනුව ලෝක තේ නිෂ්පාදනයෙන් 12% ක් යුනිලීවර් සමාගම වර්තමානයේ මිලදී ගන්නා අතර ශ‍්‍රී ලංකාව ඇතුළු තේ වගා කරන රටවල තේවතු 3000 කට අධික සංඛ්‍යාවකින් මෙම තේ ප‍්‍රමාණය ලබා ගනියි. 1890 දශකය දක්වා දිවෙන ඉතිහාසයකට උරුමකම් කියන ලිප්ටන් අතීත වටිනාකම් හා වර්තමාන නව්‍යකරණ සම්මිශ‍්‍රණය කරමින් ලිප්ටන් නව ෆ්ලේවර්ඩ් තේ හා ග‍්‍රීන් ටී වර්ග නිෂ්පාදනය කර තිබේ. යුනිලීවර් ශ‍්‍රී ලංකා සමාගමේ අලෙවි අධ්‍යක්‍ෂ අසංග රණසිංහ මහතා පැවසුවේ ලොව ප‍්‍රමුඛතම තේ නිෂ්පාදන වෙළඳනාමය වන ලිප්ටන් රටවල් 110 කට අධික සංඛ්‍යාවක අලෙවි කෙරෙන අතර ස්වභාවික ගුණය සහ උසස්ම රසයෙන් යුක්ත බවයි. සමතුලිත තේ වගාවක් පිළිබඳ විශ්වාස කරන අප එම පදනම මත ලිප්ටන් වෙළඳනාමය ගොඩනගන බවත්, වෙළඳනාමයේ සාර්ථකත්වයට ප‍්‍රධානතම හේතුව වෙළදපළ අවශ්‍යතාවට ගැලපෙන ලෙස නිරන්තර නව්‍යකරණය බවත්, ඔහු ප‍්‍රකාශ කළේය. ශ‍්‍රී ලංකාවේ තේ පානය ප‍්‍රිය කරන රසවතුන් ඉලක්ක කර ගනිමින් සිදුකළ පර්යේෂණවලින් පසු ලිප්ටන් නව නිෂ්පාදන හඳුන්වාදී තිබේ. යුනිලීවර් ශ‍්‍රී ලංකා සමාගමේ තේ ඛාණ්ඩ අංශ ප‍්‍රධානි මනින්ද්‍රි බණ්ඩාරනායක මහත්මිය, සිය අදහස් දක්වමින් කියා සිටියේ ලොව තේ පානයන් අතර අංක එකේ වැජඹෙන ලිප්ටන් ජනතාවට නැවුම් අත්දැකීම් තවදුරටත් ලබාදීමට නව නිෂ්පාදන හඳුන්වා දී ඇති බවයි. නව්‍යකරණය කෙරුණු ලිප්ටන් තේ අතර සෞඛ්‍ය සම්පන්න දිවිපෙවතක් සඳහා උනන්දු වන අයට ග‍්‍රීන් ටීද නව තේ අත්දැකීම් පිළිබඳ උනන්දු වන අයට විවිධ රසයෙන් යුත් ෆ්ලේවර්ඩ් තේ නිෂ්පාදන ද ඉදිරිපත් කර තිබේ.", "URL": "https://sinhala.adaderana.lk/news.php?nid=27826", "Category": null, "Parent URL": null}