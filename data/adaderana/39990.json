{"Source": "Adaderana", "Timestamp": "December 31, 2013 02:47 pm", "Headline": "සහෝදරයා ඝාතනය කළ පුද්ගලයා අල්ලයි ", "News Content": "තියුණු ආයුධයකින් පහරදී තම සොයුරා ඝාතනය කළ පුද්ගලයෙකු මෝදර පොලීසිය විසින් අත්අඩංගුවට ගෙන තිබේ. ඊයේ(30) දිනයේ මෝදර ඉබ්බගෙවත්ත ප්‍රදේශයේ මහල් නිවාසයක දෙවන මහලේ දී මෙම ඝාතනය සිදුව ඇති බවයි පොලීසිය සඳහන් කළේය. පුද්ගලික ආරවුලක් දුරදිග යාම හේතුවෙන් මෙම ඝාතනය සිදුව ඇති බවට පොලීසිය සිදුකළ විමර්ශන වලදී අනාවරණය වී තිබේ. ඝාතනයට ලක්ව ඇත්තේ 40 හැවිරිදි ඉබ්බගෙවත්ත ප්‍රදේශයේ පදිංචිව සිටි අයෙකි. සැකකරු මෝදර පොලීසිය විසින් අත්අඩංගුවට ගෙන ඇති අතර සිද්ධිය සම්බන්ධයෙන් මෝදර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39990", "Category": null, "Parent URL": null}