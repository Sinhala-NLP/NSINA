{"Source": "Adaderana", "Timestamp": "September 4, 2019 12:24 pm", "Headline": "රාජකීය සුරතලෙක්", "News Content": "අගමැති බොරිස් ජොන්සන්ගේ සුනඛ සුරතලා බ්‍රිතාන්‍ය අගමැති නිල නිවස වෙත රැගෙනවිත් තිබේ. සත්ත්ව අනාථාගාරයක සිට අගමැති නිල නිවස දක්වා ආ මේ සත්ත්වයාගේ පුවත මේ වනවිට කාගෙත් වැඩි අවධානයක් දිනාගෙන ඇති බවට සඳහන් වෙයි. ඩවුනින් වීදියේ අංක 10 පිහිටි අගමැති නිල නිවස වෙත අලුත් අමුත්තෙක් පැමිණීමේ පුවත විදෙස් මාධ්‍ය වාර්තා කර තිබුණි. ඒ නව අගමැති බොරිස් ජොන්සන්ට අයත් මාස 15ක් වයසැති ජැක් රසල් වර්ගයට අයත් සුනඛ සුරතලායි. දකුණු වේල්සයේ සත්ත්ව අනාථාගාරයකින් ගෙනැවිත් හදාවඩා ගෙන ඇති මේ සුනඛ සුරතලාට තවමත් නම් තබා නැහැ. කෙසේ නමුත් ජොන්සන් යුවළගේ ආදරය හා කරුණාව ලබන මේ සුරතලා අද වනවිට බ්‍රිතාන්‍යෙය් ප්‍රථම සුරතලා බවට පත්ව සිටිනවා. මේ සමඟින් දැනටමත් ඩවුනින් වීදියේ වෙසෙන ලැරී නම් බළල් සුරතලා ගැන දනැවතත් කාගේත් අවධානය යොමුව තිබේ. ලක්ෂ 3 ඉක්මවූ අනුගාමිකයන් පිරිසකගෙන් යුත් නම්බර් ටෙන් කැට් ලෙසින් ට්විටර් ගිණුමක් පවා සතු ලැරී ඉතාමත් ප්‍රසිද්ධ සුරතලෙක්. හිටපු අගමැතිවරුන් වන ඩේවිඩ් කැමරන් හා තෙරේසා මේ ගේ කාලයේදී පවා අගමැති නිල නිවසේ විසූ ලැරී සිය නව මිතුරා පිළිබද කෙබදු ප්‍රතිචාරයක් දක්වනු ඇත්දැයි බෙහෝ දෙනෙක් බලා සිටියි.", "URL": "https://sinhala.adaderana.lk/news.php?nid=118244", "Category": null, "Parent URL": null}