{"Source": "Adaderana", "Timestamp": "June 26, 2013 12:13 pm", "Headline": "මනෝ - සම්බන්ධන් හමුවක් ", "News Content": "ප්‍රජාතන්ත්‍රවාදී ජාතික පෙරමුණේ නායක මනෝගනේශන් මහතා සහ දෙමළ ජාතික සන්ධානයේ නායක ආර් සම්බන්ධන් මහතා අතර සාකච්ජාවක් පවත්වා තිබේ. ඊයේ (25) පස්වරුවේ දෙහිවල ප්‍රදේශයේ මෙම සාකච්ජාව පැවති බව සදහන් වෙයි. පැයක පමණ කාලයක් මෙම සාකච්ජාව පැවති අතර එහිදී කරුණු රැසක් පිළිබඳව දෙපාර්ශවය සාකච්ජා කර තිබේ. 13 වන ආණ්ඩුක්‍රම ව්‍යවස්ථා සංශෝදනය සහ උතුරේ මැතිවරණය පිළිබඳව මෙහි දී දීර්ඝ ලෙස සාකච්ජා කර ඇත. මීට අමතරව උතුරු මැතිවරණයේ දී දෙමළ පක්ෂ සහ මුස්ලිම් පක්ෂ දැරිය යුතු ස්ථාවරය සම්බන්ධයෙන් ද සාකච්ජා කර තිබේ. මෙම සාකච්ජාව සදහා දෙමළ ජාතික සන්ධානය නියෝජනය කරමින් මාවෙයි සේනාධිරාජා, අඩෙයිකලනාදන්, සහ එම්.ඒ සුමන්දිරන් යන මන්ත්‍රීවරුන් සහභාගි වී ඇති බව සඳහන් වෙයි.", "URL": "https://sinhala.adaderana.lk/news.php?nid=35257", "Category": null, "Parent URL": null}