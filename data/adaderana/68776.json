{"Source": "Adaderana", "Timestamp": "January 29, 2017 09:52 am", "Headline": "කෙනඩි ගුවන්තොටුපොළේ විරෝධතාවක්", "News Content": "රටවල් කිහිපයක සරණාගතයින්ට අමෙරිකාවට ඇතුළුවීම තහනම් කරමින් එරට ජනාධිපති ඩොනල්ඩ් ට්‍රම්ප් නිකුත් කළ නියෝගයකින් පසු සරණාගතයින් පිරිසක් නිව්යෝර්ක් ජෝන් එෆ්.කෙනඩි ගුවන්තොටුපොළේ දී විරෝධතාවක නිරත වී තිබේ.විරෝධතාකරුවන් ඉල්ලා සිටින්නේ සරණාගතයින් 11 දෙනෙකුට අදාළ තහනම ඉවත් කරන ලෙසයි. ඉරානය, ඉරාකය, ලිබියාව, සෝමාලියාව, සිරියාව සහ යේමනය යන රටවලට බලපැවැත්වෙන පරිදි දින 90ක තහනමක් පැනවීමට ඊයේ(28) නියෝග කර තිබේ.මේ අතර ඩොනල්ඩ් ට්‍රම්ප් සහ ව්ලැඩ්මීර් පුටින් ත්‍රස්තවාදයට එරෙහිව සටන් මෙහෙයවීමට එකඟතාව පළකර ඇත.ඊයේ ඔවුන් අතර පැවති දුරකථන සාකච්ඡාවේ දී මෙම එකඟතාවට පැමිණ ඇති බව වාර්තා වේ.ඩොනල්ඩ් ට්‍රම්ප් ඊයේ ජපානය, ජර්මනිය, ප්‍රංශය සහ ඔස්ට්‍රේලියාව යන රටවල නායකයින් සමඟ දුරකථනය ඔස්සේ සාකච්ඡා කර තිබේ.", "URL": "https://sinhala.adaderana.lk/news.php?nid=68776", "Category": null, "Parent URL": null}