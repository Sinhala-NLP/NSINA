{"Source": "Adaderana", "Timestamp": "August 20, 2019 06:35 am", "Headline": "පෑලියගොඩ හදිසි ගින්නක්-නිවාස 14කට හානි", "News Content": "පෑලියගොඩ පොලිස් වසමේ පෝරණුකොටුව වත්තේ නිවාස පේළියක හදිසි ගින්නක් හට ගෙන ඇතැයි පොලීසිය පවසයි. ඊයේ(19) රාත්‍රී 7.40 ට පමණ මෙම ගින්න හට ගෙන ඇතැයි ‍පෑලියගොඩ පොලීසියට ලද තොරතුරක් මත වහා ක්‍රියාත්මක වී තිබේ. පෑලියගොඩ පොලීසිය හා කොළඹ ගිනි නිවීමේ ඒකකයේ නිලධාරීන් එක්ව ගින්න මැඩ පවත්වා ඇතැයි පොලිස් මාධ්‍ය ප්‍රකාශක කාර්යාලය සඳහන් කරයි. කෙසේ වෙතත් ගින්න හේතුවෙන් ජීවිත හානි කිසිවක් නොමැති අතර, පේළියේ නිවාස 14 කට පමණ හානි සිදුව තිබේ. පෑලිය‍‍ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116964", "Category": null, "Parent URL": null}