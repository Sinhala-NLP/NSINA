{"Source": "Adaderana", "Timestamp": "June 13, 2016 12:11 pm", "Headline": " තැපැල් සේවකයින්ට ප්‍රසාද දීමනා ලැබෙයි", "News Content": "තැපැල් සේවකයන්ට අතිකාල රාජකාරී ඉටුකිරීමේ දී ලබාදෙන ප්‍රසාද ගෙවීම් යළි ලබාදීමට පියවර ගන්නා බව තැපැල් සේවා නියෝජ්‍ය අමාත්‍ය දුලිප් විජේසේකර මහතා පවසයි.අද දෙරණ කළ විමසීමකදී ඔහු සඳහන් කළේ දීර්ඝ කාලයක් තිස්සේ සිදුකළ අදාළ ගෙවීම් යළි ලබාදීමට අවශ්‍ය පියවර ගන්නා බවයි.මේ අතර අදාළ ප්‍රසාද දීමනා අත්හිටුවීම ඇතුළු ඉල්ලීම් කිහිපයක් මුල් කරගනිමින් තැපැල් සේවකයන් ආරම්භ කල අතිකාල සේවාවලින් ඉවත් වීමේ වෘත්තීය ක්‍රියාමාර්ගය තවදුරටත් පැවැත්වෙයි.මේ අතර සමස්ත ලංකා ආයුර්වේද සුවසේවා සංගමය ද අද(13) උදෑසන කාලයේ සංඛේත වර්ජනයක නිරත වුණි.", "URL": "https://sinhala.adaderana.lk/news.php?nid=61048", "Category": null, "Parent URL": null}