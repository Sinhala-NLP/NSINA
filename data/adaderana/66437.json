{"Source": "Adaderana", "Timestamp": "November 26, 2016 12:52 pm", "Headline": "මුහුදේ නාන්න  ගිය සිසුන් දෙන්නෙක් අතුරුදන්", "News Content": "එරාවූර්, පුන්නකුඩා මුහුදේ දියනෑමට ගිය සිසුන් දෙදෙනෙක් දියේ ගිළී අතුරුදන්ව තිබේ.එරාවූර් ප්‍රදේශයේ පාසලක සිසුන් පිරිසක් පුන්නකුඩා මුහුදේ දියනෑමට ගිය අවස්ථාවේ ඔවුන්ගෙන් තිදෙනෙකු රළ පහරට හසුව ගසාගෙන ගොස් ඇත.එහිදී එක් අයෙකු බේරාගෙන ඇති අතර අනෙක් සිසුන් දෙදෙනා දියේ ගිළී අතුරුදන්ව ඇති බව පොලීසිය පැවසුවේය.බේරාගත් සිසුවා ප්‍රතිකාර සඳහා මඩකළපුව රෝහලට ඇතුළත් කර ඇත.අතුරුදන්වූ සිසුන් දෙදෙනා සොයා නාවික හමුදාව සහ පොලීසිය මෙහෙයුම් කටයුතු ආරම්භ කර තිබේ.සිද්ධිය සම්බන්ධයෙන් එරාවූර් පොලීසිය වැඩිදුර විමර්ශන සිදුකරයි.‍", "URL": "https://sinhala.adaderana.lk/news.php?nid=66437", "Category": null, "Parent URL": null}