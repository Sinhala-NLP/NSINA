{"Source": "Adaderana", "Timestamp": "March 11, 2010 03:01 pm", "Headline": "රිය අනතුරෙන් අයෙක් මරුට", "News Content": "කටුවන, රිටිගස්යාය ප්‍රදේශයේ දී සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරන පරිදි අද පෙරවරුවේ ලොරි රථයක් හා යතුරු පැදියක් ගැටීමෙන් මෙම අනතුර සිදුව ඇත. අනතුරින් යතුරු පැදියේ ගමන් ගත් පුද්ගලයින් දෙදෙනාගෙන් එක් අයෙකු ජීවිතක්ෂයට පත්ව ඇති අතර අනෙක් පුද්ගලයා තුවාල ලබා මාතර රෝහලට ඇතුළත් කර ඇති බව සඳහන් වේ. මේ අතර රක්වාන, බාරවත්ත ප්‍රදේශයේ නිවසක තිබී පුද්ගල මළ සිරුරක් ‍සොයාගෙන තිබේ. පහරදීමක් හේතුවෙන් මෙම ඝාතනය සිදුව ඇති බවට විමර්ශනවලදී අනාවරණය වී ඇති බව පොලිස් මාධ්‍ය ප්‍රකාශකවරයා සඳහන් කරයි. ඝාතනයට ලක්ව ඇති පුද්ගලයා රක්වාන, වෙත්තිලකන්ද ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=7201", "Category": null, "Parent URL": null}