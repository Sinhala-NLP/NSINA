{"Source": "Adaderana", "Timestamp": "August 24, 2016 12:06 pm", "Headline": "දුම්වැටි තොගයක් සමග කටුනායකදී තිදෙනෙක් අත්අඩංගුවට", "News Content": "නීති විරෝධීව මෙරටට රැගෙන ආ දුම්වැටි තොගයක් සමග කාන්තාවන් දෙදෙනෙකු ඇතුළු පුද්ගලයින් තිදෙනෙකු කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ.එම දුම්වැටි තොගයේ වටිනාකම රුපියල් ලක්ෂ 28ක් පමණ වන බව නියෝජ්‍ය රේගු අධ්‍යක්ෂ පරාක්‍රම බස්නායක මහතා පැවසුවේය.කොළඹ ප්‍රදේශයේ පදිංචි කාන්තාවන් දෙදෙනෙකු සහ මාතලේ ප්‍රදේශයේ පදිංචි තරුණයෙකු මෙලෙස අත්අඩංගුවට ගෙන ඇති අතර ඔවුන්ගේ ගමන්මළු වල තිබී මෙම දුම්වැටි සොයාගෙන ඇත.විශේෂයෙන් නාදුනන පුද්ගලයින් විසින් ලබාදෙන ගමන් මළු රැගෙන යාමෙන් වළකින් ලෙස ද පරාක්‍රම බස්නායක මහතා ගුවන් මගීන්ගෙන් ඉල්ලීමක් කළේය.", "URL": "https://sinhala.adaderana.lk/news.php?nid=63401", "Category": null, "Parent URL": null}