{"Source": "Adaderana", "Timestamp": "March 18, 2011 06:53 am", "Headline": "බහින්බස්වීම දුරදිග ගිහින්-වෙඩිතබා ඝාතනය කරලා", "News Content": "වෙඩිතැබීමකින් පුද්ගලයෙකු ජීවිතක්ෂයට පත්ව ඇති බව රත්නපුර, ඇහැලියගොඩ පොලිස්බල ප්‍රදේශයේ දික්දෙණිය ග්‍රාමයෙන් වාර්තා වන බව පොලීසිය සඳහන් කරයි. මෙසේ සිය ගොස් ඇත්තේ වයස අවුරුදු 55 ක් පමණ වූ බබුණුසිංහ ආරච්චිගේ අබේවර්ධන නැමැති දොඩන්ගොඩ- එලමුල්ල ලිපිනයේ පදිංචිකරුවෙකුව සිටි අයෙකු බව පොලීසිය කියා සිටියි. ඊයේ මධ්‍යම රාත්‍රීයේ මෙම වෙඩිතැබීම සිදුකර ඇති බවත්, මෘත ශරීරය ඇහැලියගොඩ රෝහලේ මෘත ශරීරාගාරයේ තබා ඇති බවත් පැවසෙයි. පශ්චාත් මරණ පරීක්ෂණය අද දින(18)සිදුකිරීමට නියමිත බව පොලිසිය සඳහන් කරයි. මරණයට පත්වූ පුද්ගලයා සමග ඇතිකරගත්බහින්බස් වීමක් දුරදිග යාමෙන් මෙම අපරාධය සිදු කර ඇති බවත්, අපරාධය සිදු කිරීමෙන් පසුව සැකකරු ප‍්‍රදේශයෙන් පළා ගොස් සැගවී ඇති බවත් පොලීසිය පවසයි. ඇහැලියගොඩ පොලිසිය වැඩිදුර විමර්ශන පවත්වාගෙන යයි.", "URL": "https://sinhala.adaderana.lk/news.php?nid=14917", "Category": null, "Parent URL": null}