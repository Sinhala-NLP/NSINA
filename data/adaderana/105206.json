{"Source": "Adaderana", "Timestamp": "February 28, 2019 01:13 pm", "Headline": "ගෘහ සේවයට ගිය ලාංකික කතුන් පිරිසක් යළි දිවයිනට", "News Content": "කුවේට් රාජ්‍යයේ ගෘහ සේවය සඳහා ගොස් එහිදී විවිධ දුශ්කරතාවන්ට ලක්වු ශ්‍රී ලාංකික ගෘහ සේවිකාවන් පිරිසක් යළි දිවයිනට පැමිණ තිබේ. 52කුගෙන් සමන්විත පිරිසක් අද(28) උදැසන කටුනායක ජාත්‍යන්තර ගුවන්තොටුපොළට පැමිණි බව අද දෙරණ ගුවන් තොටුපළ වාර්තාකරු පැවසීය. ඔවුන් සියලු දෙනාම උතුරු සහ නැගෙනහිර ප්‍රදේශවල පදිංචි කාරියන් වන අතර වැටුප් නොගෙවීම, පහර කෑම් ඇතුළු විවිධ හිරිහැරයන්ට ලක්වීම හේතුවෙන් ඔවුන් සේවය කළ නිවෙස්වලින් පළාවිත් කුවේට් හි ශ්‍රි ලංකා තනාපති කාර්යාලයට අනුබද්ධ රැඳවුම් මධ්‍යස්ථානයක රැදි සිට තිබේ. ගුවන්තොටුපොළට පැමිණි එම පිරිසට ශ්‍රී ලංකා විදේශ සේවා නියුක්ති කාර්යාංශය විසින් සිය නිවෙස් කරා යෑම සදහා ප්‍රවාහන දීමනාවක් ලබා දීමට ද පියවර ගෙන තිබු බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=105206", "Category": null, "Parent URL": null}