{"Source": "Adaderana", "Timestamp": "April 27, 2012 11:06 am", "Headline": "හොර මුදල් නෝට්ටු සමග සැකකරුවෙකු අත්අඩංගුවට", "News Content": "ව්‍යාජ මුදල් නෝට්ටු මුද්‍රණය කළ පුද්ගල‍යෙකු බණ්ඩාරවෙල, කන්දෙවත්ත ප්‍රදේශයේ දී අත්අඩංගුවට ගෙන තිබේ. බණ්ඩාරවෙල, කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු සතුව තිබී රුපියල් දහසේ ව්‍යාජ මුදල් නෝට්ටු 2 ක්, ව්‍යාජ නෝට්ටු මුද්‍රණය කිරීම සඳහා උපයෝගී කරගත් පරිගණක යන්ත්‍රයක් ඇතුළු උපකරණ කිහිපයක් සොයාගෙන ඇත. අත්අඩංගුවට ගත් සැකකරු සම්බන්ධයෙන් බණ්ඩාරවෙල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=23841", "Category": null, "Parent URL": null}