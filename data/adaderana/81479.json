{"Source": "Adaderana", "Timestamp": "December 13, 2017 06:00 pm", "Headline": "එජාපයේ ජයග්‍රහණය සමීක්‍ෂණයකින් තහවුරු වූ හැටි ඇමති නවීන් කියයි", "News Content": "මෙවර පැවැත්වෙන පලාත් පාලන මැතිවරණයේදි නුවරඑළිය දිස්ත‍්‍රක්කයෙන් එක්සත් ජාතික පක්ෂයට 60% ක ජයග‍්‍රහනයක් ලැබෙන බව සමීක්‍ෂණ වලින් හෙලිවී ඇති බව වැවිලි කර්මාන්ත අමාත්‍ය නවින් දිසානායක මහතා පැවසයි. අමාත්‍ය නවින් දිසානායක මහතා මේ බව පැවසුවේ පලාත් පාලන මැතිවරණය පිළිබඳව තලවාකැලේ ලිදුල ප‍්‍රදේශයේ එක්සත් ජාතික පාක්‍ෂීකයන් දැනුවත් කිරිම සඳහා අද (13) පස්වරුවේ පැවති රැස්විමකදීය. මෙහිදි වැඩි දුරටත් අදහස් දැක්වු නවින් දිසානායක මහතා කියා සිටියේ මෙවර පළාත් පාලන මැතිවරණයේදි කාන්තා නියෝජනය සදහා 25%ක අවස්ථාව ලබා දි තිබුණද අප සමාජය තුල කාන්තාවන්ට කාන්තාවන්ම ජන්දය ලබා නොදෙන තත්ත්වයක් පවතින බවයි. එක්සත් ජාතික පක්ෂය තුල දෙවැනි නායකත්ව පෙලක් තිබුණද ශ්‍රී ලංකා පොදු ජන පෙරමුණ තුල එවැනි දෙවැනි පෙලක් නොතිබෙන බවත් ශ්‍රී ලංකා පොදු ජන පෙරමුණ තුල නාම යෝජනා භාර දිමට පවා අය සොයා ගැනිමට ගැටළුවක් වි ඇති බව නවින් දිසානායක මහතා කියා සිටියි.", "URL": "https://sinhala.adaderana.lk/news.php?nid=81479", "Category": null, "Parent URL": null}