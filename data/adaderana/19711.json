{"Source": "Adaderana", "Timestamp": "November 1, 2011 09:10 am", "Headline": " අත් බෝම්බ ප්‍රහාරයෙන් අයෙක් මරුට-6 ට තුවාලයි", "News Content": "අත් බෝම්බ ප්‍රහාරයකින් වාද්දූව - දෙල්දූව ප්‍රදේශයේ පුද්ගලයෙකු මියගොස් තිබේ. දෙපිරිසක් අතර ඇති වු බහින් බස්වීමක් දුර දිග යාමෙන් ඊයේ රාත්‍රීයේ මෙම අත් බෝම්බ ප්‍රහාරය එල්ල වී ඇති බව වාද්දූව පොලිසිය ප්‍රකාශ කරයි. මෙහිදි තවත් පුද්ගලයින් 6 දෙනෙකු තුවාල ලබා තිබේ. තුවාල ලැබූ පුද්ගලයින් පානදුර , ගෝනදුව සහ නාගොඩ යන රෝහල් වල ප්‍රතිකාර ලබන බව වාද්දූව පොලිසිය ප්‍රකාශ කරයි. වාද්දූව පොලිසිය මෙම ගැටුම සම්බන්ධයෙන් විමර්ශන කටයුතු ආරම්භ කර ඇති අතර මියගිය පුද්ගලයාගේ පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=19711", "Category": null, "Parent URL": null}