{"Source": "Adaderana", "Timestamp": "June 3, 2010 10:22 am", "Headline": "ජෛව විවිධත්ව අක්‍රමිකතා වැලකීමට කමිටුවක්", "News Content": "ජෛව විවිධත්වය පදනම් කරගෙන සිදුකෙරෙන අක්‍රමිකතා වැළැක්වීම සඳහා කාර්යය සාධන බලකායක් පිහිටුවීමට පියවරගෙන තිබේ. තාක්ෂණ හා පර්යේෂණ අමාත්‍ය මහාචාර්ය තිස්ස විතාරණ මහතා විසින් මෙම කාර්යය සාධන බලකාය පිහිටුවා ඇති බව සඳහන්ය. ශ්‍රි ලංකාවේ කොතළහිඹුටු වලට ජපානය ලබාගත් පේටන් බලපත්‍රය පිළිබඳව කරුණු සොයා බැලීම මෙහි ප්‍රධාන අරමුණ වී තිබේ. රජයේ ඉහළ පෙලේ නිලධාරීන් හා විද්‍යාඥයින් 12 දෙනෙකුගෙන් මෙම විශේෂ කාර්යය සාධන බලකාය සමන්විත වේ. මාස දෙකක කාලයක් තුළ අදාළ කාර්යය සාධන වාර්තාව ඇමතිවරයාට භාරදීමට නියමිත බව තාක්ෂණ හා පර්යේෂණ අමාත්‍යාංශය පවසයි.", "URL": "https://sinhala.adaderana.lk/news.php?nid=8775", "Category": null, "Parent URL": null}