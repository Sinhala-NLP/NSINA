{"Source": "Adaderana", "Timestamp": "February 26, 2016 10:36 am", "Headline": "අනතුරින් 1ක් මරුට-විදේශීය ජාතිකයෙක් රෝහලට", "News Content": "ගාල්ල - මාතර ප්‍රධාන මාර්ගයේ වැලිගම නගරයේ ඉන්ධන පිරවුම්හල අසළදී සිදු වූ රිය අනතුරකින් පුද්ගලයෙකු මියගොස් තිබේ.මෝටර් රථයක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ මෝටර් රථයේ රියදුරු සහ එහි ගමන් ගත් විදේශිය ජාතිකයෙකු වලාන රෝහලට ඇතුළත් කර ඇති අතර එහිදී රියදුරු මියගොස් තිබේ.මියගොස් ඇත්තේ 41 හැවිරිදි මාතර, පඹුරණ ප්‍රදේශයේ පදිංචිව සිටි පුද්ගලයෙකි.අනතුරෙන් තුවාල ලැබූ විදේශීය ජාතිකයා වැඩිදුර ප්‍රතිකාර සඳහා මාතර මහ රෝහලට මාරකර යවා තිබේ.වැලිගම පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57606", "Category": null, "Parent URL": null}