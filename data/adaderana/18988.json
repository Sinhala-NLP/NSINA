{"Source": "Adaderana", "Timestamp": "September 27, 2011 08:41 am", "Headline": "ජනපති යළි දිවයිනට පැමිණෙයි", "News Content": "අමෙරිකාවේ නිව්යෝර්ක් නුවර පැවති 66 වන එක්සත් ජාතීන්ගේ මහා මණ්ඩල සැසිවාරය සඳහා සහභාගී වූ ජනාධිපති මහින්ද රාජපක්ෂ මහතා අද(27) අලුයම යළි දිවයිනට පැමිණියේය. අද අලුයම 5.30ට පමණ ජනාධිපති මහින්ද රාජපක්ෂ මහතා කටුනායක ජාත්‍යන්තර ගුවන්තොටුපළින් දිවයිනට පැමිණි බව ජනාධිපති මාධ්‍ය අංශය සඳහන් කරයි. 66 වන එක්සත් ජාතීන්ගේ මහා මණ්ඩල සැසිවාරය සඳහා පසුගිය 19 වන දින දිවයිනෙන් පිටත්ව ගිය ජනාධිපති මහින්ද රාජපක්ෂ මහතා පසුගිය 23 වන දින මහා මණ්ඩල සැසිවාරය ඇමතුවේය. මෙම සංචාරය තුළ දී ජනාධිපතිවරයා එක්සත් ජාතීන්ගේ මහලේකම් බැන්කී මූන් මහතා සමඟ ද විශේෂ සාකච්ඡාවක් පවත්වනු ලැබීය. ඊට අමතරව ජනාධිපති මහින්ද රාජපක්ෂ මහතා අමෙරිකානු ජනාධිපති බැරැක් ඔබාමා, ඉන්දියානු අග්‍රාමාත්‍ය ආචාර්ය මන්මෝහන් සිං, ඉරාන ජනාධිපති මහමුද් අහමඩි නෙජාඩ් ඇතුළු රාජ්‍ය නායකයින් රැසක් සමඟ ද්විපාර්ශික සාකච්ඡා පැවැත්වීය.", "URL": "https://sinhala.adaderana.lk/news.php?nid=18988", "Category": null, "Parent URL": null}