{"Source": "Adaderana", "Timestamp": "December 23, 2017 08:26 am", "Headline": " අලියා අහිංසක ජීවිතයක් නතර කරයි", "News Content": "හොරොව්පතාන, මොරවැව ප්‍රදේශයේදී අලියෙකුගේ පහරදීමෙන් පුදගලයෙකු මියගොස් තිබේ. ඊයේ (22) මධ්‍යම රාත්‍රී 12.00ට පමණ මෙම පහරදීම සිදුව ඇති අතර තවත් පුද්ගලයෙකු තුවාල ලබා ඇති බව පොලීසිය පැවසුවේය. තුවාල ලැබූ පුද්ගලයා අනුරාධපුර රෝහලේ ප්‍රතිකාර ලබන බව සඳහන්ය. මියගොස් ඇත්තේ මොරවැව ප්‍රදේශයේ පදිංචිව සිටි 43 හැවිරිදි පුද්ගලයෙකි. මේ වන විට හොරොව්පතාන, මොරවැව කපුගොල්ලෑව මාර්ගය අවහිර කරමින් ප්‍රදේශවාසීන් උද්ඝෝණයේ නිරත වන බව අද දෙරණ ප්‍රාදේශීය වාර්තාකරු පැවසුවේය.", "URL": "https://sinhala.adaderana.lk/news.php?nid=81953", "Category": null, "Parent URL": null}