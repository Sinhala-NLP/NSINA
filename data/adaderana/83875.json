{"Source": "Adaderana", "Timestamp": "February 1, 2018 04:34 pm", "Headline": "ධනංජයද සිල්වා හතරවන ටෙස්ට් ශතකය වාර්තා කරයි ", "News Content": "බංගලාදේශ කණ්ඩායම සමඟ පැවැත්වෙන පළමු ටෙස්ට් ක්‍රිකට් තරඟයේ දී සිය සිව් වන ටෙස්ට් ශතකය වාර්තා කිරීමට ධනංජයද සිල්වා සමත්ව තිබේ. තරඟය දෙවන දිනය සඳහා නතර කරන විට ශ්‍රී ලංකා කන්ඩායම සිය පළමු ඉනිම සඳහා එක් කඩුල්ලක් දැවී ලකුණු 187ක් ලබා සිටියේය. නොදැවී පන්දුවට පහරදෙමින් සිටි ධනංජයද සිල්වා ලකුණු 104ක් ද, කුසල් මෙන්ඩිස් ලකුණු 83ක් ද, ලබා සිටියේය. දිමුත් කරුණාරත්න කිසිඳු ලකුණක් නොලබා දැවී ගියේය. බංගලාදේශ කණ්ඩායම පළමු ඉනිම සඳහා සියලු දෙනා දැවී ලකුණු 513ක් ලබාගැනීමට සමත් වූ අතර ශ්‍රී ලංකා කණ්ඩායම බංගලාදේශ පළමු ඉනිමට වඩා ලකුණු 326ක් පිටුපසින් සිටියි.", "URL": "https://sinhala.adaderana.lk/news.php?nid=83875", "Category": null, "Parent URL": null}