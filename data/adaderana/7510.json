{"Source": "Adaderana", "Timestamp": "March 26, 2010 09:38 am", "Headline": "පාසල් පෝෂණයට මන්ද පෝෂණය ", "News Content": "මෙරට පාසල් වල ක්‍රියාත්මක පෝෂණ ව්‍යාපෘතියට අදාළ ආහාර සැපයුම්කරුවන් සඳහා මුදල් නොගෙවීම හේතුවෙන් එම ව්‍යාපෘතිය අකර්මන්‍ය වී ඇතැයි ලංකා ගුරු සංගමය පවසයි. එහි ප්‍රධාන ලේකම් ජෝසප් ස්ටාලින් මහතා නිවේදනයක් නිකුත් කරමින් සඳහන් කරන්නේ 2009 වසරේ නොවැම්බර් මස සිට සැපයුම්කරුවන්‍ට රුපියල් මිලියන 690 ක පමණ මුදලක් හිඟ වශයෙන් ගෙවිය යුතු බවයි. දිවයිනේ පාසල් 7630 ක පමණ පෝෂණ ව්‍යාපෘතිය ක්‍රියාත්මක වූ අතර මේ වන විට ඇතැම් පාසල් වල එය නතර වී හෝ අඩපණ වී ඇතැයි ඔහු පවසයි. එබැවින් අදාළ හිඟ මුදල් ගෙවීමට කටයුතු කිරීමෙන් මෙම ව්‍යාපෘතිය අඛණ්ඩව ක්‍රියාත්මක කරගෙන යාම කටයුතු සලස්වන්නැයි ලංකා ගුරු සංගමය බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=7510", "Category": null, "Parent URL": null}