{"Source": "Adaderana", "Timestamp": "December 15, 2017 12:18 pm", "Headline": "ගින්නකින් දරුවන් දෙදෙනෙකුගේ ජිවිත අනූ නවයෙන් බේරෙයි ", "News Content": "පල්ලම පොලිස් වසමට අයත් ආඩිගම නාමල්ගම ප්‍රදේශයේ නිවසක් ගිනිගෙන විනාශ වී තිබේ. මේ නිවසේ පවුල් තුනකට අයත් හත්දෙනෙකු ජිවත් වන අතර ඉන් දෙදෙනෙකු කුඩා දරුවන් වේ. ඊයේ (14) රාත්‍රි දහයට පමණ ගින්න හටගෙන ඇති අතර ගින්න හටගන්නා අවස්ථාවේ සියලු දෙනා නිවසේ සිට ඇති අතර මාස දෙකක් වයස ඇති දරුවෙකු හා හත් හැවිරිදි දරුවෙකු ගින්න මුලින් හට ගත් බවට සැක කරන ස්ථානයේ නිදා සිට ඇත . කුඩා දරුවාගේ මව ඒ අවස්ථාවේ එම ස්ථානයට පැමිණීම හේතුවෙන් දරු දෙදෙනාගේ ජිවිත බේරී තිබේ . මේ ගින්නට හේතුව මෙතෙක් අනාවරණය වී නොමැති අතර ගින්නෙන් ලක්ෂ විස්සක පමණ හානියක් සිදුව තිබේ . පල්ලම පොලිසිය මේ පිළිබද පරීක්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=81550", "Category": null, "Parent URL": null}