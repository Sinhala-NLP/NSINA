{"Source": "Adaderana", "Timestamp": "August 13, 2012 01:45 pm", "Headline": "බේබද්දන්ට කියවන්න හොඳ කතාවක්", "News Content": "රක්වාන නගරයේ මත්පැන් අලෙවි කරන තැබෑරුමකට රහසිගත ලෙස ඇතුළු වු තරුණ‍යෙකු එහි තිබු මත්පැන් පානයකර මත්වීම නිසා ඒ තුළම නින්ද ගොස් තිබේ. තැබැරූමේ හිමිකරුවන් අද (13) පෙරවරුවේ එය විවෘත කරන අවස්ථාවේදීත් අදාළ තරුණයා ඒ තුළ නිදාගෙන සිටින අයුරු දැක ඔවුන් ඒ පිළිබඳ රක්වාන පොලිසියට දැනුම් දී ඇත. ඒ අනුව ක්‍රියාත්මක වු පොලිසිය සැකකරු අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ රක්වාන ඕබඩකන්ද ප්‍රදේශයේ පදිංචි 27 හැවිරිදි තරුණයෙකි. අදාළ තරුණයා තැබෑරුමේ වහලයේ උළු ඉවත් කර ඊයේ (12) රාත්‍රී ඒ තුළට ඇතුළු වී ඇතැයි පොලිසිය පවසයි. සිද්ධිය සම්බන්ධයෙන් මේ වන විට විමර්ශන ආරම්භ කර ඇතැයි ද පොලිසිය කියයි.", "URL": "https://sinhala.adaderana.lk/news.php?nid=26548", "Category": null, "Parent URL": null}