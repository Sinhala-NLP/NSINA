{"Source": "Adaderana", "Timestamp": "February 16, 2016 05:22 pm", "Headline": "අධිකරණ බිමේ යකා නැටූ හිමිවරුන් හයක් ඇතුළු 11 ක් යළිත් රිමාන්ඩ්", "News Content": "අධිකරණයට අපහාසවන ලෙස අධිකරණ භූමියේ කලහකාරී ලෙස හැසිරුණු භික්ෂුන් වහන්සේලා හය දෙනෙකු ඇතුළු 11 දෙනෙකු මාර්තු මස 01 වන දින දක්වා රක්ෂිත බන්ධනාගාර ගත කර තිබේ.අදාළ නඩුව අද(16)කැඳවූ අවස්ථාවේදී හෝමාගම මහේස්ත්‍රාත් අධිකරණය විසින් මෙලෙස රක්ෂිත බන්ධනාගාර ගත කළ පිරිසට භික්ෂුන් හයදෙනෙකු,පිරිමින් සිව්දෙනෙකු හා එක් ස්ත්‍රීයකද ඇතුළත් වන බව අදදෙරණ වාර්තාකරු පවසයි.අධිකරණය‍ට අපහාස කිරීමේ හා සන්ධ්‍යා එක්නැලි‍ගොඩ මියට බැණ තර්ජනය කිරීමේ සිද්ධියට අත්අඩංගුවට ගනු ලැබූ බොදුබල සේනා සංවිධානයේ මහලේකම්,පූජ්‍ය ගලගොඩඅත්තේ ඥානසාර හිමියන් පළමුව අධිකරණයට ඉදිරිපත් කරනු ලැබූ ඉකුත් ජනවාරි 26 වන දින ගිහිපැවදි පිරිසක් අධිකරණ භූමියට බලහත්කාරයෙන් ඇතුළුවී කලකෝලාහල කරන ලදී.ඉක්බිතිව එම සිද්ධියට අදාළව වීඩියෝ දර්ශන ආශ්‍රයෙන් එම පිරිස් හඳුනා ඔවුන් වහා අත්අඩංගුවට ගෙන අධිකරණයට ඉදරිපත් කරන ලෙස හෝමාගම මහේස්ත්‍රාත් විසින් නියෝග කළ අතර පසුව එම පිරිස් ‍අවස්ථා කිහිපයකදී පොලීසියට බාරවීමෙන් පසු අධිකරණයට ඉදිරිපත් කොට රක්ෂිත බන්ධනාගාර ගතකරන ලදී.ඒ අනුව අදාළ නඩුව අද දිනයේ යළි කැඳවමින් මෙම පිරිස අධිකරණයට ඉදිරිපත් කළ අවස්ථාවේදී මෙලෙස මාර්තු 01 වන දින දක්වා යළි රක්ෂිත බන්ධනාගාර ගතකළ බව අදදෙරණ වාර්තාකරු පවසයි.", "URL": "https://sinhala.adaderana.lk/news.php?nid=57270", "Category": null, "Parent URL": null}