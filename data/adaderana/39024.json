{"Source": "Adaderana", "Timestamp": "November 22, 2013 10:08 am", "Headline": "බසයකට හානි කර රියදුරුට හා සහයකට තැලූ 2ක් මාට්ටු", "News Content": "පෞද්ගලික බස් රථයකට පහර දී අලාභ හානි සිදු කර එම බස් රථයේ රියදුරුට සහ කොන්දොස්තරවරයාටද පහර දී තුවාල සිදු කළ බව කියන සිද්ධියකට සම්බන්ධ බව කියන සැකකරුවන් දෙදෙනෙකු අත්අඩංගුවට ගෙන ඇති බව පුත්තලම පොලීසිය පවසයි. ඊයේ අලුයම 12.10 ට පමණ පුත්තලම ලංකා ගමනාගමන මණ්ඩලයට අයත් ඩිපෝව ආසන්නයේදී අනුරාධපුරයේ සිට මාතර දක්වා ගමන් කළ බස් රථයකට පහරදීම සිදු කර තිබුණි. එම පහර දීමෙන් බස් රථයට හානි සිදුවී තිබු අතර බස් රථයේ රියදුරු සහ කොන්දොස්තරවරයා තුවාල ලබා පුත්තලම මුලික රෝහලට ඇතුළත් කර තිබිණ. සිද්ධිය සම්බන්ධයෙන් අඅත්අඩංගුවට ගෙන ඇත්තේ පුත්තලම ආනන්ද මාවතේ පදිංචිකරුවෙකු සහ පුත්තලම කිරිවැව ආසන්නයේ පදිංචිකරුවෙකු බව අප වාර්තාකරු කියයි. මෙම සිද්ධියට සම්බන්ධ ප්‍රධාන සැකකරු ප්‍රදේශය අතහැර පලාගොස් ඇති බව පොලීසිය කියයි. ඔහු තාවකාලික පදනම මත බස් රථ වල රියදුරෙකු ලෙස සේවය කරන අයෙකු බවට පොලීසිය හදුනාගෙන ඇත. බස් රථ වලට මගීන් පටවා ගැනීමේදී ඇති තරඟකාරීත්වය මෙම පහර දීමට හේතුව බවට විශ්වාස කළ හැකි යැයි පොලීසිය කියයි. සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය. වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=39024", "Category": null, "Parent URL": null}