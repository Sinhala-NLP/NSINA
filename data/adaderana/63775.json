{"Source": "Adaderana", "Timestamp": "September 4, 2016 02:51 pm", "Headline": " ආනන්දි සෂිදරන්ගෙන් ඉල්ලීමක්", "News Content": "යුද්ධය අවසන් වූ දින කිහිපය තුළ ආරක්ෂක අංශ වෙත භාර වූ පුද්ගලයින් අතුරුදන්වීම සම්බන්ධයෙන් විශේෂ අවධානයක් යොමු කළ යුතු බව උතුරු පළාත් සභා මන්ත්‍රිනී ආනන්දි සෂිදරන් මහත්මිය පවසයි.ඇය පෙන්වා දෙන්නේ යුද්ධය අවසන් වීමෙන් පසුව සාක්ෂි සහිතව ආරක්ෂක අංශ වෙත භාරදුන් පිරිස් සම්බන්ධයෙන් මෙතෙක් කිසිඳු තොරතුරක් වාර්තා නොවන බවයි.එලෙස අතුරුදන්වූවන් සම්බන්ධයෙන් අවධානය යොමු කරන ලෙස එක්සත් ජාතීන්ගේ සංවිධානයේ මහ ලේකම්වරයාගෙන් ඉල්ලා සිටි බව ද ආනන්දි සෂිදරන් මන්ත්‍රීවරීය පවසයි.ඇය වැඩිදුරටක් පෙන්වා දෙන්නේ තම ස්වාමියා ඇතුළු පිරිසක් යුද්ධය අවසන් වූ දිනයේ දී ආරක්ෂක අංශ වෙත භාරවී ඇතත් ඔවුන් සම්බන්ධයෙන් කිසිඳු තොරතුරක් මෙතෙක් වාර්තා වී නොමැති බවයි.ආනන්දි සෂිදරන් මහත්මියගේ ස්වාමිපුරුෂයා වන එලිලන් නැමැත්තා එල්.ටී.ටී.ඊ. සංවිධානයේ හිටපු සන්නද්ධ අංශ නායකයෙකු ලෙස කටයුතු කර තිබේ.", "URL": "https://sinhala.adaderana.lk/news.php?nid=63775", "Category": null, "Parent URL": null}