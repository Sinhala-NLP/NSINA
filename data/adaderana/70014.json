{"Source": "Adaderana", "Timestamp": "February 23, 2017 03:42 pm", "Headline": "හොරෙන් ඉන්දියා පනින්න ගිය ලාංකිකයා මාට්ටු", "News Content": "නීති විරෝධීව ඉන්දියාවට ඇතුළුවීමේ චෝදනා මත ශ්‍රී ලාංකිකයෙකු එරට මණ්ඩපම් සරණාගත කඳවුරේ සැඟව සිටියදී අත්අඩංගුවට ගෙන තිබේ.මෙම පුද්ගලයා තවත් පුද්ගලයෙකු සමඟ පසුගිය 09 දා තලෙයිමන්නාරමේ සිට බෝට්ටුවකින් ඉන්දියාවට පැමිණ ඇති බව ඉන්දීය මාධ්‍ය වාර්තා කළේය.අත්අඩංගුවට ගත් සැකකරු 42 හැවිරිදි පුද්ගලයෙකු වන අතර සිය දියණිය සොයාගැනීමේ අරමුණින් ඉන්දියාවට පැමිණි බව එරට පොලීසිය සිදුකළ ප්‍රශ්න කිරීම්වලදී ඔහු ප්‍රකාශ කර තිබේ.වලංගු ගමන් බලපත්‍රයක් හෝ ලියකියවිලි නොමැතිවීම හේතුවෙන් අදාළ ශ්‍රී ලාංකිකයා අත්අඩංගුවට ගත් බව ඉන්දීය පොලීසිය ප්‍රකාශ කර ඇත.බෝට්ටුවෙන් පැමිණි අනෙක් පුද්ගලයා අත්අඩංගුවට ගැනීම සඳහා ඉන්දීය පොලීසිය විමර්ශන සිදුකරන බවද සඳහන්ය.", "URL": "https://sinhala.adaderana.lk/news.php?nid=70014", "Category": null, "Parent URL": null}