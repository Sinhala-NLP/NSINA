{"Source": "Adaderana", "Timestamp": "June 17, 2010 04:30 pm", "Headline": "ප්‍රතිපාදන ‍කොමිසම ඉදිරිපිට සත්‍යග්‍රහයක්", "News Content": "අන්තර් විශ්ව විද්‍යාල ශිෂ්‍ය බලමණ්ඩලය සංවිධානය කළ සත්‍යග්‍රහයක් විශ්ව විද්‍යාල ප්‍රතිපාදන ‍කොමිසන් සභාව ඉදිරිපිට පැවැත්වේ. පේරාදෙණිය විශ්ව විද්‍යාලයේ සම සෞඛ්‍ය උපාධි පාඨමාලාව වසරකින් අඩුකිරීමට විරෝධය පළකරමින් මෙම සත්‍යග්‍රහය සංවිධානය කළ බව අන්තර් විශ්ව විද්‍යාල ශිෂ්‍ය බලමණ්ඩලයේ කැඳවුම්කරු උඳුල් ප්‍රේමරත්න මහතා සඳහන් කළේය. අදාළ පාඨමාලාව නියමිත පරිදි ක්‍රියාත්මක කරන ‍තෙක් සත්‍යග්‍රහය අඛණ්ඩව පවත්වන බව ඔහු පැවසුවේය. අද මධ්‍යහ්න 12 ට පැවැත්වූ උද්ඝෝෂණයකින් අනතුරුව සත්‍යග්‍රහය ආරම්භ කළ අතර මෙය කඩාකප්පල් කිරීමට රජය උත්සහ දරමින් සිටින බවට ද උඳුල් ප්‍රේමරත්න මහතා චෝදනා කර සිටි‍යේය. කෙසේවුවත් විශ්ව විද්‍යාල ප්‍රතිපාදන කොමිසන් සභාව ඉදිරිපිට දී මෙවැනිම සත්‍යග්‍රහයක් ඊයේ ආරම්භ කිරීමට උත්සාහ ගත් අවස්ථාවේ එය විසුරුවා හැරීමට පොලිසිය ක්‍රියාකළ බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=9061", "Category": null, "Parent URL": null}