{"Source": "Adaderana", "Timestamp": "June 12, 2011 11:35 am", "Headline": "එල්.ටී.ටී.ඊය ජාත්‍යන්තර වශයෙන් පරාද නෑ", "News Content": "දේශීය වශයෙන් ත්‍රස්තවාදය අවසන් කළ ද ජාත්‍යන්තර වශයෙන් තවමත් ත්‍රස්තවාදය පරාජය ‍කර නොමැති බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. රජය ජාත්‍යන්තර වශයෙන් එල්.ටී.ටී.ඊ ත්‍රස්වාදය පරාජය කිරීමේ අභියෝගයද භාර ගෙන ඇති බව අමාත්‍යවරයා සඳහන් කරයි. එක්සත් ජාතීන්ගේ ශ්‍රී ලංකා උප නිත්‍ය නියෝජිත ලෙස කටයුතු කරන මේජර් ජෙනරාල් ශවේන්ද්‍ර සිල්වා විසින් ශ්‍රී ලංකාවේ ඉතිහාසය අළලා රචිත\"2600 වසරක ශ්‍රී ලාංකේය අනන්‍යතාවය\"නමැති කෘතිය එළිදැක්වීම සඳහා දළඳා මාළිගාවේ කෞතුකාගාර ශ්‍රවණාගාරයේ ඊයේ ‍පැවති උත්සවයට එක් වෙමින් අමාත්‍යවරයා මෙම අදහස් පළ කළේය. එහි දී වැඩිදුරටත් අදහස් දැක් වූ ‍අමාත්‍ය කෙහෙළිය රඹුක්වැල්ල මහතා කියා සිටියේ බුදුදහමට අනුව යමින් ජාත්‍යන්තර වශයෙන් රටට එල්ල වන බලපෑම් පරාජය කිරීමට කටයුතු කළ හැකි බවයි.", "URL": "https://sinhala.adaderana.lk/news.php?nid=16706", "Category": null, "Parent URL": null}