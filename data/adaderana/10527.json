{"Source": "Adaderana", "Timestamp": "August 30, 2010 03:12 pm", "Headline": "විද්‍යාවෙන් සුදුසුකම් ලබන සියල්ලන් හෙද සේවාවට ගන්නැයි උපදෙස්", "News Content": "අධ්‍යයන පොදු සහතික පත්‍ර උසස් පෙළ විභාගයේ විද්‍යා විෂය ධාරාවෙන්, සුදුසුකම් ලබන සියලු දෙනා හෙද සේවාවට බඳවා ගැනීමට සෞඛ්‍ය අමාත්‍ය මෛත්‍රීපාල සිරිසේන මහතා අදාළ බලධාරීන්ට උපදෙස් ලබා දී තිබේ. රෝහල් වල දැනට පවතින හෙද හිඟය හේතුවෙන් රෝහල් කටයුතු විධිමත්ව පවත්වා‍ ගෙන යාමට බාධා එල්ල වී ඇති බව සෞඛ්‍ය අමාත්‍යාංශය පවසයි. ඒ අනුව ඉදිරි මාස 2 ක තුළ හෙද හෙදියන් 4540 දෙනෙකු බඳවා ගැනීමට කටයුතු යොදා ඇති බව එම අමාත්‍යාංශය පෙන්වා දෙයි. මීට අමතරව තවත් හෙද හෙදියන් 15, 000 ක් බඳවා ගැනීම සඳහා නවතම වැඩසටහනක් ආරම්භ කිරීමට කටයුතු යොදා ඇති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=10527", "Category": null, "Parent URL": null}