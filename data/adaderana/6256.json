{"Source": "Adaderana", "Timestamp": "January 26, 2010 12:24 pm", "Headline": "ඉන්දියා බංග්ලාදේශ ටෙස්ට් තරගයේ තෙවන දිනය අද", "News Content": "ඉන්දියාව හා බංග්ලාදේශය අතර පැවැත්වෙන දෙවන ටෙස්ට් තරගයේ තෙවන දිනය අදය. තරගයේ කාසියේ වාසිය දිනා ගත් බංග්ලාදේශ කණ්ඩායම පළමුව පන්දුව‍ට පහර දුන් අතර ඔවුන් සියළු දෙනා දැවී ලබා ගත්තේ ලකුණු 233 ක් පමණි. බංග්ලා‍දේශ කණ්ඩායම වෙනුවෙන් මොහොමඩ් මහමදුල්ලා ‍නොදැවී ලකුණු 96 ක් ලබා ගත් අතර පන්දු යැවීමේ දී ඉන්දීය කණ්ඩායමේ ඉෂාන්ත් ශර්මා කඩුළු 4 ක් සහ සහීර් ඛාන් කඩුළු 3 ක් දවා ගැනීමට සමත් විය. ඉන්දීය කණ්ඩායම වෙනුවෙන් සචින් තෙන්ඩුල්කාර් ලකුණු 143 ක් සහ රාහුල් ඩ්‍රාවිඩ් ලකුණූ 111 ක් ලබා ගත්තේය. පිළිතුරු ඉනිම ක්‍රීඩා කරමින් සිටින ඉන්දීය කණ්ඩායම ඊයේ දිනය නිමා වන විට කඩුළු 5 ක් දැවී ලකුණු 459 ක් ලබා සිටියහ.", "URL": "https://sinhala.adaderana.lk/news.php?nid=6256", "Category": null, "Parent URL": null}