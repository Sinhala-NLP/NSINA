{"Source": "Adaderana", "Timestamp": "July 8, 2018 04:04 pm", "Headline": "අපි ඉදිරිපත් කරපු සංශෝධන ආණ්ඩුවේ සංශෝධන විදියට ඉදිරිපත් කරා", "News Content": "දේශපාලන අරමුණු වෙනුවෙන් ආණ්ඩුව තමන්ට අවශ්‍ය ආකාරයට විගණන පනත සම්මත කරගෙන ඇති බව ජනතා විමුක්ති පෙරමුණ පවසයි. අද (08) පැවති මාධ්‍ය හමුවකට එක් වෙමින් ජනතා විමුක්ති පෙරමුණේ පාර්ලිමේන්තු මන්ත්‍රී සුනිල් හදුන්නෙත්ති මහතා මේ බව ප්‍රකාශ කළේය. මුල් පනත සහ සම්මත වූ පනත අතර පැහැදිලි පරස්පරතාවයක් තිබෙන බවද ඒ මහතා ප්‍රකාශ කළේය. විගණනයේදී වැරදිකරුවෙක් ලෙස හඳුනාගන්නා පුද්ගලයෙක්ගෙන් එම දණ්ඩණය අය කර ගනීමේ බලය විගණන කොමිසමට තිබිය යුතු බවත් පනත අනුව එම බලය අමාත්‍යංශ ලේකම්වරුන්ට පවරා ඇති බවද සුනිල් හදුන්නෙත්ති මහතා පැවසීය. අප විසින් ඉදිරිපත් කළ සංශෝධන ආණ්ඩුව ඉදිරිපත් කළ සංශෝධන ආකාරයෙන් ඉදිරිපත් කර ඇති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=92191", "Category": null, "Parent URL": null}