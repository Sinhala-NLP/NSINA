{"Source": "Adaderana", "Timestamp": "February 20, 2019 12:06 pm", "Headline": "ගජමුතු විකුණා මුදල් සොයන්න ගිය සිහිනය බොඳ වෙයි", "News Content": "අලෙවිය සඳහා රැගෙන යමින් තිබූ ගජමුතු 02ක් සමඟ පුද්ගලයින් දෙදෙනෙකු අනුරාධපුර බස්නැවතුම්පළ අසලදී අත්අඩංගුවට ගෙන ඇති බව අද දෙරණ වාර්තාකරු පැවසීය. අනුරාධපුර විශේෂ කාර්ය බලකායට ලද තොරතුරක් මත ඊයේ(19) සවස මෙම අත්අඩංගුවට ගැනීම සිදු කර ඇත. අදාළ සැකකරුවන් දෙදෙනා විසින් මෙම ගජමුතු දෙක ලක්ෂ 10කට පමණ අලෙවි කිරීමට පැමිණ ඇති බවට තොරතුරු අනාවරණය වී තිබේ. මෙලෙස අත්අඩංගුවට ගත් දෙදෙනා තාලව සහ හොරණ ප්‍රදේශයේ පදිංචිකරුවන් වන අතර ඔවුන් 43, 48 හැවිරිදි පුද්ගලයන් බව අප වාර්තාකරු පවසයි. අදාළ සැකකරුවන් අද(20) අනුරාධපුර වනජීවි දිස්ත්‍රික් කාර්යාලයට බාර දී ඇති අතර සිද්ධිය සම්බන්ධයෙන් අනුරාධපුර වනජීවි කාර්යාලය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104671", "Category": null, "Parent URL": null}