{"Source": "Adaderana", "Timestamp": "April 13, 2018 08:50 pm", "Headline": "ජනපති දළදා සමිඳුන් වැදපුදාගනිමින් උදාවන අලුත් අවුරුද්දට අශිර්වාද ලබා ගනී", "News Content": "ජනාධිපති මෛත්‍රීපාල සිරිසේන මහතා අද(13) පස්වරුවේ ඵෙතිහාසික දළදා සමිඳුන් වැද පුදා ගනිමින් උදාවන අලුත් අවුරුද්දට අශිර්වාද ලබා ගත්තේය. අනතුරුව මල්වතු මහා විහාරය වෙත ගිය ජනාධිපතිතුමා මල්වතු මහානායක අතිපුජ්‍ය තිබ්බටුවාවේ ශ්‍රී සිද්ධාර්ථ මහනායක හිමිපාණන් වහන්සේ බැහැදැක උන්වහන්සේගේ සුවදුක් විමසමින් සුහද පිළිසඳරක නිරත විය. අනතුරුව අස්ගිරි මහා විහාරය වෙත ගිය ජනාධිපතිතුමා අස්ගිරි මහානායක අතිපුජ්‍ය වරකාගොඩ ශ්‍රී ඥානරතන මහානායක ස්වාමින් වහන්සේ බැහැදැක සුවදුක් විචාළේය. උන්වහන්සේ ද මෙහිදී සෙත් පිරිත් සජ්ජායනා කරමින් උදාවන අලුත් අවුරුද්ද වෙනුවෙන් ජනාධිපතිතුමා වෙත ආශිර්වාද පළ කළේය. මේ අතර රාම්ඤ්ඤ මහානිකායේ මහානායක අතිපුජ්‍ය නාපාන පේමසිරි හිමිපාණන් වහන්සේ වැඩවෙසෙන මහනුවර, මැණික්හින්න, හුරිකඩුව විද්‍යාසාගර පිරිවෙන් විහාරස්ථානය වෙත ගිය ජනාධිපතිතුමා උන්වහන්සේගේද සුවදුක් විමසමින් කෙටි පිළිසඳරක නිරත විය.", "URL": "https://sinhala.adaderana.lk/news.php?nid=87412", "Category": null, "Parent URL": null}