{"Source": "Adaderana", "Timestamp": "September 22, 2011 12:00 pm", "Headline": "ලොරියක් ගසක ගැටෙයි -එක් අයෙක් මරුට", "News Content": "පුත්තලම - හලාවත මාර්ගයේ බත්තුළුඔය ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ලොරි රථයක් මාර්ගයෙන් ඉවතට පැන ගසක ගැටීමෙන් අද(22) අලුයම මෙම අනතුර සිදුව ඇති බව සඳහන්ය. රියදුරුට නින්ද යාම හේතුවෙන් අනතුර සිදුව ඇති බව පොලිසිය පවසයි. රියදුරු අනතුරින් ජීවිතක්ෂයට පත්ව ඇති අතර ලොරි රථයේ සහායකයා ‍තුවාල ලබා මුන්දලම රෝහලේ ‍ප්‍රතිකාර ලබයි.", "URL": "https://sinhala.adaderana.lk/news.php?nid=18893", "Category": null, "Parent URL": null}