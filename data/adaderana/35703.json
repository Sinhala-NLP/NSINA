{"Source": "Adaderana", "Timestamp": "July 12, 2013 06:18 am", "Headline": "තුන්කොන් ජය ඉන්දියාවටයි!", "News Content": "ශ්‍රී ලංකාව, ඉන්දියාව හා බටහිර ඉන්දීය කොදෙව් සහභාගිවුණු තුන්කොන් එක්දින ක්‍රිකට් තරඟාවලියේ ජයග්‍රහණය හිමිකර ගැනීමට ඉන්දීය කණ්ඩායමට හැකිවී තිබේ. ඊයේ ශ්‍රී ලංකා කණ්ඩායම හා ඉන්දීය කණ්ඩායම තරඟවැදුණු අවසාන මහා තරඟයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම විසින් පන්දුවාර 48 යි පන්දු 5 ක් තුළ සියලුදෙනාම දැවී ලකුණු 201 ක් රැස්කරන ලදී. එහිදී ශ්‍රී ලංකා කණ්ඩායම ලැබූ ලකුණු 201 ට කුමාර සංගක්කාර ලකුණු 71 ක්ද,ළහිරු තිරිමාන්න ලකුණු 46 ක්ද එකතු කිරීම කැපී පෙනුණු ලක්ෂණයක් විය. ඉන්දීය කණ්ඩායම වෙනුවෙන් රවීන්ද්‍ර ජාඩේජා ලකුණු 23 ට කඩුලු 4 ක් දවාගැනීමට සමත්විය. අනතුරුව අනුව පිටියට පිවිසි ඉන්දීය කණ්ඩායම පන්දුවාර 49 යි පන්දු 4 ක් තුළ කඩුලු 9 ක් දැවී ලකුණු 203 ක් රැස්කරමින් තරඟයේ ජය තහවුරු කිරීමට සමත්විය. ඉන්දීය කණ්ඩායමේ මහේන්ද්‍ර සිං දෝණි ලකුණු 45 ක් ලබා ගැනීම කැපී පෙනුණි. එසේම ශ්‍රී ලංකා කණ්ඩායම වෙනුවෙන් ලකුණු 20 ට කඩුලු 4 ක් දවාගැනීම සුවිශේෂී සිදුවීමක් විය.", "URL": "https://sinhala.adaderana.lk/news.php?nid=35703", "Category": null, "Parent URL": null}