{"Source": "Adaderana", "Timestamp": "March 26, 2014 04:04 pm", "Headline": "5000 නෝට්ටු සිද්ධියෙන් සජිත්ට මඩ ගහන්නයි හදන්නේ", "News Content": "එ.ජා.ප පාර්ලිමේන්තු මන්ත්‍රී සජිත් ප්‍රේමදාස මහතාගේ සහෝදරියක වන දුලාංජලි ප්‍රේමදාස මහත්මියගේ ව්‍යාජ මුදල් නෝට්ටු සිද්ධිය සජිත් ප්‍රේමදාස මහතාට දේශපාලනික වශයෙන් මඩ ගැසීම සඳහා උපයෝගි කර ගනිමින් සිටින බව නීතිඥ මෛත්‍රී ගුණරත්න මහතා පවසයි. දුලාංජලි ප්‍රේමදාස මහත්මියට ප්‍රහාර එල්ල කිරීමට අසීරු බවත්, ඇය දේශපාලන පසුබිමක් තිබීම හේතුවෙන් මෙලෙස ඇතැම් පුද්ගලයින් මඩ ප්‍රහාර එල්ල කරමින් සිටින බවත් ඔහු අද(26) පැවති මාධ්‍ය හමුවකදී සඳහන් කර සිටියේය. එසේම මේ වන විට දුලාංජලිට ව්‍යාජ මුදල් ලබාදුන් පුද්ගලයා වරද පිළිගෙන ඇති බවද ඒ මහතා එහිදී වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=42084", "Category": null, "Parent URL": null}