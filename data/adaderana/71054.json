{"Source": "Adaderana", "Timestamp": "March 18, 2017 05:44 pm", "Headline": " මෙරට ජනගහනයෙන් ලක්ෂයකට 65 ක් ක්ෂය රෝගයට ගොදුරු වෙලා", "News Content": "මෙරට ජනගහනයෙන් ලක්ෂයකට 65 දෙනෙකුට පමණ ක්ෂය රෝගයට ගොදුරු වී ඇති බව සෞඛ්‍ය අධ්‍යාපන කාර්යංශය පවසයි.එම කාර්යාංශය පෙන්වා දෙන්නේ පසුගිය වසරේදී පමණක් ක්ෂය රෝගීන් 8886 දෙනෙකු විවිධ ප්‍රදේශවලින් හමුවූ බවය.එමෙන්ම පුද්ගලයින් 4500ක් පමණ ක්ෂය රෝගකාරක බැක්ටීරියාව හඳුනාගැනීම සඳහා වූ පරීක්ෂාවන්ට භාජනය නොවී සිටින බවට ද අනාවරණය වී ඇති බවට එම කාර්යාංශය පවසයි.ඒ අනුව ලබන 24 වනදාට යෙදෙන ලෝක ක්ෂය රෝග දිනය නිමිත්තෙන් ක්ෂය රෝග මර්දන හා ලය රෝග පිළිබඳ ජාතික වැඩසටහන යටතේ වැඩසටහන් රැසක් සංවිධානය කොට ඇති බව සෞඛ්‍ය අධ්‍යාපන කාර්යාංශය සඳහන් කළේය.", "URL": "https://sinhala.adaderana.lk/news.php?nid=71054", "Category": null, "Parent URL": null}