{"Source": "Adaderana", "Timestamp": "August 28, 2019 09:40 pm", "Headline": "පදක්කම් සිහිනයට හරස් වූ දිළිඳුකම", "News Content": "ශ්‍රී ලංකාවට ජාත්‍යන්තර පදක්කමක් දිනාදීමට අවස්ථාව උදාවුවත් ආර්ථික දුෂ්කරතා හේතුවෙන් එම හීනය හැබෑ කරගැනීමේ දුෂ්කරතාවට පත්ව සිටින ධාවන ශූරයෙක් ගැනයි දැන් කෙලිබිම අවධානය. වසන්ත කුමාර 2011 සහ 2012 වසරවලදී ජාතික යෞවන ක්‍රීඩා උළෙලවල මැරතන් ඉසව්වේ ජයග්‍රහණ ලැබූ , එමෙන්ම පළාත් තරග රාශියකද ජයග්‍රහණ ලැබූ ධාවන ශූරයෙකි. මෙම වසරේ ශ්‍රී ලංකා මාස්ටර්ස් ක්‍රීඩා උලෙළේ මීටර පන්දහසේ ප්‍රථම ස්ථානය දිනාගනිමින් ඔහු පෑ දස්කම් නිසාම එළැඹෙන දෙසැම්බර් මාසයේ මැලේසියාවේ පැවැත්වෙන 21 වන ආසියානු ප්‍රවීනයන්ගේ ක්‍රීඩා උළෙලේ මීටර පන්දහසේ තරගය සඳහා ශ්‍රී ලංකාව නියෝජනය කිරීමට ඔහු වරම් ලැබුවේය. වසන්තට මැලේසියාව බලා යාමටනම් රුපියල් එක් ලක්ෂ විසිපන්දහසක මුදලක් අවශ්‍යව ඇති නමුත් මේ වන විට ඔහු සිය ජීවිකාව සරි කරගන්නේද කුලී ත්‍රිරෝද රථයක් පැදවීමෙන් ලැබෙන සොච්චම් මුදලින් නිසා ඔය ඔහුට සිහිනයක් බවට පත්ව තිබේ. වසන්තගේ මේ සිහිනය සැබෑවක් කර ගැනීමට කාට හෝ යම් සවියක් වීමට හැකි නම් ශ්‍රී ලංකාවට 21 වන ආසියානු ප්‍රවීනයන්ගේ ක්‍රීඩා උළෙලේ තවත් පදක්කමක් හිමිවනු නොඅනුමානයි.", "URL": "https://sinhala.adaderana.lk/news.php?nid=117717", "Category": null, "Parent URL": null}