{"Source": "Adaderana", "Timestamp": "July 18, 2019 11:12 am", "Headline": "කොංගෝ රාජ්‍යයට හදිසි තත්ත්වයක්", "News Content": "ඉබෝලා වෛරසයේ ව්‍යප්තිය හේතුවෙන් කොංගෝ රාජ්‍යයට හදිසි තත්ත්වයක් ප්‍රකාශයට පත් කර ඇත. ලෝක සෞඛ්‍ය සංවිධානය විසින් මෙම හදිසි තත්ත්වය ප්‍රකාශයට පත් කර ඇති බව විදෙස් මාධ්‍ය වාර්තා කළේය. ඉබෝලා වෛරසය වෙනත් රටවලට පැතිරයාම වැළැක්වීමේ අරමුණින් ලෝක සෞඛ්‍ය සංවිධානය විසින් මෙම පියවර ගෙන ඇති බව සඳහන්ය. මේ වන විට ඉබෝලා වෛරසය වැලදීමෙන් කොංගෝ රාජ්‍යයේ පුද්ගලයින් 1600ක් පමණ මියගොස් ඇති බව වාර්තා වෙයි. 2014 වසරේ සිට 2016 වසර දක්වා කාලය තුළ ඉබෝලා වෛරසය පැතිරයාම හේතුවෙන් බටහිර අප්‍රිකානු රටවල පුද්ගලයින් 11,000ක් පමණ ජීවිතක්ෂයට පත් වුණි.", "URL": "https://sinhala.adaderana.lk/news.php?nid=114412", "Category": null, "Parent URL": null}