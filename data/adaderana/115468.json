{"Source": "Adaderana", "Timestamp": "July 31, 2019 11:50 pm", "Headline": "රටවල් 48කට ගාස්තු රහිත විසා පහසුකම නිල වශයෙන් ලබා දෙයි", "News Content": "ශ්‍රී ලංකා රජය විසින් සංචාරක කර්මාන්තය ප්‍රවර්ධනය කිරීමේ අරමුණින්, රටවල් 48 ක් සඳහා ගාස්තුව රහිතව වීසා ලබාදීම සඳහා තීරණය කර ඇත. ඒ් සඳහා කැබිනට් අනුමැතිය පසුගිය සතියේ ලැබී ලැබුණි. ඒ් අනුව 2019 අගෝස්තු මස පළමුවැනිදා සිට මාස 6 ක කාලසීමාවක් සඳහා වීසා ගාස්තුව නිදහස් කර තිබේ. පසුගිය අප්‍රේල් 21 ප්‍රහාරයත් සමඟ පසුබෑමකට ලක්වූ සංචාරක කර්මාන්තය යළි නගා සිටුවීම සඳහා මෙම “ගාස්තු රහිත විසා” පහසුකම ලබාදීමට තීරණය කර ඇත. ඒ් සම්බන්ධව අරලිගය ගහමන්දිරයේ අද (31) පැවති නිල උත්සවයට රනිල් වික්‍රමසිංහ ශ්‍රී ලංකා අග්‍රාමාත්‍යවරයා සහ ජෝන් අමරතුංග අමාත්‍යවරයා ඇතුළු අමාත්‍යාංශ සහ ඊට අනුබද්ධිත ආයතනවල නිලධාරීන් සහභාගිත්වයෙන් පැවති අතර, ඒහිදී ආණ්ඩුව මේ සම්බන්ධව ගෙන ඇති ක්‍රියාමර්ගය පහැදිළි කරන ලදි. විශේෂයෙන් මෙම අවස්ථාවට විදෙස් රටවල් රැසක තානාපති අංශවල නිළධාරි මහත්ම මහත්මීන් පිරිසක් ද සහභාගි විය.", "URL": "https://sinhala.adaderana.lk/news.php?nid=115468", "Category": null, "Parent URL": null}