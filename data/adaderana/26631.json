{"Source": "Adaderana", "Timestamp": "August 16, 2012 01:41 pm", "Headline": "කටුනායක අධිවේගය ජනපතිගේ නිරීක්ෂණයට", "News Content": "ජනාධිපති මහින්ද රාජපක්ෂ මහතා කොළඹ කටුනායක අධිවේගී මාර්ගයේ ඉදිකිරීම් නිරීක්ෂණයට ලක්කර තිබේ. හෙතෙම අද (16) පෙරවරුවේ එම නිරීක්ෂණ චාරිකාවේ යෙදුණු බව ජනාධිපති මාධ්‍ය අංශය පවසයි. කොළඹ සිට කටුනායක දක්වා දිවෙන අධිවේගී මාර්ගය මන්තීරු 4 කින් යුතුවන අතර දිගින් කිලෝමීටර් 25 කින් යුක්ත වේ. කැළණිය, පෑලියගොඩ, ජාඇල, කෙරවලපිටිය සහ කටුනායක යන මංසන්ධිවල ගුවන් පාලම් 5 ක් ඉදිකිරීමට නියමිත බව සඳහන්ය. මාර්ගය ඉදිකිරීම සඳහා වැයකෙරෙන මුදල ඇමරිකානු ඩොලර් මිලියන 292 කි. 2009 වසරේ ආරම්භ කළ මෙම මාර්ගයේ ඉදිකිරීම් 2012 වසර අවසානයේ නිම කිරීමට නියමිතය.", "URL": "https://sinhala.adaderana.lk/news.php?nid=26631", "Category": null, "Parent URL": null}