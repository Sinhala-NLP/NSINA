{"Source": "Adaderana", "Timestamp": "November 25, 2016 02:19 pm", "Headline": "  ජීව අත්බෝම්බ 2ක් රක්ෂිතයෙන් මතුවෙයි", "News Content": "කරදියනාරු ප්‍රදේශයේ රක්ෂිතයක වළදමා තිබූ ජීව අත්බෝම්බ දෙකක් සහ සයනයිඩ් කරලක් පොලිස් විශේෂ කාර්යය බලකාය විසින් සොයාගෙන තිබේ.පොලිස් විශේෂ කාර්යය බලකායට ලැබුණු තොරතුරකට අනුව කරදියනාරු, වැලිගහකන්ඩියවැව පිටුපස රක්ෂිත ප්‍රදේශයේ සිදු කළ සෝදිසියකදී ඒවා සොයාගෙන ඇති බව සඳහන්ය.රක්ෂිතයේ ගසක් යට වළදමා තිබියදී එම ජීව අත්බෝම්බ සහ සයනයිඩ් කරල සොයාගත් බව පොලිස් විශේෂ කාර්යය බලකාය සඳහන් කළේය.ඒවා වැඩිදුර විමර්ශන සඳහා කරදියනාරු පොලීසිය වෙත බාරදී තිබේ.", "URL": "https://sinhala.adaderana.lk/news.php?nid=66414", "Category": null, "Parent URL": null}