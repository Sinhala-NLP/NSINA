{"Source": "Adaderana", "Timestamp": "October 11, 2016 07:50 am", "Headline": "  වැට් පනතට විරුද්ධනම් අධිකරණයට යන්න", "News Content": "වැට් බදු සංශෝධන පනත් කෙටුම්පත පාර්ලිමේන්තුවේ දී යළිත් වරක් සංශෝධනය කළ හැකි බව එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා පවසයි. අමාත්‍යවරයා පෙන්වා දෙන්නේ වැට් බදු සංශෝධන පනත ජනතාවට බරක් නොවන ආකාරයෙන් මෙවර ඉදිරිපත් කර ඇති බවයි.එහි ගැටළු ඇත්නම් එය තවදුරටත් සංශෝධනය කිරීමේ හැකියාව පවතින බව මහින්ද අමරවීර අමාත්‍යවරයා පවසයි. හම්බන්තොට කටුවන ප්‍රදේශයේ පැවති උත්සවයකට සහභාගීවීමෙන් අනතුරුව මාධ්‍යවේදීන් නැගූ ප්‍රශ්නයකට පිළිතුරු ලබාදෙමින් මහින්ද අමරවීර අමාත්‍යවරයා සඳහන් කළේ ඕනෑම පුද්ගලයෙකුට අදාළ පනතට එරෙහිව අධිකරණ ක්‍රියාමාර්ග ගැනීමට ද හැකියාව පවතින බවයි.", "URL": "https://sinhala.adaderana.lk/news.php?nid=64914", "Category": null, "Parent URL": null}