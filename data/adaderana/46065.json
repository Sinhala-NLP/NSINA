{"Source": "Adaderana", "Timestamp": "September 15, 2014 08:34 am", "Headline": "මහ ඔය නගරයේ ගින්නක් ", "News Content": "මහ ඔය නගරයේ පිහිටි පෞද්ගලික ආයතනයක ගින්නක් හටගෙන තිබේ. ඊයේ පස්වරු 07.30ට පමණ හටගත් ගින්න පොලිසිය, විශේෂ කාර්යය බලකාය සහ ප්‍රදේශවාසින්ගේ සහය ඇතිව මැඩපවත්වා ඇති බව සඳහන් වෙයි. ගින්නෙන් සිදුවු අලාභය මේ වන තෙක් තක්සේරු කර නොමැති අතර ගින්නට හේතුව මෙතෙක් අනාවරණය වි නොමැත. මේ සම්බන්ධයෙන් මහඔය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=46065", "Category": null, "Parent URL": null}