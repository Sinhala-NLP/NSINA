{"Source": "Adaderana", "Timestamp": "November 1, 2018 09:01 am", "Headline": "අමුණුගම සාර්ක් රටවල තානාපතිවරුන් හමුවෙයි", "News Content": "රටේ වත්මන් දේශපාලන තත්ත්වය පිළිබඳව විදෙස් තානාපතිවරුන් දැනුවත් කිරීමට රජය තීරණය කර තිබේ. තනි තනි වශයෙන් විදෙස් තානාපතවරුන් හමුවී ශ්‍රී ලංකාවේ වත්මන් දේශපාලන වාතාවරණය පිළිබඳව දැනුවත් කිරීමට නියමිතයි. ඒ සඳහා විදේශ කටයුතු අමාත්‍යවරයා සහ රජයේ සිටින හිටපු විදේශ කටයුතු අමාත්‍යවරුන් මේ වන විටත් කටයුතු කරමින් සිටින බව වාර්තා වෙයි. මේ අතර විදේශ කටයුතු අමාත්‍ය සරත් අමුණුගම මහතා සාර්ක් රටවල තානාපතිවරුන්, මහකොමසාරිස්වරුන් ඇතුලු ඔහුගේ නියෝජිතයින් හමුවී සාකච්ඡාවක් පවත්වා තිබේ. අමාත්‍යවරයාගේ කාර්යාලයේදී මෙම හමුව සිදු වූ බව විදේශ කටයුතු අමාත්‍යාංශය සඳහන් කළේය. එම සාකච්ඡාව සඳහා ඇෆ්ගනිස්ථානය, බංග්ලාදේශය, නේපාලය, මාලදිවයින, ඉන්දියාව සහ පාකිස්ථානය යන රටවල නියෝජිතයින් සහභාගී වී තබේ. නව විදේශ කටයුතු අමාතශාංශ ලේකම් රවිනාත ආරියසිංහ මහතා ද මෙම සාකච්ඡාවට එක්ව සිටියේය.", "URL": "https://sinhala.adaderana.lk/news.php?nid=98531", "Category": null, "Parent URL": null}