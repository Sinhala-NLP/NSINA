{"Source": "Adaderana", "Timestamp": "October 7, 2013 02:14 pm", "Headline": "කලා වැවට චන්ද්‍රසේන", "News Content": "අනුරාධපුර, කලාවැව ආසනයේ ශ්‍රී ලංකා නිදහස් පක්ෂ නව සංවිධායකවරයා ලෙස නියෝජ්‍ය අමාත්‍ය එස්.එම්. චන්ද්‍රසේන මහතා පත්කර තිබේ. අදාළ පත්වීමේ ලිපිය එස්.එම්. චන්ද්‍රසේන නියෝජ්‍ය අමාත්‍යවරයා විසින් අද පෙරවරුවේ ජනාධිපති මහින්ද රාජපක්ෂ මහතාගේ සුරතින් ලබා ගත් බව ජනාධිපති මාධ්‍ය අංශය සඳහන් කළේය. මෙම අවස්ථාව සඳහා උතුරුමැද පළාත් ප්‍රධාන අමාත්‍ය එස්. එම්. රංජිත් මහතා ඇතුළු පිරිසක් සහභාගී වී සිටියහ.", "URL": "https://sinhala.adaderana.lk/news.php?nid=37975", "Category": null, "Parent URL": null}