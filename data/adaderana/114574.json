{"Source": "Adaderana", "Timestamp": "July 20, 2019 01:25 pm", "Headline": "විශේෂ මෙහෙයුමෙන් අත්අඩංගුවට ගත් බීමත් රියදුරන් ගණන 4000 ඉක්මවයි", "News Content": "බීමත් රියදුරන් අත්අඩංගුවට ගැනිමේ විශේෂ මෙහෙයුම යටතේ අත්අඩංගුවට ගත් රියදුරන්ගේ සංඛ්‍යාව 4000 ඉක්මවා ඇත. පසුගිය 05 වනදා සිට අද පෙරවරු 06.00දක්වා කාලය තුළදී මෙම රියදුරන් අත්අඩංගුවට ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය. ඊයේ පෙරවරු 06.00 සිට අද පෙරවරු 06.00 දක්වා පැය 24 ක් තුළ බීමත් රියදුරන් 224 දෙනෙකු අත්අඩංගුවට ගෙන ඇත. පසුගිය 05 වනදා සිට ක්‍රියාත්මක වු බීමත් රියදුරන් අත්අඩංගුවට ගැනීමේ විශේෂ මෙහෙයුම මාසයක කාලයක් දිවයින පුරා ක්‍රියාත්මකයි.", "URL": "https://sinhala.adaderana.lk/news.php?nid=114574", "Category": null, "Parent URL": null}