{"Source": "Adaderana", "Timestamp": "January 23, 2018 06:51 am", "Headline": "අවසර නැති බෙල්ලෝ ළඟ තබා ගත්තාට අයෙක් අත්අඩංගුවට", "News Content": "හම්බන්තොට වනජීවී කාර්යාලයේ නිලධාරීන් විසින් තංගල්ල නගරය ආසන්නයේ සිදුකරන ලද වැටලීමකදී ළඟ තබා ගැනීමට අවසර නැති බෙල්ලන් තොගයක් ළඟ තබා ගෙන සිටි පුද්ගලයෙකු අත්අඩංගුවට ගනු ලැබිය. හම්බන්තොට වනජීවී කාර්යාලයේ නිලධාරීන්හට ලැබුණු බුද්ධි තොරතුරකට අනුව ඊයේ සවස මෙම වැටලීම සිදුකරන ලද අතර මෙහිදී අදාළ සැකකරුගේ නිවස තුළ තිබී ලග තබා ගැනීමට අවසර නැති විවිධ වර්ගයේ බෙල්ලන් තොගයක් මේ ආකාරයෙන් වන ජීවී බාරයට ගැනීමට හැකි වී තිබේ. මෙසේ අත්අඩංගුවට ගත් බෙල්ලන් අතර ලංකා බෙල්ලන්, සික්ස් ෆින්ගර්ස්, හක්බෙල්ලන් ඇතුළු බෙල්ලන් වර්ග කීපදෙනෙකු වන බව වනජීවී නිලධාරීන් ප‍්‍රකාශ කර සිටියේය. කෙසේ නමුත් අත්අඩංගුවට ගත් සැකකරු වනජීවී නිලධාරීන් විසින් ඇපමත මුදා හැරී බවත් බෙල්ලන් තොගය නීතිමය කටයුතු සඳහා යොමු කල බවත් හම්බන්තොට වනජීවී කාර්යාලයේ අඩවි ආරක්ෂක ජේ.ඒ.පි.විජය කුමාර මහතා සඳහන් කළේය. මෙම වැටලීම සඳහා හම්බන්තොට, කලමැටිය, රැකව යන වනජීවී කාර්යාලයන්හි නිලධාරින් සහභාගි විය.", "URL": "https://sinhala.adaderana.lk/news.php?nid=83363", "Category": null, "Parent URL": null}