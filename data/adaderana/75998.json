{"Source": "Adaderana", "Timestamp": "August 5, 2017 09:04 pm", "Headline": " රවී නිවැරදි තීන්දුවක් ගනී", "News Content": "අමාත්‍ය රවී කරුණානායක මහතාට එල්ල වී ඇති චෝදනා සම්බන්ධයෙන් ඔහු නිවැරැදි තීන්දුවක් ගනු ඇති බවට තමන් විශ්වාසය පළ කරන බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි. පුත්තලම ප්‍රදේශයේ පැවැති උත්සවයකට එක්වෙමින් අමාත්‍ය මහින්ද අමරවීර මහතා මෙම අදහස් පළ කළේය. මේ අතර ගාල්ල ප්‍රදේශයේදී මාධ්‍ය වෙත අදහස් දක්වමින් නියෝජ්‍ය අමාත්‍ය නිශාන්ත මුතුහෙට්ටිගම මහතා සඳහන් කළේ රවී කරුණානායක අමාත්‍යවරයාට එරෙහි විශ්වාසභාංග යෝජනාව ජයග්‍රහණය කරවීම සඳහා සහයෝගය ලබා දෙන බවයි. මේ අතර රවී කරුණානායක අමාත්‍යවරයාගේ ගැටළුව සම්බන්ධයෙන් රජයක් ලෙස තීන්දුවක් ගැනීම වඩාත් උචිත බව අමාත්‍ය එස්.බී දිසානායක මහතා මහනුවර පැවැති උත්සවයකින් අනතුරුව මාධ්‍ය හමුවේ අදහස් පළ කළේය.", "URL": "https://sinhala.adaderana.lk/news.php?nid=75998", "Category": null, "Parent URL": null}