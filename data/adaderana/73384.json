{"Source": "Adaderana", "Timestamp": "May 21, 2017 03:31 pm", "Headline": "වැල්ලවත්ත කඩා වැටුණු ගොඩනැඟිල්ලේ හිමිකරු රිමාන්ඩ්", "News Content": "වැල්ලවත්ත ප්‍රදේශයේ පසුගියදා කඩා වැටුණු ගොඩැඟිල්ලේ හිමිකරු රක්ෂිත බන්ධනාගාර ගත කර තිබේ.ගල්කිස්ස මහේස්ත්‍රාත් අධිකරණය වෙත ඉදිරිපත් කළ ඔහු ලබන 26 වැනිදා දක්වා රක්ෂිත බන්ධනාගාර ගත කිරීමට නියෝග කර ඇති බව වැල්ලවත්ත පොලීසිය පැවසුවේය.පසුගිය බ්‍රහස්පතින්දා දිනයේ වැල්ලවත්ත ප්‍රදේශය් ඉදිකෙරෙමින් පැවති ගොඩනැඟිල්ලක් කඩා වැටුණු අතර සිද්ධියෙන් පුද්ගලයින් දෙදෙනෙකු මියගොස් තවත් 21 දෙනෙකු තුවාල ලැබීය.ඒ අනුව අදාළ ගොඩනැගිල්ලේ හිමිකරු ඊයේ(21) පස්වරුවේ වැල්ලවත්ත පොලීසියට බාරවීමෙන් අනතුරුව අත්අඩංගුවට ගනු ලැබීය.මේ අතර කඩා වැටුණු ගොඩනැඟිල්ලේ සුන්බුන් අතර සිරවී සිටින බව කියන කාන්තාවක් සොයා මුදාගැනීමේ මෙහෙයුම් තවදුරටත් ක්‍රියාත්මක බව පොලීසිය පැවසුවේය.", "URL": "https://sinhala.adaderana.lk/news.php?nid=73384", "Category": null, "Parent URL": null}