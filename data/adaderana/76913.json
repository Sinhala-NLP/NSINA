{"Source": "Adaderana", "Timestamp": "August 31, 2017 07:02 am", "Headline": "ඉන්දීය සාගර සමුළුව ඇරඹේ", "News Content": "අරලියගහ මන්දිරයේ අද සහ හෙට පැවැත්වෙන මෙම සමුළුව සදහා රටවල් 40ක නියෝජිතයින් 300කට අධික පිරිසක් සහභාගී වීමට නියමිතය.මෙම සමුළුවේ ආරම්භක සැසිය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද පස්වරු 6.00ට පැවැත්වෙන අතර එහි අවසන් සැසියේ ආරාධිත අමුත්තා වශයෙන් ජනාධිපති මෛත්‍රීපාල සිරිසේන මහතා සහභාගී වීමට නියමිතව තිබේ.'' ඉන්දීය සාගර කලාපයේ සාමය, ප්‍රගතිය සහ සෞභාග්‍ය‍ෙ'' මෙවර සමුළුවේ තේමාව යි. කොළඹ දී පැවැත්වෙන ඉන්දීය සාගර සමුළුවට චීනය, ඉන්දියාව,ඇමෙරිකාව, ජපානය ඇතුළු රටවල් රැසක් සහභාගී වන්නේ ශ්‍රී ලංකා රජයේ මිත්‍රශීලි ප්‍රතිපත්ති නිසා බව විදේශ කටයුතු අමාත්‍ය තිලක් මාරපන මහතා සදහන් කළේය.ඉන්දීය පදනම සංවිධානය මගින් පවත්වනු ලබන මෙම සමුළුවට ශ්‍රී ලංකා රජය පුර්ණ අනුග්‍රහය දක්වා තිබෙනවා.ලෝක මත්ද්‍රව්‍ය ජාවාරම්කරුවන් ඉන්දීය සාගරය හරහා මත්ද්‍රව්‍ය ප්‍රවාහනය කිරීම වැළැක්වීමට ගත හැකි පියවර පිළිබදව ද මෙම සමුළුවේ දී සාකච්ඡා කිරීමට නියමිතව තිබේ", "URL": "https://sinhala.adaderana.lk/news.php?nid=76913", "Category": null, "Parent URL": null}