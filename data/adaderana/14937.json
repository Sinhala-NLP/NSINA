{"Source": "Adaderana", "Timestamp": "March 19, 2011 09:18 am", "Headline": "ව්‍යවස්ථාදායක සභාව හා නීතීපති පත්කිරීම සම්බන්ධ පෙත්සම් 02 ක් ඉවතට", "News Content": "ජනාධිපතිවරයා විසින් ව්‍යවස්ථාදායක සභාව පත් නොකිරීමට එරෙහිව සහ ආණ්ඩුක්‍රම ව්‍යවස්ථාදායක මණ්ඩලයේ අනුමැතියකින් තොරව නීතීපතිවරයා ලෙස මොහාන් පිරීස් මහතා පත් කිරීමට එරෙහිව ‍ගොනු කළ පෙත්සම් දෙකක් ශ්‍රේෂ්ඨාධිකරණය නිශ්ප්‍රභ කර තිබේ. ව්‍යවස්ථාදායක සභාව සඳහා සාමාජිකයින් පත් නොකිරීම තුළින් ජනාධිපතිවරයා මූලික අයිතීන් කඩ කර ඇති බව 2008 වසරේ ගොනු කර තිබූ එක් පෙත්සමක් මගින් ‍චෝදනා කර තිබුණි. ව්‍යවස්ථාදායක සභාවේ අනුමැතියකින් තොරව නීතීපතිවරයා ලෙස මොහාන් පිරීස් මහතා පත් කිරීම ව්‍යවස්ථා විරෝධී බව අනෙක් පෙත්සමෙන් දක්වා තිබුණි. එම අදාළ පෙත්සම් පිළිබඳ දිර්ඝ විභාගයක් සිදු කළ ශ්‍රේෂ්ඨාධිකරණය අදාළ ක්‍රියාදාමයන් තුළින් මූලික අයිතීන් උල්ලංඝණය වීමක් සිදු නොවන බව ප්‍රකාශ කරනු ලැබීය. ඒ අනුව පෙත්සම නිශ්ප්‍රභ කරන බවට ශ්‍රේෂ්ඨාධිකරණය නියෝග කරනු ලැබීය.", "URL": "https://sinhala.adaderana.lk/news.php?nid=14937", "Category": null, "Parent URL": null}