{"Source": "Adaderana", "Timestamp": "June 5, 2018 04:17 pm", "Headline": "බදු ප්‍රතිසංස්කරණයට එරෙහි විරෝධතා තවදුරටත් ", "News Content": "ජෝර්දානයේ බදු ප්‍රතිසංස්කරණයට එරෙහි විරෝධතා තවදුරටත් ක්‍රියාත්මකයි. මෑත ඉතිහාසයේ එරට පැවැත්වූ විශාලතම විරෝධතාව මෙය බවද සඳහන් වෙයි. බදු ප්‍රතිසංස්කරණය ඇතුළු කරුණු කිහිපයක් මුල් කරගනිමින් දින ගණනාවක සිට පැවති විරෝධතා හේතුවෙන් ජෝර්දාන අග්‍රාමාත්‍යවරයා තනතුරින් ඉල්ලා අස්විය. කෙසේ නමුත් ජෝර්දාන් ජනතාව තවදුරටත් විරෝධතාවල නිරත වන්නේ බදු ඉහළ දැමීම සම්බන්ධයෙන් දැඩි විරෝධය පල කරමින්. එරට අග්‍රාමාත්‍ය කාර්යාලය ඉදිරිපිටදීද දෙදහසක පමණ පිරිසකගේ සහභාගිත්වයෙන් විරෝධතාවක් පවත්වා තිබේ. මේ අතර හිස්වූ අගමැති ධුරය සඳහා ආර්ථික විශේෂඥයෙකු වන ඔමාර් අල් රසාස් පත් කිරීමට එරට අබ්දුල්ලා රජු පියවර ගෙන තිබේ. විරෝධතා පාලනය කිරීමේ අරමුණින් මෙම පත් කිරීම සිදු කර ඇති බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=90393", "Category": null, "Parent URL": null}