{"Source": "Adaderana", "Timestamp": "January 30, 2019 03:19 pm", "Headline": "ගලේවෙල-මාතලේ බස් රථ වර්ජනයක්", "News Content": "ගලේවෙල-මාතලේ මාර්ගයේ පුද්ගලික බස් රථ වේලා සටහන්කරුවෙකුට එරෙහිව එම මාර්ගයේ පුද්ගලික බස් රථ රියදුරන් හා කොන්දොස්තරවරුන් බස් ධාවනයෙන් ඉවත්ව තිබේ. අද(30 )දින අලුයම 5.00 සිට ඔවුන් බස් රථ 35 කට වැඩි සංඛ්‍යාවක් ධාවනයෙන් ඉවත්ව කරගෙන ඇත. බස් රථ කොන්දොස්තරවරයෙකුට වේලා සටහන්කරුවෙකු විසින් පහරදී තුවාල සිදුකිරීම හා තවත් කොන්දොස්තරවරයෙකුගේ සේවා සහතිකය අවලංගු කිරීමට විරෝධය පළකරමින් හා වේලා සටහන්කරු මාරුකර හරින ලෙස ඉල්ලමින් ඔවුන් මෙම විරෝධය පළකළහ. ඉකුත් 23 දින බස් කොන්දොස්තරවරයෙකු වන ලහිරු සඳකැලුම් හා වේලා සටහන්කරු අතර සිදුවූ බහින්බස්වීමක් දුරදිගයමෙන් මෙම පහරදීම සිදුව ඇත. තුවාල ලැබූ කොන්දොස්තරවරයා දින හතරක් නේවාසිකව ගලේවෙල රෝහලේ ප්‍රතිකාර ලබා තිබේ. මේ පිලිබඳව මධ්‍යම පළාත් මගී ප්‍රවාහන අධිකාරියටද ඔවුන් පැමිණිලි කර තිබේ.", "URL": "https://sinhala.adaderana.lk/news.php?nid=103369", "Category": null, "Parent URL": null}