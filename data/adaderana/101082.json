{"Source": "Adaderana", "Timestamp": "December 21, 2018 10:09 am", "Headline": "පොලීසිය සමඟ ගැටුමෙන් 8ක් මරු දකියි", "News Content": "ඊසාන දිග සුඩානයේ පැවති උද්ඝෝෂණ වලදී පොලීසිය සමඟ ඇති වූ ගැටුම් වලින් උද්ඝෝෂකයින් 08 දෙනෙකු මියගොස් ඇත. සුඩානයේ, ගෙඩාරෙස් ප්‍රදේශයේදී රාජ්‍ය විරෝධී උද්ඝෝෂණයකට පොලීසිය එල්ල කළ ප්‍රහාර වලින් පුද්ගලයින් 06 දෙනෙකු මියගොස් ඇති බව විදෙස් මාධ්‍ය වාර්තා කරයි. එමෙන්ම ඇට්බාරා ප්‍රදේශයේදී ද පැවති එවැනි උද්ඝෝෂණයකදී ද ආරක්ෂක අංශ එල්ල කළ ප්‍රහාර වලින් පුද්ගලයින් දෙදෙනෙකු මියගොස් තිබේ. ඉන්ධන හා පාන් මිල ඉහළ යාමට විරෝධය පළ කරමින් එම උද්ඝෝෂණ සංවිධානය කර ඇත.", "URL": "https://sinhala.adaderana.lk/news.php?nid=101082", "Category": null, "Parent URL": null}