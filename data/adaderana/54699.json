{"Source": "Adaderana", "Timestamp": "October 27, 2015 11:07 am", "Headline": "ටී.එම්.වී.පී ලේකම් රිමාන්ඩ්", "News Content": "අත්අඩංගුවටගත් ටී.එම්.වී.පී. පක්ෂයේ ලේකම් නැගෙනහිර පළාත් සභාවේ හිටපු මන්ත්‍රී පී.ප්‍රශාන්තන් මහතා ලබන නොවැම්බර් මස 3 වැනිදා දක්වා රක්ෂිත බන්ධනාගාර ගත කර තිබේ.මඩකළපුව මහේස්ත්‍රාත් අධිකරණයට ඊයේ ඔහු ඉදිරිපත් කිරීමෙන් අනතුරුව මෙලෙස තවදුරටත් රක්ෂිත බන්ධනාගාර ගත කළ බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.2008 වසරේ කාන්තාවකට වෙඩි තබා බරපතළ තුවාල සිදුකිරීම සහ ද්විත්ව ඝාතන දෙකකට අදාළව ටී.එම්.වී.පී. පක්ෂයේ ලේකම් පී.ප්‍රශාන්තන් මහතා පසුගිය 23 වැනිදා අත්අඩංගුවට ගනු ලැබුවේය.ඒ අනුව ඊයේ දිනය දක්වා සැකකරු කාත්තන්කුඩි පොලීසිය භාරයේ රඳවා තබාගෙන වැඩිදුර විමර්ශන සිදුකළ බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=54699", "Category": null, "Parent URL": null}