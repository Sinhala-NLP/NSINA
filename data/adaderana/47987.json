{"Source": "Adaderana", "Timestamp": "December 13, 2014 02:25 pm", "Headline": "එංගලන්තයට ලකුණු 293ක ඉලක්කයක් ", "News Content": "සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන 6වන එක්දින ක්‍රිකට් තරඟයේ පළමුවෙන් පන්දුවට පහරදුන් ශ්‍රී ලංකා කණ්ඩායම ලකුණු 292ක් ලබා ගැනීමට සමත් විය. ඒ පන්දුවාර සියල්ල අවසානයේ කඩුළු 7ක් දැවීගොස් තිබියදීය. ශ්‍රී ලංකා කණ්ඩායම වෙනුවෙන් අගනා පිහිහරඹයක නිරත වු කුමාර සංගක්කාර සිය එක්දින ක්‍රිකට් දිවියේ විසිවන ශතකය ලබා ගැනීමට සමත් වුයේ ලකුණු 112ක් ලබා ගනිමින්ය. එසේම තිලකරත්න ඩිල්ෂාන් ලකුණු 68ක් ලබා ගන්නා ලදී.", "URL": "https://sinhala.adaderana.lk/news.php?nid=47987", "Category": null, "Parent URL": null}