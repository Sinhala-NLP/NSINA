{"Source": "Adaderana", "Timestamp": "May 4, 2018 05:26 pm", "Headline": "කුණු ඉවත් කරන්න ගඟට බැස්ස මිනිස්සු(ඡායාරූප සහිතයි)", "News Content": "අපද්‍රව්‍ය ඉවත් කිරීමේ ශ්‍රමදාන ව්‍යාපාරයක් අද(04) දිනයේ දී ගිංගඟ ආශ්‍රිත ගාල්ල-හපුගල පාලම අසල සිදු කර තිබේ. නාවික හමුදාව, පොලීසිය ගිංගඟ ජන ජීවිත ප්‍රවර්ධන සංගමයේ සාමාජිකයන් ගාල්ල ආපදා කළමනාකරණ ඒකකයේ නිලධාරීන් විසින් මෙම ශ්‍රමදානය සංවිධානය කර ඇත. දීර්ඝ කාලයක් පුරා උණ ගස් ඇතුළු අපද්‍රව්‍ය ඉවත් කිරීමට නොහැකි වීම නිසා ගංගාවේ ජලය බැස යෑම පවා අවහිර වී තිබෙනු අපට දැක ගත හැකි විය. කෙසේ වෙතත් ප්‍රදේශවාසීන් මහත් පරිශ්‍රමයක් දරා ගංගාව පිරිසිදු කරන ආකාරය අපගේ කැමරා කාචයේ මෙසේ සනිටුහන් විය.", "URL": "https://sinhala.adaderana.lk/news.php?nid=88524", "Category": null, "Parent URL": null}