{"Source": "Adaderana", "Timestamp": "March 22, 2016 03:41 pm", "Headline": " ජනපති සදහම් යාත්‍රා වැඩසටහනට සහභාගී වෙයි", "News Content": "සදහම් යාත්‍රා ධර්ම දේශනා මාලාවේ මැදින් පුර පසළොස්වක පොහෝ දින වැඩසටහන සඳහා ජනාධිපති මෛත්‍රීපාල සිරිසේන මහතා සහභාගී වී තිබේ.අද(22) පෙරවරුවේ නුවරඑළිය අඹගමුව උතුර විජයබා පිරිවෙන් විහාරස්ථානය කේන්ද්‍ර කරගනිමින් එම වැඩසටහන පැවැත්වුණි.විහාරස්ථානය වෙත ගොස් ආගමික වතාවත්වල නිරත වූ ජනාධිපතිවරයා අනතුරුව විහාරාධිපති උඩබුලත්ගම පළාතේ ප්‍රධාන අධිකරණ සංඝනායක පූජ්‍ය ගඟරාපිටියේ නන්දසාර නාහිමි වෙත බැහැදැක ආශිර්වාද ලබාගෙන තිබේ.මාතුරාව රජමහා විහාරාධිපති, ශ්‍රී ධර්ම ඥාන ධර්මායතන මහා පිරිවෙන් අධ්‍යක්ෂ පූජ්‍ය ගින්නලියේ රතනසාර ස්වාමීන් වහන්සේ විසින් පවත්වන ලද ධර්ම දේශනය ශ්‍රවණය කිරීමට ද ජනාධිපතිවරය එක්වූ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=58515", "Category": null, "Parent URL": null}