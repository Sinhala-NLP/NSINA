{"Source": "Adaderana", "Timestamp": "December 10, 2018 01:00 pm", "Headline": "හොරණ-කොළඹ 120 බස් වර්ජනයක්", "News Content": "හොරණ-කොළඹ ප්‍රධාන මාර්ගයේ 120 බස් මාර්ගයේ පෞද්ගලික බස්රථ වර්ජනයක් ආරම්භ කර තිබේ. දක්ෂිණ අධිවේගී මාර්ගයේ ධාවනය වු ලංකා ගමනාගමන මණ්ඩලයට අයත් බස්රථ තුනක් අක්‍රමවත් ලෙස හොරණ-කොළඹ මාර්ගයේ ධාවනය කරවීමට විරෝධය පා මෙම බස් වර්ජනය ආරම්භ කර තිබේ. හොරණ-කොළඹ සුඛෝපභෝගී බස්රථ හිමියන් සහ සාමාන්‍ය බස් රථ හිමියන් අද දින බස් ධාවනයනේ ඉවත් වීමට කටයුතු යොදා තිබේ. මේ හේතුවෙන් අද උදෑසන රාජකාරී සඳහා පිටත්වීමට පැමිණි මගී ජනතාව අසීරුතාවයකට පත්ව ඇත. බස් රථ හිමියන් පවසන්නේ අක්‍රමවත් ලංගම බස්රථ ධාවනය මේතුවෙන් තමන්ට දැඩි අසාධාරණයක් සිදුවන බවයි. මේ සම්බන්ධයෙන් කඩිනමින් විසඳුමක් ලබා දෙන ලෙස ඔවුහු වගකිව යුතු අංශවලින් ඉල්ලා සිටිති. කෙසේ වෙතත් හොරණ පොලීසියේ මැදිහත් වීමෙන් උදෑසන මගී ජනතාවට රැකියා කටයුතු සඳහා පිටත්ව යෑමට සඳහා බස් රථ කිහිපයක් යොදවා ඇත.", "URL": "https://sinhala.adaderana.lk/news.php?nid=100531", "Category": null, "Parent URL": null}