{"Source": "Adaderana", "Timestamp": "March 4, 2017 11:13 am", "Headline": "පාපැදියෙන් අවසන් ගමන් යයි", "News Content": "ගිරිඋල්ල, කදිරාපොළ ප්‍රදේශයේදී සිදු වූ පාපැදි අනතුරකින් පුද්ගලයෙකු මියගොස් තිබේ. පාපැදියක් පැදිකරුට පාලනය කර ගත නොහැකිව මාර්ගයෙන් ඉවතට පැන විදුලි රැහැන් කණුවක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ පාපැදිකරු දඹදෙණිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ ගිරාන, නාරංගොඩ ප්‍රදේශයේ පදිංචිව සිටි 46 හැවිරිදි පුද්ගලයෙකි. පශ්චාත් මරණ පරීක්ෂණය අද සිදු කිරීමට නියමිත අතර ගිරිඋල්ල පොලීසිය මේ පිළීබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70403", "Category": null, "Parent URL": null}