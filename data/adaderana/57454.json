{"Source": "Adaderana", "Timestamp": "February 21, 2016 02:55 pm", "Headline": "සීඝ්‍රගාමී දුම්රිය අහුංගල්ලේත් නවතී", "News Content": "මුහුදුබඩ දුම්රිය මාර්ගයේ මරදාන සිට හික්කඩුව දක්වා ධාවනය කෙරෙන අංක 62 සහ 63 දරණ සීඝ්‍රගාමී දුම්රියන් අහුංගල්ල දුම්රිය ස්ථානයේ නතර කර ධාවනය කිරීමට දුම්රිය දෙපාර්තමේන්තුව තීරණය කර තිබේ.ලබන 23 වනදා සිට මෙම දුම්රිය අහුංගල්ල දුම්රිය ස්ථානයේ නතර කර ධාවනය කිරීමට පියවර ගන්නා බව දුම්රිය ගමනා ගමන අධිකාරී විජය සමරසිංහ මහතා සඳහන් කළේය.මරදාන දුම්රිය ස්ථානයෙන් පස්වරු 04.55ට හික්කඩුව බලා ගමන් ආරම්භ කරන අංක 62 දරණ දුම්රිය පස්වරු 06.33ට අහුංගල්ල දුම්රිය ස්ථානයට ළගාවීමට නියමිත බව සඳහන්ය. එම දුම්රිය හික්කඩුව දුම්රිය ස්ථානයට ළඟාවන්නේ රාත්‍රී 07.00ටයි. හික්කඩුව දුම්රිය ස්ථානයෙන් උදෑසන 05.25ට ගමන් ආරම්භ කරන අංක 63 දරණ දුම්රිය උදෑසන 05.56ට අහුංගල්ල දුම්රිය ස්ථානයට ළඟාවන අතර එම දුම්රිය 07.50ට මරදාන දුම්රිය ස්ථානය වෙත පැමිණීමට නියමිත බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=57454", "Category": null, "Parent URL": null}