{"Source": "Adaderana", "Timestamp": "June 12, 2014 03:16 pm", "Headline": "කාසියේ වාසිය මැතිව්ස්ටයි", "News Content": "සංචාරක ශ්‍රී ලංකා කණ්ඩායම හා එංගලන්ත කණ්ඩායම අතර පැවැත්වෙන තරඟ 2කින් සමන්විත ටෙස්ට් තරඟාවලියේ පළමු තරඟයේ කාසියේ වාසිය දිනූ ශ්‍රී ලංකා කණ්ඩායම පන්දුවට පහරදීමේ අවස්ථාව ප්‍රතිවාදීන්ට ලබාදී තිබේ. මෙම තරඟය එංගලන්තයේ ලෝර්ඩ්ස් ක්‍රීඩාංගණයේදී පැවැත්වීමට කටයුතු යොදා ඇත. ශ්‍රී ලංකාවත් එංගලන්තයත් අතර මේ දක්වා පැවැති ටෙස්ට් තරඟ 26කින් ශ්‍රී ලංකාව ජයගෙන ඇත්තේ තරඟ 7කි. එංගලන්තය තරඟ 10ක් ජයගෙන ඇති අතර තරඟ 9ක් ජය පරාජයෙන් තෙරව අවසන් වී තිබේ. මේ අතර පන්දුයැවීමේ ඉරියව්ව සැකසහිතවීම නිසා මෙම තරඟයට සචිත්‍ර සේනානායකට ක්‍රීඩා කිරීමට අවස්ථාව නොලැබෙනු ඇත. එංගලන්තය සමග ටෙස්ට් තරඟ 26ට ක්‍රීඩා කර ඇති ශ්‍රී ලංකාව තරඟ 7ක් ජයගනිද්දී ඔස්ට්‍රේලියාව සමගද එවැනිම තරඟ සංඛ්‍යාවකට සහභාගි වී ජයගෙන ඇත්තේ එක් තරඟයක් පමණි.", "URL": "https://sinhala.adaderana.lk/news.php?nid=43922", "Category": null, "Parent URL": null}