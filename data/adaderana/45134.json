{"Source": "Adaderana", "Timestamp": "August 5, 2014 10:41 am", "Headline": " සුළඟින් ඇතිමලේ නිවාස 35ක් විනාශයි ", "News Content": "ඇතිමලේ ප්‍රදේශයට බලපෑ දැඩි සුළං තත්ත්වය හේතුවෙන් නිවාස 35කට අලාභහානී සිදුව තිබේ. ඊයේ(04) පස්වරුවේ වර්ෂාවත් සමඟ මෙම සුළං තත්ත්වය හටගත් බව පොලීසිය පැවසුවේය. කැකලාන, වට්ටාරම, වත්තේගම සහ රන්මල්යාය යන ප්‍රදේශවල නිවාස කිහිපයකට මෙලෙස හානී සිදුව ඇති බව සඳහන් වෙයි. සුළං තත්ත්වයත් සමඟ මාර්ගයට ගස් කඩා වැටීමෙන් වාහන ගමනාගමනයට ද දැඩි බාධා එල්ල විය. අනතුරුව ඇතිමලේ පොලිස් නිලධාරීන් සහ ප්‍රදේශවාසීන් එක්ව මාර්ගයේ ගමනාගමනය යථා තත්ත්වයට පත්කර ඇති බව වෙයි.", "URL": "https://sinhala.adaderana.lk/news.php?nid=45134", "Category": null, "Parent URL": null}