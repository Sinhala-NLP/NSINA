{"Source": "Adaderana", "Timestamp": "July 24, 2019 01:56 pm", "Headline": "අකුණු වැදි 20ක් මරුට", "News Content": "නැගෙනහිර ඉන්දියාවේ අකුණු ගැසීම් හේතුවෙන් පුද්ගලයින් විසිදෙනෙකු මියගොස් ඇති බව ඉන්දීය මාධ්‍ය වාර්තා කරයි. එම ප්‍රදේශවලට ඇද හැලෙන අධික වර්ෂාවත් සමඟ මෙම අකුණු ගැසීම් සිදුව ඇති බව වාර්තා වේ. බිහාර් සහ උත්තර්ප්‍රදේශ්වලට මේ දිනවල අයහපත් කාලගුණික තත්ත්වයක් බලපා ඇති අතර අකුණු ගැසීම් සහ ජල ගැලීම් හේතුවෙන් පුද්ගලයින් 133 දෙනෙකු පමණ ජීවිතක්ෂයට පත්ව ඇති බව එරට ආපදා කළමනාකරණ මධ්‍යස්ථානය පෙන්වා දෙයි. උත්තර් ප්‍රදේශයේ පුද්ගලයින් 33 දෙනෙකු පසුගිය ඉරිදා දිනයේ සිදුවු අකුණු ගැසීම් හේතුවෙන් මියගොස් ඇති අතර මියගිය පුද්ගලයින් සිය කඹුරුවල වගා කටයුතු සිදුකරමින් සිටියදී අනතුරට ලක්ව ඇති බව ඉන්දීය මාධ්‍ය පෙන්වා දෙන්නේය.", "URL": "https://sinhala.adaderana.lk/news.php?nid=114893", "Category": null, "Parent URL": null}