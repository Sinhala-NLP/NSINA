{"Source": "Adaderana", "Timestamp": "March 2, 2016 11:07 am", "Headline": "ඉන්දීය ධීවරයින්ගේ වර්ජනය අවසන්", "News Content": "මෙරට අත්අඩංගුවේ පසුවන ඉන්දීය ධීවරයින් සහ යාත්‍රා නිදහස් කරන ලෙස ඉල්ලමින් ඉන්දීය ධීවරයින් ආරම්භ කර තිබු සිව්දින වර්ජන ක්‍රියාමාර්ගය නතර කර තිබේ.වර්ජනයෙන් තම පවුල් දැඩි දුෂ්කරතාවට පත්වීම හේතුවෙන් වර්ජන ක්‍රියාමාර්ගය අත්හැරීමට එම ධීවරයින් පියවර ගෙන ඇත.තමිල්නාඩු සහ පුදුචෙරි දිස්ත්‍රික්ක 9ක ධීවරයින් අදාළ වර්ජන ක්‍රියාමාර්ගයට එක්ව සිටියාය.මේ හේතුවෙන් එම ප්‍රදේශවල ධීවර පවුල් ලක්ෂ 10කට පමණ බලපෑම් එල්ල වී තිබූ බව ඉන්දීය මාධ්‍ය වාර්තා කළේය.මේ වන විට ඉන්දීය ධීවරයින් 27 දෙනෙකු සහ යාත්‍රා 71ක් මෙරට භාරයේ පවතින අතර එම ධීවරයින් සහ යාත්‍රා කඩිනමින් නිදහස් කරගැනීමට මැදිහත් වන ලෙස ඉන්දීය ධීවරයින් එරට බලධාරීන්ගෙන් ඉල්ලා සිටී.", "URL": "https://sinhala.adaderana.lk/news.php?nid=57805", "Category": null, "Parent URL": null}