{"Source": "Adaderana", "Timestamp": "September 8, 2019 04:45 pm", "Headline": "බ්‍රැත්වෙයිට්ගේ පන්දු යැවීමේ ඉරියව්ව ගැන සැකයක්", "News Content": "බටහිර ඉන්දීය කොදෙව් ක්‍රීඩක ක්‍රෙයිග් බ්‍රැත්වෙයිට්ගේ පන්දු යැවීමේ ඉරියව්ව සැක සහිත බවට නිරීක්ෂණය වී තිබේ. ඉන්දීය කණ්ඩායම සමඟ ජැමෙයිකාවේදී පැවති දෙවන ටෙස්ට් තරගය අතරතුර බ්‍රැත්වෙයිට්ගේ පන්දු යැවීමේ ඉරියව්ව සැක සහිත බවට නිරීක්ෂණය වීම හේතුවෙන් ඒ පිළිබද පරික්ෂණයක් සිදුකිරිමට ජාත්‍යන්තර ක්‍රිකට් කවුන්සිලය තීරණය කරඇති බව වාර්තා වේ. කොදෙව් කණ්ඩායමේ ආරම්භක පිතිකරුවෙකු වන ක්‍රෙයිග් බ්‍රැත්වෙයිට්ගේ පන්දු යැවිමේ ඉරියව්ව සැක සහිත බවට නිරීක්ෂණය වු දෙවන අවස්ථාව මෙය වේ. කොදෙව් කණ්ඩායම නියෝජනය කරන ටෙස්ට් තරග 58කදී සහභාගී වීඇති බ්‍රැත්වෙයිට් ඉනිම 37කදී බිද හෙළා ඇති කඩුලු සංඛ්‍යාව 18ක්.", "URL": "https://sinhala.adaderana.lk/news.php?nid=118603", "Category": null, "Parent URL": null}