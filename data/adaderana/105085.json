{"Source": "Adaderana", "Timestamp": "February 26, 2019 05:57 pm", "Headline": "ගුවන් ප්‍රහාරයෙන් ත්‍රස්තවාදීන් මියගොස් ඇති බව ඉන්දීය විදේශ ලේකම් කියයි", "News Content": "ඉන්දු - පාකිස්ථාන දේශ සීමා ආසන්නයේ පිහිටි හමුදා කඳවුරකට එල්ල වූ ගුවන් ප්‍රහාරයෙන් ත්‍රස්තවාදීන් සැලකිය යුතු පිරිසක් මියගොස් ඇති බව ඉන්දීය විදේශ ලේකම් විජය ගෝකල් පවසා තිබේ. ඉන්දීය මාධ්‍ය වෙත අදහස් දක්වමින් ඔහු මෙම අදහස් පල කර ඇති බව සඳහන් වෙයි. අද(26) උදෑසන එල්ලවු මෙම ප්‍රහාරයෙන් ත්‍රස්තවාදීන් මියගොස් ඇති බවට තමන් වෙත නිශ්චිතව තොරතුරු වාර්තා වී ඇති බව ද ඔහු සඳහන් කර තිබේ. එමෙන්ම එම ප්‍රහාරය සම්බන්ධයෙන් ඉන්දීය දේශපාලන නායකයින් සිය ප්‍රසාදය පල කර ඇති බව ද සඳහන් වෙයි.", "URL": "https://sinhala.adaderana.lk/news.php?nid=105085", "Category": null, "Parent URL": null}