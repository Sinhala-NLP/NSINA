{"Source": "Adaderana", "Timestamp": "September 6, 2019 09:38 pm", "Headline": "මාලිංගගෙන් තවත් ලෝක වාර්තාවක්", "News Content": "‍නවසීලන්තය සහ ශ්‍රී ලංකාව අතර පැවැති තුන්වන 20යි 20 ක්‍රිකට් තරගයේදී වාර්තාගත පන්දු යැවීමක නිරත වීමට ලසිත් මාලිංග සමත්වී ඇත. ඔහු එහිදී කඩුලු ත්‍රිත්වයක් ලබා ගත් අතර පන්දු 04ක් තුළදී අඛණ්ඩව කඩුලු 04ක් දවා ගැනිමට ද සමත් වුණි. නවසීලන්ත ඉනිමේපළමු කඩුල්ල ලෙස කොලින් මුන්රෝ දවාගත් ලසිත් මාලිංග ජාත්‍යන්තර 20යි 20 ක්‍රිකට්තරඟවලදි කඩුලු 100ක් ලබා ගත් පළමු ක්‍රිඩකයා බවට පත් වුණි. මාලිංගගේ ඊළඟපන්දුවේදී දෙවන කඩුල්ල ලෙස හෑමීෂ් රදෆර්ට් දැවි ගිය අතර තුන්වන පන්දුවේදි කොලින්ඩිග්‍රෑම්හෝම් දවා ගැනිමට ලසිත් මාලිංග සමත් වුණි. අඛන්ඩ සිව් වනපන්දුවේදී ද රොස් ටේලර් දවා ගනිමින් අඛණ්ඩ පන්දු 04ක් තුළ කඩුලු 04ක් දවා ගනිමින්වාර්තාගත පන්දු යැවිමක නිරතවිමට ලසිත් මාලිංග සමත් වුණි. ඒ අනුව 20යි 20ජාත්‍යන්තර තරඟවලදී දෙවරක් කඩුලු ත්‍රිත්වයක් ලබාගත් ලොව පළමු ක්‍රිඩකයා බවට දලසිත් මාලිංග පත් වනවා. මේ අතර ඊයේපැවැති තරඟයෙන් ශ්‍රී ලංකා කණ්ඩායම ලකුණු 37කින් ජයග්‍රාහණය කිරිමට සමත් වුණි. පල්ලෙකැලේහි පැවැතිතරඟයේ කාසියේ වාසිය දිනා ගත් ශ්‍රි ලංකා කණ්ඩායම ප්‍රථමයෙන් පන්දුවට පහරදුන් අතරඑහිදී නියමිත පන්දුවාර 20 අවසානයේ කඩුලු 08ක් දැවී ලකුණු 125ක් ලබා ගත්තේය. පිළිතුරු ඉනිමසදහා පන්දුවට පහරදුන් නවසීලන්ත කණ්ඩායම පන්දුවාර 16ක් තුළ ලබා ගත හැකි වූයේ ලකුණු 88ක් පමණයි. තරඟයෙන් අනතුරුවතම වාර්තා ගත පන්දු යැවිම පිළිබඳ අදහස් දැක්වූ ලසිත් මාලිංග.", "URL": "https://sinhala.adaderana.lk/news.php?nid=118475", "Category": null, "Parent URL": null}