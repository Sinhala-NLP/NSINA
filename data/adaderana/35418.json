{"Source": "Adaderana", "Timestamp": "July 2, 2013 10:44 am", "Headline": "අද දෝනි නෑ", "News Content": "බටහිර ඉන්දීය කොදෙව්හි පැවැත්වෙන තුන්කොන් එක්දින ක්‍රිකට් තරගාවලියේ ශ්‍රී ලංකාව සහ ඉන්දියාව අතර තරගය අද පැවැත්වෙයි. කොදෙව් කණ්ඩායම සමඟ පැවති තරගයේ දී ආබාධයකට ලක් වු ඉන්දීය කණ්ඩායමේ නායක මහේන්ද්‍ර සිං දෝනි අද තරගයට සහභාගි නොවන අතර කණ්ඩායමේ නායකත්වය වි‍රාට්‍ කෝලිට පැවරී ඇත. ශ්‍රී ලංකාවත් ඉන්දියාවත් සහභාගි වූ තරග දෙකම කොදෙව් කණ්ඩායම හමුවේ පරාජයට පත්විය.", "URL": "https://sinhala.adaderana.lk/news.php?nid=35418", "Category": null, "Parent URL": null}