{"Source": "Adaderana", "Timestamp": "January 27, 2012 04:31 pm", "Headline": "අතරමංවී සිටි ඉන්දීය ධීවරයින් සිව්දෙනෙකු මුදාගැනෙයි", "News Content": "ශ්‍රී ලංකා මුහුදු තීරයේ අතරමංවී සිටි ඉන්දීය ධීවරයින් සිව්දෙනෙකු නාවික හමුදා නිලධාරීන් විසින් බේරාගෙන තිබේ. අද(27) දහවල් ඔවුන් ඩෙල්ෆ් පොලිස් ස්ථානය වෙත භාරදී ඇති බව සඳහන්ය. තමිල්නාඩු ප්‍රාන්තයේ පදිංචිකරුවන් වන අදාළ ධීවරයින් ඔවුන්ගේ යාත්‍රාව අනතුරට පත්වීමෙන් මෙලෙස අතරමංව ඇති බව අනාවරණ වී තිබේ. ධීවරයින් පිරිස කයිට්ස් මහේස්ත්‍රාත් අධිකරණය වෙත ඉදිරිපත් කර ඉන්දීය මහකොමසාරිස් කාර්යාලය වෙත භාරදීම සඳහා නියෝගයක් ලබාගැනීමට කටයුතු කරමින් සිටින බව ඩෙල්ෆ් පොලිසිය පැවසීය.", "URL": "https://sinhala.adaderana.lk/news.php?nid=21694", "Category": null, "Parent URL": null}