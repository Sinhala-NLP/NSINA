{"Source": "Adaderana", "Timestamp": "July 21, 2013 11:03 am", "Headline": "අද තද සුළං සමග ගිගුරුම් සහිත වැසි ", "News Content": "මධ්‍යම කඳුකරයේ බටහිර බෑවුම් ප්‍රදේශවල සහ මුහුදු ප්‍රදේශවල අද දිනයේ විටින් විට තද සුළං බලාපොරොත්තු වන බව කාලගුණ විද්‍යා දෙපාර්තමේන්තුව පවසයි. නිවේදනයක් නිකුත් කරමින් එම දෙපාර්තමේන්තුව පෙන්වා දෙන්නේ අද දිනය තුළ දිවයිනේ ප්‍රදේශ රැසකට ගිගුරුම් සහිත වැසි ඇතිවිය හැකි බවයි. පුත්තලම සිට ගාල්ල දක්වා වන වෙරළබඩ ප්‍රදේශවල සහ ඊට ඔබ්බෙන් වූ මුහුදු ප්‍රදේශවල උදය කාලයේ සහ රාත්‍රී කාලයේ වැසි හෝ ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. හම්බන්තොට සිට පොතුවිල් දක්වා වන මුහුදු ප්‍රදේශවල සහ පුත්තලම සිට යාපනය හරහා ත්‍රිකුණාමලය දක්වා වන මුහුදු ප්‍රදේශවල විටෙක පැයට කිලෝමීටර් 60 ක පමණ සුළගේ වේගය වැඩිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=35969", "Category": null, "Parent URL": null}