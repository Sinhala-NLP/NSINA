{"Source": "Adaderana", "Timestamp": "May 24, 2019 05:33 pm", "Headline": "කැනඩාවේ ප්‍රබල ලැව් ගින්නක්", "News Content": "කැනඩාවේ ඇල්බර්ටා පළාතේ ප්‍රබල ලැව් ගින්නක් පැතිර යමින් තිබේ. මේ හේතුවෙන් බොහෝ පිරිසක් ආරක්ෂිත ස්ථාන වලට යවා ඇතැයිද විදෙස් වාර්තා සඳහන් කළේය. ඇල්බර්ටා පළාතේ උතුරුදිග ප්‍රදේශයේ හටගෙන ඇති ලැව්ගින්න සීඝ්‍රයෙන් පැතිර යමින් තිබේ. හෙක්ටයාර දහස් ගණනක භූමි ප්‍රමාණයක් මේ වන විටත් ගින්නට බිළි වී ඇති බවයි විදෙස් වාර්තා සඳහන් කළේය. ගින්න පාලනය කිරීම සඳහා ගිනි නිවීම් භටයන් තුන්සීයකට අධික පිරිසක් යොදවා ඇති අතර හෙලිකොප්ටර් යානා 28ක් යොදාගනිමින් ගුවන් මගින් ගින්න පාලනය කිරීමේ මෙහෙයුමක්ද ක්‍රියාත්මකයි. මේ අතර ඇල්බර්ටා හි පිහිටි කුඩා නරගයක්ද ලැව් ගින්නට හසුවීමේ අවධානමක් මතුව තිබේ. ඒ හේතුවෙන් පන්දහසක පමණ පිරිසක් නිවාස වලින් ඉවත් කර ඇතැයිද විදෙස් වාර්තාවල සඳහන් වෙයි.", "URL": "https://sinhala.adaderana.lk/news.php?nid=110605", "Category": null, "Parent URL": null}