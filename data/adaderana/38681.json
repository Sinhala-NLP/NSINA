{"Source": "Adaderana", "Timestamp": "November 8, 2013 09:06 am", "Headline": "මඟුල් ගෙදර ගමන  රෝහලෙන් නවතී", "News Content": "හැටන් සිට හපුතලේ ප්‍රදේශයේ මඟුල් උත්සවයකට සහභාගිවීම සඳහා යමින් සිටි පිරිසක් රැගත් බසයක් වැලිමඩ - හපුතලේ මාර්ගයේ, අමුණුමුල්ල ප්‍රදේශයේදී අනතුරට ලක් විමෙන් පුද්ගලයන් 23 දෙනෙකු තුවාල ලබා තිබේ. අද අලුයම 5.15ට පමණ එම බස් රථය මාර්ගයෙන් ඉවතට පැන දුරකථන කණුවක සහ පස් කණ්ඩියක ගැටීමෙන් අනතුර සිදුව ඇති බව පොලීසිය පැවසුවේය. තුවාලකරුවන් වැලිමඩ රෝහලට ඇතුළත් කර ඇති අතර ඔවුන්ගෙන් බරපතළ තත්ත්වයේ සිටි 9 දෙනෙකු වැඩිදුර ප්‍රතිකාර සඳහා බදුල්ල රෝහලට මාරු කර යවා ඇත‍.", "URL": "https://sinhala.adaderana.lk/news.php?nid=38681", "Category": null, "Parent URL": null}