{"Source": "Adaderana", "Timestamp": "August 4, 2019 09:25 pm", "Headline": "ප්‍රති ආශ්‍රැතිකරණ ජල පිරිපහදු යන්ත්‍රයක් ජනතා අයිතියට", "News Content": "ප්‍රති ආශ්‍රැතිකරණ ජල පිරිපහදු යන්ත්‍රයක් අනුරාධපුර, ගල්කුලම ප්‍රදේශයේ පිහිටි ශ්‍රි බෝධිමඵව විහාර පරිශ්‍රයේදී රියර් අද්මිරාල් (විශ්‍රාමික) ලක්‍ෂමන් ඔබේසේකර ගේ ප්‍රදානත්වයෙන් විවෘත කෙරිණි.‍ ‘Hope Project’ සංවිධානයේ මුල්‍ය පරිත්‍යාගයෙන් සහ නාවික හමුදා ශ්‍රම දායකත්වයෙන් ඉදිකරන ලද මෙම ජල පිරිපහදු යන්ත්‍රය මඟින් ප්‍රදේශයේ ජනතාවගේ සහ පුද බිම වැඳපුදා ගැනීම සඳහා පැමිණෙන බැතිමතුන්ගේ පානීය ජල අවශ්‍යතාවය සපුරාලීම අපේක්‍ෂා කෙරේ. මෙම උත්සව අවස්ථාව සඳහා උතුරු මැද නාවික විධානය භාර ආඥාපති, රියර් අද්මිරාල් සුදත් කුරුකුලසුරිය සහ උතුරු මැද නාවික විධානයට අනුයුක්ත නාවික පුද්ගලයින් ඇතුළුව ප්‍රදේශවාසීන් විශාල පිරිසක් සහභාගී වී සිටියහ.", "URL": "https://sinhala.adaderana.lk/news.php?nid=115731", "Category": null, "Parent URL": null}