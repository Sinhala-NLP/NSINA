{"Source": "Adaderana", "Timestamp": "October 13, 2013 04:39 pm", "Headline": "ඉන්දියාවේ හින්දු දේවස්ථානයක හැට ගණනක් මරුට", "News Content": "ඉන්දියාවේ මධ්‍ය ප්‍රදේශ්, දාතියා දිස්ත්‍රික්කයේ හින්දු දේවස්ථානයක ඇතිවූ කලබලකාරී තත්ත්වයකින් පුද්ගලයින් 60ට අධික පිරිසක් ජීවිතක්ෂයට පත්ව තිබේ. එහිදී තවත් පුද්ගලයින් සියයකට අධික පිරිසක් තුවාල ලබා ඇති බව ඉන්දීය මාධ්‍ය වාර්තා කළේය. දේවස්ථානයේ අද පැවති විශේෂ පූජාවකට සහභාගී වීම සඳහා ලක්ෂ පහක පමණ පිරිසක් රැස්ව සිට ඇත. දේවස්ථානය වෙත ගමන් කිරීමට තිබූ පාලම අබලන් තත්වයේ පැවතීම හේතුවෙන් එය කඩා වැටෙනු ඇති බවට බැතිමතුන් බියට පත්වීම හේතුවෙන් මෙම නොසන්සුන්තාවය හට ගෙන ඇති බව සඳහන්ය. එහිදී ඇතමුන් පාලමෙන් ගඟට පැන ඇති අතර මරණ සංඛ්‍යාව ඉහළ යාමට එය හේතුවක් බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=38120", "Category": null, "Parent URL": null}