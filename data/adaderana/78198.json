{"Source": "Adaderana", "Timestamp": "October 1, 2017 08:50 am", "Headline": " රඳවා සිටි බෝට්ටු තමිල්නාඩු යයි", "News Content": "මෙරට අත්අඩංගුවේ රඳවාගෙන සිට පසුව නිදහස් කළ ඉන්දීය ධීවරයින්ට අයත් බෝට්ටු කිහිපයක් තමිල්නාඩුවට පිටත්ව ගොස් තිබේ. තමිල්නාඩු ධීවර සංගම් ප්‍රකාශකයෙකු සඳහන් කළේ ඊයේ ධීවර බෝට්ටු 6ක් පැමිණි බවයි. මෙරට රඳවාගෙන සිටි බෝට්ටු 42ක් මුදාහැරීමට ශ්‍රී ලංකා රජය තීරණය කර ඇති අතර එම බෝට්ටු රැගෙන යාම සඳහා ඉන්දීය ධීවර කණ්ඩායම් දෙකක් මේ වන විට දිවයිනට පැමිණ තිබේ. තමිල්නාඩුවේ සිට ධීවරයින් තිස් දෙදෙනෙකුගෙන් සමන්විත ධීවර කණ්ඩායමක් මේ වන විට බෝට්ටු රැගෙන යමින් සිටින බව වාර්තාවේ. 2015 වසරේ සිට මෙරට මුහුදු සීමාව උල්ලංඝණය කිරීමේ චෝදනාව මත ඉන්දීය ධීවර බෝට්ටු 180ක් පමණ ශ්‍රී ලංකාව භාරයේ රඳවා ගැනුණි.", "URL": "https://sinhala.adaderana.lk/news.php?nid=78198", "Category": null, "Parent URL": null}