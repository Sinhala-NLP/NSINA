{"Source": "Adaderana", "Timestamp": "August 24, 2017 05:13 pm", "Headline": "20  සංශෝධනයට උතුරේ සහය නෑ", "News Content": "20 වන ආණ්ඩුක්‍රම ව්‍යවස්ථා සංශෝධනය සම්බන්ධයෙන් උතුරු පළා‍ත් සභාවේ සහයෝගය ලබාදීමට හැකියාවක් නොමැති බව උතුරු පළාත් ප්‍රධාන අමාත්‍ය සි. වි. විග්නේශ්වරන් පවසයි.උතුරු පළාත් සභාව අද(24) යාපනය කයිතඩි පළාත් සභා සංකීර්ණයේදී රැස්වු අවස්ථාවේදී විග්නේශ්වරන් මහතා එලෙස පැවසුවේය. මෙහිදී ඔහු වැඩි දුරටත් කියා සිටියේ නව ව්‍යවස්ථා සංශෝධනය තුළින් පළාත් සභා බලතල පාර්ලිමේන්තුව වෙත පවරා ගැනීමට සැරසෙන බවයි.අදාළ සංශෝධනය සම්බන්ධයෙන් පළාතේ ජනතාවගේ හා පළාත් මන්ත්‍රීවරුන්ගේ මතය විමසීමක්ද සිදුකළ යුතු බව ඔහු කියා සිටියේය.20 වන ව්‍යවස්ථා සංශෝධන කෙටුම්පත සම්බන්ධයෙන් සැප්තැම්බර් 04 වැනිදා පළාත් සභාව කැදවා මන්ත්‍රීවරුන්ගේ තීරණය ලබා ගන්නා බව පළාත් සභා සභාපති සි.වි.කේ. ශිවඥානම් මහතා සඳහන් කළේය.", "URL": "https://sinhala.adaderana.lk/news.php?nid=76651", "Category": null, "Parent URL": null}