{"Source": "Adaderana", "Timestamp": "January 20, 2010 11:42 am", "Headline": "ෆොන්සේකා ගේ බෑණනුවන් සී.අයි.ඩී යට යන්නේ නෑ", "News Content": "ජෙනරාල් සරත් ෆොන්සේකා මහතා ගේ බෑණනුවන් වන ධනුන තිලකරත්න මහතාට අපරාධ පරීක්ෂණ දෙපාර්තමේන්තුව හමුවේ අද(20)පෙනී සිටින ලෙස ලිඛිත දැනම් දීමක් ලැබී ඇති බව පොදු අපේක්ෂක මාධ්‍ය ඒකකය සඳහන් කරයි. එසේ වුව ද ධනුන තිලකරත්න මහතා අද අපරාධ පරීක්ෂණ දෙපාර්තමේන්තුව හමුවට ඉදිරිපත් නොවන බවත්,එකී දැනුම් දීම සම්බන්ධයෙන් නීත්‍යනුකූලව කටයුතු කිරීම සඳහා නීතිඥවරුන් පියවර ගනු ඇතැයි ද පොදු අපේක්ෂක මාධ්‍ය ඒකකයේ ප්‍රකාශකයෙකු අද දෙරණට කියා සිටියේය. පරාජය හමුවේ වියරු වැටී සිටින ආණ්ඩුව අතට හසුවන ඕනෑම දෙයකින් පහර දෙන තත්ත්වයට පත්වී ඇති බවත්,මෙම ප්‍රජාතන්ත්‍ර විරෝධී ක්‍රියාදාමයට එරෙහිව බිය නොවී කටයුතු කරන බවත් ෙහෙතම කියා සිටියි. තමන්ගේ පවුලේ උදවියට අභූත චෝදනා එල්ල කරමින් සී.අයි.ඩී. ය මගින් අත්අඩංගුවට ගැනීමට සැලසුම් දියත් වන බව ජෙනරාල් සරත් ෆොන්සේකා ඊයේ වලස්මුල්ල ප්‍රදේශයේ පැවති රැළියකදී පැවසීය.", "URL": "https://sinhala.adaderana.lk/news.php?nid=6143", "Category": null, "Parent URL": null}