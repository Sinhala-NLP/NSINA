{"Source": "Adaderana", "Timestamp": "June 25, 2016 08:37 am", "Headline": "  එංගලන්තයට පහසු ජයක්", "News Content": "ශ්‍රී ලංකාව සමග පැවති දෙවන එක්දින ක්‍රිකට් තරගයෙන් කඩුලු 10ක පහසු ජයක් හිමිකරගැනීමට එංගලන්ත කණ්ඩායම සමත්ව තිබේ.තරගය එංගලන්තයේ බර්මින්හැම් හිදී පැවැත්වුණි.තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ඔවුන් නියමිත පන්දුවාර 50 අවසානයේ කඩුලු 07ක් දැවී ලකුණු 254ක් රැස් කළේය.දිනේෂ් චන්දිමාල් ලකුණු 52යි.ඇන්ජලෝ මැතිව්ස් ලනුණු 44යි.උපුල් තරංග නොදැවී ලකුණු 53ක් රැස් කළේය.පන්දු යැවීමේදී එංගලන්තය වෙනුවෙන් අදිල් රෂිඩ්, ලියම් ප්ලන්කට් කඩුලු 02 බැගින්ද, ඩේවිඩ් විලී එක් කඩුල්ලක් ද දවා ගත්තේය.පිළිතුරු ඉනිම ක්‍රිඩාකළ එංගලන්ත කණ්ඩායම පන්දුවාර 34යි එක් පන්දුවකදී කිසිවෙකු නොදැවී ලකුණු 256ක් රැස් කරමින් තරගයේ පහසු ජයක් හිමිකරගත්තේය.නොදැවී පන්දුවට පහරදුන් ඇලෙක්ස් හේල්ස් ලකුණු 133ක් ද, ජේසන් රෝයි ලකුණු 112ක් ද රැස් කළේය.", "URL": "https://sinhala.adaderana.lk/news.php?nid=61451", "Category": null, "Parent URL": null}