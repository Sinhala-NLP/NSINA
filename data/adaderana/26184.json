{"Source": "Adaderana", "Timestamp": "July 30, 2012 12:14 pm", "Headline": " පූජා බිමේදී දහතුන් වියැති දැරියකට පොලිස් නිලධාරියෙකු හදිකරලා ", "News Content": "බාලවයස්කාර දැරියකට බරපතළ ලිංගික අපයෝජනය සිදුකිරීම හේතුවෙන් පොලිස් කොස්තාපල්වරයෙකු අත්අඩංගුවට ගෙන තිබේ. ඊයේ දිනයේ අංක 02 පාලම අසළ කතරගම පූජා භූමියේදී පෙරහැර නරඹමින් සිටි මොණරාගල ප‍්‍රදේශයේ පදිංචි වයස අවුරුදු 13 ක් වූ බාලවයස්කාර දැරියකට මෙසේ බරපතළ ලිංගික අපයෝජනයක් සිදුකර ඇති බව පොලීසිය පවසයි. අත්අඩංගුවට ගත් පොලිස් කොස්තාපල්වරයා අද (30) දින තිස්සමහාරාමය මහේස්ත‍්‍රාත් අධිකරණයට ඉදිරිපත් කිරීමට නියමිතය. කතරගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=26184", "Category": null, "Parent URL": null}