{"Source": "Adaderana", "Timestamp": "May 31, 2011 08:58 am", "Headline": "ශ්‍රී ලංකාව පරදා එංගලන්තය ඉනිමක ජයක් ලබයි", "News Content": "සංචාරක ශ්‍රී ලංකා කණ්ඩායම සමඟ පැවති පළමු ටෙස්ට් තරගය ඉනිමකින් සහ ලකුණු 14 න් ජය ගැනීමට එංගලන්ත කණ්ඩායම ඊයේ(30) සමත් විය. තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහර දීමට තීරණය කරනු ලැබීය. ඒ අනුව ශ්‍රී ලංකා කණ්ඩායම පළමු ඉනිමට සියලු ක්‍රීඩකයින් දැවී ලකුණු 400ක් ලබා ගනු ලැබීය. ශ්‍රී ලංකා කණ්ඩායම වෙනුවෙන් ප්‍රසන්න ජයවර්ධන ලකුණු 112ක් රැස් කිරීමට සමත් විය. අනතුරුව පිටියට පිවිසි එංගලන්ත කණ්ඩායම කඩුලු 5ක් දැවී ලකුණු 496ක් ලබා සිටිය දී පන්දුවට පහර දීමේ අවස්ථාව ශ්‍රී ලංකා කණ්ඩායමට ලබා දුන්නේය. එංගලන්ත කණ්ඩායම වෙනුවෙන් ජොනතන් ට්‍රොට් ලකුණු 203ක් සහ ඇලෙස්ටෙයාර් කුක් ලකුණු 133ක් රැස් කිරීමට සමත් විය. ඒ අනුව පිටියට පිවිසි ශ්‍රී ලංකා ක්‍රීඩකයින්ට සියල්ලන් දැවී ලබා ගත හැකි වූයේ ලකුණු 82ක් පමණි. පන්දු යැවීමේ දී ක්‍රිස් ට්‍රිම්ලට් සහ ග්‍රෑම් ස්වාන් කඩුලු 4 බැගින් බිඳ හෙලීය.", "URL": "https://sinhala.adaderana.lk/news.php?nid=16428", "Category": null, "Parent URL": null}