{"Source": "Adaderana", "Timestamp": "September 12, 2016 12:19 pm", "Headline": " අද තරග කිහිපයකට ශ්‍රී ලංකා ක්‍රීඩකයින්", "News Content": "පැරා ඔලිම්පික් ක්‍රීඩා උළෙලේ අද(12) පැවැත්වෙන තරග කිහිපයකට ශ්‍රී ලංකා ක්‍රීඩකයින් සහභාගී වෙයි.ඊයේ(11) පැවති පිරිමි මීටර් 200 අවසන් තරගයේදී ශ්‍රී ලංකා කණ්ඩායම නියෝජනය කළ ප්‍රසන්න ජයලත් 07 වන ස්ථානයත්, ඉන්දික චුලදාස 08 වන ස්ථානයත් හිමිකරගෙන තිබේ.පිරිමි මීටර් 200 අවසන් පූර්ව තරගයට ඉදිරිපත් වූ අජිත් හෙට්ටිආරච්චිට හිමිව තිබුණේ 05 වන ස්ථානයයි.දුණු විදීමේ තරග ඉසව්ව යටතේ සම්පත් බණ්ඩාර හෙට තරග වැදීමට නියමිතය.රෝද පුටු ටෙනිස් තරග ඉසව්වට සහභාගී වූ උපාලි රාජකාරුණා විසින් කොරියානු ක්‍රීඩකයා පරාජයට පත් කර ඇති අතර ඔහු බ්‍රිතාන්‍ය ක්‍රීඩකයා සමග තරග වැදීමට නියමිතව තිබේ.පිරිමි මීටර් 100 x 4 සහය ධාවන තරගය අද පැවැත්වෙන අතර කාන්තා මීටර් 400 තරග ඉසව්ව ද පැවැත්වීමට නියමිතය.", "URL": "https://sinhala.adaderana.lk/news.php?nid=64028", "Category": null, "Parent URL": null}