{"Source": "Adaderana", "Timestamp": "February 19, 2019 08:49 pm", "Headline": "සිරිපා කරුණාවට මත්ද්‍රව්‍ය රැගෙන ගිය තරුණයන්ට වැඩ වරදියි", "News Content": "මත්ද්‍රව්‍යය රැගෙන හැටන් මාර්ගය ඔස්සේ ශ්‍රි පාද වන්දනාවේ පැමිණි තරුණයන් 14 දෙනෙකු හැටන් කොට්ඨාශ දුෂණ මර්දන ඒකකයේ නිලධාරින් විසින් සැකපිට අත්අඩංගුවට ගෙන ඇති බව අද දෙරණ වාර්තාකරු පැවසීය. හැටන් කොට්ඨාශ දුෂණ මර්දන ඒකකයේ නිලධාරින් විසින් ඊයේ (18) පස්වරුවේ හැටන් කොළඹ ප්‍රධාන මාර්ගයේ දියගල ප්‍රදේශයේදි සිදු කළ හදිසි පරික්ෂාවකදි මෙම තරුණයන් 14 දෙනා සන්තකයේ කේරළ ගංජා, සහ ගංජා මිශ්‍ර මදන මෝදක ගුලි සන්තකයේ තබා ගැනීම චෝදනාව යටතේ මෙම සැකකරුවන් අත්අඩංගුවට ගෙන ඇති බ වාර්තා වෙයි. සැකකරුවන් ඇඹිලිපිටිය, තංගල්ල , කොළඹ යන ප්‍රදේශවල පදිංචිකරුවන් බවත් ඔවුන් අවුරුදු 25-30 වයස් කාණ්ඩවල පසුවන අය බව මෙම වැටලිම සිදුකළ නිලධාරින් පැවසීය. අත්අඩංගුවට ගත් සැකකරුවන් හැටන් මහේස්ත්‍රත් අධිකරණය වෙත ඉදිරිපත් කිරිමට නියමිතය. හැටන් මාර්ගය ඔස්සේ මත් ද්‍රව්‍යය රැගෙන ශ්‍රි පාද වන්දනාවේ පැමිණෙන තරුණයන් අත්අඩංගුවට ගැනිම සඳහා හැටන් පොලිස් අධිකාරි රවින්ද්‍ර අඹේපිටිය මහතා විසින් විශේෂ ආරක්ෂිත වැඩපිළිවෙලක්ද දියත් කර ඇත.", "URL": "https://sinhala.adaderana.lk/news.php?nid=104634", "Category": null, "Parent URL": null}