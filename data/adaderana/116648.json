{"Source": "Adaderana", "Timestamp": "August 15, 2019 07:29 pm", "Headline": "මහින්ද ශ්‍රීලනිපයෙන් ඉවත් වීම ගැන කනගාටුයි-අමරවීර", "News Content": "මහින්ද රාජපක්ෂ මහතා ශ්‍රී ලංකා නිදහස් පක්ෂයෙන් ඉවත්වීම පිළිබඳව කණගාටු වන බවත් ගෝඨාභය රාජපක්ෂ මහතා ශ්‍රී ලංකා පොදු ජන පෙරමුණේ සාමාජිකත්වය මෙතෙක් ලබා නොගැනීම පිළිබඳව සතුටු වන බවත් එක්සත් ජනතා නිදහස් සන්ධාන මහලේකම් මහින්ද අමරවීර මහතා පවසයි. ඔහු මේ බව පැවසුවේ, ශ්‍රී ලංකා නිදහස් පක්ෂ මූලස්ථානයේ අද පැවති මාධ්‍ය හමුවකට එක්වෙමිනි. ඒ මහතා වැඩිදුරටත් ප්‍රකාශ කළේ ගෝඨාභය රාජපක්ෂ මහතාට මහාය දීම පිළිබඳ තවමත් තීරණයක් ගෙන නොමැති බවයි. එසේම ශ්‍රී ලංකා නිදහස් පක්ෂයෙන් ඕනෑම අවස්ථාවක අපේක්ෂකයෙක් ඉදිරිපත් කිරීමේ හැකියාවක් ඇති බවද ඒ මහතා ප්‍රකාශ කළේය. එහිදී අදහස් දක්වමින් එක්සත් ජනතා නිදහස් සන්ධානය පා.ම.වීරකුමාර දිසානායක මහතා ප්‍රකාශ කළේ ගෝඨාභය රාජපක්ෂ මහතා වෙනුවෙන් ශ්‍රී ලංකා නිදහස් පක්ෂයට බනින පිරිස් ඉදිරියේ දී කුමන කුමන්ත්‍රණ කරාවිදැයි සිතා ගත නොහැකි බවයි.", "URL": "https://sinhala.adaderana.lk/news.php?nid=116648", "Category": null, "Parent URL": null}