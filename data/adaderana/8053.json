{"Source": "Adaderana", "Timestamp": "April 28, 2010 09:05 am", "Headline": "කොළඹට වතුර නෑ", "News Content": "අද පස්වරු 4 දක්වා කොළඹ හා තදාසන්න ප්‍රදේශ කිහිපයකට ජල සැපයුම අත්හි‍ටුවා ඇති බව ජලසම්පාදන හා ජලාපවාහන මණ්ඩලය පවසයි. කොළොන්නාව , කොටිකාවත්ත , මුල්ලේරියාව , රාජගිරිය සහ නාවල ආදී ප්‍රදේශවල මෙසේ ජල සැපයුම අත්හිටුවා ඇති බව සඳහන් වේ. ජලසම්පාදන හා ජලාපවාහන මණ්ඩලය පවසන පරිදි අඹතලේ ජල පවිත්‍රාගාරයේ හදිසි නඩත්තු කටයුත්තක් හේතුවෙන් එම ප්‍රදේශවලට ජල සැපයුම අත්හිටුවා ඇති බවයි. ජල පාරිභෝගිකයින්ට මෙමගින් සිදුවන දුෂ්කරතාව සම්බන්ධයෙන් එම මණ්ඩලය කනගාටුව පල කරයි.", "URL": "https://sinhala.adaderana.lk/news.php?nid=8053", "Category": null, "Parent URL": null}