{"Source": "Adaderana", "Timestamp": "February 8, 2017 11:23 am", "Headline": "පනීර්සෙල්වම්ගෙන් යළිත් ලියුමක් ", "News Content": "ශ්‍රී ලංකා අත්අඩංගුවේ පසුවන ඉන්දීය ධීවරයින් සහ යාත්‍රා කඩිනමින් නිදහස් කරගැනීම සඳහා මැදිහත් වන ලෙස තමිල්නාඩු ප්‍රාන්ත ප්‍රධාන අමාත්‍ය ඕ.පනීර්සෙල්වම් ඉන්දීය අග්‍රාමාත්‍යවරයාගෙන් යළි ඉල්ලීමක් කර තිබේ.ඉන්දීය අග්‍රාමාත්‍ය නරේන්ද්‍ර මෝඩි වෙත ලිපියක් යොමුකරමින් තමිල්නාඩු ප්‍රාන්ත ප්‍රධාන අමාත්‍යවරයා ප්‍රකාශ කර ඇත්තේ මානුෂීය හේතූන් සැලකිල්ලට ගනිමින් ඔවුන් නිදහස් කරගැනීමට මැදිහත් වන ලෙසයි.මේ වන විට ඉන්දීය ධීවරයින් තිස් පස් දෙනෙකු ශ්‍රී ලංකා අත්අඩංගුවේ පසුවන අතර ඉන්දීය ධීවර යාත්‍රා 120ක් ශ්‍රී ලංකාව භාරයේ පවතින බව තමිල්නාඩු ප්‍රාන්ත ප්‍රධාන අමාත්‍යවරයා පෙන්වා දෙයි.අත්අඩංගුවේ පසුවන ඉන්දීය ධීවරයින් නිදහස් කරගැනීමට මැදිහත් වන ලෙස ඉන්දීය ඒ.අයි.ඒ.ඩී.එම්.කේ.පක්ෂ නායිකා ශෂිකලා නටරාජන් ද ඉන්දීය අග්‍රාමාත්‍යවරයාගෙන් ලිඛිත ඉල්ලීමක් සිදුකර ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=69307", "Category": null, "Parent URL": null}