{"Source": "Adaderana", "Timestamp": "December 3, 2018 08:44 pm", "Headline": "මම හිටපු අමාත්‍යාංශයේ නැවතත් රාජකාරී පටන් ගන්නවා", "News Content": "අග්‍රාමාත්‍යවරයෙකු සහ රජයක් ගෙදර යෑවු අභියාචනාධිකරණ තින්දුව ඓතිහාසික බව පාර්ලිමේන්තු මන්ත්‍රී රාජිත සේනාරත්න මහතා පවසයි. ගාල්ල නගර මධ්‍යයේ අද (03) පස්වරුවේ පැවැති ජන රැළියකට එක්වෙමින් ඔහු මේ බව සදහන් කළේය. මෙහිදී වැඩිදුරටත් අදහස් දැක් වූ මන්ත්‍රීවරයා පැවසුවේ මේ වන විට ජනතා බලය සහ පාර්ලිමේන්තුවේ බලය අධිකරණයේන් තම පක්ෂයට හිමි වී ඇති බවයි. අද රාත්‍රියේ ජනාධිපතිවරයා සමඟ පැවැත්වෙන සාකච්ඡාවේ දී තම රජය ස්ථාපිත කිරීමට කටයුතු කරන ලෙස ඉල්ලා සිටින බවද මන්ථ්‍රීවරයා එහිදි පැවසීය. හෙට දින (04) සියලුම ජනතාව කොළඹට පැමිණෙන ලෙසටත් රනිල් වික්‍රමසිංහ මහතා අග්‍රාමාත්‍යවරයා ලෙස යළි රාජකාරී ඇරඹීමේ අවස්ථාවට සහභාගි වන ලෙසටත් මන්ත්‍රීවරයා තම පාක්ෂිකයන්ට ආරධනා කළේය. තමන් මෙන්ම අනෙකුත් මන්ත්‍රීවරුද පෙර පරිදි අමාත්‍යංශවලට ගොස් රාජකාරී කටයුතු ආරම්භ කරන බවද මන්ත්‍රීවරයා එහිදි පැවසීය.", "URL": "https://sinhala.adaderana.lk/news.php?nid=100221", "Category": null, "Parent URL": null}