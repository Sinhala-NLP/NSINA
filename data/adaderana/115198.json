{"Source": "Adaderana", "Timestamp": "July 28, 2019 02:09 pm", "Headline": "කාසියේ වාසිය බංග්ලාදේශයට", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර දිවා රාත්‍රී දෙවන එකදින ක්‍රිකට් තරගය අද කොළඹ ආර් ප්‍රේමදාස ක්‍රිඩාංගණයේදී පැවැත්වෙයි. තරගයේ කාසිය වාසිය හිමිව ඇත්තේ බංග්ලාදේශ පිලටයි. ඒ අනුව ප්‍රථමයෙන් පන්දුවට පහර දීමට ඔවුන් තීරණය කර ඇත. පළමු තරගයෙන් ශ්‍රී ලංකා කණ්ඩායම ලකුණු 91කින් ජය අත්කර ගත්තේය. ශ්‍රී ලංකා කණ්ඩායම වෙනුවෙන් දසුන් ශානක ක්‍රීඩා කරනු ඇති බව වාර්තා වෙයි. අද තරගය ජය ගතහොත් ශ්‍රී ලංකා කණ්ඩායමට මාස 44කට පසු තම රට තුළදී එක්දින තරගාවලියක් ජය ගැනිමේ අවස්ථාව හිමි වනු ඇති. ශ්‍රී ලංකාව තුළදී අවසන් වරට එක්දින තරගාවලියක් ජය ගෙන ඇත්තේ 2015 වසරේ නොවැම්බර් මාසයේදීයි.", "URL": "https://sinhala.adaderana.lk/news.php?nid=115198", "Category": null, "Parent URL": null}