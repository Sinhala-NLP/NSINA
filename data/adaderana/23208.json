{"Source": "Adaderana", "Timestamp": "April 1, 2012 09:22 am", "Headline": " 19 න් පහල අවසන් තරගය අදයි", "News Content": "ශ්‍රී ලංකා පාසල් ක්‍රිකට් සංගමය මෙහෙයවන වයස අවුරුදු 19න් පහල අන්තර් පාසල් ක්‍රිකට් තරගාවලියේ අවසන් මහා තරගය අද පැවැත්වෙයි. කොළඹ සී.සී.සී පිටියේ දී මෙම තරගය පැවැත්වීමට නියමිතය. මහනුවර ත්‍රිත්ව සහ අම්බලන්ගොඩ ධර්මාශෝක විදුහල් කණ්ඩායම් අතර තරගය පැවැත්වෙයි. බලපිටිය ශාන්ත පීතර විදුහල පරදවා ත්‍රිත්ව විදුහලත් , මරදාන සහිරා විදුහල් කණ්ඩායම පරදවා ධර්මාශෝක විදුහල් කණ්ඩායමත් අවසන් මහා තරගයට සුදුසුකම් ලබා ඇත.", "URL": "https://sinhala.adaderana.lk/news.php?nid=23208", "Category": null, "Parent URL": null}