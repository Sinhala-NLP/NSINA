{"Source": "Adaderana", "Timestamp": "September 19, 2019 11:18 am", "Headline": "ගෞරව නාමයන්ගෙන් පිදුම් ලැබූ හිටපු ගුවන්-නාවික හමුදාපතිවරුන්", "News Content": "හිටපු ගුවන් හමුදාපති රොෂාන් ගුණතිලක මහතා සහ හිටපු නාවික හමුදාපති වසන්ත කරන්නාගොඩ මහතා මීට සුළු වේලාවකට පෙර ගෞරව නාමයෙන් ගෙන් පිදුම් ලබා තිබේ. ඒ අනුව හිටපු ගුවන් හමුදාපති රොෂාන් ගුණතිලක මහතා මාර්ෂල් ඔෆ්ද එයාර් ෆෝස් සහ හිටපු නාවික හමුදාපති වසන්ත කරන්නාගොඩ මහතා අද්මිරාල් ඔෆ්ද ෆ්ලිට් යන ගෞරව නාමයෙන් පිදුම් ලැබීය. මෙම උත්සවය මේ වන විට ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කොළඹ වාරායේ නැගෙනහිර බහලුම් පර්යන්තයේදී ඊට අදාල උත්සවය පැවැත්වෙයි. දශක තුනකට අධික කාලයක් පැවති ත්‍රස්තවාදය අවසන් කිරිමේ මානුෂිය මෙහෙයුමට දායක වූ හමුදාපතිවරුන් වෙනුවෙන් රජයේ ඉහලම ගෞරවය පිරිනැමීමට ජනාධිපතිවරයා තීරණය කර තිබූ අතර ඒ අනුව සරත් ෆොන්සේකා මහතාට ෆීල්ඩ් මාර්ෂල් තනතුර ප්‍රදානය කෙරුණි.", "URL": "https://sinhala.adaderana.lk/news.php?nid=119471", "Category": null, "Parent URL": null}