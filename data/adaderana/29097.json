{"Source": "Adaderana", "Timestamp": "November 11, 2012 11:56 am", "Headline": "ලක්ෂ්මන් කදිරගාමර්ගේ පිළිරුව ස්ථාපිත කරන්නැයි ජනපති විදේශ ඇමතිට උපදෙස් දෙයි", "News Content": "මෙර‍ට කෘතහස්ත දේශපාලඥයෙකු මෙන්ම හිටපු විදේශ කටයුතු අමාත්‍යවරයෙකු වු ලක්ෂ්මන් කදිරගාමර් මහතාගේ පිළිරුව ලක්ෂ්මන් කදිරගාමර් ආයතනයේ ස්ථාපිත කරන්නැයි ජනාධිපති මහින්ද රාජපක්ෂ මහතා විදේශ කටයුතු අමාත්‍ය මහාචාර්ය ජී.එල්. පීරිස් මහතා වෙත උපදෙස් ලබාදී තිබේ. ලක්ෂ්මන් කදිරගාමර් ජාත්‍යන්තර සබඳතා හා උපාය මාර්ගික අධ්‍යයන ආයතන පරිශ්‍රයේ එකී පිළිරුව ස්ථාපිත කිරීමට කටයුතු කරන ලෙස ජනාධිපතිවරයා උපදෙස් ලබාදී ඇතැයි ජනාධිපති මාධ්‍ය ප්‍රකාශක බන්දුල ජයසේකර මහතා පවසයි. කදිරගාමර් මහතා වෙනුවෙන් නිර්මාණය කළ පිළිරුවක් කදිරගාමර් ආයතන පරිශ්‍රය අභ්‍යන්තරයේ තබා ඇතැයිද සඳහන්ය.", "URL": "https://sinhala.adaderana.lk/news.php?nid=29097", "Category": null, "Parent URL": null}