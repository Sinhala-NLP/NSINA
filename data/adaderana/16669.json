{"Source": "Adaderana", "Timestamp": "June 10, 2011 11:31 am", "Headline": "දැවි තෙල් මිශ්‍ර වීම නිසා මසුන් බෝවීමට තර්ජනයක් ", "News Content": "කාසල් රී ජලාශයට දැවි තෙල් මිශ්‍ර වීම හේතුවෙන් එම ජලාශයේ මත්ස්‍ය බිජු දහස් ගණනක් විනාශ වී ඇති බවට අනාවරණය වී තිබේ. මේ හේතුවෙන් ඉදිරි වසර දෙකක පමණ කාලයක් තුළ ජලාශයේ මත්ස්‍යයන් බෝවීම වළකිනු ඇති බව නුවරඑළිය දිස්ත්‍රික් ජලජීවි වගා ව්‍යාපෘති නිලධාරී චන්දන ජයකුමාර් මහතා ප්‍රකාශ කළේය. කාසල් රී ජලාශයට ජලය සැපයෙන දික් ඔයට අසල පිහිටි කර්මාන්ත ශාලාවකින් දැවි තෙල් ලීටර් 3000 ක් පමණ පසුගියදා මුදා හැර තිබුණි. මේ වන විට ජලශයේ අක්කර දෙකක පමණ වපසරියක තෙල් තට්ටුව පැතිර ඇති බව අද දෙරණ වාර්තාකරු සඳහන් කළේය. මේ හේතුවෙන් ජලාශ‍යේ ධීවර කර්මාන්තයේ යෙදෙන පිරිස් වලට ද දැඩි දුෂ්කරතාවක‍ට මුහුණ දීමට සිදුව තිබේ. කිසියම් පිරිසක් විසින් දැවි තෙල් අඩංගු ටැංකියේ කරාමය හැර තැබීම හේතුවෙන් තෙල් කාන්දුව සිදුවන්නට ඇති බව මේ පිළිබඳ කළ විමසීමක දී අදාළ තේ කර්මාන්තශාලාව අයත් වතු අධිකාරීවරයා ප්‍රකාශ කළේය.", "URL": "https://sinhala.adaderana.lk/news.php?nid=16669", "Category": null, "Parent URL": null}