{"Source": "Adaderana", "Timestamp": "December 4, 2015 01:46 pm", "Headline": "‍‍‍ගෝඨා ඇතුළු පස්දෙනෙකුගෙන් ප්‍රශ්න කෙරේ", "News Content": "‍‍‍හිටපු ආරක්ෂක ලේකම් ගෝඨාභය රාජපක්ෂ මහතා අද දිනයේ ද බරපතළ වංචා සෙවීමේ ජනාධිපති විමර්ශන කොමිසම වෙත පැමිණ තිබේ.අද පෙරවරුවේ 09.00 ට පමණ හිටපු ආරක්ෂක ලේකම්වරයා කොමිසම වෙත පැමිණි බව එහි ප්‍රකාශකයෙකු සඳහන් කළේය.රක්නා ලංකා සමාගම සම්බන්ධයෙන් සිදු කෙරෙන විමර්ශන කටයුතුවලට සහභාගීවිම සඳහා ගෝඨාභය රාජපක්ෂ මහතා එහි පැමිණ ඇත.මේ අතර හිටපු නාවික හමුදා නිලධාරින් සිව්දෙනෙකු ද අද බරපතළ වංචා සෙවිමේ ජනාධිපති විමර්ශන කොමිසමට කැඳවා තිබේ.අදාළ විමර්ශන සම්බන්ධයෙන් සාක්ෂි විමසීම සඳහා ඔවුන් එහි කැඳවා ඇති බව සඳහන්ය.", "URL": "https://sinhala.adaderana.lk/news.php?nid=55516", "Category": null, "Parent URL": null}