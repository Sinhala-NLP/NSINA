{"Source": "Adaderana", "Timestamp": "August 16, 2010 03:15 pm", "Headline": "කුණු දැමීමට අලුත් ක්‍රමයක් ", "News Content": "සියලුම ප්‍රාදේශීය සභා සහ නගර සභා සඳහා කැළි කසල බැහැර කිරීම පිළිබඳව නව ක්‍රමවේදයක් හඳුන්වා දෙන බව පරිසර අමාත්‍ය අනුර ප්‍රියදර්ශන මහතා පවසයි. කොළඹ මහනගර සභා පරිශ්‍රයේ දී අද පැවති ජාතික ඩෙංගු මර්දන සතියේ සමාරම්භක අවස්ථාවට එක් වෙමින් ඔහු මේ බව සඳහන් කළේය. ඩෙංගු රෝගය හේතුවෙන් අකාලයේ ජීවිත අහිමි වීම ඒ ඒ පවුල් වලට පමණක් සිදු වන පාඩුවක් නොවන බව එහි දී ඔහු වැඩිදුරටත් සඳහන් කළේය. එය රටේ අනාගතය උදෙසා ද සෘජුවම බලපාන බව අමාත්‍යවරයා එහි දී පෙන්වා දුන්නේය.", "URL": "https://sinhala.adaderana.lk/news.php?nid=10266", "Category": null, "Parent URL": null}