{"Source": "Adaderana", "Timestamp": "April 6, 2018 09:27 am", "Headline": "ගල්රෑනේ දී දඩ මස් කිලෝ 30ක් එක්ක 2ක් කොටු-1ක් පලා යයි", "News Content": "ලුණුගම්වෙහෙර ජාතික වනෝද්‍යාන සිමාවේ කිරිදිඔය ගල්රෑන ප්‍රදේශයේදී දඩ මස් සමඟ පුද්ගලයින් දෙදෙනෙකු අත්අඩංගුවට ගැනීමට තණමල්විල කිතුල්කොටේ වනජීවී කාර්යාලයේ නිලධාරින් සමත් වී තිබේ. ලුණුගම්වෙහෙර ජාතික උද්‍යානය තුළ දඩයම් කර පසුව මස් පිණිස විකිණීමට ගෙන යන ජාවාරමක් පිළිබද ලැබුණු තොරතුරකට අනුව ඊයේ (05) සවස මෙම මෙහෙයුම සිදුකර තිබේ . මෙහෙයුම සිදුකරන අවස්ථාවේ මස් ජාවාරම් කරුවන් තිදෙනෙකු ත්‍රිවිල් රථයකට දඩ මස් පටවමින් සිට ඇති අතර පසුව එක් අයෙකු පලාගොස් තිබේ අනෙක් දෙදෙනා වනජීවී නිලධාරින් විසින් අත්අඩංගුවට ගෙන ඇති අතර එම අවස්ථාවේ ඔවුන් සතුව තිබී දඩ මස් කිලෝ 30 ක් පමණ හා මෙරට නිෂ්පාදිත ගිනි අවි දෙකක්ද සොයා ගෙන තිබේ. පසුව සැකකරුවන් දෙදෙනා හා ත්‍රිවිල් රථය සමග දඩමස් , ගිනි අවි වනජීවී බාරයට ගෙන තිබේ පලාගිය සැකකරු අත්අඩංගුවට ගැනීමට පරීක්ෂණ මෙහෙය වන බව වනජීවී නිලධාරින් කියා සිටියේය. මෙම වැටලීම වනජීවී දෙපාර්තමේන්තුවේ දකුණ ඌව බාර සහකාර අධ්‍යක්ෂක ප්‍රසන්න විමලදාස මහතාගේ උඅපදෙස් මත ලුණුගම්වෙහෙර උද්‍යාන බාරකරු ඩබ්ලිවු ,එස් ,ඒ අබේරත්න මහතාගේ ප්‍රධානත්වයෙන් වනසත්ව නියාමක හසාන් හෙට්ටිආරච්චි ,කේ .කේ ,රුවන්ප්‍රදිප ,රංග විජේරත්න , සේත්‍ර සහයක ඩි.ජි ,ජානක , සිවිල් ආරක්ෂක එස් .ඒ .අසංක යන අය විසින් සිදුකර ඇත.", "URL": "https://sinhala.adaderana.lk/news.php?nid=87020", "Category": null, "Parent URL": null}