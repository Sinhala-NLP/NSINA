{"Source": "Adaderana", "Timestamp": "May 29, 2019 03:47 pm", "Headline": "මූල්‍ය වංචාවක් සම්බන්ධ සැකකරුවෙකු සොයන්න පොලීසිය මහජන සහය පතයි", "News Content": "අපරාධ පරීක්ෂණ දෙපාර්තමේන්තුවට රුපියල් ලක්ෂ 55ක මූල්‍ය වංචාවක් සිදු කිරීම සම්බන්ධයෙන් සැකකරුවෙකු අත්අඩංගුවට ගැනීම සඳහා පොලීසිය මහජන සහාය අපේක්ෂා කරයි. සැකකරු නිශාන්ත සේනානායක ලියනගේ නැමැති අංක 226/22, තැඹිලිවත්ත, ගල්තුඩ, හිරණ, පානදුර ලිපිනයේ පදිංචි අයෙකි. මොහු සම්බන්ධ යම් තොරතුරක් වේනම් අපරාධ පරීක්ෂණ දෙපාර්තමේන්තුවේ 011-2395248 දුරකථන අංකයට දැනුම් දෙන ලෙස පොලීසිය මහජනතාවගෙන් ඉල්ලීමක් කරයි. 2018.09.07 දින සැකකරු විසින් මෙම මූල්‍ය වංචාව සිදු කර ඇති අතර අපරාධ පරීක්ෂණ දෙපාර්තමේන්තුව විසින් මේ වන විට විමර්ශන සිදු කරමින් පවතියි.", "URL": "https://sinhala.adaderana.lk/news.php?nid=110922", "Category": null, "Parent URL": null}