{"Source": "Adaderana", "Timestamp": "April 27, 2014 08:00 am", "Headline": "දකුණු කොරියානු අග්‍රාමාත්‍යවරයා ඉල්ලා අස්වෙයි", "News Content": "දකුණු කොරියානු අග්‍රාමාත්‍ය චං හොන්ග් වොන්ග් සිය ධුරයෙන් ඉල්ලා අස්විමට තීරණය කර තිබේ. මගී නෞකාවක් ගිලී යාම සම්බන්ධයෙන් රජයට චෝදනා එල්ල වන පසුබිමක ඔහු සිය ඉල්ලා අස්වීම ප්‍රකාශ කර ඇති බව විදෙස් වාර්තා සඳහන් කළේය. අදාළ නෞකාව ගිලි යාම සම්බන්ධයෙන් තොරතුරු නිරීක්ෂණයට ගිය දකුණු කොරියානු අග්‍රාමාත්‍යවරයාට පසුගිය දිනක ජල බෝතල් ප්‍රහාරයක් ද එල්ල වුණි. නෞකාවේ සිටි මගීන් බේරාගැනීම සඳහා රජය දැක්වු උනන්දුව පිළිබඳ විපතට පත්වූවන්ගේ ඥාතීන් ඇතුළු පිරිස්වල දැඩි විරෝධය රජයට එල්ල වී තිබුණි. ඉල්ලා අස්විම ප්‍රකාශයට පත් කරමින් චං හොන්ග් වොන්ග් ප්‍රකාශ කර ඇත්තේ එම සිද්ධියේ දි රජය හැකි සෑම පියවරක්ම ගත් බවයි.", "URL": "https://sinhala.adaderana.lk/news.php?nid=42812", "Category": null, "Parent URL": null}