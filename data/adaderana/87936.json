{"Source": "Adaderana", "Timestamp": "April 24, 2018 12:09 pm", "Headline": "රජ කිරුළට හිමිකම් කියන පස්වැන්නා රෝහලෙන් පිටව යයි", "News Content": "කේම්බ්‍රිජ් ආදිපාදවරිය හෙවත් කේට් මිඩ්ල්ටන් කුමරිය සිය අළුත උපන් බිළිඳු කුමරා සමඟ රෝහලෙන් පිටව ගොස් තිබේ. බ්‍රිතානයේ කිරුළ හිමි විලියම් කුමරුට දාව ඔවුන්ගේ තෙවන දරුවා ලන්ඩනයේ ශාන්ත මේරී රෝහලේදී උපත ලැබුවේ එරට වේලාවෙන් ඊයේ(23) පෙරවරු 11.1ටයි. ඔහු පිළිවෙලින් රජ කිරුළට හිමිකම් කියන පස්වැන්නා වන අතර බ්‍රිතාන්‍යයේ දෙවන එළිසබෙත් මහ රැජිනගේ හයවන මීමුණුපුරාද වෙයි. කුමරාගේ උපත සිදුවූ බව කෙන්සින්ටන් මාලිගයේ ට්විටර් ගිණුමේ සටහනක් තබමින් දැනුම් දුන් අතර අනතුරුව නගර ඝෝෂකයෙකු විසින් එය නිවේදනය කළේය. බිළිඳු කුමරු සහ කේට් කුමරිය නිරෝගී සුවයෙන් පසුවන බවත් ඔවුන් දෙනො මේ වන විට රෝහලෙන් පිටව ගොස් ඇති බවත් විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=87936", "Category": null, "Parent URL": null}