{"Source": "Adaderana", "Timestamp": "February 5, 2017 12:57 pm", "Headline": "ජය නවසීලන්තයටයි", "News Content": "සංචාරක ඔස්ට්‍රේලියානු කණ්ඩායම සහ නවසිලන්ත කණ්ඩායම අතර තරඟ තුනකින් සමන්විත එක් දින තරඟවලිය දෙකට බිංදුවක් ලෙස ජය ගැනීමට නවසිලන්ත කණ්ඩායම සමත්ව තිබෙනවා.ඒ අද(5) පැවැති තෙවන එක්දින තරඟය ලකුණු 24කින් ජයගැනීමත් සමගයි.තරඟයේ කාසියේ වාසිය දිනූ නවසිලන්ත කණ්ඩායම ප්‍රථමයෙන් පන්දුවට පහරදීමට තීරණය කළ අතර නියමිත පන්දුවාර 50තුළ කඩුලු 09ක් දැවී ඔවුන් ලබාගත් ලකුණු සංඛ්‍යාව 281කි.එම ඉනිම වෙනුවෙන් රොස් ටේලර් ලකුණු 107ක් ලබා ගැනීමට සමත් විය.පිළිතුරු ඉනිම සඳහා පන්දුවට පහරදුන් ඔස්ට්‍රේලියානු කණ්ඩායමට පන්දුවාර 47ක් තුළ සියලු දෙනා දැවී ලබාගත හැකි වූයේ ලකුණු 257ක් පමණි.", "URL": "https://sinhala.adaderana.lk/news.php?nid=69170", "Category": null, "Parent URL": null}