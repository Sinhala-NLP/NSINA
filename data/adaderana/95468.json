{"Source": "Adaderana", "Timestamp": "September 3, 2018 01:30 pm", "Headline": "රථ වාහන පොලිස් නිළධාරින් ගැන කියන කතා බොරු", "News Content": "නව රථ වාහන දඩ සංශෝධනයෙන් පසු නව දඩ පත්‍රිකා නොමැතිව පොලිසිය විසින් රියදුරන් අසීරුතාවට පත් කරන බවට සමාජ මාධ්‍ය ඔස්සේ ගෙන යන ප්‍රකාශ සම්පූර්ණයෙන් අසත්‍ය බව රථ වාහන පොලිස් මූලස්ථානය පවසයි. රථ වාහන වැරදි සිදු කරන සුළු පිරිසක් විසින් සමස්ත මහජනතාව නොමග යැවීම සඳහා මෙන්ම පොලිසිය අපහසුතාවයට පත් කිරිම තුළින් මෙවැනි අසත්‍ය පුවත් සමාජගත කරන බව රථ වාහන පොලිස් මූලස්ථානයේ නියෝජ්‍ය අධ්‍යක්ෂ සහකාර පොලිස් අධිකාරි ඩබ්ලිව්.ඩී.ඒ ධනංජය මහතා සඳහන් කළේය. ඔහු පවසන්නේ නව දඩ සංශෝධනයෙන් පසුව පොලිස්පතිවරයාගේ අනුමැතිය අනුව සකස් කළ නව දඩ පොත් සියලු පොලිස් ස්ථානවෙත ලබාදීමට කටයුතු කර ඇති බවයි.", "URL": "https://sinhala.adaderana.lk/news.php?nid=95468", "Category": null, "Parent URL": null}