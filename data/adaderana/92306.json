{"Source": "Adaderana", "Timestamp": "July 10, 2018 03:19 pm", "Headline": "ඝාතනය වු පුද්ගලයන්ගේ පෙර වැරදි හෙළි කිරිම ඔවුන්ගේ මානව හිමිකම් උල්ලංඝනය වීමක්", "News Content": "අද දෙරණ 360 දේශපාලන සංවාද වැඩසටහනට ඊයේ (09) එක්වූ එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා ද අපරාද මර්ධනයට එරෙහි පොලිසියේ ක්‍රියාමාර්ග පිළිබඳව චෝදනා කළේය. ඝාතනයක් සිදු වු විට , එම ඝාතනයට ලක් වු පුද්ගලයාගේ පෞද්ගලිකත්වය සහ ඔහුගේ පෙර වැරදි සම්බන්ධයෙන් කරුණු අනාවරණය කිරිම තුළින් එම පුද්ගලයා ඝාතනය කිරිම සාධාරනීකරණය කරන බව මන්ත්‍රීවරයා පැවසීය. පොලිසීයෙන් සිදුවිය යුත්තේ එය නොවන බවත් ,නීතිය හා සාමය කඩ වි ඇත්නම් අපරාධ සිදු විමට ප්‍රථම ඒ පිළිබඳව විමර්ෂණ සිදු කළ යුතු බවත් බවත් මන්ත්‍රීවරයා එහිදි පැවසීය. මෙලෙස කරුණු හෙළි කිරිම තුළින් මානව හිමිකම් උල්ලන්ඝනය වන බවද පාර්ලිමේන්තු මන්ත්‍රී සුසිල් ප්‍රේම්ජයන්ත් මහතා ප්‍රකාශ කළේය.", "URL": "https://sinhala.adaderana.lk/news.php?nid=92306", "Category": null, "Parent URL": null}