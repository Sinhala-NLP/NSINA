{"Source": "Adaderana", "Timestamp": "February 5, 2014 01:55 pm", "Headline": "බලපත් නැතිව තේක්ක දැක්කූ දෙදෙනෙක් දැලේ", "News Content": "බලපත්‍ර නොමැතිව තේක්ක දැව තොගයක් ප්‍රවාහනය කරමින් සිටි පුද්ගලයින් දෙදෙනෙකු අම්බලන්තොට , මාමඩල ප්‍රදේශයේ දී පොලිස් විශේෂ කාර්ය බලකාය විසින් අත්අඩංගුවට ගෙන තිබේ. එහිදී විවිධ ප්‍රමාණයෙන් යුතු තේක්ක කඳන් 79ක් සහ ප්‍රවාහනය සඳහා යොදාගත් ලොරි රථය ද විශේෂ කාර්ය බලකාය භාරයට ගෙන ඇති බව සඳහන්ය. එම දැව තොගයේ වටිනාකම රුපියල් ලක්ෂ 05කට අධික බව පොලිස් විශේෂ කාර්ය බලකාය කියා සිටියි. සැකකරුවන් සහ දැවතොගය වැඩිදුර විමර්ශන සදහා අම්බලන්තොට අඩවි වන නිලධාරී කාර්යාලය වෙත භාර දී තිබේ.", "URL": "https://sinhala.adaderana.lk/news.php?nid=40902", "Category": null, "Parent URL": null}