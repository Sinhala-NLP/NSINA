{"Source": "Adaderana", "Timestamp": "April 17, 2010 08:46 am", "Headline": "තල්මසෙක් වෙරළට ගොඩගසයි", "News Content": "දෙහිවල, ගොඩගල ප්‍රදේශයේ වෙරළ තීරයට විශාල ප්‍රමාණයේ ‍තල්මසෙකු ගොඩගසා තිබේ. දෙහිවල දුම්රිය ස්ථානය අසළ වෙරළට ගොඩ ගසා ඇති මෙම තල්මසා අඩි 50 ක පමණ දිගකින් යුක්ත බවයි අද දෙරණ වාර්තාකරු සඳහන් ක‍ළේය. දින කිහිපයකට පෙර මෙම තල්මසා මිය ගොස් ඇති හෙයින් සිරුර මේ වන විට නරක් වී තිබේ. වනජීවී නිලධාරින් පැමිණ වෙරළ තීරයෙන් තල්මසාගේ සිරුර ඉවත් කිරීමේ කටයුතු මේ වන විටත් ආරම්භ කර ඇති බව සඳහන්ය. වසරකට මේ ආකාරයට මෙම ප්‍රදේශයට තල්මසුන් කිහිප දෙනෙකුම ගොඩගසන බව ප්‍රදේශවාසින් පවසයි.", "URL": "https://sinhala.adaderana.lk/news.php?nid=7845", "Category": null, "Parent URL": null}