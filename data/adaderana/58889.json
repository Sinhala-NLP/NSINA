{"Source": "Adaderana", "Timestamp": "April 3, 2016 02:33 pm", "Headline": "ඝාතකයෙක් සොයා විමර්ශන ඇරඹෙයි", "News Content": "පුද්ගල ඝාතනයකට සම්බන්ධ සැකකරුවෙකු සොයා පොල්පිතිගම පොලීසිය විමර්ශන ආරම්භ කර තිබේ.ඊයේ(02) රාත්‍රී පොල්පිතිගම මොරොන්න ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර ඇති බවට පොලීසියට තොරතුරු ලැබී තිබු බව සඳහන්ය.ඉඩම් ආරවුලක් හේතුවෙන් මෙම ඝාතනය සිදුව ඇති අතර ඝාතනයට ලක්ව ඇත්තේ 46 හැවිරිදි පුද්ගලයෙකු බව පොලීසිය සඳහන් කළේය.අදාළ පුද්ගලයාගේ සහෝදරයෙකු විසින් එම ඝාතනය සිදුකර ඇති බවට පොලීසිය සිදුකළ මුලික විමර්ශනවලදී අනාවරණය වී තිබේ.ඒ අනුව සැකකරු අත්අඩංගුවට ගැනීම සඳහා මේ වන විට විමර්ශන සිදුකරන බව පොල්පිතිගම පොලීසිය සඳහන් කළේය.", "URL": "https://sinhala.adaderana.lk/news.php?nid=58889", "Category": null, "Parent URL": null}