{"Source": "Adaderana", "Timestamp": "December 5, 2012 10:10 am", "Headline": "අභිරහස් ලෙස මියගිය සිසුවියකගේ මළ සිරුරක් හමුවෙයි", "News Content": "වව්නියාව, ශිවපුරම් ප‍්‍රදේශයේ දී අභිරහස් ලෙස මිය ගිය පාසැල් සිසුවියකගේ මළ සිරුරක් සොයාගෙන තිබේ. ඊයේ (04) පස්වරුවේ මෙම මළ සිරුර සොයාගෙන ඇති බව සඳහන්ය. අදාළ පාසැල් සිසුවිය පාසලට ගොස් නැවත නොපැමිණීම හේතුවෙන් ඇයගේ දෙමව්පියන් විසින් ඒ පිළිබඳව සොයාබලා ඇත. එහිදී පාසලට යාබද ඉඩමක ලිඳක තිබී මෙම සිසුවියගේ මළ සිරුර සොයාගෙන ඇති බව සඳහන්ය. වව්නියාව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29724", "Category": null, "Parent URL": null}