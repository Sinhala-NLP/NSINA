{"Source": "Adaderana", "Timestamp": "May 16, 2015 01:12 pm", "Headline": "ජවන ශක්ති යාත්‍රාවට ජනපතිත් එක්වෙයි ", "News Content": "බලශක්ති සංරක්ෂණ වැඩ සටහනේ මංගල පියවර ලෙස “ජවන ශක්ති යාත්‍රා “ ප්‍රදර්ශනාත්මක ධාවන තරඟය අද ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ක්‍රියාත්මක කර තිබේ.අද උදෑසන කොළඹ නිදහස් චතුරස්‍රයේදී මෙම උත්සය පැවැත්වුණි.බලශක්ති සංරක්ෂණ මාසය වෙනුවෙන් “හෙටක් වෙනුවෙන් රටක් “ යන තේමාව යටතේ මෙම බලශක්ති සංරක්ෂණ වැඩසටහන ක්‍රියාත්මක කෙරෙයි.ජවන ශක්ති යාත්‍රා ආරම්භ කිරිමට ප්‍රථම ජනාධිපති මෛත්‍රීපාල සිරිසේන මහතා විසින් බලශක්ති ප්‍රතිඥාව ලබාදුන් අතර ප්‍රතිඥාව සහිත ගෑස් බැලුන් 5000ක් පමණ ගුවනට මුදා හැරිම මෙහිදි සිදුකෙරුණි. ඛණිජ තෙල් හා විදුලි 10%කින් ඉතිරි කර ගැනිමත් අත්‍යවශ්‍ය නොවන අවස්ථා වලදී ඉන්ධන හා විදුලිය භාවිත නොකොට ඒ සඳහා වැඩි වශයෙන් ශ්‍රමය භාවිතයට ජනතාව පෙලඹවිමත් මෙම ධාවන තරඟයේ ප්‍රධාන අරමුණවෙයි.", "URL": "https://sinhala.adaderana.lk/news.php?nid=51373", "Category": null, "Parent URL": null}