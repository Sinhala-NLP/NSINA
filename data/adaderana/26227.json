{"Source": "Adaderana", "Timestamp": "August 1, 2012 11:02 am", "Headline": "ඉන්දියාවේ හරි අඩකට විදුලිය කැපෙයි", "News Content": "ඉන්දියාවේ ජනගහණයෙන් හරි අඩකටම මේ වන විට විදුලිය විසන්ධි වී ඇති බව විදෙස් මාධ්‍ය පවසයි. මේ වන විට ඉන්දියාවේ ප්‍රාන්ත 20 ක මිලියන 600 ක පමණ ජනතාවක් මේ හේතුවෙන් අපහසුතාවයට පත්ව ඇතැයි සඳහන් වේ. විදුලිය විසන්ධිවීම හේතුවෙන් ඉන්දියාවේ දුම්රිය ගමනාගමන කටයුතුවලට මෙන්ම අනෙකුත් මගී ප්‍රවාහන සේවා කටයුතුවලටද බාධා එල්ල වී ඇති බව විදෙස් මාධ්‍ය සඳහන් කරයි. මීට අමතරව විදුලිය විසන්ධිවීම හේතුවෙන් ඉන්දියාවේ නැගෙනහිර ප්‍රදේශයේ පතලක මිනිසුන් 200 ක් පමණ සිරවී සිටින බවද එම වාර්තාවල සඳහන්ය. උතුරු ඉන්දියාවේ විදුලි ඉල්ලුම ඉහලයාම හේතුවෙන් බලාගාර තුනක් කාර්මික දෝශවලට ලක් වීම මෙලෙස විදුලිය අත්හිටුවීමට හේතු වී ඇත.", "URL": "https://sinhala.adaderana.lk/news.php?nid=26227", "Category": null, "Parent URL": null}