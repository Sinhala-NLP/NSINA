{"Source": "Adaderana", "Timestamp": "September 24, 2013 10:12 am", "Headline": "එස්.ටී.එෆ්. සෙබළා දිවි නසාගනියි", "News Content": "පොලිස් විශේෂ කාර්ය බලකා සෙබළෙකු පෑලියගොඩ මත්ස්‍ය වෙළෙඳ සංකීර්ණය තුළ දී වෙඩි තබාගෙන සිය දිවි හානි කරගෙන තිබේ. පොලිස් මාධ්‍ය ප්‍රකාශක පොලිස් අධිකාරී බුද්ධික සිරිවර්ධන මහතා සඳහන් කළේ අද උදෑසන ඔහු සිය රාජකාරී ගිනි අවියෙන් මෙලෙස වෙඩි තබාගෙන ඇති බවයි. පෑලියගොඩ මත්ස්‍ය වෙළෙඳ සංකීර්ණයේ ආරක්ෂාවට සිටි මෙම සෙබළා ගෝනහේන පොලිස් විශේෂ කාර්යය බලකා කඳවුරට අනුයුක්තව සේවය කළ අයෙකි. මහේස්ත්‍රාත් පරීක්ෂණය සිදුකිරීමට නියමිත අතර පෑලියගොඩ පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=37646", "Category": null, "Parent URL": null}