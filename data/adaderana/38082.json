{"Source": "Adaderana", "Timestamp": "October 12, 2013 09:13 am", "Headline": "ලොරියෙන් වැටී ලොරි රෝදයටම යටවී මරුට", "News Content": "ගාල්ල - කොළඹ ප්‍රධාන මාර්ගයේ හුණුපිටිය කන්ද පාමුල ප්‍රදේශයේදී අනතුරකින් පුද්ගලයෙකු මියගොස් තිබේ. ලොරියක පිටුපස ගමන් කළ පුද්ගලයෙකු ඉන් වැටී එම ලොරි රථයේම පසුපස රෝදයට යටවීම හේතුවෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් බරපතළ තුවාල ලැබු පුද්ගලයා ප්‍රතිකාර සඳහා නාගොඩ රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 26 හැවිරිදි මහවෙල, කහදුව ප්‍රදේශයේ පදිංචිව සිටි අයෙකු බව පොලිසිය සඳහන් කළේය. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38082", "Category": null, "Parent URL": null}