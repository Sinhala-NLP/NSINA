{"Source": "Adaderana", "Timestamp": "December 14, 2018 01:12 pm", "Headline": "තරුණයින් පැහැර ගැනීමේ සිද්ධියට නාවික සෙබළුන් 2ක් අත්අඩංගුවට", "News Content": "2008 – 2009 කාලයේදී තරුණයින් 11 දෙනෙකු පැහැරගෙන ගොස් අතුරුදන් කිරිමේ සිද්ධිය සම්බන්ධයෙන් තවත් නාවික හමුදා සාමාජිකයින් දෙදෙනෙකු අපරාධ පරික්ෂණ දෙපාර්තමේන්තුව මගින් අත්අඩංගුවට ගෙන තිබේ. නාවික හමුදාවේ සුළු නිළධාරියෙකු සහ නාවික නැවියෙකු ඊයේ(13) රාත්‍රී මෙලෙස අත්අඩංගුවට ගත් බව පොලීසිය සඳහන් කළේය. පැහැර ගැනිමට ලක්වූ තරුණයින්ගේ ඥාතීන්ට දුරකතන ඇමතුම් මඟින් තර්ජනය කර කප්පම් මුදල් ලබා ගැනීම සහ ඥාතීන්ගෙන් ලක්ෂ 05ක මුදලක් කොල්ලකෑම සම්බන්ධයෙන් මෙම සුළු නිලධාරිවරයාට චෝදනා එල්ල වී ඇති බව සඳහන්ය. මීට අමතරව තරුණයින් 11 දෙනා පැහැරගෙන යාම සහ අතුරුදන් කිරිම සදහා ආධාර අනුබල ලබාදීම සම්බන්ධයෙන් නාවික නැවියාට චෝදනා එල්ල වී ඇති බව පොලීසිය සඳහන් ක‍ළේය. අත්අඩංගුවට ගත් සැකකරුවන් හඳුනාගැනීමේ පෙරෙට්ටුවක් සඳහා අද(14) කොටුව මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=100745", "Category": null, "Parent URL": null}