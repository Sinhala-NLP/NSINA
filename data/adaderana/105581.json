{"Source": "Adaderana", "Timestamp": "March 6, 2019 03:17 pm", "Headline": "වෙනස් වෙන වාහන මිල ගණන් මෙන්න", "News Content": "පාර්ලිමේන්තුවට ඉදිරිපත් කෙරුණු 2019 අයවැය මඟින් නිෂ්පාදන බදු ඉහළ නැංවීම හේතුවෙන් වෙළෙඳපොලේ මෝටර් රථවල මිල ගණන් සැලකිය යුතු අන්දමින් ඉහළ යන බව ලංකා වාහන ආනයනකරුවන්ගේ සංගමය පවසයි. ඒ අනුව ටොයෝටා විට්ස් වර්ගයේ මෝටර් රථයක් දළ වශයෙන් රුපියල් දෙලක්ෂ පනස් හයදහසකින් පමණ ඉහළ යනු ඇත. ටොයෝටා ඇලියොන් වර්ගයේ මෝටර් රථයක් දළ වශයෙන් රුපියල් හයලක්ෂ හැත්තෑ දහසකින් පමණ ඉහළ යා හැකි බවද ආනයනකරුවන් පවසයි. ටොයෝටා ප්‍රිමියෝ වර්ගයේ මෝටර් රථයක් ද දළ වශයෙන් රුපියල් හයලක්ෂ හැත්තෑ දහසකින් පමණ ඉහළ යනු ඇත. ටොයෝටා ඇක්වා වර්ගයේ හයිබ්‍රිඩ් මෝටර් රථයක් දළ වශයෙන් රුපියල් ලක්ෂ පහකින් පමණ ඉහළ යා හැකි බව වාහන ආනයනකරුවන් පවසයි. ටොයෝටා ඇක්සියෝ වර්ගයේ හයිබ්‍රිඩ් මෝටර් රථයක් දළ වශයෙන් රුපියල් ලක්ෂ හතකින් පමණ ඉහළ යනු ඇත. මේ අතර හොන්ඩා වෙසල් රථයක් දළ වශයෙන් රුපියල් ලක්ෂ 06 කින් පමණ ඉහළ යා හැකි බවද ආනයනකරුවන් පෙන්වා දෙයි. හොන්ඩා ෆිට් වර්ගයේ රථයක් දළ වශයෙන් රුපියල් ලක්ෂ පහකින් පමණ ඉහළ යනු ඇත. මේ අතර වැගන් ආර් රථයක් දළ වශයෙන් රුපියල් එක්ලක්ෂ පනස් දහසකින් පමණ ඉහළ යා හැකි බව ආනයනකරුවන් පවසයි. ජපන් ඇල්ටෝ රථයක මිල ඉහළ යාම දළ වශයෙන් රුපියල් එක්ලක්ෂ පනස් දහසකට ආසන්නයි. මේ අතර රුපියල් ලක්ෂ 35 කට වැඩි බදු නිදහස් සීමාව ඉක්මවන වාහන සඳහා සුඛෝපභෝගී වාහන බද්දක් ද හඳුන්වා දී ඇති අතර ඒ අනුව BMW වර්ගයේ මෝටර් රථයක මිල දළ වශයෙන් රුපියල් ලක්ෂ 113 කින් පමණ ඉහළ නැංවෙනු ඇත.", "URL": "https://sinhala.adaderana.lk/news.php?nid=105581", "Category": null, "Parent URL": null}