{"Source": "Adaderana", "Timestamp": "December 18, 2018 09:51 am", "Headline": "පාප් වහන්සේගේ 82වන ජන්ම දිනය සමරයි", "News Content": "ශුද්ධෝත්තම ෆ්‍රැන්සිස් පාප් වහන්සේගේ 82වන ජන්ම දිනය ඊයේ(17) දිනට යෙදී තිබුණි. ඒ වෙනුවෙන් වතිකානයේදී විශේෂ උත්සවයක් පවත්වා තිබේ. ශුද්ධෝත්තම ෆ්‍රැන්සිස් පාප්වහන්සේ සිය 82වන ජන්ම දිනය සැමරුවේ රෝගී දරුවන් පිරිසක් සමගයි. පුණ්‍ය ආයතනයක් විසින් මෙහෙයවනු ලබන රෝහලක වෛද්‍යවරුන් හෙදියන් සහ ප්‍රතිකාර ලබන ළමුන් 400ක් පමණ එම අවස්ථාවට එක්ව සිටියේය. ඊට එක්වූ ළමුන්ගෙන් වැඩි පිරිස සංක්‍රමණික පවුල්වල සාමාජිකයන්ය. එහිදී පාප් වහන්සේ දරුවන් සමඟ එක්වී සිය ජන්ම දිනය සැමරුවේය. අනතුරුව සභාව අමතමින්, දරුවන් සමග කටයුතු කිරීම පහසු නැතත් ඉන් බොහෝ දේ ඉගෙනගත හැකි බව උන්වහන්සේ පැවසුවේය. එමෙන්ම ජීවිතයේ යථාර්තය ළමුන් ඇසුරින් උගතහැකි බවද පාප්වහන්සේ සඳහන් කළේය.", "URL": "https://sinhala.adaderana.lk/news.php?nid=100914", "Category": null, "Parent URL": null}