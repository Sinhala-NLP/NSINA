{"Source": "Adaderana", "Timestamp": "December 9, 2018 06:20 pm", "Headline": "පාර්ලිමේන්තුවට ඉදිරිපත් කළ යෝජනාවක් ගැන පාඨලි කියයි", "News Content": "ප්‍රධාන රාජ්‍ය නිලධාරීන් කිහිපදෙනෙකු සම්බන්ධයෙන් විමර්ශන සිදුකරන ලෙසට පාර්ලිමේන්තුවට යෝජනාවක් ඉදිරිපත් කළ බව පාර්ලිමේන්තු මන්ත්‍රී පාඨලි චම්පික රණවක මහතා පැවසීය. මන්ත්‍රීවරයා පෙන්වා දෙන්නේ පාර්ලිමේන්තුවේ වරප්‍රසාද කමිටුවට සහ මූල්‍ය කමිටුවට එම නිලධාරීන් සම්බන්ධයෙන් විමර්ශන සිදුකරන ලෙස අදාළ යෝජනාවෙන් ඉල්ලීමක් කළ බවයි. අරලියගහ මන්දිරයේ පැවති මාධ්‍ය හමුවකට එක්වෙමින් පාඨලි චම්පික රණවක මහතා මෙම අදහස් පල කළේය. එහිදී වැඩිදුරටත් අදහස් දක්වමින් මන්ත්‍රීවරයා පැවසූවේ යෝජනාව සඳහා පාඨලී චම්පික රණවක, ලක්ෂ්මන් කිරිඇල්ල, රවී කරුණානායක, රාජිත සේනාරත්න, අකිල විරාජ් කාරියවසම්, අර්ජුන රණතුංග යන මන්ත්‍රිවරුන් පිරිස අත්සන් තබා ඇති බවයි. මොවුන්ගේ පත්වීමේ බලධාරීයා ජනාධිපතිවරයා බව සත්‍ය වුවත් එම පිරිසගේ විනය කටයුතු පිළිබඳ භාරව ඇත්තේ ජනාධිපතිවරයාට බව සත්‍ය වුවත් මූල්‍යමය කටයුතු සම්බන්ධයෙන් නිලධාරීන් වගකිව යුතු වන්නේ පාර්ලිමේන්තුවට වීම නිසා පාර්ලිමේන්තුවට ගෙන්වා කටයුතු කිරීමටද කටයුතු කරන බව පැවසීය. එය සෙසු නිලධාරීන්ටද ආදර්ශයක් වනු ඇති බවද ඔහු පැවසිය.", "URL": "https://sinhala.adaderana.lk/news.php?nid=100502", "Category": null, "Parent URL": null}