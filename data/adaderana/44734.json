{"Source": "Adaderana", "Timestamp": "July 17, 2014 01:35 pm", "Headline": " සපුගස්කන්ද තෙල් පිරිපහදුව අසළ නොසන්සුන්", "News Content": "සපුගස්කන්ද තෙල් පිරිපහදුව ආසන්නයේ නොසන්සුන්තාවක් හටගෙන ඇති බව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතා පවසයි. එක්සත් ජාතික පක්ෂයේ මන්ත්‍රීවරුන් පිරිසක් සපුගස්කන්ද තෙල් පිරිපහදුව බැලීම සඳහා නිරීක්ෂණ චාරිකාවක නිරතවී ඇති අතර ඔවුන්ට ඒ සඳහා ඇතුළුවීමට වෘත්තීය සමිති ක්‍රියාධරයින් පිරිසකගෙන් බාධා එල්ලවී ඇති බව පොලිස් මාධ්‍ය ප්‍රකාශකවරයා කියා සිටියි. එලෙස බාධා එල්ල කිරීමත් සමග මෙම නොසන්සුන්කාරී තත්ත්වය උද්ගතවූ බවත්, පසුව මන්ත්‍රීවරුන් පිරිස ආපසු හැරුණු බවත් අජිත් රෝහණ මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=44734", "Category": null, "Parent URL": null}