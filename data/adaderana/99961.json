{"Source": "Adaderana", "Timestamp": "November 28, 2018 09:51 pm", "Headline": "2019ටත් අකිලගේ මුණ තියෙන පෙළ පොත් එයි", "News Content": "2019 වසර සඳහා හිටපු අධ්‍යාපන අමත්‍ය අකිල විරාජ් කාරියවසම් මහතාගේ රුව සහ ඔහුගේ පණිවිඩය සහිත පෙළ පොත් බෙදා හැරීම නතර කර හෝ අත්හිටුවා නොමැති බව අධ්‍යාපන හා උසස් අධ්‍යාපන අමාත්‍යාංශය නිවේදනය කරයි. මේ වන විට 2019 වසර සඳහා දිවයිනේ සියලූම පාසල් සහ පිරිවෙන්වලට අවශ්‍ය පෙළලපොත් මිලියන 39 යි දශම 4ක් මුද්‍රණය කිරීමට නියමිත බව ද අමාත්‍යාංශය සඳහන් කරයි. කෙ‍සේ වෙතත් මේ වන විට එම පොළපොත් ප්‍රමාණයෙන් සියයට 87ක ප්‍රමාණයක් පාසල් දරුවන්ට ‍ලබා දීම සඳහා බෙදා හැර ඇති බව ද අමාත්‍යාංශය නිවේදනය කරයි. ඉතිරි සියයට 13 ක පෙළපොත් ප්‍රමාණය වසර අවසාන වීමට පෙර පාසල් දරුවන් අතට ලබා දීමට කටයුතු කරන බව ද වාර්තා වෙයි. මේ අතර, හිටපු අධ්‍යාපන අමාත්‍යවරයාගේ පණිවිඩය හා ඡායාරූපයක් පෙළපොත්වලට ඇතුළත් කර ඇති නමුත් එය බෙදාහැරීම අත්හිටුවා නොමැති බවත්, ඒ ආකාරයෙන්ම බෙදා හැරීමට කටයුතු යොදා ඇති බවත් අධ්‍යාපන හා උසස් අධ්‍යාපන නිවේදනය කරයි.", "URL": "https://sinhala.adaderana.lk/news.php?nid=99961", "Category": null, "Parent URL": null}