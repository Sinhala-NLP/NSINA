{"Source": "Adaderana", "Timestamp": "August 11, 2018 04:29 pm", "Headline": "සබරගමුව මධ්‍යම පළාත්වලට සහ කළුතර දිස්ත්‍රික්කයට තද වැසි", "News Content": "හෙට(12) දින සිට දිවයිනේ, විශේෂයෙන් නිරිත දිග කොටසේ ,වැසි තත්ත්වයේ සහ සුළං වේගයේ තරමක වැඩී වීමක් බලාපොරොත්තු විය හැකි බව කාලගුණ විද්‍යා දෙපාර්තමෙන්තුව පවසයි. සබරගමුව සහ මධ්‍යම පළාත්වලත් ගාල්ල, මාතර සහ කළුතර දිස්ත්‍රික්කවලත් විටින් විට වැසි ඇතිවේ. වයඹ පළාතෙත් කොළඹ සහ ගම්පහ දිස්ත්‍රික්කවලත් වැසි වාර කිහිපයක් ඇතිවේ. සබරගමුව සහ මධ්‍යම පළාත්වලත් කළුතර දිස්ත්‍රික්කයෙත් ඇතැම් ස්ථානවලට මි.මී. 100 පමණ තද වැසිද ඇති විය හැකියි. යාපනය දිස්ත්‍රික්කයෙත් ස්ථාන ස්වල්පයක සවස් කාලයේ වැසි හෝ ගිගුරුම් සහිත වැසි ඇතිවිය හැකි බව එම දෙපාර්තමේන්තුව කළ නිවේදනයේ සඳහන් වේ. මධ්‍යම, බරගමුව, බස්නාහිර, දකුණු, වයඹ සහ ඌව පළාත්වලත් අම්පාරසහ මඩකළපුව දිස්ත්‍රික්කවලත් විටින් විට හමන පැ.කි.මී. 50 දක්වා තරමක් තද සුළං ඇතිවිය හැකි බවද එම නිවේදනයේ වැඩිදුරටත් සඳහන් විය.", "URL": "https://sinhala.adaderana.lk/news.php?nid=94257", "Category": null, "Parent URL": null}