{"Source": "Adaderana", "Timestamp": "February 8, 2013 10:09 am", "Headline": " හෙදියට සහ සැමියාට පහරදුන්නාට කළුබෝවිල හෙද සේවකයින් විරෝධයේ", "News Content": "හෙදියකට සහ ඇගේ සැමියාට කනිෂ්ඨ සේවක පිරිසක් විසින් පහරදීමේ සිදුවීමකට විරෝධය පළ කරමින් දකුණු කොළඹ ශික්ෂණ රෝහලේ හෙද සේවක සේවිකාවන් මේවන විට රාජකාරියෙන් ඉවත්වී තිබේ. හෙදිය සහ ඇගේ සැමියා රාජකාරිය අවසන් කොට නිවස බලා යාමට රෝහල් වාට්ටුවෙන් එළියට බැසීමට සූදානම් වූ අවස්ථාවේදී මෙම පහරදීම සිදුව ඇති බව රජයේ හෙද නිලධා‍රීන්‍ ගේ සංගමයේ සභාපති සමන් රත්නප්‍රිය මහතා පවසයි. බීමත්ව සිට ඇති කනිෂ්ඨ සේවකයින් කළ මෙම පහරදීම තරයේ හෙළාදකින බවත්, වගකිවයුතු පිරිසට වහා දඬුවම් කළ යුතුව ඇති බවත් හෙතෙම අද දෙරණට කියා සිටියේය.", "URL": "https://sinhala.adaderana.lk/news.php?nid=31445", "Category": null, "Parent URL": null}