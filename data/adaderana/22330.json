{"Source": "Adaderana", "Timestamp": "February 23, 2012 09:28 am", "Headline": "පුදුකුඩිඉරිප්පු ප්‍රදේශයෙන් යුද උපකරණ තොගයක් හමුවෙයි", "News Content": "මුලතිව් දිස්ත්‍රික්කයේ පුදුකුඩිඉරිප්පු ප්‍රදේශයේ තිබී බෝම්බ ඇතුළු යුද උපකරණ තොගයක් සොයා ගෙන තිබේ. කිලිනොච්චි පොලිසියේ නිලධාරීන් කණ්ඩායමක් සිදු කළ සෝදිසි මෙහෙයුමක දී මෙම යුද උපකරණ සොයා ගෙන ඇති බව සඳහන්ය. සොයා ගත් යුද උපකරණ අතර විවිධ බර ප්‍රමාණවලින් යුත් පැති බෝම්බ හා පීඩන බෝම්බ 19 ක්, ජීව අත්බෝම්බ 50 ක්, වෙනත් බෝම්බ 2 ක්, වන බව කිලිනොච්චි පොලිසිය පවසයි. ඊට අමතරව කාලතුවක්කු උණ්ඩ 125 ක්, මිලි මිටර් 60 වර්ගයේ මෝටාර් උණ්ඩ 750 ක්, මිලි මීටර් 81 පැරා උණ්ඩ 2 ක් සහ හඳුනා නොගත් උණ්ඩ 2 ක් සොයාගෙන තිබේ.", "URL": "https://sinhala.adaderana.lk/news.php?nid=22330", "Category": null, "Parent URL": null}