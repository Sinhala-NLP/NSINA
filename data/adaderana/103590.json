{"Source": "Adaderana", "Timestamp": "February 2, 2019 05:06 pm", "Headline": "නීති විරෝධී විදේශිය දුම්වැටි තොගයක් සමඟ තරුණයෙක් අත්අඩංගුවට", "News Content": "පොලිස් විශේෂ කාර්ය බලකා නිලධාරීන් විසින් මාතර ගන්දර ප්‍රදේශයේදී සිදු කළ වැටලීමකදී නීතිවිරෝධි විදෙස් දුම්වැටි තොගයක් සමඟ තරුණයෙකු අත්අඩංගුවට ගෙන තිබේ. නාවික හමුදාව සිදු කළ දැනුම් දීමකට අනුව සිදු කළ වැටලීමකදී ඔහු අත්අඩංගුවට ගෙන ඇති බව සඳහන්ය. සැකකරු සතුව තිබී විදේශිය දුම්වැටි ඇසුරුම් 50ක් පොලිසි විශේෂ කාර්ය බලකායට භාරයට ගෙන තිබේ. මෙලෙස අත්අඩංගුවට ගෙන ඇත්තේ මාතර දික්වැල්ල ප්‍රදේශයේ පදිංචි 27ත් හැවිරිදි තරුණයෙකු බව සඳහන්ය. සැකකරු සහ දුම්වැටි තොගය වැඩිදුර විමර්ශන සඳහා ගන්දර පොලීසිය වෙත භාර දී තිබේ.", "URL": "https://sinhala.adaderana.lk/news.php?nid=103590", "Category": null, "Parent URL": null}