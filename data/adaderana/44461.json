{"Source": "Adaderana", "Timestamp": "July 6, 2014 11:17 am", "Headline": "සීමා උල්ලංඝණය කළ ඉන්දීය ධීවරයින් 20 නාවික දැලේ ", "News Content": "මුහුදු සීමා උල්ලංඝණය කිරීම හේතුවෙන් ඉන්දීය ධීවරයින් 20 දෙනෙකු ශ්‍රී ලංකා නාවික හමුදාව විසින් අත්අඩංගුවට ගෙන තිබේ. මන්නාරම උතුරු මුහුදු ප්‍රදේශයේදී මෙලෙස ඊයේ(05) ධීවරයින් පිරිස අත්අඩංගුවට ගෙන ඇති බව නාවික හමුදා මාධ්‍ය අංශය තහවුරු කරයි. අත්අඩංගුවට පත් ධීවරයින්ට අමතරව ඔවුන්ට අයත් යාත්‍රා 4 ද නාවික හමුදා බාරයට ගෙන ඇති බව සඳහන් වෙයි.", "URL": "https://sinhala.adaderana.lk/news.php?nid=44461", "Category": null, "Parent URL": null}