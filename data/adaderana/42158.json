{"Source": "Adaderana", "Timestamp": "March 29, 2014 01:21 pm", "Headline": "තමා අතින් සිදුවූ අනතුර දැක කම්පනයට පත් වී බ්‍රිතාන්‍ය ජාතිකයා මරුට", "News Content": "තමා අතින් සිදුවු රියඅනතුරකින් ඇතිවු කම්පනයකින් මෙරට රැඳීසිටි බ්‍රිතාන්‍ය ජාතිකයෙකු මියගොස් තිබේ. අද පෙරවරුවේ පුත්තලම - කුරුණෑගල මාර්ගයේ පුත්තලම ඩිපෝව අසළ දී මෙම අනතුර සිදුව ඇති බව වාර්තා වෙයි. මියගිය බ්‍රිතාන්‍ය ජාතිකයා කැබ් රථයක් ධාවනය කරමින් සිටිය දී පුත්තලම ඩිපෝව ඉදිරිපිට රැඳී සිටි පුද්ගලයෙකු එහි ගැටී තුවාල ලබා තිබේ. අනතුරට ලක්වු පුද්ගලයා දුටු බ්‍රිතාන්‍ය ජාතිකයාට තමා අතින් සිදුවු වරද හේතුවෙන් ඇතිවු කම්පනය මත හෘදයාබාධයකට ලක්ව ඇති බව සඳහන් වෙයි. අනතුරුව එම ස්ථානයේ සිටි පිරිස අනතුරට ලක්වු පුද්ගලයා සහ බ්‍රිතාන්‍ය ජාතිකයා රෝහල වෙත රැගෙන ගොස් තිබේ. එහිදී බ්‍රිතාන්‍ය ජාතික පුද්ගලයා මියගොස් ඇති බව පොලිසිය සඳහන් කළේය. රාජ්‍ය නොවන සංවිධානයක සාමාජිකයෙකු වශයෙන් කටයුතු කර ඇති මෙම බ්‍රිතාන්‍ය ජාතිකයා කරුවලගස්වැව ප්‍රදේශයේ පදිංචිව සිටි අයෙකු බව සඳහන් වෙයි.", "URL": "https://sinhala.adaderana.lk/news.php?nid=42158", "Category": null, "Parent URL": null}