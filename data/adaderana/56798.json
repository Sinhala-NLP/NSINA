{"Source": "Adaderana", "Timestamp": "January 30, 2016 07:15 pm", "Headline": "යෝෂිත ඇතුළු පිරිස 11 තෙක් රිමාන්ඩ්! ", "News Content": "අත්අඩංගුවටගත් යෝෂිත රාජපක්ෂ මහතා ඇතුළු පිරිස පෙබරවාරී මස 11 වන දින දක්වා රක්ෂිත බන්ධනාගාරගත කර තිබේ.ඒ අද පස්වරුවේ එම පිරිස කඩුවෙල මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුවය.සී.එස්.එන් නාලිකාවේ සිදුවූවේ යැයි කියනු ලබන මුල්‍ය අක්‍රමිකතාවයක් සම්බන්ධයෙන් මෙසේ අදාළ පිරිස අත්අඩංගුවට ගෙන රක්ෂිත බන්ධනාගාරගත කර තිබේ.හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ, හිටපු ජනාධිපති මහින්ද රාජපක්ෂ මහතාගේ මාධ්‍ය සම්බන්ධීකාරක රොහාන් වැලිවිට, සී.එස්.එන් නාලිකාවේ හිටපු ප්‍රධාන විධායක නිලධාරි නිශාන්ත රණතුංග සහ කවීෂාන් දිසානායක යන මහත්වරුන් මෙලෙස අත්අඩංගුවට ගෙන රක්ෂිත බන්ධනාගාරගත කර තිබේ.", "URL": "https://sinhala.adaderana.lk/news.php?nid=56798", "Category": null, "Parent URL": null}