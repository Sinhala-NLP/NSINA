{"Source": "Adaderana", "Timestamp": "October 19, 2016 01:01 pm", "Headline": "  එජාස සහය දෙන්න TNA පොරොන්දු වෙයි ", "News Content": "ශ්‍රී ලංකාව තුළ ස්ථාවර සාමයක් ගොඩනගා ගැනීම වෙනුවෙන් එක්සත් ජාතීන්ගේ සංවිධානය ගනු ලබන ක්‍රියාමාර්ගවලට සහයෝගය ලබාදෙන බව දෙමළ ජාතික සන්ධානය පවසයි. දෙමළ ජාතික සන්ධානයේ නායක ආර්.සම්බන්ධන් මහතා එක්සත් ජාතීන්ගේ සංවිධානයේ නව මහලේකම් ඇන්ටෝනියෝ ගුටේරස් වෙත සුබපැතුම් පණිවිඩයක් යොමුකරමින් මේ බව ප්‍රකාශ කර ඇති බව වාර්තා වෙයි.නැවත ශ්‍රී ලංකාව තුළ යුද්ධයක් ඇති නොවීම වෙනුවෙන් කටයුතු කිරීම, විපතට පත්වූවන් වෙනුවෙන් වන්දි ලබාදීම යනාදි ක්‍රියාවන් සඳහා එක්සත් ජාතීන්ගේ සංවිධානයේ හිටපු මහලේකම් බැන්කී මූන් මහතා ගෙන ගිය ක්‍රියාදාමය අඛණ්ඩව සිදුකරන ලෙස ආර්.සම්බන්ධන් මහතා නව මහලේකම්වරයාගෙන් ඉල්ලීමක් කර තිබේ. ශ්‍රී ලංකාව තුළ සමානාත්මතාවය සහ සාධාරණය උදෙසා එක්සත් ජාතීන්ගේ සංවිධානයේ නව මහලේකම්වරයා ගනු ලබන ඕනෑම ක්‍රියාවක් වෙනුවෙන් දෙමළ ජාතික සන්ධානයේ සහයෝගය ලබාදීමට කටයුතු කරන බව ආර්.සම්බන්ධන් මහතා යොමුකර ඇති සුබපැතුම් පණිවිඩයේ සඳහන් වෙයි.", "URL": "https://sinhala.adaderana.lk/news.php?nid=65181", "Category": null, "Parent URL": null}