{"Source": "Adaderana", "Timestamp": "August 30, 2019 07:45 pm", "Headline": "ශ්‍රීලනිපය හැරගිය මන්ත්‍රීවරුන්ට එරෙහිවත් විනය පරීක්ෂණ", "News Content": "ශ්‍රී ලංකා නිදහස් පක්ෂය හැරගොස් එක්සත් ජාතික පක්ෂය සහ ශ්‍රී ලංකා පොදුජන පෙරමුණ සමග එක්වූ සියලු මන්ත්‍රීවරුන්ට එරෙහිව විනය පරීක්ෂණ ආරම්භ කිරීමට තම පක්ෂයේ මධ්‍යම කාරක සභාව තීරණය කළ බව මහලේකම් දයාසිරි ජයසේකර මහතා පවසයි. එස්.බී. දිසානායක සහ ඩිලාන් පෙරේරා යන මන්ත්‍රීවරුන් ඊයේ ශ්‍රී ලංකා පොදුජන පෙරමුණේ පක්ෂ සාමාජිකත්වය ලබාගැනීම සම්බන්ධයෙන් කළ විමසීමකට ප්‍රතිචාර දක්වමින් මන්ත්‍රීවරයා මේ බව සඳහන් කළේය. ශ්‍රී ලංකා නිදහස් පක්ෂය නියෝජනය කළ එස්.බී.දිසානායක හා ඩිලාන් පෙරේරා යන මහත්වරුන් ඊයේ ශ්‍රි ලංකා පොදුජන පෙරමුණේ සාමාජිකත්වය ලබා ගත්තා. ඒ අනුව ඔවුන් පක්ෂය හැර ගියා සේ සලකා විනය පරීක්ෂණයක් පැවැත්වීමට ශ්‍රී ලංකා නිදහස් පක්ෂය තීරණය කළේය.", "URL": "https://sinhala.adaderana.lk/news.php?nid=117893", "Category": null, "Parent URL": null}