{"Source": "Adaderana", "Timestamp": "March 12, 2012 08:15 am", "Headline": "පසුගිය මාස 2 ක තුළ ඩෙංගු මරණ 29 ක්", "News Content": "වසරේ ගෙවුණු මාස දෙකක කාලය තුළ ඩෙංගු රෝගයට ගොදුරු වූ පුද්ගලයින්ගේ සංඛ්‍යාව 7400 දෙනෙකු දක්වා ඉහළ ගොස් ඇතැයි වසංගත රෝග විද්‍යා අංශය පවසයි. පසුගිය මාස 2 ක තුළ ඩෙංගු රෝගයට ගොදුරු වීමෙන් මියගිය සංඛ්‍යාව 29 කි. පෙබරවාරී මාසයට සාපේක්ෂව ජනවාරී මාසය තුළ ඩෙංගු රෝගීන් වැඩි සංඛ්‍යාවක් වාර්තා වී තිබේ. රෝගයට ගොදුරුවූවන්ගෙන් වැඩි පිරිසක් බස්නාහිර පළාතෙන් වාර්තා වන බව වසංගත රෝග විද්‍යා අංශය පවසයි. මදුරුවන් බෝවීමට ඉඩ ඇති ස්ථාන විනාශ කිරීම සඳහා ජනතාව දිගින් දිගටම කටයුතු කිරීම ඉතා වැදගත් වන අතර දින තුනක් ඉකුත් වූ පසු උණ රෝගය පවතින්නේ නම් වහා වෛද්‍ය ප්‍රතිකාර ලබා ගැනීම වැදගත් බව වසංගත රෝග විද්‍යා අංශ්‍ය වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=22734", "Category": null, "Parent URL": null}