{"Source": "Adaderana", "Timestamp": "March 1, 2014 08:26 pm", "Headline": "වැලිමඩ - බණ්ඩාරවෙල 4ක් දිය රකුසාට බිලි", "News Content": "වැලිමඩ හා බණ්ඩාරවෙල ප්‍රදේශවලදී දියේ ගිළීමෙන් අයියා මලෝ ඇතුළු සිව්දෙනෙකු අද (01) මියගොස් තිබේ. දිමුතුගම ගල්වළක අද පස්වරුවේ දිය නෑමට ගිය අයියා(13) මලෝ (11) දියේ ගිළි මියගොස් ඇති බව පොලීසිය පවසයි. පෙර දින පැවැති අධික වර්ෂාව හේතුවෙන් එම ගල් වළ දියෙන් පිරී ඇති අතර එම ස්ථානය අඩි 10ක් පමණ ගැඹුරුව පැවැති බව පොලීසිය කියයි. අද පස්වරු 3.15ට පමණ මෙම අනතුර සිදුව ඇති අතර මොවුන් සමග ගිය තවත් මිතුරෙකු දිය නෑමෙන් වැළකී සිට තිබේ. මියගොස් ඇත්තේ වැලිමඩ දිමුතුගම ප්‍රදේශයේ පදිංචි මුස්ලිම් ජාතික ළමුන් දෙදෙනෙකි. එසේම බණ්ඩාරවෙල, පට්ටිය ගෙදර, පනංගල වැවේ දිය නෑමට ගිය තරුණයින් 5 දෙනෙකුගෙන් දෙදෙනෙකු ද දියේ ගිළී මියගොස් ඇති බව පොලීසිය කියයි. වයස අවුරුදු 19 ක දෙදෙනෙකු අද පස්වරුවේ එලෙස දියේ ගිළීමියගොස් ඇත. අද පස්වරු 2.30ට පමණ මෙම අනතුර සිදුව තිබේ.", "URL": "https://sinhala.adaderana.lk/news.php?nid=41473", "Category": null, "Parent URL": null}