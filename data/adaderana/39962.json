{"Source": "Adaderana", "Timestamp": "December 30, 2013 02:45 pm", "Headline": "ගොවීන්ට පහරදුන්නැයි හමුදාවේ 8ක් උසාවියට", "News Content": "කොටියාගල ප්‍රදේශයේ දී ගොවීන් තිදෙනෙකුට පහරදීමේ චෝදනා මත අත්අඩංගුවට ගත් හමුදා නිලධාරින් අටදෙනා අද මොණරාගල මහේස්ත්‍රාත් අධිකරණයට ඉදිරිපත් කරන බව පොලීසිය පවසයි. ගොවීන්ගේ පැලක් පරීක්ෂා කිරීමට යාමේ දි සිදුවු බහින් බස් වීමක් හේතුවෙන් ඊයේ දිනයේ දෙපාර්ශවය අතර ගැටුමක් හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී ප්‍රදේශවාසීන් විසින් පහරදීමට සම්බන්ධ පිරිස අල්ලා ඇතිමලේ පොලිසියට භාර දී තිබේ. පහර කෑමට ලක්වු ගොවීන් තිදෙනෙකු මේ වන විටත් සිරිගල මූලික රෝහලේ ප්‍රතිකාර ලබමින් සිටින බව සඳහන්ය.", "URL": "https://sinhala.adaderana.lk/news.php?nid=39962", "Category": null, "Parent URL": null}