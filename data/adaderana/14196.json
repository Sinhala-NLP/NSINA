{"Source": "Adaderana", "Timestamp": "February 14, 2011 08:08 am", "Headline": "කො‍බෝවත්ත නාය යයි-පවුල් 67 ක් ඉවත්කෙරෙයි", "News Content": "සොරණාතොට ප්‍රාදේශීය ලේකම් කොට්ඨාශයේ කොබෝවත්ත කන්ද නාය යෑමට ලක්ව තිබේ. මේ හේතුවෙන් නාගොල්ල ප්‍රදේශයේ පවුල් 67ක් ආරක්ෂිත ස්ථාන කරා යොමුකළ බව සොරණාතොට ප්‍රාදේශීය ලේකම් ආර්.එම්.එස්.ඩි.රත්නායක මහතා ප්‍රකාශ කරයි. නාය යෑම හේතුවෙන් නාගොල්ල - බදුල්ල බස් රථ ධාවනය ද සම්පූර්ණයෙන්ම ඇණහිට තිබේ. මේ අතර නාය යෑම් අවදානම් සහිත කලාප ලෙස හඳුනාගත් ප්‍රදේශවල සිදුකරන සියලු ඉදිකිරීම් තහනම් කිරීමට රජය පියවර ගෙන තිබේ. මීට අදාළ චක්‍රලේඛය පසුගිය සිකුරාදා නිකුත් කර ඇති අතර ඒ අනූව ඉදිරියේ දී අදාළ ප්‍රදේශවල සිදුකරන පෞද්ගලික ඉදිකිරීම්වලදී පවා ජාතික ගොඩනැගිලි පර්යේෂණ සංවිධානයේ අවසර ලබාගත යුතුව ඇත.", "URL": "https://sinhala.adaderana.lk/news.php?nid=14196", "Category": null, "Parent URL": null}