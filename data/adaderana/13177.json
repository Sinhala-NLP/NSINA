{"Source": "Adaderana", "Timestamp": "December 31, 2010 10:11 am", "Headline": "හොරෙන් ගෙනා දුම්වැටි තොගයක් කොටුවෙයි", "News Content": "නීතිවිරෝධී ලෙස මෙරටට ආනයනය කරන ලද දුම්වැටි තොගයක් කුරුණෑගල, සඳගලපාය ප්‍රදේශයේ දී පොලිස් භාරයට ගෙන තිබේ. ඊයේ(30) සිදුකළ වැටලීමක දී අදාළ දුම්වැටි තොගය ප්‍රවාහනය කරමින් සිටි සැකකරුවෙකු ද අත්අඩංගුවට ගත් බව කුරුණෑගල පොලිසිය සඳහන් කරනු ලැබීය. දුම්වැටි 13,000 ක් පමණ සැකකරු විසින් ප්‍රවාහනය කර තිබේ. ඔහු අද(3) කුරුණෑගල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර පිටිගල, බොරළුහේන ප්‍රදේශයේ දී ජීව අත්බෝම්බයක් සමග අත්අඩංගුවට ගත් සැකකරුවෙකු ඇල්පිටිය මහේස්ත්‍රාත් අධිකරණය විසින් ලබන 6 වැනි දින දක්වා රක්ෂිත බන්ධනාගාර ගතකර තිබේ. බදුරලිය, මොරපිටිය ප්‍රදේශයේ පදිංචිකරුවෙකු ද මෙරට නිෂ්පාදිත ගිනි අවියක් සහ බෙහෙත් කොටන තුවක්කුවක් සමගින් අත්අඩංගුවට ගත් බව කළුතර කොට්ඨාශ අපරාධ විමර්ශන අංශය පැවසීය.", "URL": "https://sinhala.adaderana.lk/news.php?nid=13177", "Category": null, "Parent URL": null}