{"Source": "Adaderana", "Timestamp": "July 20, 2015 12:24 pm", "Headline": "ඉන්දූ-ලංකා ධීවර සාකච්ඡා යළි ඇරඹිය යුතුයි ", "News Content": "ඉන්දු - ලංකා ධීවර සාකච්ඡා යළි ආරම්භ කරන ලෙස දෙරටේ ධීවර නියෝජිතයින් ඉල්ලීමක් කර තිබේ.පවතින ගැටළු සම්බන්ධයෙන් විසඳුමකට එලඹීම සඳහා සාකච්ඡා කඩිනම් කරන ලෙස ඉන්දීය විදේශ කටයුතු අමාත්‍යාංශයෙන් ඉල්ලීමක් කර ඇති බව ඉන්දිය ජාතික ධීවර කම්කරු සම්මේලනයේ සභාපති එම්.ඉලංගෝ හින්දු පුවත්පතට ප්‍රකාශ කර ඇත. මේ අතර ලෝක ධීවර සම්මේලනයේ ශ්‍රී ලංකා නියෝජිත හර්මන් කුමාර මහතා පවසන්නේ ඉන්දු - ලංකා ධීවර සාකච්ඡා තවදුරටත් කල්දැමීම සිදු නොකළ යුතු බවයි.දෙරටෙහිම රජයන් කඩිනම් ප්‍රතිචාර දැක්විය යුතු බව හර්මන් කුමාර මහතා පවසා තිබේ.වසර තුනක කාලයක් සඳහා වසරකට දින 83 බැගින් ශ්‍රී ලංකා මුහුදු සීමාවේ ධීවර කටයුතුවල නිරතවීමට ඉන්දිය ධීවරයින් ඉල්ලීමක් කර ඇත.නමුත් අදාළ ඉල්ලීම් සම්බන්ධයෙන් දෙරටේ රජයන් අතර මෙතෙක් එකඟතාවයකට පැමිණ නොමැත.හින්දු - ශ්‍රී ලංකා ධීවර සාකච්ඡා අවසන්වරට පැවැත් වුණේ පසුගිය අප්‍රේල් මාසයේදීය.", "URL": "https://sinhala.adaderana.lk/news.php?nid=52738", "Category": null, "Parent URL": null}