{"Source": "Adaderana", "Timestamp": "July 30, 2013 06:56 pm", "Headline": "බොදුබලය සංඝ ආඥාවක් ඉල්ලයි", "News Content": "13 වන ආණ්ඩුක්‍රම ව්‍යවස්ථාව අහෝසිකළ යුතු බවට සංඝ ආඥාවක් නිකුත් කරන ලෙස බොදුබල සේනා සංවිධානය මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහ නාහිමියන්ගෙන් ඉල්ලීමක් කර තිබේ. අද පෙරවරුවේ මල්වතු මහා විහාරයේ දී මේ සම්බන්ධයෙන් සාකච්ජාවක් ද පවත්වා ඇත. එම අවස්ථාවේ දී අදහස් දක්වා ඇති මල්වතු පාර්ශවයේ මහනායක අතිපූජ්‍ය තිබ්බටුවාවේ ශ්‍රී සුමංගල මහනාහිමියන් පවසා ඇත්තේ සංඝ ආඥාවක් නිකුත් කිරීම පිළිබඳව තමන්ට ඒකපාර්ශවික තීරණයක් ගත නොහැකි බවයි. ත්‍රෛයිනිකායික මහනාහිමිවරුවන් මේ පිළිබදව කටයුතු කරන්නේ නම් තමන්ද එයට සහය පළ කරන බව තිබ්බටුවාවේ ශ්‍රී සුමංගල මහනාහිමියන් පවසා ඇත.", "URL": "https://sinhala.adaderana.lk/news.php?nid=36240", "Category": null, "Parent URL": null}