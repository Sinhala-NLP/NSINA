{"Source": "Adaderana", "Timestamp": "December 8, 2017 01:42 pm", "Headline": "O/L උත්තර පත්තර දෙසැරෙකට බලයි ", "News Content": "දෙසැම්බර් මාසයේ පැවැත්වෙන අ.පො.ස සාමාන්‍ය පෙළ විභාගයේ ඇගයීම් කටයුතු අදියර දෙකක් යටතේ සිදු කිරීමට නියමිත බව විභාග දෙපාර්තමේන්තුව නිවේදනය කරයි. ඒ අනුව පළමු අදියර 2018 වසරේ ජනවාරි මස 2 දා සිට ජනවාරි මස 13 දක්වා පැවැත්විමට නියමිත අතර දෙවන අදියර 2018 වර්ෂයේ ජනවාරි 23 දා සිට පෙබරවාරි මස 3 දින දක්වා පැවැත්වීමට නියමිතය. පළමු අදියර යටතේ ඇගයීම් කටයුතු පැවැත්වෙන කාලය තුළ පාසල් 57 ක් වසා දැමිමට නියමිත අතර එම පාසල් 2018 වසරේ ජනවාරි 15 දා ආරම්භ වීමට නියමිතය. මේ අතර පාසල් 26 ක පමණක් කොටසක් පමණක් වසා ඇගයිම් කටයුතු සිදු කිරිමට නියමිත අතර එම පාසල් සුපුරුදු පරිදි පළමු පාසල් වාරය ආරම්භ වන 2018 වසරේ ජනවාරි 2 දා ආරම්භ වීමට නියමිතය. ඒ අනුව වසා දමන පාසල් බැලීමට පහත ලින්ක් එක ක්ලික් කරන්න Media Announcement 08.12.2017 by deranapics on Scribd", "URL": "https://sinhala.adaderana.lk/news.php?nid=81222", "Category": null, "Parent URL": null}