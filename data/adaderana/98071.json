{"Source": "Adaderana", "Timestamp": "October 22, 2018 08:52 pm", "Headline": "විමර්ශන අවසන් වන තෙක් පොලිස්පතිවරයා ඉවත් කළ යුතුයි ", "News Content": "රජය විසින් ජාත්‍යන්තරය හමුවේ ගන්නා ඇතැම් තීරණ හේතුවෙන් මෙරට හමුදාවට දීර්ඝ කාලීන හානි සිදුව ඇතැයි ශ්‍රී ලංකා පොදුජන පෙරමුණේ සභාපති මහාචාර්ය ජි.එල්.පීරිස් මහතා පවසයි. අද(22) ශ‍්‍රී ලංකා පොදුජන පෙරමුණේ මාධ්‍ය හමුවකට එක්වෙමින් ඒ මහතා මේ බව සඳහන් කළේය. මේ අතර විධායක ජනාධිපතිවරයා රජය තුළ සිරකරුවෙකු බවට පත්ව ඇති බව මහාචාරියවරයා පෙන්වා දෙයි. මහාචාර්ය ජි.එල්.පීරිස් මහතා ප්‍රකාශ කළේ ඝාතන කුමන්ත්‍රණ සම්බන්ධ විමර්ශන අවසන් වන තෙක් පොලිස්පතිවරයා ඉවත් කළ යුතු බවයි.", "URL": "https://sinhala.adaderana.lk/news.php?nid=98071", "Category": null, "Parent URL": null}