{"Source": "Adaderana", "Timestamp": "August 8, 2015 05:10 pm", "Headline": "පතාලය මඬින්න පොලිස්පති අණින් මෙහෙයුම්", "News Content": "පාතාල කණ්ඩායම් ඇතුළු බරපතළ අපරාධවලට සම්බන්ධ පුද්ගලයින් අත්අඩංගුවට ගැනීම සඳහා පොලිසිය විශේෂ විමර්ශනයක් ආරම්භ කර තිබේ.පොලිස්පති එන්.කේ ඉලංගකෝන් මහතාගේ උපදෙස් මත මෙම මෙහෙයුම් ආරම්භ කර ඇති බව පොලිසිය සඳහන් කළේය.ඒ අනුව අදාළ සැකකරුවන් අත්අඩංගුවට ගැනීම සඳහා මෙහෙයුම් දියත් කරන ලෙස පොලිස්පතිවරයා පළාත් භාර ජ්‍යෙෂ්ඨ පොලිස් නිලධාරින්ට උපදෙස් ලබාදී ඇත.එමෙන්ම පාතාල කණ්ඩායම් ඇතුළු අපරාධකරුවන් අත්අඩංගුවට ගැනීම සඳහා මේ වන විටත් පොලිස් විශේෂකාර්ය බලකාය, අපරාධ පරීක්ෂණ දෙපාර්තමේන්තුව සහ කොළඹ අපරාධ කොට්ඨාසයේ නිලධාරින්ගෙන් සමන්විත විශේෂ කණ්ඩායමක් මේ වන විටත් පත් කර ඇති බව සඳහන්ය.", "URL": "https://sinhala.adaderana.lk/news.php?nid=53126", "Category": null, "Parent URL": null}