{"Source": "Adaderana", "Timestamp": "June 28, 2018 09:00 am", "Headline": "ඉබ්බාගමුව වැවේ ගිලී පුද්ගලයෙක් අතුරුදහන්", "News Content": "ගොකරැල්ල, ඉබ්බාගමුව වැවේ දිය නෑමට ගිය පුද්ගලයෙකු දියේ ගිලීමෙන් අතුරුදහන්ව තිබේ. පොලීසිය සඳහන් කළේ දිය නාමින් සිටි පිරිසක් අතරින් එක් අයෙකු මෙලෙස දියේ ගිලී අතුරුදහන්ව ඇති බවයි. අතුරුදහන්ව ඇත්තේ මාවතගම, ඉඟුරුවත්ත ප්‍රදේශයේ පදිංචි 52 හැවිරිදි පුද්ගලයෙකු වන අතර ඔහු තවත් පිරිසක් සමඟ වන්දනා ගමනක් පැමිණ සිටියදී මෙම අනතුරට මුහුණ දී ඇති බව සඳහන්ය. අතුරුදහන් වූ පුද්ගලයා සොයා ප්‍රදේශවාසින් එක්ව සෝදිසි මෙහෙයුම් සිදුකරන බව ගොකරැල්ල පොලීසිය සඳහන් කළේය.", "URL": "https://sinhala.adaderana.lk/news.php?nid=91613", "Category": null, "Parent URL": null}