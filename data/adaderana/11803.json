{"Source": "Adaderana", "Timestamp": "October 29, 2010 09:55 am", "Headline": "දේශීය ආහාර වර්ග ගැන පාඨමාලාවක් ", "News Content": "දේශීය සූප ශාස්ත්‍රය පදනම් කරගත් ආහාර වර්ග පිළියෙළ කිරීම පිළිබඳ පාඨමාලාවක් ආරම්භ කිරීමට ශ්‍රී ලංකා සංචාරක හා ‍හෝටල් කළමනාකරණ ආයතනය තීරණය කර තිබේ. මෙරට අනන්‍යතාව තහවුරු වන ආකාරයේ ආහාර වර්ග විධිමත් ලෙස පිළියෙළ කරගැනීම සඳහා ශ්‍රමිකයන් පුහුණු කිරීම මෙහි අරමුණ වී ඇත. මෙම පාඨමාලාව හඳුන්වා දීමේ වැඩසටහන නොවැම්බර් මස පළමුවැනිදා ශ්‍රී ලංකා සංචාරක හා හෝටල් කළමනාකරණ ආයතනයේ දී පැවැත්වේ. මේ සඳහා දේශීය, සාම්ප්‍රදායික ආහාර පිළිබඳ වි‍ශේෂඥයින් රැසක් සහභාගී වීමට නියමිතය.", "URL": "https://sinhala.adaderana.lk/news.php?nid=11803", "Category": null, "Parent URL": null}