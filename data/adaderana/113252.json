{"Source": "Adaderana", "Timestamp": "July 3, 2019 09:48 am", "Headline": "යාපනේ සිට කොළඹ එන දුම්රියත් ටිකක් ප්‍රමාදයි", "News Content": "අද(03) උදෑසන යාපනයේ සිට කොළඹ කොටුව දක්වා ධාවනය වු දුම්රිය උද්ඝෝෂණයක් හේතුවෙන් පැයක් පමණ ප්‍රමාද වී ඇතැයි අද දෙරණ වාර්තාකරු පවසයි. පසුගිය ජූනි මස 25 වන දින කිලිනොච්චි භාරති පුරම් ප්‍රදේශයේ 55 මංසන්ධිය ප්‍රදේශයේදී අනාරක්ෂිත දුම්රිය හරස් මාර්ගයක් හරහා ට්‍රක් රථය ගමන් කිරීමේදී දුම්රියේ ගැටී හමුදා සෙබළුන් 5 දෙනෙකු ජීවිතක්ෂයට පත්විය. මෙම අනතුරට හේතු වී ඇති අනාරක්ෂිත දුම්රිය හරස් මාර්ගයට සංඥා පුවරු හා නාලා පද්ධතියක් සවිකර දෙන ලෙද ඉල්ලමින් ප්‍රදේශවාසීන් අද උදෑසන මෙලෙස උද්ඝෝෂණයක නිරත වී ඇත. කිලිනොච්චිය පොලීසියේ නිලධාරීන් පිරිසක් හා දුම්රිය ස්ථානයේ නිලධාරීන් පිරිසක් සමඟ මේ සම්බන්ධයෙන් ඇති සාකච්ඡාවකින් අනතුරුව උද්ඝෝෂකයින් විසිර ගොස් තිබේ. මේ හේතුවෙන් දුම්රිය පැයක් පමණ ප්‍රමාද වී ඇති අතර, මේ වන විට උද්ඝෝෂණය අවසන් කර ඇත.", "URL": "https://sinhala.adaderana.lk/news.php?nid=113252", "Category": null, "Parent URL": null}