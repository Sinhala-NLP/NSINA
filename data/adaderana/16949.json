{"Source": "Adaderana", "Timestamp": "June 23, 2011 09:54 am", "Headline": "අයි වෙයිවෙයි ඇප මත නිදහස්", "News Content": "බදු ගෙවීම් පැහැර හැරීමේ චෝදනා මත අත්අඩංගුවට ගනු ලැබූ චීන ජාතික කලාකරු අයි වෙයිවෙයි ඇප මත නිදහස් කර තිබේ. පසුගිය අප්‍රෙල් මාසයේ අත්අඩංගුවට ගනු ලැබු අයි වෙයිවෙයි මාස දෙකකට අධික කාලයක් සිර අඩස්සියේ පසුවූ බව එරට වාර්තා පෙන්වා දෙයි. ඔහු නිදහස් කරගැනීම වෙනුවෙන් දැවැන්ත සටනක් ගෙන යාමට එරට මානව හිමිකම් සංවිධාන මෙන්ම ඔහුගේ අනුගාමිකයින් පියවර ගෙන තිබුණි. පනස් හතර වන වියේ පසුවන අයි වෙයිවෙයි තමා යහපත් සෞඛ්‍ය තත්ත්වයෙන් පසුවන බව විදෙස් මාධ්‍ය හමුවේ පවසා ඇත. තමන් ඇප මත නිදහස ලබා ඇති බවත් ඉන් එහා ගිය කිසිවක් තමාට මාධ්‍ය හමුවේ ප්‍රකාශ කළ නොහැකි බවත් ඔහු වැඩිදුරටත් පවසා තිබේ. මීට දශක දෙකකට පමණ පෙර නිර්මාණය කරන ලද මූර්තියක් හේතුවෙන් ඔහු ලෝක සම්භාවනාවට පවා පාත්‍ර විය.", "URL": "https://sinhala.adaderana.lk/news.php?nid=16949", "Category": null, "Parent URL": null}