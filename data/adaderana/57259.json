{"Source": "Adaderana", "Timestamp": "February 16, 2016 11:18 am", "Headline": "චීන ව්‍යාපෘතිවල විනිවිදභාවය ගැන ගැටළුවක් තියෙනවා", "News Content": "ශ්‍රී ලංකාවේ යටිතල පහසුකම් සංවර්ධන ව්‍යාපෘති චීනයට ලබාදීමේදී සිදුව ඇති විනිවිදභාවය අඩුකම එම ව්‍යාපෘති ක්‍රියාත්මක කිරීමට බලපා ඇති ප්‍රධාන ගැටළුවක් යැයි විදේශ කටයුතු නියෝජ්‍ය ඇමති ආචාර්ය හර්ෂ ද සිල්වා මහතා පවසයි.මේ නිසා පසුගිය රජය ස‍මයේදී චීනයට ලබාදුන් ව්‍යාපෘති ගැන වත්මන් රජයට නැවත පසුවිපරමක් කිරීමට සිදුවූ බව නියෝජ්‍ය ඇමතිවරයා කියයි.එහි ප්‍රතිඵලයක් ලෙස ඇතැම් ව්‍යාපෘති වල වියහියදම් නැවත තක්සේරු කර වියදම් කප්පාදු කරමින් ඒවා නැවත ක්‍රියාත්මක කිරීමට වත්මන් රජයට හැකිවූ බවද නියෝජ්‍ය ඇමතිවරයා පෙන්වාදෙයි.ආචාර්ය හර්ෂ ද සිල්වා මහතා මේ බව ප්‍රකාශ කර ඇත්තේ \"Finance Asia\" සඟරාවට සම්මුඛ සාකච්ඡාවක් ලබාදෙමිනි.එහිදී නියෝජ්‍ය ඇමතිවරයා සඳහන් කර ඇත්තේ යුද්ධයෙන් පසු මෙරට කීර්ති නාමය ජාත්‍යන්තරය හමුවේ පළුදු වුවද වත්මන් ජනපති හා අගමැති යටතේ එම කීර්තිනාමය යළිත් අත්පත් කර ගැනීමට හැකි වී ඇති බවයි.", "URL": "https://sinhala.adaderana.lk/news.php?nid=57259", "Category": null, "Parent URL": null}