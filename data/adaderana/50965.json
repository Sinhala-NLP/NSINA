{"Source": "Adaderana", "Timestamp": "April 28, 2015 05:23 pm", "Headline": "තවත් කොඩි 30,000ක් සොයාගැනේ", "News Content": "පිටකොටුව ප්‍රදේශයේ සිදුකළ වැටලීමකදී ප්‍රමිතියෙන් තොර බෞද්ධ කොඩි 30,000ක් සොයාගත් බව පාරිභෝගික අධිකාරිය පවසයි.එම අධිකාරියේ සභාපති රූමි මර්ෂුක් මහතා පැවසුවේ ප්‍රදේශයේ පොත් අලෙවි කිරීමේ සහ තවත් වෙළෙඳසැල් කිහිපයක සිදුකළ සෝදිසියකදී මෙම බෞද්ධ කොඩි තොගය සොයාගත් බවයි.ඒවායෙහි වටිනාකම රුපියල් ලක්ෂ තුනක් පමණ වන බව රූමි මර්ෂුක් මහතා සඳහන් කළේය. වෙසෙක් පොහොය නිමිත්තෙන් ප්‍රමිතියෙන් තොර බෞද්ධ කොඩි සහ අටපිරිකර අලෙවිකරන වෙළඳසැල් සොයා වැටලීමේ වැඩසටහනක් පාරිභෝගික අධිකාරිය විසින් පසුගියදා ආරම්භ කරනු ලැබුවේය.පසුගියදාත් මෙවැනි කොඩි 50,000ක් පමණ සොයාගන්නා ලදී.", "URL": "https://sinhala.adaderana.lk/news.php?nid=50965", "Category": null, "Parent URL": null}