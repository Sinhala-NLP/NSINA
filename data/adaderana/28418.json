{"Source": "Adaderana", "Timestamp": "October 19, 2012 11:39 am", "Headline": "යුනිලීවර් ශී‍්‍ර ලංකා සමාගම සෞඛ්‍ය අමාත්‍යංශය සමග එක්වෙයි", "News Content": "ඡායා රූ - යුනිලීවර් සමාගම වෙනුවෙන් එහි අලෙවි අධ්‍යක්‍ෂිකා රමණී සමරසුන්දර මහත්මිය සෞඛ්‍ය සේවා අතිරේක ලේකම් වෛද්‍ය පාලිත මහීපාල මහතා වෙත සෞඛ්‍ය අමාත්‍යාංශය සමග එක්ව වැඩසටහන්වලට දායකවීමට කැමැත්ත පළකිරීමේ ලියකියවිලි භාරදෙමින්. සෞඛ්‍ය අමාත්‍යංශය හා යුනිලීවර් සමාගම එක්ව ලෝක දෑත් සේදීමේ දිනය වෙනුවෙන් රට පුරා මව්වරුන්ගේ සනීපාරක්‍ෂාව නැංවීම පිළිබඳ දැනුවත් කිරීමේ වැඩසටහන් රාශියක් කි‍්‍රයාත්මක කෙරේ. ලෝක දෑත් සේදීමේ දින සෞඛ්‍ය අධ්‍යාපන කාර්යාංශයේදී පැවති මාධ්‍ය හමුවකදී මේ පිළිබඳ මාධ්‍යවේදීන් දැනුවත් කරන ලදී. යුනිලීවර් සමාගමේ තිරසාර ජීවන සැලැස්මට අනුව 2020 වසර වන විට ලොව පුරා බිලියනයක් වන ජනතාවගේ සෞඛ්‍ය හා සනීපාරක්‍ෂණය නගාසිටුවීමට දායකවීම සමාගමේ අරමුණයි. සෞඛ්‍ය අමාත්‍යාංශය සමග එක්ව ඒ හරහා කි‍්‍රයාත්මක කිරීමට නියමිත දැනුවත් කිරීමේ වැඩසටහන්වලට දායකවීමද එම සැලැස්මට අනුව කි‍්‍රයාත්මකවීමේ එක් පියවරකි. සෞඛ්‍ය සේවා අතිරේක ලේකම් දොස්තර පාලිත මහීපාල මේ පිළිබඳ අදහස් දක්වමින් කියා සිටියේ ‘‘ශී‍්‍ර ලංකාව අනෙකුත් දකුණු අසියාතික රටවල් හා සැසදීමේදී සෞඛ්‍ය ක්ෂේත‍්‍රයේ දියුණුව වෙනුවෙන් බොහෝ මුදල් වැය කරන රටක්. සෞඛ්‍ය අමාත්‍යංශය විසින් සෞඛ්‍ය ක්ෂේත‍්‍රයේ උන්නතිය උදෙසා කි‍්‍රයාත්මක කළ මහජන සෞඛ්‍ය වැඩසටහන්, දැනුවත් කිරීම් හා යටිතල පහසුකම් වැඩිදියුණු කිරීම් ආදිය නිසා සෞඛ්‍ය ක්ෂේත‍්‍රයේ විශාල දියුණුවක් ඇති වුණා. සෞඛ්‍ය සම්පන්න සමාජයක් ඇති කිරීම රජයේ වගකීමක්ම පමණක් නොවේ. පෞද්ගලික අංශයට පවා මෙවැනි කටයුතු සඳහා අර්ථවත් ලෙස දායක විය හැකියි. අනෙකුත් පෞද්ගලික සමාගම්වලටත් ආදර්ශයක් වෙමින් යුනිලීවර් සමාගම සෞඛ්‍ය හා සනීපාරක්‍ෂාව නැංවීමට කටයුතු කිරීමට ඉදිරිපත් වීම ගැන අපි සතුටු වෙනවා’’ යන්නයි. යුනිලීවර් සමාගම වෙනුවෙන් අදහස් දැක්වූ එහි අලෙවි අධ්‍යක්‍ෂිකා රමණී සමරසුන්දර මහත්මිය ප‍්‍රකාශ කළේ ‘‘තිරසාර දියුණුවක් අපේක්‍ෂාවෙන් 2010 වසරේ නොවැම්බර් මස යුනිලීවර් සමාගම විසින් (තිරසාර ජීවන සැලැස්ම) ඉදිරිපත් කළ අතර එහි අරමුණ වූයේ වසර 10ක් ඇතුළත තිරසාර දියුණුවක් වෙනුවෙන් කැපවී කටයුතු කිරීමයි. ඊට අනුකූලව කටයුතු කරමින් යුනිලීවර් සමාගම ශ‍්‍රී ලංකාව තුළ සනීපාරක්‍ෂාව පිළිබඳ දැනුවත් භාවය වැඩි දියුණුකිරීම අරමුණු කොට බොහෝ වැඩසටහන් ක‍්‍රියාත්මක කරමින් සිටිනවා. සෞඛ්‍ය අමාත්‍යංශය හා එක්ව කටයුතු කිරීමට ගත් මෙම පියවරද ඒ අනුව ගමන් කරමින් සමාජය තුළ සෞඛ්‍ය හා සුභසාධනය සඳහා අපගේ ඇති කැපවීම පෙන්නුම් කරන්නක්” වන බවය. සෞඛ්‍ය අමාත්‍යංශය හා එක්ව යුනිලීවර් සමාගම කි‍්‍රයාත්මක කරනු ලබන වැඩසටහන් දීර්ඝ කාලීන සැලසුම් සහිතව සමාජය තුළ හොඳ සෞඛ්‍ය පුරුදු ඇතිකිරීමේ අරමුණින් කි‍්‍රයාත්මක කිරීමට නියමිතයි. සෞඛ්‍ය නිලධාරී සායන හරහා අත් සේදීමේ වැදගත්කම පිළිබඳ ගැබිණි මව්වරුන් දැනුවත් කිරීමට කටයුතු යොදා ඇති අතර මෙය නියමු ව්‍යාපෘති ලෙසින් ගාල්ල, ගම්පහ හා නුවරඑළිය යන ප‍්‍රදේශවලින් ආරම්භ කර පසුව දීපව්‍යාප්තව කි‍්‍රයාත්මක කිරීමට නියමිතයි. මෙවර ලෝක දෑත් සේදීමේ දිනය නිමිති කොට යුනිලීවර් සමාගමේ සේවකයන්ද රෝහල්වල පැවැත්වුණු දැනුවත් කිරීමේ වැඩසටහන්වලට සම්බන්ධ විය. රාගම, කළුබෝවිල දකුණු කොළඹ ශික්ෂණ රෝහල, රිජ්වේ ආර්යා ළමා රෝහල, කාසල් හා ද සොයිසා යන රෝහල්වලදී පැවැත්වූ මෙම වැඩසටහන්වලදී ගැබිණි මව්වරුන් හා අලූත උපන් බිළිඳුන් සහිත මව්වරුන්ට සබන් යොදා දෑත් සේදීමේ ඇති වැදගත්කම ගැන පැහැදිළි කර දෙනලදී.", "URL": "https://sinhala.adaderana.lk/news.php?nid=28418", "Category": null, "Parent URL": null}