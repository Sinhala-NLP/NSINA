{"Source": "Adaderana", "Timestamp": "July 2, 2019 03:19 pm", "Headline": " පාර්ලිමේන්තු තේරීම් කාරක සභාවට‍ ගියේ නැත්නම් මාව එල්ලයිද?", "News Content": "පාස්කු ඉරුදින ප්‍රහාරය පිළිබඳ විමර්ශනය කිරීමේ පාර්ලිමේන්තු තේරීම් කාරක සභාව හමුවට ඉදිරිපත් නොවූයේ එම කමිටුව සම්බන්ධයෙන් තමන්ට පවතින ගැටලු කිහිපයක් හේතුවෙන් බව ශ්‍රී ලංකා නිදහස් පක්ෂ මහලේකම් පාර්ලිමේන්තු මන්ත්‍රී දයාසිරි ජයසේකර මහතා පවසයි. අද(02) පෙරවරුවේ එම පක්ෂ මූලස්ථානයේ පැවති මාධ්‍ය හමුවේදී මන්ත්‍රීවරයා මේ බව සඳහන් කළේය. පාර්ලිමේන්තු මන්ත්‍රී දයාසිරි ජයසේකර මහතා පෙන්වා දෙන්නේ පාස්කු ප්‍රහාරය ගැන හොයන පාර්ලිමේන්තු තේරීම් කාරක සභාව පත් කිරීම තුළ විශාල අර්බුදයක් පවතින බවයි. තමා පාස්කු ප්‍රහාරය ගැන හොයන පාර්ලිමේන්තු තේරීම් කාරක සභාවට සභාගී නොවීමෙන් කිසිදු වරදක් සිදු කර නොමැති බවත් ඒ තුළින් තමා පාර්ලිමෙන්තු වරප්‍රසාද සහ ස්ථාවර නියෝග ආරක්ෂා කර ඇති බවත් මන්ත්‍රීවරයා සඳහන් කළේය. පාස්කු ප්‍රහාරය ගැන හොයන පාර්ලිමේන්තු තේරීම් කාරක සභාව පුද්ගලයින් සුද්ධ කිරීම සඳහා යොදා නෙගන්නා ලෙස පාර්ලිමේන්තු මන්ත්‍රී දයාසිරි ජයසේකර මහතා විසින් ඉල්ලීමක් කරයි. මෙහිදී මාධ්‍යවෙදීයෙකු විසින් ඉදිරිපත් කළ ප්‍රශ්නයකට පිළිතුරු දෙමින් පාර්ලිමේන්තු මන්ත්‍රී දයාසිරි ජයසේකර මහතා පාර්ලිමේන්තු තේරීම් කාරක සභාව වෙත නොගියහොත් තමාව “එල්ලන්ද“ යන්න ප්‍රශ්න කර සිටියේය.", "URL": "https://sinhala.adaderana.lk/news.php?nid=113207", "Category": null, "Parent URL": null}