{"Source": "Adaderana", "Timestamp": "June 15, 2018 06:27 am", "Headline": " පස්සර ගින්නෙන් මිය ගිය කතුන්ගේ මෘත ශරීර පශ්චාත් මරණ පරීක්ෂණයට-ගින්න ගැන රස පරීක්ෂණ වාර්තාවක් ", "News Content": "පස්සර නගර මධ්‍යයේ පිහිටි තෙමහල් වෙළඳ සැළක ඊයේ(14) අලුයම් කාලයේ ඇතිවූ ගින්නක් නිසා වෙළඳසැල තුළමදීම මරණයට පත්ව සිටි කාන්තාවන් තිදෙනාගේ මෘත දේහයන් බදුල්ල මහරෝහලේ අධිකරණ වෛද්‍යවරයා ලවා පශ්චාත් මරණ පරික්ෂණයට ලක් කර අධිකරණයට වාර්තා කරන ලෙස බදුල්ලවැඩ බලන මහේස්ත්‍රාත් හේමින්ද දයාවංශ මහතා පස්සර පොලීසියට නියෝග කර තිබේ. ගින්න ඇතිවු ගොඩනැගිල් පරික්ෂා කල වැඩ බලන මහේස්ත්‍රාත්වරයා ගින්න පිළිබඳව රස පරික්ෂණ වාර්තාවක් කැඳවන ලෙසට ද නියෝග කළේය. පස්සර දිසා රෝහලේ මෘත ශරීරාගාරයේ තැනපත් කර තිබු කේ.බී මල්ලිකා නැමති 62 හැවිරිදි, කේ බී.චිත්‍රා නැමති 61 හැවිරිදි සහ ටී.එච්.කල්පනා නැමති 23 හැවිරි කාන්තාවන් ‍තිදෙනගේ මෘත දේහයන් වැඩබලන මහේස්ත්‍රාත්වරයාගේ නියෝගයෙන් පසු පශ්චාත් මරණ පරික්ෂණ සඳහා බදුල්ල මහ රෝහල වෙත යවනු ලැබීය. මෙසේ මරණයට පත්ව තිබුනේ වෙළද සැල් හිමියාගේ මව, පුංචි අම්මා සහ නැගණියයි. බදුල්ල වැඩබලන මහේස්ත්‍රාත් හේමින්ද දයාවංශ මහතා ගින්න ඇතිවු මහේස්ත්‍රාත් පරීක්ෂණයට අදාලව ගින්න ඇතිවු ගොඩනැගිල්ල පරීක්ෂාවට ලක් කෙරිණි.", "URL": "https://sinhala.adaderana.lk/news.php?nid=90915", "Category": null, "Parent URL": null}