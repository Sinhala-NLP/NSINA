{"Source": "Adaderana", "Timestamp": "December 25, 2017 01:08 pm", "Headline": " මොසූල් නුවර පළමු වරට නත්තල් උත්සවය සමරයි", "News Content": "අයි.එස් ත්‍රස්තවාදීන් පරාජය කිරීමෙන් අනතුරුව ඉරාකයේ මොසූල් නුවර පළමු වරට නත්තල් උත්සවය සමරා තිබේ. නත්තල් දින ප්‍රධාන දේව මෙහෙය මොසූල් නගරයේ දේවස්ථානයක පැවැති බව විදෙස් මාධ්‍ය වාර්තා කළේය. අයි.එස් ත්‍රස්තවාදීන්ගේ ග්‍රහණයේ පැවති කාලයේදී ක්‍රිස්තියානි චාරිත්‍රවල නිරතවීම ඉතා භයානක සහ දුෂ්කර කාර්යයක් බව ද විදෙස් වාර්තා සඳහන් කරයි. බොහෝ කිතුනුවන් ඉස්ලාමීය ආගමට හැරවීමට අයි.එස් ත්‍රස්තවාදීන් කටයුතු කර තිබූ අතර එසේ නොමැතිනම් බදු ගෙවීමට හෝ ජීවිතයෙන් වන්දි ගෙවීමට කිතුනු බැතිමතුන්ට සිදු වුණි. කෙසේවෙතත් අයි.එස් ග්‍රහණයේ පැවති මොසූල් නුවර ඉරාක ආරක්ෂක හමුදාව විසින් පසුගිය ජුලි මාසයේදී යළි අත්පත් කර ගනු ලැබීය.", "URL": "https://sinhala.adaderana.lk/news.php?nid=82054", "Category": null, "Parent URL": null}