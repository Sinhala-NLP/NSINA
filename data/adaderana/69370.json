{"Source": "Adaderana", "Timestamp": "February 9, 2017 11:50 am", "Headline": "පකිස්ථාන ගුවන් යානයේ සිටි පුද්ගලයා ත‍්‍රස්තවාදියෙක් බවට තහවුරු වෙයි", "News Content": "පසුගිය අඟහරුවාදා ලන්ඩනයේ - ස්ටෑන්ඩඩ් ගුවන් තොටුපොළ වෙත ගොඩ බස්සවා පරීක්‍ෂා කිරීමේ දී ආරක්‍ෂක අංශ විසින් අත්අඩංගුවට ගත් පුද්ගලයා කලීඩ් බාක් නැමැති ත‍්‍රස්ත සිරකරුවෙක් බව හඳුනා ගෙන ඇති බව විදෙස් වාර්තා ස‍ඳහන් කරයි. පකිස්ථානු ජාත්‍යන්තර ගුවන් සේවාවට අයත් මෙම ගුවන් යානය හිත්රෝ ගුවන් තොටුපොළ දක්වා ගමන් කරමින් සිටියදී එහි සිටි ලාංකීක සේවක මණ්ඩලයත් සමඟ ලන්ඩනයේ ස්ටෑන්ඩඩ් ගුවන් තොටුපළ වෙත ගොඩ බැස්වීමට තීරණය කළේ බි‍්‍රතාන්‍ය ආරක්ෂක බලධාරීන් විසිනි හදිසියේ ඇති වු ආරක්ෂක හේතුවක් මතයි. මෙහිදී එක් පුද්ගලයෙක් සැකපිට අත්අඩංගුවට ගනු ලැබීය. කෙසේ වෙතත් ස්ටෑන්ඩඩ් ගුවන් තොටුපොළේ මාධ්‍ය ප‍්‍රකාශක කියා සිටියේ මෙහි පරීක්ෂණ කටයුතු ඉදිරියටත් සිදු කරන අතර ගුවන් ගමන යථාතත්ත්වයට පත් කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=69370", "Category": null, "Parent URL": null}