{"Source": "Adaderana", "Timestamp": "May 12, 2019 01:12 pm", "Headline": "සිදුවන දේ සත්‍යාකාරයෙන් දැන ගැනීම පුරවැසියන්ගේ අයිතියක්", "News Content": "තොරතුරු දැනගැනීමේ පනත යටතේ සාමාන්‍ය ප්‍රජාත්‍රන්ත්‍රවාදී අයිතිය යටතේ රටේ සිදුවන දේ සත්‍යාකාරයෙන් දැනගැනීම රටේ පුරවැසියන්ගේ අයිතියක් බව පූජ්‍ය ඕමල්පේ සෝභිත හිමියන් ප්‍රකාශ කර සිටියි. ඇඹිලිපිටිය බෝධිරාජ විහාරස්ථානයේ මාධ්‍ය හමුවක් කැදවමින් උන් වහන්සේ මෙම අදහස් පල කර ඇත. \"තොරතුරු දැනගැනීමේ පනත පාර්ලිමේන්තුවෙන් සම්මත කරල අනුමත වෙලා තියනව. තොරතුරු දැනගැනීමේ පනත යටතේ සාමාන්‍ය ප්‍රජාත්‍රන්ත්‍රවාදී අයිතිය යටතේ රටේ සිදුවනදේ සත්‍යාකාරයෙන් දැනගැනීම රටේ පුරවැසියන්ගේ අයිතියක්. ඒ සඳහා විශේෂ අණපනත් මඟින් ඒ අයිතිය තහවුරු කරල තියනවා. මේ තත්ත්වය යටතේ මේ භීෂනයේ තොරතුරු රටට දෙන්න එපාය කියල මාධ්‍යයට වාරණයක් පැනවීම ඇත්ත වශයෙන්ම වැරදි පියවරක්. එයින් වෙන්නේ සැකය සහ බිය වඩාත් වර්ධනය වීමක්. මාධ්‍යට අපි කියනවා වගකීමේන් කටයුතු කරන්න. ඇත්ත ඇතිසැටියෙන් කියන්න. එකම වාර්තාව දහපහළොස් වතාවත් ප්‍රචාරය කරමින් භීෂණය ඇතිකරන්න එපා. එහෙත් සත්‍ය ප්‍රදර්ශණය වන විදියට සත්‍ය අවබෝධ කරගන්න පුලුවන් විදියට තොරතුරු දෙන්න. සත්‍ය දැනගත්තට පස්සේ රටේ ජනතාව තුළ ඇතිවෙනවා. යම් ආකාරයක සෑහීමක් මේ මේ ආකාරයෙන් ක්‍රියාත්මක වෙනවා දැන් භීෂණය හෙමින් හෙමින් ඉවතට යනවා කියන එක ජනතාව දැනගන්න ඕන. නිසි තොරතුරු ලබාදෙන්නේ නැත්නම් මිනිසුන්ට යන්න වෙන්නේ බොරු වලවල් උඩින්. එම නිසා තොරතුරු දැනගැනීම හැම දෙනාගේම අයිතිය ඒ මඟින් මෙයට බාධා කිරීම මේ භීෂණය වැළැක්වීමට කිසිදු පියවරක් වන්නේ නැහැ. අපි දැනගන්න ඕන කොතනද ත්‍රස්තුවාදය කියල. විශේෂයෙන් අපි කියනවා මුස්ලිම් පිංවතුන්ට ඔබ කෙරේ පවත්නා සාධාරණ සැකය දුරු කරන්න නම් අවංකව කටයුතු කරන්න හැබැයි මෙතෙක් එය වෙලා නැහැ. ඔබේ ජන නායකයා කියන්නේ මුසාවාදග ඒ ජනනායකයන් මේ රටේ නීතිය විහිලුවට යොමු කරමින් ඉන්නවා. එසේ කරන්නේ නැතිව ඇත්ත කියන්න. තියන තොරතුරු ජනමාධ්‍ය හරහා ජනතාවට කියන්න. ඇත්තටම තොරතුරු දැනගැනීම මඟින් ජනතාව තමන්ගේ ආරක්ෂාව ගැන හිතන්න පටන් ගන්නවා.\" යනුවෙන් උන්වහන්සේ ප්‍රකාශ කර සිටියේය.", "URL": "https://sinhala.adaderana.lk/news.php?nid=109793", "Category": null, "Parent URL": null}