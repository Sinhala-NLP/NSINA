{"Source": "Adaderana", "Timestamp": "October 11, 2015 09:39 am", "Headline": "පොලිස් වෙස්ගෙන මුදල් ගැරූ අයෙක් කොටු", "News Content": "අපරාධ පරීක්ෂණ දෙපාර්තමේන්තුවේ පුද්ගලයෙකු බව පවසා කප්පම් ගැනීමේ නිරත වු බන්ධනාගාර නියාමකවරයෙකු අත්අඩංගුවට ගෙන තිබේ.කඩවත කිරිල්ලවල පදිංචි පුද්ගලයෙකුගේ ජංගම දුරකථනයට අමතා ඔහු මිලදී ගත් ත්‍රි රෝද රථය ව්‍යාජ ලේඛන සහිත බව පවසමින් ඒ පිළිබඳ විමර්ශනයක් සිදුකරන බව අදාළ පුද්ගලයා දැනුම් දී ඇති බව වාර්තා වෙයි. එම විමර්ශනය සිදුනොකිරීමට නම් රුපියල් 25000ක මුදලක් බැංකු ගිණුමක තැන්පත් කරන ලෙස අදාළ පුද්ගලයා දැනුම්දී ඇති අතර ඒ අනුව එම මුදල තැන්පත් කර තිබේ.පසුව යළිත් මුදල් ඉල්ලා සිටීම හේතුවෙන් කඩවත ප්‍ර දේශයේ පදිංචි පුද්ගලයා ඒ පිළිබඳ පොලීසියට දැනුම් දී ඇති බව වාර්තා වෙයි.පසුව කළ විමසීමකදී අපරාධ පරීක්ෂණ දෙපාර්තමේන්තුවේ නිලධාරියෙකු ලෙස පෙනී සිටි පුද්ගලයා මොරොන්තොට උඩගමුව පාර ප්‍රදේශයේ පදිංචි බන්ධනාගාර නියමකවරයෙකු බවට අනාවරණය වී තිබෙනවා.ඒ අනුව ඊයේ අත්අඩංගුවටගත් සැකකරු අද මහර මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=54369", "Category": null, "Parent URL": null}