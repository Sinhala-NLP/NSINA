{"Source": "Adaderana", "Timestamp": "January 23, 2018 01:23 pm", "Headline": " පොහොට්ටුවේ එකක් පෝස්ටර් එක්ක මාට්ටු වෙලා", "News Content": "නවගත්තේගම ප්‍රාදේශීය සභාවට ශ්‍රී ලංකා පොදු ජන පෙරමුණ පක්ෂයෙන් තරග කරන අපේක්ෂකයෙකුව මැතිවරණ පෝස්ටර් 58 ක් සමග අත්අඩංගුවට ගෙන ඇති බව නවගත්තේගම පොලීසිය කියයි. 22 වැනිදා රාත්‍රීයේ නවගත්තේගම - ගාමිණීපුර ප්‍රදේශයේදී මෙම අත්අඩංගුවට ගැනීම සිදු කර ඇත. අත්අඩංගුවට ගෙන ඇති සැකකරු ගාමිණී පුර පදිංචිකරුවෙකි. සැකකරු නවගත්තේගම ප්‍රාදේශීය සභාවට ශ්‍රී ලංකා පොදු ජන පෙරමුණ පක්ෂයෙන් නවගත්තේගම ප්‍රාදේශීය සභාවට කෝන්කඩවල කොට්ඨාසයට තරග කරන අයෙකි. සැකකරු ආණමඩුව මහේස්ත්‍රාත් අධිකරණයට ඉදිරිපත් කිරීමට නියමිතව ඇත. නවගත්තේගම පොලිස් ස්ථානාධිපති ප්‍රධාන පොලිස් පරීක්ෂක නවීන් ඉන්ද්‍රජිත් දයානන්ද මහතා ඇතුළු නිලධාරීන් විසින් අත්අඩංගුවට ගැනීම සිදු කර ඇත.", "URL": "https://sinhala.adaderana.lk/news.php?nid=83396", "Category": null, "Parent URL": null}