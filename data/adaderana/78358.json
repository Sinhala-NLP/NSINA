{"Source": "Adaderana", "Timestamp": "October 5, 2017 09:43 am", "Headline": "හස්ත කර්මාන්ත ශිල්පීන්ට රක්ෂණාවරණයක් හඳුන්වාදිය යුතුයි", "News Content": "හස්ත කර්මාන්ත ශිල්පීන්ට රක්ෂණාවරණයක් හඳුන්වාදිය යුතු බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වාදෙන්නේ ඒ පිළිබඳව සොයාබලා ඉදිරි කටයුතු සැළසුම් කරන ලෙස අදාළ පාර්ශවයන්ට යෝජනා කරන බවයි. ශිල්ප අභිමානී 2017 ජාත්‍යන්තර හස්ත කර්මාන්ත උළෙලේ සමාරම්භක උත්සවයට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කළේය. ජාත්‍යන්තර හස්ත කර්මාන්ත උළෙල ලබන 08 වන දින දක්වා කොළඹ බණ්ඩාරනායක ජාත්‍යන්තර සම්මන්ත්‍රණ ශාලා පරිශ්‍රයේදී පැවැත්වේ.", "URL": "https://sinhala.adaderana.lk/news.php?nid=78358", "Category": null, "Parent URL": null}