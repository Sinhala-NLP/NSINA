{"Source": "Adaderana", "Timestamp": "September 25, 2010 02:44 pm", "Headline": "හදිසි නීතියට විරුද්ධ නොවුණත් පක්ෂයට පිටින් යන්නේ නෑ", "News Content": "හදිසි නීතියට විරුද්ධව ඡන්දය ප්‍රකාශ නොකිරීම තුළින් ආණ්ඩුවට සහය දැක්වීමක් කිසිසේත් අර්ථවත් නොවන බව එක්සත් ජාතික පක්ෂ පාර්ලිමේන්තු මන්ත්‍රී ජෝශප් මයිකල් පෙරේරා මහතා පවසයි. ඡන්දය ප්‍රකාශ කිරීමෙන් වැළකී සිටීම හදිසි නීතියට විරුද්ධ වීමේ එක් ක්‍රියාමාර්ගයක් බව ඔහු සඳහන් කළේය. තමා විරුද්ධව ඡන්දය ප්‍රකාශ නොකිරීම තුළ ඇතමුන් වැරදි අර්ථ කථන ඉදිරිපත් කරන බව ජෝශප් මයිකල් පෙරේරා මහතා පවසයි. තමා කිසිවිටෙකත් පක්ෂයේ මතයට පටහැනිව නොයන බවත් ඔහු අවධාරණය කර සිටියි. පසුගියදා පාර්ලිමේන්තුවේ දී පැවති හදිසි නීතිය මසකින් දීර්ඝ කිරීමේ ඡන්ද විමසීමේ දී ජෝශප් මයිකල් පෙරේරා මහතා ඇතුළු එක්සත් ජාතික පක්ෂ මන්ත්‍රිවරුන් දෙදෙනෙක් ඡන්දය ප්‍රකාශ කිරීමෙන් වැළකී සිටියහ.", "URL": "https://sinhala.adaderana.lk/news.php?nid=11084", "Category": null, "Parent URL": null}