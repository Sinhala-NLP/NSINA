{"Source": "Adaderana", "Timestamp": "April 6, 2013 12:18 pm", "Headline": "ත්‍රීරෝද රිය වැවට පෙරළෙයි - තරුණයා ජීවිත 3ක් බේරති", "News Content": "පොළොන්නරුව - හඹරන ප්‍රධාන මාර්ගයේ මින්නේරිය, බටුඔය ප්‍රදේශයේදී ත්‍රිරෝද රථයක් මින්නේරිය වැවට පෙරළිමෙන් කුඩා දරුවෙකු ඇතුළු තිදෙනෙකු තුවාල ලබා තිබේ. අනතුරට ලක්වූ ත්‍රිරෝද රථයේ ගමන් ගත් වයස අවුරුදු දෙකක කුඩා දරුවෙකු, කාන්තාවක සහ පිරිමි පුද්ගලයෙකු දියේ ගිළෙමින් සිටියදී එම ස්ථානයේ සිටි තරුණයෙකු විසින් ඔවුන් බේරාගෙන ඇත. අනතුරට ලක්වූවන් ප්‍රතිකාර සඳහා හිගුරක්ගොඩ දිසා රෝහලට ඇතුළත් කර ඇති බව අප වාර්තාකරු පවසයි.", "URL": "https://sinhala.adaderana.lk/news.php?nid=33053", "Category": null, "Parent URL": null}