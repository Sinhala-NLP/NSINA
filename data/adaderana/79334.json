{"Source": "Adaderana", "Timestamp": "October 31, 2017 09:16 am", "Headline": "කිලෝ 25ක් බර ඇත් දළ සමඟ වව්නියාවේදී 2ක් දැලේ", "News Content": "ඇත් දළ ළඟ තබාගත් පුද්ගලයින් දෙදෙනෙකු වව්නියාවේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයේ නිලධාරීන් සහ පොලිස් විශේෂ කාර්යය බලකා නිලධාරීන් එක්ව සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්ය. වව්නියාව, පුවරසන්කුලම් සහ කුරුමාන්කාඩු යන ප්‍රදේශවල දී මෙම පුද්ගලයින් දෙදෙනා අත්අඩංගුවට ගෙන ඇති බව පොලීසිය සඳහන් කළේය. ඔවුන් සතුව තිබී කිලෝග්‍රෑම් 25ක බරින් යුත් ඇත් දළ තුනක් සොයාගෙන තිබේ. අත්අඩංගුවට ගත් සැකකරුවන් අද දින වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=79334", "Category": null, "Parent URL": null}