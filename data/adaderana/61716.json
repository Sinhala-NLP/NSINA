{"Source": "Adaderana", "Timestamp": "July 3, 2016 02:12 pm", "Headline": "  මෝටර් රථයෙන් මාරයා එයි", "News Content": "ගාලු පාර , රත්මලාන, සොයිසාපුර ප්‍රදේශයේදී සිදු වූ රිය අනතුරකින් තරුණයින් දෙදෙනෙකු මියගොස් තිබේ.මෝටර් රථයක් මාර්ගයෙන් ඉවතට පැන විදුලි රැහැන් කණුවක ගැටීමෙන් මෙම අනතුර සිදුව ඇති බව සඳහන්ය.අනතුරෙන් මෝටර් රථයේ ගමන් ගත් පුද්ගලයින් තිදෙනෙකු තුවාල ලබා කළුබෝවිල රෝහලට ඇතුළත් කිරීමෙන් පසු දෙදෙනෙකු මියගොස් තිබේ.මියගොස් ඇත්තේ මොරටුව ප්‍රදේශයේ පදිංචිව සිටි 24 සහ 26 හැවිරිදි තරණයින් දෙදෙනෙකු බව පොලීසිය පැවසුවේය.ගල්කිස්ස පොලීසිය මේ සම්බන්ධයෙන් වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=61716", "Category": null, "Parent URL": null}