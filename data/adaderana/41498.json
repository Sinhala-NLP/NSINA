{"Source": "Adaderana", "Timestamp": "March 3, 2014 10:57 am", "Headline": "උතුරු කොරියාව කෙටි දුර මිසයිල ප්‍රහාරයක් එල්ල කරලා ", "News Content": "උතුරු කොරියාව විසින් කෙටි දුර මිසයිල දෙකක් නැගෙනහිර මුහුදුබඩ ප්‍රදේශයට එල්ල කර ඇති බව දකුණු කොරියාව පවසයි. දකුණු කොරියානු ආරක්ෂක අමාත්‍යංශය පවසන්නේ උතුරු කොරියානු තර්ජන පිළිබඳ දැඩි අවධානය යොමු කර ඇති අතර මිසයිල ප්‍රහාර එල්ල කිරිම නවතා දමන ලෙසට උතුරු කොරියාවෙන් ඉල්ලා ඇති බවයි. ගත වූ සතිය තුළ උතුරු කොරියාව විසින් මිසයිල ප්‍රහාර එල්ල කළ දෙවන අවස්ථාව මෙය වෙයි දකුණු කොරියාව සහ අමෙරිකාව එක්ව ක්‍රියාත්මක කරන වාර්ෂික ඒකාබද්ධ යුද අභ්‍යාසය ආරම්භ වී දින කිහිපයකට පසු බ්‍රහස්පතින්දා දිනයේ ද උතුරු කොරියාව විසින් මිසයිල 4ක් එල්ල කර තිබුණි. දකුණු කොරියාව සහ අමෙරිකාව අතර ක්‍රියාත්මක වාර්ෂික ඒකාබද්ධ යුද අභ්‍යාසය හේතුවෙන් කොරියානු අර්ධද්වීපය තුළ උණුසුම්කාරි තත්ත්වයක් හටගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=41498", "Category": null, "Parent URL": null}