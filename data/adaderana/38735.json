{"Source": "Adaderana", "Timestamp": "November 10, 2013 02:30 pm", "Headline": "ඒ අයට සෞඛ්‍ය ප්‍රශ්න රාජ්‍ය තාන්ත්‍රික ප්‍රශ්න තියෙනවා", "News Content": "ඉන්දියාව මෙවර පොදුරද සමුළුවට සහභාගී වීමෙන් වැළකී සිටින බව කිව නොහැකි නමුත් ඇතැම් රටවල නායකයින්ට සෞඛ්‍ය ප්‍රශ්න, රාජ්‍ය තාන්ත්‍රික ප්‍රශ්න ඇති බව ජනමාධ්‍ය අමාත්‍යංශයේ ලේකම් චරිත හේරත් මහතා පවසයි. කෙසේ වුවද සමුළුවට රාජ්‍ය නායකයින් 36ක් සහභාගි වන බවත් එක් එක් රටවල් සමුළුවට සහභාගි වන්නේ විවිධ මට්ටම්වලින් යැයිද චරිත හේරත් මහතා පෙන්වාදෙයි. පසුගිය වර පර්ත් හී පැවැති පොදුරද සමුළුවට සහභාගි වූයේ රටවල් 54න් 33ක් බවද හෙතෙම කියයි. 1976 වසරේ පැවැති නොබැඳි සමුළුවෙන් පසු මෙරට පවත්වන විශාලතම උත්සවය මෙය බවත් මාධ්‍යවේදීන් 1000ක් පමණ මෙය වාර්තා කිරීමට දැනටමත් ලියාපදිංචි කර ඇති බවත් ඔහු පවසයි. හම්බන්තොටදී අද ආරම්භ වූ පොදුරද සමුළුවේ තරුණ සමුළුව අතරවාරයේදී මාධ්‍යවේදියෙකු චරිත හේරත් මහතාගෙන් කළ විමසීමේදී හෙතෙම මේ අදහස් දැක්වීය.", "URL": "https://sinhala.adaderana.lk/news.php?nid=38735", "Category": null, "Parent URL": null}