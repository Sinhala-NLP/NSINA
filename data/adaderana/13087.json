{"Source": "Adaderana", "Timestamp": "December 26, 2010 08:49 am", "Headline": "ඉස්කෝලෙට කට්ටි පැනපු ළමුන් ගැන වාර්තා 28 දා අධිකරණයට", "News Content": "කොළඹ නගරය අවට පාසල් නොයන ළමුන් පිළිබඳව තොරතුරු ඇතුළත් වාර්තා ජනවාරි 28 වැනි දින අධිකරණය වෙත ඉදිරිපත් කරන ලෙස අදාළ ප්‍රාදේශීය ලේකම්වරුන්ට නියෝග කර තිබේ. පොලිස් ළමා හා කාන්තා කාර්යාංශය අධිකරණයට සිදු කළ දැනුම් දීමකට අනුව මෙම නියෝගය කර ඇති බව වාර්තා වේ. එම වාර්තා වලට අනුව ‍පාසල් නොයන ළමුන් හඳුනාගෙන ඔවුන් පාසල් සඳහා යොමු කිරීමට කටයුතු කරන බව පොලිස් ළමා හා කාන්තා කාර්යාංශයේ නිලධාරියෙක් ප්‍රකාශ කළේය‍. මෙම වැඩසටහන යටතේ මේ වන විට වැල්ලවත්ත , දෙහිවල , මොරටුව යන ප්‍රදේශ වල පාසල් නොගිය ළමුන් 33 දෙනෙකු පාසල් යැවීමට කටයුතු කර ඇති බව පොලිස් ළමා හා කාන්තා කාර්යාංශය පවසයි. එම ප්‍රදේශ වල තවත් පාසල් නොයන 22 ‍ ට නඩු පවරා ඇති බව සඳහන් වේ. මෙලෙස දිවයින පුරාම සිටින පාසල් නොයන ළමුන් පාසල් වෙත යොමු කිරීමේ වැඩසටහනක් ක්‍රියාත්මක කරන බව පොලිස් ළමා හා කාන්තා කාර්යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13087", "Category": null, "Parent URL": null}