{"Source": "Adaderana", "Timestamp": "February 2, 2014 09:19 pm", "Headline": "මාධ්‍යවේදිනිය ඝාතනය - පින්තාරු බාස් මාට්ටු", "News Content": "මැල් ගුණසේකර මාධ්‍යවේදිනිය ඝාතනය සම්බන්ධයෙන් සැකපිට පුද්ගලයෙකු දොම්පේ ප්‍රදේශයේදී අත්අඩංගුවට ගෙන තිබේ. මිරිහාන පොලීසියේ විශේෂ අපරාධ විමර්ශන ඒකකයේ පොලිස් පරීක්ෂක කරුණාරත්න මහතා ප්‍රමුඛ නිලධාරීන් කණ්ඩායමක් විසින් සැකකරු (39)අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසීය. මැල් ගුණසේකර මාධ්‍යවේදිනිය බත්තරමුල්ල, ගැමුණු ප්‍රදේශයේ පිහිටි ඇය පදිංචිව සිටි නිවසේ මුළුතැන්ගෙයි තුළ ඝාතනයට ලක්ව සිටියදී අද (02) උදෑසන සොයාගන්නා ලදී. මාධ්‍යවේදිනියගේ බවට සැකකෙරෙන ජංගම දුරකථනයක්ද, මුදලින් රුපියල් 1200ක්ද, සැකකරු ළඟ තිබී සොයාගෙන ඇති අතර හෙතෙම නිවාස පින්තාරුකරුවෙකු බවට පොලිස් පරීක්ෂණවලදී අනාවරණය වී ඇතැයි සඳහන්ය.. සැකකරු දොම්පේ, අලුත්පාර ප්‍රදේශයේ පදිංචිකරුවෙකු ලෙසට ද හඳුනාගෙන ඇත.", "URL": "https://sinhala.adaderana.lk/news.php?nid=40841", "Category": null, "Parent URL": null}