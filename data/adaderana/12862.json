{"Source": "Adaderana", "Timestamp": "December 15, 2010 10:17 am", "Headline": "අත්අඩංගුවට ගැනීමකට එරෙහිව අම්පාර රෝහලේ උද්ඝෝෂණයක්   ", "News Content": "පවුල් සෞඛ්‍ය සේවා නිලධාරිනියන් දෙදෙනෙකු අත්අඩංගුවට ගැනීමට එරෙහිව හෙට(16) දිනය තුළ උද්ඝෝෂණයක නිරත වන බව සමස්ත ලංකා සුව සේවා සංගමය පවසයි. අදාළ නිලධාරිනියන් අසාධාරණ චෝදනා මත අත්අඩංගුවට ගෙන ඇති බව එම සංගමයේ සභාපති ගාමිණි කුමාරසිංහ මහතා සඳහන් කරයි. බාල වයස්කාර ගැබිනි මව්වරුන් දෙදෙනෙකු රෝහලේ ලියාපදිචි කිරීම ඔවුන්ට එරෙහිව එල්ල වී ඇති චෝදනා බව ඔහු පෙන්වාදෙයි. මේ සම්බන්ධයෙන් නිවැරදි ක්‍රියාමාර්ග ගන්නා ලෙස බල කරමින් හෙට දිනය තුළ අම්පාර රෝහලේ සියලුම සේවකයින් උද්ඝෝෂණයක නිරත වන බව ගාමිණී කුමාරසිංහ මහතා අවධාරණය කරයි.", "URL": "https://sinhala.adaderana.lk/news.php?nid=12862", "Category": null, "Parent URL": null}