{"Source": "Adaderana", "Timestamp": "August 24, 2019 11:24 am", "Headline": "ගිලන් රථයේ ප්‍රමාදයෙන් මහ මඟ දරුවෙකු ප්‍රසූත කළ මව", "News Content": "ඉන්දියාවේ බුර්හාන්පූර් ප්‍රදේශයේ මාර්ගයකදී කාන්තාවක් දරුවෙකු ප්‍රසුත කර ඇත. අදාළ කාන්තාව රෝහලට රැගෙන යාමට ගිලන් රථය පැමිණීම ප්‍රමාද වී ඇති බව වාර්තා වෙයි. මේ හේතුවෙන් කාන්තාවගේ සැමියා විසින් යතුරු පැදියකින් රෝහල වෙත රැගෙන යමින් සිටි අවස්ථාවේදි ඇය දියණියක් ප්‍රසූත කර ඇත. අසාද්‍ය තත්ත්වයේ පසුවු අදාළ කාන්තාව ඒ ආසන්නයේ පිහිටි ප්‍රජා සෞඛ්‍ය මධ්‍යස්ථානයක් වෙත රැගෙන යාමට කටයුතු කර ඇති බව සඳහන්ය. කෙසේවෙතත් කාන්තාව සහ දරුවා යහපත් සෞඛ්‍ය තත්වයෙන් පසුවන බවයි ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=117349", "Category": null, "Parent URL": null}