{"Source": "Adaderana", "Timestamp": "August 10, 2019 03:21 pm", "Headline": "ධීවරයින්ට කාලගුණයෙන් දැනුම් දීමක්", "News Content": "අයහපත් කාලගුණ තත්ත්වය හේතුවෙන් අද (10) රාත්‍රිය දක්වා ධීවර කටයුතුවල නිරත වීමේදී සැලකිලිමත් වන ලෙස කාලගුණ විද්‍යා දෙපාර්තමේන්තුව දැනුම් දෙයි. පුත්තලම සිට කළුතර, මාතර දක්වා වන මුහුදු ප්‍රදේශවල ධීවර කටයුතුවල නිරත වීමේදී සැලකිලිමත්වන ලෙසයි එම දෙපාර්තමේන්තුව දැනුම් දෙයි. පැයට කිලෝමීටර් 70–80 ත් අතර වේගයකින් සුළං හමා යන අතර එම තත්වය අද රාත්‍රි 07.30 දක්වා පවතිනු ඇති බව සඳහන්. එමෙන්ම මීගමුව, කොළඹ, ගාල්ල සහ මාතර යන වෙරළට ඔබ්බෙන් වු මුහුදු ප්‍රදේශවල ධීවර හා නාවුක ප්‍රජාව ද තද සුළං තත්වය පිළිබඳව අවධානය යොමුකළ යුතු බව කාලගුණ විද්‍යා දෙපාර්තමේන්තුව දැනුම් දෙයි.", "URL": "https://sinhala.adaderana.lk/news.php?nid=116235", "Category": null, "Parent URL": null}