{"Source": "Adaderana", "Timestamp": "April 18, 2016 12:24 pm", "Headline": "බ්‍රසීල ජනපතිට එරෙහිව විශ්වාසභංගක්", "News Content": "‍බ්‍රසීල ජනාධිපති ඩිල්මා රුසෙෆ්ට එරෙහි විශ්වාසභංග යෝජනාව එරට පහළ මන්ත්‍රී මණ්ඩලයේ තුනෙන් දෙකක බහුතර ඡන්දයෙන් සම්මත වී තිබේ.ඒ අනුව එම විශ්වාසභංග යෝජනාව සෙනෙට් මණ්ඩලය වෙත යොමු කිරීමට නියමිතය.රජයේ මුදල් අවභාවිතය සම්බන්ධයෙන් බ්‍රසීල ජනාධිපතිවරියට එරෙහිව චෝදනා එල්ල වී ඇති අතර ඇය එම චෝදනා ප්‍රතික්ෂේප කර තිබේ.කෙසේ වුවද ඇයට එරෙහි විශ්වාසභංග යෝජනාවක් ගෙන ඒමට විපක්ෂය කටයුතු කළ අතර ඒ පිළිබඳ ඡන්ද විමසීමේදී යෝජනාවට පක්ෂව ඡන්ද 367ක් ලැබුණු අතර විපක්ෂව ලැබී ඇත්තේ ඡන්ද 167 ක් පමණි.", "URL": "https://sinhala.adaderana.lk/news.php?nid=59279", "Category": null, "Parent URL": null}