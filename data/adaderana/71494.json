{"Source": "Adaderana", "Timestamp": "March 29, 2017 10:27 am", "Headline": "පුරාවස්තු ගන්න ගිය 3ක් අල්ලයි", "News Content": "පුරාවස්තු ලබාගැනීමේ අරමුණින් කැණීම් සිදුකළ බවට සැකපිට පුද්ගලයින් තිදෙනෙකු බඩල්කුඹුර, පින්නකැටිය ප්‍රදේශයේදී අත්අඩංගුවට ගෙන තිබේ. බඩල්කුඹුර පොලීසියට ලද තොරතුරක් මත අදාළ වැටලීම සිදුකර ඇති බව පොලීසිය පැවසුවේය. එහිදී කැණීම් කරමින් සිටි පුද්ගලයින් තිදෙනෙකු සමඟ පූජා භාණ්ඩ හා කැණීම් උපකරණ පොලීසිය බාරයට ගෙන තිබේ. අත්අඩංගුවට ගෙන ඇත්තේ බඩල්කුඹුර ප්‍රදේශයේ පදිංචි 18, 20, 41 යන වයස් වල පසුවන පුද්ගලයින් තිදෙනෙක් බව සඳහන්වේ. ඔවුන් මොණරාගල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර බඩල්කුඹුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71494", "Category": null, "Parent URL": null}