{"Source": "Adaderana", "Timestamp": "October 12, 2013 06:44 pm", "Headline": "කොළඹ මාර්ග කිහිපයක හෙට විශේෂ රථවාහන සැලැස්මක් ", "News Content": "ඉදිරියේ දී පැවැත්වෙන පොදුරාජ්‍ය මණ්ඩලයීය රාජ්‍ය නායක සමුළුවට අදාළ පෙරහුරුවක් හෙට(13) කොළඹ නගරයේ දී පැවැත්වීමට නියමිතව තිබේ. එම නිසා හෙට උදෑසන 06.00 සිට දහවල් 12.00 දක්වා මාර්ග කිහිපයක රථවාහන ගමනාගමනය සීමා කිරීමට හෝ මාර්ගය වසා තැබීමට සිදුවන බව පොලිස් මුලස්ථානය දැනුම් දෙයි. එම මාර්ග වන්නේ පරණ පාර්ලිමේන්තුව අසළ සිට එම්.එස්.ඒ. වටරවුම, ගොල්ෆේස් වටරවුම, කොල්ලුපිටිය හන්දිය, ලිබර්ටි වටරවුම, ආනන්ද කුමාරස්වාමි මාවත, ග්‍රීන්පාර්ත් පාර, නෙළුම් පොකුණ දෙසට ඇති මාර්ගය, නන්දා මෝටර්ස් හන්දිය , නිදහස් මාවතට ඇති මාර්ගය, නිදහස් මාවත , රාජ්‍ය පරිපාලන අමාත්‍යංශය ඉදිරිපිටින් ඇති මාර්ගය, ආර්.එෆ්.ඊ හන්දිය, බෞද්ධාලෝක මාවත, සහ බණ්ඩාරනායක සම්මන්ත්‍රණ ශාලාව දක්වා ඇති මාර්ගයි.", "URL": "https://sinhala.adaderana.lk/news.php?nid=38095", "Category": null, "Parent URL": null}