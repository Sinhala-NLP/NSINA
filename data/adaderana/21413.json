{"Source": "Adaderana", "Timestamp": "January 16, 2012 11:03 am", "Headline": "හාරිස්පත්තුවට 18 වනදා පැය 12 ක් වතුර නෑ", "News Content": "මහනුවර සහ තදාසන්න ජල සම්පාදන ව්‍යාපෘතියට අයත් සේවා ජලාශ දෙකක හදිසි නඩත්තු කටයුත්තක් හේතුවෙන් හෙට(17) දිනයේ ප්‍රදේශ කිහිපයකට ජල සැපයුම අත්හිටුවීමට තීරණය කර තිබේ. හෙට පෙරවරු 8 සිට පස්වරු 8 දක්වා කාලය තුළ හාරිස්පත්තුව ප්‍රාදේශීය ලේකම් කොට්ඨාශයට අයත් ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන ජලපවාහන මණ්ඩලය පවසයි. ඒ අනුව, ඉඟිනිගල, කොණ්ඩදෙනිය, උග්ගල්ල, හමන්ගොඩ, ජයන්ත පාර, කුළුගම්මන, බරිගම, වැරැල්ලගම සහ ඇඹුල්පුරය යන ප්‍රදේශවලට හෙට දිනයේ ජල සැපයුම අත්හිටුවීමට නියමිතය. මීට අමතරව හිනාගම, නුගවෙල, සෙනරත්ගල, අන්තෝනිගම, හ‍තරේ කණුව සහ දුල්වල යන ප්‍රදේශවල ද ජල සැපයුම හෙට පෙරවරු 8 සිට අත්හිටුවා ඇති අතර 1939 යන අංකය ඔස්සේ වැඩිදුර විස්තර ලබා ගත හැකිය.", "URL": "https://sinhala.adaderana.lk/news.php?nid=21413", "Category": null, "Parent URL": null}