{"Source": "Adaderana", "Timestamp": "September 23, 2018 09:59 pm", "Headline": "සෞඛ්‍ය කළමනාකරණ නිලධාරීන් 385ට පත්වීම් හිමිවෙයි", "News Content": "රාජ්‍ය සෞඛ්‍ය කළමනාකරණ සේවාවට අවශ්‍ය නිලධාරීන් දැනට සේවයේ නියුතු සෞඛ්‍ය සේවකයින්ගෙන්ම බදවා ගැනීමට සෞඛ්‍ය, පෝෂණ හා දේශිය වෛද්‍ය අමාත්‍ය දොස්තර රාජිත සේනාරත්න මහතා තීරණය කර ඇත. සෞඛ්‍ය කළමණාකරණ නිලධාරීන් 385 කට පත්වීම් ලිපි ප්‍රදානය කිරිම අමාත්‍යවරයාගේ ප්‍රධානත්වයෙන් කොළඹ නව නගර ශාලාවේ දී සිදු කෙරිනි. මෙහිදී අදහස් දැක්වූ සෞඛ්‍ය අමාත්‍යවරයා පැවසුවේ සෞඛ්‍ය දෙපාර්තමේන්තුව තුල කළමණාකරණ නිලධාරීන් 2534 ක් සේවය කළ බවත් රාජ්‍ය සෞඛ්‍ය කළමණාකරණ සේවාව ස්ථාපිත කිරීමත් සමඟ මෙම සේවාවේ සිටීමට කැමැත්ත පළ කළේ 1281 ක් පමණක් පමනක් බවත්ය. ඉන් පසු සෞඛ්‍ය දෙපාර්තමේන්තුවේ වෙනත් සේවාවල සිටි සේවකයින්ට විභාගයක් පවත්වා සියයට 30 ක ප්‍රතිශතයක් රාජ්‍ය සෞඛ්‍ය කළමණාකරණ සේවාවට බදවා ගත් බවද අමාත්‍යවරයා එහිදි පැවසීය. විවෘත තරග විභාගයෙන් සියයට 70 ක් තෝරා ගන්නා අතර, එම සංඛ්‍යාව 886 ක් වන බවද අමාත්‍යවරයා පවසයි. මෙම රාජ්‍ය සෞඛ්‍ය කළමණාකරණ සේවාව ස්ථාපිත කිරිමට රාජ්‍ය පරිපාලන අමාත්‍යාංශය විරුද්ධ වු බවත් පරිපාලන නිලධාරීන් තිදෙනෙකු සහ අනෙකුත් නිලධාරින් 185 ක් විරුද්ධත්වය ප්‍රකාශ කර තිබෙන බව අමාත්‍යවරයා ප්‍රකාශ කළේය. රාජ්‍ය කළමණාකරණ සහකාර සේවාවට අවශ්‍ය සියළුම නිලධාරින් සෞඛ්‍ය අමාත්‍යාංශයේ පහළ ශ්‍රේණි වලින් සුදුසුකම් මත බදවා ගන්නා ලෙස තමන් නිලධාරින්ට යෝජනා කළ බවද අමාත්‍යවරයා සඳහන් කළේය. එවැනි පහළ ශ්‍රේණි නිලධාරීන්ට උසස්වීම් ලබාදීමේ දී සෞඛ්‍ය සේවාව ලබාදීම පිළිබද අවබෝධයක් ඇති නිසා සේවා කටයුතු සිදු කිරීම ඉතා පහසුවන බවද අමාත්‍යවරයා පැහැදිලි කළේය. රාජ්‍ය සෞඛ්‍ය කළමණාකරණ සේවාවට විවෘත තරග විභාගයෙන් බදවා ගන්නා පිරිස ද දෙසැම්බර් මාසය වන විට බදවා ගන්නා ලෙස අමාත්‍යවරයා නිලධාරින්ට උපදෙස් ලබා දී ඇත", "URL": "https://sinhala.adaderana.lk/news.php?nid=96610", "Category": null, "Parent URL": null}