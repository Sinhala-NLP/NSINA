{"Source": "Adaderana", "Timestamp": "January 3, 2018 02:17 pm", "Headline": "ඔලිම්පික් ගැන කතා කරන්න දුරකථන මාර්ගයක් ", "News Content": "ශීත සෘතු ඔලිම්පික් උළෙල පිළිබඳ සාකච්ඡා කිරීම සඳහා උතුරු කොරියාව විසින් දකුණු කොරියාවට දුරකථන මාර්ගයක් විවෘත කර තිබේ. අද දිනයේදී උතුරු කොරියානු බලධාරියෙකු උතුරු කොරියාව හා දකුණු කොරියාව අතර දුරකථන මාර්ග යළි විවෘත කළ බව රාජ්‍ය මාධ්‍ය ඔස්සේ ප්‍රචාරය කර ඇති බව විදෙස් වාර්තා සඳහන් කළේය. පෙබරවාරි මාසයේදී දකුණු කොරියාවේදී පැවැත්වීමට නියමිත සීත සෘතු ඔලිම්පික් තරඟාවලිය සඳහා සිය රට නියෝජනය කරමින් කණ්ඩායමක් යොමු කිරීමට අදහස් කරන බව උතුරු කොරියානු නායකයා ප්‍රකාශ කර තිබුණි. මේ සඳහා ඇති හැකියාව පිළිබඳ දෙරටේ නියෝජිතයන් මුණ ගැසී සාකච්ඡා පැවැත්විය යුතු බව උතුරු කොරියානු නායකයා ප්‍රකාශ කළේය. මෙම ප්‍රකාශයෙන් අනතුරුව උතුරු කොරියාව විසින් මෙම දුරකථන මාර්ගය විවෘත කර තිබේ. කෙසේවෙතත් 2015 වසරෙන් පසුව උතුරු කොරියාව හා දකුණු කොරියාව අතර ඉහළ මට්ටමේ සාකච්ඡා පවත්වා නැත.", "URL": "https://sinhala.adaderana.lk/news.php?nid=82452", "Category": null, "Parent URL": null}