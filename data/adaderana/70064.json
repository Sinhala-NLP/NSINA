{"Source": "Adaderana", "Timestamp": "February 24, 2017 08:18 pm", "Headline": "ගංජා සමඟ 2ක් අල්ලයි ", "News Content": "යාපනය - පලෙයි ප්‍රදේශයේදී ගංජා තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ.යාපනය සිට කිලිනොච්චිය දෙසට ධාවනය වෙමින් තිබූ මෝටර් රථයක් පරීක්ෂා කිරීමේ දී අදාළ පුද්ගලයින් අත්අඩංගුවට ගත් බව පලෙයි පොලීසිය පැවසුවේය.එම මෝටර් රථයේ තිබී ගංජා කිලෝග්‍රෑම් 22 ග්‍රෑම් 80 ක ප්‍රමාණයක් පොලීසිය බාරයට ගෙන තිබේ.සැකකරුවන් වැල්වැටිතුරෙයි සහ නෙල්ලිඅඩි ප්‍රදේශවල පදිංචි 25 හැවිරිදි සහ 37 හැවිරිදි පුද්ගලයින් බව පොලීසිය පැවසුවේය.ඔවුන් කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිත අතර පලෙයි පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70064", "Category": null, "Parent URL": null}