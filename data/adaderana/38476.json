{"Source": "Adaderana", "Timestamp": "October 30, 2013 08:16 am", "Headline": "දිය නාමින් සිටි විදේශීකයා දියේ ගිළී මරුට", "News Content": "හබරාදූව - කොග්ගල මුහුදු තීරයේ දිය නාමින් සිටි විදේශිකයෙකු දියේ ගිළී මියගොස් තිබේ. එම මුහුදු තීරයේ දිය නාමින් සිටි විදේශිකයින් දෙදෙනෙකු රළ පහරකට හසුව සිටියදී ජීවිතාරක්ෂක නිලධාරීන් විසින් ඔවුන් බේරාගෙන ඇති බව සඳහන් වෙයි. අසාධ්‍ය තත්ත්වයේ සිටි එක් පුද්ගලයෙකු කරාපිටිය රෝහලට ඇතුළත් කිරීමේදී මියගොස් ඇති බව පොලීසිය පවසයි. මියගොස් ඇත්තේ ප්‍රංශ ජාතිකයෙකු වන අතර හබරාදූව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38476", "Category": null, "Parent URL": null}