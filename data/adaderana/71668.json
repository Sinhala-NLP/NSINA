{"Source": "Adaderana", "Timestamp": "April 3, 2017 01:39 pm", "Headline": "ආපදා කළමනාකරණය ගැන දැනුවත් කිරීමේ විශේෂ වැඩසටහනක්", "News Content": "තිරසර ලංකා ජාතික මංගල්‍යට සමගාමීව පැවැත්වෙන ප්‍රදර්ශනයේදී ආපදා කළමනාකරණය සම්බන්ධයෙන් ජනතාව දැනුවත් කිරීම සඳහා විශේෂ වැඩසටහනක් සංවිධානය කර ඇති බව ආපදා කළමනාකරණ මධ්‍යස්ථානය පවසයි. එහි සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේ ආපදා කළමනාකරණ අමාත්‍යාං‍ශයේ මෙහෙයවීම යටතේ ජාතික ගොඩනැගිලි පර්යේෂණ ආයතනය, කාලගුණ විද්‍යා දෙපාර්තමේන්තුව සහ ආපදා කළමනාකරණ මධ්‍යස්ථානය ඒකාබද්ධව විශේෂ කුටියක් පවත්වාගෙන යන බවය. කොළඹ බණ්ඩාරනායක සම්මන්ත්‍රණ ශාලා පරිශ්‍රයේදී ප්‍රදර්ශනය හෙට(4) දිනය දක්වා පැවැත්වේ.", "URL": "https://sinhala.adaderana.lk/news.php?nid=71668", "Category": null, "Parent URL": null}