{"Source": "Adaderana", "Timestamp": "September 20, 2017 01:07 pm", "Headline": "  සැළසුම් නිසි පරිදි ක්‍රියාත්මක නොකිරීමෙන් විදුලි සැපයුමේ වියදම ඉහළට", "News Content": "අනුමත දිගුකාලීන විදුලි ජනන සැළසුම් නිසි පරිදි ක්‍රියාත්මක නොකිරීම හේතුවෙන් විදුලි සැපයුමේ වියදම ඉහළයාම, විදුලිය ඇණහිටීම් සහ සැළසුමෙන් බාහිර විදුලිය මිලදී ගැනීම් ආදී ප්‍රතිවිපාකවලට මුහුණ දීමට සිදුව ඇතැයි ශ්‍රී ලංකා මහජන උපයෝගිතා කොමිෂන් සභාව නිකුත් කළ නව අධ්‍යයන වාර්තාවක දැක්වේ. නිවේදනයක් නිකුත් කරමින් ඔවුන් මේ බව පෙන්වා දී ඇත.ප්‍රවෘත්ති නිවේදනය,අනාගත විදුලි ඉල්ලුම සපුරාලීමට ශ්‍රී ලංකා මහජන උපයෝගිතා කොමිෂන් සභාවෙන් නිර්දේශ අනුමත දිගුකාලීන විදුලි ජනන සැළසුම් නිසි පරිදි ක්‍රියාත්මක නොකිරීම හේතුවෙන් විදුලි සැපයුමේ වියදම ඉහළයාම, විදුලිය ඇණහිටීම් සහ සැළසුමෙන් බාහිර විදුලිය මිලදී ගැනීම් ආදී ප්‍රතිවිපාකවලට මුහුණ දීමට සිදුව ඇතැයි ශ්‍රී ලංකා මහජන උපයෝගිතා කොමිෂන් සභාව නිකුත් කළ නව අධ්‍යයන වාර්තාවක දැක් වේ. වසර 2020 සිට එළඹෙන කාලය සදහා විදුලිබල සැපයුම පිළිබඳ කළ මෙම අධ්‍යයන වාර්තාවට අනුව මෙම තත්වයන් පාලනය සඳහා නිසි කලට අනුමත විදුලි බලාගාර ඉදිකර ක්‍රියාත්මක කළ යුතු වේ.2006 සිට 2016 දක්වා කාලය තුළ බලාගාර ඉදිකිරීම හා විදුලිය මිලදී ගැනීම, ජනන සැළසුම් සඳහා පාදක කරගත් ඉල්ලුම් ඇස්තමේන්තු ආදිය කෙරෙහි මෙම අධ්‍යයනයේදී අවධානය යොමු කර තිබේ. වාර්ෂිකව ඉහළ යන විදුලිබල ඉල්ලුම සපුරාලමින් බලශක්ති ආරක්ෂාව තහවුරු කිරීමේ අරමුණ ළඟාකරගැනීම සඳහා කෙටිකාලීන, මැදකාලීන හා දිගුකාලීන නිර්දේශ ශ්‍රී ලංකා මහජන උපයෝගිතා කොමිෂන් සභාව නිකුත් කළ වාර්තාවෙහි සඳහන් ය.වත්මන් විදුලි ඉල්ලුම සහ එම ඉල්ලුම සපුරාලන සැබෑ තත්වය පසුගිය ජනන සැළසුම්වලින් නිර්දේශිත තත්ත්වයට වඩා වෙනස් බව හඳුනාගෙන තිබේ. විශේෂයෙන්ම අනපේක්ෂිත විදුලිය මිලදී ගැනීම්, විදුලිය සැපයෙන බලාගාර සම්මිශ්‍රණයෙහි වෙනස්කම් හේතුවෙන් විදුලි ඒකකයක පිරිවැය ඇස්තමේන්තුගත වියදමට වඩා ඉහළ ගොස් ඇති බව පෙනේ. 2016 වර්ෂයේදී ඉන්ධන (තාප) භාවිතවන බලාගාරවලින් විදුලිය සැපයීම් 6 ගුණයකින් ඉහළ ගොස් තිබේ.", "URL": "https://sinhala.adaderana.lk/news.php?nid=77802", "Category": null, "Parent URL": null}