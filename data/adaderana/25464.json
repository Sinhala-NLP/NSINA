{"Source": "Adaderana", "Timestamp": "July 2, 2012 08:27 am", "Headline": "ඉන්දීය කතුන් දෙදෙනෙකු කල්මුණේ දී අත්අඩංගුවට", "News Content": "සංචාරක වීසා මත මෙරටට පැමිණ රෙදි වෙළඳාමේ යෙදුණු ඉන්දීය ජාතික කාන්තාවන් දෙදෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකායේ නිලධාරීන් කණ්ඩායමක් විසින් කල්මුණ ප්‍රදේශයේ දී ඊයේ ඔවුන් අත්අඩංගුවට ගෙන ඇති බව වාර්තා වේ. ඔවුන් කල්මුණ මහේස්ත්‍රාත් අධිකරණයට ඉදිරිපත් කිරීමෙන් පසු අද(02) දිනය දක්වා රක්ෂිත බන්ධනාගාර ගත කිරීමට නියෝග කර ඇත. කල්මුණ පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=25464", "Category": null, "Parent URL": null}