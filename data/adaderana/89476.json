{"Source": "Adaderana", "Timestamp": "May 21, 2018 07:18 am", "Headline": " මහින්ද රාජපක්ෂ මහත්තයා නැවත ජනාධිපති පුටුවේ වාඩි කරන්න එක එක අය හීන දකිනවා", "News Content": "“රණවිරු සැමරුම සංදර්ශන දාලා කරන්න රටේ සල්ලි වියදම් කරලා නෑ, ඒ සල්ලිත් රණවිරුවන් වෙනුවෙන් ආයෝජනය කරලා තියෙනවා.එහෙම කරලා ඒ ගොල්ලන්ට පිළිගැනීමක් සහ ඒ ගොල්ලන් සිහි කිරීම සිදු වෙනවා රාජ්‍යය අනුග්‍රහය ඇතිව“ යැයි සමාජ සවිබල ගැන්වීමේ අමාත්‍යය පී හැරිසන් මහතා පැවසීය. අමාත්‍යයවරයා මේ බව ප්‍රකාශ කර සිටියේ අනුරාධපුරයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්න කිහිපයකට පිළිතුරු ලබා දෙමින්ය. රණවිරුවෝ ගැන විවිධ විවිධ අයට විවිධ විවිධ අදහස් දක්වන්න පුළුවන්, ඒත් රටේ රණවිරුවෝ කරපු සේවය සුළු කොට සලකන්න නරකයි.රණවිරුවන්ගේ ජීවිත නැති වුණා, අත්-පා නැති වුණා.එහෙම කරලා රට බේරා ගත් රණවිරුවන් වෙනුවෙන් අපි ඉන්නවා.රටේම මතය ඒක තමයි. මහින්ද රාජපක්ෂ මහත්තයා නැවත ජනාධිපති පුටුවේ වාඩි කරන්න එක එක අය හීන දකිනවා.සමහරු දවල් හීන දකිනවා.සමහරුන්ට රෑට හීන පේනවා, සමහරුන්ට මහා පාන්දරත් හීන පේනවා.ආණ්ඩුවෙන් ගියපු අයට දැන් මහ පාන්දර පෙනිච්ච හීනයක් දෝ එළිවෙන ජාමෙට පෙනුන හීනයක්ද කියලා අපිට සැකයි.මේවා දවල් හීන වලට නම් ගොඩක් සමානයි. ජනාධිපති අපේක්ෂකයා කරලියට එන්න තව අවුරුදු 02 ක් තියෙනවා.ඒ ගැන කළබල වෙන්න ඕන නෑ,අපි වෙලාවට අපේක්ෂකයා තෝරලා පෙන්වන්නම් රටටම.ජනාධිපති අපේක්ෂකයා පිළිබඳව තවම සාකච්ජා කරලා නෑ.ඉදිරියේදී පක්ෂය ඒ සම්බන්ධයෙන් තීන්දුවක් ගනියි.දැනට පක්ෂයේ නායකයා හැටියට රනිල් වික්‍රමසිංහ මහත්තයා පක්ෂයේ ඉදිරි ගමන වෙනුවෙන් වැඩ කටයුතු කරනවා. මහින්ද රාජපක්ෂ මහත්තයාගේ කාලේ තමයි තෙල් මිල ලෝක වෙලඳපලේ පහළ බැහැලා තිබුණේ.එදා තිබුණ තෙල් මිලට වඩා තාම තෙල් මිල වැඩි වෙලා නෑ,එතුමා කිඹුල් කඳුළු හෙළුවට තෙල් මිල උපයෝගි කරගෙන, ඩොලරයේ අගය පහළ තියෙන කාලේ සම්පූර්ණයෙන් ජනතාව සූරගෙන කෑවා.හැබැයි මේ ආණ්ඩුව තෙල් මිල වැඩි කෙරුවේ අවුරුදු 03 කට පස්සේ.මහින්ද රාජපක්ෂ මහත්තයාගේ ආණ්ඩුව කාලේ තිබුණ තෙල් මිලට තවම ඇවිත් නෑ.කොච්චර ඉහළ ගියත්.මහින්ද රාජපක්ෂ මහත්තයා දැන් කිඹුල් කඳුළු හෙලනවා තෙල් මිල වැඩියි කියලා.හැබැයි එතුමාගේ කාලේ තෙල් මිල අඩු කරන්න තිබුණා.එතුමා අඩු කළේ නෑ.අපි ආණ්ඩු අරගෙන අවුරුදු 03 ක් යන තුරු ජනතාවට මේ සහනය ලබා දී තිබෙනවා.තෙල් මිල අඩු වුණ වෙලාවේදී බස් ගාස්තු, ත්‍රී රෝද රථ ගාස්තු අඩු කළා.අනෙක් සේවාවන් වල ගාස්තුත් අඩු කළා.තෙල් අපේ රටේ තියෙන දෙයක් නෙමෙයි.තෙල් මිල වැඩි වෙද්දී බස් ගාස්තු වැඩි වෙනවා. අඩු වෙද්දී අඩු වෙනවා. සිංගප්පූරූ ගිවිසුම සම්බන්ධයෙන් ඒකාබද්ධය විවේචනය කරනවා.ඒ අයට එල්ලෙන්න මොකක් හරි ඕන, ඒ අය මිනිහෙක් මැරුණත්, කරවිල ගෙඩියක්, කෝවක්කා ගෙඩියක් කෑවත් මොවා හරි කියනවා.විපක්ෂයේ ඉන්න කොට ඔහොම තමයි. විපක්ෂයේ ඉද්දී මොකක් හරි මාතෘකාවක් හොයා ගන්නවා.ඒක නිසා මහින්ද රාජපක්ෂ මහත්තයාත් පන්සලක චෛත්‍යයක් විවෘත කරන මුවාවෙන් දේශපාලනය තමයි කථා කරන්නේ.චෛත්‍යය විවෘත කරද්දී චෛත්‍යය ගැන වචනයක් කථා කරන්නේ නෑ.ඒක තමයි හැටියි.පිංකමකට ගියාම පිංකම ගැන කථා කරන්නේ නෑ ඒයාගේ දේශපාලන මතය එළියට දානවා.ඒක තමයි කරගෙන යන්නේ මේ.බලය තියාගෙන දිනාගන්න බැරි වුණ රාජපක්ෂ මහත්තයාට බලය නැතිව කොහොම දිනන්නද යැයි පැවසීය.", "URL": "https://sinhala.adaderana.lk/news.php?nid=89476", "Category": null, "Parent URL": null}