{"Source": "Adaderana", "Timestamp": "May 2, 2018 07:09 pm", "Headline": "ආණ්ඩුවෙන් ඉවත් වූ ශ්‍රීලනිප අමාත්‍යවරුන්  මල්වතු හා අස්ගිරි මහා නායක හිමිවරුන් බැහැදකියි", "News Content": "ජාතික ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ අමාත්‍යවරුන් අද(02) මල්වතු හා අස්ගිරි මහා නායක හිමිවරුන් බැහැ දැක තිබේ. අද උදෑසන මහනුවරට පැමිණි මෙම මන්ත්‍රීවරුන් ප්‍රථමයෙන් දළදා සමිඳන් වැඳපුදා ගෙන ආශිර්වාද ලබා ගත් බව අද දෙරණ වාර්තාකරු සඳහන් කළේය. ඉන් අනතුරුව මෙම කණ්ඩායම මල්වතු පර්ශවයේ මහා නායක අති පූජ්‍ය තිබ්බටුවාවේ ශ්‍රී සුමංගල නා හිමියන් බැහැදැක කෙටි පිළිසඳරක නිරත වී තිබේ. මන්ත්‍රී කණ්ඩායම පසුව මල්වතු පාර්ශවයේ අනු නායක පූජ්‍ය දිඹුල්කුඹුරේ විමලධම්ම නාහිමි මුණ බැහැදැක කෙටි පිළිසඳරක නිරත විය. අනතුරුව මන්ත්‍රී කණ්ඩායම අස්ගිරි පාර්ශවයේ මහා නායක හිමි සහ රාමඤ්ඤ මහා නිකායේ මහා නාහිමි මුණ ගැසී සාකච්ඡා කර තිබේ.", "URL": "https://sinhala.adaderana.lk/news.php?nid=88407", "Category": null, "Parent URL": null}