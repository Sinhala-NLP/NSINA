{"Source": "Adaderana", "Timestamp": "November 19, 2012 11:23 am", "Headline": "බොරලැස්ගමුවේ තරුණයාගේ ඝාතනයට සැකපිට 4ක් දැලේ", "News Content": "බොරලැස්ගමුව, දිවුලපිටිය පන්සල පාර ප්‍රදේශයේදී අද (19) අලුයම සිදුවු පුද්ගල ඝාතනය සම්බන්ධයෙන් සැකපිට පුද්ගලයින් සිව්දෙනෙකු අත්අඩංගුවට ගෙන තිබේ. තියුණු ආයුධයකින් පහරදී අවුරුදු 22 ක තරුණයෙකු අද අලුයම 1.00ට පමණ ඝාතනය කර තිබුණි. මේ සම්බන්ධයෙන් බොරලැස්ගමුව පොලීසියට එම තරුණ‍යාගේ පවුලේ සාමාජිකයින් අලුයම 2.20ට පමණ දැනුම් දී තිබේ. ඝාතනය වන අවස්ථාවේදි නිවසේ එම තරුණයාගේ මව හා තවත් සහෝදරයෙකු සිට ඇතැයිද පොලීසිය පවසයි. ත්‍රී‍රෝද රථයක් සම්බන්ධ ආරවුලක් දුරදිගයාමෙන් මෙම ඝාතනය සිදුව ඇති අතර සිද්ධිය සම්බන්ධයෙන් සැකපිට සිව්දෙනෙකු අත්අඩංගුවට ගෙන ඇතැයි ද පොලීසිය කියයි.", "URL": "https://sinhala.adaderana.lk/news.php?nid=29313", "Category": null, "Parent URL": null}