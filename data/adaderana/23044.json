{"Source": "Adaderana", "Timestamp": "March 25, 2012 10:13 am", "Headline": " රුහුණු කුමාරිට උදෑසනම බිල්ලක්", "News Content": "රත්ගම පොලිස් බලප්‍රදේශයේ වැල්ලබඩ ප‍්‍ර‍්‍රදේශයේ කපිල ලී මෝල පිටුපස දුමිරිය මාර්ගයේදී දුම්රිය මාර්ගයේ ගමන් කළ පුද්ගලයකු ගාල්ල සිට කොළඹ දක්වා ධාවනය වූ රුහුණු කුමාරී දුම්රියේ ගැටීමෙන් මියගොස් තිබේ. අද උදෑසන 6.45 ට පමණ මෙම අනතුර සිදුව ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 29 ක් වූ කාලිංග චමින්ද පත්මකුමාර නැමැති රත්ගම-දෝලිකන්ද ලිපිනයේ පදිංචිකරුවෙකි. මෘත ශරීරය දැනට කරාපිටිය රෝහලේ මෘත ශරීරාගාරයේ තබා ඇති අතර රත්ගම පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23044", "Category": null, "Parent URL": null}