{"Source": "Adaderana", "Timestamp": "August 16, 2019 08:34 am", "Headline": "සදා ලෝක පුජිත අරවින්ද ද සිල්වා ගම ජන සතුවෙයි", "News Content": "දේශපාලනීකරණය වීම නිසා විනාශ වූ දේශීය ක්‍රීඩාව යළි නඟා සිටුවීමට ඉදිරියේදී නියත වශයෙන්ම පියවර ගන්නා බව අමාත්‍ය සජිත් ප්‍රේමදාස මහතා පවසයි. සැමට සෙවණ යළි පිබිදෙන උදා ගම්මාන ව්‍යාපෘතිය යටතේ හම්බන්තොට ප්‍රදේශයේ ඉදිකෙරුණු සදා ලෝක පූජිත අරවින්ද ද සිල්වාගම ජනසතු කිරීමේ අවස්ථාවට එක්වෙමින් අමාත්‍යවරයා මේ අදහස් පළ කළේය. හම්බන්තොට බෙලිඅත්ත මිහිඳුපුර ප්‍රෙද්ශයේ ඉදිකෙරුණු සදා ලෝක පූජිත අරවින්ද ද සිල්වාගම සැමට සෙවණ යළි පිබිදෙන උදාගම්මාන ව්‍යාපෘතිය යටතේ ඉදිකෙරුණු 248 වන උදා ගම්මානයයි. රට මේ මෙහොහොතේ අවශ්‍යව ඇත්තේ තීරණයක් ගත හැකි නිර්භීත නායකයෙක් බව හිටපු ක්‍රිකට් ක්‍රීඩක අරවින්ද ද සිල්වා මහතා පවසයි. තරුණ ප්‍රජාවට එවැනි තීරණයක් ගැනීමට අවස්ථාව සලසා දිය යුතු බවත් ඔහු වැඩිදුරටත් කියා සිටියේය. මෙහිදී අදහස් දක්වමින් සජිත් ප්‍රේමදාස අමාත්‍යවරයා පවසයා සිටියේ, දේශපාලනීකරණය හේතුවෙන් අද වන විට ක්‍රීඩා කේෂත්‍රය “සැරව ගලන තුවාලයක්“ වී ඇති බවයි. එය විඳිමත් කළ යුතු බවත්, ක්‍රීඩා නිලධාරීන් විශාල ප්‍රමාණයක් සිටින බවත්, ඔවුන් පාලනය කිරීමට කිසිදු සැලැස්මක් නොමැති බවත්, මෙම ක්‍රමය වෙනස් විය යුතු බවත් පැවසු අමාත්‍යවරයා, අනිවාර්යයෙන්ම නොවැම්බර් මාසයෙන් පසුව මෙම තත්ත්වය වෙනස් කර ක්‍රිඩාව උසස් මට්ටමකට ගෙන එන බවද පැවසීය.", "URL": "https://sinhala.adaderana.lk/news.php?nid=116663", "Category": null, "Parent URL": null}