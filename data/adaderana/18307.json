{"Source": "Adaderana", "Timestamp": "August 25, 2011 09:27 pm", "Headline": "රොබට් ඕ බ්ලේක් 29 දා දිවයිනට පැමිණෙයි", "News Content": "දකුණු සහ මධ්‍යම ආසියානු කටයුතු භාර අමෙරිකානු සහකාර රාජ්‍ය ලේකම් රොබට් ඕ බ්ලේක් මහතා ශ්‍රී ලංකාවේ සංචාරයක නිරතවීමට නියමිත බව අමෙරිකානු රාජ්‍ය දෙපාර්තමේන්තුව පවසයි. ‍ ඒ අනුව රොබට් ඕ බ්ලේක් මහතා තෙදින නිල සංචාරයක් සඳහා අගෝස්තු 29 වන දින ශ්‍රී ලංකාවට පැමිණීමට නියමිත බව එම දෙපාර්තමේන්තුව සඳහන් කරයි. ‍ එම සංචාරය අතරතුර අමෙරිකානු සහකාර රාජ්‍ය ලේකම්වරයා මෙරට රජයේ නිලධාරීන්, සිවිල් සමාජ නියෝජිතයින්, විශ්ව විද්‍යාල සිසුන් හා දේශපාලන නායකයින් සමග සාකච්ඡා කිරීමට නියමිත බව ද සඳහන්ය. ‍ පසුගිය අප්‍රේල් මාසයේද රොබට් ඕ බ්ලේක් මහතා ශ්‍රී ලංකාවේ සංචාරයක නිරතවිය.", "URL": "https://sinhala.adaderana.lk/news.php?nid=18307", "Category": null, "Parent URL": null}