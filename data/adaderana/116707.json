{"Source": "Adaderana", "Timestamp": "August 16, 2019 03:45 pm", "Headline": "අරුවක්කාලුවට විරෝධය පා අදත් පුත්තලම උණුසුම්", "News Content": "අරුවක්කාලු කසළ අංගනයට විරෝධය පළ කරමින් ආගමික නායකයින්, දේශපාලඥයින්, ජනතාව එක්ව පුත්තලම නගරයේදී දී විරෝධතාවයක් අද(16) දහවල් පැවැති බව අද දෙරණ වාර්තාකරු පවසයි. සිකුරාදා මුස්ලිම් දේවස්ථානවල ජුම්මා දේව මෙහෙයෙන් අනතුරුව මෙම විරෝධතාවය පැවති බවත් ඒ සඳහා සියලුම ආගමික නායකයින් සමඟ පුත්තලම දිස්ත්‍රික්කයේ දේශපාලඥයින් රැසක් එක්වි තිබිම විශේෂ විය. මෙම විරෝධතාකරුවන් පාලනය කිරීමට පොලිස් ජල ප්‍රහාරක රථ, පොලිස් නිලධාරින් විශාල පිරිසක් සුදානම්ව සිටි නමුත් විරෝධතාකරුවන් කිසිදු ආකාරයක ප්‍රචන්ඩකාරි තත්ත්වයක් ඇති නොවූ බව වාර්තා වෙයි. මෙම අවස්ථාවට පුත්තලම බෞද්ධ මධ්‍යස්ථානයේ විහාරාධිපති උඩුබාදන කුසල ධම්ම හිමියන්ද හා එස්.සුන්දරාම කුරුක්කල්තුමන්, අබ්දුල්ලා මෙහොමඩ් අලි මව්ලවිතුමන් සහ වනාතවිල්ලුව මිසම් පාලක ක්‍රිස්ටි පෙරේරා පියතුමන් එක්වි සිටි බව අප වාර්තාකරු සඳහන් කළේය. එසේම පුත්තලම දිස්ත්‍රික් පාර්ලිමේන්තු මන්ත්‍රි සනත් නිශාන්ත, අරුන්දික පෙරේරා, අශෝක් ප්‍රියන්ත, පළාත් සභාව නියෝජනය කළ චින්තක අමල් මායාදුන්න, පුත්තලම නගරාධිපති කේ.ඒ. බායිස් ඇතුළු දේශපාලඥයින් රැසක් එක්වි තිබුණි.", "URL": "https://sinhala.adaderana.lk/news.php?nid=116707", "Category": null, "Parent URL": null}