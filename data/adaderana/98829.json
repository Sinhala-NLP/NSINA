{"Source": "Adaderana", "Timestamp": "November 7, 2018 01:09 pm", "Headline": "ලන්ඩන් කුලුණ එළිය වෙයි", "News Content": "සුප්‍රකට ලන්ඩන් කුලුණ සමීපයේ පැවැත්වෙන පහන් ආලෝක සැරසිල්ලක් පිළිබඳව විදෙස් පුවත් වාර්තා කර ඇත. බියොන්ඩ් ද ඩීපනින් ෂැඩෝ නමින් පැවැත්වෙන මෙම පහන් රටා ලබන 11 වැනිදා දක්වා පැවැත්වීමට නියමිතව ඇත. පළමු ලෝක යුද්ධයේ අවසානය සනිටුහන් කරමින් මෙම ආලෝක රටා දින 8 ක් පුරාවට පැවැති අතර එය ලබන 11 වනදා අවසන්වීමට නියමිතව ඇත. මෙම පහන් ආලෝකවත් කිරීම සදහා ස්වේච්ඡා සේවකයින් දහස්ගණනක් එක්වන අතර ඔවුන් සියලු දෙනා පළමු ලෝක යුද්ධයට සම්බන්ධ පවුල් වල පසු පරම්පරාවල අයවලුන් බව සඳහන් වෙයි. එරට වේලාවෙන් පස්වරු 5ට ආරම්භ වන පහන් රටා රාත්‍රී නවය වනතෙක් පැවැත්වෙන අතර 2014 වසරේදී ලන්ඩන් කුළුණ යුද්ධයේ ගෞරවණීය සංකේතයක් ලෙසින් සැලකෙන සෙරමික් වලින් නිර්මාණය කළ පොපි මලින් අලංකාර කෙරුණි.", "URL": "https://sinhala.adaderana.lk/news.php?nid=98829", "Category": null, "Parent URL": null}