{"Source": "Adaderana", "Timestamp": "November 23, 2017 02:04 pm", "Headline": "ත්‍රීරෝද රථයක් සහ යතුරු පැදියක් ගැටී  පහක් රෝහලේ ", "News Content": "හෙම්මාතගම මාවනැල්ල මාර්ගයේ අද (23) දින අල්පිටිය ප්‍රදේශයේදී සිදු වු අනතුරකින් ⁣පස් දෙනෙකු රෝහල් ගත කළ බව පොලිසිය පවසයි. මෙම අනතුර සිදු වි ඇත්තේ අතුරු මාර්ගයක සිට යතුරු පැදියක් අපරික්ෂාකාරී ලෙස ප්‍රධාන මාර්ගයට ඇතුලු කිරිමට යැමෙදි බව පොලිසිය සඳහන් කළේය. මාවනැල්ල දෙස සිට පැමිණි ත්‍රීරෝද රථයේ රියදුරා ඇතුළුව මගින් තිදෙනකු සිට ඇති අතර මෙම අනතුරෙන් එම මගීන් තිදෙනා සහ යතුරු පැදියේ පැමිණි දෙදෙනකු තුවාල ලබා රෝහල් ගත කර ඇති බව පොලිසිය පවසයි. තුවාල ලැබුවන් මාවනැල්ල හා හෙම්මාතගම රෝහල් වල ප්‍රතිකාර ලබයි . සිද්ධිය සම්බන්ධයෙන් මාවනැල්ල පොලීසිය වැඩිදුර පරීක්ණ පවත්වයි.", "URL": "https://sinhala.adaderana.lk/news.php?nid=80420", "Category": null, "Parent URL": null}