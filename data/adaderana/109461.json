{"Source": "Adaderana", "Timestamp": "May 7, 2019 04:26 pm", "Headline": "කනිෂ්ට ටෙනිස් ශූරතා තරගාවලිය", "News Content": "ජාත්‍යන්තර ටෙනිස් සම්මේලනය විසින් සංවිධානය කළ කනිෂ්ට ටෙනිස් ශූරතා තරගාවලිය මූලික තරග කිහිපයක් පසුගිය දා ශ්‍රී ලංකාවේදී අවසන් විය. මෙම තරගාවලිය සඳහා දැඩි ආරක්ෂාවක් යොදවා තිබීම විශේෂත්වයක්. ජාත්‍යන්තර ටෙනිස් සම්මේලනය කනිෂ්ට ශූරතා තරගාවලිය සදහා රටවල් 20ක ක්‍රීඩක ක්‍රීඩිකාවන් 65 දෙනෙකු එක්විය. නෙහාරා වීරවංශ, අනිකා සෙනෙවිරත්න, අංජලිකා කුරේරා, ෂෙහාන් වැන්ඩර්සන් ,කවීෂ රත්නායක සහ සෙන් වැන්ඩර්සන් යන ක්‍රීඩක ක්‍රීඩිකාවන් ශ්‍රී ලංකාව නියෝජනය කරමින් තරග වැදුණි. මෙහිදී අර්ධ අවසන් පූර්ව වටය සදහා සුදුසුකම් ලබා ගත්තේ අනීකා සෙනෙවිරත්න පමණයි. ශ්‍රී ලංකාව නියෝජනය කරමින් තරග වැදුණු සෙසු ක්‍රීඩක ක්‍රීඩිකාවන් කිසිවෙකුටත් අර්ධ අවසන් පූර්ව වටය සඳහා සුදුසුකම් ලබා ගැනීමට නොහැකි විය. එමෙන්ම අවසන් තරගය සඳහා සුදුසුකම් ලබා ගත් සියලූම ක්‍රීඩක ක්‍රීඩිකාවන් චීන ජාතිකයන් වීම විශේෂත්වයක්.", "URL": "https://sinhala.adaderana.lk/news.php?nid=109461", "Category": null, "Parent URL": null}