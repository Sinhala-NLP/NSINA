{"Source": "Adaderana", "Timestamp": "November 17, 2016 12:47 pm", "Headline": "2500ට එරෙහිව අලුත්ගම බස් වර්ජනයක්", "News Content": "මෙවර අයවැයෙන් වැඩි කිරීමට යෝජනා කර තිබෙන රුපියල් 2500ක රථ වාහන දඩයට විරෝධය පළ කරමින් අලුත්ගමින් ධාවනය වන සියළුම පෞද්ගලික බස් රථ සේවකයින් වර්ජනයක් ආරම්භ කර ඇති බව සමස්ථ ලංකා බස් රථ සේවකයින්ගේ සංගමය පවසයි.එහි අලුත්ගම ශාඛාවේ කැඳවුම්කරු කුමාර රත්න රේණුක මහතා සඳහන් කළේ වැඩි කිරීමට යෝජිත රුපියල් 2500ක දඩය අඩු කරන ලෙස ජනාධිපති මෛත්‍රිපාල සිරිසේන මහතාට සංදේශයක් ද භාරදී ඇති බවයි.තම වෘත්තීය ක්‍රියාමාර්ගයට යහපත් ප්‍රතිචාරයක් නොදැක්වුවහොත් මෙම වර්ජනය දිවයින පුරා ව්‍යාප්ත කිරීමට කටයුතු කරන බවද ඔහු සඳහන් කළේය.", "URL": "https://sinhala.adaderana.lk/news.php?nid=66110", "Category": null, "Parent URL": null}