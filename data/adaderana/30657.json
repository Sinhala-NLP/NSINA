{"Source": "Adaderana", "Timestamp": "January 11, 2013 05:27 am", "Headline": " වෑන් රථය ගසක හැපී කෝප්‍රල් මරුට- 7 ට තුවාලයි", "News Content": "හලාවත - පුත්තලම මාර්ගයේ දැදුරුඔයට ආසන්නයෙන් සිදුවී ඇති වෑන් රථ අනතුරකින් එක් අයෙකු මිය ගොස් 07 දෙනෙකු තුවාල ලබා තිබේ. තුවාල ලැබූවන් හලාවත මහා රෝහලට ඇතුළත් කර ඇති බවත්, ඊයේ රාත්‍රී 9.00 ට පමණ මෙම අනතුර සිදුවී ඇති බවත් අද දෙරණ වාර්තාකරු පවසයි. අනතුරින් මිය ගොස් ඇත්තේ යුධ හමුදා රෝහලේ රියදුරෙකු ලෙස සේවය කරමින් සිටි කෝප්‍රල් ජයරත්න නම් අයෙකි. අනතුරට පත් වෑන් රථය යුධ හමුදා සාමාජිකයින් පිරිසක් රැගෙන අනුරාධපුරයේ සිට කොළඹ බලා ගමන් කරමින් තිබී ඇති බවත්, එක් වරම වෑන් රථය මාර්ගයෙන් ඉවතට පැන ගසක හැපීමෙන් මෙම අනතුර සිදුවී ඇති බවත් සඳහන්ය. තුවාලකරුවන්ගේ තත්ත්වය බරපතළ නොමැති බව පොලීසිය කියයි. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=30657", "Category": null, "Parent URL": null}