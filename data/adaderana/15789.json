{"Source": "Adaderana", "Timestamp": "April 30, 2011 09:52 am", "Headline": "මීගමුව හා අවට ජල සැපයුම දින 3 ක් අත්හිටුවයි", "News Content": "මීගමුව හා අවට ප්‍රදේශවල ජල සැපයුම දින 03 ක් තාවකාලිකව අත්හිටුවන බව ජලසම්පාදන හා ජලපවාහන මණ්ඩලය පවසයි. මැයි 03 වැනිදා පස් වැනිදා සහ දහ වැනිදා යන දිනවල ජල සැපයුම අත්හිටුවන බව සඳහන්ය. 03 වැනිදා පෙරවරු 7 සිට රාත්‍රී 7 දක්වා පැය 12 ක කාලයක් ද මැයි පස් වැනිදා පෙරවරු 7 සිට පසුදින පෙරවරු 7 දක්වා වන පැය 24 ක කාලයක් ද එම ප්‍රදේශවල ජල සැපයුම අත්හිටවනු ඇත. මීට අමතරව මැයි මස දහ වැනිදා පෙරවරු 7 සිට රාත්‍රී 7 දක්වා පැය 12 ක කාලයක් ද ජල සැපයුම අත්හිටුවීමට නියමිතය. මීගමුව නගර සභා බල ප්‍රදේශය, මීගමුව දූව පිටිපන ප්‍රදේශය, කටුනායක ආ‍යෝජන කලාපය, කටුනායක ශ්‍රී ලංකා ගුවන් හමුදා පරිශ්‍රය මෙලෙස ජල සැපයුම අත්හිටුවන ප්‍රදේශ වේ.", "URL": "https://sinhala.adaderana.lk/news.php?nid=15789", "Category": null, "Parent URL": null}