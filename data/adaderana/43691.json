{"Source": "Adaderana", "Timestamp": "June 3, 2014 11:01 am", "Headline": "දස හැවිරිදි ළමයාට අතවර - සැකකරු අත්අඩංගුවේ", "News Content": "වයස අවුරුදු 10ක් වන පිරිමි දරුවෙකුට බරපතළ ලිංගික අපරාධයක් සිදු කළ බව කියන 17 හැවිරිදි තරුණයෙකු අත්අඩංගුවට ගෙන ඇති බව වෙන්නප්පුව පොලීසිය කියයි. අතවරයට පත්ව ඇත්තේ වෙන්නප්පුව - සිරිගම්පල ප්‍රදේශයේ පදිංචිව සිටින පාසල් සිසුවෙකි. සැකකරු අතවරයට පත්ව ඇති දරුවාගේ අසල්වාසියෙකු බව පොලීසිය කියයි. මීට සති දෙකකට පමණ පෙර අතවරයට පත් දරුවා පාසල් ගොස් නිවසට පැමිණ සිටින විට සැකකරු දරුවාව නිවස අද්දර ඇති බව කියන බෝක්කුවක් යටට ගෙන ගොස් අපරාධය සිදු කර ඇති බව පොලීසිය විසින් අනාවරණය කරගෙන ඇත. දරුවා තමන්ට සිදුවූ අතරවය තම මවට පවසා නැතත් පාසලේ මිතුරන් කීපදෙනෙකු සමග පවසා ඇත. එම මිතුරෙකුගෙන් මෙම තොරතුර දැනගෙන ඇති අයෙක් දරුවාගේ මවට මේ බව දුරකථන ඇමතුමක් දී පවසා තිබේ. ඒ අනුව මව විසින් තම දරුවාගෙන් කරන ලද විමසීමකදී අපරාධයේ සුලමුල හෙළි වී ඇත. අතවරයට පත්ව ඇති දරුවා වෛද්‍ය පරීක්ෂණයක් සඳහා මාරවිල මූලික රෝහලට ඇතුළත් කර තිබේ. සැකකරු මාරවිල දිසා අධිකරණයට ඉදිරිපත් කිරීමට නියමිතය. වෙන්නප්පුව පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=43691", "Category": null, "Parent URL": null}