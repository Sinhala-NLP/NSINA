{"Source": "Adaderana", "Timestamp": "August 18, 2019 11:07 am", "Headline": "නොර්වුඩ්වල වෙළඳ බල පත්‍රය ගන්න නම් ගිනි නිවිමේ උපකරණ අවශ්‍යයි", "News Content": "නොර්වුඩ් ප්‍රාදේශිය සභා බල සිමාවේ ගිනි නිවිමේ උපකරණ ලඟ තබා නොගන්නා කිසිඳු වෙළඳසැලට 2021 වසර සඳහා වෙලද බලපත්‍රය නිකුත් නොකිරිමට තිරණයක් ගෙන ඇති බව නොර්වුඩ් ප්‍රාදේශිය සභාවේ සභාපති රවි කුලන්දවේල් මහතා පවසයි. මාධ්‍යයට විශේෂ ප්‍රකාශයක් කරමින් නොර්වුඩ් ප්‍රාදේශිය සභාවේ සභාපති රවි කුලන්දවේල් මහතා කියා සිටියේ නොර්වුඩ් ප්‍රාදේශිය සභා බල සිමාවේ පිහිටි නොර්වුඩ්, පුලියාවත්ත, ටින්සින්, බගවන්තලාව, කැම්පියන් යන නගර වල සියළුම වෙළඳසැල් පේළි වශයෙන් පිහිටා ඇති බවයි. එක් වෙලදසැලක් ගිනි ගැනිමේදි ගින්න සෙසු වෙළඳසැල් වලට පැතිර යන බවත්, එවැනි අවස්තා කිහිපයක් පසු ගිය කාලය තුල වාර්තා විම නිසා මෙම තිරණය ගත් බවයි. වෙළඳසැලේ ප්‍රමාණයට කිලෝ 3 සිට ඉහළට අදාලා ගිනි නිවන උපකරණ වෙලදසැල් හිමියා විසින් මිල දි ගෙන ආරක්ෂිත ස්ථානයක තබාගත යුතු බව සභාපතිවරයා ප්‍රකාශ කළේය. 2021 වසර සඳහා වෙළඳ බලපත්‍රය නිකුත් කිරිමේදි එම වෙළඳසැලේ ගිනි නිවිමේ උපකරණ තිබේ නම් පමණක් ආදලා වර්ෂය සඳහා වෙලද බලපත්‍රය නිකුත් කරන බවද සභාපති වරයා පැවසිය. තේ වතු ආශ්‍රිතව වතු කම්කරුවන් පදිංචිව සිටින නිවාස වලට සහ නොර්වුඩ් ප්‍රාදේශිය සභා බල සිමාවේ අලුතින් නිවාස ඉදි කිරිමට සැලසුම් අනුමත කර ගැනිම සඳහා ඉදිරිපත් කර ඇති ප්‍රදේශවාසින්වද දැනුවත් කර එම වැඩ පිලිවෙල දියත් කිරිමට කටයුතු කරන බවයි සභාපතිවරයා පවසයි.", "URL": "https://sinhala.adaderana.lk/news.php?nid=116824", "Category": null, "Parent URL": null}