{"Source": "Adaderana", "Timestamp": "April 10, 2016 10:48 am", "Headline": "නීතිවිරෝධීව හඳුන් දැව ප්‍රවාහනය කළ 2ක් කොටු", "News Content": "බලපත්‍ර නොමැතිව සුදු හඳුන් දැව ප්‍රවාහනය කරමින් සිටි පුද්ගලයන් දෙදෙනෙකු ග්‍රෑන්ඩ්පාස් ප්‍රදේශයේදී අත්අඩංගුවට ගෙන තිබේ.ලොරි රථයකින් අදාළ දැව තොගය ප්‍රවාහනය කරමින් සිටියදී ග්‍රෑන්ඩ්පාස් පොලිස් ස්ථානයේ නිලධාරීන් විසින් සැකකරුවන් අත්අඩංගුවට ගෙන ඇති බව සඳහන්ය.එම ලොරි රථයේ තිබී කැබලිකරන ලද සුදු හඳුන් දැව කිලෝ ග්‍රෑම් 450ක ප්‍රමාණයක් පොලීසිය විසින් සොයාගෙන තිබේ.අත්අඩංගුවට ගත් සැකකරුවන් මීගමුව සහ කොට්ටාව යන ප්‍රදේශ වල පදිංචිකරුවන් වන අතර ඔවුන් මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59053", "Category": null, "Parent URL": null}