{"Source": "Adaderana", "Timestamp": "May 5, 2012 02:01 pm", "Headline": "හෙද මාරුවීම් ලබාදෙන්නේ දේශපාලන හිතවත්කම් මතයි", "News Content": "හෙද සේවයේ මාරුවීම් ලබාදීමේ දී දේශපාලන හිතවත්කම් මත එය සිදුකරන බව සමස්ත ලංකා හෙද සේවා සංගමය පවසයි. 2012 වර්ෂයේ මාරුවීම් සඳහා අයදුම්පත් කැඳවා ඇතත් ඒවා සැලකිල්ලට නොගෙන දේශපාලනඥයන්ගේ හිතවත්කම් මත මාරුවීම් ලබාදී ඇති බව එම සංගමයේ සභාපති එච්.එම්.එස්.බි.මැදිවත්ත මහතා සඳහන් කරයි. මෙම තත්ත්වය මත මාරුවීම් අපේක්ෂාවෙන් සිටින විශාල පිරිසකට එම ස්ථාන මාරු ලබාගත නොහැකිව ඇති බව හෙතෙම පෙන්වාදෙයි. මේ නිසා හෙද හෙදියන් විශාල ගැටලුවකට මුහුණ පා ඇති බව අද දෙරණ වෙත අදහස් දැක්වූ එච්.එම්.එස්.බි.මැදිවත්ත මහතා ප්‍රකාශ කළේය.", "URL": "https://sinhala.adaderana.lk/news.php?nid=24035", "Category": null, "Parent URL": null}