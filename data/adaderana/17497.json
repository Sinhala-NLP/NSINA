{"Source": "Adaderana", "Timestamp": "July 19, 2011 11:05 am", "Headline": "නොබැඳි ජාතීන්ගේ සංවත්සරයේ ජාතික උත්සවය කොළඹ දී", "News Content": "නොබැඳි ජාතීන්ගේ 50 වැනි සංවත්සරයට සමගාමීව පවත්වනු ලබන ජාතික උත්සවය කොළඹ දී පැවැත්වීමට තීරණය කර තිබේ. ලබන 21 වන දින මෙම ජාතික උත්සවය පැවැත්වෙන බව විදේශ කටයුතු අමාත්‍යාංශය ප්‍රකාශ කරයි. නොබැඳි ජාතීන්ගේ 50 වැනි සංවත්සරයට සමගාමීව සමරු මුද්දරයක් ද නිකුත් කිරීමට තීරණය කර ඇත. නොබැඳි ජාතීන්ගේ 50 වැනි සංවත්සරයට සමගාමීව ජාතික උත්සවයක් පවත්වන පළමු රට ශ්‍රී ලංකාව බව විදේශ කටයුතු අමාත්‍යාංශය ප්‍රකාශ කරයි.", "URL": "https://sinhala.adaderana.lk/news.php?nid=17497", "Category": null, "Parent URL": null}