{"Source": "Adaderana", "Timestamp": "January 28, 2016 11:42 am", "Headline": "හොර පාස්පෝට් එකෙන් ජර්මනි යන්න බැරිවෙයි", "News Content": "ව්‍යාජ ලෙස විදෙස් ගතවීමට උත්සාහ කළ පුද්ගලයෙකු කටුනායක ගුවන්තොටුපළ පරිශ්‍රයේදී අත්අඩංගුවට ගෙන තිබේ.අපරාධ පරීක්ෂණ දෙපාර්තමේන්තුවේ කටුනායක ඒකකයට ලැබුණු තොරතුරක් මත සිදුකළ වැටලීමකදී අදාළ පුද්ගලයා අත්අඩංගුවට ගත් බව පොලීසිය සඳහන් කරයි.ව්‍යාජ ගමන් බලපත්‍රයක් උපයෝගී කරගනිමින් ජර්මනිය බලා පිටත්වීමට අදාළ පුද්ගලයා සැළසුම් කර තිබූ බව සඳහන්ය.අත්අඩංගුවට ගෙන ඇත්තේ පේදුරුතුඩුව ප්‍රදේශයේ පදිංචි 31 හැවිරිදි පුද්ගලයෙකි.සැකකරු අද(28) දින මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=56718", "Category": null, "Parent URL": null}