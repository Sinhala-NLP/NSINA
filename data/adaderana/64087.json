{"Source": "Adaderana", "Timestamp": "September 14, 2016 05:31 pm", "Headline": "දුම්කොළ බදු ගැන විශේෂ සාකච්ඡාවක්", "News Content": "දුම්කොළ බදු වැඩිකිරීම සම්බන්ධයෙන් විශේෂ සාකච්ඡාවක් විදුලිබල හා පුනර්ජනනීය බලශක්ති අමාත්‍යාංශයේ දී පවත්වා තිබේ. දුම්කොළ බදු වැඩිකිරීම සම්බන්ධ යෝජනාව සඳහා පත් කළ අමාත්‍ය අනුකමිටුවේ සාමාජිකයින් වන රංජිත් සියඹලාපිටිය, මලික් සමරවික්‍රම, සරත් අමුණුගම යන අමාත්‍යවරුන් මෙම සාකච්ඡාව සඳහා සහභාගී වූ බව සඳහන්ය. මීට අමතරව රාජිත සේනාරත්න සහ පාඨලි චම්පික රණවක යන අමාත්‍යවරුන් ද මෙම සාකච්ඡාවේ දී අදහස් දක්වා ඇති අතර මුදල් අමාත්‍යාංශයේ සහ සෞඛ්‍ය ක්ෂේත්‍රයේ විද්වතුන් පිරිසක් ද මේ සඳහා සහභාගී වී ඇත.ඒ අනුව දුම්කොළ බදු පැනවිම සම්බන්ධයෙන් ඉදිරියේ දී ගත යුතු ක්‍රියාමාර්ග පිළිබඳ මෙහිදි දීර්ඝ වශයෙන් කරුණු සාකච්ඡා වු බව විදුලිබල හා පුනර්ජනනීය බලශක්ති අමාත්‍යාංශය පැවසුවේය.සාකච්ඡාවේ දී එළඹෙන එකඟතාවන් පිළිබඳ ඉදිරි අමාත්‍ය මණ්ඩල රැස්වීමට කරුණු ඉදිරිපත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=64087", "Category": null, "Parent URL": null}