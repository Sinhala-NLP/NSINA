{"Source": "Adaderana", "Timestamp": "June 21, 2016 04:19 pm", "Headline": " බුරුත දැව ප්‍රවාහන කරද්දී මාට්ටු ", "News Content": "බලපත්‍ර නොමැතිව බුරුත දැව තොගයක් ප්‍රවාහන කරමින් සිටි පුද්ගලයෙකු පුලියන්කුලම ප්‍රදේශයේ දී අත්අඩංගුවට ගෙන තිබේ.කැබ් රථයකින් අදාළ දැව තොගය ප්‍රවාහනය කරමින් සිටියදී පුලියන්කුලම පොලීසියේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය.කැබ් රථය තුළ තිබී බුරුත දැව කඳන් 14ක් පොලීසිය භාරයට ගෙන තිබේ. අත්අඩංගුවට ගෙන ඇත්තේ වව්නියාව විනයාගපුරම් ප්‍රදේශයේ පදිංචි 35 හැවිරිදි පුද්ගලයෙක් වන අතර ඔහු වව්නියාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=61315", "Category": null, "Parent URL": null}