{"Source": "Adaderana", "Timestamp": "March 4, 2012 04:08 pm", "Headline": " වන ජීවි නිලධාරීන්ගේ වර්ජනයෙන් සංචාරකයින්ට ආපහු හැරෙන්න වෙයි", "News Content": "ඉල්ලීම් කිහිපයක් මුල් කර ගනිමින් වන ජීවී නිලධාරීන් ආරම්භ කර ඇති වර්ජනය හේතුවෙන් නිලාවේලී පරවි දූපත ජාතික උද්‍යානය නැරඹීමට පැමිණෙන දෙස් විදෙස් ‍සංචාරකයින් අපහසුතාවට පත්ව තිබේ. වනජීවී නිලධාරීන් පූර්ව දැනුම් දීමකින් තොරව ක්‍රියාත්මක කළ මෙවැනි වර්ජන හේතුවෙන් තමන්ගේ ජීවන වෘත්තියට ද ප්‍රබල පහරක් එල්ල වී ඇති බව නි‍ලාවේලී බෝට්ටු සංගමය ද පවසා සිටින බව අද දෙරණ වාර්තාකරු සඳහන් කරයි. සති අන්ත දිනවල නිලාවේලී පරවි දූපත නැරඹීම සඳහා දෙස් විදෙස් සංචාරකයින් විශාල පිරිසක් පැමිණෙන අතර වනෝද්‍යානයට ඇතුළුවීමට නොහැකිව අද දිනයේ පැමිණි සංචාරකයින් ද ආපසු හැරී ගිය බව සඳහන්වේ. මෙවැනි ක්‍රියාමාර්ග හරහා තමන් අපහසුතාවට පත් නොකර මේ සඳහා කඩිනම් විසඳුම් ලබා දෙන ලෙස සංචාරකයින් රජයෙන් ඉල්ලා සිටියි.", "URL": "https://sinhala.adaderana.lk/news.php?nid=22576", "Category": null, "Parent URL": null}