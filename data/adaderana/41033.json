{"Source": "Adaderana", "Timestamp": "February 11, 2014 10:22 am", "Headline": "කැලණි සරසවි සිසුන් 13ක් ගංජා ගහද්දී මාට්ටු", "News Content": "ගංජා පානය කරමින් සිටි කැලණිය සරසවියේ සිසුන් 13 දෙනෙකු පොලීසිය විසින් අත්අඩංගුවට ගෙන තිබේ. එම සරසවියේ කලා හා වාණිජ පිඨවලට අයත් සිසුන් පිරිසක් මෙලෙස අත්අඩංගුවට ගෙන ඇති බව පොලීසිය පවසයි. අත්අඩංගුවට ගත් සැකකරුවන් අද (11) මහර මහේස්ත‍්‍රාත් අධිකරණයට ඉදිරිපත් කිරීමට නියමිත අතර විශ්වවිද්‍යාල විනය පාලක නිලධාරීන්ගේ සහය ඇතිව කිරිබත්ගොඩ පොලීසිය සිද්ධිය සම්බන්ධයෙන් වැඩිදුර පරීක්ෂණ ආරම්භ කර ඇත. ඊයේ පස්වරු 4.45ට පමණ වැටලීම සිදුව ඇති අතර සිසුන් ළඟ තිබී ගංජා සුරුට්ටු 13ක්ද සොයාගෙන තිබේ.", "URL": "https://sinhala.adaderana.lk/news.php?nid=41033", "Category": null, "Parent URL": null}