{"Source": "Adaderana", "Timestamp": "September 3, 2011 05:01 pm", "Headline": "සිමෙන්ති තොගයේ පරීක්ෂණ වාර්තාව ලබන සතියේ", "News Content": "වරායේ රඳවා තිබූ සිමෙන්ති තොගය සම්බන්ධයෙන් සිදුකෙරෙන පරීක්ෂණවල වාර්තාව ලබන සතියේ ලැබීමට නියමිත බව ශ්‍රී ලංකා ප්‍රමිති ආයතනය පවසයි. අදාළ වාර්තාව සලකා බැලීමෙන් අනතුරුව එම ‍සිමෙන්ති තොගය වෙළඳපොළට නිකුත් කරනවාද නැද්ද යන්න පිළිබඳව තීරණය කරන බව එම ආයතනයේ සභාපති කාංචන රත්වත්තේ මහතා කියා සිටියේය. පසුගිය මස 10 වැනිදා එම සිමෙන්තිවල සාම්පල ලබාගෙන පරීක්ෂණ කටයුතු ආරම්භ කළ බව ඔහු සඳහන් කළේය. පකිස්ථානයෙන් ආනයනය කරන ලද අදාළ සිමෙන්ති තොගයේ තිබූ සිමෙන්ති ‍කොට්ට ගණන 14,000 කි.", "URL": "https://sinhala.adaderana.lk/news.php?nid=18496", "Category": null, "Parent URL": null}