{"Source": "Adaderana", "Timestamp": "April 29, 2011 08:13 am", "Headline": "සිංගප්පූරු නැවක් හම්බන්තොට වරායට පැමිණෙයි", "News Content": "බහාලුම් 2,850 ක් රැගත් සිංගප්පූරුවේ ලියාපදිංචි නෞකාවක් හම්බන්තොට වරාය වෙත පැමිණ තිබේ. නෞකාවන් පැමිණීම සඳහා අවශ්‍ය නියමු පරීක්ෂාවන් වෙනුවෙන් මෙම නෞකාව පැමිණ ඇති බව වරාය හා මහාමාර්ග නියෝජ්‍ය අමාත්‍ය කාර්යාලය පවසයි. හම්බන්තොට වරායට නෞකා පැමිණිය නොහැකි බවට ඉදිරිපත් වූ මතය මෙමගින් බැහැර වන බව අමාත්‍යාංශය ප්‍රකාශ කරනු ලැබීය. හම්බන්තොට වරායේ විශාල කළු ගලක් පවතින බවත් ඒ හේතුවෙන් නෞකා පැමිණිය නොහැකි බවත් එක්සත් ජාතික පක්ෂ පාර්ලිමේන්තු මන්ත්‍රී හරීන් ප්‍රනාන්දු මහතා පසුගියදා ප්‍රකාශ කර තිබුණි.", "URL": "https://sinhala.adaderana.lk/news.php?nid=15768", "Category": null, "Parent URL": null}