{"Source": "Adaderana", "Timestamp": "May 4, 2018 03:58 pm", "Headline": "හොරට පතල් කැණීම්වල නිරතවූ පුද්ගලයින් 5 ක් STF අත්අඩංගුවට", "News Content": "නීති විරෝධි ලෙස පතල් කැණිම්වල නිරත වූ පුද්ගලයින් 05 දෙනෙකු විශේෂ කාර්යය බලකා කහවත්ත කඳවුරේ නිලධාරින් විසින් අත්අඩංගුවට ගෙන තිබේ. කළුගඟ සහ හංගමුව ගඟ ආශිතව ස්ථාන තුනක සිදු කරන ලද වැටලීම් වලදී සැකකරුවන් අත්අඩංගුවට ගත් බව පොලිස් විශේෂ කාර්යය බලකාය සදහන් කළේය. සැකකරුවන් මැණික් හා ස්වර්ණාභරණ අධිකාරියේ රත්නපුර කාර්යාලය වෙත භාරදී තිබේ. එහිදී රුපියල් 5,000 සහ 10,000 බැගින් දඩ නියම කර ඔවුන් මුදාහැර ඇති බව පොලිස් විශේෂ කාර්යය බලකාය සදහන් කළේය.", "URL": "https://sinhala.adaderana.lk/news.php?nid=88518", "Category": null, "Parent URL": null}