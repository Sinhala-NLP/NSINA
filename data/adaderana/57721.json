{"Source": "Adaderana", "Timestamp": "February 29, 2016 01:36 pm", "Headline": "දළ ඇතෙක් කඩා වැදීමෙන් පාසල් 2ක් තාවකාලිකව වසයි", "News Content": "මිහින්තලේ උක්කුලංකුලම ප්‍රදේශයට දළ ඇතෙක් කඩා වැදීම හේතුවෙන් පාසල් දෙකක් තාවකාලිකව අද(29) දිනයේ වසා දමා තිබේ.අද දෙරණ වාර්තාකරු පැවසුවේ ඊයේ ප්‍රදේශයට කඩා වැදුණු දළ ඇතා කැළෑ ප්‍රදේශයට පළවා හැරීමට වන ජීවි නිලධාරීන්ට නොහැකිවීම හේතුවෙන් පාසල් දෙක වසා දැමීමට තීරණය කර ඇති බවයි.පළාත් අධ්‍යාපන අමාත්‍යාංශයේ නියෝග මත සිසුන්ගේ සහ ගුරුවරුන්ගේ ආරක්ෂාව වෙනුවෙන් එම තීරණය ගෙන තිබේ. කෙසේවුව ද හෙට දිනයේ සුපුරුදු පරිදි එම පාසල් යළි විවෘත කිරීමට නියමිතව ඇත.", "URL": "https://sinhala.adaderana.lk/news.php?nid=57721", "Category": null, "Parent URL": null}