{"Source": "Adaderana", "Timestamp": "October 26, 2017 07:39 am", "Headline": "ජනපති කටාර්හිදී අධ්‍යාපනයේ වටිනාකම පහදයි", "News Content": "දෝහා කටාර් හි රාජ්‍ය සංචාරයක නිරත ජනාධිපති මෛත්‍රීපාල සිරිසේන මහතා දෝහා නගරයේ පිහිටි ස්ටැෆර්ඩ් ශ්‍රී ලංකන් පාසලේ නිරීක්ෂණ චාරිකාවක නිරත වී ඇත.පළමු වසරේ සිට උසස් පෙළ දක්වා ශ්‍රී ලාංකික දරු දැරියන් 1300 දෙනෙකු පමණ මෙම පාසලේ ඉගෙනුම ලබන අතර එම දරු දැරියන් විසින් ජනාධිපතිවරයා ගෞරවයෙන් පිළිගත් බවයි ජනාධිපති මාධ්‍ය අංශය සදහන් කළේ.ලොව කොතනක සිටියද දරුවන්ට යහපත් අධ්‍යාපනයක් ලබාදීම සියලු දෙනාගේ වගකීම බව ජනාධිපතිවරයා එහිදී සදහන් කර තිබේ.මේ අතර ජනාධිපතිවරයා ඊයේ (25)පස්වරුවේ දෝහා - ඉස්ලාමීය කලා කෞතුකාගාරය නැරඹීමට ද එක්වූ බව ජනාධිපති මාධ්‍ය අංශය ප්‍රකාශ කළේය.ජනාධිපති මෛත්‍රීපාල සිරිසේන මහතා ඊයේ කටාර් විදේශ අමාත්‍ය ෂෙයික් මොහොමඩ් බින් අබ්දුල් රහමාන් අල්තානි මහතා සමඟ ද ද්වීපාර්ශ්වික සාකච්ඡා වල නිරත විය.", "URL": "https://sinhala.adaderana.lk/news.php?nid=79143", "Category": null, "Parent URL": null}