{"Source": "Adaderana", "Timestamp": "November 23, 2010 01:09 pm", "Headline": "ඖෂධ නිපැයුම වසරකට පෙති මිලියන 3500 දක්වා ඉහළට", "News Content": "ඖෂධ නිෂ්පාදනය වාර්ෂිකව පෙති මිලියන 3500 දක්වා ඉහළ නැංවීමට නව වැඩපිළිවෙලක් ආරම්භ කර ඇතැයි සෞඛ්‍ය අමාත්‍යාංශය පවසයි. රාජ්‍ය ඖෂධ නිෂ්පාදන නීතීගත සංස්ථාවේ ප්‍රතිපාදන මත ඉදි කළ නව ඖෂධ කර්මාන්ත ශාලාවක් ඊයේ(22) විවෘත කළ බව අමාත්‍යාංශය සඳහන් කරයි. රාජ්‍ය ඖෂධ නිෂ්පාදන නීතීගත සංස්ථාවේ වත්මන් නිෂ්පාදන ධාරිතාව පෙති මිලියන 1200ක් වන අතර නව කර්මාන්ත ශාලාව ඉදිකිරීම හේතුවෙන් එය පෙති මිලියන 3500 දක්වා ඉහළ යනු ඇත. ඒ අනුව මෙම නව කර්මාන්ත ශාලාවේ නව ඖෂධ වර්ග 63ක් නිපදවන අතර එය මෙරටට අවශ්‍ය ඖෂධ ප්‍රමාණයෙන් 75%ක් පමණ වේ. මීට අමතරව රාජ්‍ය ඖෂධ සංඛ්‍යාව විසින් රුපියල් දස ලක්ෂ එක් දහස් පන්සියයක වියදමින් ඖෂධ බෙදා හැරීමේ ජාලය තවදුරටත් ශක්තිමත් කිරීමට පියවර ගෙන ඇති බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=12354", "Category": null, "Parent URL": null}