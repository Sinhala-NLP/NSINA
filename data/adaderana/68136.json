{"Source": "Adaderana", "Timestamp": "January 15, 2017 10:08 am", "Headline": "හෙරොයින් විකුණු අයෙක් අත්අඩංගුවට ", "News Content": "හෙරොයින් ජාවාරම්කරුවෙකු ග්‍රෑන්ඩ්පාස් කම්කරුපුර මහල් නිවාස ආසන්න ප්‍රදේශයේ දී අත්අඩංගුවට ගෙන තිබේ. කොළඹ අපරාධ කොට්ඨාශයේ නිලධාරීන්ට ලද තොරතුරක් මත සිදුකළ වැටලීමකදී මෙම අත්අඩංගුවට ගැනීම සිදු වු බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු සතුව තිබී හෙරොයින් ග්‍රෑම් 106ක් සහ හෙරොයින් අලෙවි කර උපයාගත් රුපියල් 41,080ක මුදලක් කොළඹ අපරාධ කොට්ඨාශයේ නිලධාරීන් භාරයට ගෙන ඇත. මෙලෙස අත්අඩංගුවට ගෙන ඇත්තේ කොටිකාවත්ත ප්‍රදේශයේ පදිංචි 34 හැවිරිදි අයෙකු බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් කොළඹ අපරාධ කොට්ඨාශය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=68136", "Category": null, "Parent URL": null}