{"Source": "Adaderana", "Timestamp": "February 9, 2019 01:48 pm", "Headline": " ජනාධිපති අපේක්ෂකයාගේ ජයග්‍රහණයෙන් පසුව පවතින ආණ්ඩුක්‍රම ව්‍යස්ථාව සංශෝධනය කිරීමට කටයුතු කරනවා", "News Content": "එළඹෙන ජනාධිපතිවරණය සඳහා ජයග්‍රහණය කළ හැකි අපේක්ෂකයෙකු තමා ඉදිරිපත් කරන බව විපක්ෂ නායක මහින්ද රාජපක්ෂ මහතා පැවසීය. ද හින්දු පුවත්පත සංවිධානය කරන සමුළුවකට එක්වෙමින් විපක්ෂ නායකවරයා සඳහන් කළේ එම අපේක්ෂකයාගේ ජයග්‍රහණයෙන් පසුව පවතින ආණ්ඩුක්‍රම ව්‍යස්ථාව සංශෝධනය කිරීමට කටයුතු කරන බවයි. හින්දු පුවත්පත සංවිධානය කරනු ලබන ඉන්දියාව සහ ශ්‍රී ලංකාව අතර අනාගත සබදතාවයන් මැයෙන් මෙම සමුළුව පැවැත්වුණේ ඉන්දියාවේ බැංගලෝර් නගරයේදීය. සමුළුවේ ප්‍රධාන ආරාධිත දේශනය විපක්ෂ නායක මහින්ද රාජපක්ෂ මහතා පැවැත්වු අතර දේශනයෙන් අනතුරුව පැවැති ප්‍රශ්න වටයකදී විපක්ෂ නායකවරයා මේ බව සඳහන් කළේය.", "URL": "https://sinhala.adaderana.lk/news.php?nid=103975", "Category": null, "Parent URL": null}