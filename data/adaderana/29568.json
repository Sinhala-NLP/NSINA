{"Source": "Adaderana", "Timestamp": "November 29, 2012 09:14 am", "Headline": "ඉපැරණි බුදු පිළිම 2 ක් සමග අයෙක් දැලේ", "News Content": "පෞරාණික වටිනාකමකින් යුත් බුදු පිළිම 2 ක් ළඟ තබා ගත් පුද්ගලයෙකු බණ්ඩාරවෙල පොලීසිය විසින් අත්අඩංගුවට ගෙන ති‍බේ. නාගොල්ල, හම්පරාව ප්‍රදේශයේ දී මොහු අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් සැකකරු අද (29) බණ්ඩා‍රවෙළ මහේස්‍ත්‍රාත් අධිකරණයට ඉදිරිපත් කිරීමට නියමිතය. මේ අතර අරලගන්විල ප්‍රදේශයේ දිඹුලාගල ආරණ්‍ය රක්ෂිතයේ පුරාවස්තු සොරා ගැනීමේ අදහසින් කැනීම් කටයුතු කරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් සතුව තිබී පුරාවස්තු බවට සැක කෙරෙන රන් පැ‍හැයෙන් යුත් කුඩා ලෝහ කැබලි 313 ක්, රන් පැහැති බෝතලයක් සහ ගල් පතුරක් ද පොලීසිය විසින් සොයාගත් බව අරලගංවිල පොලීසිය සඳහන් කළේය.", "URL": "https://sinhala.adaderana.lk/news.php?nid=29568", "Category": null, "Parent URL": null}