{"Source": "Adaderana", "Timestamp": "August 18, 2019 05:21 pm", "Headline": "ටෙස්ට් ලෝක ශූරතාවලි ලකුණු සටහනේ ශ්‍රී ලංකාව පෙරමුණට", "News Content": "නවසීලන්ත කණ්ඩායමට එරෙහිව පැවති පළමු ටෙස්ට් තරඟයෙන් කඩුළු 06 ක ජයක් හිමිකරගැනීම හේතුවෙන් ශ්‍රී ලංකා කණ්ඩායම ටෙස්ට් ක්‍රිකට් ලෝක ශූරතාවලියේ ප්‍රසාද ලකුණු සටහනේ පෙරමුණට පැමිණීමට සමත්ව තිබේ. ඒ ප්‍රසාද ලකුණු 60ක් හිමිකර ගනිමින්. ටෙස්ට් ක්‍රිකට් ‍ලෝක ශුරතාවලිය යටතේ ශ්‍රි ලංකාව, නවසීලන්තය, ඔස්ට්‍රේලියාව සහ එංගලන්තය එක් තරඟය බැඟින් ක්‍රිඩාකර තිබේ. ඒ අනුව ශ්‍රි ලංකාව සහභාගී වු පළමු තරඟය ජය ගනිමින් ලකුණු සටහනේ පෙරමුණේ රැදි සිටියි. ඔස්ට්‍රේලියානු කණ්ඩායම ද එංගලන්තයට එරෙහිව සහභාගී වු පළමු තරඟය ජය ගත් අතර ඔවුන් ප්‍රසාද ලකුණු 24ක් ලබා ලකුණු සටහනේ දෙවන ස්ථානයට පත්ව තිබේ.", "URL": "https://sinhala.adaderana.lk/news.php?nid=116850", "Category": null, "Parent URL": null}