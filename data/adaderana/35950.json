{"Source": "Adaderana", "Timestamp": "July 20, 2013 03:18 pm", "Headline": "මදනමෝදක ගුලි සමග පුද්ගලයෙක් කොටු", "News Content": "මදනමෝදක ගුලි ළඟ තබාගෙන සිටි පුද්ගලයෙකු වැලිමඩ බස් නැවතුම්පළ ආසන්නයේ දී අත්අඩංගුවට ගෙන තිබේ. පොලිස් විශේෂ කාර්ය බලකා මීපිලිමාන කදවුරේ නිලධාරීන් කණ්ඩායමකට ලැබුණු තොරතුරකට අනුව සිදුකළ සෝදිසියක දී සැකකරු අත්අඩංගුවට ගෙන ඇත. සැකකරු සතුව තිබී මදනමෝදක ගුලි අඩංගු පැකට් 874ක් සොයාගෙන තිබේ. අත්අඩංගුවට ගත් සැකකරු වැලිමඩ පොලිස්ථානය වෙත භාර දුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=35950", "Category": null, "Parent URL": null}