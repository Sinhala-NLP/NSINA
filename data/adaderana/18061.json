{"Source": "Adaderana", "Timestamp": "August 14, 2011 03:20 pm", "Headline": " රුපියල් ලක්ෂ 500 ක් වතුරේ", "News Content": "රුපියල් ලක්ෂ 500ක් පමණ වැය කර ඉදි කළ ඇඹිලිපිටිය විශේෂිත ආර්ථික මධ්‍යස්ථානය කිසිදු ප්‍රයෝජනයක් නොගෙන අතහැර දමන තත්ත්වයකට පත්ව තිබේ. ඇඹිලිපිටිය නගරය නොනිදන නගරයක් බවට පත් කරන පොරොන්දුව මත ඉදිකළ මෙම ආර්ථික මධ්‍යස්ථානයේ වෙළඳ කුටි 45කින් සමන්විතය. එහෙත් මේ වන විට වෙළඳ කුටි 10ක් පමණ හෝ විවෘතව නොමැති බව ප්‍රදේශවාසීන් පවසයි. ආර්ථික මධ්‍යස්ථානයේ කටයුතු සතියේ දින දෙකක උදෑසන කාලයට පමණක් සීමා වී තිබේ. ඇඹිලිපිටිය හා අවට ගොවි නිෂ්පාදන ආර්ථික මධ්‍යස්ථානයට ගෙන්වා ගැනීමේ කිසිඳු වැඩපිළිවෙළක් ක්‍රියාත්මක නොවන බවට ගොවීන් චෝදනා කරයි. පාරිභෝගික කටයුතු අමාත්‍යාංශය යටතේ පවතින මෙම ආර්ථික මධ්‍යස්ථානයේ ගොවීන්ට වෙළඳුන්ට සහ පාරිභෝගිකයන්ට ‍ප්‍රයෝජනවත් ස්ථානයක් බවට පත් කරන ලෙස ප්‍රදේශවාසීන් ඉල්ලා සිටියි.", "URL": "https://sinhala.adaderana.lk/news.php?nid=18061", "Category": null, "Parent URL": null}