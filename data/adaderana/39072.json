{"Source": "Adaderana", "Timestamp": "November 24, 2013 08:41 am", "Headline": "සංගරී ද්‍රවිඩ ජාතික සන්ධානයට දොස් කියයි", "News Content": "දෙමළ ජාතික සන්ධානයේ ඇතැම් ක්‍රියාකාරකම් තමන් අනුමත නොකරන බව දෙමළ එක්සත් විමුක්ති පෙරමුණේ නායක වී. ආනන්ද සංගරී මහතා පවසයි. ඔහු පෙන්වා දෙන්නේ පොදුරාජ්‍ය මණ්ඩලයීය රාජ්‍ය නායක සමුළුවට දෙමළ ජාතික සන්ධානය සහභාගී නොවීම බරපතළ වරදක් බවයි. තමන් තවදුරටත් දෙමළ ජාතික සන්ධානයේ රැඳී සිටියද එම සන්ධානයට අයත් සියලු නායකයින් එකඟතාවක නොමැති බව කිළිනොච්චියේ ඊයේ පැවති මාධ්‍ය හමුවකට එක්වෙමින් ආනන්ද සංගරී මහතා පැවසීය. එම සන්ධානය තුළ තීරණ ගැනීම තනි පුද්ගලයෙකු විසින් සිදුකරන බව ඔහු චෝදනා කළේය. නීතියට අනුව කටයුතු කළ යුතු බව තම විශ්වාසය යැයි ප්‍රකාශ කළ ආනන්ද සංගරී මහතා නීතියෙන් බැහැරව කටයුතු කිරීමට යාමෙන් ජනතාවගේ සහය නොලැබෙන බව ද පෙන්වාදුන්නේය.", "URL": "https://sinhala.adaderana.lk/news.php?nid=39072", "Category": null, "Parent URL": null}