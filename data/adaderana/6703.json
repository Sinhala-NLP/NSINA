{"Source": "Adaderana", "Timestamp": "February 15, 2010 08:32 am", "Headline": "වව්නතිවු ප්‍රදේශයෙන් යුධෝපකරණ තොගයක්", "News Content": "වව්නතිවු මුල්ලමුණේ ප්‍රදේශයේ එල්.ටි.ටි.ඊ. සංවිධානය විසින් සඟවා තිබු යුධෝපකරණ තොගයක් සොයා ගැනීමට පොලිසිය සමත්ව තිබේ. ඊයේ පස්වරුවේ සිදුකළ මෙහෙයුමකින් මෙම යුධෝපකරණ තොගය සොයාගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පවසයි. විදෙස් රටක නිෂ්පාදිත ජීව අත්බෝම්බයක්, ආර්.පී.ජි.උණ්ඩ 4 ක්, කිලෝ ග්‍රෑම් තුනහමාරක් පමණ බැරැති පැති බෝම්බයක් ඇතුළු උපකරණ කිහිපයක් ආයුධ අතර තිබු බව සඳහන්ය. මීට අමතරව ටි.එන්.ටි. අධි බලැති පුපුරණ ද්‍රව්‍ය කිලෝ ග්‍රෑම් එකක් පමණ ද මඩකලපුව පොලිසිය විසින් සොයා ගෙන ඇත. මේ අතර මන්නාරම ක්‍රිස්තියානි පොදු සුසාන භූමියේ සඟවා තිබු සී- ෆෝ වර්ගයේ පුපුරණ ද්‍රව්‍ය කිලෝ ග්‍රෑම් 2 ග්‍රෑම් 750 ක් පමණ අඩංගු පාර්සලයක් මන්නාරම පොලිසිය විසින් සොයාගෙන ඇති බව පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=6703", "Category": null, "Parent URL": null}