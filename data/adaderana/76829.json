{"Source": "Adaderana", "Timestamp": "August 29, 2017 09:05 am", "Headline": " නිධන් හෑරූ 4ක් අල්ලයි ", "News Content": "වේයන්ගොඩ, මාලිගාතැන්න ප්‍රදේශයේ රක්ෂිතයකට අයත් ඇළ මාර්ගයක නිධන් වස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් සිව් දෙනෙකු අත්අඩංගුවට ගෙන තිබේ. වේයන්ගොඩ පොලීසියේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව වාර්තා වෙයි. එහිදී නිධන් කැණීම් සඳහා භාවිත කළ වෙඩි බෙහෙත් ග්‍රෑම් 148ක්, ඇමෝනියා ග්‍රෑම් 545ක් සහ ඩෙටනේටර් තුනක් ඇතුළු උපකරණ කිහිපයක් පොලීසිය බාරයට ගෙන තිබේ.සැකකරුවන් වේයන්ගොඩ ප්‍රදේශයේම පදිංචිකරුවන් වන අතර ඔවුන් අද(29) අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.වේයන්ගොඩ පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=76829", "Category": null, "Parent URL": null}