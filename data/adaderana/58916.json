{"Source": "Adaderana", "Timestamp": "April 4, 2016 09:44 am", "Headline": "මාර්ග නීති කඩනවාද බලන්න නියමු ව්‍යාපෘතියක්", "News Content": "කොළඹ නගරය තුළ මාර්ග නීති උල්ලංඝණය කරන පුද්ගලයින්ට නීතිය ක්‍රියාත්මක කිරීම සඳහා අද(04) සිට සී.සි.ටී.වී.දර්ශන උපයෝගි කරගැනීමට පොලීසිය තීරණය කර තිබේ.යම් රියෙදුරෙකු මාර්ග නීති උල්ලංඝණය වන ආකාරයෙන් කටයුතු කර ඇති බවට සී.සී.ටී.වී.දර්ශනවල සටහන් වන්නේ නම් එම දර්ශන උපයෝගී කරගනිමින් එම රියදුරුට එරෙහිව නීතිය ක්‍රියාත්මක කරන බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.කොළඹ නගරයේ ස්ථාපිත කර ඇති සී.සී.ටී.වී.කැමරාවල සහ පොලිස් ජංගම රථවල සවිකර ඇති සී.සී.ටී.වී. කැමරාවල දර්ශන මේ සඳහා යොදාගැනීමට නියමිතව තිබේ. මෙතෙක් අදාළ නීතිය ක්‍රියාත්මක නොවු අතර අද දිනයේ සිට නියමු ව්‍යාපෘතියක් ලෙස මෙය ක්‍රියාත්මක කරන බව රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=58916", "Category": null, "Parent URL": null}