{"Source": "Adaderana", "Timestamp": "October 10, 2010 03:50 pm", "Headline": "රන් කහවනු කියා යකඩ කැබලි දී ලක්ෂ 10 ට විදලා", "News Content": "නිධානයකින් ලබාගත් රන් කහවනු බව කියමින් රන් ආලේපිත යකඩ කැබිලි‍ තොගයක් අළෙවි කළ සැකකරුවන් පිරිසක් පිළිබඳ පරීක්ෂණ ආරම්භ කර තිබේ. මීගමුව ප්‍රදේශයේ ව්‍යාපාරිකයන් සිව් දෙනෙකුට , අදාළ යකඩ කැබිලි තොගය අළෙවි කළ රුපියල් ලක්ෂ 10ක පමණ මුදලක් වංචා කර ඇති බව අනුරාධපුර පොලිසිය පවසයි. දුරකථන ඔස්සේ තොරතුරු හුවමාරු කර ගැනීමෙන් පසු අද පෙරවරුවේදී මෙම ගනුදෙ‍නුව සිදුකළ බව වංචාවට හසුවුණු ව්‍යාපාරිකයන් පොලිසියට පැමිණිලි කර තිබේ.. අනුරාධපුර බන්ධනාගාරයට ආසන්න ප්‍රධාන මාර්ගයේ පාලු ස්ථානයකදී සිදුවු මෙම ගනුදෙනුවේදී මුදල් ලබාගත් සැකකරුවන් එම ව්‍යාපාරිකයින්ට ලබාදී ඇත්තේ ග්‍රෑම් 500ක පමණ යකඩ කැබලි ‍තොගයක් බව පොලිසිය සඳහන් කරයි.", "URL": "https://sinhala.adaderana.lk/news.php?nid=11404", "Category": null, "Parent URL": null}