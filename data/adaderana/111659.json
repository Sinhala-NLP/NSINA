{"Source": "Adaderana", "Timestamp": "June 10, 2019 09:34 am", "Headline": "ගැමුණු රජයට අනතුරු අඟවයි", "News Content": "අවශ්‍ය යටිතල පහසුකම් සම්පූර්ණ නොකර දඩ නීති ක්‍රියාත්මක කිරීමට රජය උත්සාහ කළහොත් ඉදිරියේදී බස් රථ හිමියන් බස් රථ ධාවනයෙන් ඉවත්වීමට කටයුතු කරන බව ලංකා පෞද්ගලික බස් රථ හිමියන්ගේ සංගම‍යේ සභාපති ගැමුණු විජේරත්න මහතා පවනසයි. කොළඹදී ඊයේ (09) පැවති මාධ්‍ය හමුවකදී ඔහු මේ අදහස් පළ කළේය. ඔහු පැවසුවේ දඩ මුදල් වැඩි කිරිමෙන් පමණක් රිය අනතුරු අවමකර ගත නොහැකි බවයි. ඔහු පැවසුවේ දඩ නීති සම්බන්ධයෙන් මානව හිමිකම් කොමිෂන් සභාවේ සාකච්ඡාවෙමින් පවතින අවස්ථාවකදී මෙලෙස පාර්ලිමේන්තුවේදි අදාල පනත සම්මත කර ගත් බවයි.", "URL": "https://sinhala.adaderana.lk/news.php?nid=111659", "Category": null, "Parent URL": null}