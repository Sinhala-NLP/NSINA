{"Source": "Adaderana", "Timestamp": "September 9, 2017 02:24 pm", "Headline": "  රාජ්‍ය සාහිත්‍ය සම්මාන උළෙල ජනපති ප්‍රධානත්වයෙන්", "News Content": "රාජ්‍ය සාහිත්‍ය සම්මාන උළෙල ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් නෙළුම් පොකුණ රඟහලේදී පැවැත් වුණි.ශ්‍රී ලාංකේය සාහිත්‍ය ක්ෂේත්‍රය පෝෂණය කිරීමට උරදුන් ලේඛික ලේඛිකාවන් ඊයේ රාත්‍රියේ පැවති උත්සවයේදී සම්මාන ලැබූ බව ජනාධිපති මාධ්‍ය අංශය සඳහන් කළේය.සිංහල, දෙමළ, ඉංග්‍රීසි සාහිත්‍යයේ අභිවෘද්ධිය සඳහා කළ අති විශිෂ්ට සේවාව අගය කරමින් ලේඛික ලේඛිකාවන් තිදෙනෙකු ජනාධිපතිවරයා අතින් රත්න සම්මාන ලබා ගෙන තිබේ.මහාචාර්ය ආරිය රාජකරුණා, නීර් වේ පොන්නයියන් සහ ජෙයින් අර්ශනායගම් යන මහත්ම මහත්මීන් එම සම්මාන ලැබූ බව ජනාධිපති මාධ්‍ය අංශය සඳහන් කළේය.අමාත්‍ය එස්.බී නාවින්න මහතා ඇතුළු මැති ඇමතිවරුන් පිරිසක් ද එම අවස්ථාවට සහභාගී වී තිබේ.", "URL": "https://sinhala.adaderana.lk/news.php?nid=77332", "Category": null, "Parent URL": null}