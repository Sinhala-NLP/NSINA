{"Source": "Adaderana", "Timestamp": "January 6, 2014 04:36 pm", "Headline": "වැසිකිළියේ කැමරාවක් සවිකළැයි කී වෙදාට ඇප!", "News Content": "අනුරාධපුර ශික්ෂණ රෝහලේ කාන්තා වැසිකිළියක කැමරාවක් සවි කිරීමේ චෝදනා මත රක්ෂිත බන්ධනාගාර ගත කර සිටි වෛද්‍යවරයා අද (06) ඇප මත මුදාහැර තිබේ. සැකකරු අද දින අනුරාධපුර ප්‍රධාන මහේස්ත්‍රාත් සහ අතිරේක දිසාවිනිසුරු රුවන්දිකා මාරපන මහත්මිය හමුවට ඉදිරිපත් කෙරුණි. එහිදී රුපියල් 25,000ක මුදල් ඇප සහ රුපියල් ලක්ෂ 2 බැගින් වු ශරීර ඇප දෙකක් මත සැකකරු මුදාහැරීමට විනිසුරුවරිය නියෝග කර ඇත. එමෙන්ම ලබන මැයි මස 12 වන දින අදාළ වෛද්‍යවරයාට අධිකරණය හමුවේ පෙනී සිටින ලෙස ද අනුරාධපුර ප්‍රධාන මහේස්ත්‍රාත් සහ අතිරේක දිසාවිනිසුරු රුවන්දිකා මාරපන මහත්මිය නියෝග කර ඇති බව සඳහන්ය. අනුරාධපුර ශික්ෂණ රෝහලේ වැසිකිළියක සි.සි.ටි.වි. කැමරාවක් සවි කිරීමේ චෝදනාවක් මත සැකකරු පසුගියදා අත්අඩංගුවට ගත් අතර ඔහු අද දින දක්වා රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=40141", "Category": null, "Parent URL": null}