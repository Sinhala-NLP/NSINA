{"Source": "Adaderana", "Timestamp": "October 15, 2017 03:08 pm", "Headline": " සමනළගම පවුල් 12ක් ආරක්‍ෂිත ස්ථාන කරා යොමු කෙරේ", "News Content": "නායයෑමේ අවධානම් කලාපයක් ලෙස ජාතික ගොඩනැගිලි පර්යේෂණ ආයතනය මඟින් හදුනාගෙන ඇති හැටන් - සමනළගම ප‍්‍රදේශයේ පවුල් දොළහක පමණ පිරිස්වලට තමන් පදිංචි නිවාස වලින් ඉවත් වන ලෙස දැනුම් දී තිබේ.මධ්‍යම කඳුකරයේ බටහිර බෑවුම් ප‍්‍රදේශවලට කඩින් කඩ ඇදහැලෙන ධාරානිපාත වර්ෂාව හේතුවෙන් නිවාස 12ක පිරිස්වලට ඉන් ඉවත් වන ලෙස දැනුම් දුන් බව හැටන් නැගෙනහිර භාර ග‍්‍රාමසේවා නිලධාරී එස්. සුරේෂ් මහතා පවසයි. නායයාමේ අවධානම් කලාපයට පහලින් ඇති ප්‍රදේශයේ අතුරු මාර්ගයක කොටසක් අද (15) දහවල් නායයෑමත් සමඟ මෙම පියවර ගෙන තිබේ.එම පවුල් දොළහට හැටන් - ඩන්බාර් ක්‍රීඩාංගණයේ පිහිටි ක්‍රීඩා මංඩපය වෙත යන ලෙසත්, ඔහුන් සඳහා පිසු ආහාර ලබා දීමට මේ වන විට පියවර ගෙන ඇති බවත් ග‍්‍රාමසේවා නිලධාරීවරයා පවසයි.නමුත් ග‍්‍රාමසේවා නිලධාරීවරයාගේ එම උපදෙස් පිළිපැදීමට අකමැත්ත පලකරන හැටන් සමනළගම ගම්වාසි පවසන්නේ තමන් පදිංචි නිවැස් වලින් ඉවත් වීමට නොහැකි බවයි.", "URL": "https://sinhala.adaderana.lk/news.php?nid=78744", "Category": null, "Parent URL": null}