{"Source": "Adaderana", "Timestamp": "October 9, 2013 11:19 am", "Headline": " ඩිල්ෂාන් ටෙස්ට් ක්‍රිකට් දිවිය‍ට තිත තබයි", "News Content": "හිටපු ශ්‍රී ලංකා ක්‍රිකට් කණ්ඩායම් නායක ටී.එම් ඩිල්ෂාන් ටෙස්ට් ක්‍රිකට් ක්‍රීඩාවෙන් සමුගැනීමට තීරණය කර තිබේ. එය නිලවශයෙන් හෙට දිනයේ දැනුම්දීමට කටයුතු කරන බව ටී.එම් ඩිල්ෂාන් අද දෙරණට කියා සිටියේය. වර්ෂ 1976 ඔක්තෝබර් මස 14 වන දින කළුතර දී උපත ලද තිලකරත්න මුදියන්සේලාගේ ඩිල්ශාන් හෙවත් ටි.එම්.ඩිල්ශාන් මේ වන විට ටෙස්ට් තරග 87කට ක්‍රීඩා කර තිබේ. එහිදි ඉනිම 145කදී ලකුණු 5492ක් ලබාගෙන ඇති ටි.එම්.ඩිල්ශාන්ගේ වැඩිම ලකුණු ප්‍රමාණය ලකුණු 193කි. ටෙස්ට් ශතක 16ක් ලබාගෙන ඇති ඩිල්ශාන් අර්ධ ශතක 23ක් ද ලබාගෙන තිබේ. එමෙන්ම ටෙස්ට් තරඟවල දී කඩුලු 39ක් ලබාගැනීමට ඔහු සමත්ව තිබේ.", "URL": "https://sinhala.adaderana.lk/news.php?nid=38015", "Category": null, "Parent URL": null}