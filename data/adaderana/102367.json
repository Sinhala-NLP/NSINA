{"Source": "Adaderana", "Timestamp": "January 15, 2019 12:25 pm", "Headline": "අමෙරිකාවෙත් ගුරුවරු අඛණ්ඩ වැඩවර්ජනයක", "News Content": "අමෙරිකාවේ ලොස් ඇන්ජලීස්හි ගුරුවරුන් වැඩවර්ජනයක් සහ විරෝධතාවක් ආරම්භ කර තිබේ. ඒ සඳහා තිස්දහසක පමණ පිරිසක් සහභාගිවී සිටින බව විදෙස් වාර්තා සඳහන් කළේ. අමෙරිකාවේ දෙවන විශාලතම පාසැල් පද්ධතිය හිමි ලොස් ඇන්ජලීස් නගරයේ ගුරුවරුන් අඛණ්ඩ වැඩවර්ජනයක් සහ විරෝධතාවක් ආරම්භ කර ඇති බව විදෙස් වාර්තා සඳහන් කරයි. ඒ වැටුප් වැඩිකිරීම ඇතුළු ඉල්ලීම් කිහිපයක් මුල්කර ගනිමින්. දශක තුනකට පමණ පසුව ලොස් ඇන්ජලීස් හි ගුරුවරුන් වැඩවර්ජනයක නිරත වන පළමු අවස්ථාව වන්නේද මෙයයි. ඒ සඳහා ගුරුවරුන් තිස්දහසක් පමණ එක්ව සිටින බව විදෙස් වාර්තා සඳහන් කළේය. විරෝධතාව සඳහා කම්කරු සංගම් කිහිපයක සහාය හිමිව ඇති බවද එම වාර්තාවල දැක්වේ.", "URL": "https://sinhala.adaderana.lk/news.php?nid=102367", "Category": null, "Parent URL": null}