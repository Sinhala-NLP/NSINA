{"Source": "Adaderana", "Timestamp": "June 3, 2013 10:57 am", "Headline": "දෙවන තරගයේ ජයත් නවසීලන්තයට", "News Content": "සංචාරක නවසීලන්ත කණ්ඩායම සහ එංගලන්ත කණ්ඩායම අතර පැවැත්වෙන දෙවන එක්දින ක්‍රිකට් තරගයෙන් ලකුණු 86ක ජයක් හිමිකර ගැනීමට නවසීලන්ත කණ්ඩායම සමත් විය. තරගයේ කාසිය වාසිය දිනූ නවසීලන්ත කණ්ඩායම පළමුව පන්දුවට පහරදීමට තීරණය කළ අතර ඔවුන් නියමිත පන්දුවාර පනහ අවසානයේ කඩුලු තුනක් පමණක් බිඳ වැටී ලකුණු 359ක් ලබා ගැනීමට සමත් වෙන ලදී. නවසීලන්ත ඉනිම වෙනුවෙන් මාර්ටින් ගප්ටිල් නොදැවී ලකුණු 189ක් රැස් කිරීමට සමත් වු අතර එම ඉනිමට හතරේ පහර 19ක් සහ හයේ පහර දෙකක් ඇතුළත් විය. රොස් ටේලර් ලකුණු 60යි. කෙසේ වෙතත් එංගලන්ත කණ්ඩායමට පන්දුවාර 44යි පන්දුවක් අවසානයේ සියලු ක්‍රීඩකයින් දැවී ලබාගත හැකි වුයේ ලකුණු 273ක් පමණී. එහිදි ජොනතන් ට්‍රොට් නොදැවී ලකුණු 109ක් ලබාගන්නා ලදී. මේ වන විට තරගාවලියේ දෙකට බින්දුවක් ලෙස ඉදිරියෙන් පසුවීමට නවසීලන්ත කණ්ඩායම සමත්ව තිබේ.", "URL": "https://sinhala.adaderana.lk/news.php?nid=34592", "Category": null, "Parent URL": null}