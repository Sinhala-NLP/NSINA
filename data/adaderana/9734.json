{"Source": "Adaderana", "Timestamp": "July 20, 2010 02:27 pm", "Headline": "සබරගමු පළාත් සභා තෙවැනි සැසිවාරය ඇරඹේ", "News Content": "පස්වන සබරගමු පළාත් සභාවේ තෙවැනි සැසිවාරය සබරගමු පළාත් ආණ්ඩුකාර වි.ජ.මු. ලොකුබණ්ඩාර මහතා‍ගේ ප්‍රධානත්වයෙන් අද ආරම්භ කෙරුණි. අනතුරුව සබරගමු පළාත් ප්‍රධාන අමාත්‍ය මහීපාල හේරත් මහතා විසින් ඉදිරි වසර සඳහා සබරගමු පළාත් සභාවේ ප්‍රතිපත්ති ප්‍රකාශනය ආණ්ඩුකාරවරයා වෙත භාරදී ත‍ිබේ. ශ්‍රී ලංකා‍ව ආසියාවේ ආශ්චර්ය බවට පත්කිරීම සඳහා දියත් කර ඇති සංවර්ධන සංග්‍රාමයට සබරගමු පළාත් සභාව කෙසේ හවුල්විය යුතු ද යන්න පිළිබඳව අදාළ ප්‍රතිපත්ති ප්‍රකාශනයේ සඳහන්ව ඇත. මහින්ද චින්තන ඉදිරි දැක්මේ සඳහන් උපාය මාර්ගික ප්‍රතිපත්ති රාමුවට අනුගත වන අයුරින් ඊට දායකවීම මෙම ප්‍රතිපත්ති ප්‍රකාශනයේ තවදුරටත් ඇතුළත් බව ආණ්ඩුකාරවරයා එහිදී පවසා තිබේ.", "URL": "https://sinhala.adaderana.lk/news.php?nid=9734", "Category": null, "Parent URL": null}