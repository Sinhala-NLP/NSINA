{"Source": "Adaderana", "Timestamp": "April 14, 2014 07:55 am", "Headline": "සිරකරුවන්ටත් අවුරුදු!", "News Content": "බන්ධනාගාර ගතව සිටින රැඳවියන් දැක බලා ගැනීමට ඔවුන්ගේ ඥාතීන්ට අද දිනයේ දී අවස්ථාව ලබාදී තිබේ. සිංහළ හා දෙමළ අලුත් අවුරුද්ද වෙනුවෙන් බන්ධනාගාර ගතව සිටින රැඳවියන් දැක බලා ගැනීමට ඔවුන්ගේ ඥාතීන්ට ඊයේ සහ අද දිනය ලබාදී ඇත. ඊයේ උදෑසන සිටම ඥාතීන් විශාල පිරිසක් රැදවියන් දැක බලා ගැනීම සඳහා පැමිණි බව බන්ධනාගාර දෙපාර්තමේන්තුව සඳහන් කළේය. අලුත් අවුරුද්ද වෙනුවෙන් රැඳවියන්ට ආහාර පාන ලබාදීමට ඥාතීන්ට අවස්ථාව හිමිවී ඇති අතර සියලු ආහාර පරීක්ෂා කිරීමෙන් අනතුරුව රැඳවියන් වෙත ලබාදීමට පියවර ගත් බව ද එම දෙපාර්තමේන්තුව පැවසුවේය. බන්ධනාගාර ගකතව සිටින රැඳවියන් දැකබලාගැනීම සඳහා ඔවුන්ගේ ඥාතීන්ට මසකට එක්වරක් පමණක් අවස්ථාව හිමිවේ.", "URL": "https://sinhala.adaderana.lk/news.php?nid=42524", "Category": null, "Parent URL": null}