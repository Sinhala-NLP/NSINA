{"Source": "Adaderana", "Timestamp": "April 9, 2011 09:54 am", "Headline": "නයිජීරියාවේ බෝම්බ පිපිරීමක් -06 දෙනෙක් මරුට ", "News Content": "නයිජීරියාවේ සිදු වූ බෝම්බ පිපිරීමකින් පුද්ගලයින් 06 දෙනෙකු ජීවිතක්ෂයට පත්ව තිබේ. එරට මැතිවරණ කාර්යාලය ඉදිරිපිට මෙම පිපිරිම සිදුව ඇති බව විදෙස් මාධ්‍ය වාර්තා කරයි. එරට මැතිවරණය ආරම්භ වීමට පැය කිහිපයකට පෙර මෙම පිපිරීම සිදුව ඇති බව සඳහන්ය. ට‍්‍රක් රථයකින් පැමිණි බෝම්බකරුවකු මෙම ප‍්‍රහාරය එල්ල කර ඇති අතර බෝම්බය පුපුරුවා ගැනීමට පෙර ඔහු විසින් වෙඩි තැබීමක් ද සිදු කර ඇති බව පැවසෙයි. ප‍්‍රහාරයෙන් නයිජීරියානු පාලක පක්ෂයේ නිලධාරියෙකු ද ජීවිතක්ෂයට පත්ව තිබේ. මැතිවරණයට අදාළ ඡන්ද පති‍්‍රකා බෙදා හැරීමට සූදානම්ව තිබියදී ප‍්‍රහාරය එල්ල වී ඇති බව වාර්තා වේ.", "URL": "https://sinhala.adaderana.lk/news.php?nid=15366", "Category": null, "Parent URL": null}