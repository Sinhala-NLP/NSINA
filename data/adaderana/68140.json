{"Source": "Adaderana", "Timestamp": "January 15, 2017 11:29 am", "Headline": "කුච්චිවේලියෙන් යුදෝපකරණ තොගයක්", "News Content": "කුච්චිවේලි, නීලපනික්කන්රායි වැව අසළ තිබී යුදෝපකරණ තොගයක් සොයාගෙන තිබේ. පුල්මුඩේ පොලිස් විශේෂ කාර්ය බලකා කඳවුරේ නිලධාරීන්ට ලද තොරතුරක් මත සිදුකළ සෝදිසියකදී මෙම යුදෝපකරණ සොයාගෙන ඇති බව සඳහන්ය. ඒ අනුව මිලීමීටර් 60 වර්ගයේ මෝටාර් උණ්ඩ 4ක්, මිලමීටර් 89 වර්ගයේ අරූල් උණ්ඩ 11ක් සොයාගෙන තිබේ. අදාළ යුදෝපකරණ තොගය වැඩිදුර විමර්ශන සඳහා කුච්චවේලී පොලිස් ස්ථානය වෙත බාරදී ඇති බව පොලිස් විශේෂ කාර්යය බලකාය වැඩිදුරටත් කියා සිටියි.", "URL": "https://sinhala.adaderana.lk/news.php?nid=68140", "Category": null, "Parent URL": null}