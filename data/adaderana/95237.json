{"Source": "Adaderana", "Timestamp": "August 30, 2018 01:10 pm", "Headline": "චතුරට පියල්ගෙන් සුබ පැතුම් - බදු ගෙවන ජනතාවට ස්තූතියි", "News Content": "මාර්ගස්ථ මගී ප්‍රවාහන අධිකාරියෙන් බස් රථ සඳහා ලබාදෙන තාවකාලික බලපත්‍ර හතර, පහ, හය සහ හත යන දිනවලදී ලබානොදීමට තීරණය කර ඇති බවට තොරතුරු ලැබී ඇති බව ඒකාබද්ධ විපක්ෂය පවසයි. අද (30) ඒකාබද්ධ විපක්ෂය කැඳවා තිබූ මාධ්‍ය හමුවකට එක් වෙමින් ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කංචන විජේසේකර මහතා මේ බව ප්‍රකාශ කළේය. උද්ඝෝෂණ ව්‍යාපාරය නැවැත්වීම සඳහා ලබන හතරවනදා සහ පස්වනදා පාර්ලිමේන්තුව රැස් වන දින දෙකක් බවත් එය කල් දැමීම සඳහා කථානායකවරයාට ඉල්ලීමක් ඉදිරිපත්වී ඇති බව ඒ මහතා ප්‍රකාශ කළේය. කම්කරු දෙපාර්තමේන්තුවේ පුරප්පාඩු 17 ක් වෙනුවෙන් අයදුම්පත් එක්ලක්ෂ එකොලොස් දහසක් ලැබී ඇති බවත් මෙයින් පෙන්නුම් කරන්නේ විරැකියාවේ අර්බුධය බවද කංචන විජේසේකර මහතා පැවසීය. අද වන විට ණය ලබාගත් පුද්ගලයින්ට ණය ගෙවා ගැනීමට බැරි තත්ත්වයක් උදා වී ඇති බවත් එය 10 % කින් වර්ධනය වී ඇති බව එම මාධ්‍ය හමුවට එක්වූ පාර්ලිමේන්තු මන්ත්‍රී පියල් නිශාන්ත මහතා පැවසීය. එන්ටප්‍රයිසස් ශ්‍රී ලංකා වැඩසටහන තුළින් සිදුවන්නේ මුදල් හා ජනමාධ්‍ය අමාත්‍ය මංගල සමරවීර වටා සිටින පිරිසකට වාසි සැලසීම බවද ඒ මහතා ප්‍රකාශ කළේය. එම මාධ්‍ය හමුවේදී පියල් නිශාන්ත මන්ත්‍රීවරයා චතුර සේනාරත්න මහතාගේ විවාහ දිවියට සුබ පැතුම් එක් කළ අතර පසුගිය ආණ්ඩු සමයේ අරලියගහ මන්දිරය දන් දෙන ස්ථානයක් ලෙස හැඳින් වූ බවද ඒ මහතා ප්‍රකාශ කළේය. අද වන විට අරලිය ගහ මන්දිරය මගුල් ගන්නා ස්ථානයක් බවට පත්ව ඇති බවත් චතුර සේනාරත්නට සුභ පතුම් එක් කරන අතර බදු ගෙවන ජනතාවට ස්තූති යැයි ඒ මහතා ප්‍රකාශ කළේය. රටේ ආර්ථියකය , දේශපාලනය , සමාජය දැවැන්ත අර්බුධයකට මුහුණදී සිටින නිසා වත්මන් ආණ්ඩුව නිරුවතින් සිටින බවත් ආණ්ඩුවේ තේමා පාඨය වී ඇතිතේ \"නිර්වත්‍රං පරමං සුඛන්\" යැයි ඒ මහතා ප්‍රකාශ කළේය. සැප්තැම්බර් පස් වන දා පැවැත්වෙන දැවැන්ත උද්ඝෝෂණයට සහභාගී වන ලෙස ජනතාවගෙන් ඉල්ලා සිටින බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=95237", "Category": null, "Parent URL": null}