{"Source": "Adaderana", "Timestamp": "October 31, 2018 12:23 pm", "Headline": "පරිස්සමට වුණ අනතුර - CCTV දර්ශන සහිතයි", "News Content": "කුලියාපිටිය නගරයේ නීති විරෝධි දෙසින් ධාවනය වූ කුඩා ලොරි රථයක් මෝටර් රථයක ගැටී අනතුරක් සිදුවන ආකාරය අසල තිබු ආරක්ෂක කැමරාවක සටහන්ව තිබුණි. පසුගිය 29 දා කුලියාපිටිය නගරයේදී මෙම අනතුර සිදුව ඇති අතර අනතුර සිදු කළ ලොරි රථයේ රියදුරු සහ ලොරි රථයේ ගමන් කළ පුද්ගලයින් හත්දෙනෙකු පලා යන අයුරුද සී.සී.ටී.වී කැමරාවේ සටහන්ව තිබේ. අනතුරින් කිසිවෙකුටත් තුවාල සිදුව නොමැති අතර මෝටර් රථයට දැඩි අලභ හානි සිදුව ඇති බව වාර්තා වෙයි. මෙවැනි කුඩා ලොරි රථක ඉදිරිපස ගමන් කළ හැක්කේ පුද්ගලයන් දෙදෙනෙකුට පමණක් වන අතර එහෙත් මෙම කුඩා ලොරි රථයේ ඉදිරිපස පස් දෙනෙකු ගමන් කර ඇති බවද ආනාවරණය විය. පසුව අනතුර සිදු කළ පළා ගිය රියදුරු ඇතුළු පුද්ගලයින් හත්දෙනෙකු එම ප්‍රදේශයේ සැඟව සිටීයදී ප්‍රදේශවාසීන් විසින් අල්ලා කුලියාපිටිය පොලීසිය වෙත බාර දී තිබේ. අදාළ පුද්ගලයින් කුලියාපිටිය පොලීසිය විසින් අත්අඩංගුවට ගෙන ඇති අතර කුලියාපිටිය මහේස්ත්‍රාත් අධිකරණය වෙත ඉදිරි පත් කර තිබේ.", "URL": "https://sinhala.adaderana.lk/news.php?nid=98490", "Category": null, "Parent URL": null}