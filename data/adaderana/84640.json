{"Source": "Adaderana", "Timestamp": "February 21, 2018 05:38 pm", "Headline": "මුහුදේදී  ධීවරයින් හුවමාරුවක්", "News Content": "මෙරට අත්අඩංගුවේ පසු වූ ඉන්දීය ධීවරයින් පිරිසක් සහ ඉන්දීය අත්අඩංගුවේ පසු වූ මෙරට ධීවරයින් පිරිසක් නිදහස් කර තිබේ. කන්කසන්තුරයට උතුරින් වු අන්තර්ජාතික මුහුදු සීමාවේ දී ධීවරයින් හුවමාරුව සිදුවු බව නාවික හමුදා මාධ්‍ය ප්‍රකාශක කමාන්ඩර් දිනේෂ් බණ්ඩාර මහතා සඳහන් කළේය. එහිදි මෙරට අත්අඩංගුවේ පසු වූ ඉන්දීය ධීවරයින් 109 දෙනෙකු හා ඉන්දීය අත්අඩංගුවේ පසුවු ශ්‍රී ලාංකික ධීවරයින් 06 දෙනෙකු නිදහස් කර ඇත. ශ්‍රී ලාංකික ධීවරයින් පිරිස කන්කසන්තුරය ශ්‍රී ලංකා නාවික නෞකා උත්තර ආයතනය වෙත රැගෙන ඒමෙන් පසු ඉදිරි කටයුතු සඳහා යාපනය, සහකාර ධීවර අධ්‍යක්ෂ වෙත භාරදුන් බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=84640", "Category": null, "Parent URL": null}