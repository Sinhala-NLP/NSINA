{"Source": "Adaderana", "Timestamp": "June 11, 2019 04:32 pm", "Headline": "විශේෂ පුහුණුවකින් පසු වදකයින් රාජකාරියට", "News Content": "වදක තනතුර සඳහා තෝරගෙන ඇති පුද්ගලයින්ට රාජ්‍ය සේවය පිළිබද විශේෂ පුහුණුවක් ලබාදීමට බන්ධනාගාර දෙපාර්තමේන්තුව පියවර ගෙන තිබේ. ඒ අනුව අද (11) සහ හෙට (12) යන දෙදි‍න තුළ මෙම පුහුණුව පැවැත්වෙන බව එම දෙපාර්තමේන්තුව සදහන් කළේය. රාජ්‍ය සේවයේ ව්‍යුහය හා රැකියාවේ නිරත වීමේ මුලික ක්‍රියාවලීන් පිළිබද මෙහි දී විශේෂ පුහුණුවක් ලබා දීමට නියමිත අතර අදාළ පුහුණුව වැලිකඩ බන්ධනාගාර පුහුණු ආයතනයේ පැවැත්වෙන බව බන්ධනාගාර දෙපාර්තමේන්තුවේ ජ්‍යෙෂ්ඨ ප්‍රකාශකයෙකු සදහන් කළේය. සම්මුඛ පරික්ෂණවලින් අනතුරුව වදක තනතුර සදහා තෝරාගෙන ඇති පුද්ගලයින් 26 දෙනෙකු මෙම විශේෂ පුහුණුව සදහා සහභාගි විමට නියමිතයි. එම විශේෂ පුහුණුවෙන් අනතුරුව වදක තනතුර සදහා පුද්ගලයින් දෙදෙනකු තෝරා ගැනිමට නියමිත බව සදහන්.", "URL": "https://sinhala.adaderana.lk/news.php?nid=111749", "Category": null, "Parent URL": null}