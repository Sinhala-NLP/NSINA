{"Source": "Adaderana", "Timestamp": "July 20, 2012 09:08 am", "Headline": "පිත්තල බුදුපිළිමයක් සමග අයෙකු අත්අඩංගුවට", "News Content": "පෞරාණික වටිනාකමකින් යුතු බවට සැකකෙරෙන පිත්තල බුදුපිළිමයක් සමග වීරකැටිය, හකුරුවෙල ප්‍රදේශයේ පදිංචිකරුවෙකු අත්අඩංගුවට ගෙන තිබේ. තංගල්ල කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් ඊයේ (19) අත්අඩංගුවට ගත් සැකකරු වීරකැටිය පොලිස් ස්ථානයට භාරදී ඇති අතර අද (20) ඔහු වලස්මුල්ල මහේස්ත්‍රාත් අධිකරණයට ඉදිරිපත් කිරීමට නියමිතයි. මේ අතර නිධන් වස්තු ලබාගැනීමේ අරමුණින් කැණීම් සිදුකරමින් සිටියදී අත්අඩංගුවට ගෙන අධිකරණයට ඉදිරිපත් කළ සැකකරුවන් තිදෙනෙකු රක්ෂිත බන්ධනාගාර ගත කර තිබෙනවා. බදුල්ල බණ්ඩාරවෙල ප්‍රධාන මාර්ගයේ උඩුවර, 7 කණුව හන්දිය අසල ප්‍රදේශයේදී පොලිස් විශේෂ කාර්යය බලකායේ නිලධාරීන් කණ්ඩායමක් විසින් සැකකරුවන් පසුගියදා අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=25918", "Category": null, "Parent URL": null}