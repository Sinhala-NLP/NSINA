{"Source": "Adaderana", "Timestamp": "March 22, 2019 03:22 pm", "Headline": "උණුසුම් වු අරුවක්කාඩුව සන්සුන්-සුළු තුවාල ලැබු 3ක් රෝහලට", "News Content": "අරුවක්කාඩු කසල අංගනයට විරෝධය පාන විරෝධතාකරුවන් පිරිසක් (22 ) දින ජනාධිපතිවරයා පුත්තලමට පැමිණි අවස්ථාවේදි කලහාකාරි ලෙස හැසිරෙමින් සිටියදි එම පිරිස බැටන් ප්‍රහාරයක් එල්ල කරමින් පලවා හැරීමට කටයුතු කර තිබේ. ජනාධිපති මෛත්‍රීපාල සිරිසේන මහතා 22 පුත්තලම දිස්ත්‍රික් ග්‍රාම ශක්ති ප්‍රධාන රැස්විමට පැමිණ ඉන් පසුව පුත්තලම නව නගර ශාලාව , පුත්තලම ක්‍රීඩාංගනය හා පුත්තලම ප්‍රාදේශිය ලේකම් කාර්යාලයේ තිබු විවෘත කිරීමක් සඳහා පැමිණ තිබුණි. ජනාධිපතිවරයා පුත්තලමට පැමිණෙන බව දැනගත් අරුවක්කාඩු කසල අංගනයට එරෙහි විරෝධතාකරුවන් අද උදේ 8 සිට පුත්තලම මුලස්ථාන පොලිසියට පිවිසේන මාර්ගය අවහිර කරමින් විරෝධතාවයක නිරතව තිබුණේ, තමන්ට මෙම අරුවක්කාඩු කසල අංගනය සම්බන්ධව කථා කිරීමට ජනාධිපතිවරයා මුනගස්සන ලෙස පොලිසියෙන් ඉල්ලමිනි. එහිදි එම විරෝධතාවයට 400 කට ආසන්න පිරිසක් එක්ව තිබු අතර එම පිරිස දැනුවත් කල උසස් පොලිස් නිලධාරින් ජනාධිපතිවරයා හමුවිමට ඉඩ ලබා දිය නොහැකි බවත් ඒ සඳහා ඉහළින් දන්වා ඇති බවද පොලිස් නිලධාරින් පවසන්නට විය. එවින් කෝපයට පත්වු විරෝධතාකරුවන් පවසා පොලිස් බාධක කඩාගෙන ඉදිරියට යාමට උත්සහ කලද එය වැලැක්විමට පොලීසිය කටයුතු කර තිබුණි. ඒසේම මෙම විරෝධතාකරුවන්ට පොලීසිය විසින් පුත්තලම අධිකරණයෙන් ලබා ගත් අධිකරණ නියෝගයක්ද කියවා තේරුම් කර දෙන ආකරය ද දැක ගත හැකිවිය. එම අධිකරණ නියෝගය මඟින් දන්වා තිබුනේ මහජන පිඩාවක් සිදුනොවන ආකාරයට කටයුතු කරන ලෙසත් ඒසේ මහජන පිඩා ඇතුළු කටයුතු සිදුවුවහොත් දඩුවම් ලැබිමට හැකිවනු ඇති බවයි. කෙසේ නමුත් එම අධිකරණ නියෝගය එතරම් සැලකිල්ලට නොගත් විරෝධතා කරුවන් පාගමනින්ම ගමන් කිරීමට කටයුතු කර තිබුණේ, ජනාධිපතිවරයා විසින් පුත්තලම මහජන ක්‍රිඩාංගනයේ විවෘත කිරිමේ උත්සවය පැවති ස්ථානයටය. එම ස්ථානයට පැමිණි විරෝධතාකරුවන් මඟ දෙපස අවහිර කරමින් නැවත විරෝධතාවය ආරම්භ කිරීමට කටයුතු කිරීම නිසා ජනාධිපතිවරයා අදාල විවෘත කිරීමට සහභාගි නොවි ග්‍රාම ශක්ති වැඩසටහන සහභාගි විමට පුත්තලම ශක්ති ක්‍රීඩාංගනයට ගමන් කිරීමට සිදුව තිබුණි. එසේ ජනාධිපතිවරයා ග්‍රාම ශක්ති වැඩසටහනට එක්ව සිටියදි නැවතත් විරෝධතාකරුවන් පොලිස් මාර්ග බාධක හා පොලිස් කැරලි මර්ධන බාධක සියල්ල මඟ හැරමින් ජනාධිපතිවරයා පැමිණ තිබු රැස්විමට මිටර් 50 කට අඩු දුරක් පැමිණ , නැවතත් විරෝධතා මතුකරමින් ඉදිරියට ඇදෙන්නට විය. එහිදි මෙම විරෝධතාවයේ යෙදි සිටි පිරිසෙන් පස් දෙනෙකුට ජනාධිපතිවරයා මුණ ගැසිමට අවස්ථාව ලබා දි තිබුණි. එසේ තිබිය දී විරෝධතාකරුවන් පොලිස් කැරලි මර්ධන ඒකක හා සෙසු පොලිස් ඒකකවලින් යොදා තිබු පොලිස් බාධක බිඳ දමා නැවත ජනාධිපතිවරයා පැමිණ තිබු රැස්විම් භුමියට කඩා වැදිමට කටයුතු කරන අවස්ථාවේ එය වැලැක්විම සඳහා ඉහළ පොලිස් නිලධාරින් හා සෙසු නිලරින් එක්ව විරෝධතාකරුවන්ට බැටන් පොලු ප්‍රහාර එක්ක කරන්නට විය. පසුව විරෝධතාකරුවන් පිරිසට පුත්තලම නගරයේ ප්‍රධාන බස් නැවතුම් පොල දක්වා පලවා හැරිමට පොලීසිය කටයුතු කර තිබුණි. මෙහිදි විරෝධතාකරුවන් පවසා සිටියේ තමන් ඉල්ලා සිටියේ, පොලිස් ප්‍රහාර නොව ජනාධිපතිවරයා හමුවිමට අවස්ථාවක් බවත් එසේ ගිය අවස්ථාවේ පොලීසිය එයට බාධා කරමින් පහර දුන් බවත් පැවසීය. පොලිස් පහර කැමට ලක්වු කාන්තාවන් දෙදෙනෙකු හා තරුණයකු පුත්තලම රෝහලට ඇතුලත් කර තිබු අතර ඔවුන්ගේ තත්ත්වය එතරම් බරපතළ නොවන බව පුත්තලම මුලික රෝහල් අධ්‍යක්ෂ වෛද්‍ය සුමිත් අත්තනායක මහතා පැවසීය. කෙසේ වෙතත් ජනාධිපතිවරයා ග්‍රාම ශක්ති වැඩසටහන අවසන් වි වෙනත් මාර්ගයකින් ආරක්ෂීතව පුත්තලම යුද හමුදා කඳවුරේ ඔහු පැමිණි ගුවන් හමුදා හෙලිකාප්ටරය වෙත රැගෙන යාමට ආරක්ෂක අංශ කටයුතු කර තිබු බව ද වාර්තා වෙයි.", "URL": "https://sinhala.adaderana.lk/news.php?nid=106559", "Category": null, "Parent URL": null}