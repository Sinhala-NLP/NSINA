{"Source": "Adaderana", "Timestamp": "September 7, 2011 08:27 am", "Headline": "මාර්ග 09 ක පෞද්ගලික බස් වර්ජනයක්", "News Content": "නිට්ටඹුව - කොළඹ, ගම්පහ - කොළඹ, කඩවත - කොටුව ඇතුළු මාර්ග 9 ක පෞද්ගලික බස් ධාවකයින් වර්ජනයක් ආරම්භ කර තිබේ. අද උදෑසන සිට මෙම වර්ජනය ක්‍රියාත්මක කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා පැවසුවේය. උඩුගම්පොළ -පානදුර මාර්ගය සඳහා අයථා අන්දමින් බස් ධාවන බලපත්‍රයක් ලබා දීමට එරෙහිව මෙම පියවර ගෙන ඇති බව හෙතෙම කියා සිටියේය. අදාළ බලපත්‍රය අවලංගු කිරීමට පියවර නොගතහොත් අද(07) දිනය පුරා මෙම වර්ජනය ක්‍රියාත්මක කරන බව හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=18564", "Category": null, "Parent URL": null}