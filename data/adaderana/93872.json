{"Source": "Adaderana", "Timestamp": "August 5, 2018 03:44 pm", "Headline": "සමහර උගතුන් බුද්ධිමතුන් තවමත් ඉන්නේ දූපත් මානසිකත්වයෙන් ", "News Content": "අද වන විටත් රටේ උගතුන් බුද්ධිමතුන් පවා තවමත් දූපත් මානසිකත්වයෙන් යුතුව කටයුතු කරන බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඊයේ(04) පස්වවරුවේ කොළඹ පැවති වැඩසටහනකට එක් වෙමින් ඒ මහතා මේ බව සඳහන් කළේය. මේ වන විට ගොලීයකරණ වී අවසන් බවත් ශ්‍රී ලංකාව එහි එක් ගම්මානයක් පමනත් බවත් අමාත්‍යවරයා එහිදි පැවසීය. ජනතාව වන්මන් ආණ්ඩුව බලයට පත් කර ගත්තේ නිදහසේ තම මතය ප්‍රකාශය කළ හැකි රාජ්‍ය පාලනයක් අවශ්‍ය බැවින් බව අමාත්‍යවරයා එහිදි පැවසීය. ආණ්ඩුව සෑම වෘත්තීය සමිතියකම ඉල්ලිම් කෙරේහි අවධානය යොමු කරන විට යම් පුද්ගලයන් එය ආණ්ඩුවේ දුර්වලකම බව පවසන අතර යම් ආකාරයට මර්ධනයක් සිදු කළහොත් එයද හොඳ පාලනයක් බව ප්‍රකාශ කරන විවිධ මානසිකත්වයන්ගෙන් සිටින පිරිස් සිටින බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93872", "Category": null, "Parent URL": null}