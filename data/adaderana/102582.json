{"Source": "Adaderana", "Timestamp": "January 18, 2019 11:10 am", "Headline": "ඔස්ට්‍රේලියානු ටෙනිස් තරගාවලියේ තරග කිහිපයක් අවසන්", "News Content": "ඔස්ට්‍රේලියා විවෘත ටෙනිස් තරගාවලියේ දෙවන වටයේ තරග කිහිපයක් ඊයේ නිමාවට පත් වුණි. එහිදි සීමෝනා හේලර්, වීනස් විලිම්ස් තුන්වන වටයට සුදුසුකම් ලබා ගත් අතර ඩොමිනික් තීම් අනපේක්ෂිත පරාජයකට මුහුණ දුන්නේය. ලොව අංක එකේ ටෙනිස් ක්‍රීඩීකා සීමෝනා හේල ඔස්ට්‍රේලියා විවෘත ටෙනිස් තරගාවලියේ දෙවන වටයේ දී තරග වැදුණේ අමෙරිකාවේ සොෆියා කෙනින් සමඟය. ප්‍රේක්ෂකයන් බලාපොරොත්තු නොවූ අයුරින් තරගය ඉතා තියුණු මුහුණුවරක් ගත් අතර පළමු වටයේ ජය සොෆියා හිමි කරගත්තාය. දෙවන වටයේ ජය හේල දිනා ගනිද්දී ඔස්ට්‍රේලියා විවෘත ටෙනිස් තරගාවලියේ මීලග වටයට ප්‍රවිෂ්ඨ වීමට තුන්වන වටයේ ජය දෙදෙනාටම ඉතා වැදගත් වුණි. ඒ අනුව එම තරගයේ ජය හිමි කර ගත් සිමෝනා හේල ඔස්ට්‍රේලියා විවෘත ටෙනිස් තරගාවලියේ තුන්වන වටයට සුදුසුකම් ලබා ගත්තාය. මේ අතර ඔස්ට්‍රේලියා විවෘත ටෙනිස් තරගාවලියේ දෙවන වටයේ තවත් තරගයක් පැවැත්වුනේ අමෙරිකාවේ වීනස් විලියම්ස් සහ ප්‍රංශයේ ඇලිස් කෝනට් අතරය. එම තරගයේ පළමු වටය වීනස් ජයගත්තත් දෙවන වටය ජය ගත්තේ කෝනට් විසිනි. තීරණාත්මක තුන්වන වටය වීනස් ජයගැනීමත් සමඟ ඔස්ට්‍රේලියා විවෘත ටෙනිස් තරගාවලියේ මීලග වටයට සුදුසුකම් ලබා ගැනීමට සමත් වුණි. වීනස් මීලග වටයේ දී තරග වදින්නේ සීමෝනා හේල සමඟය. ඔස්ට්‍රේලියා වීවෘත ටෙනිස් තරගාවලියේ ඔස්ට්‍රියාවේ ඩොමිනිත් තීම් සහ ඔස්ට්‍රේලියාවේ ඇලෙක්සි පොප්‍රින් අතරය. එම තරගයේ දී වට 2ට 0ක් ලෙස අනපෙක්ෂිත පරාජයක් ලැබීමට ඩොමිනික් තීම්ට සිදුවුණි.", "URL": "https://sinhala.adaderana.lk/news.php?nid=102582", "Category": null, "Parent URL": null}