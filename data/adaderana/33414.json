{"Source": "Adaderana", "Timestamp": "April 20, 2013 10:37 am", "Headline": "බෝස්ටන් ප්‍රහාරයට සැක මල්ලිත් අල්ලයි", "News Content": "අමෙරිකාවේ බොස්ටන් ප්‍රහාරය සම්බන්ධයෙන් චෝදනා එල්ල වී ඇති අනෙක් සැකකරු වොටර් ටවුන්හි ෆරෑන්ක් වීදියේ නිවසක පිළිකන්නේ තිබූ බෝට්ටුවක සැගවී සිටියදී අත්අඩංගුවට ගෙන තිබේ. සැකකරු ගැන නිවැරදි ඔත්තුවක් ලැබීමෙන් පසුව ගුවනින්ද, යාබද මහල් නිවාස මුදුනේ සිට ද එම බෝට්ටුව අමෙරිකානු පොලීසිය විසින් වටකළ බව විදෙස් වාර්තා පවසයි. හෙලිකොප්ටරවලින් බෝට්ටුව දෙසට ආලෝක ධාරා එවූ අතර රාත්‍රීය වුවද ආලෝකධාරාවලින් මුළු පෙදෙසම දහවල සේ පෙනෙන්නට විය. පොලීසිය බෝට්ටුව ළඟට ගොස් සැකකරුට යටත්වන ලෙස කීමෙන් පසු සැකකරු ගිලන් රියකින් පවනට බඳු වේගයෙන් රැගෙන ගොස් ඇත‍. සෝදිසිය අවසන් බව පැවසීමෙන් පසු ඉන් උද්දාමයට පත් බොස්ටන් වැසියෝ මහරෑ වීදිවලට බැස සතුට පළ කළ බව විදෙස් වාර්තා සඳහන් කරයි‍. විදෙස් මාධ්‍ය වාර්තා කරන්නේ එම වැටලීමේදී බොන්ස්ටන් නගරය ආශ්‍රිත ප්‍රදේශයේ වෙඩි හඬඳ ඇසුන බවයි. සොකාර් සාර්නේවු නැමැති 19 හැවිරිදි සැකකරු එසේ අත්අඩංගුවට ගැනිණ. අත්අඩංගුවට පත්ව සිටි අනෙක් සැකකරු වන සොකාර් සාර්නේවුගේ 26 හැවිරිදි සහෝදරයා පොලිස් වෙඩි පහරින් ජීවිතක්ෂයට පත්විය.", "URL": "https://sinhala.adaderana.lk/news.php?nid=33414", "Category": null, "Parent URL": null}