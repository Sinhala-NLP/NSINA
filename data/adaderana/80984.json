{"Source": "Adaderana", "Timestamp": "December 3, 2017 06:40 pm", "Headline": "එකතුවීමේ අදහස අත් ඇරියා-මහින්ද කියයි", "News Content": "ඒකාබද්ධ විපක්ෂය සමඟ තවදුරටත් සාකච්ඡා කිරීමට අදහස් නොකරන බව එකසත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා පවසයි. ඔහු පෙන්වාදෙන්නේ ඒකාබද්ධ විපක්ෂයේ ක්‍රියා කලාපය හේතුවෙන් සාකච්ඡා අසාර්ථක වූ බවයි. ගාල්ල ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් මහින්ද අමරවීර අමාත්‍යවරයා මෙම අදහස් පළ කළේය. කෙසේවෙතත් ශ්‍රී ලංකා පොදු ජන පෙරමුණේ ජාතික සංවිධායක බැසිල් රාජපක්ෂ මහතා සඳහන් කළේ ශ්‍රී ලංකා නිදහස් පක්ෂය සාකච්ඡා සඳහා තම පක්ෂයට දිනෙන් දින ආරාධනා කරන බවයි. මේ අතර ඒකාබද්ධ විපක්ෂයේ යෝජනා වලට තම පක්ෂය කිසිවිටෙකත් එකඟ නොවන බව අමාත්‍ය විජිත් විජයමුනි සොයිසා මහතා සඳහන් කරයි. පාර්ලිමේන්තුවේ පවතින සම්මුතිවාදී ආණ්ඩු සංකල්පය පළාත් පාලන ආයතන තුළ ද ක්‍රියාත්මක කළ යුතු බව අමාත්‍ය අර්ජුණ රණතුංග මහතා සඳහන් කළේය.", "URL": "https://sinhala.adaderana.lk/news.php?nid=80984", "Category": null, "Parent URL": null}