{"Source": "Adaderana", "Timestamp": "July 30, 2015 10:25 am", "Headline": "මෝටර් රථය අතහැර පොලිස් යතුරු පැදිවලින් පළාගිහින්", "News Content": "සීදුව, ප්‍රදේශයේදී පොලිස් නිලධාරීන්ගේ යතුරුපැදි දෙකක් පැහැරගෙන යාමේ සිද්ධියක් සම්බන්ධයෙන් සැකකරුවෙකු අත්අඩංගුවට ගෙන තිබේ.මෝටර් රථයකින් ගංජා ප්‍රවාහනය කරමින් ඇති බවට පොලීසියට ලද තොරතුරක් මත සිදුකළ සෝදිසියක් අතරතුරදී අදාළ යතුරුපැදි පැහැරගෙන ගොස් ඇති බව පොලීසිය පැවසුවේය.එම අවස්ථාවේ මෝටර් රථයේ පුද්ගලයන් පස් දෙනෙකු සිට ඇති බව සඳහන්ය.ඔවුන් පොලිස් නිලධාරීන් දෙදෙනාට පහරදී මෝටර් රථය අතහැර යතුරුපැදිවලින් පළාගොස් ඇති බවද වාර්තා වේ.සැකකරුවන් පැමිණි මෝටර් රථය මේ වන විට පොලීසිය භාරයට ගෙන ඇති අතර සිද්ධිය සම්බන්ධයෙන් සීදූව පොලීසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=52941", "Category": null, "Parent URL": null}