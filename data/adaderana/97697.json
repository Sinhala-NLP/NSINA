{"Source": "Adaderana", "Timestamp": "October 15, 2018 09:11 am", "Headline": "මායිමකට ලෝබ වු මිනිසා ඉඩමම හැරදා පරලොව යයි", "News Content": "කෝපායි, චුන්නාකම් ප්‍රදේශයේදී මුගුරකින් පහරදී පුද්ගලයෙකු ඝාතනය කර තිබේ. ඉඩමක මායිමක් පිළිබඳව දෙපිරිසක් අතර ඇති බහින් බස්වීමක් දුරදිග යාමෙන් අදාල ඝාතනය සිදුව ඇති බව පොලිසිය පැවසුවේය. මියගොස් ඇත්තේ චුන්නාකම්, ඌරලු බටහිර ප්‍රදේශයේ පදිංචිව සිටි 53 හැවිරිදි පුද්ගලයෙක්. ඝාතනයට සම්බන්ධ සැකකරුවන් 05 දෙනෙකු මේ වන විට හදුනාගෙන ඇති අතර ඔවුන් මේ වන විට ප්‍රදේශයෙන් පලාගොස් ඇති බව පොලිසිය සඳහන් කළේය. සැකකරුවන් අත්අඩංගුවට ගැනිම සඳහා කෝපායි පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=97697", "Category": null, "Parent URL": null}