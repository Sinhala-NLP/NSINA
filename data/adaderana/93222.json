{"Source": "Adaderana", "Timestamp": "July 26, 2018 09:54 am", "Headline": "හෙරොයින් ග්‍රෑම් 2 ක් සමඟ කතක් පොලිස් බාරයට", "News Content": "හෙරෝයින් මත් කුඩු තොගයක් සමඟ කාන්තාවක් පුත්තලම පොලීසියේ නිලධාරීන් විසින්ද තරුණයෙකුව මත්ද්‍රව්‍ය නාශක කාර්යංශයේ පුත්තලම උප ඒකකයේ නිලධාරීන් විසින්ද අත්අඩංගුවට ගෙන තිබේ. ඊයේ(25) මෙම වැටලීම් සිදු කර ඇත. පුත්තලම - මුල්ලිපුරම් ප්‍රදේශයේ පදිංචි 40 හැවිරිදි කාන්තාවක් හෙරෝයින් මත්කුඩු ග්‍රෑම් 02 ක් සමඟ පුත්තලම පොලීසියේ නිලධාරීන් විසින් මෙලෙස අත්අඩංගුවට ගෙන තිබේ. දරුවන් දෙදෙනෙකු සිටින එම කාන්තාවගේ ස්වාමි පුරුෂයා අතහැර ගොස් ඇති බව වාර්තා වෙයි. මෙම කාන්තාව සතුව තිබී රුපියල් 49,690 ක මුදලක්ද පොලිස් බාරයට ගෙන ඇති අතර, එම මුදල් හෙරෝයින් මත් කුඩු අලෙවි කර උපයා ගත් ඒවා බව සැකකාරිය පොලීසිය හමුවේ පවසා ඇත. සැකකාර කාන්තාව මීට පෙර අවස්ථාවකත් හෙරෝයින් මත් කුඩු ළඟ තබා ගැනීමේ චෝදනාව මත පොලීසිය විසින් අත්අඩංගුවට ගෙන අධිකරණය වෙත ඉදිරිපත් කිරීමෙන් පසුව සිරදඩුවම් නියම කර සිටි තැනැත්තියක බව හෙලිවී ඇත. මේ අතර,පුත්තලම අරලිය උයන ප්‍රදේශයේදී හෙරෝයින් මත් කුඩු ග්‍රෑම් 02 ක් සමග වයස අවුරුදු 28 ක තරුණයෙකුව මත් ද්‍රව්‍ය නාශක කාර්යංශයේ නිලධාරීන් විසින් අත්අඩංගුවට ගෙන පුත්තලම පොලීසියට බාර දී ඇත. එම සැකකරුද පිටස්තර ප්‍රදේශවලින් හෙරෝයින් මත් කුඩු ගෙනවිත් පුත්තලම ප්‍රදේශයේ අලෙවි කරන අයෙකු බවට හඳුනා ගෙන ඇත. අත්අඩංගුවට ගෙන ඇති සැකකාරිය පුත්තලම දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=93222", "Category": null, "Parent URL": null}