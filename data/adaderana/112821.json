{"Source": "Adaderana", "Timestamp": "June 26, 2019 05:17 pm", "Headline": "සාක්ෂි දෙන්න ආපු රිෂාඩ් හැරිලා යයි-28 එන්න කියයි", "News Content": "හිටපු අමාත්‍ය රිෂාද් බදියුදීන් මහතා පාර්ලිමේන්තු විශේෂ කාරක සභාව හමුවේ සාක්ෂි දීම සඳහා අද(26) දිනයේ දී පැමිණි නමුත් කමිටුවේ ඉල්ලීම මත සාක්ෂි විමසීම 28 වන දිනට කල් තැබීය. පාස්කු ඉරුදින ප්‍රහාරය පිළිබඳ සොයාබැලීමේ පාර්ලිමේන්තු විශේෂ කාරක සභාව යළි අද සවස 2 රැස්විය. එහිදී පළමුව යුද හමුදාපති ලුතිනන් ජනරාල් මහේෂ් සේනානායක මහතා සාක්ෂි ලබා දුන් අතර, ඉන් පසුව වර්තමාන වාණිජ කටයුතු අමාත්‍යාංශ ලේකම් කේ.ඩී.එන්.ආර් ආශෝක මහතා සහ කාර්කාමික සංවර්ධන මණ්ඩලයේ සාමාන්‍යාධිකාරී ටී.එල්.යූ. රත්නමළල මහතා ද කමිටුව හමුවේ සාක්ෂි ලබා දුන්නේය. කෙසේ වෙතත් ඉන් අනතුරුව සවස 5 ට පමණ සාක්ෂි ලබා දීමට පැමිණි හිටපු අමාත්‍ය රිෂාඩ් බදියුදීන් මහතා අසුන් ගැනීමෙන් අනතුරුව කමිටු සමාජිකයින් විසින් කමිටුවේ වැඩ කටයුතු අද දිනට අවසන් කළ යුතු බවත් සාක්ෂි විමසීම එළඹෙන 28 වන දින සවස 2 කට කල් තබන බවත් පැවසීය. එයට හිටපු අමාත්‍යවරයාගේ විරෝධතාවයක් නොමැති වු බැවින් විශේෂ කාරක සභාවේ වැඩකටයුතු අද දිනට නිමා විය.", "URL": "https://sinhala.adaderana.lk/news.php?nid=112821", "Category": null, "Parent URL": null}