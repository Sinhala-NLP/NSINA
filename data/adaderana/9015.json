{"Source": "Adaderana", "Timestamp": "June 15, 2010 11:54 am", "Headline": "බලෙන් අධිකරණයට ගෙන යා නොහැකි යැයි දේවානන්ද කියයි", "News Content": "අපරාධ චෝදනා සම්බන්ධයෙන් ඉන්දීය අධිකරණයක් හමුවට තමන් බලහත්කාරයෙන් ගෙනයාමට කිසිවෙකුටත් හැකියාවක් නොමැති බව අමාත්‍ය ‍ඩග්ලස් දේවානන්දා මහතා පවසයි. 1986 - 87 කාල සීමාවේ සිදුවූ සිදුවීම් සම්බන්ධයෙන් ඉන්දු ලංකා ගිවිසුම යටතේ ශ්‍රි ලංකා රජය සහ ඉන්දීය රජය තමන්ට සමාවක් ලබාදී ඇති බව ඉන්දීය මාධ්‍යයක් වෙත අමාත්‍යවරයා ‍ප්‍රකාශ කර ඇත. ඒ අනුව එම චෝදනා සම්බන්ධයෙන් ඉන්දියාවේ හෝ ශ්‍රී ලංකාවේ අධික‍රණයක් හමුවට ඉදිරිපත් වීමේ අවශ්‍යතාවක් නොමැති බව දේවානන්දා මහතා අවධාරණය කරයි. කෙසේවෙතත් අමාත්‍ය ඩග්ලස් දේවානන්දා මහතාගේ ඉන්දීය සංචාරය අතරතුර ඔහු අත්අඩංගුවට නොගැනීමට හේතු දක්වන ලෙස මදුරාසි මහාධිකරණය එරට රජය වෙත දැනුම් දී තිබේ. මේ සම්බන්ධයෙන් මදුරාසි මහාධිකරණය හමුවේ ගොනු කර තිබූ නඩුව ඊයේ සලකා බැලූ අවස්ථාවේ අදාළ දැනුම් දීම සිදුකර ඇති බව ඉන්දීය මාධ්‍ය වාර්තා කරයි. දේවානන්ද අමාත්‍යවරයාගේ පැමිණීම සම්බන්ධයෙන් චෙන්නායිහි පොලිස් කොමසාරිවරයා ලිඛිතව නවදිල්ලි පොලිස් කොමසාරිස්වරයා වෙත සිදුකළ දැනුම් දීම ද අධිකරණයේ අවධානයට යොමුව ඇති බව සඳහන්ය.", "URL": "https://sinhala.adaderana.lk/news.php?nid=9015", "Category": null, "Parent URL": null}