{"Source": "Adaderana", "Timestamp": "December 31, 2013 11:48 am", "Headline": "වොලිබෝල් ක්‍රීඩකයාට ගැහුවාට දැරණියගල සභාපති දැලේ ", "News Content": "දැරණියගල ප්‍රාදේශීය සභාවේ සභාපති අනුර විජේසූරිය අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. ඊයේ (30) රාති‍්‍රයේ දැරණියගල ප‍්‍රාදේශිය සභා කි‍්‍රඩාංගණයේදි පැවැත්වුණු වොලිබොල් තරඟාවලියකදි ඇති වු සිද්ධීයක් මත එහි එක් කණ්ඩායමක් වෙනුවෙන් තරඟ කළ වොලිබෝල් කි‍්‍රඩකයකු වන පාලිත හෙට්ටිආරච්චි නැමැති 23 හැවිරිදි තරුණයෙකුට අතින් පයින් කළ පහරදීමක් හේතුවෙන් මොහු අත්අඩංගුවට ගෙන තිබේ. ඒ අනුව සිදුවීමටට අදාළව සභාපතිවරයා අද පෙ.ව 9.00 ට පමණ දැරණියගල පොලීසිය විසින් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය නිකුත් කළ නිවේදනයේ දැක්වේ. සැකකරු අද (31) අවිස්සාවේල්ල , මහේස්ත‍්‍රාත් අධිකරණය වෙත ඉදිරිපත් කිරීමට නියමිතය. දැරණියගල පොලිසිය මගින් වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=39986", "Category": null, "Parent URL": null}