{"Source": "Adaderana", "Timestamp": "January 10, 2019 05:26 pm", "Headline": "කාබන් බද්දක් අය කළේ පරිසර දූෂණය වැළැක්වීමේ පියවරක් ලෙසයි", "News Content": "මෙරට සිදුවන පරිසර දූෂණය වැළැක්වීමේ පියවරක් ලෙස වාහන සඳහා දුම් සහතිකයට අමතරව මෙම වසරේ සිට කාබන් බද්දක් අය කිරීමට රජය තීරණය කර ඇත. මෝටර් රථ ප‍්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේ එන්ජින් ධාරිතාවය අනුව මෙම කාබන් බද්ධ අය වන බවයි. ශ්‍රී ලංකාව තුළ දිනකට වාහන විශාල ප්‍රමාණයක් ලියාපදිංචි වීම සිදු කරයි. ශ්‍රී ලංකාව තුළ විද්‍යුත් මෝටර් රථ භාවිතා කිරීමේ ප්‍රවනතාවක් මේවන විට ඇති තිබෙන නමුත් තවමත් වැඩි වශයෙන් භාවතා ඉන්ධන භාවිතයෙන් ක්‍රියාත්මක වන රථ වාහනයි. ඒ අනුව මෙරට සිදුවන පරිසර දූෂණය වැළැක්වීමේ පියවරක් ලෙස වාහන සඳහා දුම් සහතිකයට අමතරව මෙම වසරේ සිට කාබන් බද්දක් ඇති කිරීමට රජය තීරණය කර ඇත. නව බදු යටතේ වසරකට මගී බස් රථයක් සඳහා රථයේ නිෂ්පාදිත වර්ෂය වසර පහකට අඩුනම් රුපියල් 1000 ක් ද වසර පහක් දහයක් අතර නම් රුපියල් 2000 ක්ද, වසර 10 කට වඩා වැඩි නම් රුපියල් 3000 ක්ද අය කරනු ලබයි. බස් රථවලට අමතරව දෙමුහුන් පෙට‍්‍රල් සහ ඞීසල් වර්ගයේ වාහන සඳහා නිෂ්පාදිත වර්ෂය වසර පහට අඩුනම් අශ්ව බල එකක් සඳහා ශත 25 ක්ද, වසර පහත් දහයත් අතර නම් ශත පනහක්ද වසර දහයකට වැඩිනම් රුපියලක්ද අය කිරීම සිදු වේ. ඊට අමතරව පෙට‍්‍රල් සහ ඩීසල් වාහන සඳහා නිෂ්පාදිත වර්ෂය වසර පහකට අඩුනම් ශත පණහක්ද වසර පහත් දහයත් අතර නම් රුපියලක්ද වසර දහයකට වැඩි නම් රුපියල් එකයි ශත පණහක්ද වශයෙන් අය කෙරේ. තවද මෙම බද්ද ඉලෙක්ට්‍රොනික වාහන සඳහා අය නොකරන බව මෝටර් රථ ප‍්‍රවාහන කොමසාරිස් ජනරාල් ජගත් චන්ද්‍රසිරි මහතා සඳහන් කළේය.", "URL": "https://sinhala.adaderana.lk/news.php?nid=102142", "Category": null, "Parent URL": null}