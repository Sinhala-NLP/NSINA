{"Source": "Adaderana", "Timestamp": "January 19, 2011 09:40 am", "Headline": " අසැබි ෆොටෝ අන්තර්ජාල ගත කළ අයට එරෙහිව නීතිපති උපදෙස්", "News Content": "මෙරට සංචාරක ප්‍රවර්ධන කටයුතු කඩාකප්පල් කිරීමට කුමන්ත්‍රණය කළේ යැයි කියන සැකකරුවන් සිව්දෙනෙකුට එරෙහිව නඩු පැවරීම සඳහා නීතිපති උපදෙස් ලබාගැනීමට ක්‍රියා කර ඇතැයි රහස් පොලිසිය කොළඹ මහේස්ත්‍රාත් අධිකරණයට දැනුම් දී තිබේ. පසුගිය වසරේ හික්කඩුව වෙරළ තීරයේ පැවති සංචාරක ප්‍රවර්ධන වැඩසටහනකට අදාළව අසභ්‍ය ඡායාරූප අන්තර්ජාලයට මුදාහැරිමේ චෝදනා මත මෙම සැකකරුවන් සිව්දෙනා අත්අඩංගුවට ගෙන අධිකරණය හමුවට ඉදිරිපත් කළ අතර පසුව ඔවුන් ඇප මත මුදා හැර තිබුණි. අධිකරණයට වාර්තාවක් ඉදිරිපත් කරමින් රහස් පොලිසිය සඳහන් කර ඇත්තේ අන්තර්ජාලයට මුදාහළ අදාළ අසභ්‍ය ඡායාරූප මෙම සැකකරුවන්ගේ පරිගණක යන්ත්‍රවල සිට ඍජුවම මුදාහැර ඇති බවට පරීක්ෂණවලදී තහවුරු වී ඇති බවයි. මෙම පරීක්ෂණවලට අදාළ සියලු වාර්තා නීතිපතිවරයා වෙත යොමු කර ඇති බව සඳහන් කළ රහස් පොලිසිය, නීතිපති උපදෙස් ලැබීමෙන් පසු ඉදිරි ක්‍රියාමාර්ග ගන්නා බව ද අධිකරණයට දැනුම් දී තිබේ.", "URL": "https://sinhala.adaderana.lk/news.php?nid=13592", "Category": null, "Parent URL": null}