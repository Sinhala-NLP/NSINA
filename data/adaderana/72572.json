{"Source": "Adaderana", "Timestamp": "April 28, 2017 10:06 am", "Headline": "  කසළ කන්දේ ගැටළුව ගැන පාර්ලිමේන්තු විවාදය අදයි", "News Content": "මීතොටමුල්ල කසළ කන්දේ ගැටළුව පිළිබඳ පාර්ලිමේන්තු විවාදය අද(28) පැවැත්වෙයි.කසළ ඉවත් කිරීම අත්‍යවශ්‍ය සේවාවක් බවට පත් කරමින් ජනාධිපති මෛත්‍රීපාල සිරිසේන මහතා විසින් මහජන ආරක්ෂක පනත යටතේ ඉදිරිපත් කළ නියෝගය පාර්ලිමේන්තුවේ අනුමැතිය සඳහා අද ඉදිරිපත් කිරීමට නියමිතය.ජනාධිපතිගේ නියෝගය බලපැවැත්වීම සඳහා ඊට පාර්ලිමේන්තුවේ අනුමැතිය අවශ්‍ය වෙයි.උදෑසන 09.30ට පාර්ලිමේන්තුව රැස්වන අතර දෛනික කටයුතුවලින් අනතුරුව සභාව කල්තබන අවස්ථාවේ විවාදයක් ලෙස අද පස්වරු 06.30 දක්වා පැවැත්වෙන බව වාර්තා වෙයි.", "URL": "https://sinhala.adaderana.lk/news.php?nid=72572", "Category": null, "Parent URL": null}