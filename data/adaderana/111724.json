{"Source": "Adaderana", "Timestamp": "June 11, 2019 10:33 am", "Headline": "ත්‍රස්තවාදය ඉවරයි කියනවා නම් ඒ මෝඩයෙක්-ෆොන්සේකා", "News Content": "තවමත් රටේ ආරක්ෂක තත්ත්වය සාමාන්‍ය අතට පත්ව නොමැති බව එක්සත් ජාතික පක්ෂ පාර්ලිමේන්තු මන්ත්‍රී ෆීල්ඩ් මාර්ෂල් සරත් ෆොන්සේකා මහතා පවසයි. කැලණිය ප්‍රෙද්ශයේ පැවැති උත්සවයකින් අනතුරුව මාධ්‍ය වෙත අදහස් දක්වමින් ඒ මහතා මේ බව සඳහන් කළේය. තෙරිම් කාරක සභාව පාර්ලිමේන්තුවේ සම්මතකර ගනිමින් කතානායකවරයා විසින් පත් කළ නීතියානු කුල තෙරිම් කාරක සභාවක් බවද ඒ මහතා ප්‍රකාශ කළේය. එම තෙරිම් කාරක සභාව කටයුතු කරන්නේ න්‍යාය පත්‍රයකට අනුව බවත් එය එක් එක් පුද්ගලයාට අවශ්‍ය පරිදි වෙනස් කිරිමට නොහැකි බව මන්ත්‍රීවරයා පවසයි. එසෙම ජනාධිපතිවරයාට පාර්ලිමේන්තුවේ කටයුතු සඳහා බලපෑම් කිරීමට කිසිදු නෛතිකමය හැකියාවක් නොමැති බවද මන්ත්‍රීවරයා එහිදි අවධාරණය කළේය. තෙරිම් කාරක සභාවේ කටයුතු අවසන් වු පසු සත්‍ය කුමක්ද යන්න ජනතාවට වටහගත හැකි බවද ඔහු පවසයි. විශාල ජිවිත සංඛ්‍යාවක් රටට අහිමි වුයේ නිසි පරිද ආරක්ෂාව නොතිබුණ නිසා බවත් එහි වගකීමෙන් ජනාධිපතිවරයාට මිදීමට නොහැකි බවත් එසේම රජයේ සියළු පර්ශවද එම වගකීමේන් මිදීමට නොහැකි බවද මන්ත්‍රීවරයා පවසයි. එමෙන්ම ඇතමුන් පවසන පරිදි රට තුල පවතිව ත්‍රස්තවාදි ක්‍රියාකාරකම් සුළු කාලයකින් මර්ධනය කිරීමට කිසිදු හැකියාවක් නොමැති බවත් එසේ පවසන කෙනෙකු සිටි නම් ඔහු මෝඩයෙකු බවත් සරත් ෆොන්සේකා මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=111724", "Category": null, "Parent URL": null}