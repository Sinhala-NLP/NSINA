{"Source": "Adaderana", "Timestamp": "September 24, 2012 01:22 pm", "Headline": "කම්පනයෙන් තොරව අයෙක් හඳුනාගැනෙයි", "News Content": "කොළඹ සුපිරි හෝටලයක දී පහර කෑ බව කියන යුද හමුදා බුද්ධි අංශ මේජර්වරයා හඳුනාගැනීමේ පෙරට්ටුවේ දී එක් සැකකරුවෙකු හඳුනාගෙන තිබේ. එම හඳුනාගැනීමේ පෙරට්ටුව අද (24) කොළඹ කොටුව මහේස්ත්‍රාත් කණිෂ්ක විජේරත්න මහතා ඉදිරියේ සිදුවිය. හඳුනාගැනීමේ පෙරට්ටුව සඳහා රක්ෂිත බන්ධනාගාර ගත කර සිටි මාලක සිල්වා මහතාගේ රියදුරු සහ ආරක්ෂකයින් සිව් දෙනෙකු ඉදිරිපත් කර තිබිණි. මේ අතර පහරදීමේ සිද්ධියේ දී ඇප මත නිදහස්ව සිටින සැකකරුවන් වන අමාත්‍ය මර්වින් සිල්වා මහතාගේ පුත් මාලක සිල්වා හා රෙහාන් විජේරත්න යන අය ද අධිකරණය හමුවේ පෙනී සිටියහ.", "URL": "https://sinhala.adaderana.lk/news.php?nid=27700", "Category": null, "Parent URL": null}