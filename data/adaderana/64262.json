{"Source": "Adaderana", "Timestamp": "September 20, 2016 06:58 am", "Headline": "සරසවි කඩඉම් ලකුණු අද එළියට", "News Content": "විශ්වවිද්‍යාල ප්‍රවේශයට අදාළ කඩයිම් ලකුණු නිකුත් කිරීම අද දිනයේ සිදුකරන බව විශ්ව විද්‍යාල ප්‍රතිපාදන කොමිෂන් සභාව පවසයි.2015 වර්ෂයේ අධ්‍යයන පොදු සහතික පත්‍ර උසස් පෙළ විභාගයේ විශ්වවිද්‍යාල ප්‍රවේශයට අදාළ කඩඉම් ලකුණු මෙලෙස නිකුත් කිරීමට නියමිතය.අද දහවල් සිට කඩඉම් ලකුණු අන්තර්ජාලයට එක් කරන බව විශ්වවිද්‍යාල ප්‍රතිපාදන කොමිෂන් සභාව සඳහන් කරයි.ඒ අනුව www.ugc.ac.lk යන වෙබ් අඩවියෙන් විශ්වවිද්‍යාල ප්‍රවේශය සඳහා වන කඩඉම් ලකුණු ලබාගැනීමට හැකිවනු ඇත.මෙවර විශ්වවිද්‍යාල සඳහා සාමාන්‍ය හා විශේෂ ප්‍රවේශයන් යටතේ ළමුන් 27,600කට වැඩි පිරිසක් බඳවා ගැනීමට සැලසුම් කර ඇති බව විශ්වවිද්‍යාල ප්‍රතිපාදන කොමිෂන් සභාව සඳහන් කරයි.", "URL": "https://sinhala.adaderana.lk/news.php?nid=64262", "Category": null, "Parent URL": null}