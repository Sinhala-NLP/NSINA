{"Source": "Adaderana", "Timestamp": "May 19, 2010 04:11 pm", "Headline": "සංවර්ධනයට චීනයේ පූර්ණ සහය ", "News Content": "ශ්‍රි ලංකාවේ කඩිනම් සංවර්ධන ක්‍රියාවලිය සඳහා පූර්ණ සහයෝගය දැක්වීමට චීන රජය එකඟතාවය පළ කර තිබේ. අග්‍රාමාත්‍ය දි.මු.ජයරත්න මහතා අග්‍රාමාත්‍ය කාර්යාලයේදී ඊයේ හමුවු අවස්ථාවේදී ශ්‍රි ලංකාවේ චීන තානාපති යැංග් ෂුයිං පිං මහත්මිය මෙම එකඟතාව පළ කළාය. මෙරට වී නිෂ්පාදනය සඳහා අවශ්‍ය වන යන්ත්‍ර සූත්‍ර සැපයීමට සහ උතුරු සහ නැගෙනහිර ප්‍රදේශවල අයෝජන සිදුකිරීමට දැනටමත් පියවර ගෙන ඇති බව චීන තානාපතිවරිය අග්‍රාමාත්‍යවරයාට දන්වා ඇත. එම අයෝජන සඳහා ශ්‍රම බලකායෙන් 91%ක් දේශීය වශයෙන් යොදා ගැනීමට අපේක්ෂා කරන බව ද ඇය සඳහන් කළාය. දශක ගණනාවක සිට චීනය ලබාදෙන සහය පිලිබඳ, ශ්‍රි ලංකා රජය සිය ගෞරවය පිරිනමන බව මෙහිදි අග්‍රාමාත්‍ය දි.මු.ජයරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=8503", "Category": null, "Parent URL": null}