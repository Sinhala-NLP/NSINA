{"Source": "Adaderana", "Timestamp": "May 25, 2010 03:11 pm", "Headline": "අධිකරණය හැර වෙන පිහිටක් නෑ -විජිත", "News Content": "අත්අඩංගුවේ පසුවන ජෙනරාල් සරත් ‍ෆොන්සේකා මහතා නිදහස් කර ගැනීම සම්බන්ධයෙන් අධිකරණයේ පිහිට පැතීම හැර අනෙකුත් සියලුම විශ්වාසයන් බිඳ වැටී ඇති බව ප්‍රජාතන්ත්‍රවාදී ජාතික සන්ධාන‍යේ පාර්ලිමේන්තු මන්ත්‍රී විජිත හේරත් මහතා පවසයි. අද පෙරවරුවේ ජෙනරල් සරත් ෆොන්සේකා මහතා‍ගේ කාර්යාලයේ පැවැති මාධ්‍ය හමුවකට එක්වෙමින් ඔහු මේ අදහස් පළ කළේය. විධායකය මේ වන විට අධිකරණයට පවා බලපෑම් කිරීමට පටන්ගෙන ඇති බව විජිත හේරත් මහතා පෙන්වා දෙයි. අධිකරණයට බලපෑම් කිරීමට කිසිවෙකුටත් ඉඩ ලබා නොදීමට මෙරට ජනතාව පෙළ ගැසිය යුතු බව හෙතෙම සඳහන් කළේය.", "URL": "https://sinhala.adaderana.lk/news.php?nid=8619", "Category": null, "Parent URL": null}