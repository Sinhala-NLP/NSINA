{"Source": "Adaderana", "Timestamp": "September 3, 2010 04:59 pm", "Headline": "ඇමති ජී.එල් ට විරුද්ධව විශ්වාස භංගයක්", "News Content": "විදෙස් කටයුතු අමාත්‍ය මහාචාර්ය ජී.එල් පීරිස් මහතා ට එරෙහිව විශ්වාස භංගයක් ගෙන ඒමට එක්සත් ජාතික පක්ෂයේ ජ්‍යෙෂ්ඨයින් පිරිසක් සූදානම් වන බව පක්ෂ ආරංචි මාර්ග සඳහන් කරයි. විපක්ෂ නායක රනිල් වික්‍රමසිංහ,එ.ජා.ප නියෝජ්‍ය නායක කරූ ජයසූරිය,රවී කරුණානායක,ලක්ෂ්මන් කිරිඇල්ල යන මහත්වරුන්ගේ අත්සනින් යුතුව මෙම විශ්වාස භංග යෝජනාව සූදානම් කර ඇති බව සඳහන් වේ. ජාතික හා ජාත්‍යන්තර වශයෙන් අසත්‍ය ප්‍රකාශ නිකුත් කිරීම,ජී.එස්.පී ප්ලස් සහනය ශ්‍රී ලංකාවට අහිමිවෙද්දී එය රැකගැනීම වෙනුවෙන් කිසිදු ක්‍රියා මාර්ගයක් නොගැනීම,ආදී හේතු ගණනාවක් ඔස්සේ මෙම විශ්වාස භංග යෝජනාව ගොනුකර තිබේ. මෙම විශ්වාස භංගය සැප්තැම්බර් මස 08 වෙනිදායින් පසුව පාර්ලිමේන්තුවට ඉදිරිපත් කිරීමට එ.ජා.ප ජ්‍යෙෂ්ඨයෝ සැලසුම් සකස්කරමින් සිටිති.", "URL": "https://sinhala.adaderana.lk/news.php?nid=10626", "Category": null, "Parent URL": null}