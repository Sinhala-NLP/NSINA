{"Source": "Adaderana", "Timestamp": "July 24, 2014 09:30 am", "Headline": "පිල්ලේගේ කමිටුවට එන්න අවසර දෙන්න ", "News Content": "ශ්‍රී ලංකාව සම්බන්ධයෙන් විමර්ශන සිදුකිරීම සඳහා පත්කරනු ලැබු එක්සත් ජාතීන්ගේ කමිටුවට ඉන්දියාවේ සිට පරීක්ෂණ කටයුතු කිරීම සඳහා ඉන්දියානු රජය විසින් වීසා ලබාදිය යුතු බව ඉන්දීය පී.එම්.කේ පක්ෂයේ නිර්මාතෘ එස්. රාමදාස් මහතා ඉන්දීය රජයෙන් ඉල්ලීමක් කර තිබේ. මීට පෙරද අදාළ කමිටුව සඳහා ඉන්දියාවට පැමිණ පරීක්ෂණ කටයුතු සිදු කිරීමට වීසා ලබා දෙන ලෙස ඉන්දියාවේ විදේශ කටයුතු පිළිබඳ අමාත්‍යවරිය වෙත ලිපියකින් දැනුම් දුන් බවත්, ඒ පිළිබඳවද සැලකිලිමත් වී ‍එම කරුණ සම්බන්ධයෙන් අවධානය යොමු කරන ලෙසද, ඒ මහතා පවසා ඇති බව විදේශ මාධ්‍ය පෙන්වා දෙයි. දෙමළ ජනතාව මුහුණපා සිටින ගැටලු පිළිබඳව සැලකිලිමත් වී එක්සත් ජාතීන්ගේ කමිටුව ප්‍රමුඛ පිල‍්ලේගේ කමිටුව සඳහා වීසා ලබා දීමට කටයුතු කරන මෙන් තමන් විසින් ඉන්දීය රජයෙන් ඉල්ලීමක් කරන බවද එස්. රාමදාස් මහතා වැඩිදුරටත් පවසා තිබේ.", "URL": "https://sinhala.adaderana.lk/news.php?nid=44883", "Category": null, "Parent URL": null}