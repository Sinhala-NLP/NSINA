{"Source": "Adaderana", "Timestamp": "July 9, 2016 10:13 am", "Headline": "නිධන් හෑරූ හයදෙනා 18 තෙක් රිමාන්ඩ්", "News Content": "ගෝමරන්කඩවල, තාවුල්වැව රක්ෂිතයේ නිධන් කැණීමේ චෝදනා මත අත්අඩංගුවට ගත් සැකකරුවන් 06 දෙනා රක්ෂිත බන්ධනාගාර ගත කර තිබේ.ගෝමරන්කඩවල පොලීසියට ලද තොරතුරක් මත අදාළ සැකකරුවන් අත්අඩංගුවට ගත් බව පොලිස් මූලස්ථානය සඳහන් කරයි. ඒ අනුව ඔවුන් ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාර ගත කිරීමට අධිකරණය නියෝග කර තිබේ.මෙලෙස රක්ෂිත බන්ධනාගාර ගත කර ඇත්තේ ගෝමරන්කඩවල, ගලෙන්බිඳුණුවැව සහ ඌරාපොල යන ප්‍රදේශවල පදිංචිකරුවන් බව පොලීසිය සඳහන් කරයි.", "URL": "https://sinhala.adaderana.lk/news.php?nid=61915", "Category": null, "Parent URL": null}