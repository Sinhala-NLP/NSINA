{"Source": "Adaderana", "Timestamp": "September 9, 2011 03:53 pm", "Headline": "නිවාස ව්‍යාපෘති මුල්ගලට පමණක් සීමා වෙලා", "News Content": "කොළඹ නගරයේ අඩු පහසුකම් ප්‍රදේශවල වෙසෙන ජනතාව එම ප්‍රදේශවලින් ඉවත් කර නව නිවාස ලබාදෙන බවට රජය පොරොන්දු වුවද එම නිවාස ව්‍යාපෘති මුල්ගලට පමණක් සීමා වී ඇතැයි එක්සත් ජාතික පක්ෂය පවසයි. ඇතැම් ප්‍රදේශවල දැනටමත් ජනතාව ඔවුන්ගේ නිවාසවලින් ඉවත් කිරීමට රජය කටයුතු කර ඇති බව එම පක්ෂයේ පාර්ලිමේන්තු මන්ත්‍රී එරාන් වික්‍රමරත්න මහතා ප්‍රකාශ කළේය. ආණ්ඩුවේ එම උත්සාහය පරාජය කර එම ජනතාව කොළඹ නගරය ආශ්‍රිතවම පදිංචි කරවන බව වික්‍රමරත්න මහතා සඳහන් කළේය. කොළඹ නගරයේ තට්ටු නිවාස ක්‍රමයක් ස්ථාපිත කිරීමට එක්සත් ජාතික පක්ෂයේ අවධානය යොමුව ඇති බව අද(09) පැවති මාධ්‍ය හමුවක දී එරාන් වික්‍රමරත්න මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=18621", "Category": null, "Parent URL": null}