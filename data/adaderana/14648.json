{"Source": "Adaderana", "Timestamp": "March 6, 2011 10:08 am", "Headline": "ඡන්දය දෙන තැන් වලට වැඩි ආරක්ෂාවක්", "News Content": "මෙවර පළාත් පාලන මැතිවරණයේ තැපැල් ඡන්ද සලකුණු කිරීමේ මධ්‍යස්ථාන වලට විශේෂ ආරක්ෂාවක් සලසා ඇති බව පොලිස් මැතිවරණ මහලේකම් කාර්යාලය පවසයි. මේ වන විටත් ඒ සදහා අවශ්‍ය පොලිස් කණ්ඩායම් අනුයුක්ත කර ඇති බව පොලිස් මැතිවරණ මහලේකම් කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය. සියලුම තැපැල් ඡන්ද සලකුණු කිරීමේ මධ්‍යස්ථාන වලට අවශ්‍ය ආරක්ෂාව අදාළ දිස්ත්‍රික් තේරීම් භාර නිලධාරීවරුන්ගේ උපදෙස් පරිදි ලබා දීමට කටයුතු කර ඇති බව ඔහු පවසයි. තැපැල් ඡන්ද සලකුණු කිරීමේ මධ්‍යස්ථාන වල කිසිදු ප්‍රචණ්ඩකාරී ක්‍රියාවක් හෝ බලපෑමක් සිදු කිරීමට අවස්ථාව ලබා නොදෙන බව ගාමිණි නවරත්න මහතා ප්‍රකාශ කළේය. එවැනි ක්‍රියාවන් වලට යොමු වන පුද්ගලයින් තරාතිරම නොබලා අත්අඩංගුවට ගන්නා බව ද ගාමිණි නවරත්න මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=14648", "Category": null, "Parent URL": null}