{"Source": "Adaderana", "Timestamp": "November 17, 2016 09:57 am", "Headline": "  චෝදනා අසත්‍යයි", "News Content": "අවසරයකින් තොරව තමන් ඇතුළු ඌව පළාත් සභාවේ මන්ත්‍රීවරු පිරිසක් විදෙස් සංචාරයක නිරත වූ බවට එල්ල වන චෝදනා සම්පූර්ණයෙන්ම අසත්‍ය බව ඌව පළාත් ප්‍රධාන අමාත්‍ය චාමර සම්පත් දසනායක මහතා පවසයි.ප්‍රධාන අමාත්‍යවරයා පෙන්වාදෙන්නේ ජනාධිපතිවරයා දැනුවත් කිරීමෙන් පසු තමන් ඇතුළු පිරිස මෙම සංචාරයේ නිරත වූ බවයි.මේ සම්බන්ධයෙන් බදුල්ල ප්‍රදේශයේ පැවති මාධ්‍ය හමුවකදී ඌව පළාත් ප්‍රධාන අමාත්‍ය චාමර සම්පත් දසනායක මහතා අදහස් දැක්වීය.මේ අතර රට යහපත් තැනකට ගෙන ආ හැක්කේ සර්ව ජන ඡන්ද බලය සුරැකීමෙන් පමණක් බව මැතිවරණ කොමිසමේ සභාපති මහින්ද දේශප්‍රිය මහතා පවසයි.පදනම් ආයතනයේ පැවති උත්සවයකට එක්වෙමින් මහින්ද දේශප්‍රිය මහතා මෙම අදහස් පළ කළේය.මේ අතර දේශපාලඥයින් ආගම්වාදය හා ජාතිවාදය තමන්ගේ පටු අරමුණු ඉටු කරගැනීම සඳහා යොදා ගනිමින් සිටින බව පූජ්‍ය ඉඳුරාගාරේ ධම්මරතන හිමි පවසයි.‘‘යෝජිත ව්‍යවස්ථාවේ බෙදුම්වාදී ලක්ෂණ‘‘ යන යන මැයෙන් කොළඹ පැවති මහජන සම්මන්ත්‍රණයකට එක්වෙමින් උන්වහන්සේ මෙම අදහස් පළ කර තිබේ.", "URL": "https://sinhala.adaderana.lk/news.php?nid=66102", "Category": null, "Parent URL": null}