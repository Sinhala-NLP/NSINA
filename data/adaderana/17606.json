{"Source": "Adaderana", "Timestamp": "July 24, 2011 01:42 pm", "Headline": "ඡන්දය නිදහස් හා සාධාරණ යැයි නම් කරන්න බෑ", "News Content": "පළාත් පාලන ආයතන 65ක් සඳහා ඊයේ(23) පැවති ඡන්ද විමසීම කිසි ලෙසකින් නිදහස් හා සාධාරණ මැතිවරණයක් සේ නම් කළ නොහැකි බව එක්සත් ජාතික පක්ෂය පවසයි. රාජ්‍ය මාධ්‍ය, රාජ්‍ය සම්පත් පමණක් නොව සමහර රාජ්‍ය නිලධාරීන් ද ඡන්ද ව්‍යාපාර වැඩවලට යොදවා ගැණුනු බව නිවේදනයක් නිකුත් කරමින් එම පක්ෂය පෙන්වා දෙයි. එවන් පසුබිමක වුව ද රටේ ප්‍රජාතන්ත්‍රවාදය ආරක්ෂා කිරීම හා වත්මන් ආණ්ඩුවේ දූෂණයට විරෝධය දැක්වීම සඳහා එක්සත් ජාතික පක්ෂය වෙනුවෙන් ඡන්දය ප්‍රකාශ කළ ඡන්ද දායකයිනට ස්තූති පූර්වක ආචාරය පිරිනමන බව එම නිවේදනයෙන් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=17606", "Category": null, "Parent URL": null}