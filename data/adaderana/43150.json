{"Source": "Adaderana", "Timestamp": "May 12, 2014 09:58 am", "Headline": "ගෙට යනවාත් සමගම මුදල් බෑගය කොල්ලකයි", "News Content": "අඟුණකොළපැලැස්ස, අලුත්වැව ප්‍රදේශයේදී ඉන්ධන පිරවුම්හලකින් රුපියල් හත්ලක්ෂ 50,000ක පමණ මුදලක් කොල්ලකා තිබේ. අදාළ ඉන්ධන පිරවුම්හල් හිමිකරුගේ පුත්‍රයා විසින් නිවස වෙත මුදල් රැගෙන යමින් සිටියදී ඊයේ රාත්‍රි කොල්ලය සිදුව ඇති බව පොලීසිය සඳහන් කළේය. ඉන්ධන පිරවුම්හල් හිමිකරුගේ පුත්‍රයා සිය මෝටර් රථය නවතා නිවසට ඇතුළුවන අවස්ථාවේ යතුරුපැදියකින් පැමිණි පුද්ගලයෙකු විසින් ඔහුට පහරදී මුදල් බෑගය කොල්ලකා පළාගොස් තිබේ. තුවාල ලැබු පුද්ගලයා මේ වන විට අඟුණකොළපැලැස්ස රෝහලේ ප්‍රතිකාර ලබමින් සිටින බව පොලිසිය පැවසුවේය. සිද්ධිය සම්බන්ධයෙන් අඟුණකොළපැලැස්ස පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43150", "Category": null, "Parent URL": null}