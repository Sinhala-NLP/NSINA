{"Source": "Adaderana", "Timestamp": "June 24, 2013 02:13 pm", "Headline": "දිසා විනිසුරුවරයාගේ ආරක්ෂකයාට ඇප නෑ ", "News Content": "අල්ලස් ලබා ගැනීමේ චෝදනා සම්බන්ධයෙන් රක්ෂිත බන්ධනාගාර ගතකර සිටින හෝමාගම දිසා විනිසුරුවරයාගේ ආරක්ෂක නිලධාරී පොලිස් කොස්තාපල්ට ඇප ලබා දෙන ලෙස කළ ඉල්ලීම ලබන සිකුරාදා සලකා බැලීමට කොළඹ ප්‍රධාන මහේස්ත්‍රාත් අධිකරණය නියම කර තිබේ. ඒ පිළිබඳ නඩුව අද(24) කැඳවූ අවස්ථාවේ දී පොලිස් නිලධාරියා වෙනුවෙන් පෙනී සිටි නීතීඥ හේමන්ත වර්ණකුලසූරිය මහතා විත්තිකරුට ඇප ලබා දෙන ලෙස අධිකරණයෙන් ඉල්ලීමක් කරන ලදී. ඒ පිළිබඳව තවදුරටත් පරීක්ෂණ සිදුවන බැවින් ලබන සිකුරාදා ඇප ඉල්ලීම පිළිබඳව සලකා බලන බව කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියම කළේය. අල්ලස් ලබා ගැනීමේ චෝදනා සම්බන්ධයෙන් අත්අඩංගුවට පත්වූ හිටපු හෝමාගම දිසා විනිසුරු සුනිල් අබේසිංහ මහතා පසුගියදා ඇප මත මුදා හරින ලදි.", "URL": "https://sinhala.adaderana.lk/news.php?nid=35206", "Category": null, "Parent URL": null}