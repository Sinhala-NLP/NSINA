{"Source": "Adaderana", "Timestamp": "March 6, 2011 08:36 am", "Headline": "බ්‍රසීල විදෙස් කටයුතු ඇමති ශ්‍රී ලංකාවේ", "News Content": "බ්‍රසීලයේ විදේශ කටයුතු අමාත්‍ය අන්තෝනියෝ පැට්රියෝටා මහතා දිවයිනට පැමිණ තිබේ. දෙදින නිල සංචාරයක් සඳහා බ්‍රසලස් විදේශ කටයුතු අමාත්‍යවරයා ඊයේ පස්වරුවේ දිවයිනට පැමිණි බව විදේශ කටයුතු අමාත්‍යාංශය ප්‍රකාශ කරයි. විදේශ කටයුතු අමාත්‍ය ජී.එල් පීරීස් මහතාගේ ආරාධනයකට අනුව මෙරටට පැමිණි පැට්රියෝටා මහතා සමඟ එරට ‍ජ්‍යෙෂ්ඨ නිලධාරීන් පිරිසක් ද පැමිණ තිබේ. බ්‍රසල්ස් විදේශ අමාත්‍යවරයා හෙට දිනයේ දී විදේශ කටයුතු අමාත්‍ය ජී.එල් පීරීස් මහතා සමඟ ද්විපාර්ශවික සාකච්ඡා පැවැත්වීමට නියමිත බව විදේශ කටයුතු අමාත්‍යාංශය සඳහන් කරයි. මෙම සංචාරයේ දී බ්‍රසල්ස් විදේශ කටයුතු අමාත්‍ය පැට්රියෝටා මහතා ජනාධිපති මහින්ද රාජපක්ෂ මහතා ද හමුවීමට නියමිතය.", "URL": "https://sinhala.adaderana.lk/news.php?nid=14638", "Category": null, "Parent URL": null}