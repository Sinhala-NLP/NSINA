{"Source": "Adaderana", "Timestamp": "April 4, 2018 10:47 pm", "Headline": " අතුරුවැල්ලේ වෙඩි තැබීමක්-3කට තුවාලයි", "News Content": "කොස්ගොඩ පොලිස්වසමේ ඉදුරුව - අතුරුවැල්ල ප්‍රදේශයේදී සිදු වූ වෙඩි තැබීමකින් පුද්ගලයින් තිදෙනෙකු තුවාල ලබා ඇති බව පොලිස් මාධ්‍ය ප්‍රකාශක කාර්යාලය පවසයි. මෝටර් රථයකින් ගමන් කරමින් සිටි පිරිසකට යතුරුපැදියකින් ගමන් කළ දෙදෙනෙකු විසින් මෙම වෙඩි තැබීම සිදු කර තිබේ. වෙඩි තැබීමෙන් තුවාල ලැබූ පුද්ගලයින් දෙදෙනෙකු රෝහල් ගත කර ඇති අතර ඔවුන් නාගොඩ රෝහලේ ප්‍රතිකාර ලබන බව සඳහන්ය. වෙඩි තැබීමෙන් තුවාල ලබා ඇත්තේ මිනී මැරුම් චෝදනා ලැබ සිටින සමන් පෙරේරා නමැති අයෙකු හා කොස්ගොඩ සුජී නමැති අයගේ විරුද්ධවාදියෙකු බව සඳහන්ය. එමෙන්ම මොහොමඩ් ස්මයිල් නමැති පුද්ගලයෙක්ද තුවාල ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=86948", "Category": null, "Parent URL": null}