{"Source": "Adaderana", "Timestamp": "June 5, 2012 08:21 am", "Headline": "රියදුරන් සේවයට ඇවිත් නෑ - දුම්රිය ගමන් ප්‍රමාදයි", "News Content": "කැලණි වැලි දුම්රිය මාර්ගය ඇතුළු මාර්ග කිහිපයක දුම්රිය ධාවන කටයුතුවලට බාධා එල්ල වී තිබේ. දුම්රිය රියදුරන් පිරිසක් අද(05) දිනයේ සේවයට වාර්තා නොකිරීම ඊට හේතුව බව දුම්රිය ගමනාගමන අධිකාරී එල්.ඒ.ආර්. රත්නායක මහතා සඳහන් කළේය. දුම්රිය බලවේග කට්ටලවල රියදුරන් පිරිසක් මෙලෙස අද දිනයේ සේවය වාර්තා කර නොමැති බව වාර්තා වේ. ඊයේ රාත්‍රී දුම්රිය නියාමකවරයෙකු රියදුරෙකුට පහරදීමේ සිදුවීමක් මෙම තත්ත්වයට හේතු වී ඇති බව රත්නායක මහතා ප්‍රකාශ කළේය.", "URL": "https://sinhala.adaderana.lk/news.php?nid=24768", "Category": null, "Parent URL": null}