{"Source": "Adaderana", "Timestamp": "December 9, 2016 10:32 am", "Headline": "යතුරුපැදිය පෙරළී තවත් මල් කැකුලක්  මිලිනවෙයි", "News Content": "කතරගම - බුත්තල මාර්ගයේ වල්ලිඅම්මාආර ප්‍රදේශයේදී සිදු වූ රිය අනතුරකින් කුඩා දරුවෙකු මියගොස් තිබේ.බුත්තල දෙසට ධාවනය වූ යතුරුපැදියක් මර්ගය හරහා පෙරළීයාමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ යතුරුපැදිකරු, පසුපැදිකරු සහ පස් හැවිරිදි ළමයෙකු ප්‍රතිකාර සඳහා බුත්තල රෝහලට ඇතුළත් කර ඇත.එහිදී ළමයා මියගොස් ඇති බව පොලිසිය සඳහන් කළේය.තුවාල ලැබූ අනෙක් දෙදෙනා වැඩිදුර ප්‍රතිකාර සඳහා මොණරාගල රෝහල වෙත මාරුකර යවා ඇති අතර අනතුර සම්බන්ධයෙන් ගෝනගංආර පොලිසිය වැඩිදුර විමර්ශන සිදු කරයි.අනුරාධපුර, පුසියම්කුලම , 04 කණුව ප්‍රදේශයේදී බස් රථයක ගැටී තුන් හැවිරිදි දරුවෙකුද මියගොස් තිබේ.", "URL": "https://sinhala.adaderana.lk/news.php?nid=66872", "Category": null, "Parent URL": null}