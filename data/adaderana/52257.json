{"Source": "Adaderana", "Timestamp": "June 26, 2015 09:19 am", "Headline": "දැරිය මරා මවත් මැරෙන්න හදලා", "News Content": "ඇල්ල, කීනලන්වත්ත ප්‍රදේශයේදී කුඩා දැරියක ඝාතනය කර තිබේ.සිය මව විසින් ගෙල සිර කර එම දැරිය ඝාතනය කර ඇති බව පොලිසිය පැවසුවේය. ඝාතනයට ලක්ව ඇත්තේ අදාළ ප්‍රදේශයේ වතු නිවාසයක සිටි අවුරුදු දෙක හමාරක් පමණ වයසැති දැරියකි.දැරිය ඝාතනය කොට මවද ගෙල සිර කරගෙන සියදිවි හානිකර ගැනීමට උත්සාහ දරා ඇති අතර ප්‍රදේශවාසීන් විසින් ඇය බේරාගෙන ඇති බව සඳහන්ය. අනතුරුව ඇය දෙමෝදර රෝහලට ඇතුළත් කර ඇති අතර වැඩිදුර ප්‍රතිකාර සඳහා බදුල්ල මහ රෝහලට මාරුකර යවා ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=52257", "Category": null, "Parent URL": null}