{"Source": "Adaderana", "Timestamp": "September 5, 2018 07:38 am", "Headline": "තවත් ගුවන් ප්‍රහාරයක්", "News Content": "සිරියාවේ ඉඩ්ලිබ් ප්‍රදේශයට රුසියාව විසින් ගුවන් ප්‍රහාර එල්ල කර තිබේ. ඉඩ්ලිබ් ප්‍රදේශය ඇතුළු වයඹ දිග ප්‍රදේශයේ සිටින කැරලිකරුවන් ඉලක්ක කරගනිමින් මෙම ප්‍රහාරය එල්ල කර ඇති බව විදෙස් මාධ්‍ය සඳහන් කළේය. අදාළ කැරලිකරුවන් විසින් සිරියාවේ ඉඩ්ලිබ් ප්‍රදේශයේ තිබෙන රුසියා හමුදා මුරපොලවල් වෙත ප්‍රහාර එල්ල කරන බව රුසියාවේ ක්‍රෙම්ලින ප්‍රකාශක දිමිත්‍රි පෙස්කෝ පවසා ඇත. සිරියාවේ ඉඩ්ලිබ් ප්‍රදේශය ඉලක්ක කර ගනිමින් රුසියාව සහ ඉරානය සිරියානු රජයේ හමුදා සමඟ එක්ව නොසැලකිලිමත් ප්‍රහාරයකට සූදානම් වන බවට අමෙරිකානු ජනාධිපතිවරයා ඊයේ (04) දිනයේ අනතුරු අඟවා ඇත. කිසියම් ආකාරයකින් සිරියානු හමුදා මෙම ප්‍රහාර එල්ල කලහොත් එය බරපතල මානවවාදී අත්වැරද්දක් වනු ඇති බව ට්විටර් පණිවිඩයක් නිකුත් කරමින් ට්‍රම්ප් ප්‍රකාශ කර තිබුණේය. කෙසේවෙතත් ක්‍රෙම්ලින ප්‍රකාශක දිමිත්‍රි පෙස්කෝ ඊයේ දිනයේ ප්‍රකාශ කර තිබුණේ අදාළ අනතුරු ඇඟවීම් රුසියාව ප්‍රතික්ෂේප කරන බවයි.", "URL": "https://sinhala.adaderana.lk/news.php?nid=95550", "Category": null, "Parent URL": null}