{"Source": "Adaderana", "Timestamp": "July 15, 2013 10:21 am", "Headline": "කුලියට ගත් වාහන 13ක් උකස් කරලා", "News Content": "කුලී පදනම යටතේ ගත් වාහන ව්‍යාජ ලිපි ලේඛන සකස් කරමින් උකස් කිරීමේ ජාවාරමක නිරත වූ පුද්ගලයෙකු යාපනය ප්‍රදේශයේ දී අත්අඩංගුවට ගෙන තිබේ. අදාළ පුද්ගලයා විසින් උකස් කරන ලද මෝටර් රථ 6ක් සහ වෑන් රථ 3ක්ද සිය භාරයට ගත් බව පොලීසිය පවසයි. සැකකරු විසින් කඩවත ප්‍රදේශයේ පුද්ගලයෙකුගෙන් වාහන 13 ක් කුලියට ගෙන යාපනය ප්‍රදේශයේ පුද්ගලයින්ට උකස් කර ඇති බවට පොලීසියට පැමිණිලි ලැබී තිබුණි. ඒ අනුව අත්අඩංගුවට ගත් පුද්ගලයා යාපනය - පැට්‍රික් පාර ප්‍රදේශයේ පදිංචි 23 හැවිරිදි අයෙකි. ඔහු අද(15) යාපනය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=35788", "Category": null, "Parent URL": null}