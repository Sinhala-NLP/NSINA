{"Source": "Adaderana", "Timestamp": "April 4, 2019 12:15 pm", "Headline": "කාඩිෆ් සිටි පරදා මැන්චෙස්ටර් සිටි පාපන්දු කණ්ඩායමට ජය", "News Content": "එංගලන්ත ප්‍රිමියර් ලීග් පාපන්දු තරගාවලියේ ඊයේ (03) පැවැති තරගයකින් ජය වාර්තා කිරීමට මැන්චෙස්ටර් සිටි පාපන්දු කණ්ඩායම සමත් වුණි. ඒ කාඩිෆ් සිටි පාපන්දු කණ්ඩායම පරාජයට පත් කරමිනි. තරගයේ පළමු අර්ධයේ 6 වන මිනිත්තුවේදී ක්‍රියාත්මක වු මැන්චෙස්ටර් සිටි පාපන්දු කණ්ඩායම සිය පළමු ගෝල වාර්තා කිරීමට සමත් වුණි. අනතුරුව තරගයේ වැඩි වේලාවක් යන තෙක් ගෝල වාර්තා කිරීමට දෙපිලටම නොහැකි වු අතර පලමු අර්ධය අවසන් වීමට පෙර එනම් 44 වන මිනිත්තුවේදී මැන්චෙස්ටර් සිටි පාපන්දු කණ්ඩායම තවත් ගෝලයක් වාර්තා කළේය. එම අර්ධයේදී ප්‍රතිවාදී කාඩිෆ් සිටි කණ්ඩායමට කිසිදු ගෝලයක වාර්තා කිරීමට නොහැකි වු අතර තරගයේ පළමු අර්ධය අවසන් වුණේ ගෝල 2ට 0ක් ලෙස මැන්චෙස්ටර් සිටි පාපන්දු කණ්ඩායම ඉදිරියෙන් තබමිනි. අනතුරුව ආරම්භ වූ තරගයේ දෙවන අර්ධයේදී දෙපිළටම ගෝල වාර්තා කිරීමට නොහැකි වු අතර තරගය අවසන් වුණේ ගෝල 2ට 0 ලෙස මැන්චෙස්ටර් සිටි පාපන්දු කණ්ඩායමට ජය හිමි කර දෙමිනි.", "URL": "https://sinhala.adaderana.lk/news.php?nid=107358", "Category": null, "Parent URL": null}