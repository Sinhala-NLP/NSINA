{"Source": "Adaderana", "Timestamp": "September 2, 2019 10:57 am", "Headline": "ටිපර්වලට ගල් ගහන්න ගිය පිරිසක් පොලීසියෙන් පලවා හරී", "News Content": "අරුවක්කාලු කසළ අංගනය දක්වා කසළ ප්‍රවාහනය කරමින් තිබූ ටිපර් රථ වලට ගල් ප්‍රහාරයන් එල්ල කිරීමට සුදානම් වූ පිරිසක්ව පුත්තලම පොලීසියේ නිලධාරීන් විසින් පලවා හැර ඇත. ඊයේ (01) රාත්‍රීයේ පුත්තලම - එළුවන්කුලම මාර්ගයේ කලපු තීරයේ මෙම පිරිස එක් රැස්වී සිට ඇත. කොළඹ සිට අරුවක්කාළු දක්වා කසල ප්‍රවාහනය කරන ටිපර් රථ වලට පහර දීම සදහා කිසියම් පිරිසක් සුදානමින් සිටින බවට වූ තොරතුරක් පොලිස් බුද්ධි අංශයට ලැබී ඇත. ඒ අනුව ක්‍රියාත්මක වී පොලිස් නිලධාරීන් එම ස්ථානයට ගොස් ඔවුන් පලවා හැරීමට කටයුතු කර ඇත. මේ සදහා යුධ සහ නාවුක හමුදා භටයින්ගේ සහායද පොලීසියට ලැබී ඇත. කෙසේ වෙත්ත 01 වැනිදා රාත්‍රියේ කසල පටවා ගත් ටිපර් රථ 28 ක් කොළඹ සිට අරුවක්කාලු අංගනය දක්වා පැමිණ ඇත.", "URL": "https://sinhala.adaderana.lk/news.php?nid=118052", "Category": null, "Parent URL": null}