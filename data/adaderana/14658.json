{"Source": "Adaderana", "Timestamp": "March 6, 2011 10:08 pm", "Headline": "අයර්ලන්තය පරදා ඉන්දියාවට කඩුලු 5ක ජයක්", "News Content": "2011 ලෝක කුසලානය වෙනුවෙන් ඉන්දියාව හා අයර්ලන්තය අතර අද(06)පැවති තරගයෙන් කඩුලු 5 ක ජයක් ලැබීමට ඉන්දියානු කණ්ඩායමට හැකිවිය. ඒ ඉන්දියාවේ බැංගලෝර්හි පැවති ලෝක කුසලාන තරගාවලියේ 22 වන තරගයේදීය. අද තරගයේ කාසියේ වාසිය දිනාගත් ඉන්දීය කණ්ඩායම ප්‍රථමයෙන් පන්දුවට පහරදීම සඳහා අයර්ලන්ත කණ්ඩායමට ආරාධනා කරන ලදී. ඒ අනුව අයර්ලන්ත කණ්ඩායම පන්දුවාර 47 යි පන්දු 5 දී සියලුදෙනාම දැවී ලකුණු 207 ක් රැස් කිරීමට සමත්විය. අනතුරුව පිටියට පිවිසි ඉන්දීය කණ්ඩායම පන්දුවාර 46 ක් තුළ කඩුලු 5 ට ලකුණු 210 ක් රැස් කරමින් මෙම තරගය ජයග්‍රහණය කරන ලදී.", "URL": "https://sinhala.adaderana.lk/news.php?nid=14658", "Category": null, "Parent URL": null}