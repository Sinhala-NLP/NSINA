{"Source": "Adaderana", "Timestamp": "April 29, 2017 10:14 am", "Headline": " ඝාතන සැකකරුවන් 2ක් දැලේ ", "News Content": "ද්විත්ව මනුෂ්‍ය ඝාතනයක් සිදුකිරීම සම්බන්ධයෙන් පුද්ගලයින් දෙදෙනෙකු නවගමුව, කොතලාවල, පාසල් මාවත ප්‍රදේශයේදී අත්අඩංගුවට ගෙන තිබේ.නවගමුව ප්‍රදේශයේදී වෙඩි තබා පුද්ගලයින් දෙදෙනෙකු ඝාතනය කිරීමට අදාළව අදාළ සැකකරුවන් හට චෝදනා එල්ල වී තිබූ බව පොලීසිය පැවසුවේය.අත්අඩංගුවට ගන්නා අවස්ථාවේදී ඔවුන් සතුව තිබී ටී 56 වර්ගයේ ගිනි අවියක් සහ එහි උණ්ඩ 08ක් සොයාගත් බව සඳහන්ය.අත්අඩංගුවට ගෙන ඇත්තේ දැඩිගමුව හා කඩුවල ප්‍රදේශ වල පදිංචි 29 හා 37 හැවිරිදි පුද්ගලයින් දෙදෙනෙකි.සැකකරුවන් අද(29) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර නවගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72607", "Category": null, "Parent URL": null}