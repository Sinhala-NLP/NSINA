{"Source": "Adaderana", "Timestamp": "November 25, 2014 08:44 am", "Headline": "ජනපති නේපාලයට යයි", "News Content": "නේපාලයේ පැවැත්වෙන සාර්ක් රාජ්‍ය නායක සමුළුව සඳහා සහභාගී වීමට ජනාධිපති මහින්ද රාජපක්ෂ මහතා දිවයිනෙන් පිටත්ව යාමට නියමිතය. නේපාලයේ කත්මන්ඩු නුවර පැවැත්වෙන 18 වන සාර්ක් රාජ්‍ය නායක සමුළුව සඳහා දකුණු ආසියානු කලාපයේ රාජ්‍ය නායකයින් ඇතුළු නියෝජිතයින් රැසක් සහභාගී වී සිටිති. ජනාධිපති මහින්ද රාජපක්ෂ මහතා සාර්ක් රාජ්‍ය නායක සමුළුව ඇමතීමට නියමිත අතර මෙම සංචාරයේ දී රාජ්‍ය නායකයින් කිහිපදෙනෙකු සමග ද්වීපාර්ශවික සාකච්ඡා පැවැත්වීමට ද නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=47583", "Category": null, "Parent URL": null}