{"Source": "Adaderana", "Timestamp": "March 9, 2018 06:54 pm", "Headline": "පාසල් සිසුන්ට මත්ද්‍රව්‍ය විකිණුව 02ක් කොටුවෙයි", "News Content": "යාපනයේ නෙල්ලිඅඩි ප්‍රදේශයේ පාසලක පාසල් සිසුන්ට මාවා බුලත්විට හා බාබුල් අලෙවි කළ පුද්ගලයින් දෙදෙනෙකු නෙල්ලිඅඩි පොලීසිය විසින් අද (09) අත්අඩංගුවට ගෙන තිබේ. පොලිස් විශේෂ විමර්ශන ඒකකයේ නිලධාරීන්ට ලැබුණු තොරතුරක් මත ඔවුන් සාමාන්‍ය ඇදුමින් සැරසී පාසල අවට ගැවසෙමින් සිටියදී මෙම සැකකරුවන් දෙදෙනා පැමිණ පාසල් සිසුන්ට එම මත්ද්‍රව්‍ය අලෙවි කරමින් සිටියදී අත් අඩංගුවට ගෙන ඇත. අත්අඩංගුවට ගත් සැකකරුවන් නෙල්ලිඅඩි පොලීසිය වෙත රැගෙනවිත් ඇති අතර ඔවුන් දෙදෙනාව අධිකරණය වෙත ඉදිරිපත් කිරීමට පොලීසිය විසින් පියවර ගෙන තිබේ.", "URL": "https://sinhala.adaderana.lk/news.php?nid=85430", "Category": null, "Parent URL": null}