{"Source": "Adaderana", "Timestamp": "August 17, 2017 02:09 pm", "Headline": "නව ව්‍යවස්ථාවක් සම්පාදනයට රජයට ජනවරමක් නෑ", "News Content": "නව ව්‍යවස්ථාවක් සම්පාදනය කිරීම සඳහා වත්මන් රජයට ජනවරමක් ලැබී නොමැති බව මොහාන් සමරනායක මහතා පවසයි. කොළඹ පැවති සම්මන්ත්‍රණයකට එක්වෙමින් ඔහු මේ බව කියා සිටියේය. මේ අතර ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කමිටු සභාපති ලාල් විජේනායක මහතා මාතලේ ප්‍රදේශයේ පැවති සම්මන්ත්‍රණයකදී සඳහන් කළේ, දේශපාලඥයින්ගේ ප්‍රකාශ හේතුවෙන් ජනතාව තුළ ව්‍යවස්ථා සම්පාදන ක්‍රියාවලිය පිළිබඳව පැහැදීමක් නොමැති බවයි.", "URL": "https://sinhala.adaderana.lk/news.php?nid=76398", "Category": null, "Parent URL": null}