{"Source": "Adaderana", "Timestamp": "August 19, 2016 12:30 pm", "Headline": "  සිරුර තවමත් අතුරුදන්-සොයා මෙහෙයුම් තවදුරටත්", "News Content": "අහුංගල්ල, බණ්ඩාරවත්ත ප්‍රදේශයේ මුහුදේ ගිළී අතුරුදන්වූවන්ගෙන් එක් අයෙකුගේ මළ සිරුර මෙතෙක් සොයාගෙන නොමැති බව පොලීසිය පවසයි.එම මළ සිරුර සෙවීමේ කටයුතු පොලීසිය, නාවික හමුදාව සහ ප්‍රදේශවාසීන් එක්ව තවදුරටත් සිදු කරන බව වාර්තා වෙයි.අතුරුදන්වූ පුද්ගලයින් දෙදෙනාගෙන් එක් අයෙකුගේ මළ සිරුරක් ඊයේ(18) බණ්ඩාරවත්ත වෙරළ තීරයට ගොඩගසා තිබියදී පොලීසිය විසින් සොයා ගෙන තිබේ.ඔහු අහුංගල්ල, කූඩුවහන්දිය ප්‍රදේශයේ පදිංචිව සිටි 18 හැවිරිදි අයෙකු බව අහුංගල්ල පොලීසිය පවසයි.පසුගිය බදාදා මුහුදේ දියනෑමට ගොස් සිටියදී දියේ ගිළී කාන්තාවන් දෙදෙනෙකු මියගිය අතර තරුණයින් දෙදෙනෙකු අතුරුදන්ව තිබුණි.", "URL": "https://sinhala.adaderana.lk/news.php?nid=63225", "Category": null, "Parent URL": null}