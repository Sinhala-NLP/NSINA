{"Source": "Adaderana", "Timestamp": "October 30, 2012 10:25 am", "Headline": " වෙළඳසැලකින් මළ සිරුරු 2 ක් මතුවෙයි", "News Content": "ආගරපතන, හෝල්බෲක් ප්‍රදේශයේ වෙළෙඳසැලක තිබී අභිරහස් ලෙස මියගිය තරුණයන් දෙදෙනෙකුගේ මළ සිරුරු සොයාගෙන තිබේ. අද (30) උදෑසන 8.00 පමණ අදාළ මළ සිරුරු සොයාගෙන ඇති බව පොලීසිය සඳහන් කළේය. මියගිය තරුණයන් දෙදෙනා අදාළ වෙළෙඳසැලේ සේවකයන් බව සඳහන්ය. 19 හැවිරිදි ආගරපතන ප්‍රදේශයේ පදිංචිකරුවෙකු සහ 21 හැවිරිදි ලිඳුල ප්‍රදේශයේ පදිංචිකරුවෙකු මෙලෙස මියගොස් ඇති බව පොලීසිය පැවසුවේය. මෙම තරුණයන් දෙදෙනාගේ මරණයන්ට හේතුව මෙතෙක් අනාවරණය කරගෙන නොමැති බව පොලීසිය සඳහන් කළේය. ආගරපතන පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28741", "Category": null, "Parent URL": null}