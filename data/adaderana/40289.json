{"Source": "Adaderana", "Timestamp": "January 12, 2014 10:25 am", "Headline": "පියා තිරි‍සනෙක් වෙයි", "News Content": "මව රැකියාවක් සඳහා විදේශ ගත වී සිටින අතර තුර වයස අවුරුදු 17 ක් වන තම දියණියව දුෂණය කළ බව කියන පියෙකු අත්අඩංගුවට ගෙන ඇති බව මුන්දලම පොලීසිය පවසයි. අත්අඩංගුවට ගෙන ඇත්තේ මදුරන්කුලිය - වේළුසුමනපුර පදිංචි 51 හැවිරිදි අයෙකු බව අප වාර්තාකරු කියයි. පසුගිය වසර 03 ක කාලය තුළ තම පියා විසින් තමන්ව වරින් වර තමන්ව දුෂණය කළ බවත්,ඇතැම් දිනවල විවිධ අපචාර කටයුතු සඳහා යොමු කර ගත් බවත් අතවරයට පත්ව ඇති තරුණිය පොලීසිය හමුවේ පවසා ඇත. මව විදේශ ගත වු දින සිට තමන් මෙම අතවරයට මුහුණ දුන් බවද ඇය පවසා තිබේ. තරුණියගේ මව තවමත් විදේශ ගතවී සිටී. තම පියාට එරෙහිව දියණිය විසින් කරන ලද පැමිණිල්ලට අනුව සැකකරු අත්අඩංගුවට ගත් බව පොලීසිය කියයි. අතවරයට පත්ව ඇති බව කියන තරුණියව වෛද්‍ය පරීක්ෂණයක් සඳහා පුත්තලම මුලික රෝහලට ඇතුළත් කර ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතය. මුන්දලම පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=40289", "Category": null, "Parent URL": null}