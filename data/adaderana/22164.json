{"Source": "Adaderana", "Timestamp": "February 16, 2012 02:45 pm", "Headline": "ලෝක කුසලානයට හානියක් නෑ", "News Content": "1996 දී ශ්‍රී ලංකා කණ්ඩායම විසින් දිනාගත් ක්‍රීකට් ලෝක කුසලානය නැවත ආරක්ෂා සහිතව ශ්‍රී ලංකා ක්‍රීකට් ආයතන මූලස්ථානය වෙත රැගෙන ආ බව එම ආයතනය නිවේදනයක් නිකුත් කරමින් සඳහන් කරයි. එම කුසලානය හා ශ්‍රී ලංකා ක්‍රීකට් කණ්ඩායම දිනාගත් තවත් කුසලාන 30 ක් පසුගිය දා අනුරාධපුර ඔයාමඩු ප්‍රදේශයේ පැවැති දැයට කිරුළ ප්‍රදර්ශනයේ දී මහජන ප්‍රදර්ශනයට තබා තිබිණි. එහිදි ක්‍රීකට් ලෝක කුසලානයට ප්‍රවාහනය අතරතුර හානි සිදුව ඇති බවට යම් ආරංච් මාර්ග සදහන් කර තිබිණි. කෙසේවෙතත් මෙම වාර්තා අසත්‍ය බවත් ඇතැම් පාර්ශව ජනතාව මුලා කිරිමේ අරමුණින් එම ආරංචි පතුරුවන්නට ඇති බවත් ක්‍රීකට් ආයතනය විසින් නිකුත් කළ නිවේදනයේ සඳහන් වේ.", "URL": "https://sinhala.adaderana.lk/news.php?nid=22164", "Category": null, "Parent URL": null}