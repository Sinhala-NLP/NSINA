{"Source": "Adaderana", "Timestamp": "November 18, 2013 04:58 pm", "Headline": "අනුරාධපුර - කැබිතිගොල්ලෑව පෞද්ගලික බස් වර්ජනයක් ", "News Content": "අනුරාධපුරයේ සිට වව්නියාව සහ කැබිතිගොල්ලෑව දක්වා මාර්ගවල ධාවනය කෙරෙන පෞද්ගලික බස් රථ වර්ජනයක නිරත වී තිබේ. දුර ගමන් සේවා බස් රථ වලට අනුරාධපුර නගරය හරහා නියම කර ඇති මාර්ගයෙන් ධාවනය නොකිරීමට විරෝධය පළ කරමින් අද(18) උදෑසන වර්ජනය ආරම්භ කර තිබු බව වාර්තා වෙයි. දුර ගමන් බස් රථ නගරය හරහා ගමන් කිරීම හේතුවෙන් තම බස් රථ වලට මගීන්ගේ පැමිණීම අඩු වී ඇති බව වර්ජනයට එක්වූවන් පවසයි. එබැවින් දුර ගමන් සේවා බස් රථ සඳහා ලබා දී ඇති මාර්ගයේ එම බස් රථ ධාවනයට පියවර ගන්නා ලෙස බස් හිමියන් ජාතික ගමනාගමන කොමිසමෙන් ඉල්ලීමක් කරයි.", "URL": "https://sinhala.adaderana.lk/news.php?nid=38940", "Category": null, "Parent URL": null}