{"Source": "Adaderana", "Timestamp": "June 22, 2019 03:31 pm", "Headline": "පාලනයෙන් ගිලිහුණු ත්‍රීරෝද රථය මාර්ගයෙන් ඉවතට-කතක් ජීවිතක්ෂයට", "News Content": "මීගමුව - මීරිගම ප්‍රධාන මාර්ගයේ පොත්තෝඩේ සුසාන භූමිය ඉදිරිපිටදී සිදුවූ අනතුරකින් කාන්තාවක් මියගොස් තවත් තිදෙනෙකු තුවාල ලබා ඇත. ධාවනය වෙමින් තිබූ ත්‍රී රෝද රථයට ඉදිරියෙන් සුනඛයෙකු මාර්ගය හරහා ගමන් කිරීමේදී එහි රියදුරුට වේගය පාලනය කරගත නොහැකිව මාර්ගයේ පෙරලීයාමෙන් අනතුර සිදුව ඇති බව සඳහන්ය. එම අවස්ථාවේදී ත්‍රී රෝද රථය පිටුපස ගමන් කළ කාන්තාව ඉන් ඉවතට විසි වී යාමෙන් බරපතළ තුවාල ලබා මීගමුව රෝහලට ඇතුලත් කිරීමේදී මියගොස් ඇත. මියගොස් ඇත්තේ කටාන, අන්දරගහ පාර ප්‍රදේශයේ පදිංචිව සිටි 72 හැවිරිදි කාන්තාවකි. අනතුරින් ත්‍රී රෝද රථයේ රියදුරු සහ ළමුන් දෙදෙනෙකු සුළු තුවාල ලබා ඇති බව පොලීසිය පැවසුවේය. මේ සම්බන්ධයෙන් කටාන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=112549", "Category": null, "Parent URL": null}