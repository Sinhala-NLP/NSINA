{"Source": "Adaderana", "Timestamp": "April 8, 2013 08:44 am", "Headline": "කැබ් රියේ ගැටී යතුරුපැදිකරුවෙක් මරුට", "News Content": "අම්බලන්තොට, දෙහිගහලන්ද ප්‍රදේශයේ සිදුවූ අනතුරකින් පුද්ගලයෙකු මියගොස් තිබේ. යතුරුපැදියක් සහ කැබ් රථයක් එකිනෙක ගැටීමෙන් අද (08) පෙරවරුවේ අනතුර සිදුව ඇති බව අම්බලන්තොට පොලීසිය පැවසුවේය. යතුරුපැදියේ ගමන් ගත් පුද්ගලයා අනතුරෙන් එම ස්ථානයේදීම මියගොස් තිබේ. මියගිය පුද්ගලයා හම්බන්තොට, පල්ලෙමළල ප්‍රදේශයේ පදිංචි පුද්ගලයෙකි. කැබ් අථයේ රියදුරු අත්අඩංගුවට ගෙන ඇති බව අම්බලන්තොට පොලීසිය පැවසුවේය.", "URL": "https://sinhala.adaderana.lk/news.php?nid=33093", "Category": null, "Parent URL": null}