{"Source": "Adaderana", "Timestamp": "October 22, 2016 08:26 am", "Headline": " බෝක්කුවක් කඩා වැටී ගමනාගමනයට බාධා", "News Content": "ගොඩකවෙල, පල්ලෙබැද්ද ප්‍රදේශයේ බෝක්කුවක් කඩා වැටීමෙන් එම මාර්ගයේ වාහන ගමනාගමනයට බාධා පැමිණ තිබේ.පොලීසිය පවසන්නේ පල්ලෙබැද්ද-වැලිගෙපොළ හරහා බලංගොඩට ගමන්ගන්නා මාර්ගයේ මෙය සිදුව ඇති බවයි.එම මාර්ගයේ බඹරගස්තැන්න ප්‍රදේශයේ පැවති බෝක්කුවක් කඩාවැටී ඇති බව පොලීසිය පවසයි.මේ හේතුවෙන් අදාළ මාර්ගයේ වාහන ගමනාගමනය සිදුකළ නොහැකි බව සඳහන්ය.එම මාර්ගයේ ගමන්ගන්නා වාහන ගොඩකවෙල හරස් මාර්ග හන්දියේ සිට ඇම්බෑවෙල හන්දිය දක්වා විකල්ප මාර්ග ඔස්සේ ගමන්ගන්නා ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=65273", "Category": null, "Parent URL": null}