{"Source": "Adaderana", "Timestamp": "July 4, 2016 04:12 pm", "Headline": " අධිකරණය ඉදිරිපිට යකා නැටූ අයට වැඩ වරදියි", "News Content": "දඹුල්ල මහේස්ත්‍රාත් අධිකරණය ඉදිරිපිට කලහකාරී ලෙස හැසුරුණු පුද්ගලයින් දෙදෙනෙකු අත්අඩංගුවට ගෙන තිබේ.ඔවුන් කලහකාරී ලෙස හැසිරෙමින් තවත් අයෙකුට වෙඩි තැබීමට උත්සහ කර ඇති බව වාර්තා වෙයි.එහිදී ප්‍රදේශවාසීන්ගේ සහය ඇතිව දඹුල්ල මහේස්ත්‍රාත් අධිකරණයේ ආරක්ෂක නිලධාරීන් අදාළ පුද්ගලයින් අත්අඩංගුවට ගෙන දඹුල්ල පොලීසියට භාරදී තිබේ.පුද්ගලික ආරවුලක් මත ඔවුන් මෙලෙස වෙඩි තබන්නට උත්සහ ගෙන ඇති බව පොලීසිය සඳහන් කළේය.අත්අඩංගුවට ගත් සැකකරුවන් දඹුල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර දඹුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=61757", "Category": null, "Parent URL": null}