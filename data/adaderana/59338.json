{"Source": "Adaderana", "Timestamp": "April 20, 2016 09:02 am", "Headline": "අකුණු සැර වැදී නිවස ගිනි ගනියි", "News Content": "අකුණු සැර වැදීමකින් අවිස්සාවේල්ල, හේවාඉන්න ප්‍රදේශයේ නිවසක ගින්නක් හටගෙන තිබේ.කෙසේවෙතත් පොලීසිය හා ප්‍රදේශවාසීන් එක්ව ගින්න මැඩ පවත්වා ඇති බව සඳහන්ය.ජීවිත හානි කිසිවක් සිදුව නොමැති අතර සිදූවූ දේපළ හානිය මෙතෙක් තක්සේරු කර නොමැති බව පොලීසිය පවසයි.අකුණු සැර වැදීමත් සමඟ නිවසේ විදුලි පංකාවකින් විදුලිය කාන්දුවීමත් සමඟ ගින්න හටගෙන ඇති අතර අවිස්සාවේල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59338", "Category": null, "Parent URL": null}