{"Source": "Adaderana", "Timestamp": "October 28, 2018 01:27 pm", "Headline": "ප්‍රජාතන්ත්‍ර විරෝධී ක්‍රියා සොයන්න විශේෂ කමිටුවක්", "News Content": "වර්තමානයේ රට තුළ ප්‍රජාතන්ත්‍ර විරෝධීව සිදුව ක්‍රියා පිළිබඳ සොයා බැලීමට විශේෂ කමිටුවක් පත් කිරීමට තීරණය කර තිබේ. ජනාධිපතිවරයා සහ අග්‍රාමාත්‍යවරයාගේ උපදෙස් මත එම කමිටුව පත් කිරීමට නියමිත බව පාර්ලිමේන්තු මන්ත්‍රී උදය ගම්මන්පිල මහතා සඳහන් කළේය. එක්සත් ජනතා නිදහස් සන්ධානයේ පාර්ලිමේන්තු මන්ත්‍රීවරුන් සමඟ පැවති සාකච්ඡාවකදී මේ පිළිබඳව තීරණය වූ බව උදය ගම්මන්පිල මන්ත්‍රීවරයා සඳහන් කළේය. මේ අතර කඩිනමින් පාර්ලිමේන්තු මැතිවරණයක් ගෙන ඒමට කටයුතු කරන බව පාර්ලිමේන්තු මන්ත්‍රී මහින්ද යාපා අබේවර්ධන මහතා සඳහන් කළේය. වත්මන් අග්‍රාමාත්‍යවරයාට පාර්ලිමේන්තුවේ 120 දෙනෙකුට වැඩි පිරිසක් සහය පල කර ඇති බව පාර්ලිමේන්තු මන්ත්‍රී රෝහිත අබේගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=98356", "Category": null, "Parent URL": null}