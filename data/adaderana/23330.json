{"Source": "Adaderana", "Timestamp": "April 6, 2012 04:01 pm", "Headline": "හදිසි අනතුරු වැඩිම මාසය අප්‍රේල් මාසයයි ", "News Content": "වසරේ වැඩිම හදිසි අනතුරු සිදුවන මාසය අප්‍රේල් මාසය බව සෞඛ්‍ය අමාත්‍යාංශය පවසයි. අලුත් අවුරුද්ද හේතුවෙන් ගිණිකෙලි අනතුරුවල කැපීපෙනෙන ඉහළ යාමක් අප්‍රේල් මාසය තුළ දක්නට ලැබෙන බව එම අමාත්‍යාංශය පෙන්වා දෙයි. ගිණිකෙලි හේතුවෙන් අවුරුදු 15ට අඩු දරුවන් වැඩි වශයෙන් අනතුරුවලට ලක්වන බව එම අමාත්‍යාංශය සඳහන් කරයි. එමෙන්ම බීමත් රියදුරන් හේතුවෙන් මාර්ග අනතුරුවල ද කැපී‍ පෙනෙන ඉහළ යාමක් දක්නට ලැබෙන බව සෞඛ්‍ය අමාත්‍යාංශය පවසයි. මේ හේතුවෙන් අනතුරු වළක්වා ගැනීමට අවුරුදු සමයේ දී සැලකිලිමත් විය යුතු බව එම අමාත්‍යාංශය කියා සිටියි.", "URL": "https://sinhala.adaderana.lk/news.php?nid=23330", "Category": null, "Parent URL": null}