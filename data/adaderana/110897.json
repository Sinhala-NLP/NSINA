{"Source": "Adaderana", "Timestamp": "May 29, 2019 11:40 am", "Headline": "දහසකට ආසන්න පුද්ගල ඝාතන සැකකරුවන් පිරිසක් අත්අඩංගුවට", "News Content": "බ්‍රසීල ආරක්ෂක අංශ විසින් සිදුකළ විශේෂ මෙහෙයුමකදී පුද්ගල ඝාතනවලට සම්බන්ධ සැකකරුවන් දහසකට ආසන්න පිරිසක් අත්අඩංගුවට ගෙන ඇත. ඊයේ (28) දිනයේ එරට සියළු ප්‍රදේශ ආවරණය වන පරිදි මෙම සෝදිසි මෙහෙයුම සිදුකර ඇති බව විදෙස් මාධ්‍ය වාර්තා කළේය. ඒ අනුව අදාල මෙහෙයුමේදී සැකකරුවන් 968 දෙනෙකු අත්අඩංගුවට ගැනීමට හැකි වී ඇති බව බ්‍රසීල පොලිස් ප්‍රධානීන් ප්‍රකාශ කර ඇත. පසුගිය අගෝස්තු මාසයේදී ද බ්‍රසීල ආරක්ෂක අංශ සිදුකළ මෙවැනිම සෝදිසි මෙහෙයුමකදී පුද්ගල ඝාතනවලට සම්බන්ධ සැකකරුවන් 3000ක පමණ පිරිසක් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=110897", "Category": null, "Parent URL": null}