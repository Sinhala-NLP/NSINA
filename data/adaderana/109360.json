{"Source": "Adaderana", "Timestamp": "May 6, 2019 12:36 pm", "Headline": "රජය බුද්ධි අංශ ඔච්චමට ගත්තා-රොෂාන් රණසිංහ", "News Content": "බුද්ධි අංශ ලබාදුන් වාර්තා නොසලකා හරිමින් ආණ්ඩුව කටයුතු කිරීම හේතුවෙන් මෙවැනි ව්‍යවසනයක් සිදුවූ බවට එක්සත් ජනතා නිදහස් සන්ධාන පාර්ලිමේන්තු මන්ත්‍රී රොෂාන් රණසිංහ මහතා චෝදනා කරයි. ඊයේ(05) පස්වරුවේ පොළොන්නරුව එක්සත් ජනතා නිදහස් සන්ධාන පක්ෂ කාර්යාලයේ පැවති මාධ්‍ය හමුවකදී ඔහු මේ බව සඳහන් කළේය. ත්‍රස්ථවාදය අද ඊයේ පැමිණි දෙයක් නොවන බවත් වසර 30ක් පැවති බිහිසුණුම ත්‍රස්ථවාදය මහින්ද රාජපක්ෂ මහතාගේ නායකත්වය යටතේ, සම්පූර්ණයෙන් අවසන් කළ බවත්, ජනතාවට නිදහසේ සිටිය හැකි අවස්ථාවක් හිමි කර දුන් බව ද පැවසු මන්ත්‍රීවරයා, නමුත් වත්මන් ආණ්ඩුව වසර 4 හමාරක් වැනි කාලයක් තුළ රට ඊටත් වඩා බිහිසුණු තත්ත්වයකට ඇඳ දැමූ බව ද කියා සිටියේය. වසර 4 හමාරක් 5ක් රටේ ජාතික ආරක්ෂව තිබුණේ කෙබඳු තැනක ද යන්න ප්‍රශ්න කර සිටි මන්ත්‍රීවරයා, හිටපු හා වත්මන් හමුදාපතිවරුන් පවා බුද්ධි අංශ පවා දුන් බවත් ආරක්ෂක අංශ වත්මන් ආණ්ඩුවේ පාලන කාලය තුළ නොසැලකිල්ලට භාජනය වු බව පවසා සිටියේය. පසුගිය දිනවලත් බුද්ධි අංශ වාර්තා ලබා දෙන විටත් එය කණකට හෝ නොගෙන කටයුතු කිරීම නිසා මෙරට අහිංසක මිනිසුන්ගේ ලේ සෙලවු බව ද මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=109360", "Category": null, "Parent URL": null}