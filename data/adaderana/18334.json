{"Source": "Adaderana", "Timestamp": "August 27, 2011 08:30 am", "Headline": "ජනපති කොමිසමේ කටයුතු නොවැම්බරයේ අවසන්", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති කොමිසමේ කටයුතු ලබන නොවැම්බර් 15 වැනි දින පමණ වන විට අවසන් කිරීමට අපේක්ෂා කරන බව විදේශ අමාත්‍ය මහාචාර්ය ජී.එල්. පීරිස් මහතා පවසයි. තිස් වසරක ගැටුම් හේතුවෙන් පැන නැගී ඇති ගැටලු සඳහා එක් රැයකින් විසඳුම් ලබා දීමට අපහසු බව ජී.එල්.පීරිස් අමාත්‍යවරයා සඳහන් කරයි. දේශපාලන අස්ථාවරයට පත් කාම්බෝජය, බංග්ලදේශය, ස්පාඤ්ඤ වැනි රටවල් යථා තත්ත්වයට පත් වීමට ද දීර්ඝ කාලයක් ගත වූ බව හෙතෙම පෙන්වාදෙයි. විදේශ තානාපතිවරුන් පිරිසක් හමුවූ අවස්ථාවේ දී ජී.එල්.පීරිස් අමාත්‍යවරයා මේ බව කියා සිටියේය. මේ වන විට අවතැන් වූ ජනතාවගෙන් 420,888 දෙනෙක් නැවත පදිංචි කර ඇති අතර ඔවුන් සඳහා නිවාස 60,000 ක් පමණ අවශ්‍ය බව හෙතෙම එහිදී කියා සිටියේය. දැනට නිවාස 24,551 ක් ඉදිකර ඇති බව අමාත්‍යවරයා පෙන්වා දී තිබේ.", "URL": "https://sinhala.adaderana.lk/news.php?nid=18334", "Category": null, "Parent URL": null}