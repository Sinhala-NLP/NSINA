{"Source": "Adaderana", "Timestamp": "November 10, 2010 12:14 pm", "Headline": "වෘත්තීය ක්‍රියා මාර්ගයෙන් බාධා නෑ", "News Content": "හෙද නිලධාරීන්ගේ එක්තරා වෘත්තීය සමිතියක් අද(10)දින ලෙඩ නිවාඩු දමා වෘත්තීය සමිති ක්‍රියා මාර්ගයක් ගෙන ඇතත් එයින් රෝහලේ කටයුතු පවත්වාගෙන යාමට බාධාවක් එල්ල වී නැතැයි කොළඹ මහ රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා පවසයි. ඉතාම සුළු පිරිසක් සේවයට වාර්තා කර නොමැති වුවත් රෝහලේ කටයුතු නිසියාකාරව පවත්වාගෙන යාමට තරම් බහුතර පිරිසක් සේවයට වාර්තා කර ඇති බවද ඔහු අද දෙරණට කියා සිටියේය. ඒ අනුව හදිසි අනතුරු ඒකකය,බාහිර රෝගී අංශය මෙන්ම සායනික ප්‍රතිකාර අංශය ඇතුළු රෝහලේ සෑම අංශයක්ම නිසි ලෙස රාජකාරී කටයුතු වල නිරත වන බව කොළඹ මහ රෝහලේ අධ්‍යක්ෂ වෛද්‍ය හෙක්ටර් වීරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=12049", "Category": null, "Parent URL": null}