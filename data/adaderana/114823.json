{"Source": "Adaderana", "Timestamp": "July 23, 2019 04:12 pm", "Headline": "අලුත් බෝතලයට පරණ වයින් දැම්මට වැඩක් නෑ-නලින්ද", "News Content": "රටේ සැබෑ වෙනසක් සිදුකළ හැකි අපේක්ෂකයෙකු ඉදිරි ජනාධිපතිවරණය සඳහා ඉදිරිපත් කරන බව ජනතා විමුක්ති පෙරමුණ පවසයි. එම පක්ෂයේ පාර්ලිමේන්තු මන්ත්‍රී වෛද්‍ය නලින්ද ජයතිස්ස මහතා කළුතර ප්‍රදේශයේ පැවති ජන හමුවකදී මේ සම්බන්ධයෙන් අදහස් පල කළේය. ව්‍යවස්ථාවට අනුව ජනාධිපතිවරණය කල් දැමිමට ජනාධිපතිවරයාට කිසිදු අයිතියක් නොමැති බවද මන්ත්‍රීවරයා එහිදි පැවසීය. ඇතැම් පිරිස් තමන්ගේ නම ප්‍රසිද්ධ කර ගැනීම සඳහා මාධ්‍ය ඉදිරියේ විවිධ කටයුතු කරන බවද මන්ත්‍රීවරයා පෙන්වා දෙයි. එම පුද්ගලයන් කුමක් පැවසුවද ඔවුන් ක්‍රියා පටිපාටිය පැරණි ක්‍රමයම බවයි මන්ත්‍රිවරයා පවසන්නේ. අලුත් බෝතලයට පරණ වයින් දැමුවායි කියා කිසිදු වෙනසක් නොවන බවද මන්ත්‍රීවරයා එහිදි පැහැදිලි කළේය. රට කුණු ගොඩක් කිරීමට උත්සහ කරන පිරිස මෙලෙස ඉදිරියට ජනාධිපතිවරණයට ඉදිරිපත් වීමට සුදානම් වන බවද ඒ මහතා පැහැදිලි කරයි.", "URL": "https://sinhala.adaderana.lk/news.php?nid=114823", "Category": null, "Parent URL": null}