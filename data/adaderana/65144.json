{"Source": "Adaderana", "Timestamp": "October 18, 2016 11:16 am", "Headline": "කොදෙව්වන් ලකුණු 56කින් පරදියි", "News Content": "බටහිර ඉන්දිය කොදෙව් කණ්ඩායම සමග පැවත්වෙන් ටෙස්ට් තරඟාවලියේ පළමු ටෙස්ට් ක්‍රිකට් තරගය ලකුණු 56කින් ජයගැනීමට පකිස්ථාන කණ්ඩායම ඊයේ සමත් විය.තරගයේ කාසියේ වාසිය දිනූ පාකිස්ථාන කණ්ඩායම පළමුව පන්දුවට පහරදීමට තීරණය කළේය.ඒ අනුව පිටියට පිවිසි ඔවුන් සිය පළමු ඉනිම සඳහා කඩුලු තුනක් දැවී ලකුණු 579ක් ලබා සිටියදී පන්දුවට පහරදීමේ අවස්ථාව බටහිර ඉන්දීය කොදෙව් කණ්ඩායමට ලබාදුන්නේය.බටහිර ඉන්දීය කොදෙව් කණ්ඩායම පළමු ඉනිම සඳහා සියලු ක්‍රීඩකයින් දැවී ලකුණු 357ක් ලබාගත් අතර පාකිස්ථාන කණ්ඩායමට සිය දෙවන ඉනිම සියලු ක්‍රීඩකයින් දැවී ලබාගත හැකි වුයේ ලකුණු 123ක් පමණයි.ලකුණු 345ක ජයග්‍රාහී ඉලක්කයක් හඹාගිය බටහිර ඉන්දීය කොදෙව් කණ්ඩයමට සිය දෙවන ඉනිම සඳහා සියලු ක්‍රීඩකයින් දැවී ලබාගත හැකි වුයේ ලකුණු 289ක් පමණි.", "URL": "https://sinhala.adaderana.lk/news.php?nid=65144", "Category": null, "Parent URL": null}