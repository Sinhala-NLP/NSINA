{"Source": "Adaderana", "Timestamp": "July 31, 2018 01:41 pm", "Headline": "ලංකාව වෙනුවෙන් ජීවිතය කැපකළ ජපන් යුවතිය", "News Content": "ලොව රටවල් 28 ක සංචාරය කරමින් එම රටවල ජන ජීවිතය නැංවීම සඳහා ස්වෙජ්ජාවෙන් වැඩ කරන 28 හැවිරිදි ජපන් යුවතියක් පසුගියදා මීගහකිවුල ගොවි ජන සේවා මධ්‍යස්ථානයේදී අද දෙරණට හමුවිය. ජපන් කෝබේ(cobe) සරසවියේ උපාධීධාරිනියක් වන ඇය ෂොකෝ කුදෝමිය (shoko kudomi). හොඳින් සිංහල භාෂාව හසුරුවන්නට තරම් හැකියාවක් ඇති ෂොකෝ කුදෝමි මේ වන විට වසර දෙකක කාලයක සිට ජයිකා ආයනයට සම්බන්ධවී ශ්‍රී ලංකාවේ දුෂ්කර ප්‍රදේශවල සංචාරය කරමින් ස්වෙච්ඡාවෙන් එම ප්‍රදේශයන්හි ගොවිතැන් කටයුතු ප්‍රවර්ධනය සඳහා දායකත්වය සපයමින් සිටින්නීය. මහ මඟ යන බස්රථවල ගමන් කරමින් හා ගමන් අපහසුතා ඇති ප්‍රදේශයන්හි දුෂ්කර ගිරි දුර්ග දෙපා වාරුවෙන් තරණය කරමින් ගම්බද ජනතාව සමඟ එක්ව ඔවුන්ගේ ජන ජීවිතය නැංවීම සඳහා ඇය සිය කාලය මෙන්ම ශ්‍රමයද කැප කර සිටින්නේ තම මව් රටේදී තමුන්ට විදින්නට ඇති බොහෝ සැප සම්පත් අමතක කර දමමින්ය. තමුන් ලැබූ උපාධියට අනුව ඉහළ වැටුපක් ලැබූ සිය රැකියාවද පසෙක දමා ඇය කිසිදු ලාභ ප්‍රයෝජනයක් නොමැතිව මෙරටට පැමිණ, ග්‍රාමීය මට්ටමේ ජනතාව සමඟ හේනේ කුඹුරේ ඇලේ දොලේ ගැවසෙමින් ගම්මුන්ගේ ජන ජීවිතය නැංවීම සඳහා සිය ජීවිතය කැප කර ඇත්තේ මුදල් මත බොහෝ දේ තීරණයවන අප සමාජයේ බොහෝ දෙනෙකුට මහත් ආදර්ශයක් ලබා දෙමිනි. මම උපන්නේ ජපානයේ ටොයෝටා ජනපදයේ. මම උපතින්ම බෞද්ධ. මට වයස 28 යි. අවිවාහකයි. මම මූලික අදයාපනය ලැබුවේ ume junior scool එකේ. ඊට පස්සේ umetubo dai junior high school සහ toxta nishi high school තමයි උසස් අධයාපනය ලැබුවේ. ඊට පස්සේ මම ජපානයේ kobe සරසවියට ඇතුලත්වෙලා ඊ කොම්ස් (e- coms) සහ inter culturl study පිළිබඳ වසර හතරක උපාධීයක් ලැබුව. ඊට පස්සේ මට මගේ රටේම ඉහළ වැටුපක් යටතේ අන්තර්ජාල සේවා සපයන සමාගමක උසස් වේතනයක් සහිත රැකියාවක් ලැබුන. මම අවුරුදු හතරක් තිස්සේ එම රැකියාව කරගෙන ගියා. හැබැයි මම පුංචි කාලේ ඉදලම අනුන්ට උදව් කරන්න ස්වෙච්චා ආයනවල වැඩ කරන්න ආසයි. ඉතින් මම රැකියාව කරගෙන යන අතරේ තමයි ජයිකා ආයතනය ගැන අහන්න ලැබුනේ. ඒක අපේ රටේ ආධාර ඇතිව ක්‍රියාත්මක වන ස්වෙජ්ජා ආයතනයක්. මේ ආයතනයේ වැඩ කරන්න නම් එයට ඇතුලුවෙලා යම් පුහුණූවක් ලබන්න ඕනි. මම ලංකාවට එන්න කලින් ඒ ආයතනයට සම්බන්ධවෙලා සිංහල භාෂාව ඉගන ගත්තා. ජපානෙදි අපිට සිංහල ඉගන ගන්න මධ්‍යස්ථානයක් තිබුන. ලෝකේ වෙන රටවල් වලත් මේ ආයතන ක්‍රියාත්මක වෙනව.. මම ඉගන ගත්ත මධ්‍යස්ථානයේ 200 ක් විතර හිටිය. මූලික භාෂා පුහුණුවෙන් පසුව අපි 19 දෙනෙක් ලංකාවට ආව. ලංකාවෙදිත් මාස කීපයක් සිංහල භාෂාව, සංස්කෘතිය සිරිත් විරිත් මේ හැම දේම ඉගන ගත්තා. ඊට පස්සේ අපි 19 දෙනා ලංකාවේ විවිධ ප්‍රදේශවලට ඛෙදිල ගියා. මම බදුල්ල කෘෂිකර්ම කාර්යාලයට අනුයුක්තව සේවය කරනව. මේක ස්වෙජ්ජාවෙන් කරන සේවයක්. මට පඩියක් ලැඛෙන්නේ නැහැ. කෑම බීම සහ නවාතැන් පමණක් සැපයෙනව. මම සියලු ගමන් බිමන් පවා යන්නේ බස් එකේ. මම මේ වනවිට ලංකාවේ බොහෝ ප්‍රදේශවල කරන බිම්මල් වගාව ගැන අධයනය කරනව. මොකද බිම්මල් කියන්නේ ඉහල පෝෂණ ගුනයකින් යුත් ආහාරයක්. ඒ වගේම පහසුවෙන් වගා කරල මුදල් උපයන්න පුලුවන් දෙයක්. ලංකාවේ හුග දෙනෙක් බිම්මල් හොද ආධාම් මාර්ගයක් කියල ආස හිතිල වගාකරන්න පටන් ගන්නව. හැබැයි බිම්මල් කියන්නේ තියාගන්න පුලුවන් දෙයක් නෙමෙයි. ඉක්මනට අලවි කරන්න ඕනි දෙයක්. හැබැයි කරන්නන් වාලේ බිම්මල් හදන හුග දෙනෙක් අන්තිමට ඒව විකුනන්නේ කොහොමද,විකුනගන්න බැරි උනොත් මොකද කරන්නේ කියන එක ගැන අවබෝධයක් නැතිව අමාරුවේ වැටෙනවා. ඒ නිසා මම මේ වන විට කරන්නේ මේ ප්‍රදේශවල අහිංසක බිම්මල් ගොවියන්ගේ ඒ ප්‍රශ්ණවලට පිලීතුරු හොයන එක. මේ වන විට මම අධයනය කරපු කරුනු අනුව, ලංකාවේ බොහෝ තැන්වල ආරම්භ කල හෙල බොජුන්හල් ඉතාම ජනප්‍රිය වෙලා තියෙනව. ඒවට බිම්මල් විශාල වශයෙන් අලවි කරන්න පුලුවන් උනත් හුග දෙනෙකු ඒවට අවධානය යොමු කරල නැහැ. ඒ වගේම බිම්මල් වලින් බයිට් වර්ග හදන්න , පපඩම් වගේ තෙලෙන් බැදල කෑම වර්ග හදන්න පුලුවන් උනත් කවුරුත් ඒ ගැන අවධානය යොමු කරල නැහැ. හැබැයි ඒව කරන්න කිසි කෙනෙක් මේ වන තුරු උදව් කරන්නෙත් නැහැ. කොටින්ම කීව්වොත් බිම්මල් හැදුවට ඒකේ මාකටින් පැත්ත ගැන තාම මේ රටේ නිසි අධ්‍යනයක් කරල ඒ ගැන ගොවියො දැණුවත් කිරීමක් සිදුවෙලා නැහැ. ඒ නිසා මේ වන විට මම ඒ සම්බන්ධයෙන් අධ්‍යනය කරල අසරණ මිනිස්සුන්ට බිම්මල් වලින් මීට වඩා ඉහල ආධායමක් ලබා ගන්න හැටි කියා දෙන ව්‍යාපෘතියක් ආරම්භ කරල තියෙනව. ඒ වගේම නවීන ක්‍රම අනුව කරන වී ගොවිතැන් කටයුතු ගැනත් මම උනන්දුවෙන් අධයනය කරනවා. මේ රටේ හුග දෙනෙකු කියන්නේ අපි දුප්පත් අපි දුප්පත් කියන එක. හැබැයි මටනම් එහෙම පේන්නේ නැහැ. මිනිස්සු නිතරම කියන ඔය වචනේ නිසාම තමයි මේ අය දුප්පත් වෙනව නම් වෙලා තියෙන්නේ කියලයි මට හිතෙන්නේ. මොකද ලංකාව කියන්නේ ඕනි තරම් සම්පත් තියෙන රටක්. මොන විදිහට උනත් ජීවත් වෙන්න පුලුවන් . අවශ්‍යය වෙන්නේ මිනිස්සු සෘණාත්මක හිතන එක නවත්තන එක විතරයි. මම ලංකාවට එන්න කලින් ඉන්දියාව, නේපාලය, මැලේසියාව, එංගලන්තය, තායිලන්තය , ඇමරිකාව ආදී ලෝකේ රටවල් 27 ක සංචාරය කරල විවිධ සංස්කෘතින්ට අයිති විවිධ ජන කොට්ටාශ එක්ක වැඩකරල තියෙනව.,ලංකාව කියන්නෙ මම සංචාරය කරන 28 වෙනි රට. මම වැඩිම කාලයක් ගත කලේ ලංකාවේ. ඒ වගේම මම ප්‍රියතම රටත් ශ්‍රි ලංකාව. මම මේ වන විට වසර දෙකක කාලයක් ලංකාවේ ගත කරනව. තවත් වසර දෙකක් විතර ඉන්න බලාපොරොත්තු වෙනව. මම ලංකාවේ ඉන්නේ හරිම සතුටින්. මිනිස්සුන්ගේ වැඩ ගැන අධයනය කරල, ඒ අයගේ ජන ජීවිතයට හුරුවෙලා වැඩකරන්න මම හරිම ආසයි. හුග දෙනෙකු හිතන්නේ ජපානේ කියන්නේ වෙනස් රටක් කියලා. මට එහෙම දෙයක් නැහැ. අපේ රටේ සංස්කෘතියයි මේ රටේ සංස්කෘතියයි කියල දෙකක් මට දැනෙන්නේ නැහැ. මම මේ රටේ මිනිස්සුන්ට වගේම ඔවුන්ගේ ගති පැවැතුම් වලට සිරිත් විරිත් වලට හරිම ආදරෙයි.භාෂාවට හරිම ආදරෙයි. සිංහල සිංදු කියන්නත් පුලුවන් මම ලංකාවට ආවට පස්සේ මගේ මව් රටින් පිට උනා කියල කොයි වෙලාවකවත් දැනිල නැහැ. මගේ ආයතන නිලධාරීන්, කෘෂීකර්ම අධ්‍යයක්ෂිකා අතපත්තු මහත්මිය ඇතුලු එම ආයතනයේ වගේම ගොවිජන මධයස්ථෘන නිලධාරීන්, ගොවි මහතුන් අතුලුලු ජනතාව මට හැම වෙලාවෙම අවශය සහයෝගය ලබා දෙන නිසා මම ඉතා පහසුවෙන් මගේ කටයුතු කරගෙන යන බවත් කියන්නම ඕනි. මම ජපානේ ඉහල රැකියාවක් ගන්න පුලුවන් මට්ටමේ උපාධීයක් තියෙනව. හැබැයි මම මුදල් ඉපයීමට වඩා මුල්තැන දෙන්නේ අහිංසක මිනිස්සුන්ට උදව් කරන්න. ඒ උදව් කරන්නේ ජපානෙ මිනිස්සුන්ටද ලංකාවේ මිනිස්සුන්ටද , ඉංදියාවේ මිනිස්සුන්ටද කියන එක මට අදාල නැහැ. මේක මගේ වගකීම කියලයි මම හිතන්නේ. (ෂොකෝ කුදොමි) මද සිනහවකින් මුව සරසා ගනිමින් පැවැසුවාය.", "URL": "https://sinhala.adaderana.lk/news.php?nid=93533", "Category": null, "Parent URL": null}