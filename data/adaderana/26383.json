{"Source": "Adaderana", "Timestamp": "August 7, 2012 10:06 am", "Headline": "අසීෆ් යසින් මලික් දිවයිනට", "News Content": "පකිස්තාන ආරක්ෂක ලේකම්වරයා පස් දින නිල සංචාරයක් සඳහා අද (07) දිවයිනට පැමිණීමට නියමිතය. ආරක්ෂක ලේකම් ලුතිනන් ජෙනරාල් අසීෆ් යසින් මලික් මහතා ඒ අනුව ලබන 11 වන දින දක්වා ශ්‍රී ලංකාවේ රැඳී සිටීමට නියමිතව තිබේ. ඔහුගේ මෙම සංචාරයේ දී දෙරට අතර පවතින ආරක්ෂක සහයෝගීතාවය වර්ධනය කරගැනීම සම්බන්ධයෙන් අවධානය යොමුවනු ඇත. මෙම සංචාරය තුළ දී පාකිස්තාන ආරක්ෂක ලේකම්වරයා ශ්‍රී ලංකා යුද හමුදාව සංවිධානය කරනු ලබන ආරක්ෂක සම්මන්ත්‍රණයක් ඇමතීමට ද නියමිතය. ලබන 08 වන දින සිට 10 වන දින දක්වා මෙම සම්මන්ත්‍රණය කොළඹ දී පැවැත්විමට කටයුතු යොද ඇති අතර එයට රටවල් රැසක ආරක්ෂක ප්‍රධානින් සහභාගී වීමට නියමිත බව ශ්‍රී ලංකා යුද හමුදාව සඳහන් කළේය.", "URL": "https://sinhala.adaderana.lk/news.php?nid=26383", "Category": null, "Parent URL": null}