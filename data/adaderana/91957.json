{"Source": "Adaderana", "Timestamp": "July 4, 2018 11:15 am", "Headline": "දේපල කොල්ලකෑම් රැසකට සම්බන්ධ සැකකරුවන් 3 ක් අත්අඩංගුවට", "News Content": "දේපල කොල්ලකෑම් රැසකට සම්බන්ධ සැකකරුවන් තිදෙනෙකු කලවන්චිකුලි ප්‍රදේශයේදී අත්අඩංගුවට ගෙන තිබේ. පසුගිය මස 29 වනදා කලවන්චිකුඩි ප්‍රදේශයේ නිවසකට කඩා වැදී නිවැසියන් බිය ගන්වා රුපියල් ලක්ෂ 23 කට ආසන්න වටිනාකමින් යුතු මුදල්, රන් ආභරණ හා ජංගම දුරකතන කොල්ලකෑමේ සිද්ධියකට සම්බන්ධයෙන් සිදුකළ විමර්ශනයේදී මොවුන් අත්අඩංගුවට ගෙන ඇති බව සඳහන්ය. සැකකරුවන් සතුව තිබී පවුම් 20 ක් බර රන් කැබැල්ලක් ද සොයාගත් බව පොලිසිය සඳහන් කළේය. අත්අඩංගුවට ගත් තිදෙනා එරාවුර්, කන්නාමුනෙයි සහ පෙරියනිලාවේලි යන ප්‍රදේශවල පදිංචිකරුවන් වන අතර ඔවුන් කලවන්චිකුඩි මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=91957", "Category": null, "Parent URL": null}