{"Source": "Adaderana", "Timestamp": "June 15, 2013 05:01 pm", "Headline": "කටුගස්තොටින් හොර නෝට්ටු අල්ලයි", "News Content": "කටුගස්තොට ප්‍රදේශයේ සිදුකරගෙන ගිය ව්‍යාජ මුදල් නෝට්ටු ජාවාරමක තොරතුරු හෙළිව තිබේ. මධ්‍යම පළාත් ත්‍රස්ත විරෝධී මෙහෙයුම් ඒකකයේ නිලධාරීන්ට ලද තොරතුරක් අනුව මෙම ජාවාරමේ නිරතව සිටි පුද්ගලයින් දෙදෙනෙකු සැකපිට විසින් අත්අඩංගුවට ගෙන ඇති බව සඳහන්ය. එහිදී සැකකරුවන් සතුව තිබී රුපියල් දහසේ ව්‍යාජ මුදල් නෝට්ටු 260 ක් සොයාගත් බව එම ඒකකය සඳහන් කළේය. කටුගස්තොට, කුකුලාකුඹුර, කහල්ල ප්‍රදේශයේ නිවසක මෙම ව්‍යාජ මුදල් නෝට්ටු මුද්‍රණය කිරීම සිදුකරන බව පොලීසිය පැවසුවේය. මෙහිදී මුදල් නෝට්ටු මුද්‍රණය කිරීම සඳහා යොදාගත් පරිගණක යන්ත්‍රයක් ඇතුළු තවත් උපකරණ තොගයක් පොලීසිය භාරයට ගෙන තිබෙනවා. සැකකරුවන් අධිකරණයට ඉදිරිපත් කිරීමට නියමිතය. මධ්‍යම පළාත් ත්‍රස්ත විරෝධී මෙහෙයුම් ඒකකය සහ මධ්‍යම පළාත් පොලිස් විමර්ශන කාර්යංශයේ නිලධාරීන් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34945", "Category": null, "Parent URL": null}