{"Source": "Adaderana", "Timestamp": "July 2, 2016 08:24 am", "Headline": "ගාල්ලේ 7ක් අත්අඩංගුවට", "News Content": "ව්‍යාජ විදේශීය මුදල් හුවමාරු මධ්‍යස්ථාන දෙකක් පවත්වාගෙන ගිය පුද්ගලයින් හත් දෙනෙකු ගාල්ල ප්‍රදේශයේදී අත්අඩංගුවට ගෙන තිබේ.ශ්‍රී ලංකා මහ බැංකුවේ විධිමත් අවසරයකින් තොරව මෙම මුදල් හුවමාරු මධ්‍යස්ථාන පවත්වාගෙන ගොස් ඇති බව පොලීසිය පැවසුවේය.ශ්‍රී ලංකා මහ බැංකුවේ විනිමය පාලන දෙපාර්තමේන්තුවේ නිළධාරීන් කණ්ඩායමක් සහ අපරාධ පරීක්ෂණ දෙපාර්තමේන්තුවේ නිළධාරීන් කණ්ඩායමක් විසින් සිදුකළ විමර්ශනයකට අනුව මොවුන් අත්අඩංගුවට ගෙන ඇති බව සඳහන්ය.අත්අඩංගුවට ගෙන ඇත්තේ ගාල්ල ප්‍රදේශයේම පදිංචිකරුවන් පිරිසක් වන අතර ඔවුන් ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කර තිබේ.මේ සම්බන්ධයෙන් අපරාධ පරීක්ෂණ දෙපාර්තමේන්තුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61673", "Category": null, "Parent URL": null}