{"Source": "Adaderana", "Timestamp": "February 1, 2018 02:07 pm", "Headline": "අනියම් පෙම වෙඩි තැබීමකින් කෙළවර වෙයි ", "News Content": "කාන්තාවක් වෙඩි තබා ඝාතනය කිරීමට උත්සාහ කළ පුද්ගලයෙකු අත්අඩංගුවට ගැනීම සඳහා කහටගස්දිගිලිය පොලීසිය විමර්ශන ආරම්භ කර තිබේ. සේවය අත්හැර ගිය යුධ හමුදා සෙබලෙකු වන අදාළ සැකකරු මෙලෙස ඝාතනය කිරීමට උත්සාහ දරා ඇත්තේ ඔහුගේ අනියම් බිරිඳ බව වාර්තා වේ. ඊයේ (31) රාත්‍රී එම කාන්තාව පදිංචිව සිටි නිවස අසල සැඟව සිට ඇති සැකකරු ඇයට වෙඩි තබා පළාගොස් තිබේ. බරපතල තුවාල ලැබු 24 හැවිරිදි දෙදරු මවක් වන එම කාන්තාව ප්‍රතිකාර සඳහා කහටගස්දිගිලිය රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා අනුරාධපුර ශික්ෂණ රෝහලට මාරු කර යවා ඇති බව සඳහන්ය.", "URL": "https://sinhala.adaderana.lk/news.php?nid=83869", "Category": null, "Parent URL": null}