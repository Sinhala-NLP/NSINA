{"Source": "Adaderana", "Timestamp": "March 11, 2016 08:28 am", "Headline": "ව්‍යවස්ථා ප්‍රතිසංස්කරණ කමිටුව මසකින් දීර්ඝ කරයි", "News Content": "නව ආණ්ඩුක්‍රම ව්‍යවස්ථා ප්‍රතිසංස්කරණය පිළිබඳ මහජන අදහස් විමසීමේ කමිටුවේ කටයුතු මසකින් දීර්ඝ කර තිබේ.එම කමිටුවේ කටයුතු මේ මාසයේ දී අවසන්වීමට නියමිතව තිබු අතර කමිටු නියෝජිතයන් ඊයේ(10) අග්‍රාමාත්‍ය රනිල් වික්‍රමසිංහ මහතාගෙන් කළ ඉල්ලීමකට අනුව අදාළ දිර්ඝ කිරීම සිදුවූ බව කමිටු සභාපති නීතීඥ ලාල් විජේනායක මහතා ප්‍රකාශ කළේය.දිවයින පුරා මහජන අදහස් විමසීම සිදුකෙරෙන අතර එහිදී පුද්ගලයින් 2200ක් පමණ අදහස් පළ කර තිබේ.කෙසේවුව ද ආණ්ඩුක්‍රම ව්‍යවස්ථාව පිළිබඳ ගැටලුවලට වඩා මහජන දුක්ගැනවිලි කමිටුවට ඉදිරිපත් වු බව එම කමිටු සාමාජිකයින් විසින් අග්‍රාමාත්‍යවරයා වෙත දැනුම් දී ඇත.ඊට ප්‍රතිචාර දැක්වු අග්‍රාමාත්‍ය රනිල් වික්‍රමසිංහ මහතා ප්‍රකාශ කළේ සියලු ජනතා ගැටලු පිළිබඳ අවධානය යොමුකර ඊට අදාළ අතුරු වාර්තාවක් ද ඉදිරිපත් කරන ලෙසයි", "URL": "https://sinhala.adaderana.lk/news.php?nid=58070", "Category": null, "Parent URL": null}