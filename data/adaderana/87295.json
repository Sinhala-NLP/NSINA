{"Source": "Adaderana", "Timestamp": "April 11, 2018 02:26 pm", "Headline": "වැඩි කල් අමාත්‍යධූරයේ ඉන්න බලාපොරොත්තුවක් නෑ", "News Content": "ජනාධිපතිවරයා සමඟ අද(11) පැවැත්වෙන සාකච්ඡාවෙන් අනතුරුව යහපාලන ආණ්ඩුවේ සිටිනවාද නැද්ද යන්න පිළිබඳව තීරණය කරන බව අමාත්‍ය දායාසිරි ජයසේකර මහතා පවසයි. අමාත්‍යවරයා මේ බව සඳහන් කළේ අද කටුනායක ගුවන්තොටුපලේ පැවැති උත්සවයකින් අනතුරුව මාධ්‍යවෙත අදහස් දක්වමින්ය. ආණ්ඩුව එක්සත් ජාතික පක්ෂයේ විතරක් යැයි සමහර පිරිසක් සිතා සිටින බවත් එසේ නොවන අතර ශ්‍රී ලංකා නිදහස් පක්ෂය සමඟ සිටින එක්සත් ජාතික පක්ෂයේ මන්ත්‍රීවරු අගමැතිට එරෙහි විශ්වාසභංගයේ දී පස්සට ගියා පමණක් වන බවත් ඔවුන් සියලු දෙනා අනාගතයේ දී ශ්‍රී ලංකා නිදහස් පක්ෂය සමඟ එකතු වීමට බලාපොරොත්තු වන බව ද අමාත්‍යවරයා පැවසීය. ආණ්ඩුවේ බෙදීමක් ඇතිව තිබෙන බව ශ්‍රී ලංකා නිදහස් පක්ෂය තේරුම් ගෙන සිටියත් එක්සත් ජාතික පක්ෂය ඒ බව පිළිනොගන්නා බව ද අමාත්‍යවරයා සඳහන් කරයි. අමාත්‍යධූරවලින් ඉල්ලා අස්වෙන ලෙස කිසිවෙකුත් නොපැවසු නමුත් වැඩිකල් අමාත්‍ය ධූරයේ රැදෙන්න බලාපොරොත්තුවක් නොමැති බව ද දයාසිරි ජයසේකර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=87295", "Category": null, "Parent URL": null}