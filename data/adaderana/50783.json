{"Source": "Adaderana", "Timestamp": "April 21, 2015 12:34 pm", "Headline": " ගුවන්තොටුපළ පැමිණීමේ පර්යන්තය තාවකාලිකව වැසෙයි - බැසිල් 1.30 ට එයි", "News Content": "කටුනායක ජාත්‍යන්තර ගුවන්තොටුපළ පැමිණීමේ පර්යන්තයට ඇතුළුවීමට ඉඩප්‍රස්ථාව ලබාදීම තාවකාලිකව අත්හිටුවා ඇති බව ගුවන්තොටුපළ ආරංචි මාර්ග සඳහන් කරයි.අද දෙරණ කළ විමසුමකදී ගුවන්තොටුපළ බලධාරියෙකු කියා සිටියේ හදිසි අලුත්වැඩියා කටයුත්තක් හේතුවෙන් මෙලෙම පැමිණීමේ පර්යන්තය පැය එක හමාරකට පමණ තාවකාලිකව වසා දැමුණු බවයි.එසේ වුවද පිටවීමේ පර්යන්තය නිසි පරිදි ක්‍රියාත්මක වන බවද එම බලධාරියා විසින් දැනුම් දෙන ලදී.අද ප.ව 1.30 ට හිටපු ආර්ථික සංවර්ධන අමාත්‍ය බැසිල් රාජපක්ෂ මහතා ගුවන්තොටුපළට ළඟාවීමට නියමිතව ඇති අතර ඔහුව පිළිගනිමින් උද්ඝෝෂණ ව්‍යාපාරයක් පැවැත්වීමට කිසියම් පිරිසක් විසින් සංවිධානගතව සිටින බවට ආරංචි මාර්ග පැතිරෙයි.එබැවින් පැමිණීමේ පර්යන්තය තාවකාලිකව වැසීම හේතුවෙන් බැසිල් රාජපක්ෂ මහතා පිළිගැනීම හා විරෝධතා දැක්වීම වැළැක්වෙනු ඇතැයි අනුමාන කළ හැකිය.", "URL": "https://sinhala.adaderana.lk/news.php?nid=50783", "Category": null, "Parent URL": null}