{"Source": "Adaderana", "Timestamp": "November 29, 2010 01:36 pm", "Headline": "අළු බඳුන පළමු තරගය ජය පරාජයෙන් තොරව අවසන්", "News Content": "ඕස්ට්‍රේලියාව හා එංගලන්තය අතර පැවැත්වෙන අළු බඳුන ටෙස්ට් තරගාවලියේ පළමු තරගය ජය පරාජයෙන් තොරව අද(29) අවසන් විය. තරගයේ ප්‍රථම ඉනිම ක්‍රීඩා කළ එංගලන්ත කණ්ඩායම සිය පළමු ඉනිම සඳහා ලබාගත් ලකුණු සංඛ්‍යාව 260කි. ඊට පිළිතුරු වශයෙන් ඕස්ට්‍රේලියානු කණ්ඩායම සියලු දෙනා දැවී සිය පළමු ඉනිම සඳහා ලකුණු 481ක් ලබාගනු ලැබීය. අනතුරුව සිය දෙවන ඉනිම ඇරඹූ එංගලන්ත කණ්ඩායම එක් කඩුල්ලකට ලකුණු 517ක් ලබා සිටියදී ඉනිම අත්හිටුවා ලකුණු 297ක ඉලක්කයක් ඕස්ට්‍රේලියානු කණ්ඩායමට ලබා දෙනු ලැබීය. කෙසේ වුවත් අවසන් දිනය තුළ ලකුණු 297ක ජයග්‍රාහී ඉලක්කයක් හඹා යාම සඳහා සිය දෙවන ඉනිම ඇරඹු ඕස්ට්‍රේලියානු කණ්ඩායමට දිනය නිමා වන විට එක් කඩුල්ලක් දැවී ලබාගත හැකි වුයේ ලකුණු 107ක් පමණි.", "URL": "https://sinhala.adaderana.lk/news.php?nid=12479", "Category": null, "Parent URL": null}