{"Source": "Adaderana", "Timestamp": "June 4, 2013 12:02 pm", "Headline": "පොලිසියට වෙට්ටු දැමූ ඇඹිලිපිටියේ සභාපති අධිකරණයට ඇවිත්", "News Content": "අධිකරණයට භාරවූ ඇඹිලිපිටිය ප්‍රාදේශීය සභාවේ සභාපති එම් . කේ අමිල් මහතා ජූනි 11 වැනි දින දක්වා රක්ෂිත බන්ධනාගාර ගතකර තිබේ. පනාමුර පොලිස්ථානයේ පොලිස් කොස්තාපල්වරුන් දෙදෙනෙකුට පහරදීම සම්බන්ධයෙන් ඇඹිලිපිටිය ප්‍රාදේශීය සභාවේ සභාපතිවරයාට චෝදනා එල්ලවී තිබුණි. දින 07ක පමණ කාලයක් පොලිසිය මගහරිමින් සිටි සභාපතිවරයා අද (04) පෙරවරුවේ මෙලෙස භාර වී තිබේ. ඒ අනුව අද පෙරවරුවේ නීතීඥයෙකු මාර්ගයෙන් ඔහු ඇඹිලිපිටිය මහේස්ත්‍රාත් අධිකරණයට භාර වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=34620", "Category": null, "Parent URL": null}