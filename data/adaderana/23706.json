{"Source": "Adaderana", "Timestamp": "April 22, 2012 08:17 am", "Headline": " පාසල් නිවාඩුව අදින් අවසන්", "News Content": "රජයේ පාසල් සහ රජයේ අනුමත සියලු පෞද්ගලික පාසල් සඳහා වු නිවාඩු කාලය අදින් අවසන් වේ. ඒ අනුව දෙවන වාරය සඳහා එම පාසල් හෙට දිනයේ විවෘත කරන බව අධ්‍යාපන අමාත්‍යාංශය පවසයි. සිංහල සහ හින්දු අලුත් අවුරුද්ද නිමිත්තෙන් එම පාසල්වලට අප්‍රේල් 05 වැනිදා සිට නිවාඩු ලබාදී තිබුණි. දිවයින පුරා පිහිටි සියලු මුස්ලිම් පාසල් සඳහා ද අප්‍රේල් 05 වැනිදා නිවාඩු ලබාදුන් අතර එම පාසල් සියල්ල අප්‍රේල් 16 වැනිදා විවෘත කළ බව අධ්‍යාපන අමත්‍යාංශය සඳහන් කරයි. මේ අතර පාසල් යළි ආරම්භ වීමෙන් පසු සියලු පාසල් පිරිසිදු කිරීමට පියවර ගත යුතු බව අධ්‍යාපන අමාත්‍යාංශය විදුහල්පතිවරුන්ට උපදෙස් ලබාදී තිබේ. සෞඛ්‍ය අමාත්‍යාංශයේ ඉල්ලීමක් අනුව පාසල් පරිශ්‍ර තුළ ඩෙංගු මදුරුවන් බෝවීම වැළැක්වීම සඳහා මෙම තීරණය ගෙන ඇති බව වාර්තා වේ.", "URL": "https://sinhala.adaderana.lk/news.php?nid=23706", "Category": null, "Parent URL": null}