{"Source": "Adaderana", "Timestamp": "March 4, 2014 10:18 am", "Headline": " පීපල්ස් ලීසිං SLIM Nielsen Peoples Awards 2014 හි අගයයි", "News Content": "පීපල්ස් ලීසිං ඇන්ඞ් ෆිනෑන්ස් PLC සමාගම බත්තරමුල්ල වෝටර්ස් එජ් හි පසුගියදා පැවැති SLIM Nielsen Peoples Awards 2014 සම්මාන උළෙලේදී “වසරේ විශිෂ්ටතම මූල්යත සේවා සපයන්නා“ලෙසින් අඛණ්ඩව දෙවන වරටත් ජනතා සම්මානයෙන් පිදුම් ලැබීය. එම සමාගම එම සම්මානයට හිමිකම් කීවේ තම ගනුදෙනුකරුවන්ගේ හදවත හා මනස මැනවින් වටහාගනිමින් අතිවිශිෂ්ට මූල්‍ය සේවා රැසක් ඔවුන් වෙනුවෙන් ඉටුකිරීම වෙනුවෙනි. මහජන බැංකුවට අනුබද්ධිත ආයතනයක් ලෙසින් 1995 වසරේදී ඇරඹූ පීපල්ස් ලීසිං සමාගම මේ වනවිට ශ්‍රී ලංකාවේ බැංකු නොවන මූල්යව ආයතන අතුරෙන් ප්‍රමුඛතම සමාගම බවට පත්ව ඇත්තේ ජාත්‍යන්තර ණය ශ්‍රේණිගතකිරීම් දෙකක්ද සමගින් සන්නාම නාම ශ්‍රේණිගතවීම මෙන්ම වැඩිම ප්‍රාග්ධනයක් සහිත සමාගම් 25 අතරට ඉතා කෙටි කලකින් ළඟාවීමට සමත්වීම පීපල්ස් ලීසිං සමාගම ලද සුවිශේෂී ජයග්‍රහණයකි. මූල්‍ය ක්ෂේත්‍රය තුළ දැවැන්තයෙකුවන පීපල්ස් ලීසිං සමාගම කාර්යක්ෂම හා සුහද සේවාවක් නිරත්තරයෙන් සැපයීම මෙම ජනතා සම්මානය හිමි කරගැනීමට ප්‍රබල හේතුවක් විය.", "URL": "https://sinhala.adaderana.lk/news.php?nid=41522", "Category": null, "Parent URL": null}