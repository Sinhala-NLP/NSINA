{"Source": "Adaderana", "Timestamp": "February 5, 2012 09:56 pm", "Headline": " ආණ්ඩුවේ එකඟතාවට තේරීම් කාරක සභාවක් ඕනෑ", "News Content": "ජාතික ප්‍රශ්නයට විසඳුම් සෙවීම සඳහා පාර්ලිමේන්තු තේරීම් කාරක සභාවක් පත්කිරීමට ප්‍රථම ආණ්ඩුවේ පැහැදිලි ස්ථාවරයක් වෙනුවෙන් තේරීම් කාරක සභාවක් ස්ථාපිත කළ යුතුව ඇති බව නව වාමාංශික පෙරමුණේ නායක,නාගරික මන්ත්‍රී ආචාර්ය වික්‍රමබාහු කරුණාරත්න මහතා පවසයි. විපක්ෂයේ පක්ෂ එකතු කිරීමට ප්‍රථම එක්සත් ජනතා නිදහස් සන්ධානය තුළ ගොනුවී සිටින සියලු පක්ෂ එකඟතාවකට පැමිණීම වඩා වැදගත් බව හෙතෙම අද දෙරණට කියා සිටියේය. අද වන විට ආණ්ඩුවට එකතුවී සිටින විවිධ දේශපාලන පක්ෂ ජාතික ප්‍රශ්නය සම්බන්ධයෙන් පොදු එකඟතාවක නොමැති බවත්,එකිනෙකා උනුන් විවේචනය කරගන්නා තත්ත්වයක් දක්නට ඇති බවත් කරුණාරත්න මහතා පෙන්වා දුන්නේය. එහෙව් තත්ත්වයක් තුළ පාර්ලිමේන්තු තේරීම් කාරක සභාවක් පත්කිරීම විහිළු සහගත ක්‍රියාවක් විනා අන් යමක් නොවන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=21897", "Category": null, "Parent URL": null}