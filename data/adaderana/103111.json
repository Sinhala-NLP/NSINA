{"Source": "Adaderana", "Timestamp": "January 26, 2019 12:12 pm", "Headline": "නීති විරෝධිව ප්‍රවාහනය කරමින් තිබු වේදනා නාශක බෙහෙත් තොගයක් අල්ලයි", "News Content": "අම්පාර සමන්තුර පොලිස් බල ප්‍රදේශයේ සමන්තුරේ නගරයේදි සමන්තුරේ පොලිස් ස්ථානයේ අපරාධ විමර්ශණ අංශයේ නිලධාරින්ට ලැබුන තොරතුරක් අනුව කොළඹ සිට අම්පාර බලා එන සුඛෝපභෝගි බස් රථයක් පරීක්ෂා කිරීමේදි නීති විරෝධි ලෙස ප්‍රවාහනය කරමින් තිබු වේදනා නාශක බෙහෙත් තොගයක් අත්අඩංගුවට ගෙන තිබේ. මෙම බෙහෙත් පෙති තොගයේ පෙට්ටි 150 ක් තිබු අතර බෙහෙත් කරල් 15000 ක් තිබු බව පොලීසිය කියයි. සමහර පුද්ගලයින් විසින් මෙම ප්‍රදේශයේ පාසැල් සිසුන් අතර මෙම පෙති විකුනන බවද පොලීසිය සඳහන් කරයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=103111", "Category": null, "Parent URL": null}