{"Source": "Adaderana", "Timestamp": "July 8, 2019 07:51 pm", "Headline": "දුම්රියේ ගැටී ජීවිත 4ක් අහිමියි-උතුරු දුම්රිය මාර්ගයේ දුම්රිය ධාවනයත් ප්‍රමාද වෙයි", "News Content": "කොළඹ සිට යාපනය බලා ධාවනය සීඝ්‍රගාමි දුම්රියේ ගවයින් ගැටීමෙන් දුම්රියට හානි සිදුවීම හේතුවෙන් අද (08) සවස පැයක පමණ කාලයක් දුම්රිය ප්‍රමාද වී ඇත. කොළඹ සිට යාපනය බලා ධාවනය වු දුම්රියේ වවුනියාව තාණ්ඩිකුලම ප්‍රදේශයේදී ගවයින් ගැටීමෙන් හා දුම්රිය හා රේල් පිලී අතර ගවයෙකු හිරවීම හේතුවන් දුම්රිය ගමනාගමන කටයුතු ප්‍රමාද වී ඇත. ගවයෙකු දුම්රිය හා රේල් පීලි අතර සිරවීමෙන් දුම්රිය පෙට්ටි වෙන්කරන යාන්ත්‍රික කොටසක් ගැලවී යාම හේතුවෙන් වවුනියාව සිට යාපනය බලා ධාවනය වු දුම්රිය එලෙස ප්‍රමාද වී ඇත. දුම්රියේ ගැටීමෙන් ගවයින් සිව් දෙනෙකුද ජීවිතක්ෂයට පත්වු අතර, දුම්රිය කාර්මික දෝෂය සකස් කිරීමෙන් අනතුරුව පැයක පමණ ප්‍රමාදයකින් පසුව දුම්රිය යාපනය බලා ධාවනය විණ.", "URL": "https://sinhala.adaderana.lk/news.php?nid=113675", "Category": null, "Parent URL": null}