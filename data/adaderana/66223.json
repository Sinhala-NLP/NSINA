{"Source": "Adaderana", "Timestamp": "November 20, 2016 04:08 pm", "Headline": " සෝමානන්ද නාහිමිගේ දේහයට ජනපති අවසන් ගෞරව දක්වයි", "News Content": "අපවත් වී වදාළ අමරපුර සංඝ සභාවේ උඩරට නිකායේ මහනායක අග්ගමහා පණ්ඩිත අතිපූජ්‍ය තෙරිපැහැ සෝමානන්ද නාහිමියන්ගේ ශ්‍රී දේහයට ජනාධිපති මෛත්‍රීපාල සිරිසේන මහතා අවසන් ගෞරව දක්වා තිබේ.දේහය තැන්පත් කර ඇති තලවතුගොඩ සුදර්මාරාම විහාරස්ථානයට ගිය ජනාධිපතිවරයා අවසන් ගෞරව දැක්වූ බව ජනාධිපති මාධ්‍ය අංශය සඳහන් කළේය.අවසන් ගෞරව දැක්වීමෙන් අනතුරුව ජනාධිපතිවරයා නාහිමිපාණන් වහන්සේගේ ශ්‍රී දේහය පිළිබඳ ආදාහන කටයුතු සිදුකෙරෙන ආකාරය සම්බන්ධයෙන් ආදාහන කමිටුව සමඟ සාකච්ඡා කළ බව වාර්තා වේ.ඒ අනුව අදාහන පූජෝත්සවය හෙට (21) පාර්ලිමේන්තු ක්‍රීඩාංගණයේ දී සිදුකිරීමට නියමිතය.", "URL": "https://sinhala.adaderana.lk/news.php?nid=66223", "Category": null, "Parent URL": null}