{"Source": "Adaderana", "Timestamp": "August 1, 2018 05:17 pm", "Headline": "වතුර බේසම අපවිත්‍ර වෙයි", "News Content": "රීදිමාලියද්ද ප්‍රදේශයේ පිහිටා ඇති ස්වභාවික අමුණු නැරඹීමට පැමිණෙන සංචාරකයින්ගේ අයහපත් ක්‍රියාකලාපය හේතුවෙන් එම අමුණ ආශ්‍රිත ප්‍රදේශය දිනෙන් දින විනාශ වෙමින් පවතින බව වාර්තා වෙයි. මෙහි පවිත්‍රතා වැඩපිළිවෙලක් ක්‍රියාවට නංවන්නේ නම් එය ස්භාවික දායාද රැක ගැනීමට මහත් රුකුලක් වනු ඇති බව ප්‍රදේශවාසීන් පෙන්වා දෙයි. මහියංගන සෑ රදුන් වන්දනාමාන කිරීම සඳහා පැමිණෙන බැතිමතුන් සෑම අයෙක්ම පාහේ පහත් කැලේ පිහිටා ඇති මේම ස්භාවික අමුණ නැරඹීමට සහ දිය නෑමට පැමිණෙයි. වතුර බේසම නමින් ජනවහරේ හඳුන්වනු ලබන මේ ස්භාවික අමුණ අයත් වන්නේ රීදිමාලියද්ද ප්‍රාදේශීය සභාවටයි. දවසේ පැය විසිහතරින් වැඩි ප්‍රමාණයක් මෙම ස්ථානය ජනයාගෙන් පිරි පැවතියත් අවාසනාවන්ත කරුණ වන්නේ මෙම අමුණ අවට ප්‍රදේශය දැඩිව අපවිත්‍රව පැවතීමයි. මෙම අමුණ නැරබීමට හා දියනෑමට පැමිනෙන සංචාරකයින් බීර කෑන්, පොලිතීන්, ප්ලාස්ටික් බෝතල්, ඉවතලන කෑම ආදී කැලි කසල රැසක් තැනින් තැන දමා අවට පරිසරය දැඩි ලෙස අපවිත්‍ර කර තිබුණේය.", "URL": "https://sinhala.adaderana.lk/news.php?nid=93636", "Category": null, "Parent URL": null}