{"Source": "Adaderana", "Timestamp": "July 16, 2019 09:29 am", "Headline": "දුම්කොළ හා මධ්‍යසාර පිළිබද ජාතික අධිකාරී පනත දැඩිව ක්‍රියාත්මක කරනවා", "News Content": "අද සිට දුම්කොල හා මධ්‍යසාර පිළිබද ජාතික අධිකාරී පනත දැඩිව ක්‍රියාත්මක කරන බව ජාතික දුම්කොල හා මධ්‍යසාර පිළිබද අධිකාරියේ සභාපති වෛද්‍ය පාලිත අබේකෝන් මහතා පවසයි. දුම්කොළ හා මධ්‍යසාර භාවිතය පාලනය කිරීමේ අරමුණින් මෙම පියවර ගන්නා බව කොළඹ පැවති මාධ්‍ය හමුවකට එක්වෙමින් වෛද්‍ය පාලිත අබේකෝන් මහතා සදහන් කළේය. පිරිම පාර්ශවයේ මුඛ පිලිකා වැඩිම රට ශ්‍රී ලංකාව බවට පත් වී ඇති බව ඒ මහතා පවසයි. එයට ප්‍රධානතම හේතුව වී ඇත්තේ දුම්වැටි සහ බුලත්විට භාවිත බව ඒ මහතා පෙන්වා දෙයි. තවද දුම්වැටි පානය අතින් ශ්‍රී ලංකාව ඉහල ස්ථානයක සිටින බවද ඒ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=114233", "Category": null, "Parent URL": null}