{"Source": "Adaderana", "Timestamp": "November 18, 2012 09:55 am", "Headline": "තෙල්දෙණියේ අභිරහස් මරණයක්", "News Content": "තෙල්දෙණිය, දිගන මහවැලි අධිකාරියට අයත් විලේජ් ප්‍රදේශයේ දී මියගිය පුද්ගලයෙකුගේ සිරුරක් සොයාගෙන තිබේ. එම පුද්ගලයා දිගන, රජවැල්ල ප්‍රදේශයේ පදිංචිව සිටි 31 හැවිරිදි අයෙකු බව හඳුනාගෙන ඇත. අදාළ මරණය විදුලිසැර වැදීමකින් සිදුව ඇති බවට සැකකෙරෙන අතර එම ස්ථානයේ විදුලි කාන්දුවීමක් සිදුවී නොමැති බව පරීක්ෂණවලින් අනාවරණය වී තිබේ. මෘත ශරීරය සම්බන්ධ පශ්චාත් මරණ පරීක්ෂණය මහනුවර රෝහලේ මෘත ශරීරාගාරයේ දී අද සිදුකිරීමට නියමිත අතර සිද්ධිය සම්බන්ධයෙන් තෙල්දෙණිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29284", "Category": null, "Parent URL": null}