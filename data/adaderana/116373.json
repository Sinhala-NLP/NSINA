{"Source": "Adaderana", "Timestamp": "August 12, 2019 01:07 pm", "Headline": "සබරගමුව ලස්සනයි ව්‍යාපෘතිය ඇරඹෙයි", "News Content": "සබරගමුව ලස්සනයි ව්‍යාපෘතිය යටතේ සබරගමුව පළාතේ අඩු ආදායම්ලාභී පවුල් වෙනුවෙන් නිවාස ඉදිකරදීමේ අරමුණින් ක්‍රියාත්මක අපේ ගෙදර ව්‍යාපෘතිය ඊයේ (11) ආරම්භ කෙරුණි. ඒ සබරගමුව පළාත් ආණ්ඩුකාර මහාචාර්ය ධම්ම දිසානායක මහතාගේ ප්‍රධානත්වයෙන්. සබරගමුව පළාතේ බොහෝ පිරිසක් නිවාස අර්බුදයකින් පීඩා විඳියි. ඊට පිළියමක් ලෙස සබරගමුව පළාත් ආණ්ඩුකාර කාර්යාලයෙන් දියත් කෙරෙන අපේ ගෙදර ව්‍යාපෘතිය මඟින් පළාතේ සෑම කොට්ඨාසයක්ම නියෝජනය වන පරිදි අඩු ආදායම් ලාභී පවුල් වෙනුවෙන් නව නිවාස 104 ක් සඳහා මුල් ගල් තැබීම සබරගමු පළාත් ආණ්ඩුකාර මහාචාර්ය ධම්ම දිසානායක මහතාගේ ප්‍රධානත්වයෙන් ඊයේ සිදු කෙරුණි. සබරගමුව පළාත් ආණ්ඩුකාර මහාචාර්ය ධම්ම දිසානායක මහතාගේ සංකල්පයක් අනුව දියත් වන අපේ ගෙදර නිවාස ව්‍යාපෘතිය හිසට සෙවණක් සොයන සබරගමු ජනතාවට මහත් අස්වැසිල්ලක් වනු ඇති.", "URL": "https://sinhala.adaderana.lk/news.php?nid=116373", "Category": null, "Parent URL": null}