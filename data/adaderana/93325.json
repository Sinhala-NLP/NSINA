{"Source": "Adaderana", "Timestamp": "July 28, 2018 06:36 am", "Headline": "වැලිකඩ බුද්ධි අංශ විසුරුවා හැරීමේ තීරණය ඥානාන්විත පියවරක්", "News Content": "වැලිකඩ බන්ධනාගාරයේ බුද්ධි අංශ විසුරුවා හැරීමට ගත් තීරණය කාලෝචිත හා ඥානාන්විත පියවරක් ලෙස සැලකිය හැකි බව ශ්‍රි ලංකා නීතීඥ සංගමය පවසයි. බන්ධනාගාර ඉතිහාසයේ සිට මේ දක්වා කාලය තුළ බන්ධනාගාර බුද්ධි අංශ මඟින් සිදුව ඇති හානිය ඉහළ මට්ටමක පවතින බව එහි සභාපති ජනාධිපති නීතීඥ යූ.ආර්.ද සිල්වා මහතා සඳහන් කළේය. මෙම තීරණය හා සම්බන්ධ ඉදිරි වැඩකටයුතු සඳහා ශ්‍රි ලංකා නීතීඥ සංගමයේ පූර්ණ සහයෝගය ලබාදීමට සූදානම් බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=93325", "Category": null, "Parent URL": null}