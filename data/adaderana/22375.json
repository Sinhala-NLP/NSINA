{"Source": "Adaderana", "Timestamp": "February 25, 2012 08:55 am", "Headline": "හයිටි අගමැති ඉල්ලා අස්වෙයි", "News Content": "හයිටියේ අග්‍රාමාත්‍ය ගැරී කොනයිලේ ඉල්ලා අස් වී තිබේ. ආණ්ඩුව තුළ පවතින අර්බුදයක ප්‍රතිඵලයක් වශයෙන් ඔහු ඉල්ලා අස් වී ඇති බව සඳහන්ය. 2010 වසරේ එරට සිදු වූ දරුණු භූමිකම්පාවෙන් වූ බලපෑමෙන් රට ගොඩනැගීම සඳහා අගමැතිවරයා දැඩි කාර්යයභාරයක් සිදුකළ බව වාර්තා වේ. කෙසේ වෙතත් හයිටියේ පසුගිය ඔක්තෝම්බර් මාසයේ සිට ‍මේ දක්වා අගමැතිවරු තිදෙනෙක් එරට ජනාධිපතිවරයා විසින් පත් කර ඇති බව සඳහන්ය. එක්සත් ජාතීන්ගේ සංවිධානය ද හයිටියේ මෙම අර්බුදය පිළිබඳ විශේෂ වාර්තාවක් නිකුත් කර තිබේ. එරට පාර්ලිමේන්තුව අගමැතිවරයා සහ ජනාධිපතිවරයා අතර මෙම අර්බුදය හට ගෙන ඇති බව පැවසෙයි.", "URL": "https://sinhala.adaderana.lk/news.php?nid=22375", "Category": null, "Parent URL": null}