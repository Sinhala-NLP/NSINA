{"Source": "Adaderana", "Timestamp": "November 29, 2017 01:38 pm", "Headline": " විශ්‍රාම වැටුප් දෙපාර්තමේන්තුව උණුසුම් ", "News Content": "ආබාධිත විශ්‍රාමික පොලිස් නිලධාරීන්ගේ උද්ඝෝෂණයක් හේතුවෙන් විශ්‍රාම වැටුප් දෙපාර්තමේන්තුව තුළ උණුසුම් තත්ත්වයක් හටගෙන තිබේ. යුද සමයේ සේවයේ නිරතව සිටියදී ආබාධිතව විශ්‍රාම ලැබූ පොලිස් නිලධාරීන්ගේ විශ්‍රාම වැටුප් විෂමතා ගැටළුවක් මුල් කර ගනිමින් එම විරෝධතාව පවත්වා ඇති බව සඳහන්ය. විරෝධතාකරුවන් විසින් විශ්‍රාම වැටුප් දෙපාර්තමේන්තුවේ අධ්‍යක්ෂ ජනරාල්වරයාගේ නිල කාමරය වැටලීමත් සමඟ එහි උණුසුම් තත්ත්වයක් හටගෙන ඇති බව අද දෙරණ වාර්තාකරු සඳහන් කළේය. තත්ත්වය පාලනය කිරීම සඳහා මේ වන විට පොලීසිය ද එම ස්ථානයට පැමිණ ඇති බව සඳහන්ය.", "URL": "https://sinhala.adaderana.lk/news.php?nid=80754", "Category": null, "Parent URL": null}