{"Source": "Adaderana", "Timestamp": "August 6, 2014 11:01 am", "Headline": "පුරාවස්තු නැතිවම පොලීසි යයි", "News Content": "පුරාවස්තු ගැනීමේ අරමුණින් කැණීම් කරමින් සිටි පුද්ගලයින් දෙදෙනකු හබරණ පළුගස්වැව ප්‍රදේශයේ දී අත්අඩංගුවට ගෙන තිබේ. හබරණ පොලිසියට ලැබුණු තොරතුරකට අනුව සිදු කළ වැටලිමකදී සැකකරුවන් අත්අඩංගුවට ගෙන ඇත. සැකකරුවන් සතුව තිබී කැණීම් කිරීමට යොදා ගත් උපකරණ සහ පුජා භාණ්ඩ තොගයක් පොලිසිය බාරයට ගෙන තිබේ. 22 හැවිරිදි සහ 39 හැවිරිදි පුද්ගලයින් දෙදෙනකු මෙලෙස අත්අඩංගුවට ගෙන ඇති අතර ඔවුන් අද කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45160", "Category": null, "Parent URL": null}