{"Source": "Adaderana", "Timestamp": "September 22, 2012 08:49 pm", "Headline": "මුහුදේ ගිළුණේ සණස බැංකුවේ ලොක්කන්", "News Content": "බේරුවල ප්‍රදීපාගාරය නැරඹීමට ගොස් නැවත පැමිණෙමින් සිටියදී බෝට්ටුව පෙරළී මියගොස් ඇත්තේ බත්තරමුල්ල දකුණු තලංගම සණස බැංකුවේ නිලධාරීන් සිව්දෙනෙකු බව අනාවරණය වී තිබේ. ප්‍රදීපාගාරය නැරඹු පිරිස පැමිණෙමින් තිබු බෝට්ටුව අද සවස මෙසේ පෙරළීමෙන් මෙම අනතුර සිදුවිය. අනතුරින් මිය ගිය 5 දෙනාගෙන් සිව්දෙනෙකු සණස බැංකුවේ ජ්‍යේෂඨ නිලධාරීන් බව පොලිසිය පැවසුවේය. කාන්තාවක් ද මිය ගිය අතර සිටින අතර ඇය මිය ගිය නිලධාරියෙකුගේ බිරිඳක් බවට හඳුනාගෙන ඇත. විනෝද චාරිකාවක් ලෙස මොවුන් ප්‍රදීපාගාරය නැරඹීමට ගොස් ඇතැයි සඳහන්ය. මොවුන් සමග අනතුරට පත්වු සෙසු පිරිස දිවි බේරා ගැනීමට සමත්ව තිබේ. සිද්ධිය සම්බන්ධයෙන් බේරුවල පොලිසිය පරික්ෂණ ආරම්භ කර ඇත.", "URL": "https://sinhala.adaderana.lk/news.php?nid=27656", "Category": null, "Parent URL": null}