{"Source": "Adaderana", "Timestamp": "October 20, 2012 10:11 am", "Headline": "බලපත්‍ර නැතිව පුපුරණ ද්‍රව්‍ය ප්‍රවාහනය කරලා \t\t\t\t", "News Content": "බලපත‍්‍ර නොමැතිව පුපුරණ ද්‍රව්‍ය ප‍්‍රවාහනය කරමින් තිබූ ලොරියක් සමග සැකකරුවන් දෙදෙනෙකු මින්නේරිය, බටුඔය ප‍්‍රදේශයේ දී අත්අඩංගුවට ගෙන තිබේ. මින්නේරිය පොලීසියට ලද තොරතුරක් අනුව සිදු කළ විමර්ශනයක දී අදාළ ලොරිය පොලිස් භාරයට ගෙන ඇති බව සදහන්ය. ලොරිය පරීක්ෂා කිරීමේ දී ඇමෝනියම් නයිට්‍රිජන් කිලෝ 50 ක්, වෝටර්ජෙල්, ඩෙට්නේටර් 200ක්, යකඩ කම්බි 4 ක්, වෑල්ඩින්කූරු 25ක්, වෑල්ඩින්කූරු රඳවනයක් එහි තිබී සොයා ගෙන ඇත. අත්අඩංගුවට ගත් සැකකරුවන් හිඟුරක්ගොඩ මහේස්ත‍්‍රාත් අධිකරණය වෙත ඉදිරිපත් කිරීමෙන් අනතුරුව ඇප මත මුදා හැර ඇති බව සඳහන්ය. සැකකරුවන්ට ලබන 26 වන දින නැවත අධිකරණය හමුවේ පෙනීසිටින ලෙසත් අධිකරණය නියෝග කර තිබේ. මින්නේරිය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28452", "Category": null, "Parent URL": null}