{"Source": "Adaderana", "Timestamp": "November 4, 2018 02:50 pm", "Headline": "ඉක්මනින්ම ජනතාව හමුවට යා යුතුයි", "News Content": "මහජන ඡන්දයෙන් තේරී පත්වන ආණ්ඩුවක් පිහිටුවීම සඳහා ඉක්මනින්ම ජනතාව හමුවට යා යුතු බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. අනුරාධපුරයේදි මාධ්‍ය වෙත අදහස් පළ කරමින් ඔහු මේ බව ප්‍රකාශ කළේය. තිස් වසරක් පැවැති යුද්ධයෙන් රට බේරා ගැනිමට පෙරමුණ ගත් රණවිරුවන්ට පුණ්‍යානුමෝදනා සිදුකිරිමට සංවිධාන කළ \"රන්වැලි සෑ සියපත් වන්දනා\" රණවිරු ආශිර්වාද පූජාව ඊයේ (03) සවස අනුරාධපුර ථූපාරාමය අසලින් ආරම්භ කෙරුණේ හිටපු ආරක්ෂක ලේකම් ගෝඨාභය රාජපක්ෂ මහතාගේ ප්‍රධානත්වයෙනි. අනතුරුව රුවන් සෑ පුදබිමේදී කප්රුක් පූජාවක්ද පැවැත් විය. ආශිර්වාද පූජා වැඩසටහනින් පසු හිටපු ආරක්ෂක ලේකම්වරයා මාධ්‍ය වෙත අදහස් පළ කළේ තමන් කිසිදු දිනයකදි දෙශපාලනයට නොඑන බවයි. මාධ්‍යවෙදින් නැගු ප්‍රශ්නයකට පිළිතුරු ලබා දෙමින් ඒ මහතා පැවසුවේ වත්මන් රජය කෙටි කලින රජයක් බවත් කිසිදු අවස්ථෘවක මුදලට මන්ත්‍රීවරුන් ගැනීමක් සිදු නොකළ බවත්ය.", "URL": "https://sinhala.adaderana.lk/news.php?nid=98684", "Category": null, "Parent URL": null}