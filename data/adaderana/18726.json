{"Source": "Adaderana", "Timestamp": "September 15, 2011 07:56 am", "Headline": "අවංකව වැඩ කරන්න -ටී. එන්. ඒ රජයෙන් ඉල්ලයි", "News Content": "ජාත්‍යන්තර ප්‍රජාව ඉදිරියේ ශ්‍රී ලංකාවේ තත්ත්වය කියා පෑමේ දී වඩා අවංකව කටයුතු කරන ලෙස ද්‍රවිඩ ජාතික සන්ධානය රජයෙන් ඉල්ලීමක් කරයි. මහින්ද සමරසිංහ අමාත්‍යවරයා එක්සත් ජාතීන්ගේ මානව හිමිකම් කවුන්සිලය අමතා කළ කතාවේ අන්තර්ගතය සම්බන්ධයෙන් ද්‍රවිඩ ජාතික සන්ධානය විශ්මයට පත්වන බව නිවේදනයක් නිකුත් කරමින් ද්‍රවිඩ ජාතික සන්ධානය පෙන්වා දෙයි. විශේෂයෙන්ම ප්‍රතිසන්ධානය සඳහා වන රජයේ ප්‍රවේශය ප්‍රජාවන් අතර විශ්වාසය හා මිත්‍රත්වය ගොඩනැංවීම මත පදනම් වේය යන්න ප්‍රකාශයට තරයේම විරුද්ධ වන බව ද්‍රවිඩ ජාතික සන්ධානය පවසයි. දිගු කල් පවත්නා දේශපාලන විසඳුමක් වෙනුවෙන් කටයුතු කිරීමට දෙමළ පක්ෂ ඇතුළු සියලු පක්ෂ සමඟ පුළුල් සාකච්ඡාවන් ගොඩනැගීම සඳහා එකඟතාව ප්‍රකාශයට පත් කොට ඇතත් රජය ඒ සඳහා මෙතෙක් කිසිදු පියවරක් ගෙන නොමැති බව ඔවුන් සඳහන් කරයි. එවන් තත්ත්වයක් තිබිය දීත් මෙවන් ප්‍රකාශ සිදු කිරීම තරයේ හෙළා දකින බව ද්‍රවිඩ ජාතික සන්ධානය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=18726", "Category": null, "Parent URL": null}