{"Source": "Adaderana", "Timestamp": "May 27, 2012 11:31 am", "Headline": "නාසය සපා කෑ මන්ත්‍රී අත්අඩංගුවට ගන්න පරීක්ෂණ ක්‍රියාත්මකයි", "News Content": "රත්නපුර දිස්ත්‍රීක් එක්සත් ජාතික පක්ෂ පාර්ලිමේන්තු මන්ත්‍රී දුනේෂ් ගංකන්ද මහතා අත්අඩංගුවට ගැනීමට පරීක්ෂණ සිදුකරන බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. ඊයේ රාත්‍රීයේ කොළඹ සමාජ ශාලාවකදී ව්‍යාපාරික පුද්ගලයෙකු සමග සිදුවූ බහින්බස්වීමක අවසානයේ මන්ත්‍රීවරයා විසින් අදාළ ව්‍යාපාරිකයාගේ නාසය සපා කා තුවාල සිදුකළ බවට පොලීසියට පැමිණිලි ලැබී ඇති බව පොලිස් මාධ්‍ය ප්‍රකාශකවරයා සඳහන් කරයි. මේ වන විට තුවාල ලැබූ ව්‍යාපාරිකයා කොළඹ ජාතික රෝහලේ ප්‍රතිකාර ලබන අතර සිද්ධිය සම්බන්ධයෙන් පොලිස් පරීක්ෂණ නිසි අයුරින් සිදුකෙරෙන බව අජිත් රෝහණ මහතා කියා සිටියේය.", "URL": "https://sinhala.adaderana.lk/news.php?nid=24551", "Category": null, "Parent URL": null}