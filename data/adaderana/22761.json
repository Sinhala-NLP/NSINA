{"Source": "Adaderana", "Timestamp": "March 13, 2008 09:37 am", "Headline": "කැබ් රියක ගැටුණු පදිකයෙකු මියයයි", "News Content": "කොළඹ - නුවර ප්‍රධාන මාර්ගයේ වරකාපොළ, දුම්මලදෙනිය ප්‍රදේශයේ සිදුවූ රිය අනතුරකින් පුද්ගලයෙකු ජිවිතක්ෂයට පත්ව තිබේ. කැබ් රථයක පදිකයෙකු ගැටීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ පදිකයා කෑගල්ල රෝහලට ඇතුළත් කිරීමෙන් අනතුරුව මියගොස් ඇත. සිද්ධිය සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර ඔහු අද(13) තුල්හිරිය මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර වෙඩිතලතිව්, වේලාකුලම් හංදිය අසලදී කැබ් රථයක කුඩා දැරියක් ගැටීමෙන් සිදුවූ අනතුරකින් එම දැරිය මියගොස් තිබේ. පාසල් නිමවී නිවස කරා යමින් සිටිය දී මෙම අනතුර සිදුව ඇති බව පොලිසිය පැවසීය.", "URL": "https://sinhala.adaderana.lk/news.php?nid=22761", "Category": null, "Parent URL": null}