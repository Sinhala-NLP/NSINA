{"Source": "Adaderana", "Timestamp": "February 28, 2012 09:30 am", "Headline": "අමෙරිකාවේ අධ්‍යාපන ආයතනයක වෙඩි තැබීමක් - සිසුවෙක් මරුට", "News Content": "අමෙරිකාවේ උසස් අධ්‍යාපන ආයතනයක සිදුවු වෙඩි තැබීමකින් සිසුවෙක් ජිවිතක්ෂයට පත්වී තිබේ. තවත් සිසුන් සිව්දෙනෙකු එහිදි තුවාල ලබා ඇති බව වාර්තා වේ. අමෙරිකා එක්සත් ජනපදයේ ඔහියෝ ප්‍රදේශයේ පිහිටි චාඩන් උසස් අධ්‍යාපන ආයතනයේ භෝජනාගාරය අසල දී මෙම වෙඩිතැබීම සිදුව ඇත. අදාළ පාසලේ සිසුන් උදෑසන ආහාර ගනිමින් සිටි අවස්ථාවේ දී මෙම වෙඩිතැබීම සිදුව ඇති බව සඳහන්ය. වෙඩි තැබීම සිදුකළ පුද්ගලයා අත්අඩංගුවට ගෙන ඇති බව එරට ආරක්ෂක අංශ පවසයි. කෙසේ වෙතත් අදාළ වෙඩි තැබීමෙන් අනතුරුව පාසලේ අධ්‍යයන කටයුතු තාවකාලිකව නතර කර ඇති අතර අධ්‍යයන යළි ආරම්භ වන දිනය අද පස්වරුවේ තීරණය කිරීමට නියමිතය.", "URL": "https://sinhala.adaderana.lk/news.php?nid=22448", "Category": null, "Parent URL": null}