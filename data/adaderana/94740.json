{"Source": "Adaderana", "Timestamp": "August 21, 2018 06:00 am", "Headline": "ජපන් ආරක්ෂක අමාත්‍යවරයා ලංකාවට එයි", "News Content": "ජපාන ආරක්ෂක අමාත්‍ය ඉට්සුනොරි ඔන්ඩෙරා (itsunori ondera)මහතා දින 03 සංචාරයක් සඳහා ලංකාවට පැමිණ තිබේ. එතුමා සමඟ දූත පිරිස 19 ක් ද පැමිණි අතර , ඔවුන් ඊයේ(20) දින රාත්‍රී 10.15 ට ඉන්දියාවේ නවදිල්ලි නුවර සිට පැමිණි ශ්‍රී ලන්කන් ගුවන් සේවයේ යූ.එල්-196 දරන ගුවන් යානයෙන් කටුනායක ගුවන් තොටුපොළ වෙත පැමිණියහ. මෙම පිරිස හෙට(22) තෙක් ශ්‍රී ලංකාවේ රැදී සිටිමින් ජනාධිපතිවරයා , අග්‍රාමාත්‍යවරයා ඇතුළු ඉහළ පෙලේ රාජ්‍ය නායකයින් රැසක් ම මුණ ගැසී සාකච්ඡා කිරීමට නියමිතය. මෙම පිරිස පිළිගැනීමට ශ්‍රී ලංකාවේ ජපාන තානාපති කාර්යාලයේ උසස් නිලධාරීන් පිරිසක් මෙන්ම , ශ්‍රී ලංකාවේ ආරක්ෂක අමාත්‍යංශයේ උසස් නිලධාරීන් පිරිසක් ද කටුනායක ගුවන් තොටුපොළ වෙත පැමිණ සිටියහ.", "URL": "https://sinhala.adaderana.lk/news.php?nid=94740", "Category": null, "Parent URL": null}