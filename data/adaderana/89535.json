{"Source": "Adaderana", "Timestamp": "May 21, 2018 05:17 pm", "Headline": "තවලමේ ගංවතුර ", "News Content": "දින දෙකක් පුරා පැවතී අයහපත් කාලගුණ තත්ත්වය හේතුවෙන් තවලම ප්‍රදේශයේ පහත් බිම් රැසක් ජලයෙන් යටවී ඇත. ඊයේ සවස්භාගය වන විට ගිං ගඟ පිටාර ගැලීම හේතුවෙන් ප්‍රදේශයේ ගමනා ගමනයට සහ ජන ජීවිතයට දැඩි බලපෑමක් එළවී තිබුණි. තවලම අකුරැස්ස මාර්ගයේ - කටකරැල්ල බෝක්කුව අසල හා තවලම - නෙළුව මාර්ගයේ හබරකඩ ප්‍රදේශයද , තවලම - උඩුගම මාර්ගයේ මහා බෝධි වත්ත අසල ප්‍රධාන මාර්ග ජලයෙන් යටවී ඇත. මේ හේතුවෙන් ගමනා ගමන කටයුතුවලටද බාධා එල්ල වී තිබේ.", "URL": "https://sinhala.adaderana.lk/news.php?nid=89535", "Category": null, "Parent URL": null}