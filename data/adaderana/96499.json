{"Source": "Adaderana", "Timestamp": "September 21, 2018 08:03 pm", "Headline": "LTTE හිතවාදීන්ගේ චෝදනාවලට සරත් වීරසේකරගෙන් පිළිතුරු", "News Content": "සිංහල ජනතාව විසින් දෙමල ජනතාව සමූල ඝාතන කළ බවට එක්සත් ජාතීන්ගේ මානව හිමිකම් සැසිවාරයට සමගාමීව පැවති සමාන්තර සැසිවාරයකදී එල්.ටී.ටී.ඊ හිතවාදීන් චෝදනා කළේය. ඊට සහභාගී වූ ජගත් දේශප්‍රේමී ලාංකික සංසදයේ රියර් අද්මිරාල් සරත් වීරසේකර මහතා එම චෝදනා දැඩි ලෙස ප්‍රතික්ෂේප කරනු ලැබීය. එක්සත් ජාතීන්ගේ මානව හිමිකම් සැසිවාරයට සමගාමීව සමාන්තර සැසිවාරයක් අද පැවැත්විණි. මෙහිදී ශ්‍රී ලංකාවේ සංහල ජනතාව විසින් දෙමළ ජනතාව සමූල ඝාතනය කළ බවට එල්.ටී.ටී.ඊ හිතවාදීන් චෝදනා කළේය. එහිදී අදහස් දැක්වූ එල්.ටී.ටී.ඊ හිතවාදියෙකු මෙලෙස ප්‍රකාශ කළේය. \" උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සහ කොටි හිතවාදී පිරිස් ලාංකික ජනතාව දෙමල ජාතියට එරෙහිව සමූල ඝාතනය කළ කියලා චෝදනා කරනවා.ඔවුන් හිටපු මානව හිමිකම් කොමසාරිස්වරයාට ලිපියක් යවමින් දන්වා සිටියේ දෙමල ජනතාව එදා වගේම අදටත් සමූල ඝාතන ලක්වෙමින් සිටිනවා කියලා. එහිදී පිළිතුරු ලබාදුන් ජගත් දේශප්‍රේමී ලාංකික සංසදයේ රියර් අද්මිරාල් සරත් වීරසේකර මහතා මෙසේ පිළිතුරු ලබාදුන්නේය. \" දෙමල සමූල ඝාතනයක් දැනටමත් වෙනවා නම් තමන්ගේ කැමැත්තෙන් දෙමල ජනතාව සිංහලයින් ඉන්න දකුණට දිනපතා සංක්‍රමණය වෙන්නේ කොහොමද? අද වන විට බස්නාහිර පළාතේ දෙමල ජනගහනය ඉතා වැඩි වී ඇති අතර හින්දු කෝවිල් 450 කට වැඩියේ තියෙනවා. සිංහල ජනතාව දෙමල ජනතාව සමූල ඝාතනය කරන්නේ නම් එහෙම වෙන්නේ කොහොමද? සිංහල සෙබලු තම දිවිය පරදුවට තියලා දෙමල ජනතාව නැවති පදිංචි කිරීමට හාර ලක්ෂ අනූ පන්දාහක් පුද්ගල නාශක බෝම්බ සහ පන්දාහක් ටැංකි නාශක බෝම්බ ඉවත් කරනකොට ඔවුන්ට එක තේ කෝප්පයක්දෙන්න විග්නේශවරන් ආවේ නෑ. එහෙම නොකරපු අය තමයි අද චෝදනා කරන්නේ.", "URL": "https://sinhala.adaderana.lk/news.php?nid=96499", "Category": null, "Parent URL": null}