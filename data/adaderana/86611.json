{"Source": "Adaderana", "Timestamp": "March 30, 2018 10:45 am", "Headline": "ගිනි අවි 4 එක්ක සැකකරුවන් 4 ක් අත්අඩංගුවට", "News Content": "මොනරාගල පොලිස් කොට්ඨාශයට අයත් බුත්තල,මැදගම සහ සියඹලාණ්ඩුව යන ප්‍රදේශවල සිදු කල විශේෂ පොලිස් මෙහෙයුමකදී මෙරට නිෂ්පාදනය කරන ලද ගිනිඅවි හතරක් සමඟ සැකකරුවන් සිවුදෙනකු පොලිසිය විසින් අත්අඩංගුවට ගෙන ඇත. මෙම ගිනිඅවි මැදගම,කටුගහගල්ගේ සහ බුත්තල යන ප්‍රදේශවලදී අත්අඩංගුවට ගත් බව පොලීසිය පවසයි. සැකකරුවන් කුමන හේතුවක් මත මෙම ගිනිඅවි ලග තබාගෙන සිටියේද යන්න මේ වන තෙක් තොරතුරක් අනාවරණය වී නොමැති අතර අත්අඩංගුවට ගත් සැකකරුවන් වයස අවුරුදු විසි එක,හතලිස් පහ සහ පනස් පහ යන වයස් වල පසුවන්නන් බව පොලිසිය පවසයි. සැකකරුවන් වැල්ලවාය සහ බිබිල මහේස්ත්‍රාත් අධිකරණයන්ට ඉදිරිපත් කිරීමට නියමිත අතර අදාල පොලිස් ස්ථාන ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=86611", "Category": null, "Parent URL": null}