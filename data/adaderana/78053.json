{"Source": "Adaderana", "Timestamp": "September 27, 2017 08:06 am", "Headline": "ජාතික ආහාර නිෂ්පාදන සංග්‍රාමයට කැපවීමෙන් වැඩ කරමු - ජනපති", "News Content": "ලබන ඔක්තෝබර් 06 වනදා ආරම්භ කෙරෙන ජාතික ආහාර නිෂ්පාදන සංග්‍රාමය සාර්ථක කරගැනිම සදහා සියලු දිස්ත්‍රික් ලේකම්වරුන් කැපවීමෙන් කටයුතු කළ යුතු බව ජනාධිපති මෛත්‍රී පාල සිරිසේන පැවැසීය.ජනාධිපතිවරයා පෙන්වා දෙන්නේ ආයතන මට්ටමින් වගකීම් පවරමින් අදාල චක්‍රලේඛ මේ වන විට නිකුත් කර ඇති බවයි.චක්‍රලේඛ අනුව නොව ජාතියේ අනාගතය වෙනුවෙන් පැවරුණු වගකිමක් සේ සලකා මෙම වැඩසටහන සාර්ථක කර ගැනිමට සියලු රාජ්‍ය නිළධාරින් මෙන්ම දේශපාලනඥයින් ද කැපවිය යුතු බව ජනාධිපතිවරයා අවධාරණය කර ඇත.කොළඹ මිලෝදා ආයතනයේ ඊයේ (26) පැවැති දිසාපති සමුළුව අමතමින් ජනාධිපතිවරයා මෙම අදහස් ඵල කළේය.පසුගිය වසර එක හමාරක කාලය තුළ රටට බලපෑ දැඩි නියඟය මෙන්ම ගංවතුර හේතුවෙන් පහත වැටී ඇති කෘෂිකර්මාන්තය නව පරිවර්ථනයක් ඇති කරමින් ගොවි ජනතාවගේ ආර්ථිකය මෙන්ම රටේ ජාතික ආර්ථිකය ශක්තිමත් කිරිම සදහා මෙම වැඩසටහන ආරම්භ කරන බව ජනාධිපතිවරයා එහිදී වැඩිදුරටත් සදහන් කළේය.", "URL": "https://sinhala.adaderana.lk/news.php?nid=78053", "Category": null, "Parent URL": null}