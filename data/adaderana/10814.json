{"Source": "Adaderana", "Timestamp": "September 12, 2010 03:31 pm", "Headline": "අසැබි ලෙස හැසිරුණු තරුණයාට පොලිස් දැල ", "News Content": "සීගිරිය නැරඹීමට පැමිණි විදේශීය කාන්තාවක් අපහසුතාවයට පත්වන ආකාරයෙන් හැසිරුණු තරුණයෙකු පොලිසිය විසින් අත්අඩංගුවට ගෙන තිබේ. තවත් පිරිසක් සමග මාතර ප්‍රදේශයේ සිට සීගිරිය නැරඹීමට ගිය අදාළ තරුණයා විදේශ කාන්තාව ඉදිරියේ අසැබි ලෙස හැසිරී ඇති බව පොලිසිය පවසයි. ආරක්ෂක නිලධාරීන් සහ තවත් පිරිසක් එක්ව අදාළ තරුණයා පොලිසියට භාර දී තිබේ. සැකකරු පොලිස් ඇප මත මුදාහැරි අතර ලබන 7 වැනි දින සීගිරිය, කිඹිස්ස මහේස්ත්‍රාත් අධිකරණයට ඉදිරිපත් කිරීමට නියමිත බව සීගිරිය පොලිසිය සඳහන් කළේය.", "URL": "https://sinhala.adaderana.lk/news.php?nid=10814", "Category": null, "Parent URL": null}