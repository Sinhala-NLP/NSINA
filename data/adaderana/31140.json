{"Source": "Adaderana", "Timestamp": "January 28, 2013 08:50 am", "Headline": "බ්‍රසීලයේ සමාජ ශාලාවක ඇතිවූ ගින්නකින් 232 ක් මරුට", "News Content": "බ්‍රසීලයේ සමාජ ශාලාවක ඇතිවූ ගින්නෙන් ජීවිතක්ෂයට පත්වූ පුද්ගලයින්ගේ සංඛ්‍යාව තවත් ඉහළ ගොස් තිබේ. එම ගින්නෙන්මේ වන විට පුද්ගලයින් 232 මියගොස් ඇති බව විදෙස් මාධ්‍ය වාර්තා කළේය. දකුණු දිග බ්‍රසීලයේ ශාන්ත මරියා නගරය ආසන්නයේ සමාජ ශාලාවක මෙම ගින්න හටගෙන තිබිණි. සමාජ ශාලාව තුළ සංගීත සැපයුම ආරම්භ කරන අවස්ථාවේ ගිනි කෙළි සංදර්ශනයත් සමග මෙම ගින්න හටගෙන ඇති බව විදෙස් මාධ්‍ය වාර්තා කළේය. ගින්න ඇති වන අවස්ථාවේ සමාජ ශාලාව තුළ පුද්ගලයින් 2000 ට අධික පිරිසක් සිට ඇති බව ද වාර්තා වේ.", "URL": "https://sinhala.adaderana.lk/news.php?nid=31140", "Category": null, "Parent URL": null}