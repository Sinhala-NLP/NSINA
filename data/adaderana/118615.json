{"Source": "Adaderana", "Timestamp": "September 8, 2019 07:29 pm", "Headline": "ගෝඨාභය ඒකාබද්ධ විපක්ෂයේ ජනපති අපේක්ෂකයා ලෙස යළි සම්මත කර ගනියි", "News Content": "ඒකාබද්ධ විපක්ෂයේ ජනාධිපති අපේක්ෂකයා ලෙස ගෝඨාභය රාජපක්ෂ මහතා නැවත වතාවක් සම්මත කරගැනීම අද (08) සිදු කෙරුණි. ඒ අද පැවති ජාතික නිදහස් පෙරමුණේ තෙවන ජාතික මහා සමුළුවේදීයි. ජාතික නිදහස් පෙරමුණේ 03වන ජාතික මහා සමුළුව අද පස්වරුවේ සුගතදාස ගෘහස්ථ ක්‍රීඩාංගණයේදී පැවැත් විය. ඒ විපක්ෂ නායක මහින්ද රාජපක්ෂ මහතාගේ සහ ශ්‍රී ලංකා පොදුජන පෙරමුණේ ජනාධිපති අපේක්ෂක ගෝඨාභය රාජපක්ෂ මහතාගේ ප්‍රධානත්වයෙන්. ජාතික නිදහස් පෙරමුණේ ජාතික සංවිධායක ජයන්ත සමරවීර මහතා විසින් රට හමුවේ ඇති අභියෝග 15ක් විසඳා ගැනීම සඳහා යෝජනාවලියක් ඉදිරිපත් කළ අතර පක්ෂ සමාජිකයින් විසින් එය සම්මත කිරීමෙන් පසුව පක්ෂ නායක පාර්ලිමේන්තු මන්ත්‍රී විමල් වීරවංශ මහතා විසින් එම යෝජානාවලිය ජනාධිපති අපේක්ෂක ගෝඨාභය රාජපක්ෂ මහතා වෙත පිළිගන්වනු ලැබුවේය.‍", "URL": "https://sinhala.adaderana.lk/news.php?nid=118615", "Category": null, "Parent URL": null}