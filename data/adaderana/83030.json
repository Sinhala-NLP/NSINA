{"Source": "Adaderana", "Timestamp": "January 16, 2018 07:43 am", "Headline": "දෙමළ ජනතාවගේ ප‍්‍රශ්නවලට හරි උත්තරයක් නොලැබීමෙන් සම්බන්ධන් කණගාටුවෙන්", "News Content": "දේශපාලන සිරකරුවන්ගේ ප‍්‍රශ්නයට සහ යුද සමයේ දී අතුරුදන්වූවන් පිළිබඳ ප‍්‍රශ්නයට ස්ථිර විසදුමක් ලබාදීමට රජය අපොහොසත් වීම කණගාටුවට කරුණක් බව විපක්ෂ නායක ආර්.සම්බන්ධන් මහතා පවසයි. තෛයිපොංගල් සමයේදීත් අදාළ ඉල්ලීම් ඉල්ලමින් දෙමළ ජනතාවට මහමග උපවාස කිරීමට සිදුව ඇති බවයි විපක්ෂ නායකවරයා පෙන්වා දෙන්නේග ලන්ඩනයේ සිට විකාශය වන අයිගබිගසිගනමැති දෙමළ ගුවන්විදුලි වැඩසටහනකට සහභාගී වෙමින් විපක්ෂ නායක ආර්.සම්බන්ධන් මහතා මේ බව සඳහන් කර තිබේ. වත්මන් රජයට දෙමළ ජනතාව වෙනුවෙන් කටයුතු කිරීමට වඩා ඔවුන්ගේ පක්ෂ අතර ඇති අර්බුද විසදා ගැනීමට වැඩි කාලයක් ගත කිරීමට සිදුව ඇති බව විපක්ෂ නායකවරයා පවසයි. දෙමළ ජනතාව වත්මන් රජය බලයට පත් කළේ අභිලාෂයන් රැසක් මුදුන්පත් කරගැනීමේ අරමුණින් වුව ද දෙමළ ජනතාව අපේක්ෂා කළ ප‍්‍රධාන ප‍්‍රශ්න කිහිපයකට හෝ මෙතෙක් මෙතෙක් විසදුම් ලැබී නොමැති බව ආර්.සම්බන්ධන් මහතා පෙන්වා දෙයි. මේ හේතුවෙන් පළාත් පාලන ආයතන ඡන්ද විමසීමේ දී ජනතාවගෙන් ඡන්දය ඉල්ලා සිටිමට යන දෙමළ ජාතික සන්ධානයේ අපේක්ෂකයින් ජනතාව ඉදිරියේ දැඩි අසීරූ තත්ත්වයකට මුහුණ පා සිටින බව ද විපක්ෂ නායක ආර්.සම්බන්ධන් මහතා වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=83030", "Category": null, "Parent URL": null}