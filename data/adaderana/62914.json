{"Source": "Adaderana", "Timestamp": "August 9, 2016 03:55 pm", "Headline": "ශ්‍රීලනිප සංවත්සරයට එන්න මන්ත්‍රීන් කොන්දේසි දමයි", "News Content": "කුරුණෑගලදී පැවැත්වීමට නියමිත සංවත්සරයට පැමිණීමට නම් එජාප සමග හවුල් ආණ්ඩුවෙන් ශ්‍රීලනිපය ඉවත් විය යුතු බව දකුණු පළාත් සභා මන්ත්‍රී කණ්ඩායමක් අද අවධාරණය කරන ලදී.අද කොළඹ පැවති මාධ්‍ය හමුවකදී දකුණු පළාත් සභා මන්ත්‍රී ක්‍රිෂාන්ත පුෂ්පකුමාර මහතා මේ බව පැවසුවේය.දකුණු පළාත් සභා ඇමති ශාන් විජයලාල් ද සිල්වා මහතා දැන් මහින්ද විරෝධියෙකු ලෙස කටයුතු කරමින් සිටින බවද එම මාධ්‍ය හමුවට එක්වූ දකුණු පළාත් සභාවේ මන්ත්‍රීන් මහඇමතිගේ ක්‍රියාකලාපයට එරෙහිව දැඩිලෙස චෝදනා නඟන ලදී.", "URL": "https://sinhala.adaderana.lk/news.php?nid=62914", "Category": null, "Parent URL": null}