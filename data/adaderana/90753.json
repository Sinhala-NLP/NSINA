{"Source": "Adaderana", "Timestamp": "June 12, 2018 07:28 am", "Headline": "රත්මලානේ දුම්රිය යාන්ත්‍රික අංශයේ කටයුතු නවතියි-ධාවනයට එක්වෙන එන්ජින් ප්‍රමාණය අඩුවෙයි", "News Content": "රත්මලාන දුම්රිය යාන්ත්‍රික අංශයේ කටයුතු මේ වන විට බිඳ වැටී ඇති බව සමස්ත ලංකා දුම්රිය සේවකයින්ගේ පොදු සේවක සංගමය පවසයි. එම සංගමයේ ප්‍රධාන ලේකම් එස්.පි.විතානගේ මහතා සඳහන් කළේ දුම්රිය දෙපාර්තමේන්තුවේ ප්‍රධාන යාන්ත්‍රික ඉංජිනේරු අංශයේ සේවකයින්ගේ සේවයට පැමිණීමේ හා පිටවීමේ වේලාවන් සම්බන්ධයෙන් මතුව ඇති ගැටළුවක් මෙම තත්ත්වයට හේතු වී ඇති බවයි. මේ හේතුවෙන් ධාවන තත්ත්වයේ පවතින දුම්රිය එන්ජින් ප්‍රමාණය 65 සිට 48 දක්වා පහළ බැස ඇති බව වාර්තා වෙයි. මෙම ගැටළුව විසදීමට කඩිනමින් පියවර නොගතහොත් ධාවනයට එක් කළ හැකි දුම්රිය එන්ජින් ප්‍රමාණය තවදුරටත් අඩුවිය හැකි බව එස්.පි.විතානගේ මහතා සඳහන් කළේය.", "URL": "https://sinhala.adaderana.lk/news.php?nid=90753", "Category": null, "Parent URL": null}