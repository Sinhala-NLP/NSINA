{"Source": "Adaderana", "Timestamp": "May 26, 2015 11:19 am", "Headline": "ගිලන් රියෙත් තෙල් අදියි - රියදුරාත් හවුල්", "News Content": "දඹුල්ල රෝහල් භූමියේ දී ගිලන් රථයකින් අනවසරෙන් ඉන්ධන ලබාගත් පුද්ගලයින් දෙදෙනෙකු දඹුල්ල පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරක් මත සිදුකළ වැටලීමකදී එම ගිලන් රථයේ රියදුරු සහ තවත් පුද්ගලයෙකු මෙලෙස අත්අඩංගුවට ගෙන ඇති බව පොලීසිය පවසයි. එහිදී ගිලන් රථයෙන් ලබාගත් ඩීසල් ලීටර් 24ක් සහ එම ඉන්ධන ලබා ගැනීම සඳහා භාවිත කළ රබර් නලයක් ද පොලීසිය භාරයට ගෙන තිබේ.අත්අඩංගුවට ගත් සැකකරුවන් මාතලේ ප්‍රදේශයේ පදිංචිකරුවන් වන අතර ඔවුන් දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=51584", "Category": null, "Parent URL": null}