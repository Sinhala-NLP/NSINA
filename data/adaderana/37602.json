{"Source": "Adaderana", "Timestamp": "September 22, 2013 02:36 pm", "Headline": "ඉන්දීය ධීවරයින් 20ක් දැලේ", "News Content": "නීති විරෝධි ලෙස මෙරට මුහුදු සීමාවට ඇතුළු වූ ඉන්දිය ධිවරයින් 20 දෙනෙකු නාවික හමුදාව විසින් අත්අඩංගුවට ගෙන තිබේ. තලෙයිමන්නාරමට උතුරු මුහුදේදී මොවුන් අත්අඩංගුවට ගත් බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. ධිවරයින් පිරිස පැමිණි ට්‍රෝලර් යාත්‍රා 4 ක් ද නාවික හමුදාව භාරයට ගෙන ඇත. අත්අඩංගුවට ගත් ධිවරයින් පිරිස වැඩිදුර පරීක්ෂණ සඳහා තලෙයිමන්නාරම පොලිස්ථානය වෙත භාරදුන් බව කෝසල වර්ණකුලසූරිය මහතා පැවසීය.", "URL": "https://sinhala.adaderana.lk/news.php?nid=37602", "Category": null, "Parent URL": null}