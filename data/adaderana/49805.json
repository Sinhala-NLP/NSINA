{"Source": "Adaderana", "Timestamp": "March 8, 2015 09:17 am", "Headline": "ඕස්ට්‍රේලියාව පිත්ත අතට ගනියි ", "News Content": "ලෝක කුසලාන ක්‍රිකට් තරඟාවලියේ ශ්‍රී ලංකාව සහ ඕස්ට්‍රේලියාව අතර පැවැත්වෙන තරඟයේ කාසියේ වාසිය ලබා ගැනීමට ඕස්ට්‍රේලියානු කණ්ඩායම සමත් වී තිබේ.ඒ අනුව එම කණ්ඩායම පළමුවෙන් පන්දුවට පහරදීමට තීරණය කර ඇත.අද තරඟය ඔස්ට්‍රේලියාවේ සිඩ්නිහිදී පැවැත්වෙයි.“ඒ“ කාණ්ඩය යටතේ තරඟවදින ශ්‍රී ලංකාවට සහ ඔස්ට්‍රේලියාවට අතර මෙම තරඟය කාගේත් වැඩි අවධානයට යොමු තරගයක් බව ක්‍රිකට් විචාරකයින් පෙන්වා දෙයි.කණ්ඩායම් දෙකම මේ වන විට තරඟාවලියේ සහභාගි වු තරඟ වලින් නවසීලන්ත කණ්ඩායමට පමණක් පරාජය වී තිබීම ඊට හේතුව වෙයි. මේ අතර “ඒ“ කාණ්ඩය යටතේ තවත් තරඟයක් මේ වන විට පැවැත්වෙමින් තිබේ. ඒ නවසීලන්ත කණ්ඩායම සහ ඇෆ්ගනිස්ථාන කණ්ඩායම් අතර තරගය වෙයි.තරගයේ කාසියේ වාසිය දිනූ ඇෆ්ගනිස්ථාන කණ්ඩායම පළමුව පන්දුවට පහරදීමට තීරණය කර ඇත.", "URL": "https://sinhala.adaderana.lk/news.php?nid=49805", "Category": null, "Parent URL": null}