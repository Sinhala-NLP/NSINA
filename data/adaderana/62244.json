{"Source": "Adaderana", "Timestamp": "July 20, 2016 07:22 am", "Headline": "ශ්‍රී ලංකාවේ සිටින ඉන්දීය ධීවරයින් වෙනුවෙන් උද්ඝෝෂණ මාලාවක්", "News Content": "ශ්‍රී ලංකා අත්අඩංගුවේ පසුවන ඉන්දීය ධීවරයින් නිදහස් කිරීම ඇතුළු ඉල්ලීම් කිහිපයක් මුල් කරගනිමින් උද්ඝෝෂණ මාලාවක් පැවැත්වීමට තමිල්නාඩුවේ ධීවරයින් තීරණය කර තිබේ.තමිල්නාඩු හා පුදුච්චේරි ධීවර සංගමයේ ලේකම් එන්.ජේ.බෝස් ප්‍රකාශ කර ඇත්තේ ලබන 22 දින සිට 28 වන දින දක්වා මෙම උද්ඝෝෂණ මාලාව ආරම්භ කරන බවයි.ඉන්දීය ධීවරයින් 77 දෙනෙකු සහ යාත්‍රා 103ක් මේ වනවිට ශ්‍රී ලංකා අත්අඩංගුවේ පවතින බව ඔවුන් පෙන්වාදෙයි.එම යාත්‍රා හා ධීවරයින් නිදහස් කර ගැනීම ඇතුළු තම ඉල්ලීම් කෙරෙහි ප්‍රාන්ත රජයේ සහ මධ්‍යම රජයේ අවධානය යොමු කරවීම මෙම උද්ඝෝෂණ මාලාවේ අරමුණ බව ඔවුන් කියා සිටියි.එමෙන්ම පසුගියදා ශ්‍රී ලංකා නාවික හමුදාව විසින් හානි කළ බව කියන යාත්‍රා 18කට ශ්‍රී ලංකා රජයෙන් වන්දි ලබා දෙන ලෙස ද ඉන්දීය ධීවරයින් ඉල්ලීමක් කරයි.", "URL": "https://sinhala.adaderana.lk/news.php?nid=62244", "Category": null, "Parent URL": null}