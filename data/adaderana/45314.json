{"Source": "Adaderana", "Timestamp": "August 13, 2014 08:15 am", "Headline": "රාජිතගේ එන්තරවාසිය ඥානසාර හිමිට ලැබුණේ නෑලු?", "News Content": "රාජිත සේනාරත්න අමාත්‍යවරයා විසින් එවන ලදැයි කියන එන්තරවාසිය තමන්වහන්සේට මේවන තෙක් ලැබී නොමැති බව බොදුබල සේනා සංවිධානයේ මහලේකම් පුජ්‍ය ගලබොඩඅත්තේ ඥානසාර හිමි පවසයි. එන්තරවාසිය ලැබුණ ද කිසිදු වන්දි මුදලක් ගෙවීමට සුදානම් නොමැති බව උන්වහන්සේ සඳහන් කරයි . පුජ්‍ය ගලගොඩඅත්තේ ඥානසාර හිමි විසින් සිදුකළ චෝදනා 11ක් හේතුවෙන් තමන්ගේ කීර්ති නාමයට සහ දේශපාලන ප්‍රතිරූපයට සිදුවු හානිය වෙනුවෙන් මෙම වන්දි මුදල ඉල්ලා සිටින බව රාජිත සේනාරත්න අමාත්‍යවරයා අදාළ එන්තරවාසියෙන් ඉල්ලා සිටියි. කෙසේ වෙතත් අද දෙරණ කළ විමසීමක දී රාජිත සේනාරත්න අමාත්‍යවරයා පැවසුවේ එන්තරවාසියට ප්‍රතිචාර වශයෙන් පුජ්‍ය ගලබොඩඅත්තේ ඥානසාර හිමි වන්දි මුදල නොගෙවන්නේ නම් උන්වහන්සේට එරෙහිව නඩු පවරන බවයි.", "URL": "https://sinhala.adaderana.lk/news.php?nid=45314", "Category": null, "Parent URL": null}