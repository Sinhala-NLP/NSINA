{"Source": "Adaderana", "Timestamp": "January 19, 2010 08:30 am", "Headline": "ප්‍රහාරයේ කිසිවෙකුත් අත්අඩංග්‍රවට ගෙන නෑ", "News Content": "ඊයේ පස්වරුවේ ජයරත්න හේරත් අමාත්‍යවරය‍ාගේ නිවසට එල්ල වූ අත්බෝම්බ ප්‍රහාරය සම්බන්ධයෙන් මේ වන තෙක් කිසි‍වෙකු අත්අඩංගුවට ගෙන නොමැති බව පොලීසිය පවසයි. මෙම ප්‍රහාරයට සම්බන්ධ වූවන් අත්අඩංගුවට ගැනීම සදහා පුළුල් පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා කියා සිටියි. ඊයේ පස්වරු 6.45 ට පමණ එල්ල වූ අත්බෝම්බ ප්‍රහාරයෙන් පළාත් සෞඛ්‍ය කාර්යාලයේ රියදුරෙකු වූ සුරංග ඉන්ද්‍රජිත් නැමැත්තා ජීවිතක්ෂයට පත් විය. ඔහු දික්වැල්ල කැන්දගොල්ල ප්‍රදේශයේ පදිංචිකරුවෙකු බව පොලීසිය සඳහන් කරයි.", "URL": "https://sinhala.adaderana.lk/news.php?nid=6115", "Category": null, "Parent URL": null}