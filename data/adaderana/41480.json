{"Source": "Adaderana", "Timestamp": "March 2, 2014 10:19 am", "Headline": "විකිරණ විද්‍යා තාක්ෂණවේදීන් අකුරට වැඩ කිරීමට සුදානමින් ", "News Content": "ඉල්ලීම් කිහිපයක් මුල්කරගනිමින් රජයේ විකිරණ විද්‍යා තාක්ෂණවේදීන්ගේ සංගමය වෘත්තීය සමිති ක්‍රියාමාර්ගයක නිරත වීමට තීරණය කර තිබේ. අමතර සේවා දීමනා වැඩි කිරීම ඇතුළු ඉල්ලීම් 7ක් මුල්කරගනිමින් ලබන 4 වන දින සිට දිවයින පුරා සියලු රෝහල්වල අකුරට වැඩ කිරීමේ වෘත්තීය ක්‍රියාමාර්ගයක නිරත වන බව එම සංගමය පෙන්වා දෙයි. ඊට අමතරව පස්වරු 4.00 න් පසු අමතර සේවා සිදුකිරීමෙන් වැළකී සිටීමට ද තීරණය කර ඇති බව රජයේ විකිරණ විද්‍යා තාක්ෂණවේදීන්ගේ සංගමය පවසයි. කෙසේ වෙතත් එම සංගමය පෙන්වා දෙන්නේ මහරගම පිළිකා රෝහල, බොරැල්ල ළමා රෝහල, ද සොයිසා රෝහල, කාසල් රෝහල, පේරාදෙණිය ළමා රෝහල සහ දිවයින පුරා පිළිකා මර්දන විකිරණ ප්‍රතිකාරක ඒකකවල මෙම වෘත්තීය සමිති ක්‍රියාමාර්ගය ක්‍රියාත්මක නොවන බවයි.", "URL": "https://sinhala.adaderana.lk/news.php?nid=41480", "Category": null, "Parent URL": null}