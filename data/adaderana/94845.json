{"Source": "Adaderana", "Timestamp": "August 22, 2018 03:18 pm", "Headline": "සරණක් අවැසි පුංචි මල් කැකුළක්", "News Content": "අක්මාවේ කොටසක් අක්‍රියවීමෙන් පීඩා විඳින වයස අවුරුදු 4ක දරුවෙකු පිළිබඳව මැල්සිරිපුර, නාබැට ප්‍රදේශයෙන් අද දෙරණට වාර්තා විය. එම දරුවාගේ සැත්කම සඳහා රුපියල් ලක්ෂ 80ක පමණ මුදලක් වැය වන අතර, එය ඉන්දියාවේ රෝහලකදී සිදුකිරීමට නියමිතව තිබේ. මැල්සිරිපුර, නාබැට හේන්යාය ප්‍රදේශයේ පදිංචි සමන්ත විජේබණ්ඩාර රත්නායක මහතාගේ හා ඔහුගේ බිරිඳගේ එකම දරුවා වනනේ සුමේෂ් දහම්සර රත්නායකයි. සුමේෂ් ඉපදී දින 32ක් පමණ වන විට කොළඹ රිජ්වේ ආර්යා ළමා රෝහලේදී සැත්කමකට භාජන කර තිබුණේ පිත්තාශ නාලය සිහින් වීම හේතුවෙනි. එහිදී සුමේෂ්ගේ අක්මාවේ කොටසක් අක්‍රියව ඇති බව සොයා ගැණුනු අතර දරුවා රාගම ශික්ෂණ රෝහලට මාරු කර යවා තිබේ. වෛද්‍යවරුන් විසින් දරුවා පරීක්ෂා කිරීමෙන් අනතුරුව ඉන්දියාවේ රෝහලකදී අක්මා බද්ධ කිරීමට නිර්දේශ කර ඇති අතර ඒ සඳහා වැයවන මුදල රුපියල් ලක්ෂ 80ක්.‍ සුමේෂ්ගේ අක්මා බද්ධ කිරීමේ සැත්කම ලබන දෙසැම්බර් මාසය වන විට කඩිනමින් සිදුකළ යුතුව ඇති බව සුමේෂ්ගේ මව්පියන් පවසයි. සුමේෂ්ට පිහිටක් වෙන්න හැකි ඔබට පහත සඳහන් දුරකථන අංකයෙන් ඔවුන් සම්බන්ධ කර ගත හැකියි. සුමේෂ්ගේ පියා - 0771621746", "URL": "https://sinhala.adaderana.lk/news.php?nid=94845", "Category": null, "Parent URL": null}