{"Source": "Adaderana", "Timestamp": "September 26, 2010 10:03 am", "Headline": "දුම්වැටි බදු ආදායම ඉහළ යයි  ", "News Content": "දුම්වැටි අලෙවිය මත අයකෙරෙන බදු අදායම ඉහළ ගොස් තිබේ. මුදල් අමාත්‍යාංශයේ රාජ්‍ය මූල්‍ය පිළිබඳ වාර්තාව පෙන්වාදෙන පරිදි මේ වසරේ මුල් මාස 5 ක කාලය තුළ දුම්වැටි මගින් ලැබූ බදු ආදායම රුපියල් මිලියන 15,663 ක් බව වාර්තා වේ. 2009 වසරේ එම බදු ආදායම රුපියල් මිලියන 13,360 ක් වැනි අඩු මට්ටමක පැවතුණි. ඒ අනුව පසුගිය වසරේ අදාළ කාලසීමාව හා සැසඳීමේ දී මෙම වසරේ අදාළ කාලය තුළ බදු ආදායම 17% ක පමණ වර්ධනයක් පෙන්නුම් කරයි. උතුරු නැගෙනහිර පළාත් මුදාගැනීමෙන් පසුව එම ප්‍රදේශවල නව වෙළඳපොළක් නිර්මාණය වී තිබීම මෙම බදු ආදායම ඉහළ යාමට හේතුවක් බව රාජ්‍ය මූල්‍ය පිළිබඳ වාර්තාව පෙන්වා දෙයි.", "URL": "https://sinhala.adaderana.lk/news.php?nid=11096", "Category": null, "Parent URL": null}