{"Source": "Adaderana", "Timestamp": "November 7, 2018 10:49 am", "Headline": "අඳුරෙන් එළියට යන දා අඳුරෙම සැඟව ගිය ජීවිත", "News Content": "දීපවාලි සැමරුම් වෙනුවෙන් ගමන්ගත් තරුණ‍යින් දෙදෙනෙකු කිලිනොච්චිය ප්‍රදේශයේ දී තෙල් ප්‍රවාහනය කළ බවුසර රථයක ගැටීමෙන් ජීවිතක්ෂයට පත්ව ඇති බව කිලිනොච්චිය පොලීසිය පවසයි. ඊයේ(06) රාත්‍රීයේ මෙම අනතුර සිදුව තිබේ. කිලිනොච්චිය පොලිසිය පැවසූවේ පරන්තන් ප්‍රදේශයේ සිට කිලිනොච්චිය දෙසට ධාවනය වු යතුරුපැදියක් වවුනියාව දෙස සිට යාපනය දෙසට ගමන්ගත් තෙල් බවුසරයක මුහුණට මුහුණ ගැටීමෙන් අනතුර සිදුව ඇති බවයි. අනතුරින් අදාළ ස්ථානයේදීම 18 හැවිරිදි සෙල්වරාජා ගජීපන් නමැති තරුණයෙකු ජිවිතක්ෂයට පත්ව ඇති අතර, තවත් තරුණයෙකු කිලිනොච්චිය රෝහලට ඇතුළත් කිරීමෙන් අනතුරුව ජිවිතක්ෂයට පත්ව ඇති බවයි. අදාළ තරුණයින් දීපවාලි සැමරුම් වෙනුවෙන් සහභාගිවීමට පැමිණ ඇති බවට ප්‍රදේශවාසීන් පවසයි. අනතුරින් තරුණයින් ගමන්ගත් යතුරුපැදිය කොටස් කිහිපයකට කැඩී ඇති බවද පොලිසිය සඳහන් කළේය. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=98814", "Category": null, "Parent URL": null}