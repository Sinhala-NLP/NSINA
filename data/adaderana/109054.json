{"Source": "Adaderana", "Timestamp": "May 1, 2019 10:11 pm", "Headline": "‍කුමාර් සංගක්කාරට එංගලන්තයෙන් නව තනතුරක්", "News Content": "හිටපු ශ්‍රි ලංකා ක්‍රිකට් නායක කුමාර් සංගක්කාර එංගලන්තයේ මෙරිල්බෝන් ක්‍රිකට් සමාජයේ සභාපති තනතුරට යෝජනා වි තිබේ. අද(01) පැවති මෙරිල්බෝන් ක්‍රිකට් සමාජ වාර්ෂික මහ සබා රැස්වීමේදි අදාළ යෝජනාව ඉදිරිපත් වී ඇති බව විදෙස් මාධ්‍ය වාර්තා කළේය. කුමාර් සංගක්කාර අදාළ ක්‍රිකට් සමාජයේ වසරක කාලයක් සඳහා සභාපති තනතුරට තේරී පත් වී ඇති අතර ලබන ඔක්තෝබර් පලවන දින සිට ඔහු එම තනතුරේ කටයුතු කිරීමට නියමිතයි. මොරිල්බෝන් ක්‍රිකට් සමාජයේ සභාපති තනතුරට තේරි පත් වු බ්‍රිතාන්‍ය නොවන පළමුවැන්නා කුමාර් සංගක්කාර වීම විශේෂත්වයකි. මේ අතර ශ්‍රි ලංකා ක්‍රිකට් කණ්ඩායේ නව කළමනාකරු ලෙස අසන්ත ද මෙප් මහතා පත් කර තිබේ. ඒ අනුව එලඹෙන ලෝක කුසලාන ක්‍රිකට් තරඟාවලිය සඳහා ශ්‍රි ලංකා කණ්ඩායමේ කළමනාකරු ලෙස අසන්ත මෙල් මහතා කටයුතු කරනු ඇත.", "URL": "https://sinhala.adaderana.lk/news.php?nid=109054", "Category": null, "Parent URL": null}