{"Source": "Adaderana", "Timestamp": "November 21, 2017 01:46 pm", "Headline": "  බස් එකෙන් ලක්ෂ 15ක ගංජා ඇදලා", "News Content": "යාපනය සිට කොළඹ දක්වා ධාවනය වූ බස් රථයකින් රුපියල් ලක්ෂ 15 ක් පමණ වටිනා කේරළ ගංජා කිලෝග්‍රෑම් දහයක් රැගෙනයමින් සිටි පුද්ගලයකු වව්නියාව රෝහල අසළදී අත්අඩංගුවට ගත් බව වව්නියාව, පොලීසිය පවසයි. පොලීසිය පැවසූවේ ලද තොරතුරක් මත සිදුකළ වැටලීමේදී සැකකරු විසින් ගමන් මල්ලේ සඟවා තිබූ කේරළ ගංජා අත්අඩංගුවට ගත් බවයි. සැකකරු යාපනය ප‍්‍රදේශයේ ජාවාරම්කරුවකුගෙන් කේරළ ගංජා මිළදී ගෙන කොළඹට රැගෙන යන බවට තොරතුරු අනාවරණය වූ බවද පොලීසිය පැවසීය. අත්අඩංගුවට ගත් පුත්තලම ප‍්‍රදේශයේ පදිංචි 30 හැවිරිදි සැකකරු හා කේරළ ගංජා තොගය වව්නියාව මහේස්ත‍්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් වවුනියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=80305", "Category": null, "Parent URL": null}