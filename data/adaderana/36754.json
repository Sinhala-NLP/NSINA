{"Source": "Adaderana", "Timestamp": "August 19, 2013 05:22 pm", "Headline": "තිදරු පියා එල්ලී නසී", "News Content": "බලංගොඩ, වැව්රුන්තැන්න ප්‍රදේශයේ පුද්ගලයෙකු ගෙල වැළලාගෙන මියගොස් තිබේ. අද අලුයම ගෙල වැළලාගෙන මියගොස් ඇත්තේ 65 හැවිරිදි තිදරු පියෙකි. සියදිවි නසා ගැනීමට හේතුව මෙතෙක් අනාවරණය වී නොමැති අතර බලංගොඩ පොලිසිය සිද්ධිය සම්බන්ධයෙන් වැඩිදුර විමර්ශන සිදුකරයි. මේ අතර හම්න්තොට වරායේ තෙල් පිරිපහදු මධ්‍යස්ථානයකට ඝන පිඩැලි ගෙනා ට්‍රැක්ටරයක් පෙරළී 23 හැවිරිදි අයෙකු මියගොස් තවත් දෙදෙනෙකු තුවාල ලබා රෝහල්ගත කර ඇත. අද පස්වරුවේ සිදුව ඇති එම අනතුරින් මියගොස් ඇත්තේ හම්බන්තොට 6 කණුව ප්‍රදේශයේ පදිංචි තරුණයෙකි.", "URL": "https://sinhala.adaderana.lk/news.php?nid=36754", "Category": null, "Parent URL": null}