{"Source": "Adaderana", "Timestamp": "April 25, 2011 09:04 am", "Headline": "සෞඛ්‍ය ඇමති අද මොස්කව් යයි", "News Content": "සෞඛ්‍ය අමාත්‍ය මෛත්‍රීපාල සිරිසේන මහතා අද(25) මොස්කව් නුවර බලා පිටත්ව යයි. ඒ ගෝලීය සෞඛ්‍ය අමාත්‍යවරුන්ගේ සමුළුවට සහභාගී වීම සඳහාය. අදාළ සමුළුව මේ මස 28 සහ 29 යන දෙදින තුළ පැවැත්වීමට නියමිතය. සෞඛ්‍ය සම්පන්න ජීවන රටා හා බෝ නොවන රෝග පිළිබඳ සාකච්ඡා කිරීම මෙම සමුළුවේ අරමුණ වේ. ගෝලිය සෞඛ්‍ය අමාත්‍යවරුන්ගේ සමුළුව සඳහා රටවල් 40ක පමණ නියෝජිතයින් එක්වීමට නියමිතය.", "URL": "https://sinhala.adaderana.lk/news.php?nid=15684", "Category": null, "Parent URL": null}