{"Source": "Adaderana", "Timestamp": "December 18, 2018 10:18 am", "Headline": "අනතුරකින් ජීවිතයක් මහ මඟ නවතී", "News Content": "අක්කරපත්තුව - මඩකලපුව ප්‍රධාන මාර්ගයේ පෙරියනිලාවනි සරස්වතී විද්‍යාලය පාර හංදිය ආසන්නයේ දී සිදුවු අනතුරකින් පුද්ගලයෙකු මියගොස් තවත් තිදෙනෙක් රෝහල් ගත කර තිබේ. ඊයේ(17) දහවල් මෙම අනතුර සිදුව ඇති බව පොලීසිය සඳහන් කළේය. කල්මුණ දෙස සිට මඩකලපුව දෙසට ධාවනය වු ලොරි රථයක් හා ප්‍රතිවිරුද්ධ දෙසින් පැමිණි ත්‍රීරෝද රථයක ගැටී මෙන් මෙම අනතුර සිදුව ඇති බව වාර්තා වෙයි මෙලෙස මියගොස් ඇත්තේ චේනතුර පාර, කොට්ටකල්ලාර ප්‍රදේශයේ පදිංචිව සිටි 68 හැවිරිදි සෙල්ලතම්බි නවශ්‍රීවායම් නැමති පුද්ගලයෙකි. මෙම අනතුරන් තුවාල ලබා ලොරි රථයේ රියඳුරු හා ත්‍රීරෝද රථයේ ගමන් කළ 07 හැවිරිදි පිරිමි දරුවන් දෙදෙනෙකු මේ වන විට කල්මුණේ මූලික රෝහලේ ප්‍රතිකාර ලබන බව වාර්තා වෙයි. සිද්ධිය සම්බන්ධයෙන් කල්මුණ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=100916", "Category": null, "Parent URL": null}