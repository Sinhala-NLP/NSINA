{"Source": "Adaderana", "Timestamp": "October 5, 2012 12:45 pm", "Headline": " එස්.එම්.ට හිටපු තැන නියෝජ්‍ය ඇමති පදවිය ලැබෙයි", "News Content": "ගොවිජන සේවා හා වනජීවි කැබිනට් අමාත්‍යවරයාව සිට ධූරයෙන් ඉල්ලා අස්වූ එස්.එම් චන්ද්‍රසේන මහතා, ගොවිජන සේවා හා වනජීවි නියෝජ්‍ය අමාත්‍යවරයා ලෙස දිවුරුම් දී තිබේ. මීට සවල්ප මොහොතකට පෙර අරලියගහ මන්දිරයේදී ජනාධිපති මහින්ද රාජපක්ෂ මහතා ඉදිරියේ දිවුරුම්දීම සිදුව ඇති බව සඳහන්ය. උතුරු මැද පළාතෙන් වැඩිම මනාප ලබාගත් එස්.එම් රංජිත් නමැති ‍ස්වකීය සොයුරාට පළාත් ප්‍රධාන අමාත්‍ය ධූරය ලබාගනුවස් තමන් කැබිනට් අමාත්‍ය ධූරයෙන් ඉල්ලා අස්වූ බව ඔහු පවසා තිබිණි. කෙසේ වෙතත් හෙතෙම අද තමන් කැබිනට් අමාත්‍ය ධූරය දැරූ අමාත්‍යංශයේම නියෝජ්‍ය අමාත්‍යවරයා ලෙස දිවුරුම් දී තිබේ.", "URL": "https://sinhala.adaderana.lk/news.php?nid=28035", "Category": null, "Parent URL": null}