{"Source": "Adaderana", "Timestamp": "May 14, 2017 08:06 pm", "Headline": "උතුරේ අවතැන් ජනතාවට නිවාස 120 ක් ", "News Content": "අවතැන් වු උතුරු පළාතේ ජනතාව වෙනුවෙන් අංග සම්පූර්ණ නිවාස එකසිය විස්සක් ලබා දීමට එක්සත් අරාබි එමිර් රජ්‍යයේ ධනපති පවුලක් සිය කැමැත්ත පළ කර ඇති බව කර්මාන්ත හා වාණිජ කටයුතු අමාත්‍යාංශය පවසයි. අබුඩාබි නුවර ප‍්‍රධාන ව්‍යාපාරික පවුලක් මේ සඳහා ඉදිරිපත්ව ඇති අතර මේ පිළිබඳ සොයා බැලීමට පුද්ගලයින් තිදෙනෙකුගෙන් යුත් පිරිසක් පසුගිය දා මන්නාරම ප‍්‍රදේශයේ අවතැන් ජනතාව නිරීක්ෂණය සඳහා ගොස් තිබේ. මේ සඳහා කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා ද එක්ව ඇත. එහි ප‍්‍රතිඵලයක් ලෙස මෙම නිවාස ලබා දීමට එකඟත්වය පළ වී ඇති බව එම අමාත්‍යාංශය නිවේදනය කරයි.", "URL": "https://sinhala.adaderana.lk/news.php?nid=73157", "Category": null, "Parent URL": null}