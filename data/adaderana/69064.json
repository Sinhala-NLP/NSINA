{"Source": "Adaderana", "Timestamp": "February 3, 2017 01:20 pm", "Headline": "2016 දී ලාදුරු රෝගීන් 1853 ක්", "News Content": "2016 වසරේදී ලාදුරු රෝගීන් 1853 දෙනෙකු වාර්තා වී ඇති බව වැඩබලන සෞඛ්‍ය සේවා අධ්‍යක්ෂ ජෙනරාල් ජයසුන්දර බණ්ඩාර මහතා පවසයි.වැඩිම රෝගීන් සංඛ්‍යාවක් බස්නාහිර පළාතෙන් වාර්තා වී ඇති බව ඔහු පෙන්වා දෙයි.2020 දී ලාදුරුවලින් තොර ශ්‍රී ලංකාවක් යන තේමාව යටතේ සෞඛ්‍ය හා අධ්‍යාපන කාර්යාංශයේ අද(3) පැවැති මාධ්‍ය හමුවකට එක්වෙමින් ජයසුන්දර බණ්ඩාර මහතා මෙම අදහස් පළ කළේය.පසුගිය වසර 10 තුළ සෑම වසරකම ලාදුරු රෝගීන් 2000කට ආසන්න සංඛ්‍යාවක් වාර්තා වන අතර සෑම දිස්ත්‍රීක්කයකින්ම රෝගීන් වාර්තා වන බව සෞඛ්‍ය අමාත්‍යාංශය පෙන්වා දෙයි.ලාදුරු රෝගය යන පහසුවෙන් හඳුනාගත හැකි සහ සම්පුර්ණයෙන් සුවකළ හැකි රෝගයක් වන අතර එම රෝගයට අනේක බියක් ඇති කර ගත යුතු නොවන බව අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=69064", "Category": null, "Parent URL": null}