{"Source": "Adaderana", "Timestamp": "March 29, 2018 11:27 am", "Headline": "වදයක් නිසා පාසලත් වහලා-සිසුන් විභාගයත් නොලියා ගෙදර ගිය හැටි ", "News Content": "දෙබරයක් ඇවිස්සීම හේතුවෙන් වවුනියාව පැරකුම් මහා විද්‍යාලය වසා දමා ඇති බව අද දෙරණ වාර්තාකරු පවසයි. පාසලේ සිසුන්ගේ දෙමාපියන් පැවසූවේ අද(29) උදැසන දෙබර වදය ඇවිස්සීම හේතුවෙන් දරුවන් වෙත පාසල වෙත පිවිසීමට ‍නොහැකි තත්ත්වයක් ඇතිවු බවයි පාසල වසා තිබීම හේතුවෙන් දරුවන් නැවත නිවෙස් වෙත ගමන් කළ අතර පාසල් වාර විභාගය පැවැත්වෙන අද(29) දිනයේ පාසල වසා දැමීම හේතුවෙන් දරුවන් මහත් අපහසුතාවයට පත්වු බවත් දෙමාපියන් වැඩිදුරටත් සඳහන් කර තිබේ. මීට පෙර අවස්ථා ගණනාවකදී අදාළ දෙබර වදය කඩා දැමීමට කටයුතු කරන ලෙසට විද්‍යාලයේ විදුහල්පතිවරයා ඇතුළු පාලකයින් වෙත දැනුම්දුන්නද අදාළ දෙබර වදය නොකැඩීම හේතුවෙන් ගැටළුව උද්ගත වී ඇති බව දරුවන්ගේ දෙමාපියන් පැවසීය. සිද්ධිය සම්බන්ධයෙන් වවුනියාව කලාප අධ්‍යාපන කාර්යාල නිළධාරීන්ගේ විමසීමේදී පැවසූවේ පවතින තත්ත්වය සොයා බැලීමට නියමිත බවය.", "URL": "https://sinhala.adaderana.lk/news.php?nid=86562", "Category": null, "Parent URL": null}