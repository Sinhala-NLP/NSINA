{"Source": "Adaderana", "Timestamp": "January 1, 2016 04:16 pm", "Headline": "වන අලි ප්‍රහාරයෙන් තිදෙනෙකුට තුවාලයි", "News Content": "අරලගංවිල, අලුත්ඔය ප්‍රදේශයේදී වන අලි පහරදීමකින් පුද්ගලයින් තිදෙනෙකු තුවාල ලබා තිබේ.අදාළ පුද්ගලයින් අද උදෑසන වගා කටයුතු සදහා ගොස් ට්‍රැක්ටර් රථයකින් නැවත නිවසට පැමිණෙමින් සිටියදී මෙම වන අලි ප්‍රහාරයට ලක්ව ඇති බව පොලිසිය පවසයි.එහිදී තුවාල ලැබූ එක් පුද්ගලයෙකු පොළොන්නරුව රෝහලේ නේවාසිකව ප්‍රතිකාර ලබන අතර ට්‍රැක්ටර් රථ රියදුරු අරලගංවිල රෝහලේ නේවාසිකව ප්‍රතිකාර ලබන බව සඳහන්ය.පහරදීමෙන් සුළු තුවාල ලැබූ අනෙක් පුද්ගලයා ප්‍රතිකාර ලබා රෝහලෙන් පිටව ගිය බව පොලිසිය පවසයි.", "URL": "https://sinhala.adaderana.lk/news.php?nid=56090", "Category": null, "Parent URL": null}