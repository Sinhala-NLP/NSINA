{"Source": "Adaderana", "Timestamp": "December 25, 2017 03:02 pm", "Headline": "වංචනිකව මුදල් ගැරූ 2ක් ඇතුළට", "News Content": "විදේශයන්හී සංචාරයන් සඳහා යැවීමට වංචනිකව පුද්ගලයින්ගෙන් මුදල් ලබා ගත් පුද්ගලයින් දෙදෙනෙකු රක්ෂිත බන්ධනාගාරගත කර තිබේ. සීදූව පොලීසියට ලද පැමිණිල්ලක් මත සිදුකළ විමර්ශන අනුව ගම්පහ ප්‍රදේශයේදී සිද්ධියට සම්බන්ධ සැකකරුවන් දෙදෙනෙකු අත්අඩංගුවට ගෙන තිබුණි. ඔවුන් සතුව තිබී විදෙස් රටවලට යවන බවට පොරොන්දු වී වංචනිකව මුදල් ලබාගත් දිවයිනේ විවිධ ප්‍රදේශවල පදිංචිකරුවන්ට අයත් විදේශ ගමන් බලපත්‍ර 61ක් පොලීසිය විසින් සොයාගෙන ඇති බව වාර්තා වෙයි. 49 හැවිරිදි හා 83 හැවිරිදි සැකකරුවන් ගම්පහ ප්‍රදේශයේ පදිංචිකරුවන් වෙයි. ඔවුන් මීගමුව මහේස්ත්‍රාත් අධිකරණට ඉදිරිපත් කිරීමෙන් අනතුරුව මේ මස 29 වනදා දක්වා රක්ෂිත බන්ධනාගාර ගත කළ බව පොලීසිය පැවසුවේය.", "URL": "https://sinhala.adaderana.lk/news.php?nid=82065", "Category": null, "Parent URL": null}