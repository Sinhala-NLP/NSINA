{"Source": "Adaderana", "Timestamp": "November 24, 2016 10:21 am", "Headline": " ව්‍යාජ ලෙස ගෙන්වූ වාහන-ගිනි අවි සමග 1ක් කොටු", "News Content": "විදේශීය රටක නිෂ්පාදිත ගිනි අවි සහ ව්‍යාජ ලෙස මෙරටට ගෙන්වූ වාහන සමග පුද්ගලයෙකු මුදුකටුව, මාරවිල ප්‍රදේශයේ දී අත්අඩංගුවට ගෙන තිබේ.මීගමුව නීතිය බලගැන්වීමේ ඒකකයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය.එහිදී සැකකරු සතුව තිබී ජර්මනියේ නිෂ්පාදිත ගිනි අවි දෙකක්, ජීප් රථයක් සහ මෝටර් රථයක් පොලීසිය බාරයට ගෙන තිබේ.එමෙන්ම ව්‍යාජ ලෙස සකස් කරන ලද ආදායම් බලපත්‍ර දෙකක් ද පොලීසිය බාරයට ගෙන ඇති බව සඳහන්ය.අත්අඩංගුවට ගත් සැකකරු 51 හැවිරිදි ලංසිගම, කටුනේරිය ප්‍රදේශයේ පදිංචිකරුවෙකු වන අතර ඔහු අද(24) මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=66365", "Category": null, "Parent URL": null}