{"Source": "Adaderana", "Timestamp": "May 30, 2012 11:36 am", "Headline": "සෙලාන් ‘තෑගි පිට තෑගි’ තරඟයේ දශලක්ෂපතිනිය මතුගමින් ", "News Content": "සෙලාන් බැංකුවේ ‘තෑගි පිට තෑගි’ දිනුම් ඇදීමෙන් රු. මිලියනයක ජයග්‍රාහිකාවක් වීමට මතුගම ප්‍රදේශයේ පදිංචි ඊ.ඒ.දයාවතී මහත්මිය සමත්ව තිබේ. 56 හැවිරිදි ඇය වෘත්තියෙන් ගුරුවරියකි. පසුගිය පෙබරවාරි මාසයට අදාළව සිදුකරනු ලැබූ මෙම දිනුම් ඇදීමත් සමඟම මේ දක්වා රු. මිලියනය බැගින් ජයග්‍රාහණය කළ වාසනාවන්තයන් 4 දෙනෙකු බිහිකිරීමට, සෙලාන් බැංකුව සමත් වී ඇති බව එම සමාගම නිවේදනයක් නිකුත් කරමින් සදහන් කරයි. සෙලාන් බැංකුවේ ගනුදෙනුකාරියක ලෙස, පසුගිය වසර දහය පුරාවටම තම ඉතිරි කිරීමේ ගිණුම හා ස්ථාවර තැන්පතු ගිණුම සෙලාන් බැංකුවේ පවත්වා ගෙන යන බව ඇය මෙහිදී පවසයි. එහිදී ඇය මෙසේද ප්‍රකාශ කර ඇත. ‘‘මට ඉතා සතුටුයි. රුපියල් මිලියනයක පළමු දිනුම හිමිවෙයි කියා මම කොහෙත්ම සිතුවේ නැහැ, සෙලාන් බැංකුව ගැන මට ඇත්තේ ලොකු විශ්වාසයක්. මම ජයගර.වණහණය කළ මෙම මුදල ස්ථාවර තැන්පතුවක් ලෙස සෙලාන් බැංකුවේම තැන්පත් කරනවා. එසේම සෙලාන් බැංකුවේ මතුගම ශාඛාවේ කාර්ය මණ්ඩලය විසින් දක්වන ලද විශිෂ්ට සහයෝගයට මා මේ අවස්ථාවේ මාගේ ස්තුතිය පුද කර සිටිනවා’’ මතුගම පාංතිය මහා විද්‍යාලයේ, දේශපාලන විද්‍යා ගුරුවරිය ලෙස කටයුතු කරන ඇලබඩ ආරච්චිගේ දයාවතී මහත්මිය ගුරු වෘත්තියෙහි 24 වසරක අත්දැකීම් ඇත්තියකි. තමන්ගේ මාසික වැටුප් චෙක්පත සෘජුවම තම සෙලාන් බැංකු ගිණුම වෙත බැරකිරීමට පියවර ගෙන තිබීම ගැන තමන් ඉතා සතුටට පත්වන බව මෙහිදී ඇය වැඩිදුරටත් අදහස් දක්වමින් සදහන් කළාය. පසුගිය වසරේ ඔක්තෝබර් මාසයේ සිට මේ දක්වා, ‘තෑගි පිට තෑගි’ දිනුම් ඇදීමෙන් බිහිකර ඇති වාසනාවන්තයින් ගණන 10,480 කි (එක් මාසයකට 2,620 බැගින් මාස 04 කදී). මේ දක්වා මාස්පතා සිදුකළ දිනුම් ඇදීම් වලින් රුපියල් මිලියනයක්, මෝටර් බයිසිකල්, LCD රූපවාහිනී, ශීතකරණ, හෝම් එන්ටර්ටේන්මන්ට් සිස්ටම්, සෝෆා, ලැප්ටොප්, පූර්ණ ස්වයංක්‍රීය රෙදි සෝදන යන්ත්‍ර, ළිප් හතරේ ගෑස් උදුන් සහ රන් කාසි තෑගි වශයෙන් ජයග්‍රාහකයින්ට පිරිනමා ඇත. පෙබරවාරි මස ජයග්‍රාහකයින් බවට පත්වූ වාසනාවන්තයින් හට ත්‍යාග පිරිනැමීම සෙලාන් බැංකුවේ විධායක අධ්‍යෂ ආර්. නඩරාජා සහ සාමාන්‍යාධිකාරී ප්‍රධාන විධායක නිළධාරී කපිල ආරියරත්න යන මහත්වරුන්ගේ ප්‍රධානත්වයෙන් කොල්ලූපිටිය සෙලාන් බැංකු මූලස්ථාන පරිශ්‍රයේදී පසුගියදා සිදුකෙරිණි. එසේ වාසනාවන්තයින් බවට , වයි.වී.ඞී.ජේ. ධර්මදාස මහත්මිය (කැකිරාව ශාඛාව, රේණුක ලියනරත්න මහතා (මිලේනියම් ශාඛාව), ඩබ්.ඒ. ප්‍රේමවතී මහත්මිය (බොරැල්ල ශාඛාව), ඒ.සී. විජේතුංග මහත්මිය (කොළඹ දකුණ ශාඛාව), යූ.එල්.එම්. සරිපුඩීන් මහතා (අම්පාර ශාඛාව), ඒ.එස්. කරුණානායක මහතා (කාඩ් මධ්‍යස්ථානය), එම්.ඩී.යූ. රත්නායක මහතා (අනුරාධපුර - නොච්චියාගම ශාඛාව), ටී. ඩික්සන් මහතා (අම්බලන්ගොඩ ශාඛාව) සහ එච්.පී. සෙනෙවිරත්න මහත්මිය (කෑගල්ල ශාඛාව) යන අය පත්ව ඇත. සෙලාන් බැංකුව විසින් පිරිනමනු ලබන සියලූ බැංකු සේවාවන් හා සම්බන්ධ වන ‘‘තෑගි පිට තෑගි’’ දිනුම් ඇදීම, මෙරට බැංකු ක්ෂේත්‍රය තුළ සිදුකෙරෙන සුවිශේෂීම ත්‍යග යෝජනා ක්‍රමය ලෙස සැලකිය හැකිය. මෙම දිනුම් ඇදීම සඳහා එක්වීමට ‘සෙලාන් ෂුවර්’ (පුද්ගලික ඉතුරුම් හා ජංගම ගිණුම්) ‘ටිකිරි ප්ලස්’ (ළමා ඉතුරුම් ගිණුම්), ‘ස්ථාවර තැන්පතු’ හා ‘අනේවාසික විදේශ මුදල් ඉතුරුම් ගිණුම්’ (ඉතුරුම්හා ස්ථාවර තැන්පතු), ‘කූල් කෑෂ්’ (යොවුන් ගිණුම්) ගිණුම් හරහා මෙන්ම ‘උකස්’ ‘ක්‍රෙඩිට් කාඩ්’ හා ‘ඩෙබිට් කාඩ්’ යනාදිය තුළින් අවකාශ සැලසේ. “සෙලාන් තෑගි පිට තෑගි” දිනුම් ඇදීම තුළින් මාසයකට වාසනාවන්තයින් 2620 දෙනෙකු බැගින් වාසනාවන්තයින් 10480 දෙනෙකු මේ දක්වා බිහි වී ඇත. මෙහිදී මාසිකව මුල් පෙළේ ජයග්‍රාහකයින් දස දෙනෙකු සහ එක් එක් ශාඛාව තුළින් ජයග්‍රහකයින් 20 දෙනෙකු තේරී පත් වී තිබේ. මාස හයක ප්‍රවර්ධන කාලසීමාව අවසානයේ දී පැවැත්වීමට නියමිත සුපිරි දිනුම් ඇදීම තුළින් රු. මිලියන 15 ක් වටිනා සුඛෝපභෝගී නිවසක් දිනාගැනීමට අවස්ථාව උදා වනු ඇත. ‘‘සුහද හදක් ඇති දේශීය බැංකුව ලෙසින් ශ්‍රී ලංකාව පුරා විසිරී සිටින දහස් ගණනක් අපගේ ගනුදෙනුකරුවන්ට සේවා සැලසීමට අපි ඇප කැප වී සිටිනවා. අපගේ ගනුදෙනුකරුවන් වෙනුවෙන් අප වඩාත් නව්‍ය සේවාවන් කෙරෙහි අවධානය යොමු කරමින් නිරතුරුව අපගේ ගණුදෙනුකරුවන්ට පුළුල් වටිනාකමක් ලබාදීමට අප තුළ පවතින කැපවීම විදහා දැක්වීමට මෙම ප්‍රවර්ධන වැඩපිළිවෙල තවත් කදිම උදාහරණයක්”යැයි සෙලාන් බැංකුවේ සාමාන්‍යාධිකාරී ‍‍‍ප්‍රධාන විධායක නිළධාරී කපිල ආරියරත්න මහතා මේ පිළිබඳ අදහස් දක්වමින් ප්‍රකාශකර ඇත.", "URL": "https://sinhala.adaderana.lk/news.php?nid=24624", "Category": null, "Parent URL": null}