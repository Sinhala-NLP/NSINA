{"Source": "Adaderana", "Timestamp": "December 27, 2011 10:33 am", "Headline": "ශ්‍රී ලංකා-දකුණු අප්‍රිකා දෙවන ටෙස්ට් ක්‍රිකට් දෙවන දිනය අදයි", "News Content": "සංචාරක ශ්‍රී ලංකා කණ්ඩායම හා දකුණු අප්‍රිකානු කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ දෙවන දිනය අදයි. පළමු දිනය නිමා වන විට පළමු ඉනිම ක්‍රීඩා කරන ශ්‍රී ලංකා කණ්ඩායම කඩුලු 07ක් දැවී ලකුණු 289ක් ලබා සිටියේය. තරගයේ කාසිය වාසිය දිනු ශ්‍රී ලංකා කණ්ඩායම පළමුව පන්දුවට පහරදීමට තීරණය කරන ලදී. එහිදී ශ්‍රී ලංකා කණ්ඩායම වෙනුවෙන් නායක තිලකරත්න ඩිල්ශාන් ලකුණු 47ක් සහ සිය මංගල ටෙස්ට් තරගයට සහභාගි වු දිනේෂ් චන්දිමාල් ලකුණු 58ක් ලබාගත්තේය. දිනය නිමා වන විට නොදැවී පන්දුවට පහර දෙමින් සිටි තිලාන් සමරවීර ලකුණු86ක් ලබා සිටියේය. පන්දු යැවීමේ දී දකුණු අප්‍රිකානු කණ්ඩායමේ ඩී. ලෑන්ජ් කඩුලු04ක් බිඳ හෙළන ලදී.", "URL": "https://sinhala.adaderana.lk/news.php?nid=20971", "Category": null, "Parent URL": null}