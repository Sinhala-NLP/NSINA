{"Source": "Adaderana", "Timestamp": "February 26, 2016 11:06 am", "Headline": "හිටපු පොල් ඇමති වංචා සෙවීමේ කොමිසමට යයි", "News Content": "හිටපු පොල් සංවර්ධන අමාත්‍ය ජගත් පුෂ්පකුමාර මහතා බරපතළ වංචා සෙවීමේ ජනාධිපති කොමිසම වෙත පැමිණ තිබේ.පොල් පර්යේෂණ ආයතනයේ සිදු වූ බව කියන අක්‍රමිකතාවයක් සම්බන්ධයෙන් සිදු කෙරෙන විමර්ශනයකට සහභාගීවීම සඳහා හිටපු අමාත්‍යවරයා කැඳවා ඇති බව කොමිසමේ ප්‍රකාශකයෙකු සඳහන් කළේය.ඒ අනුව ජගත් පුෂ්පකුමාර මහතා අද(26) පෙරවරු 09.00 ට පමණ බරපතළ වංචා සෙවීමේ ජනාධිපති කොමිසම වෙත පැමිණ තිබේ.මේ වන විට ඔහුගෙන් ප්‍රකාශ සටහන් කර ගනිමින් සිටින බව එම කොමිසම සඳහන් කළේය.", "URL": "https://sinhala.adaderana.lk/news.php?nid=57608", "Category": null, "Parent URL": null}