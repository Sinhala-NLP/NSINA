{"Source": "Adaderana", "Timestamp": "June 13, 2011 09:33 am", "Headline": "ශ්‍රී ලංකා -එසෙක්ස් තුන්දින තරගය ජය පැරදුමෙන් තොරව නිමයි", "News Content": "සංචාරක ශ්‍රී ලංකා කණ්ඩායම සහ එසෙක්ස් ප්‍රාන්ත කණ්ඩායම අතර පැවති තුන්දින ක්‍රිකට් තරගය ජය පරාජයෙන් තොරව නිමාවට පත්විය. වර්ෂාව හේතුවෙන් තරගයේ තුන්වන දිනය වන ඊයේ(12) ක්‍රීඩා කිරීමට හැකි වූයේ පන්දුවාර කිහිපයක් පමණි. තරගය නතර කරන විට සිය දෙවන ඉනිම සඳහා පන්දුවට පහරදෙමින් සිටි ශ්‍රී ලංකා කණ්ඩායම කඩුලු 03 ක් දැවී ලකුණු 38 ක් ලබා සිටියේය. ශ්‍රී ලංකා කණ්ඩායම පළමු ඉනිම සඳහා ලකුණු 337ක් ලබාගනු ලැබීය. පිළිතුරු වශයෙන් එසෙක්ස් ප්‍රාන්ත කණ්ඩායම සියලු දෙනා දැවී ලකුණු 351ක් ලබා ගැනීමට සමත් විය. ශ්‍රි ලංකාව සහ එංගලන්තය අතර තුන්වන ටෙස්ට් ක්‍රිකට් තරගය ජූනී මස 16 වැනිදා ආරම්භ වීමට නියමිතය.", "URL": "https://sinhala.adaderana.lk/news.php?nid=16723", "Category": null, "Parent URL": null}