{"Source": "Adaderana", "Timestamp": "October 5, 2013 03:21 pm", "Headline": "මන්නාරමේ බෝට්ටුවක් පෙරළී 4ක් මරුට", "News Content": "මන්නාරම පළුගස්තුරෙයි ප්‍රදේශයේදී මගී ප්‍රවාහන බෝට්ටුවක් පෙරළී එහි ගමන් කළ 16 දෙනෙකුගෙන් සිව්දෙනෙකු මියගොස් තවත් ළමයෙකු අතුරුදහන් වී තිබේ. මියගිය පුද්ගලයින් සිව්දෙනාගේ සිරුරු සොයාගෙන ඇති අතර ඉතිරි 11 දෙනා දිවි බේරා ගැනීමට සමත්ව ඇති බව නාවික හමුදාව පවසයි. මොවුන් කොළඹ සිට මන්නාරමේ විනෝද චාරිකාවකට ගොස් ඇති අතර එහිදී මෙම අනතුර සිදුව ඇති බව වාර්තා වේ. අතුරුදන්වු දරුවා සොයා මේ වන විටත් මෙහෙයුම් ක්‍රියාත්මක බව නාවික හමුදා මාධ්‍ය ප්‍රකාශක කෝසල වර්ණකුලසුරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=37937", "Category": null, "Parent URL": null}