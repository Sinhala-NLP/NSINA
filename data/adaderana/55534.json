{"Source": "Adaderana", "Timestamp": "December 5, 2015 02:51 pm", "Headline": "අන්තර්ජාලයේ ජංජාල 2600යි ", "News Content": "මෙම වසරේ නොවැම්බර් මස අවසානය වන විට අන්තර්ජාල සිද්ධි සම්බන්ධයෙන් පැමිණිලි 2600 ක් පමණ ලැබී ඇති බව පරිඝණක හදිසි ප්‍රතිචාර සංසදය පවසයි.එහි ජ්‍යෙෂ්ඨ තොරතුරු ආරක්ෂාක ඉංජිනේරු රොෂාන් චන්ද්‍රගුප්ත මහතා පැවසුවේ ඉන් වැඩි ප්‍රමාණයක් සමාජ ජාල සම්බන්ධයෙන් වන පැමිණි බවයි.සමාජ ජාල වෙබ් අඩවිවල තමන්ගේ නමින් වෙනත් පුද්ගලයින් ගිණුම් නිර්මාණය කර ඇති බවට පැමිණිලි විශාල සංඛ්‍යාවක් ලැබී ඇති බවද රොෂාන් චන්ද්‍රගුප්ත මහතා සඳහන් කළේය.එවැනි අවස්ථාවලදී එම ව්‍යාජ ගිණුම් සම්බන්ධයෙන් අදාළ වෙබ් අඩවි දැනුවත් කළ යුතු බව ඒ මහතා පැවසුවේය.එවිට අදාළ වෙබ් අඩවි විසින් එවැනි ව්‍යාජ ගිණුම් ඉවත් කිරිමට කටයුතු කරනු ඇති බවට රොෂාන් චන්ද්‍රගුප්ත මහතා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=55534", "Category": null, "Parent URL": null}