{"Source": "Adaderana", "Timestamp": "March 23, 2016 09:29 am", "Headline": "O/L අසමත් දුකට සියදිවි නසා ගනියි", "News Content": "අධ්‍යයන පොදු සහතික පත්‍ර සාමාන්‍ය පෙළ විභාගය අසමත් වූ බව කියන පාසල් සිසුවෙකු සියදිවි හානිකරගෙන තිබේ.අදාළ සිසුවා තම නිවස තුළදී ගෙල වැලලාගෙන සියදිවි හානිකරගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.මියගොස් ඇත්තේ පුස්සැල්ලාව, නායාපාන වත්ත ප්‍රදේශයේ පදිංචිව සිටි 16 හැවිරිදි පාසැල් සිසුවෙකි.අධ්‍යයන පොදු සහතික පත්‍ර සාමාන්‍ය පෙළ විභාගය අසමත් වීම නිසා ඇතිවූ සිත් තැවුලක් මත ඔහු සියදිවි හානි කරගෙන ඇති බවට පොලීසිය සිදුකළ විමර්ශනයේදී අනාවරණය වී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.මෘත ශරීරය වහුගුපිටිය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද(23) සිදුකිරීමට නියමිතය.", "URL": "https://sinhala.adaderana.lk/news.php?nid=58538", "Category": null, "Parent URL": null}