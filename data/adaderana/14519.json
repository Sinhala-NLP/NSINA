{"Source": "Adaderana", "Timestamp": "February 28, 2011 11:03 am", "Headline": "තමිල් අරුසකච්චි තනිව තරගකර දිනුවොත් දේශපාලනයෙන් සමුගන්නවා", "News Content": "නැගෙනහිර පළාත සඳහා ඉලංගෙයි තමිල් අරුසකච්චි පක්ෂය තනිව තරගකර ජයග්‍රහණය කළහොත් දේශපාලන ජීවිතයෙන් සමුගන්නා බව එම පළාත් මහ ඇමති ශිවනේසතුරෙයි චන්ද්‍රකාන්තන් මහතා පවසයි. මඩකළපුව නගරයේ රුපියල් කෝටි 07 .5 ක වියමින් ඉදිකරන ලද නව බස් නැවතුම්පළ විවෘත කිරීමේ අවස්ථාවට එක්වෙමින් ඔහු මේ බව සඳහන් කළේය. මධ්‍යම රජය සමග එක්ව කටයුතු කරන එකම පක්ෂය සිය පක්ෂය පමණක් බව ද අමාත්‍යවරයා ප්‍රකාශ කළේය. නැගෙනහිර පළාතට සංවර්ධනය සහ බලය ලබාගත හැක්කේ මධ්‍යම රජය සමග එක්ව කටයුතු කළහොත් පමණක් බව ද චන්ද්‍රකාන්තන් මහතා අවධාරණය කර සිටියේය. ජනතාව තුළ ආවේගයක් ඇතිකරන දේශපාලනයක නිරතවුවහොත් ජනතා මතය වෙනස්විය හැකි බව හෙතෙම වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14519", "Category": null, "Parent URL": null}