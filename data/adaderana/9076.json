{"Source": "Adaderana", "Timestamp": "June 18, 2010 11:26 am", "Headline": "එල්. ටී. ටී. ඊ දර්ශන ළඟතබා ගත් අයෙක් අත්අඩංගුවට ", "News Content": "එල්. ටී. ටී. ඊ රාජ්‍ය විරෝධී ක්‍රියාකාරකම් අඩංගු දර්ශන ඇතුළත් පරිගණකයක් ළඟතබා ගත් පුද්ගලයෙකු වව්නතිව් කන්නන්කුඩා ප්‍රදේශයේදී අත්අඩංගුවට ගෙන තිබේ. රාජ්‍ය විරෝධි ක්‍රියාකාරකම් අඩංගු දර්ශන වලට අමතරව එල්. ටී. ටී. ඊ සංවිධානයේ වීරකම් විදහා දැක‍්වෙන ගීතද මොහු සතුව තිබී සොයාගෙන ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. මෙම පුද්ගලයා විසින් ජංගම දුරකථන වලට මෙම දර්ශන සහ ගීත බෙදා හැරීමේ නිරතව ඇති බව ද පරීක්ෂණ වලදී අනාවරණය වී තිබේ. එවැනි දර්ශන සහ ගීත ඇතුළත් ජංගම දුරකථන ළඟතබා ගත් පුද්ගලයින් කිහිපදෙනෙකු ද මීට පෙර පොලිස් අත්අඩංගුවට පත්විය. මොවුන් පිළිබඳ වැඩිදුර පරීක්ෂණ පවත්වන බව පොලිසිය සඳහන් කළේය.", "URL": "https://sinhala.adaderana.lk/news.php?nid=9076", "Category": null, "Parent URL": null}