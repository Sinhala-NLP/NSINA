{"Source": "Adaderana", "Timestamp": "November 15, 2018 11:35 am", "Headline": "තුන් ඉරියව් ක්‍රීඩක ජේසන් බංගලාදේශ තරගාවලියෙන් ඉවතට", "News Content": "බටහිර ඉන්දීය කොදෙව් ක්‍රිකට් කණ්ඩායමේ තුන් ඉරියව් ක්‍රීඩක ජේසන් හෝල්ඩර් බංගලාදේශ තරගාවලියෙන් ඉවත් කර ඇත. ඒ ඔහුගේ ආබාධ තත්වයක් හේතුවෙනි. 27 හැවිරිදි ජේසන් හෝල්ඩර් ඉන්දියාව සමඟ පැවැති තරගාවලිය අතරතුරදී ආබාධයකට ලක් වුණි. ඔහු යථා තත්වයට පත් වීමට නම් සති 4ක පමණ කාලයක් ගත වන බව එරට ක්‍රිකට් පාලක මණ්ඩලය දන්වා සිටියි. ඒ අනුව ඔහු බංග්ලාදේශය සමඟ පැවැත්වීමට නියමිත ටෙස්ට්, එක්දින සහ විස්සයි විස්ස තරගාවලි වලදී ඉවත් කර තැබීමට කටයුතු කළ බව සඳහන්ය. බටහිර ඉන්දීය කොදෙව් කණ්ඩායම සහ බංග්ලාදේශය අතර ටෙස්ට් තරග 2ක් එක්දින තරග 3ක් සහ විස්සයි විස්ස තරග 3ක් පැවැත්වීමට නියමිත අතර තරගාවලිය නොවැම්බර් මස 22 වැනිදා ආරම්භ වීමට නියමිතයි.", "URL": "https://sinhala.adaderana.lk/news.php?nid=99242", "Category": null, "Parent URL": null}