{"Source": "Adaderana", "Timestamp": "September 19, 2018 09:50 am", "Headline": "ගුවන් මගීන්ට ගුවනේ සිට ව්‍යායාම් කිරීමට අවස්ථාව", "News Content": "ලන්ඩනයේ සිට සිඩ්නි දක්වා ගමන් කරන ගුවන් මගීන් සඳහා ව්‍යායාම් කිරීමේ පහසුකම ලබාදීමට ඕස්ට්‍රේලියාව සූදානම් වේ. ලන්ඩන් සිට ඕස්ට්‍රේලියාවේ සිඩ්නි නුවර දක්වා අඛණ්ඩව ගුවනින් ගමන් කිරීමේදී පැය 20ක් පමණ ගතවන අතර එම කාලය තුළ ගුවන් මගීන්ට ව්‍යායාම් මධ්‍යස්ථානයකට අමතරව නිදන මැදිරි සකස් කරදීමට ද යෝජනා වී ඇති බව විදෙස් මාධ්‍ය පැවසීය. අදාළ යෝජනා සම්බන්ධයෙන් බෝයින් හා එයා(ර්) බස් යන ගුවන් සමාගම් දැනුවත් කර ඇති අතර 2022 වර්ෂය වන විට එම පහසුකම් ගුවන් මගීන්ට ලබාදීමට සැළසුම් කර ඇති බව සඳහන්ය. පසුගිය මාර්තු මාසයේදී ලන්ඩන් හා ඕස්ට්‍රේලියාවේ පර්ත් දක්වා අඛණ්ඩ පැය 17ක ගුවන් ගමන් ආරම්භ කළ අතර සැලකිය යුතු මගීන් සංඛ්‍යාවක් එම ගමන් සඳහා යොමු වීම හේතුවෙන් මෙවැනි සේවාවන් සැපයීමට ඕස්ට්‍රේලියාවේ සූදානම් වන බව විදෙස් මාධ්‍ය පැවසීය.", "URL": "https://sinhala.adaderana.lk/news.php?nid=96312", "Category": null, "Parent URL": null}