{"Source": "Adaderana", "Timestamp": "July 23, 2018 05:54 pm", "Headline": "උපතින් අබාධිතව සිටි පුංචි අසරණයාට වනජීවී නිලධාරීන් පිළිසරණක් වෙයි", "News Content": "උපතින් අබාධිත තත්ත්වයේ සිටි වයස අවුරුද්දක් පමණ වන අලි පැටවෙකු හම්බන්තොට පහල මත්තල ප්‍රදේශයේදී වනජීවී නිලධාරීන් කණ්ඩායමකට හමුවී තිබේ. මේ දිනවල හම්බන්තොට සූරියවැව හා ඒ අවට ප්‍රදේශයන් තුළ දියත් කරමින් සිටින අලි මෙහෙයුමක නිරත සිටින වන ජීවී නිලධාරීන් කණ්ඩායමක් පහල මත්තල ප්‍රදේශයේ සිදුකළ නිරික්ෂනයකදී මෙම වන අලි පැටවා හමුවූ බව වනජීවී නිලධාරීන් සඳහන් කළේය. පසුව මෙම අලිපැටවා සම්බන්ධයෙන් උඩවලව ඇත් අතුරු සෙවනේ වනජීවී පශු වෛද්‍ය වරුන් දැනුවත් කිරීමෙන් අනතුරු වැඩිදුර ප්‍රතිකාර සඳහා අලි පැටව උඩවලව ඇත් අතුරු සෙවනට ගෙනගොස් ප්‍රතිකාර කරන බව කළ විමසීමකදී වනජීවී පශු වෛද්‍ය වරුන්ගේ සංගමයේ ලේකම් මාලක අබේවර්ධන මහතා පැවසීය. කෙසේනමුත් මේ අකාරයෙන් ආබාධිත තත්වයේ සිටි ලංකාව තුළදී හමුවීම ඉතා දුර්ලබ දෙයක් බව වනජීවී පශු වෛද්‍යවරුන්ගේ සංගමයේ ලේකම් මාලක අබේවර්ධන මහතා කියා සඳහන් කළේය. එමෙන්ම මීට පෙර උඩවලව ඇත් අතුරුසේවනේ ඉතිහාසය තුළ අනුරාධපුර ප්‍රදේශයෙන්, අම්පාර ප්‍රදේශයෙන් මෙවැනි ආබාධිත වයස මසක පමණ අලිපැටවූ දෙදෙනෙකු හමුවී උඩවලව ඇත් අතුරු සෙවනට ගෙනනවිත් තිබෙන බවත් නමුත් ප්‍රතිකාර කරන අතර තුර ටික දිනකින් එම අලිපැටවුන් මියගොස් තිබෙන බවද පශු වෛද්‍ය මාලක අබේවර්ධන මහතා කියා සිටියේය. මෙවැනි සතුන් කාලයක් යන විට සුව අතට හැරෙන අවස්ථාද තියෙනවා නැත්නම් මිය යනවා නමුත් අවුරුද්දක පමණ කාලයක් පමණ මේ සතා පුදුමයකට වගේ ජීවත්වෙලා තියෙනාව එතෙක් කළ මේ සතා කිරි බිවුවේ කොහොමද කියලත් ප්‍රශ්නයක් තියෙනවා අනි වාර්යේන්ම අලිපැටවා කිරි නිබිවුවනම් මෙච්චර කාලයක් ජිවත් වෙන්නෙත් නැති බව වනජීවී පශු වෛද්‍යවරුන්ගේ සංගමයේ ලේකම් මාලක අබේවර්ධන මහතා පැවසීය.", "URL": "https://sinhala.adaderana.lk/news.php?nid=93081", "Category": null, "Parent URL": null}