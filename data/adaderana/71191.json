{"Source": "Adaderana", "Timestamp": "March 21, 2017 08:29 pm", "Headline": "මීතොටමුල්ල කුණු කන්දෙහි ගින්නක් ", "News Content": "මීතොට මුල්ල කුණු කන්දෙහි ගින්නක් හට ගෙන ඇති බව වාර්තා වෙයි. කුණු කන්දෙහි සේවයේ නියුතු සේවකියින් මැදිහත්ව ගින්න මේ වන විට මැඩ පවත්වා ඇතැයි අද දෙරණ වාර්තාකරු පවසයි. කෙසේ වෙතත් ගින්නෙන් කිසිදු අනතුරක් සිදුව නොමැති අතර මේ පිළිබද වැඩි දුර පරීක්ෂණ වැල්ලම්පිටිය පොලීසිය විසින් සිදුකරනු ලබයි. මේ වන විට ගින්න සම්පූර්ණයෙන්ම නිවා දමා ඇති බව වාර්තාවේ. පොලීසිය පැවසුවේ ඊයේ(21) රාත්‍රී වන විට ගින්න නිවීමට පියවරගත් බවයි. කෝට්ටේ සහ කොළඹ නගර සභා ගිනි නිවන ඒකක මැදිහත් වී කුණු කන්දේ හටගත් ගින්න නිවා දැමූ බව පොලීසිය පැවසුවේය. ඊයේ (21) පස්වරුවේ හටගත් ගින්න පැය පහකට අධික කාලයක් පැවති බව වාර්තා වේ. අද දෙරණට අදහස් දක්වමින් එස්.එම් මරික්කාර් මන්ත්‍රීවරයා පැවසුවේ තවදුරටත් කුණු දැමීම වැළැක්වීම සඳහා දැඩි පියවර ගන්නා බවය. මේ අතර මෙම කුණු කන්ද පාදක කරගනිමින් දේශපාලකයින් දේශපාලන වාසි ලබාගැනීම වහා නවතා දැමිය යුතු බව ප්‍රදේශවාසීහු පවසයි.", "URL": "https://sinhala.adaderana.lk/news.php?nid=71191", "Category": null, "Parent URL": null}