{"Source": "Adaderana", "Timestamp": "February 1, 2010 01:00 pm", "Headline": "කොමසාරිස් ගේ අත්සන තිබුණේ  නෑ", "News Content": "මෙවර ජනාධිපතිවරණයේදී ජනතාවට නිකුත් කළ මැතිවරණ ප්‍රතිඵලයේ කොමසාරිස්වරයාගේ අත්සන නොතිබුණු බව එක්සත් ජාතික පක්ෂයේ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. මැතිවරණ ප්‍රතිඵල නිකුත් කිරීමේ සම්ප්‍රදාය අනුව මැතිවරණයේදී කොමසාරිස් අත්සන් කළ ප්‍රතිඵලය ප්‍රවෘත්ති දෙපාර්තමේන්තුවට නිකුත් කරන බවත් එතනින් ජනතාවට ලබා ගැනීමට අවස්ථාව සැලසෙන බවත් හෙතෙම කියා සිටියේය. එහෙත් මෙවර එවැනි කටයුත්තක් සිදු නොවුණු බවත්,ප්‍රතිඵල නිකුත් වූයේ ඊ-මේල් හරහා බවත් මන්ත්‍රීවරයා කියා සිටියේය. තමන්ට ඡන්ද පෙට්ටියක් වත් රැකගන්නට නොලැබුණු බව මැතිවරණ කොමසාරිස්වරයා කියා සිටීමෙන්ම මෙවර මැතිවරණයේදී අක්‍රමිකතා සිදු වූ බවට කදිම සාක්ෂියක් බවද මන්ත්‍රීවරයා සඳහන් කරනු ලැබිණි. එක්සත් ජාතික පක්ෂය එළඹෙන මහ මැතිවරණයේදී\"එක්සත් ජාතික පෙරමුණ\"ලෙස අලියා ලකුණෙන් තරඟ කිරීමට බලාපොරොත්තු වන බවත් හෙතෙම වැඩිදුරටත් පැවසීය.", "URL": "https://sinhala.adaderana.lk/news.php?nid=6397", "Category": null, "Parent URL": null}