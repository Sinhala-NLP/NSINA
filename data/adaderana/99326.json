{"Source": "Adaderana", "Timestamp": "November 16, 2018 04:13 pm", "Headline": "ශ්‍රී ලංකා-එංගලන්ත තරගාවලියේ එංගලන්තය ඉදිරියෙන්", "News Content": "සංචාරක එංගලන්ත කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ සිය දෙවන ඉනිම සදහා පන්දුවට පහර දෙන එංගලන්ත කණ්ඩායම මීට ටික වේලාවකට පෙර කඩුලු 08ක් දැවී ලකුණු 302ක් ලබා සිටියේය. එංගලන්ත ඉනිම වෙනුවෙන් නායක ජෝ රූට් ලකුණු 124ක් සහ රොරී බර්න්ස් ලකුණූ 59ක් ලබා ගැනිමට සමත් වුණි. විශිෂ්ඨ පන්දු යැවීමක නිරත වූ අකිල ධනංජය කඩුලු 05ක් බිඳ හෙලීය. තරඟයේ එංගලන්ත කණ්ඩායම පළමු ඉනිම සඳහා සියලු දෙනා දැවී ලබාගත් ලකුණු 290ට පිළිතුරු ලෙස ශ්‍රී ලංකා කණ්ඩායම පළමු ඉනිමේදී ලබාගත් ලකුණු සංඛ්‍යාව 336කි. ඒ අනුව එංගලන්ත කණ්ඩායම මේ වන විට ශ්‍රී ලංකා පළමු ඉනිමට වඩා ලකුණු 258ක් ඉදිරියෙන් සිටින අතර ඔවුන්ට තවත් කඩුලු 02ක් ඉතිරිව පවතියි.", "URL": "https://sinhala.adaderana.lk/news.php?nid=99326", "Category": null, "Parent URL": null}