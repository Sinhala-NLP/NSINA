{"Source": "Adaderana", "Timestamp": "March 29, 2012 11:06 am", "Headline": "ශී‍්‍ර ලංකාවේ ප‍්‍රථම වරට සම්පත් බැංකුවෙන් Flash Remit හඳුන්වාදෙයි", "News Content": "(සහකාර සාමාන්‍යධිකාරි අලෙවි හා ව්‍යාපාර සංවර්ධන තාරක රන්වල) එතෙර සිටින ශී‍්‍ර ලාංකිකයන් විශාල පිරිසක් ආරක්ෂිත ක‍්‍රම ඔස්සේ මෙරට සිටින නෑ හිතවතුන්ට මුදල් එවුවද තවත් පිරිසක් තවමත් අනාරක්‍ෂිත ක‍්‍රමවේදයන් ඒ සඳහා උපයෝගි කර ගනී. අනාරක්‍ෂිත ක‍්‍රමවේදයන් අවම කිරීමේ අරමුණින් සහ නිත්‍යානුකූල,විශ්වාසදායක හා කාර්යක්‍ෂම මුදල් ගණුදෙනු සඳහා ශී‍්‍ර ලංකාවේ ප‍්‍රථම වතාවට විදේශයන්හි සේවය කරන ශී‍්‍ර ලාංකිකයන් සහ මෙරට සිටින ඔවුන්ගේ ඥාතීන් වෙනුවෙන් සම්පත් බැංකු Flash Remit සේවය හඳුන්වා දෙයි. මේ සම්බන්ධයෙන් අදහස් දැක්වූ සම්පත් බැංකුවේ සහකාර සාමාන්‍යධිකාරි අලෙවි හා ව්‍යාපාර සංවර්ධන තාරක රන්වල මහතා පෙන්වා දුන් පරිදි එතෙරින් එවන මුදල් මෙරට තමන් ගනුදෙනු කරන්නාවු බැංකුවෙන් ලබාගැනීමේදී අවම වශයෙන් පැය තුන හතරක ප‍්‍රමාදයක් පවතී.එහෙත් සම්පත් බැංකුව UAE Exchange ආයතනය සමග එක්වී ප‍්‍රථම වතාවට මෙම ක‍්‍රමය වෙනස් කරමින් එම මුදල් එසැණින්ම තත්පර කිහිපයකදී ලබාගැනීම සඳහා Flash Remit සේවාව හඳුන්වා දී ඇත.මෙම UAE Exchange ආයතනය ඩුබායි, කටාර්, ඕමාන්, එක්සත් අරාබි රාජ්‍ය, අබුඩාබි, බාහරේන්, ජොර්දානය සහ කුවේට් ඇතුළු රටවල් 17 ක ශාඛාවන් පවත්වාගෙන යනු ලැබේ. Flash Remit සේවය මගින් සම්පත් බැංකුවේ ගිණුමක් ඇති මෙරට ගනුදෙනු කරුවන්ට මැද පෙරදිග රටකින් මුදල් එවා තත්පර කීපයකින් මෙහිදී මුදල් ලබාගන්නට හැකිය. මෙම Flash Remit සේවාව යටතේ මැද පෙරදිගින් එවනු ලබන මුදල් මෙතෙර ගනුදෙනුකරුවන්ට දිවයින පුරා ඇති සම්පත් බැංකු ශාඛා 206 න් මෙන්ම ජාලගත ATM යන්ත‍්‍ර 1,600 මගින් එවේලේම ලබාගත හැකි බව රන්වල මහතා පෙන්වා දුනි. මෙහිදි සම්පත් බැංකු ATM යන්ත‍්‍ර 255 ට අමතරව සම්පත් බැංකු ATM ජාලය හා සම්බන්ධිත ලංකා බැංකුව,HNB NDB HDFC DFCC වර්ධන බැංකුව, ජාතික ඉතිරිකිරීමේ බැංකුව, යුනියන් බැංකුව සහ පෑන් ඒෂියා බැංකවේ ATM යන්ත‍්‍ර මගින්ද මුදල් ලබාගත හැක. එමෙන්ම ධර්මපාල මාවත, වැල්ලවත්ත, කිරිබත්ගොඩ පිහිටි සම්පත් බැංකු සුපිරි ශාඛා වලින්ද Flash Remit සේවාව ඔස්සේ එවන මුදල් නිවාඩු දින ඇතුළු 365 දිනයේම සහ රාත‍්‍රී කාලය දක්වා ලබාගැනීමේ පහසුව ඇත. Flash Remit සේවාවේ සුවිශේෂත්වය නම් එමගින් එවන මුදල් වලට උපරිම ආරක්‍ෂාව සැලසෙන අතරම මුදල් එවූ සැණින් මෙහිදි තත්පර කිහිපයකිදි ලබාගැනීමේ හැකියාවයි. මෙහිදි සාමාන්‍යයෙන් අයකෙරෙන ගාස්තුවලට අමතරව කිසිදු අමතර ගාස්තුවක් මෙම සේවය සඳහා ගනුදෙනුකරුවන්ගෙන් අයනොකෙරෙන බවත්, තමාට එවා ඇති මුලූ මුදල එකවරම ලබානොගෙන අවශ්‍ය ප‍්‍රමාණය පමණක් ලබාගත හැකිවීමෙන් ඉතිරි මුදල සඳහා අමතර පොළියක් ලැබිය හැකිබව රන්වල මහතා පෙන්වා දුන්නේය. එතෙර සිට මුදල් එවීමේදී මුදල් ලබන්නාගේ දුරකතන අංකය ලබාදුන්විට අදාළ මුදල් ගිණුමට බැරවී ඇති බව SMS පණිවුඩයක් මගින් දැනගැනීමේ පහසුකමත් සම්පත් බැංකුව ගනුදෙනුකරුවන් හට සලසා ඇත. මෙම සේවය ගාස්තු රහිත සේවයකි. මෙම Flash Remit සේවය හා ඊට අදාළ මෘදුකාංග සම්පත් බැංකුව විසින්ම නිර්මාණය කරන ලද්දක් බව කී රන්වල මහතා, එමගින් නීත්‍යානුකූල නොවන මාර්ග මගින් මුදල් එවීම අවම කිරීමෙන් සමාජයට සේවයක් සැලසෙන අතර එම මුදල් ජාතික මුදල් ප‍්‍රවාහයට නතුකර ගැනීමෙන් ජාතික මෙහෙවරක් සිදු කිරීමද සම්පත් බැංකුවේ අරමුණ වූ බව සඳහන් කළේය.", "URL": "https://sinhala.adaderana.lk/news.php?nid=23150", "Category": null, "Parent URL": null}