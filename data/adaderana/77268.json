{"Source": "Adaderana", "Timestamp": "September 8, 2017 07:18 am", "Headline": "සාජාහිදී  දිවි නසා ගත් ලාංකිකයන් ගැන වාර්ථාවක් කැඳවයි", "News Content": "ශ්‍රී ලාංකිකයින් පිරිසක් සාජාහිදී සියදිවි නසාගෙන ඇති බවට පළවන මාධ්‍ය වාර්තා පිළිබඳව වාර්තාවක් කැඳවීමට විදේශ කටයුතු අමාත්‍යාංශය පියවර ගෙන ඇත.ඩුබායිහි ශ්‍රී ලංකා කොන්සල් කාර්යාලය හරහා අදාල වාර්තාව කැඳවා ඇති බවයි විදේශ කටයුතු අමාත්‍යාංශය සදහන් කළේ.පස් දෙනෙකුගෙන් යුත් ශ්‍රී ලාංකික පවුලක් සාජාහිදී හෝටලයක 07 වන මහලෙන් බිමට පැන සිය දිවිනසා ගැනිමට උත්සහ කර ඇති බවට එරට මාධ්‍යවල වාර්තා පල වී තිබුණා.එහිදී මව,පියා සහ පුතෙකු මියගොස් ඇති අතර දියණියන් දෙදෙනා ජිවිත බේරාගෙන ඇති බවට එම මාධ්‍යවල සදහන් කර තිබුණි.අදාල ලාංකික පවුල මීට මාස 09කට පමණ පෙර සාජා බලා පිටත්ව ගොස් ඇති අතර සංචාරක විසා මත ඔවුන් එරට රැදී සිට ඇති බව වාර්තා වෙයි.කෙසේවෙතත් අදාල සිද්ධිය සම්බන්ධයෙන් මෙතෙක් නිළ වශයෙන් කිසිදු දැනුම්දීමක් විදේශ කටයුතු අමාත්‍යාංශයට සිදු කර නොමැති බව අද දෙරණ කළ විමසීමකදී එහි ප්‍රකාශකයෙකු සදහන් කළා.එහෙත් පළවී ඇති මාධ්‍ය වාර්තා පිළිබඳව ඩුබායි කොන්සල් කාර්යාලයෙන් වාර්තාවක් ඉල්ලා ඇති අතර එය අද දිනය තුළ ලැබෙනු ඇති බව එම ප්‍රකාශකයා සදහන් කළේය.", "URL": "https://sinhala.adaderana.lk/news.php?nid=77268", "Category": null, "Parent URL": null}