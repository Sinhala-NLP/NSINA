{"Source": "Adaderana", "Timestamp": "November 29, 2012 02:34 pm", "Headline": "කෘෂි කර්ම සහ‍යෝගිතා සමුළුවේ අවසන් දිනය අදයි", "News Content": "ආසියානු ආහාර හා කෘෂි කර්ම සහ‍යෝගිතා සමුළුවේ අවසන් දිනය අදයි. සමුළුව සඳහා ශ්‍රී ලංකාව ඇතුළුව බංග්ලාදේශය, කාම්බෝජය, ඉන්දුනීසියා‍ව, මොන්ගෝලියාව, නේපාලය, පිලිපීනය, තායිලන්තය, වියට්නාමය ඉන්දියාව ඇතුළු ආසියානු රටවල් රැසක කෘෂිකර්ම ක්ෂේත්‍රයේ විද්වතු‍න් සහභාගී වී සිටියි. සමුළුවට අදාළව කෘෂි කාර්මික නව දැනුම පිළිබඳව ජාත්‍යන්තර තොරතුර ජාලයක් හඳුන්වාදීමේ වැඩමුළුවක් අද (29) ආරම්භ කෙරිණි. තොරතුර තාක්ෂණය මිනිසාගේ විනා‍ශය සඳහා ‍නොගෙන කෘෂි කර්මාන්තය වැනි වැදගත් අංශ ‍කෙරෙහි යොදා ගත යුතු බව එහිදී අදහස් දැක්වූ කෘෂිකර්ම අමාත්‍ය මහින්ද යාපා අබේගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=29581", "Category": null, "Parent URL": null}