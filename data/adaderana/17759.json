{"Source": "Adaderana", "Timestamp": "July 31, 2011 01:38 pm", "Headline": " සරසවි කටයුතු යථා තත්ත්වයට ගේන්න සූදානම්", "News Content": "විශ්ව විද්‍යාලවල අධ්‍යයන කටයුතු යථා තත්ත්වයට පත්කිරීම සඳහා හැකි සෑම පියවරක්ම ගනිමින් සිටින බව විශ්ව විද්‍යාල ආචාර්යවරුන්ගේ සමිති සම්මේලනය පවසයි. අංශ ප්‍රධානී තනතුරු සඳහා නව පත්වීම් ලබාදීම විශ්ව විද්‍යාල උපකුලපතිවරුන්ගේ සංගමය ප්‍රතික්ෂේප කිරීම හේතුවෙන් යම් ගැටලුකාරී තත්ත්වයක් මතුව ඇති බව එහි සභාපති ආචාර්ය නිර්මාල් රංජිත් ‍දේවසිරි මහතා සඳහන් කළේය. එහෙත් විශ්ව විද්‍යාල සිසුන් වෙනුවෙන් අඩාල වු දේශන ද ඇතුළුව සාමාන්‍ය කාල සටහන ක්‍රියාත්මක කිරීමට පියවර ගන්නා බව ඔහු කියා සිටියේය. එසේ වුවද නව පත්වීම් ලිපි ලබාදීමේ අවශ්‍යතාවක් නොමැති බව උසස් අධ්‍යාපන අමාත්‍යාංශ ලේකම් ආචාර්ය සුනිල් ජයන්ත නවරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=17759", "Category": null, "Parent URL": null}