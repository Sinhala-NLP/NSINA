{"Source": "Adaderana", "Timestamp": "January 3, 2014 10:50 am", "Headline": "ඉන්දීය ධීවරයින් 25ක් යාත්‍රා 5ක් සමඟ දැලේ", "News Content": "මෙරට මුහුදු සීමාවට ඇතුළු වී මසුන් මරමින් සිටි ඉන්දීය ධීවරයින් 25 දෙනෙකු ධීවර යාත්‍රා 05 ක්ද සමඟ අත්අඩංගුවට ගෙන තිබේ. 02 වැනිදා සවස මන්නාරමට දකුණු මුහුදු තීරයේදී මෙම ධීවරයින් සහ ධීවර යාත්‍රා නාවුක හමුදාව විසින් අත්අඩංගුවට ගෙන ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා පැවසූ බව අප වාර්තාකරු කීවේය. අත්අඩංගුවට ගත් ඉන්දීය ධීවරයින් 10 දෙනෙකු සහ ධීවර යාත්‍රා 02 ක් මන්නාරම පොලීසියටද,ධීවරයින් 15 දෙනෙකු සහ යාත්‍රා 03 ක් කල්පිටිය පොලීසියටද බාරදීමට කටයුතු කර ඇති බව නාවුක හමුදා මාධ්‍ය ප්‍රකාශකවරයා වඩිදුරටත් කියා සිටියේය.", "URL": "https://sinhala.adaderana.lk/news.php?nid=40051", "Category": null, "Parent URL": null}