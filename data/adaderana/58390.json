{"Source": "Adaderana", "Timestamp": "March 19, 2016 06:08 pm", "Headline": "තනිව ජය ගන්න බැරුව මහින්ද වටා එකතු වෙනවා", "News Content": "තනි පක්ෂයක් ලෙස තරග කර ජයග්‍රහණය කිරීමට නොහැකි දේශපාලඥයින් හිටපු ජනාධිපති මහින්ද රාජපක්ෂ මහතා වටා එක්වී මැතිවරණ ජයග්‍රහණය සඳහා උත්සහ දරමින් සිටින බව රාජ්‍ය පරිපාලන හා කළමනාකරණ අමාත්‍ය රංජිත් මද්දුමබණ්ඩාර මහතා පවසයි.බිබිල එක්සත් ජාතික පක්ෂ බලමණ්ඩල රැස්වීම අමතමින් අමාත්‍යවරයා මෙම අදහස් පළ කර තිබේ.මේ අතර තනි එක්සත් ජාතික පක්ෂ ආණ්ඩුවක් පිහිටුවීමේ අවස්ථාව අහුරාදැමීම සඳහා ශ්‍රි ලංකා නිදහස් පක්ෂයේ කණ්ඩායමක් එක්සත් ජාතික පක්ෂය සමඟ ජාතික ආණ්ඩුවක් තුළ කටයුතු කරමින් සිටින බව එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර මහතා පවසයි.අමාත්‍යවරයා මෙම අදහස් පළ කළේ එප්පාවල ප්‍රදේශයේ පැවැති උත්සවයකට එක්වෙමින්.", "URL": "https://sinhala.adaderana.lk/news.php?nid=58390", "Category": null, "Parent URL": null}