{"Source": "Adaderana", "Timestamp": "June 1, 2016 08:52 am", "Headline": "දුම්රිය වෘත්තීය සමිති රතු එළිදල්වයි", "News Content": "රුපියල් 10,000ක දීමනාව ඇතුළු දීමනා වැටුපට එකතු කිරීම සඳහා දුම්රිය දෙපාර්තමේන්තුව මේ වන තෙක් පියවර ගෙන නොමැති බව දුම්රිය ශ්‍රේණිගත වෘත්තීය සමිති එකතුමුව පවසයි.එහි කැඳවුම්කරු ජානක ප්‍රනාන්දු මහතා පැවසුවේ පාර්ලිමේන්තුව මගින් සම්මත කර තිබියදී එම දීමනා වැටුපට එකතු කිරීමට තම දෙපාර්තමේන්තුව කටයුතු කර නොමැති බවයි.මීට අදාළව දෙපාර්තමේන්තු බලධාරීන් වහාම පියවර ගත යුතු බව ජානක ප්‍රනාන්දු මහතා කියා සිටියි.මේ සඳහා නිසි විසඳුම් නොලැබෙන්නේ නම් දැඩි වෘත්තීය ක්‍රියාමාර්ග ගන්නා බව හෙතෙම අවධාරණය කරයි.", "URL": "https://sinhala.adaderana.lk/news.php?nid=60669", "Category": null, "Parent URL": null}