{"Source": "Adaderana", "Timestamp": "January 17, 2013 10:54 pm", "Headline": "ඝාතන සැකකරුවන් දෙදෙනෙක් 24 තෙක් රිමාන්ඩ්", "News Content": "මාදම්පේ පැරණි නගරයේ ඉන්ධන පිරවුම්හල අසලදී පුද්ගලයෙකු කපා කොටා ඝාතනය කිරීමේ සිද්ධියට සම්බන්ධ බව කියන සැකකරුවන් දෙදෙනෙකුව ලබන 24 වැනිදා දක්වා රක්ෂිත බන්ධනාගාර ගතකර තිබේ. පසුගිය 11 වනදා මෙලෙස ඝාතනයට ලක්ව තිබූයේ 32 හැවිරිදි වියේ පසුවූ මාදම්පේ, ඉරට්ටකුලම ප්‍රදේශයේ පදිංචිකරුවෙකි. සිව් දෙනෙකු සම්බන්ධ වී ඇති බව කියන මෙම ඝාතනයට අදාළව සැකකරුවන් තිදෙනෙකු මේ වනවිට අත්අඩංගුවට ගෙන ඇති අතර ඔවුන් තිදෙනාම එකම පවුලේ සාමාජිකයින් වේ. මාදම්පේ පොලීසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=30843", "Category": null, "Parent URL": null}