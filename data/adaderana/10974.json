{"Source": "Adaderana", "Timestamp": "September 20, 2010 10:36 am", "Headline": "කරදියනාරු පොලිසිය නැවත ක්‍රියාත්මකයි", "News Content": "පසුගිය සිකුරාදා(17) දිනයේ සිදුවූ පිපිරීමෙන් මඩකළපුව, කරදියනාරු පොලිස් ස්ථානය කඩාවැටීම නිසා එම පොලිස් ස්ථානයේ වැඩ ක‍ටයුතු අද(20) ඒ අසලම වෙනත් ස්ථානයක නැවත ආරම්භ කරන බව මඩකළපුව දිස්ත්‍රික් භාර පොලිස් අධිකාරී අයි. එම්. කරුණාරත්න මහතා පවසයි. ඊයේ(19) පැවති එම විවෘත කිරීමේ උත්සවය නැගෙනහිර පළාත් නියෝජ්‍ය පොලිස්පතිවරයාගේ ප්‍රධානත්වයෙන් පැවැත්විණි. එමෙන්ම එම අවස්ථාවට නැගෙනහිර පළාත් ප්‍රධාන අමාත්‍ය ශිවනේසතුරෙයි චන්ද්‍රකාන්තන් මහතා ද සහභාගි වී ඇත. පසුගිය සිකුරාදා(19) දින කරදියනාරු පොලිසිය අසල නවතා තිබූ චීන සමාගමකට අයත් පුපරන ද්‍රව්‍ය සහිත කන්ටේනර් 3ක් හදිසියේම පුපුරායාමෙන් නිසා සිදුවූ අනතුරින් 25 ට ආසන්න පිරිසක් මරණයට පත්විය. කරදියනාරු පොලිස් ස්ථානය ද විනාශයට පත්විය.", "URL": "https://sinhala.adaderana.lk/news.php?nid=10974", "Category": null, "Parent URL": null}