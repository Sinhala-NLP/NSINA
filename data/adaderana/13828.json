{"Source": "Adaderana", "Timestamp": "January 29, 2011 10:08 am", "Headline": "එරී ‍කුසලාන තරගාවලියේ ප්‍රවේශපත් අලෙවි ආදායම ගංවතුරින් විපතට පත්වූවන්ට", "News Content": "බටහිර ඉන්දීය කොදෙව් කණ්ඩායම සමඟ පැවැත්වෙන එරී ‍කුසලාන එක්දින ක්‍රිකට් තරගාවලියේ ප්‍රවේශපත් අලෙවියෙන් ලැබෙන ආදායම ගංවතුරින් විපතට පත්වූවන්ට සහන සැලසීම සඳහා වෙන් කිරීමට තීරණය කර තිබේ. ලෝක කුසලාන ක්‍රිකට් තරගාවලියට පෙර ශ්‍රී ලංකා කණ්ඩායම ක්‍රීඩා කරන ආකාරය දැක ගැනීමට ක්‍රීඩා ලෝලීන්ට අවස්ථාව උදාවෙන බව ශ්‍රි ලංකා ක්‍රිකට් ආයතනය පවසයි. තරග තුනකින් සමන්විත කෙදෙව් ශ්‍රී ලංකා ක්‍රිකට් තරගාවලියේ පළමු තරගය ලබන 31 වැනිදා එස්. එස්. සී. ක්‍රීඩාංගණයේදී පැවැත්වෙයි. දෙවන තරගය පෙබරවාරි තුන්වන දිනත් අවසන් තරගය පෙබරවාරි හය වන දිනත් කොළඹදී පැවැත්වෙන බව ශ්‍රී ලංකා ක්‍රිකට් ආයතනය පැවසීය.", "URL": "https://sinhala.adaderana.lk/news.php?nid=13828", "Category": null, "Parent URL": null}