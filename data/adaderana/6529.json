{"Source": "Adaderana", "Timestamp": "February 7, 2010 09:36 am", "Headline": "පිදුරුතලාගල ලැව්ගින්නක්", "News Content": "නුවරඑළිය පිදුරුතලාගල සහ වෙදමුල්ල රක්ෂිත වල ලැව්ගින්නක් හට ගෙන තිබේ. ඊයේ පස්වරුවේ මෙම ගින්න හට ගත් බව නුවරඑළිය දිස්ත්‍රික් ලේකම් ඩී.කේ.පී කුමාරසිංහ මහතා ප්‍රකාශ කළේය. යුද හමුදාව සහ වන සංරක්ෂණ නිලධාරීන්ගේ මැදිහත්වීමෙන් ගින්න මැඩපවත්වා ඇත. ක්ෂණිකව ක්‍රියාත්මක වීම හේතුවෙන් විශාල ප්‍රදේශයක පැතීරීමට තිබූ ගින්න මැඩපැවැත්වීමට හැකි වූ බව දිස්ත්‍රික් ලේකම්වරයා ප්‍රකාශ කළේය. මේ දින වල පවතින වියළි කාළගුණ තත්වය හේතුවෙන් මෙම ගින්න හටගෙන තිබේ.", "URL": "https://sinhala.adaderana.lk/news.php?nid=6529", "Category": null, "Parent URL": null}