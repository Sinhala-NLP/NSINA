{"Source": "Adaderana", "Timestamp": "January 6, 2017 06:10 pm", "Headline": "  හම්බන්තොට විරෝධතාවලට වාරණයක්", "News Content": "හම්බන්තොට යෝජිත ආයෝජන කලාපයට සහ හම්බන්තොට වරාය චීනයට බදුදීමට එරෙහිව විරෝධතාවක් සංවිධානය කර ඇති බව දිනේෂ් ගුණවර්ධන මන්ත්‍රීවරයා පවසයි.ඔහු පවසන්නේ හිටපු කථානායක චමල් රාජපක්ෂ මහතාගේ ප්‍රධානත්වයෙන් හෙට(07) දිනයේ මෙම විරෝධතාව පැවැත්වෙන බවයි.කෙසේ වෙතත් හම්බන්තොට ප්‍රදේශයේ හෙට දිනය තුළ උද්ඝෝෂණ ව්‍යාපාර පැවැත්වීම තහනම් කරමින් හම්බන්තොට මහේස්ත්‍රාත් අධිකරණය නියෝගයක් නිකුත් කර තිබේ.අම්බලන්තොට පොලීසිය විසින් අධිකරණයෙන් කළ ඉල්ලීමකට අනුව මෙම නියෝගය ලබාදී ඇති බව සඳහන්ය.අද සිට දින 14ක කාලයක් බලපැවැත්වෙන පරිදි මෙම වාරණ නියෝගය නිකුත් කර තිබේ. එමෙන්ම මෙම නියෝගය තවත් 26 දෙනෙකුට පෞද්ගලිකව දැනුම් දෙන ලෙසඳ නියෝගය කර ඇති බව වාර්තා වෙයි.", "URL": "https://sinhala.adaderana.lk/news.php?nid=67793", "Category": null, "Parent URL": null}