{"Source": "Adaderana", "Timestamp": "February 11, 2011 11:12 am", "Headline": "බදුල්ල -පස්සර පාරේ නාය යෑම තවදුරටත් ව්‍යාප්ත වෙයි", "News Content": "බදුල්ල - පස්සර ප්‍රධාන මාර්ග‍යේ දෙකේ කණුව ප්‍රදේශය ආසන්නයේ පැවති නාය යෑමේ තත්ත්වය තවදුරටත් ව්‍යාප්ත වෙමින් තිබෙන බව වාර්තා වේ. මේ හේතුවෙන් අවදානම් සහිත නිවාස 17 ක ජීවත් වූ පවුල් ඉවත් කිරීමට පියවර ගත් බව බදුල්ල ‍දිස්ත්‍රික් ලේකම් රෝහණ කීර්ති දිසානායක මහතා පවසයි. තාවකාලික නවාතැන් ලෙස භාරතී විද්‍යා‍ලයේ පිහිටුවා තිබෙන සහන සේවා කඳවුරේ එම පිරිස වෙත නවාතැන් ලබාදී තිබේ. මේ අතර ග්ලෙන් ඇල්පින් තේවත්ත ප්‍රදේශය ද නායයෑ‍මේ ලක්ෂණ පෙන්නුම් කරමින් තිබෙන බව ද වාර්තා වේ. ඒ අනුව අදාළ තේවත්තේ පිහිටි රෝහල, ළමා සංවර්ධන මධ්‍යස්ථානය සහ එහි පිහිටා තිබෙන නිල නිවාසයක් ගිලා බසිමින් තිබෙන බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=14144", "Category": null, "Parent URL": null}