{"Source": "Adaderana", "Timestamp": "April 20, 2016 12:35 pm", "Headline": "රජයේ දේපළට හානි කළ 6ට වැඩවරදියි", "News Content": "නුවරඑළිය, තලවකැළේ, වටගොඩ, දුම්රිය ස්ථානයේ රජයේ දේපළවලට අලාභහානි සිදු කිරීමේ චෝදනාව මත පුද්ගලයින් 06 දෙනෙකු අත්අඩංගුවට ගෙන තිබේ.පොලීසියට ලද තොරතුරක් මත අදාළ පුද්ගලයින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.අත්අඩංගුවට ගෙන ඇත්තේ දෙනියාය ප්‍රදේශයේ පදිංචිකරුවන් පිරිසක් බව සඳහන්ය.ඔවුන් බීමත්ව කලහාකාරි ලෙස වටගොඩ දුම්රිය ස්ථානය තුළ හැසිරී ඇති අතර එහිදී දුම්රිය ස්ථානයේ දේපළවලට අලාභ හානි සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය.අත්අඩංගුවට ගත් සැකකරුවන් නුවරඑළිය මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=59348", "Category": null, "Parent URL": null}