{"Source": "Adaderana", "Timestamp": "July 21, 2018 11:24 am", "Headline": "“ක්‍රිම්සන් හෙක්සැගන්” අත්හිටුවයි", "News Content": "ෆේස්බුක් සමාගම හා සම්බන්ධව ක්‍රියා කළ අමෙරිකානු දත්ත විශ්ලේශන ආයතනයක් අත්හිටුවීමට ෆේස්බුක් සමාගම තීරණය කර ඇත. “ක්‍රිම්සන් හෙක්සැගන්” නැමැති අදාළ ආයතනය මෙලෙස අත්හිටුවා ඇති අතර ෆේස්බුක් පරිශීලකයින්ගේ පෞද්ගලික දත්ත එකතු කිරීම හා බෙදා හැරීමේ චෝදනා යටතේ අදාළ ආයතනය අත්හිටුවා ඇති බව විදෙස් මාධ්‍ය සදහන් කළේය. “ක්‍රිම්සන් හෙක්සැගන්” ආයතනය ලොව විවිධ රටවල රජයන් හා සම්බන්ධ ආයතන සමඟ කටයුතු කරන බව සඳහන්වේ. එම ආයතනයේ වෙබ් අඩවිය හරහා ෆේස්බුක්, ඉන්ස්ටර්ග්‍රෑම්, ට්ටිටර් ඇතුළු සමාජ ජාලා වල පළ වන වාර්තා ට්‍රිලියනයක් පමණ හා ඡයාරූප මිලියන 160ක් පමණ දිනකදී විහ්ලේෂණය වන බව වාර්තා විය. සිය සමාගමේ ප්‍රිතිපත්ති උල්ලංගණය කිරීමක් හෝ ප්‍රචණ්ඩ ක්‍රියා සිදුකිරීම සඳහා ෆේස්බුක් පරිශීලකයින්ගේ දත්ත යොදාගෙන ඇත්ද යන්න පිළිබඳව තවදුරටත් විමර්ශන සිදුකරන බව ෆේස්බුක් සමාගම පවසා ඇත. කෙසේවෙතත් “ක්‍රිම්සන් හෙක්සැගන්” ආයතනය පවසා ඇත්තේ තම ආයතනය විසින් අනවශ්‍ය ආකාරයෙන් ෆේස්බුක් හෝ වෙනත් සමාජ ජාලා වල තොරතුරු ලබා නොගත් බවය.", "URL": "https://sinhala.adaderana.lk/news.php?nid=92958", "Category": null, "Parent URL": null}