{"Source": "Adaderana", "Timestamp": "April 30, 2010 03:20 pm", "Headline": "ගෑස් මිල ගැන තීරණය කල්යයි", "News Content": "පාරිභෝගික අධිකාරියේ ඉල්ලීම මත ගෑස් මිල සංශෝධනය පිළිබඳව තීරණය කිරීම මැයි මස 05 වන දින දක්වා කල් දමා ඇති බව වාර්තා වේ. ගෑස් සමාගම් වල නියෝජිතයින් සහ පාරිභෝගික සේවා අධිකාරියේ නිලධාරීන් අතර පැවති සාකච්ඡාවකදී මීට එකඟතාව පළවූ බව සඳහන්ය. ගෑස් සමාගම් සහ රජය අතර පවතින මිල සුත්‍රයට අනුව දෙමසකට වරක් ගෑස් මිල සංශෝධනය වේ. ඒ අනුව ලබන මස පළමු වැනිදා සිට යළිත් ගෑස් මිල සංශෝධනය විය යුතු බව ගෑස් සමාගම පවසයි. මේ වන විට වෙළඳපලේ ගෘහස්ත ෂෙල් ගෑස් සිලින්ඩරයක මිල රුපියල් 1,550කි. ගෘහස්ත ලාෆ් ගෑස් සිලින්ඩරයක් රුපියල් 1,481 ක් වේ.", "URL": "https://sinhala.adaderana.lk/news.php?nid=8105", "Category": null, "Parent URL": null}