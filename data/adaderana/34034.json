{"Source": "Adaderana", "Timestamp": "May 12, 2013 07:34 pm", "Headline": "නිවිතිගල ළිඳක මළ සිරුරක්", "News Content": "රත්නපුර නිවිතිගල, කිරිබත්ගල ප්‍රදේශයේ ළිඳක් තුළ මියගිය අයෙකුගේ මළ සිරුරක් ඇති බව පොලීසිය පවසයි. ප්‍රදේශයේ කුඩා ළමයෙකු විසින් එය දැක ඇති අතර පසුව ඒ. පිළිබඳව පොලීසියට පැමිණිලි කර ඇතැයි සඳහන්ය. මියගොස් ඇත්තේ කවරෙකුද යන්න මෙතෙක් අනන්‍යතාවය තහවුරු වී නැති අතර නිවිතිගල පොලීසිය පරීක්ෂණ පවත්වයි. මෙය මනුෂ්‍ය ඝාතනයක් ද එසේත් නැති නම් සියදිවි හානි කර ගැනීමක්ද නොඑසේ නම් ළිඳට වැටීමෙන් සිදුවු මරණයක් ද යන්න එය තහවුරු කරගෙන නැති බව පොලීසිය කියයි.", "URL": "https://sinhala.adaderana.lk/news.php?nid=34034", "Category": null, "Parent URL": null}