{"Source": "Adaderana", "Timestamp": "March 14, 2019 10:56 am", "Headline": "නොසැළකිලිමත් රිය ධාවනය නිසා සිදු වූ තවත් අනතුරක්", "News Content": "වවුනියාව ප්‍රදේශයේ සිදුවු රිය අනතුරකින් කාන්තාවක් සහ කුඩා දරුවෙකු බරපතල තුවාල ලබා ඇත. යාපනය-මහනුවර ප්‍රධාන මාර්ගයේ වවුනියාව මහජන සෞඛ්‍ය පරීක්ෂක කාර්යාලය අසලදී පදික මාරුව මතදී ඊයේ (13) පස්වරුවේ මෙම අනතුර සිදුව ඇත. පදික මාරුව නොතකා කුඩා ලොරි රථයක් ඉදිරියට ධාවනය කිරීම හේතුවෙන් අනතුර සිදුව ඇති අතර ඉන් බරපතල තුවාල ලැබූ 29 හැවිරිදි කාන්තාවක් සහ අවුරුදු දෙකක් වයසැති ඇගේ කුඩා දරුවා රෝහල් ගතකෙරුණි. සැකකාර ලොරි රථ රියදුරු වවුනියාව පොලිසීය විසින් අත්අඩංගුවටගෙන ඇත.", "URL": "https://sinhala.adaderana.lk/news.php?nid=106038", "Category": null, "Parent URL": null}