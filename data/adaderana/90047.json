{"Source": "Adaderana", "Timestamp": "May 30, 2018 07:17 am", "Headline": "වැස්ස නිසා හානි වුණ ලිපි ලේඛන නැවත ලබා ගන්න නීතිඥ සංගමයේ සහය", "News Content": "‍පැවති අයහපත් කාලගුණ තත්ත්වයෙන් ආපදාවට පත් ජනතාවගේ විනාශ වූ හෝ හානි වූ ලිපි ලේඛන නැවත ලබාගැනීම සඳහා තම සංගමයේ සහය ලබාදෙන දෙන බව ශ්‍රී ලංකා නීතීඥ සංගමය පවසයි. එම සංගමයේ සභාපති යූ.ආර්. ද සිල්වා මහතා පවසන්නේ අද සිට අදාළ සේවාව ජනතාව වෙනුවෙන් ලබාදීම ආරම්භ කරන බවයි. පසුගිය දින කිහිපය පුරා පැවති අයහපත් කාලගුණය හේතුවෙන් පුද්ගලයින් රැසක් අවතැන් වු අතර ඉන් බොහෝ දෙනෙකුට තම ගෙවල් දොරවල් ජලයෙන් යට වී ගියේය.", "URL": "https://sinhala.adaderana.lk/news.php?nid=90047", "Category": null, "Parent URL": null}