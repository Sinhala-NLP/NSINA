{"Source": "Adaderana", "Timestamp": "September 30, 2018 09:38 pm", "Headline": "නොනවතින වැස්සෙන් ගාල්ල යට වෙයි", "News Content": "පවතින ධාරානිපාත වැසි නිසා ගාල්ල නගරයේ මාර්ග රැසක් අද (30) සවස සහ රාත්‍රී කාලයේදී ජලයෙන් යටවී පවතිය වාර්තා වේ. අද දෙරණ වාර්තාකරු පැවසුවේ රථ වාහන ධාවනය මුළුමනින්ම ඇනහිට ඇති බවයි. මෙසේ ජලයෙන් යට වි ඇත්තේ ගාල්ල- වක්වැල්ල, ගාල්ල-මාපලගම, ගාල්ල-බද්දේගම, ගාල්ල-යක්කලමුල්ල, ගාල්ල- අකුරැස්ස, ගාල්ල- උඩුගම යන මාර්ගයන්ය පැයට අධික කාලයක් ඉතා තද වැසි පැවතුන බවය අද දෙරණ වාර්තාකරු පැවසීය. ජලගැලීම් නිසා නිවාස රැසක්ද ජලයෙන් යටවී ඇති බව ගාල්ල පොලිසිය පවසයි.", "URL": "https://sinhala.adaderana.lk/news.php?nid=96966", "Category": null, "Parent URL": null}