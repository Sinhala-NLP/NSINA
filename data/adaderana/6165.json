{"Source": "Adaderana", "Timestamp": "January 21, 2010 12:40 pm", "Headline": "කුමන යළි ඇරේ", "News Content": "ත්‍රස්තවාදී ක්‍රියා හේතුවෙන් දිගු කාලයක් වසා දමා තිබූ කුමන වන උද්‍යානය යළි විවෘත කිරීමට පරිසර හා ස්වාභාවික සම්පත් අමාත්‍යාංශය තීරණය කර තිබේ. ත්‍රස්තවාදය පරාජය කිරීමත් සමගම රටේ ඇති වී ඇති යහපත් වාතාවරණය හේතුවෙන් මෙම වන උද්‍යානය යළි විවෘත කරන බව පරිසර හා ස්වාභාවික සම්පත් අමාත්‍ය පාඨලී චම්පික රණවක මහතා පවසයි. ඒ අනුව ලබන ජනවාරී 30 වන දින කුමන වනෝද්‍යානය යළි විවෘත කිරීමට නියමිතය. මෙයට සමගාමීව පානම වනජීවී කාර්යාලයද විවෘත කරන බව පරිසර හා ස්වාභාවික සම්පත් අමාත්‍යාංශය පවසයි.", "URL": "https://sinhala.adaderana.lk/news.php?nid=6165", "Category": null, "Parent URL": null}