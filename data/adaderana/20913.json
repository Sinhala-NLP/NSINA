{"Source": "Adaderana", "Timestamp": "December 24, 2011 09:05 pm", "Headline": "බලය ලබාගැනීමට කෙටි මාර්ග නෑ", "News Content": "ඇතැමුන් අපේක්ෂා කරන පරිදි බලය ලබාගැනීම සඳහා කෙටි මාර්ග නොමැති බව විපක්ෂ නායක රනිල් වික්‍රමසිංහ මහතා පවසයි. ‍ ඒ සඳහා නිශ්චිත මාර්ගයක් ද නොමැති බවත්, මාර්ගය සකසාගත යුත්තක් බවත් විපක්ෂ නායකවරයා පෙන්වාදෙයි. ‍ අද(24) මහනුවර, කටුගස්තොට ප‍්‍රදේශයේ පැවති ජන හමුවක දී අදහස් දක්වමින් රනිල් වික්‍රමසිංහ මහතා මේ බව සඳහන් කළේය. ‍ එමෙන්ම බලය ලබාගැනීම සඳහා උපක්‍රමශීලී අයුරින් කටයුතු කළ යුතු බව ද වික්‍රමසිංහ මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=20913", "Category": null, "Parent URL": null}