{"Source": "Adaderana", "Timestamp": "June 6, 2010 01:23 pm", "Headline": "රජයට බැරිවුනත් අපි රණවිරුවන් සමරනවා -අනෝමා ", "News Content": "මෙම මස 08 වන දින ජෙනරාල් සරත් ෆොන්සේකා අත්අඩංගුවට ගෙන මාස 04ක් ගතවීම හා සියළුම රණවිරුවන් වෙනුවෙන් රණවිරු සැමරුමක් පවත්වන බව අනෝමා ෆොන්සේකා මහත්මිය පවසයි. කොළඹ විහාර මහා දේවි එළිමහන් රංග පීඨය ඉදිරිපිට ඒ වෙනුවෙන් අධිෂ්ඨාන පූජාවක් පැවැත්වීමට කටයුතු සංවිධානය කර ඇති බව ඒ මහත්මිය සඳහන් කළාය. එම අවස්ථාවට සහභාගි වන ලෙස ෆොන්සේකා මහත්මිය සියළුදෙනා වෙත ඇරයුම් කර සිටියි. අද පැවති මාධ්‍ය හමුවකදී අදහස් දක්වමින් අනෝමා ෆොන්සේකා මේ බව සඳහන් කළාය. අයහපත් කාලගුණික තත්ත්වය නිසා රජය විසින් සංවිධානය කරන ලද රණවිරු සතිය පැවැත්වීමට නොහැකි වූ බව ෆොන්සේකා මහත්මිය පෙන්වාදෙයි.", "URL": "https://sinhala.adaderana.lk/news.php?nid=8842", "Category": null, "Parent URL": null}