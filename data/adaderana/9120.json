{"Source": "Adaderana", "Timestamp": "June 20, 2010 03:25 pm", "Headline": "බදුල්ල යාපනය බස් සේවාව කොට උඩ", "News Content": "බදුල්ලේ සිට යාපනය දක්වා ආරම්භ කළ ලංගම බස් රථ සේවාව දින කිහිපයක් තුළ අත්හිටුවා ඇති බව වාර්තා වේ. මහියංගණය පුද්ගලික බස් සමාගම නව බස් සේවාවට විරෝධය පළ කිරීම මීට හේතු වී ඇත. අදාළ බස් සේවාව ක්‍රියාත්මක කිරීමෙන් තමන්ට දැඩි අසාධාරණයක් සිදු වන බව පෞද්ගලික බස් හිමියන් පෙන්වා දෙයි. අදාළ විරෝධතාවන් හේතුවෙන් බදුල්ලෙන් ගමන් ආරම්භ කළ බස් රථය පසුගිය දින කිහිපයේ දී යළි හරවා එවීමට සිදුව තිබේ. කෙසේ වුවද විශාල පිරිසකගේ ඉල්ලීම මත ආරම්භ කළ මෙම බස් රථ සේවයට අදාළ කොන්දේසි පැනවීමට පුද්ගලික අංශයට අයිතියක් නොමැති බව මේ පිළිබඳව කළ විමසීමක දී බදුල්ල ලංකා ගමනා ගමන මණ්ඩල ඩිපෝවේ කළමණාකාරවරයා සඳහන් කළේය. මීට විසඳුම් නොලැබුනහොත් මහියංගණයේ සිට බදුල්ලට ධාවනය වන බස් රථ පිළිබඳව ද තීරණයක් ගැනීමට සිදු වන බව ඩිපෝ කළමනාකාරවරයා පැවසුවේය.", "URL": "https://sinhala.adaderana.lk/news.php?nid=9120", "Category": null, "Parent URL": null}