{"Source": "Adaderana", "Timestamp": "January 31, 2011 10:00 am", "Headline": "අද සිට මීගමුවේ පෞද්ගලික බස් වැඩවර්ජනයක් ", "News Content": "මීගමුව බස්නැවතුම්පළෙන් පිටත් වන සියලු පෞද්ගලික බස් රථ අද(31) සිට වැඩවර්ජනයක නිරත වන බව මීගමුව පෞද්ගලික බස් රථ සේවක සංගමයේ සභාපති දුමින්ද පෙරේරා මහතා පවසයි. මීගමුව -කොළඹ පෞද්ගලික බස් රථ සේවකයෙකු සහ තවත් පිරිසකට පහරදී ඇති සැකකරුවන් අත්අඩංගුවට ගන්නා ලෙස බල කිරීම මෙහි අරමුණ වී ඇත. පහරකෑමට ලක්වු අයෙකු කොළඹ ජාතික රෝහලේත් තවත් තිදෙනෙකු මීගමුව සහ ලුණුවිල රෝහල්වලත් නේවාසිකව ප්‍රතිකාර ලබයි. මීගමුව ‍-කොළඹ දුරගමන් සේවා සහ කෙටි ගමන් සේවා බස් රථ වල මගීන් රැගෙන යාම සම්බන්ධයෙන් එම ගැටුම හටගෙන තිබුණි. සිද්ධිය සම්බන්ධයෙන් පසුගියදා කොළඹ -මීගමුව බස් මාර්ගයේ පෞද්ගලික බස් වර්ජනයක් ක්‍රියාත්මක කරනු ලැබීය.", "URL": "https://sinhala.adaderana.lk/news.php?nid=13873", "Category": null, "Parent URL": null}