{"Source": "Adaderana", "Timestamp": "February 21, 2014 03:34 pm", "Headline": "ආහාර කැබැල්ලක් හිරවී බි‍ළි‍ඳෙක් මරුට", "News Content": "ආහාර කැබැල්ලක් උගුරේ සිරවීමෙන් රංගල, පොද්දල්ගොඩ ප්‍රදේශයේ බිළිඳෙකු මියගොස් තිබේ. පොලීසිය පැවසුවේ මාස 8යි දින 21ක් වයසැති බිළි‍ඳෙකු මෙලෙස මියගොස් ඇති බවයි. මව විසින් ආහාර කවමින් සිටින අවස්ථාවේ ආහාර කැබැල්ලක් බිළිඳාගේ උගුරේ සිරවී ඇති අතර තෙල්දෙණිය රෝහලට ඇතුළත් කිරීමේ දී බිළිඳා මියගොස් ඇත. මෘත ශරීරය තෙල්දෙණිය රෝහලේ තැන්පත් කර ඇති අතර රංගල පොලීසිය සිද්ධිය සම්බන්ධයෙන් විමර්ශන සිදුකරයි. මීට දින කිහිපයකට ඉහතදී රත්නපුරේ, මාසයක් පමණ වයසැති බිළි‍ඳෙකු මව්කිරි සිරවීමෙන් මියගොස් තිබුණි.", "URL": "https://sinhala.adaderana.lk/news.php?nid=41279", "Category": null, "Parent URL": null}