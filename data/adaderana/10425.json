{"Source": "Adaderana", "Timestamp": "August 25, 2010 09:18 am", "Headline": "මළගලදී වෙඩි තැබූවන් අද අධිකරණයට", "News Content": "පාදුක්ක , හොරණ , මළගල ප්‍රදේශයේ දී පුද්ගලයෙකුට වෙඩි තබා තිබේ. ඊයේ රාත්‍රී සිදු වූ මෙම වෙඩි තැබීමෙන් තුවාල ලැබූ මෙම පුද්ගලයා හෝමාගම රෝහලේ ප්‍රතිකාර ලබන බව පොලිසිය කියා සිටියි. වෙඩිතැබීම සිදු කළ පුද්ගලයින් තවත් පුද්ගලයෙකුට ද පහර දී තුවාල සිදු කර ඇති බව ද සඳහන් වේ. අපරාධයට සම්බන්ධ බවට සැකකරන සැකකරුවන් පස් දෙනෙකු පාදුක්ක , මළගල ප්‍රදේශයේ දී අත්අඩංගුවට ගත් බව පොලිසිය පවසයි. ඔවුන් සතුව තිබූ බෝර 12 තුවක්කු 2 ක් ද සොයා ගෙන තිබේ.. පොලිසිය පවසන පරිදි සැකකරුවන් අද අවිස්‍සාවේල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=10425", "Category": null, "Parent URL": null}