{"Source": "Adaderana", "Timestamp": "September 19, 2012 08:32 am", "Headline": "ඉන්ධන බවුසරයේ ගැටුණු පාපැදිකරු මරුට", "News Content": "නාත්තන්ඩිය, දංකොටුව මාර්ගයේ කිරිමැටියාන ප‍්‍රදේශයේ සිදු වූ අනතුරකින් පුද්ගලයෙකු මිය ගොස් තිබේ. ඊයේ (18) රාත‍්‍රියේ මෙම අනතුර සිදුව ඇති බව සඳහන්ය. ඉන්ධන බවුසරයක් පාපැදියක ගැටීමෙන් අනතුර සිදුව ඇත. පාපැදිකරු එම ස්ථානයේ දීම මිය ගොස් ඇති බව වාර්තා වේ. මිය ගොස් ඇත්තේ නාත්තන්ඩිය ඉහළ කට්ටරාමුල්ල ප‍්‍රදේශයේ පදිංචි 17 හැවිරිදි තරුණයෙකි. අනතුර සම්බන්ධයෙන් ඉන්ධන බවුසරයේ රියදුරු අත්අඩංගුවට ගෙන ඇති බව වාර්තා වේ.", "URL": "https://sinhala.adaderana.lk/news.php?nid=27538", "Category": null, "Parent URL": null}