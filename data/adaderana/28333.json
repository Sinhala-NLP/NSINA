{"Source": "Adaderana", "Timestamp": "October 16, 2012 01:57 pm", "Headline": "ඉරානයට යුරෝපීය සංගමයෙන් සම්බාදක පැකේජයක්", "News Content": "ඉරානයට එරෙහිව නව සම්බාධක පැකේජයක් ඉදිරිපත් කිරීමට යුරෝපීය සංගමය තීරණය කර තිබේ. ඉරානය විසින් ක්‍රියාත්මක කරන බවට පැවසෙන න්‍යෂ්ටික වැඩපිළිවෙලට එරෙහිව මෙම සම්බාධක පැනවෙන බව විදෙස් මාධ්‍ය වාර්තා කරයි. යුරෝපීය සංගමයේ රටවලට අයත් විදේශ අමාත්‍යවරුන්ගේ සමුළුවක දී මෙම යෝජනාවලිය ඉදිරිපත් වී තිබේ. ඉරාන බැංකු සහ ගෑස් අපනයන වෙළෙඳාම ඉලක්ක කරගනිමින් මෙම සම්බාධක පැනවෙන බව සඳහන්ය. එක්සත් ජාතීන්ගේ ආරක්ෂක කවුන්සිලයට පරිබාහිරව යුරෝපීය සංගමය සහ අමෙරිකාව සිය තනි මතයට මෙවැනි සම්බාධක පැනවීම යහපත් පුර්වාදර්ශයක් නොවන බව විදෙස් දේශපාලන විචාරකයින් පවසයි. එය ඉස්ලාමීය රාජ්‍යයන්හි ආර්ථිකයට අහිතකර බලපෑමක් වනු ඇති බව ද ඔවුන් පෙන්වාදෙයි. මෙවර නොබෙල් සාම ත්‍යාගයෙන් පිදුම් ලැබුවේ ද යුරෝපීය සංගමයයි.", "URL": "https://sinhala.adaderana.lk/news.php?nid=28333", "Category": null, "Parent URL": null}