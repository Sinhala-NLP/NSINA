{"Source": "Adaderana", "Timestamp": "November 12, 2010 01:26 pm", "Headline": "ඊ. පී. ඩී. පී ය ජනපති හමුවෙයි", "News Content": "ඊ. පී. ඩී. පී හි ප්‍රධාන ලේකම්, සම්ප්‍රදායික කර්මාන්ත හා කුඩා ව්‍යවසාය අමාත්‍ය ඩග්ලස් දේවානන්ද මහතා හා එම පක්ෂයේ තවත් සාමාජිකයින් පිරිසක් ඊයේ(11) පස්වරුවෙහි ජනාධිපති මහින්ද රාජපක්ෂ මහතා හමුවී තිබේ. වර්තමානයේ ශ්‍රී ලංකාවේ ද්‍රවිඩ ජනතාව මුහුණ දෙන මූලික ගැටලු පිළිබඳව මෙහිදී ප්‍රධාන වශයෙන් සාකච්ඡාවට බඳුන්ව ඇති බව සඳහන්ය. එමෙන්ම ද්‍රවිඩ ජනතාව සම්බන්ධව පිළිගත හැකි දේශපාලන විසඳුමක් ලබාදීම පිළිබඳව ද දේවානන්ද මහතා ජනාධිපතිවරයා සමග සාකච්ඡා කර ඇති බව ඊ. පී. ඩී. පී මාධ්‍ය අංශය සඳහන් කරයි. යාපනය ප්‍රදේශයේ සිංහල ජනතාව නැවත පදිංචි කිරීමේ සැලැස්ම පිළිබඳව හා 13 වන සංශෝධනයද මෙසේ සාකච්ඡාවට බඳුන් වූ කරුණු අතර වූ බව වාර්තා වේ.", "URL": "https://sinhala.adaderana.lk/news.php?nid=12101", "Category": null, "Parent URL": null}