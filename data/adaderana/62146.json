{"Source": "Adaderana", "Timestamp": "July 17, 2016 11:02 am", "Headline": " අතිරේක බෝග වගා කිරීමට පියවර ", "News Content": "දැනට රට තුළ පවතින වී තොග ප්‍රමණවත් බැවින් අතිරේක බෝග වගා කිරීමට පියවර ගන්නා බව කෘෂිකර්ම දෙපාර්තමේන්තුව පවසයි.එහි අධ්‍යක්ෂ ජනරාල් ආචාර්ය රොහාන් විජේකෝන් මහතා සඳහන් කළේ වසරකට හෙක්ටයාර් ලක්ෂ 2ක අතිරේක බෝග වගා කිරීමට තීරණය කර ඇති බවයි. දැනට රටේ පවතින වී තොග ලබන දෙසැම්බර් මාසය දක්වා ප්‍රමාණවත් බව කෘෂිකර්ම අධ්‍යක්ෂ ජනරාල්වරයා පෙන්වා දෙයි.දඹුල්ල පැල්වෙහෙර ප්‍රදේශයේ පිහිටි බීජ ගොවිපොළක නිරීක්ෂණයකට එක්වෙමින් රොහාන් විජේකෝන් මහතා මෙම අදහස් පළ කළේය. කාබනික වගාව තුළින් රට තුළ ආහාර සුරක්ෂිතතාවය ඇති කිරීමට නොහැකි බව පෙන්වාදුන් රොහාන් විජේකෝන් මහතා රසායනික පොහොර වගාවන් සඳහා යොදාගත යුතු බව සඳහන් කළේය.", "URL": "https://sinhala.adaderana.lk/news.php?nid=62146", "Category": null, "Parent URL": null}