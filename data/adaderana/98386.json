{"Source": "Adaderana", "Timestamp": "October 29, 2018 08:25 am", "Headline": "යතුරුපැදි අනතුරකින් 2ක් මරුට", "News Content": "එගොඩඋයන, ආනෝල්ඩ් ප්‍රදේශයේදී සිදු වූ යතුරුපැදි අනතුරකින් පුද්ගලයින් දෙදෙනෙකු මියගොස් තිබේ. මාර්ගය හරහා ගමන් කළ පුද්ගලයෙකු යතුරුපැදියක ගැටීමෙන් අනතුර සිදුව ඇති බව පොලිසිය පැවසුවේය. අනතුරින් බරපතල තුවාල ලැබූ පදිකයා, යතුරුපැදිකරු සහ පසුපැදිකරු පානදුර රෝහලට ඇතුළත් කිරිමෙන් පසු යතුරුපැදිකරු සහ පදිකයා මියගොස් ඇත. මියගොස් ඇත්තේ මොරටුව, එගොඩඋයන ප්‍රදේශයේ පදිංචිව සිටි 48 හැවිරිදි පුද්ගලයෙකු සහ පානදුර බෙක්කේගම ප්‍රදේශයේ පදිංචිව සිටි 21 හැවිරිදි තරුණයෙක්. පශ්චාත් මරණ පරික්ෂණය අද (29) සිදු කිරිමට නියමිත අතර එගොඩඋයන පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98386", "Category": null, "Parent URL": null}