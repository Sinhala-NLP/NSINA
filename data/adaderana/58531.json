{"Source": "Adaderana", "Timestamp": "March 23, 2016 08:59 am", "Headline": " පොලිස් අණ නොතැකූ 2කකට වැඩ වරදියි", "News Content": "පොලිස් අණ නොතකා යතුරුපැදියක් ධාවනය කළ සැකකටයුතු තරුණයන් දෙදෙනෙකු ඇල්පිටිය, කහදූව ප්‍රදේශයේදී අත්අඩංගුවට ගෙන තිබේ.ඇල්පිටිය පොලීසිය විසින් එම යතුරුපැදිය ලුහුබැඳ ගොස් සැකකරුවන් දෙදෙනා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.ඔවුන් සතුව තිබී ජීව අත්බෝම්බයක් සහ කොල්ලකන ලද රන් මාලයක් හා පෙන්ඩනයක් පොලීසිය විසින් සොයාගෙන තිබේ. අත්අඩංගුවට ගෙන ඇත්තේ බද්දේගම සහ අම්පේගම පදිංචි 19 හැවිරිදි තරුණයන් දෙදෙනෙක් වන අතර ඔවුන් අද(23) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58531", "Category": null, "Parent URL": null}