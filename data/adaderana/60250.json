{"Source": "Adaderana", "Timestamp": "May 18, 2016 10:23 am", "Headline": "ගංවතුරේ විනෝද වූ ළමුන් දෙන්නෙක් මරුට", "News Content": "වත්තල, අවරකොටුව ප්‍රදේශයේ අවුරුදු 16 ක හා අවුරුදු 9 ක පිරිමි ළමුන් දෙදෙනෙකු දියේ ගිළී මියගොස් තිබේ.රිජිපෝම් පෙට්ටිවල නැඟී වැසි සමග ඇති වු ගංවතුරේ ඔවුන් විනෝද වෙමින් සිටියදී මෙලෙස අනතුරට ලක්ව ඇත.මියගිය ළමුන් දෙදෙනාගේ සිරුරු රාගම රෝහලේ මෘත ශරීරාගාරයේ තබා තිබේ.මේ අතර කඩුගන්නාව ප්‍රදේශයේ සිදුවු නායයෑමෙන් අතුරුදන්ව සිටි පුද්ගලයින් සෙවීමේ මෙහෙයුම් යළි ආරම්භ කර තිබේ.ඊයේ අලුයම ප්‍රදේශයේ නිවාස දෙකක් නායයෑමට ලක්වු අතර එහි සිටි පුද්ගලයින් හය දෙනෙකු අතුරුදන්වුණි. ළමුන් තිදෙනෙකු, කාන්තාවන් දෙදෙනෙකු සහ පිරිමි පුද්ගලයෙකු මෙලෙස අතුරුදන් වූ බව පොලීසිය සඳහන් කළේය. ඒ අනුව යුධ හමුදාව, පොලීසිය, ආපදා කළමනාකරණ මධ්‍යස්ථානය එක්ව අතුරුදන්වුවන් සෙවීමේ සිදුකළ අතර ඊයේ කාන්තාවකගේ සහ 15 හැවිරිදි පිරිමි ළමයෙකුගේ මළ සිරුරු සොයාගැනීමට හැකි වුණි.අතුරුදන්වූවන් සොයා සිදුකළ මෙහෙයුම් අයහපත් කාලගුණ තත්ත්වය හේතුවෙන් ඊයේ පස්වරුවේ නතර කෙරුණු අතර අද උදෑසන යළි එම කටයුතු ආරම්භ කෙරුණු බව කඩුගන්නාව පොලීසිය සඳහන් කළේය.", "URL": "https://sinhala.adaderana.lk/news.php?nid=60250", "Category": null, "Parent URL": null}