{"Source": "Adaderana", "Timestamp": "November 17, 2016 10:53 am", "Headline": "ඇපෝතිකර වෙදාගේ එන්නතින් තිදරු මව රෝහලේ - ඥාතීන් ඔසුසල වටලයි", "News Content": "හැටන් නගරයේ පෞද්ගලික වෛද්‍ය සායනයක් පවත්වාගෙන යන ඇපෝතිකර වෛද්‍යවරයෙකු (ලියාපදිංචි සහකාර වෛද්‍ය) විසින් ප‍්‍රතිජීවක එන්නතක් ලබාදීමෙන් අසාත්මිකතාවයක් ඇති වීමෙන් තිදරු මවක් දික්ඔය මුලික රෝහලට ඊයේ (16) ඇතුළත් කර තිබේ.හැටන් බණ්ඩරනායකපුර ප‍්‍රදේශයේ පදිංචි රමලන් බී.බී නැමැති තිස්හතර හැවිරිදි තිදරු මව මව්කිරි කැට ගැසීමේ රෝගයෙන් පසුවන නිසා ඇය නාවලපිටිය මුලික රෝහලේ ප‍්‍රතිකාර ලබමින් සිටින අතරතුර ඉකුත් (15) පස්වරුවේ ඇයට රෝගි තත්ත්වය උත්සන්න වු නිසා හැටන් නගරයේ ඇපෝතිකර වෛද්‍යවරයෙකු විසින් පවත්වාගෙන යන වෛද්‍යසායනයකට ගොස් ප‍්‍රතිකාර ලබා ගැනීමට ගොස් ඇත.එහිදී එම වෛද්‍යවරයා විසින් ඔසුසලකින් එන්නත් වර්ගයක් ලියා දි එයින් එන්නත් කුප්පි තුනක් රැගෙන එන ලෙස එම රෝගි කාන්තාවගේඥාතින්ට පවසා තිබේ.ඥාතීන් විසින් රුපියල් තුන්සිය පනහකට එම එන්නත් කුප්පි තුන ලබාගෙන ඇපෝතිකර වෛද්‍යවරයා වෙත ලබාදී ඇති අතර ඔහු ඉන් එක එන්නතක් ලබාදීමෙන් එම කාන්තාව ඊයේ (16) උදෑසන අසාධ්‍ය වු නිසා හැටන් පොලිසියට මේ සම්බන්ධයෙන් පැමිණීලි කර එම තිදරු මව රෝහල් ගත කළ බව ඇයගේ ඥාතින් පවසයි. දික්ඔය මුලික රෝහලට ඇතුළත් කළ එම කාන්තාවට දික්ඔය මුලික රෝහලේ වෛද්‍යවරුන් විසින් ප‍්‍රතිකාර ලබාදීමෙන් අනතුරුව ඊයේ (16) රාත්‍රී රෝගී කාන්තාවගේ ඥාතින් විසින් කල්ඉකුත් වු ඖෂධ එන්නත ලබාගත් ඔසුසල වටලා කලහාකාරි ලෙස හැසිරිම නිසා ඇති වු නොසන්සුන්කාරි තත්ත්වය හමුවේ පොලිසිය විසින් එම ඔසුසල වසා දැමීමට කටයුතු කර තිබේ.මෙම එන්නත ලබාදුන් ඇපෝති කර වෛද්‍යවරයාද ඔහුගේවෛද්‍ය සායනය වසා දමා ඇත. දික්ඔය මුලික රෝහලේ වෛද්‍යවරුන් පවසන්නේ රෝගි කාන්තාවගේ රෝගි තත්ත්වය අනුව වහාම ඇය රජය රෝහලකට ඇතුලත් කළ යුතුව ඇතත් එය සිදු නොකර මෙම ඇපෝති කර වෛද්‍යවරයා විසින් ඇයගේ රෝගයට අදාළ නොවන කල්ඉකුත් වු ප‍්‍රතිජිවක එන්නතක් ලබා දිම නිසා ඇයට ආසත්මිකතාවයක් ඇති වී ඇති බවයි.තවද ඇපෝතිකර වෛද්‍යවරයෙකුට රෝගියෙකුට එන්නතක් ලබාදීමේනෛතික බලයක් නොමැති බවද දික්ඔය මුලික රෝහලේ වෛද්‍යවරුන් වැඩි දුරටත් පවසයි.මෙම සිද්ධිය සමථයකට පත් කර ගන්නේ නම් මුදල් ලබාදෙන බවට ඔසුසල් හිමියා විසින් තමන්ට දැනුම් දුන් බව රෝගි කාන්තාවගේ ඥාතින්ද චෝදනා කරයි.මෙම සිද්ධිය සම්බන්ධයෙන් රෝගි කාන්තාවගෙන් ලද පැමිණීල්ලක් මත හැටන් පොලිසිය පරීක්‍ෂණ ආරම්භ කර තිබේ.ඡායා රූ - රංජිත් රාජපක්ෂ", "URL": "https://sinhala.adaderana.lk/news.php?nid=66105", "Category": null, "Parent URL": null}