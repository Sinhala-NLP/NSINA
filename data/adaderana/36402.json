{"Source": "Adaderana", "Timestamp": "August 5, 2013 05:27 pm", "Headline": "ඔස්ට්‍රේලියානු මැතිවරණ සටන ඇරඹෙයි", "News Content": "ඔස්ට්‍රේලියානු මැතිවරණ සටන ආරම්භ වී තිබේ. එරට මහ මැතිවරණය සැප්තැම්බර් මස 7 වැනිදා පවත්වන බවට අග්‍රාමාත්‍ය කෙවින් රඩ් ඊයේ ප්‍රකාශයට පත් කිරීමත් සමඟ දේශපාලන පක්ෂ සිය මැතිවරණ කටයුතු ආරම්භ කර ඇති බව වාර්තා වේ. කෙවින් රඩ්ගේ ලේබර් පක්ෂය අද නිවේදනය කර ඇත්තේ මෝටර් රථ කර්මාන්තය සඳහා ඔස්ට්‍රේලියානු ඩොලර් මිලියන 200ක මුදලක් ලබා දෙන බවයි. කාබන් සම්බන්ධ බදු අය කිරීම අතහරින බව කොන්සවේටිව් පක්ෂ නායක ටෝනි ඇබඩ් ප්‍රකාශ කර ඇත.", "URL": "https://sinhala.adaderana.lk/news.php?nid=36402", "Category": null, "Parent URL": null}