{"Source": "Adaderana", "Timestamp": "April 12, 2019 01:18 pm", "Headline": "ක්‍රීඩා පිටියක් වූ පැරෑළිය ධීවර නැංගුරම් තොටුපළ", "News Content": "මිලියන ගනන් මහජන මුදල් වැයකරමින් ආණ්ඩුව රට තුළ සංවර්ධන ව්‍යාපෘති ආරම්භ කරනු ලබන්නේ පොදු ජනතාවට ප්‍රයෝජනයක් ගැනීම සඳහායි. එළෙස ආරම්භ කළ නමුත් අද වන විට කිසිඳු ප්‍රයෝජනයක් ගත නොහැකිවූ ව්‍යාපෘතියක් පිළිබඳව තෙල්වත්ත පැරෑළිය ප්‍රදේශයෙන් වාර්තා වුණි. පැරෑළිය ධීවර නැංගුරම් තොටුපළ ඉඳිකළ දිනයේ සිට කිසිඳු ප්‍රයෝජනයක් නොමැති වීමෙන් අද එය ප්‍රදේශයේ තරුණයන්ගේ ක්‍රීඩා පිටිය බවට පත්ව තිබේ. මෙය 2016 වසරේදී ඉදිකෙරෙන්නේ එවකට ධීවර හා ජලජ සම්පත් අමාත්‍යාංශයේ සංවර්ධන ව්‍යාපෘතියක් ලෙසයි. මෙය ඉදිකිරීම සඳහා රජය වැයකළ මුදල රුපියල් මිලියන 303කි. ධීවරයින් චෝදනා කරන්නේ නිසි අධ්‍යයනයකින් තොරව ඉඳකළ නැංගුරම් තොටුපල මේවන විට රළ සමග ඇඳි එන වැලි වලින් වැසී ගොස් ඇති බවයි. මේවන විට බහුදින යාත්‍රා තබා කුඩා බෝට්ටුවකට හෝ එහි නැංගුරම් ලෑමට හැකියාවක් නොමැත.", "URL": "https://sinhala.adaderana.lk/news.php?nid=107882", "Category": null, "Parent URL": null}