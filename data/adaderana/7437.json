{"Source": "Adaderana", "Timestamp": "March 22, 2010 08:25 am", "Headline": "පුද්ගල ඝාතනයක සැකකරු අල්ලයි", "News Content": "වේයන්ගොඩ නයිවල ප්‍ර‍දේශයේ රාත්‍රී ආපන ශාලාවක් අසලදී පුද්ගලයෙකු ඝාතනය කිරීමේ සිද්ධියට සම්බන්ධ සැකකරු අත්අඩංගුවට ගෙන තිබේ. වේයන්ගොඩ පොලිසිය සිදුකළ මෙහෙයුමකින් ඊයේ පස්වරුවේ අත්අඩංගුවට ගත් මෙම සැකකරු මීරීගම ප්‍රදේශයේ පදිංචිකරුවෙකු බව සඳහන්ය. ඔහුගෙන් කළ ප්‍රශ්න කිරීම් වලදී ඝාතනයට යොදා ගත් මයික්‍රෝ වර්ගයේ පිස්තෝලයක් සහ ජීව උණ්ඩ 166 ක් පොලිසිය විසින් සොයාගෙන ඇත. මීට අමතරව තවත් ගිනි අවි සහ ජීව උණ්ඩ තොගයක් ද පොලිස් භාරයට ගෙන ඇති බව සඳහන්ය. ඝාතනයට යොදාගත් පැජරෝ වර්ගයේ ජීප් රථයේ අයිතිකරුද අත්අඩංගුවට ගෙන ඇති අතර එම රථය වෙනත් පුද්ගලයෙකුට අලෙවි කර ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=7437", "Category": null, "Parent URL": null}