{"Source": "Adaderana", "Timestamp": "December 11, 2017 07:16 am", "Headline": "මාර්තු 12 ව්‍යාපාරයෙන් පුංචි ඡන්දෙට ඉදිරිපත් වෙන අයට රතු එළියක්", "News Content": "දූෂණ චෝදනා එල්ල වී ඇති පුද්ගලයින් නාමයෝජනා සඳහා ඉදිරිපත් කළ හොත් ඔවුන් පිළිබඳ තොරතුරු රටට හෙළි කරන බව මාර්තු 12 ව්‍යාපාරය පවසයි. නාමයෝජනා භාරදීමට සූදානම් වන ඇතැම් පුද්ගලයින්ගේ දූෂණ ක‍්‍රියා සම්බන්ධයෙන් මේ වන විටත් තොරතුරු වාර්තා වී ඇති බව එම ව්‍යාපාරය සඳහන් කළේය. මේ සම්බන්ධයෙන් අද දෙරණ සමඟ අදහස් දක්වමින් මාර්තු 12 ව්‍යාපාරය නියෝජනය කරන පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මේ බව කියා සිටියේය.", "URL": "https://sinhala.adaderana.lk/news.php?nid=81320", "Category": null, "Parent URL": null}