{"Source": "Adaderana", "Timestamp": "April 5, 2019 08:27 am", "Headline": "හෙරොයින් සමඟ 2ක් මාට්ටු", "News Content": "හෙරොයින් ග්‍රෑම් 710ක් සමඟ පුද්ගලයන් දෙදෙනෙකු පිළියන්දල, බටකැත්තර ප්‍රදේශයේදී අත්අඩංගුවට ගෙන ඇති බව වාර්තා වෙයි. ඊයේ (04) රාත්‍රී 11ට පමණ පිළියන්දල පොලිස් වසමේ දම්පේ කරදියාන හන්දියේදී ගල්කිස්ස කොට්ඨාශ යතුරුපැදි ඒකකයේ පොලිස් නිලධාරීන්ට ලද තොරතුරක් මත ත්‍රිරෝද රථයක් නවතා පරීක්ෂා කිරීමේදී එහි පිටුපස ගමන්කළ පුද්ගලයෙකු සතුව තිබී හෙරොයින් සොයාගෙන ඇත. ඔහුගෙන් වැඩිදුර ප්‍රශ්න කිරීමෙන් අනතුරුව සැකකරු විසින් කුලී පදනම මත ලබාගෙන තිබූ බටකැත්තර ප්‍රදේශයේ නිවසක් පරීක්ෂාකර එහිදීද හෙරොයින් සොයාගෙන ඇත. හෙරොයින් සමඟ ත්‍රිරෝද රථයක් හා සැකකරුවන් දෙදෙනෙකු අත්අඩංගුවට ගෙන ඇති අතර සැකකරුවන් වයස අවුරුදු 28 හැවිරිදි දෙවට පාර, රත්මලාන පදිංචි අයෙක් හා වයස 24ක බටගැත්තර, මඩපාත පදිංචි දෙදෙනෙකු වේ. සැකකරුවන් අද (05) කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර පිළියන්දල පොලීසිය සිද්ධිය සම්බන්ධව වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=107415", "Category": null, "Parent URL": null}