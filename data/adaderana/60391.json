{"Source": "Adaderana", "Timestamp": "May 22, 2016 03:27 pm", "Headline": " සබරගමුවේ පාසල් 52ක් දින නියමයක් නොමැතිව වැසෙයි ", "News Content": "සබරගමු පළාතේ පාසල් 52ක් දින නියමයක් නොමැතිව වසා තැබීමට පළාත් අධ්‍යාපන අමාත්‍යාංශය තීරණය කර තිබේ.කෑගල්ල සහ රත්පුර දිස්ත්‍රික්කවල පාසල් 52ක් මෙලෙස වසා තැබෙනු ඇත.පැවැති අයහපත් කාලගුණ තත්ත්වය හේතුවෙන් පීඩාවට පත් ජනතාව රැදී සිටින පාසල් 33 ක් සහ අනතුරුදායක පාසල් 19ක් වසා තබන බව සබරගමු පළාත් අධ්‍යාපන අමාත්‍යාංශය සඳහන් කළේය.කැගල්ල දිස්ත්‍රික්කයේ පාසල් 46ක් ඒ අනුව වසා දමා තිබේ.මැවනැල්ල අධ්‍යාපන කලාපයේ පාසල් 22ක්, දෙහිඕවිට අධ්‍යාපන කලාපයේ පාසල් 17ක් සහ කෑගල්ල අධ්‍යාපන කලාපයේ පාසල් 07ක් ඒ අතර වෙයි.රත්නපුර දිස්ත්‍රික්කයේ ද රත්නපුර අධ්‍යාපන කලාපයේ පාසල් 06ක් නැවත දැනුම් දෙනතුරු වසා දමා ඇති බව පළාත් අධ්‍යාපන අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=60391", "Category": null, "Parent URL": null}