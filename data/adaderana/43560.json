{"Source": "Adaderana", "Timestamp": "May 29, 2014 08:22 am", "Headline": "තරුණිය ගුවන් පාලමේ අවසන් සුසුම්හෙළයි", "News Content": "මීගමුව - නුවර ප්‍රධාන මාර්ගයේ වනවාසල ගුවන් පාළම මත සිදුවු අනතුරකින් තරුණියක මියගොස් තිබේ. මෝටර් රථයක් මාර්ගයෙන් ඉවතට පැන ගුවන් පාලමේ ආරක්ෂිත වැටේ ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරෙන් මෝටර් රථයේ ගමන් ගත් 18 හැවිරිදි තරුණියක් ජීවිතක්ෂයට පත්ව ඇත. මෝටර් රථයේ ගමන් ගත් තවත් සිව්දෙනෙකු අනතුරෙන් තුවාල ලබා ප්‍රතිකාර සඳහා කොළඹ ජාතික රෝහලට ඇතුළත් කර ඇති බව පොලිසිය සඳහන් කළේය. මෙම අනතුර සම්බන්ධයෙන් පෑලියගොඩ පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=43560", "Category": null, "Parent URL": null}