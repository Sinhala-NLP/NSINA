{"Source": "Adaderana", "Timestamp": "August 15, 2018 09:16 am", "Headline": "ලොරි රථ 2ක් මුහුණට මුහුණලා ගැටීමෙන් අනතුරක්-3කට බරපතළයි", "News Content": "ලොරි රථ දෙකක් දඹුල්ල හබරණ ප්‍රධාන මාර්ගයේ පැල්වෙහෙර මිනීමරු වංගුව ප්‍රදේශයේදී අද(15) අළුයම 4.45 ට පමණ මුහුණට මුහුණ ගැටීමෙන් එහි ගමන් ගත් පුද්ගලයන් තිදෙනෙකු බරපතළ තුවාල ලබා දඹුල්ල මූලික රෝහලට ඇතුළත් කළ බව දඹුල්ල පොලීසිය පවසයි. හබරණ ප්‍රදේශයේ සිට දඹුල්ල දෙසට ධාවනයවූ වී පැටවූ ලොරි රථක් හා දඹුල්ල සිට දෙසින් හබරණ දෙසට නුඩ්ලස් ප්‍රවාහනය කරන ලොරි රථය දෙකක් මුහුණට මුහුණ ගැටී ඇති බව පොලීසිය සඳහන් කළේය. වී ප්‍රවාහනය කරමින් තිබු ලොරි රථයේ ඉදිරිපස අසුනේ වාඩිවී සිටි ලොරි රථයේ සහායකයා පැය භාගයක පමණ කාලයක් එහි සිරවී සිටියදී එලියට ගැනීම සඳහා දැඩි උත්සාහයක් ගත් බවත් පසුව ජනාධිපති ආරක්ෂක අංශයේ මාර්ගයේ ගමන් කරමින් තිබූ වාහනයක පැමිණි පිරිස සහ එම වාහනයෙන් ලණු දමා ඉදිරිපසට ලොරි රථය ඇද රිය සහායකයා එලියට ගත් බව වාර්තා වෙයි. ඔහු ඉතා බරපතළ තත්ත්වයෙන් මේ වන විට දඹුල්ල මූලික රෝහලේ දැඩි සත්කාර ඒකකයේ ප්‍රතිකාර ලබන බව රෝහල් ප්‍රකාශකයෙකු සඳහන් කළේය. අනතුරින් තුවාල ලබා අත්තේ වී ප්‍රවාහනය කරමින් තිබු ලොරි රථයේ රියඳුරු රිය සහයකයා මෙන්ම නූඩ්ල්ස් ප්‍රවාහනය කරමින් තිබු ලොරි රථයේ රියදුරු බව පොලීසිය සඳහන් කළේය. නිරන්තරයෙන්ම දඹුල්ල හබරණ ප්‍රධාන මාර්ගයේ මිනීමරු වංගුව හන්දිය අනතුරු රැසක් සිදුවන ස්ථානයක් බවත් රියැදුරන්ගේ අපරීක්ෂාකාරී රිය ධාවනය මෙම අනතුරුවලට හේතුව බව දඹුල්ල පොලීසිය පැවසීය. අනතුර සම්බන්ධයෙන් දඹුල්ල පොලීසිය වැඩිදුරටත් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94427", "Category": null, "Parent URL": null}