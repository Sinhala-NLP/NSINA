{"Source": "Adaderana", "Timestamp": "March 30, 2011 06:38 pm", "Headline": " ඉන්දියාවෙන් ලකුණු 261 ක ඉලක්කයක්", "News Content": "2011 ලෝක කුසලාන තරගාවලියේ ඉන්දියාව හා පකිස්ථානය අතර පැවත්වෙන අවසාන පූර්ව තරගයේ පළමු ඉනිම ක්‍රීඩා කළ ඉන්දියානු කණ්ඩායම නියමිත පන්දුවාර 50 අවසානයේ කඩුලු 9 ට ලකුණු 260 ක් ලබාගැනීමට සමත්විය. අද(30)ඉන්දියාවේ මොහාලි ක්‍රීඩාංගණයේ පැවති මෙම තරගයෙන් කාසියේ වාසිය දිනා ගත් ඉන්දීය කණ්ඩායම ප්‍රථමයෙන් පන්දුවට පහරදෙන්නට තීරණය කරන ලදී. ඒ අනුව අවසාන මහා තරගයට සුදුසුකම් ලැබීමට නම් පකිස්ථානු කණ්ඩායමට පසුකර යන්නට ලකුණු 261ක ඉලක්කයක් ඉතිරි වී තිබේ. කෙසේ වෙතත් මෙම තරගයෙන් ජය වාර්තා කරනු ලබන කණ්ඩායමත් සමග ශ්‍රී ලංකා කණ්ඩායම 2011 ලෝක කුසලාන ක්‍රිකට් තරගාවලියේ අවසාන මහා තරගයට ප්‍රවිශ්ට වීමට නියමිතව තිබේ.", "URL": "https://sinhala.adaderana.lk/news.php?nid=15174", "Category": null, "Parent URL": null}