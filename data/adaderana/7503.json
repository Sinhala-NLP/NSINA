{"Source": "Adaderana", "Timestamp": "March 25, 2010 03:45 pm", "Headline": "කලාකරුවන් රැගත් බස් රියට පාරේ සිටි කතක් බිලි", "News Content": "කලාකරුවන් පිරිසක් ප්‍රවාහනය කරමින් තිබූ බස්රථයක් බණ්ඩාරගම, වීදාගම ප්‍රදේශයේ දී අනතුරකට ලක්වීමෙන් මාර්ගයේ ගමන් ගත් කාන්තාවක් ජීවිතක්ෂයට පත්ව තිබේ. අද දහවල් 12.30 ට පමණ මෙම බස්රථය මාර්ගයෙන් ඉවතට පැන අසල පිහිටි වෙළඳසැලක ගැටී ඇති බව බණ්ඩාරගම පොලිසිය පවසයි. මෙම කලාකරුවන් පිරිස ප්‍රදේශයේ මැතිවරණ රැළියකට සහභාගී වීම සඳහා ගමන් කරමින් සිටි බව සඳහන් වේ. අනතුරින් බස්රථයේ ගමන් ගත් කලාකරුවෙකු ද තුවාල ලබා බණ්ඩාරගම රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=7503", "Category": null, "Parent URL": null}