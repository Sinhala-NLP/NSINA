{"Source": "Adaderana", "Timestamp": "June 21, 2010 10:19 am", "Headline": "අඩු වියදමින් යාපනයට යාමට අවස්ථාව", "News Content": "ගුරු නගර් ජැටිය ඉදිකිරීම මගින් පුනරීන් ප්‍රදේශයේ සිටින ජනතාවට ඉතා කඩිනමින් සහ අඩු වියදමකින් යාපනය අර්ධද්වීපයට පිවිසීමට අවස්ථාව සැ‍ලසෙන බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ත්‍රස්තවාදී ක්‍රියා හේතුවෙන් විනාශයට පත්වූ ගුරු නගර් ජැටිය කඩිනමින් ප්‍රතිසංස්කරණය කිරීමෙන් පසු ගොඩබිම් මාර්ගය වෙනුවට මුහුදු මාර්ගයෙන් යාපනයට පිවිසීමේ අවස්ථාව උදාවන බව අමාත්‍යවරයා පෙන්වාදෙයි. එහි කටයුතු අවසන් වීමෙන් පසු පුනරීන් සහ යාපනය අතර ධීවර, වෙළඳ, සංස්කෘතික හා සමාජයීය සබඳතාවල වර්ධනයක් සිදුවන බව දැනට ප්‍රතිසංස්කරණ කටයුතු සිදුවෙමින් පවතින ගුරු නගර් ජැ‍ටියේ නිරීක්ෂණ චාරිකාවක නිරතවෙමින් රාජිත සේ‍නාරත්න මහතා සඳහන් කළේය.", "URL": "https://sinhala.adaderana.lk/news.php?nid=9132", "Category": null, "Parent URL": null}