{"Source": "Adaderana", "Timestamp": "May 27, 2010 02:25 pm", "Headline": "වෙසක් වෙනුවෙන් විශේෂ ආරක්ෂාවක්", "News Content": "මෙවර වෙසක් උත්සවය වෙනුවෙන් විශේෂ පොලිස් ආරක්ෂාවක් ක්‍රියාත්මක කරන බව පොලිසිය පවසයි. කොළඹ නගරයේ වෙසක් කලාප සංවිධාන කර ඇති ප්‍රදේශවල දැඩි ආරක්ෂක රැකවල් යොදවා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පැවසුවේය. මීට අමතරව විශේෂ රථ වාහන සැලැස්මක්ද ක්‍රියාත්මක වන බව ප්‍රිශාන්ත ජයකොඩි මහතා කියා සිටියේය. පෙර වසර වලට වඩා මෙම වසර තුළ වෙසක් සිරි නැරඹීම සඳහා සැදැහැවතුන් විශාල පිරිසක් අගනුවරට පැමිණෙනු ඇති බවට ද පොලිසිය විශ්වාසය පළ කරයි.", "URL": "https://sinhala.adaderana.lk/news.php?nid=8656", "Category": null, "Parent URL": null}