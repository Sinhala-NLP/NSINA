{"Source": "Adaderana", "Timestamp": "January 17, 2018 09:10 am", "Headline": "දේශපාලන වේදිකාව උණුසුම්", "News Content": "ඉදිරි පළාත් පාලන ආයතන ඡන්ද විමසීමට අදාළව දේශපාලන වේදිකාවේ විවිධ අදහස් පළ වෙයි. හම්බන්තොට ප්‍රදේශයේ පැවති ජනහමුවකදී සජිත් ප්‍රේමදාස අමාත්‍යවරයා පැවසුවේ ගමට අවශ්‍ය සංවර්ධනය සිදුකිරීම සඳහා එක්සත් ජාතික පක්ෂයට ඡන්දය ලබාදිය යුතු බවයි. ජනතා විමුක්ති පෙරමුණේ සුනිල් වටගල මහතා සඳහන් කළේ තම පක්ෂය ජනතා සේවයට කැපවී ඇති බවට සහතික කර ඇති බවයි. අනුරාධපුර ප්‍රදේශයේ පැවති ජනහමුවකදී රොෂාන් රණසිංහ මන්ත්‍රීවරයා පැවසුවේ ඉදිරි පළාත් පාලන ආයතන ඡන්ද විමසීමේදී ජනතාව නිවැරදි තීරණයක් ගනු ඇති බවයි. පළාත් පාලන ඡන්ද විමසීම ආණ්ඩු වෙනස් කරන හෝ ජනාධිපති වෙනස් කරන ඡන්දයක් බවට ඇතැම් පිරිස් වරදවා වටහා ගෙන ඇති බව සාගල රත්නායක අමාත්‍යවරයා පවසයි.", "URL": "https://sinhala.adaderana.lk/news.php?nid=83098", "Category": null, "Parent URL": null}