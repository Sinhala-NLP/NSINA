{"Source": "Adaderana", "Timestamp": "August 25, 2017 09:36 am", "Headline": "පළාත් පාලන ඡන්ද විමසීම් පනත් කෙටුම්පත දෙවන වර කියවීම අද", "News Content": "පළාත් පාලන ආයතන ඡන්ද විමසීම් සංශෝධන පනත් කෙටුම්පත දෙවන වර කියවීමේ ඡන්ද විමසීම අද(25) සිදු කෙරනු ඇත. පළාත් සභා හා පළාත් පාලන අමාත්‍ය ෆයිසර් මුස්තාෆා මහතා විසින් අදාළ පනත පසුගිය ජුනි මස 20 වැනිදා පාර්ලිමේන්තුවට ඉදිරිපත් කෙරුණි. පනත් කෙටුම්පත දෙවන වර කියවීමේ විවාදය ඊයේ(24) සිදුකෙරුණු අතර ඊට සංශෝධන 27ක් ඇතුළත් කර ඇති බව වාර්තා වෙයි. සමානුපාතික සහ කොට්ඨාශ ක්‍රමයේ සම්මිශ්‍රණයක් ලෙස ඡන්දය පැවැත්වීමට මෙම පනත මඟින් යෝජනා කර ඇති අතර නව ඡන්ද ක්‍රමය සියලුම මැතිවරණ සඳහා භාවිත කිරීමට ද අපේක්ෂිතයි.", "URL": "https://sinhala.adaderana.lk/news.php?nid=76672", "Category": null, "Parent URL": null}