{"Source": "Adaderana", "Timestamp": "February 26, 2018 11:14 am", "Headline": " ගංජා තොඟයක් සමඟ 1ක් දැලේ", "News Content": "මරදාන, ප්‍රදීපා මාවත ප්‍රදේශයේදී ගංජා තොඟයක් සමඟ පුද්ගලයෙකු අත්අඩංගුවට ගෙන තිබේ. කොළඹ මධ්‍යම කොට්ඨාස නීතිය බලගැන්වීම් ඒකකයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගත් බව පොලීසිය පැවසුවේය. එහිදී සැකකරු සතුව තිබී ගංජා කිලෝග්‍රෑම් 02යි ග්‍රෑම් 36ක් පොලීසිය විසින් සොයාගෙන තිබේ. සැකකරු කොළඹ 12 ප්‍රදේශයේ පදිංචි 29 හැවිරිදි පුද්ගලයෙකි. අත්අඩංගුවට ගත් සැකකරු අද(26) මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර මරදාන පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84846", "Category": null, "Parent URL": null}