{"Source": "Adaderana", "Timestamp": "September 25, 2012 09:20 am", "Headline": "කොමඩුවලට වහන් වූ තිදෙනෙකුගේ පැටිකිරිය හෙළිවෙයි", "News Content": "මුවමස් සහ ගෝනමස් ප්‍රවාහනය කරමින් සිටි පුද්ගලයින් තිදෙනෙකු කතරගම ප්‍රදේශයේ දී අත්අඩංගුවට ගෙන තිබේ. යාල ජාතික වනෝද්‍යානයේ ගල්ගේ ප්‍රදේශයේ දී ට්‍රක් රථයකින් අදාළ මස් තොගය ප්‍රවාහනය කරමින් සිටි පුද්ගලයින් දෙදෙනෙකු කතරගම වන ජීවී නිලධාරීන් විසින් මෙලෙස අත්අඩංගුවට ගෙන ඇති බව සඳහන්ය. එම ට්‍රක් රථය තුළ මුවන් තිදෙනෙකුගේ සහ ගෝනෙකුගේ මස් තිබු බව වනජීවි නිලධාරීන් සඳහන් කළේය. කොමඩු ප්‍රවාහනය කරන මුවාවෙන් දීර්ඝ කාලයක සිට මෙම වන සත්ත්ව දඩයම සිදුකර ඇති බව හෙළි වී ඇත.", "URL": "https://sinhala.adaderana.lk/news.php?nid=27725", "Category": null, "Parent URL": null}