{"Source": "Adaderana", "Timestamp": "June 28, 2017 12:47 pm", "Headline": "රැඳවියෙක් දඹූල්ල මහේස්ත්‍රාත් අධිකරණයේ වහලයට නගියි ", "News Content": "නඩු විභාගයක් සඳහා දඹුල්ල මහේස්ත්‍රාත් අධිකරණය වෙත රැගෙන ආ රැඳවියෙකු අධිකරණයේ වහල මත නැඟී උපවාසයක් ආරම්භ කර තිබේ. පල්ලේකැලේ බන්ධනාගාරයේ රඳවා සිටි මෙම රැඳිවියා දඹුල්ල මහේස්ත්‍රාත් අධිකරණයේ අද(28) පැවැත්වෙන නඩු විභාගයක් සඳහා රැගෙන විත් ඇති බව සඳහන්වේ. එම නඩුව විභාගයට ගන්නා තුරු ඔහු අධිකරණයේ සිර මැදිරිය තුළ රඳවා සිටි බව වාර්තා වේ. එහිදී එම රැඳිවියා අධිකරණ ගොඩනැඟිල්ලේ වහලය සිදුරු කර එය මතට නැඟ උපවාසයේ නිරත වන බව අද දෙරණ වාර්තාකරු සඳහන් කළේය. තමන්ට එරෙහි නඩු කඩිනමින් විභාග කරන ලෙස ඉල්ලමින් ඔහු උපවාසයේ නිරත වන බව වාර්තා වේ. මෙම රැඳිවියා ගිනි අවි ලඟ තබා ගැනීම්, මං කොල්ලකෑම් ඇතුළු චෝදනා සම්බන්ධයෙන් පල්ලේකැලේ බන්ධනාගාරයේ රඳවා සිටි අයෙකු බව සඳහන්වේ.", "URL": "https://sinhala.adaderana.lk/news.php?nid=74648", "Category": null, "Parent URL": null}