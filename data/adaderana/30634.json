{"Source": "Adaderana", "Timestamp": "January 10, 2013 10:11 am", "Headline": "මම ගැහුවේ නෑ", "News Content": "තමාට අමාත්‍ය ෆිලික්ස් පෙරේරා මහතා විසින් පහර දුන් බව ජා-ඇල නගර සභාවේ නගරාධිපති උපාලි අරඹවත්ත මහතා පවසයි. ඊයේ (09) රාත්‍රී අමාත්‍යවරයාගේ නිවසේ පැවති සාකච්ඡාවකට සහභාගී වූ අවස්ථාවේ මෙම පහරදීම සිදුවු බව හෙතෙම සඳහන් කර සිටියි. මීට පෙර ද අමාත්‍යවරයාගෙන් තමාට විවිධ තර්ජන එල්ල වූ බව උපාලි අරඹවත්ත මහතා පවසයි. මෙම චෝදනාව සම්බන්ධයෙන් අද දෙරණ සමාජ සේවා අමාත්‍ය ෆීලීක්ස් පෙරේරා මහතාගෙන් විමසීමක් කළේය. එවැනි කිසිදු පහරදීමක් සිදුනොවූ බව අදාළ චෝදනාව ප්‍රතික්ෂේප කළ අමාත්‍යවරයා එහිදී පැවසීය.", "URL": "https://sinhala.adaderana.lk/news.php?nid=30634", "Category": null, "Parent URL": null}