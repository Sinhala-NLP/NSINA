{"Source": "Adaderana", "Timestamp": "July 4, 2011 11:33 am", "Headline": "බලපත්‍ර නැතිව ගවයින් ගෙනගිය දෙදෙනෙක් කොටුවෙයි", "News Content": "කල්පිටියේ සිට පුත්තලම දක්වා බලපත්‍ර නොමැතිව ගවයින් ප්‍රවාහනය කරමින් සිටි සැකකරුවන් දෙදෙනෙකු අත්අඩංගුවට ගෙන තිබේ. ගවයින් 8 දෙනෙකු ලොරි රථයකින් ප්‍රවාහනය කරමින් සිටියදී ඊයේ(03) රාත්‍රියේ මෙම සැකකරුවන් අත්අඩංගුවට ගත් බව කල්පිටිය පොලිසිය සඳහන් කරයි. අත්අඩංගුවට ගත් සැකකරුවන් පොලිස් නිලධාරීන්ට අල්ලස් ලබාදී පලායාමට උත්සාහ දරා ඇති බව ද වාර්තා වේ. සැකකරුවන් පුත්තලම ප්‍රදේශයේ පදිංචිකරුවන් වන අතර ඔවුන් පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=17180", "Category": null, "Parent URL": null}