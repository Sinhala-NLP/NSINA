{"Source": "Adaderana", "Timestamp": "December 17, 2017 02:24 pm", "Headline": "තහනම ඉවත් කරන්නැයි ජනපති සිරිසේන පුටින්ගෙන් ඉල්ලයි ", "News Content": "මෙරට තේ සඳහා රුසියාව විසින් පනවා ඇති තහනම ඉවත් කර ගන්නා ලෙස රුසියානු ජනාධිපති ව්ලැද්මීර් පුටින්ගෙන් ඉල්ලීමක් සිදුකිරීමට බලාපොරොත්තු වන බව ජනාධිපති මෛත්‍රීපාල සිරිසේන මහතා පවසයි. අද හපුතලේ ප්‍රදේශයේ පැවති ජනහමුවක් අමතමින් ජනාධිපතිවරයා මේ බව සඳහන් කළේය. මෙරටින් අපනයනය කරන ලද තේ බහලුමක කෘමියෙකු සිටීම හේතුවෙන් මෙරට තේ සඳහා තාවකාලිකව තහනමක් පැනවීමට රුසියාව පසුගියදා තීරණය කළේය. කෙසේවෙතත් වැවිලි කර්මාන්ත අමාත්‍ය නවීන් දිසානායක මහතා මෙම ගැටළුව පිළිබඳ සාකච්ඡා කිරීම සඳහා රුසියාව බලා පිටත්ව යාමට ද නියමිතය.", "URL": "https://sinhala.adaderana.lk/news.php?nid=81656", "Category": null, "Parent URL": null}