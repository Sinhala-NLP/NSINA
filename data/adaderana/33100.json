{"Source": "Adaderana", "Timestamp": "April 8, 2013 11:17 am", "Headline": "බෝගම්බරින් රැඳවියෙක් පලායයි", "News Content": "මහනුවර බෝගම්බර බන්ධනාගාරයේ රැඳවියෙකු බන්ධනාගාර නිලධාරීන්ගෙන් මිදී පලාගොස් තිබේ. පලාගිය රැඳවියා අවිස්සාවේල්ල ප්‍රදේශයේ පදිංචි වයස අවුරුදු 34 ක් පමණ වන පුද්ගලයෙකි. ඔහු මංකොල්ලකෑම් ආදී අපරාධ කිහිපයක් සඳහා බන්ධනාගාරගතව සිටි අයෙක් වන අතර මහනුවර, හන්තාන ප්‍රදේශයේ සිරකරු ප්‍රජා සේවයේ යොදවා සිටිය දී පලා ගොස් ඇති බව බන්ධනාගාර නිලධාරීන් පවසයි. සිද්ධිය සම්බන්ධයෙන් මහනුවර පොලීසිය සහ බන්ධනාගාර නිලධාරීන් පරීක්ෂණ සිදුකරයි.", "URL": "https://sinhala.adaderana.lk/news.php?nid=33100", "Category": null, "Parent URL": null}