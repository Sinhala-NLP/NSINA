{"Source": "Adaderana", "Timestamp": "March 26, 2018 12:35 pm", "Headline": " ශ්‍රී ලංකාව - වියට්නාමය අතර ද්විපාර්ශවික සාකච්ඡා ", "News Content": "ශ්‍රී ලංකාව සහ වියට්නාමය අතර වෙළඳ ගනුදෙනු අමෙරිකානු ඩොලර් බිලියනයක් දක්වා ඉහළ නැංවීමේ අරමුණින් ද්විපාර්ශවික සාකච්ඡා වල නිරත වී තිබේ. වියට්නාම ජාතික සභාවේ සභාපතිනි ග්ගුවෙන් තායි කිම් මහත්මිය සහ කථානායක කරූ ජයසූරිය මහතා අතර ස්විට්සර්ලන්තයේ ජිනීවා නුවරදී අදාළ සාකච්ඡාව පවත්වා ඇති බව වාර්තා වෙයි. 138 වැනි අන්තර් පාලිර්ලිමේන්තු සංගම් සැසිවාරය අතරතුරදී එම හමුව සිදුව තිබේ. දෙපාර්ශවය අතර අමාත්‍ය මට්ටමේ සාකච්ඡා පවත්වා ඉදිරි ක්‍රියාමාර්ගවලට එළඹීමට එහිදී වියට්නාම නියෝජිතවරිය යෝජනා කර තිබේ. ඉන්ධන, ගෑස්, යටිතල පහසුකම්, තොරතුරු සහ සන්නිවේදන තාක්ෂණය, ඇගලුම් රබර්, කෘෂිකාර්මික නිෂ්පාදන, පුනර්ජනනිය බලශක්ති ඇතුළු ක්ෂේත්‍ර කිහිපයක් පිළිබඳ දෙරට අතර සහයෝගීතාවට එළඹිමට අපේක්ෂිතය.", "URL": "https://sinhala.adaderana.lk/news.php?nid=86365", "Category": null, "Parent URL": null}