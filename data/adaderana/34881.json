{"Source": "Adaderana", "Timestamp": "June 13, 2013 09:18 am", "Headline": " හොර පාරෙන් රට යන්න ගිහින් මාට්ටු", "News Content": "නීති විරෝධීව විදේශ ගතවීමට සූදානමින් සිටි පුද්ගලයන් 10 දෙනෙකු කාත්තන්කුඩි මුහුදු වෙරළේදී අත්අඩංගුවට ගෙන තිබේ. පොලීසියට ලැබුණු තොරතුරකට අනුව සිදුකළ වැටලීමකදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ඔවුන් විදේශගත කරවීමට ආධාර අනුබල දුන් පුද්ගලයා ද පොලීසිය විසින් අත්අඩංගුවට ගෙන ඇත. සැකකරුවන් පලාලි, චාවකච්චේරි, කාන්තන්කුඩි යන ප්‍රදේශවල පදිංචිකරුවන් බව වාර්තාවෙයි. ඔවුන් සතුව තිබී ජල බෝතල්, බීම බෝතල්, වියළි ආහාර ද්‍රව්‍ය සහ ඖෂධ තොගයක් පොලීසිය භාරයට ගෙන තිබේ. අත්අඩංගුවට ගත් සැකකරුවන් අද(13) දින මඩකලපුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34881", "Category": null, "Parent URL": null}