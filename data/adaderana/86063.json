{"Source": "Adaderana", "Timestamp": "March 21, 2018 01:56 pm", "Headline": "ජාතික පොලිස් කොමිසමට නව ලේකම්වරයෙක් හෙට පත්වෙයි", "News Content": "ජාතික පොලිස් කොමිසමට නව ලේකම්වරයෙකු පත් කිරීම සම්බන්ධයෙන් හෙට(22) දිනයේදී තීරණයක් ගැනීමට නියමිත බව වාර්තා වෙයි. ජාතික පොලිස් කොමිසමේ කොමිසන් සභා රැස්වීම හෙට එහි සභාපතිවරයාගේ ප්‍රධානත්වයෙන් රැස්වීමට නියමිතය. මෙහිදී නව ලේකම්වරයෙකු පත් කිරීම සම්බන්ධයෙන් තීරණයක් ගනු ඇති බව ජාතික පොලිස් කොමිසමේ ප්‍රකාශකයෙකු අද දෙරණ සමඟ සදහන් කළේ. ජාතික පොලිස් කොමිසමේ ලේකම්වරයා ලෙස කටයුතු කල ආරියදාස කුරේ මහතා ඊයේ දිනයේ එම ධුරයෙන් ඉවත් කෙරුණු අතර ඒ ඔහුගේ වයස් සීමාව ඉක්මවා ඇති බවට ජාතික පොලිස් කොමිසම සිදුකළ දැනුම් දීමකට අනුවය.", "URL": "https://sinhala.adaderana.lk/news.php?nid=86063", "Category": null, "Parent URL": null}