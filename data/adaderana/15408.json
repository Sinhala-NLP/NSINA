{"Source": "Adaderana", "Timestamp": "April 11, 2011 02:12 pm", "Headline": "නියෝජ්‍ය පොලිස්පතිවරයෙක් ඇතුළු තිදෙනෙකුට හදිසි මාරුවීම්", "News Content": "පොලිස්පතිවරයා‍ගේ නියෝගය පරිදි නියෝජ්‍ය පොලිස්පතිවරයෙකු ඇතුළු පොලිස් නිලධාරීන් තිදෙනෙකුට වහාම ක්‍රියාත්මක වන පරිදි ස්ථාන මාරුවීම් ලබා දී තිබේ. ඒ අනුව බස්නාහිර උතුර භාර නියෝජ්‍ය ‍පොලිස්පතිවරයා ලෙස කටයුතු කළ කිත්සිරි දයානන්ද මහතා අනුරාධපුර ප්‍රදේශයට මාරු කර යවා ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ‍ජයකොඩි මහතා සඳහන් කළේය. තව ද කැලණිය ජ්‍යෙෂ්ඨ පොලිස් අධිකාරීවරයා ලෙස කටයුතු කළ කිත්සිරි ගනේගම මහතා බදුල්ල ප්‍රදේශයටත්, පෑලියගොඩ මූලස්ථාන පොලිසියේ ස්ථානාධිපතිවරයා‍ ලෙස කටයුතු කළ සෝමසිරි පෙරේරා මහතා පොලිස් ක්ෂේත්‍ර බලකා මූලස්ථානයටත් මාරු කර යවා තිබේ. කෙසේවෙතත් මෙම ස්ථාන මාරුවීම් ලබාදීමට හේතු මේ වන තෙක් අනාවරණ වී නොමැති බව පොලිස් මාධ්‍ය ප්‍රකාශකවරයා වැඩිදුරටත් සඳහන් ක‍රයි.", "URL": "https://sinhala.adaderana.lk/news.php?nid=15408", "Category": null, "Parent URL": null}