{"Source": "Adaderana", "Timestamp": "June 1, 2010 10:27 am", "Headline": "රියදුරාගේ ඝාතනයට සැකකරුවන් තිදෙනෙක් ", "News Content": "කළුතර ප්‍රදේශයේ ත්‍රිරෝද රථ රියදුරෙකු ඝාතනය කිරීම සම්බන්ධයෙන් සැකපිට පුද්ගලයින් තිදෙනෙකු අත්අඩංගුවට ගෙන තිබේ. පසුගිය තිස් වන දින කළුතර පලාතොට මාර්ගයේ බෝගහ හංදිය අසලදී මෙම ත්‍රිරෝද රථ රියදුරා ඝාතනය කර ඇති බව වාර්තා වේ. මේ සම්බන්ධයෙන් පරීක්ෂණ ආරම්භ කළ කළුතර පොලිසිය ඝාතනය හා සම්බන්ධ යැයි සැකකෙරෙන පුද්ගලයින් තිදෙනෙකු ඊයේ අත්අඩංගුවට ගෙන තිබේ. පුද්ගලික ආරවුලක් මත මෙම ඝාතනය සිදුවී ඇති බව පොලිසිය පවසයි. මෙම ඝාතනය හා සම්බන්ධ තවත් සැකකරුවන් දෙදෙනෙකු අත්අඩංගුවට ගැනීම සඳහා පොලිසිය පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=8744", "Category": null, "Parent URL": null}