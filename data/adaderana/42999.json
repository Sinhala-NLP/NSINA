{"Source": "Adaderana", "Timestamp": "May 6, 2014 08:13 am", "Headline": "ලබන වසරේ දැයට කිරුළ රුහුණු සරසවියේ", "News Content": "ලබන වසරේ දැයට කිරුළ ජාතික සංවර්ධන ප්‍රදර්ශනය රුහුණු විශ්ව විද්‍යාල භුමිය තුළ පැවැත්වීමට තීරණය කර තිබේ. ජනාධිපති මහින්ද රාජපක්ෂ මහතාගේ ප්‍රධානත්වයෙන් ඊයේ(05) පස්වරුවේ ජනාධිපති ලේකම් කාර්යාලයේ පැවති සාකච්ඡාවකින් අනතුරුව මෙම තීරණයට එළඹ ඇති බව වාර්තා වෙයි. මෙහිදි දැයට කිරුළ ජාතික සංවර්ධන කමිටුවේ සභාපති අමාත්‍ය රංජිත් සියඹලාපිටිය මහතා විසින් 2014 වසරේ දැයට කිරුළ ජාතික සංවර්ධන ප්‍රදර්ශනය පිළිබඳ සමස්ත සාධනීය වාර්තාව ජනාධිපතිවරයා වෙත භාරදී තිබේ. දැයට කිරුළ ප්‍රදර්ශනයේ ජයග්‍රාහී ආයතන වලට සම්මාන හා සහතිකපත් ප්‍රදානය ද ජනාධිපතිවරයා විසින් එම අවස්ථාවේ සිදුකර ඇති බව සඳහන් වෙයි.", "URL": "https://sinhala.adaderana.lk/news.php?nid=42999", "Category": null, "Parent URL": null}