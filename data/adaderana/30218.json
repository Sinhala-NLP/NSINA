{"Source": "Adaderana", "Timestamp": "December 24, 2012 10:28 pm", "Headline": "විශේෂ රථවාහන පෙරහුරු සැලසුමක්", "News Content": "මෙම මස 26 වන දින පෙරවරු 9.00 සිට පස්වරු 2.00 තෙක් විශේෂ රථවාහන පෙරහුරු සැලසුමක් ක්‍රියාත්මක කිරීමට රථවාහන මූලස්ථානය විසින් කටයුතු සිදු කර ඇත. කෙසෙල්වත්ත, මරදාන හා මාලිගාවත්ත යන පොලිස් වසම් ආවරණය වන පරිදි ශ්‍රී සංඝරාජ මාවත, පංචිකාවත්ත පාර, ඔරාබිපාෂා පාර සහ මරදාන පාර පළමු කොටසෙහි එක් දිශාවකට පමණක් වාහන ධාවනය වන පරිදි මෙම රථවාහන සැලසුම ක්‍රියාත්මකවීමට නියමිතය. එම රථවාහන සැලසුම පහත පරිදි වේ. 1) ඒ අනුව ශ‍්‍රී සංඝරාජ මාවත කාර්මික විද්‍යාල හන්දියේ සිට සංඝරාජ වටරවුම දෙසට පමණක් රථ වාහන ධාවනය කරවීම. 2) පංචිකාවත්ත පාර සංඝරාජ වටරවුම සිට මරදාන පාලම හන්දිය දෙසට පමණක් රථ වාහන ධාවනය කරවීම. 3) ඔරාබිපාෂා මාවත (මරදාන පාර පළමු කොටස මරදාන එල්ෆිනස්ටන් හන්දිය සිට කාර්මික විද්‍යාල හන්දිය දෙසට පමණක් රථවාහන ධාවනය කරවීම. රථ වාහන ගමන් කළ යුතු ආකාරය 1) පුංචි බොරැල්ල මරදාන දෙසින් පිටකොටුවට ගමන් කරන රථ වාහන මරදාන පාර ඔස්සේ පැමිණෙන වාහන මරදාන පාලම හන්දිය හරහා ඔරාබිපාෂා පාර (මරදාන පාර පළමු කොටස ඔස්සේ කාර්මික විද්‍යාල හන්දියට පැමිණ වමට හරවා ඕල්කට් මාවත හරහා පිටකොටුවට ගමන් කළ හැක) මරදාන පාර ඔස්සේ පැමිණෙන වාහන මරදාන පාලම හන්දියෙන් ටී.බී ජයා මාවත, ගාමිණී වටරවුම ඩී.ආර්.විජේවර්ධන මාවත ඔස්සේ කොටුවට පැමිණ ඕල්කට් මාවත ඔස්සේ පිටකොටුවට ගමන් කළ හැක. 2) පුංචි බොරැල්ල මරදාන දෙසින් අධිකරණයට ගමන් කරන රථ වාහන මරදාන පාර ඔස්සේ පැමිණෙන වාහන මරදාන පාලම හන්දිය හරහා ඔරාබිපාෂා පාර (මරදාන පාර පළමු කොටස ඔස්සේ කාර්මික විද්‍යාල හන්දියෙන් දකුණට හරවා ශ‍්‍රී සංඝරාජ මාවත ඔස්සේ අධිකරණ මාවත හරහා පාර්සල් වටරවුමට පැමිණ අධිකරණයට ගමන් කළ හැක. 3) ආමර් වීදිය දෙස සිට පිටකොටුවට ගමන් කරන රථ වාහන ආමර් වීදිය දෙස සිට පැමිණෙන වාහන සංඝරාජ වට රවුමෙන් පංචිකාවත්ත පාර ඔස්සේ ගමන් කර එල්ෆිනස්ටන් හන්දියෙන් දකුණට හරවා ඔරාබිපාෂා පාර (මරදාන පාර පළමු කොටස ඔස්සේ කාර්මික විද්‍යාල හන්දියට පැමිණ වමට හැරී ඕල්කට් මාවත හරහා පිටකොටුවට ගමන් කළ හැක) 4) ප‍්‍රදීපා මාවත ඔස්සේ පිටකොටුවට ගමන් කරන රථ වාහන ප‍්‍රදීපා මාවත ඔස්සේ පිටකොටුවට පැමිණෙන වාහන සංඝරාජ වට රවුමෙන් පංදිකාවත්ත පාර ඔස්සේ ගමන් කර එල්ෆිනස්ටන් හන්දියෙන් දකූණට හරවා ඔරාබිපාෂා පාර (මරදාන පාර පළමු කොටස ඔස්සේ කාර්මික විද්‍යාල හන්දියට පැමිණ වමට හැරී ඕල්කට් මාවත හරහා පිටකොටුවට ගමන් කළ හැක) ප‍්‍රදීපා මාවත ඔස්සේ ආමර් වීදිය දෙසට ගමන් කරන වාහන සංඝරාජ වටරවුමෙන් දකුණට හැරවීමට ඉඩ දෙනු නොලැ‍බේ. වාහන සංඝරාජ වට රවුමෙන් වමට හැරී පංචිකාවත්ත පාර ඔස්සේ ගමන් කර එල්ෆිනස්ටන් හන්දියෙන් දකූණට හරවා ඔරාබිපාෂා පාර (මරදාන පාර පළමු කොටස ඔස්සේ කාර්මික විද්‍යාල හන්දියට පැමිණ දකුණට හැරී සංඝරාජ මාවත ඔස්සේ සංඝරාජ වට රවුමට ගමන් කර වමට හැරී ආමර් වීදිය දෙසට ගමන් කළ හැක) 5) පිටකොටුව සිට මරදාන දෙසට ගමන් කරන රථ වාහන පිටකොටුව සිට මරදාන දෙසට ගමන් කරන රථ වාහන ඕල්කට් මාවත ඔස්සේ කාර්මික විද්‍යාල හන්දියට පැමිණ ශ‍්‍රී සංඝරාජ මාවත ඔස්සේ සංඝරාජ වටරවුමට පැමිණ දකුණට හැරී පංචිකාවත්ත පාර ඔස්සේ මරදාන පාලම හන්දියට පැමිණ ගමන් කළ හැක. පිටකොටුව සිට මරදාන හරහා බොරැල්ල දෙසට ගමන් කරන බස් රථ මාර්ගයේ වම් පසින් ගමන් කර සංඝරාජ වටරවුමේ වම් පසින් වටරවුම ගත යුතුය. 6) අධිකරණ සංකීර්ණයේ සිට මරදාන දෙසට ගමන් කරන රථ වාහන අධිකරණ සංකීර්ණයේ සිට මරදාන දෙසට ගමන් කරන රථ වාහන පාර්සල් වටරවුමෙන් වමට හැරී අධිකරණ මාවත ඔස්සේ හෝ කාර්මික විද්‍යාල හන්දියෙන් වමට හැරී ශ‍්‍රී සංඝරාජ මාවත ඔස්සේ සංඝරාජ වටරවුමට ගමන් කර දකුණට හැරී පංචිකාවත්ත පාර ඔස්සේ මරදාන පාලම හන්දියට පැමිණ ගමන් කළ හැක. මෙම රථ වාහන සැලසුමත් සමග වෙනස් කර ඇති බස් නැවතුම ඔරාබිපාෂා පාරේ එල්ෆිනස්ටන් රඟහලට විරුද්ධ පැත්තේ ඇති බස් නැවතුම එම මාර්ගයේම කලීල් රෝහල අසලට රැගෙන ගොස් ඇත.", "URL": "https://sinhala.adaderana.lk/news.php?nid=30218", "Category": null, "Parent URL": null}