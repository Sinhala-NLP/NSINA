{"Source": "Adaderana", "Timestamp": "February 26, 2016 02:16 pm", "Headline": "බලය ජනතාවගේ යහපත සඳහා භාවිත කළ යුතුයි", "News Content": "බලය, බලය සඳහා නොව ජනතාවගේ යහපත සඳහා භාවිත කළ යුතු බව ජනාධිපති මෛත්‍රීපාල සිරිසේන මහතා පවසයි.බලයට පත් වූ සියළු දෙනා එම බලය ඕනෑම මොහොතක තමන්ගෙන් ගිලිහීයාමට අවස්ථාව පවතින බව සිතමින් කටයුතු කළ යුතු බව ජනාධිපතිවරයා පෙන්වා දී ඇත.ගාලු මුවදොර හෝටලයේ පැවැති මෛත්‍රී මිතුරෝ සංවිධානයේ වාර්ෂික රැස්වීමට එක්වෙමින් ජනාධිපති මෛත්‍රීපාල සිරිසේන මහතා මෙම අදහස් පළ කර තිබේ.2015 වසරේ ජනවාරි මස පැවැති ජනාධිපතිවරණයෙන් පසුව පාර්ලිමේන්තුව විසුරුවා හැරියේනම් මැතිවරණ ප්‍රකාශයේ සඳහන් දින 100 යේ වැඩපිළිවෙළ මීට වඩා සාර්ථක විය හැකිව තිබූ බව ජනාධිපතිවරයා එහිදී කියා සිටියේය.පාර්ලිමේන්තුවේ තුනෙන් දෙකක බලයක් නොමැතිව බලයට පත් වූ තමන් මෙතෙක් සිටි ජනාධිපතිවරුන්ට වඩා අසීරුම කාර්යය සිදු කරන බව ද ජනාධිපතිවරයා සදහන් කර ඇත.", "URL": "https://sinhala.adaderana.lk/news.php?nid=57618", "Category": null, "Parent URL": null}