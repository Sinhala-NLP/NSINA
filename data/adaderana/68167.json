{"Source": "Adaderana", "Timestamp": "January 16, 2017 11:11 am", "Headline": "රන් බිස්කට් සමඟ ඉන්දීය ජාතිකයෙක් රේගු දැලේ", "News Content": "නීති විරෝධී ආකාරයෙන් ඉන්දියාවට රන් බිස්කට් රැගෙන යාමට උත්සහ කළ ඉන්දීය ජාතිකයෙකු කටුනායක ගුවන් තොටුපොළ රේගුව විසින් අත්අඩංගුවට ගෙන තිබේ. අද (16) අළුයම 02.40ට පමණ මෙම සැකකරු ඉන්දීය ගුවන් සේවයට අයත් ස්පයිසි ජෙට් ගුවන් යානයකින් ඉන්දියාවේ චෙන්නායි බලා යාමට පැමිණ ඇති බව සඳහන් වේ. මොහු පිළිබඳ සැකසිතූ ගුවන් තොටුපොළ රේගුව මොහු අත්අඩංගුවට ගෙන පරික්ෂා කර ඇත. එහිදී සැකකරුගේ ගමන් මල්ලේ තිබී රන් බිස්කට් 03ක් සොයාගෙන ඇති අතර ඒවා ග්‍රෑම් 300ක පමණ බරින් යුත්ත බව ගුවන් තොටුපොළ රේගුව පැවසීය. මෙහි වටිනාකම ලක්ෂ 16ක් පමණ වන බව ද ගුවන් තොටුපොළ රේගුව ප්‍රකාශ කළේය. සැකකරු මේ වන විට රඳවා තබාගෙන වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=68167", "Category": null, "Parent URL": null}