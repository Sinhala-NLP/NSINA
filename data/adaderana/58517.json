{"Source": "Adaderana", "Timestamp": "March 22, 2016 04:15 pm", "Headline": " රක්ෂිතයට ගිනි තැබූ කාන්තාවන් දෙදෙනෙක් දැලේ", "News Content": "තලවකැලේ සෙනට්ක්ලෙයාර් දිය ඇල්ල අසළ රක්ෂිතයට ගිනි තැබු බව කියන කාන්තාවන් දෙදෙනෙකු අත්අඩංගුවට ගෙන තිබේ. රක්ෂිතයට ගිනි තබමින් සිටිය දී අදාළ කාන්තාවන් අත්අඩංගුවට ගෙන ඇති බව සඳහන්ය. ගිනිගත්හේන ප්‍රදේශයේ පැවති උත්සවයකට සහභාගී වී ආපසු පැමිණෙමින් සිටි නුවරඑළිය පොලීසියේ නිලධාරීන් පිරිසක් විසින් එම කාන්තාවන් රක්ෂිතයට ගිනිතබනු දැක ඒ පිළිබඳ තලවකැලේ පොලීසියට දැනුම් දී තිබේ.ඒ අනුව අදාළ කාන්තාවන් දෙදෙනා අත්අඩංගුවට ගත් බව තලවකැලේ පොලීසිය පවසයි. මේ අතර සෙන්ට්ක්ලෙයාර් දියඇල්ල අසළ රක්ෂිතයට ගිනිතැබු බව කියන වතුකම්කරුවෙකු ද ඊයේ අත්අඩංගුවට ගෙන තිබුණි. අදාළ සැකකරු සහ කාන්තාවන් දෙදෙනා නුවරඑළිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58517", "Category": null, "Parent URL": null}