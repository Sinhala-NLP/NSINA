{"Source": "Adaderana", "Timestamp": "May 23, 2016 12:45 pm", "Headline": " කෝටි 6ක රන් ගෙනා කතුන් තිදෙනා දැලේ", "News Content": "නීතිවිරෝධී අයුරින් ඩුබායිහි සිට රුපියල් කෝටි 06ක් වටිනා රත්‍රං තොගයක් මෙරටට රැගෙන ආ ශ්‍රී ලාංකික කාන්තාවන් තිදෙනෙකු කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ.අදාළ කාන්තාවන් තිදෙනා අද පෙරවරුවේ එමිරේට්ස් ගුවන් සේවයට අයත් ඊ.කේ 650 දරණ ගුවන් යානයෙන් ඩුබායි හි සිට මෙරටට පැමිණ ඇති බව අද දෙරණ ගුවන් තොටුපොළ වාර්තාකරු පැවසුවේය.එහිදී ගුවන් තොටුපොළ රේගුව ඔවුන්ගේ ගමන් මළු පරීක්ෂා කර ඇති අතර ගමන් මළු තුළ තිබී කිලෝග්‍රෑම් 10ක් බරැති රත්‍රං තොගය සොයාගත් බව රේගු මාධ්‍ය ප්‍රකාශක ධර්මසේන කහදව මහතා පැවසුවේය.ගුවන් තොටුපොළ රේගුව මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=60416", "Category": null, "Parent URL": null}