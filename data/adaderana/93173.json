{"Source": "Adaderana", "Timestamp": "July 25, 2018 12:38 pm", "Headline": "හානි වු දේපළ හා පූජනීය ස්ථාන සඳහා වන්දි ගෙවන්න කැබිනට් අනුමැතිය", "News Content": "ගිංතොට හා අම්පාර ප්‍රදේශවල ඇති වු නොසන්සුන්තාවය හේතුවෙන් හානි වු දේපළ සහ පූජනීය ස්ථානය සඳහා වන්දි ලබා දීමට කැබිනට් අනුමැතිය හිමි වී තිබේ. අද(25) පැවති කැබිනට් තීරණ දැනුම් දීමේ මාධ්‍ය හමුවට එක්වෙමින් සම කැබිනට් ප්‍රකාශක වෛද්‍ය රාජිත සේනාරත්න මහතා මේ බව පැවසීය. පසුගිය වසරේ දී ගිංතොට ප්‍රදේශයේ හා මේ වසරේ දී අම්පාර ප්‍රදේශයේ ඇති වු නොසන්සුන්කාරී තත්ත්වයන් හේතුවෙන් හානි වු දේපළ සහ පූජනීය ස්ථානය සඳහා වන්දි ලබා දීම පිණිස එවැනි සමාන සිද්ධීන්වලින් වන්දි ගෙවීම සඳහා භාවිතා කරන ලද ක්‍රමවේදයන් සලකා බලමින් මෙම තීරණයට කැබිනට් අනුමැතිය හිමිව තිබේ. නැවත පදිංචි කිරීම, පුනරුත්තාපන, උතුරු සංවර්ධන හා හින්දු ආගමික කටයුතු අමාත්‍ය ඩී.එම්.ස්වාමිනාදන් මහතා විසින් ඉදිරිපත් කළ යෝජනාවට අමාත්‍ය මණ්ඩලය මෙලෙස හිමිව තිබේ.", "URL": "https://sinhala.adaderana.lk/news.php?nid=93173", "Category": null, "Parent URL": null}