{"Source": "Adaderana", "Timestamp": "September 10, 2012 11:06 am", "Headline": " කොළඹ -  හලාවත ගමනා ගමනයට බාධා", "News Content": "උද්ඝෝෂණයක් හේතුවෙන් කොළඹ - හලාවත මාර්ගයේ වාහන ගමනා ගමනයට බාධා පැමිණ තිබේ. මහවැව ප්‍රාදේශීය ලේකම් කාර්යාලය ආසන්නයේ පැවැත්වෙන උද්ඝෝෂණයක් හේතුවෙන් මෙලෙස වාහන ගමනා ගමනයට බාධා පැමිණ ඇතැයි අප වාර්තාකරු පවසයි. නාත්තන්ඩිය මැතිවරණ කොට්ඨාසයේ ගම්මාන කිහිපයක වැසියන් උද්ඝෝෂණයේ නිරතව සිටියි. මහා පරිමාණ සිලිකා වැලි කැපීමේ ජාවාරම් මැඩපැවැත්වීමට ක්‍රියා කරන ලෙස ඉල්ලා උද්ඝෝෂණය පැවැත් වේ. වලහම්පිටිය, මරඳ සහ තල්විල ඇතුළු ප්‍රදේශ රැසක ජනතාව උද්ඝෝෂණයට එක්ව සිටියි.", "URL": "https://sinhala.adaderana.lk/news.php?nid=27283", "Category": null, "Parent URL": null}