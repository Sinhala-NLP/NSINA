{"Source": "Adaderana", "Timestamp": "October 26, 2013 08:08 am", "Headline": "වන්දනා නඬයේ 3ක් පාන්දරම අවසන් ගමනේ", "News Content": "පුත්තලම - අනුරාධපුර මාර්ගයේ කරුවලගස්වැවදී සිදුවු අනතුරකින් තිදෙනෙකු මියගොස් පස් දෙනෙකු තුවාල ලබා පුත්තලම මුලික රෝහලට ඇතුළත් කර තිබේ. අද (26) අලුයම මෙම අනතුර සිදුවී ඇති බව කරුවගලස්වැව පොලීසිය කියයි. අනතුරින් මිය ගොස් ඇති අය අතර මාස 08 ක කුඩා දරුවෙකුද වන බව පුත්තලම රෝහලේ ප්‍රකාශකයෙකු පැවසීය. එක් අයෙකු අනතුර සිදුවු ස්ථානයේදීම මිය ගොස් ඇති අතර අනෙක් දෙදෙනා පුත්තලම රෝහලට ඇතුළත් කිරීමෙන් පසුව මිය ගොස් ඇත. මාර්ගය අයිනේ නවතා තිබු ලොරියක වෑන් රථයක් ගැටීමෙන් මෙම අනතුර සිදුවී ඇති බව පොලීසිය කියයි. මාදම්පේ ප්‍රදේශයේ සිට අනුරාධපුරය දක්වා වන්දනා ගමනක් යමින් සිටි පිරිසක් මෙම අනතුරට මුහුණ පා ඇති බව පොලීසිය පවසයි. තුවාලකරුවන් අතර කීපදෙනෙකු බරපතළ තත්ත්වයේ සිටින බවද පොලීසිය කියයි.", "URL": "https://sinhala.adaderana.lk/news.php?nid=38380", "Category": null, "Parent URL": null}