{"Source": "Adaderana", "Timestamp": "July 8, 2018 02:32 pm", "Headline": "පුංචි දරවලවත්තෙන් අභිරහස් ලෙස මිය ගිය කාන්තාවකගේ මළ සිරුරක් හමුවෙයි", "News Content": "කාසල් රී ජලාශයේ නෝර්වුඩ් පුංචි දරවලවත්ත ප්‍රදේශයේ තිබී කාන්තාවකගේ මළ සිරුරක් සොයාගෙන තිබේ. දියේ ගිලී මියගොස් ඇති බවට සැකකෙරෙන කාන්තාවකගේ මළ සිරුරක් මෙලෙස සොයාගෙන ඇති බව සඳහන්ය. මියගොස් ඇත්තේ එම ප්‍රදේශයේම පදිංචිව සිටි 70 හැවිරිදි කාන්තාවකි. මළ සිරුර දික්ඔය රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද (08) සිදුකිරීමට නියමිතය. මේ අතර අනුරාධපුර තිසාවැවේ තිබී කාන්තා මළ සිරුරක් සොයාගෙන තිබේ. පොලිස් හදිසි ඇමතුම් අංකයට ලද තොරතුරක් මත එම මළ සිරුර සොයාගෙන ඇති අතර මියගිය කාන්තාවගේ අනන්‍යතාව මෙතෙක් තහවුරු වී නොමැති බව පොලීසිය පැවසීය. මියගොස් ඇත්තේ වයස අවුරුදු 50ක පමණ කාන්තාවක් වන අතර ඇයගේ මළ සිරුර අනුරාධපුර රෝහලේ මෘත ශරීරාගාරයේ තබා ඇති බව සඳහන්ය.", "URL": "https://sinhala.adaderana.lk/news.php?nid=92189", "Category": null, "Parent URL": null}