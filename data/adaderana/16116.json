{"Source": "Adaderana", "Timestamp": "May 15, 2011 02:18 pm", "Headline": " එයාර් ටැක්සි ගුවන් සේවය මහනුවරටත්", "News Content": "එයාර් ටැක්සි ගුවන් සේවය මහනුවර ප්‍රදේශය දක්වා ව්‍යාප්ත කර තිබේ. ඒ අනුව එයාර් ටැක්සි සේවාව මඟින් පළමු මගී කණ්ඩායම කොළඹ සිට මහනුවර දක්වා අද ප්‍රවාහනය කෙරුණි. පෑලියගොඩ ප්‍රදේශයේ කැලණි ග‍‍ඟෙන් ගුවන් ගත වන එයාර් ටැක්සි ගුවන් යානා මහනුවර පොල්ගොල්ල ප්‍රදේශයෙන් මහවැලි ගඟට ගොඩ බසියි. මෙරට සංචාරක ව්‍යාපාරය ප්‍රවර්ධනය කිරීමේ අරමුණින් ශ්‍රී ලංකන් එයාර් ලයින් ගුවන් සේවය මෙය ක්‍රියාත්මක ක‍රයි. මේ වන විට එයාර් ටැක්සි ගුවන් සේවය අම්පාර ‍, කොග්ගල , ලක්ෂපාන , කාසල්රී , හම්බන්තොට , තිස්සමහාරාමය , බුත්තල සහ වික්ටෝරියා යන ප්‍රදේශ වල ක්‍රියාත්මක වේ.", "URL": "https://sinhala.adaderana.lk/news.php?nid=16116", "Category": null, "Parent URL": null}