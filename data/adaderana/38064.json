{"Source": "Adaderana", "Timestamp": "October 11, 2013 11:26 am", "Headline": "සන්ධානයේ ඉන්ද්‍රානී පරදා එ.ජා.පයේ ධර්මසිරි වයඹ සභාපති වෙයි", "News Content": "වයඹ පළාත් සභාවේ සභාපති ධුරයට එ.ජා.ප. විසින් යෝජනා කරන ලද ධර්මසිරි දසනායක මහතා තේරී පත්ව තිබේ. සභාපති ධුරය සඳහා වන රහස් ජන්ද විමසිම අද(11) පෙරවරුවේ පැවති අතර එහි දී ධර්මසිරි දසනායක මහතා වැඩි ජන්ද 08කින් ජයග්‍රහණය කර ඇති බව අද දෙරණ වාර්තාකරු සඳහන් කරයි. සභාපති ධුරය සඳහා එක්සත් ජනතා නිදහස් සන්ධානය විසින් ඉන්ද්‍රානි දසනායක මහත්මිය යෝජනා කර තිබු අතර එක්සත් ජාතික පක්ෂය විසින් ධර්මසිරි දසනායක මහතා යෝජනා කර තිබුණි. රහස් ජන්ද විමසීමේ දී ධර්මසිරි දසනායක මහතාට ජන්ද 30 ක් ලැබුණු අතර ඉන්ද්‍රානි දසනායක මහත්මියට ලැබී තිබුණේ ජන්ද 22 ක් පමණයි.", "URL": "https://sinhala.adaderana.lk/news.php?nid=38064", "Category": null, "Parent URL": null}