{"Source": "Adaderana", "Timestamp": "June 17, 2018 01:42 pm", "Headline": "පොදුජන පෙරමුණේ  ජනාධිපති අපේක්ෂකයා පිළිබඳ අර්බුදයක් ඇතිවෙලා", "News Content": "ශ්‍රී ලංකා පොදුජන පෙරමුණෙන් ඉදිරිපත් කිරීමට නියමිත ජනාධිපති අපේක්ෂකයා පිළිබඳ එම පක්ෂය තුළම ගැටුම්කාරී තත්ත්වයක් නිර්මාණය වී ඇතැයි මහින්ද සමරසිංහ අමාත්‍යවරයා පවසයි. ඊයේ(16) පැවති කෝට්ටේ බල‍මණ්ඩල රැස්වීමට එක්වෙමින් අමාත්‍යවරයා මේ බව සඳහන් කළේය. මේ අතර විධායක ජනාධිපති ක්‍රමය අහෝසි කිරීමට ශ්‍රී ලංකා නිදහස් පක්ෂය සහය පළ නොකරන බව අමාත්‍යවරයා සඳහන් කළේය. ඔහු පෙන්වාදෙන්නේ රටේ ස්වෛරීභාවය ආරක්ෂා කිරීමට නම් විධායක ජනාධිපතිවරයෙකු රටට අවශ්‍ය බවයි. ශ්‍රී ලංකා නිදහස් පක්ෂයේ ශ්‍රී ජයවර්ධනපුර කෝට්ටේ ආසනබල මණ්ඩලය අමතමින් අමාත්‍ය මහින්ද සමරසිංහ මහතා මෙම අඳහස් පළ කළේය.", "URL": "https://sinhala.adaderana.lk/news.php?nid=91011", "Category": null, "Parent URL": null}