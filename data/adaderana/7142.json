{"Source": "Adaderana", "Timestamp": "March 8, 2010 03:10 pm", "Headline": "අත්අඩංගුවට ගන්න එපා-ශ්‍රේෂ්ඨාධිකරණය‍ට පෙත්සමක්", "News Content": "එක්සත් ජාතික පක්ෂ සංවිධායකවරයා ගොනු කළ මුලික අයිතිවාසිකම් පෙත්සම සළකා බැලීම සදහා ශ්‍රේෂ්ඨාධිකරණය අද දින නියම කරන ලදී. චන්දිම ගමගේ මහතා ඉදිරිපත් කළ පෙත්සම කැඳවු අවස්ථාවේ ඔහු වෙනුවෙන් පෙනී සිටි නීතිඥවරයා කියා සිටියේ ඉකුත් ජනාධිපතිවරණ සමයේ මීනිමැරීමට තැත්කලේ යැයි අත්අඩංගුවට ගත් තම සේවාදායකයා රීමාන්ඩ් භාරයට පත් කර පසුව ඇප මත මුදා හැරි බවයි. ඒ අකාරයෙන් මෙම මහ මැතිවරණ සමයේ දී ද ඔහු අත්අඩංගුවට ගැනීමේ ඉඩකඩ ඇති බැවින් එය වැළැක්වීමේ නියෝගයක් නිකුත් කරන ලෙස ශ්‍රේෂ්ඨාධිකරණයෙන් ඉල්ලා තිබේ. ඒ අනුව එම ඉල්ලීම පිළිබඳ විභාගය මාර්තු 21 වැනිදා පැවැත්වීමට ශ්‍රේෂ්ඨාධිකරණය නියම කරන ලදී.", "URL": "https://sinhala.adaderana.lk/news.php?nid=7142", "Category": null, "Parent URL": null}