{"Source": "Adaderana", "Timestamp": "October 28, 2013 04:15 pm", "Headline": "මෛත්‍රීගේ පියා යළි රිමාන්ඩ්", "News Content": "මාතරදී පැ‍වති එක්සත් ජාතික පක්ෂ විරෝධතාවක් අතරතුර සිදුවූ වෙඩි තැබීම සම්බන්ධයෙන් අත්අඩංගුවට ගෙන සිටින දකුණු පළාත් සභා මන්ත්‍රී මෛත්‍රී ගුණරත්න මහතාගේ පියා වන හර්මන් ගුණරත්න මහතා තවදුරටත් රක්ෂිත බන්ධනාගාර ගත කර තිබේ. සැකකරු අද මාතර මහේස්ත්‍රාත් අධිකරණය වෙත ඉදිරිපත් කළේය. ලබන මස 4වන දා දක්වා ඔහු තවදුරටත් රක්ෂිත බන්ධනාගාරයේ තබන ලෙස මාතර ප්‍රධාන මහේස්ත්‍රාත් රුවන් සිසිර කුමාර මහතා නියෝග කළේය. මාතරදී පසුගිය 05 වැනිදා රනිල් විරෝධී හා රනිල් හිතවාදී පා ගමනේදී එකී ගැටුම ඇති විය.", "URL": "https://sinhala.adaderana.lk/news.php?nid=38446", "Category": null, "Parent URL": null}