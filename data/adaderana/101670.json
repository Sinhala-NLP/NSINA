{"Source": "Adaderana", "Timestamp": "January 2, 2019 10:07 am", "Headline": " තුන් දෙනෙක් දාගෙන ගිය යතුරු පැදිය මාරක අනතුරක-CCTV දර්ශන සහිතයි", "News Content": "හෝමාගම, ගලවිලවත්ත ඉන්ධන පිරව්ම්හල අසල යතුරුපැදියක් හා මෝටර් රථයක් මුහුණට මුහුණ ගැටී සිදුවූ අනතුරින් පුද්ගලයෙකු ජීවිතක්ෂයට පත්ව තවත් දෙදෙනෙකු බරපතළ තුවාල ලබා රෝහල් ගත කර තිබේ. ඊයේ(01) අළුයම 2.30 පමණ මෙම අනතුර සිදුව ඇති අතර අනතුර සිදුවන ආකාරය අසල තිබු ඉන්ධන පිරව්ම්හලහලේ ආරක්ෂිත කැමරාවේද සටහන්ව තිබුණි. දර්ශන එතරම් පැහැදිලි නොවුන ද අනතුර සිදුවීමෙන් අනතුරුව බිම වැටී සිටින පුද්ගලයෙක් එහි දක්නට ලැබෙයි. හෝමාගම සිට කොළඹ දෙසට ධාවනය වෙමින් තිබූ මොටර් රථය අදාළ ඉන්ධ පිරව්ම්හල අසලදී එකවරම දකුණ පස ඇති අතුරු මාර්යක් වෙත ගමන් කරීම සඳහා හරවා ඇති අතර ඉදිරිපසින් පැමිණි යතුරුපැදියේ මුහුණට මුහුණ ගැටී තිබේ. මෙම යතුරුපැදියේ තිදෙනෙකු ගමන් කර ඇති ඇතර අදාළ අනතුරින් යතුරුපැදියේ ගමන් ගත් තිදෙනා බරපතළ තුවාල ලබා රෝහල් ගත කිරීමෙන් අනතුරුව ඉන් එක් අයෙක් මිය ගොස් තිබේ. මෙලෙස මියගොස් ඇත්තේ කොලොන්න, කෑල්ල ප්‍රදේශයේ 22 හැවිරිදි තරුණයෙකි. සිද්ධිය සම්බන්ධයෙන් හෝමාගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101670", "Category": null, "Parent URL": null}