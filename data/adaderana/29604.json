{"Source": "Adaderana", "Timestamp": "November 30, 2012 11:49 am", "Headline": "නීති විරෝධී ලෙස ජංගම දුරකථන අලෙවි කළ චීන යුවළක් මාට්ටු", "News Content": "නීති විරෝධී ලෙස ජංගම දුරකථන අලෙවි කරමින් සිටි චීන ජාතික යුවළක් අත්අඩංගුවට ගෙන තිබේ. අනුරාධපුර ධර්මපාල මාවත ප්‍රදේශයේ දී සැකකරුවන් අත්අඩංගුවට ගත් බව පොලීසිය සඳහන් කළේය. සැකකරුවන් වෙළෙඳ වීසා බලපත්‍රයක් නොමැතිව සහ විදුලි සංදේශ නියාමන කොමිසන් සභාවේ ලියාපදිංචි නොකරන ලද ජංගම දුරකථන අලෙවි කරමින් සිටි බව අනුරාධපුර පොලීසිය පවසයි. සැකකාර චීන ජාතික යුවළ සතුව තිබී එවැනි ජංගම දුරකථන 8 ක් සොයාගෙන ඇති බව සඳහන්ය. සැකකරුවන් අද (30) අනුරාධපුර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29604", "Category": null, "Parent URL": null}