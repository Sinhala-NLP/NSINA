{"Source": "Adaderana", "Timestamp": "February 9, 2015 08:39 am", "Headline": "මහ මැතිවරණයටත් 2014 ඡන්ද නාම ලේඛනය ", "News Content": "එළඹෙන මහා මැතිවරණයේ දී බොහෝ දුරට 2014 ඡන්ද හිමි නාම ලේඛනය භාවිතයට ගැනීමට නියමිත බව මැතිවරණ මහලේකම් කාර්යාලය පවසයි. දැනට ප්‍රකාශ වී ඇති ආකාරයට මහ මැතිවරණය ලබන අප්‍රේල් මාසයේ දී පැවැත්වීමට නියමිතව තිබේ. එලෙස මහ මැතිවරණය අප්‍රේල් මාසයේ දී පවත්වන්නේ නම් මෙම මැතිවරණය සඳහා 2014 ඡන්ද හිමි නාමලේඛනය භාවිතයට ගැනීමට නියමිත බව මැතිවරණ මහලේකම් කාර්යාලය සඳහන් කළේය.කෙසේ වෙතත් මහ මැතිවරණයක් කැඳවීම නාමයෝජනා භාරදෙනු ලබන කාලසීමාව සහ මැතිවරණ දිනය ප්‍රකාශයට පත් කිරීම ජනාධිපතිවරයා සතු වන අතර ඊට අදාළ ගැසට් නිවේදනයට අනුව කටයුතු කිරීම පමණක් මැතිවරණ දෙපාර්තමේන්තුවට අයිති රාජකාරියක් වෙයි.2015 වර්ෂයේ ඡන්ද හිමි නාමලේඛන ප්‍රතිශෝධන කටයුතු ලබන ජුනි මාසයේ දී ආරම්භ කිරීමට නියමිත බව මැතිවරණ මහලේකම් කාර්යාලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=49213", "Category": null, "Parent URL": null}