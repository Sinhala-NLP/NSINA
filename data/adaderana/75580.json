{"Source": "Adaderana", "Timestamp": "July 24, 2017 04:15 pm", "Headline": "ආසියා ශාන්තිකර විදුලි සංදේශ සංගමයේ සමුළුව ඇරඹේ ", "News Content": "ආසියා ශන්තිකර විදුලි සංදේශ සංගමයේ 17 වන ප්‍රතිපත්ති සහ නියාමන සමුළුව ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද ආරම්භ වුණි.සමුළුව ලබන 26 වනදා දක්වා පැවැත්වෙයි.විදුලි සංදේශ හා තොරතුරු සන්නිවේදන තාක්ෂණ ප්‍රතිපත්ති සම්පාදකයින් සහ නියාමකයන්ට විදුලි සංදේශ හා තොරතුරු හා සන්නිවේදක තාක්ෂණ අංශයේ සිදු වන වෙනස්කම්වල ප්‍රතිඵලයක් වශයෙන් මුහුණදීමට සිදුවන ගැටළු පිළිබඳව එක්ව සාකච්ඡා කිරීම සඳහා පොදු වේදීකාවක් සැකසීම මෙම සමුළුවේ අරමුණයි.අවශ්‍ය පරිදි ප්‍රතිපත්ති සහ නියාමන කරුණූ පිළිබඳව අන්තර් කලාපීය සහයෝගීතාවය සැපයීම මෙන්ම ආසියා ශාන්තිකර විදුලි සංදේශ සංගමයේ සාමාජිකයින්ගේ අවධානයට ලක්වන ප්‍රධාන කරුණු සාකච්ඡා කිරීම සහ බෙදාහදා ගැනීමට ද මෙය තුළින් අවස්ථාව සැලසෙයි.ආසියා ශාන්තිකර කලාපයේ තොරතුරු සහ සන්නිවේදන තාක්ෂණයේ නව ප්‍රවනතා සහ සංවර්ධනය යාවත්කාලීන කිරීම සහ සාකච්ඡා කිරීම මෙවර සමුළුවේදී සිදු කෙරෙයි. එමෙන්ම 2018 – 2020 වසර සඳහා ආසියා ශාන්තිකර විදුලි සංදේශ සංගමයේ ක්‍රමෝපායශීලි සැලසුම් ක්‍රියාවලිය සංවර්ධනය කිරීම කෙරෙහි විදුලි සංදේශ ක්ෂේත්‍රයේ නියෝජිතයින්ගේ අවධානය ලබා ගැනීම ද මෙවර සමුළුවේ තවත් අරමුණක් වෙයි.", "URL": "https://sinhala.adaderana.lk/news.php?nid=75580", "Category": null, "Parent URL": null}