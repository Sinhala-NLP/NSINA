{"Source": "Adaderana", "Timestamp": "March 4, 2011 11:48 am", "Headline": "කිසිම බටහිර රටකට මෙරටට බලපෑම් කරන්න ඉඩදෙන්නේ නෑ", "News Content": "කිසිදු බටහිර රටක‍ට මෙරටට බලපෑම් කිරීමට ඉඩ නොදෙන බව සමාජ සේවා අමාත්‍ය ෆීලික්ස් පෙරේරා මහතා පවසයි. තෙල් සම්පත හිමි රටවලට බලපෑම් කිරීම බටහිර රටවල නවතම ක්‍රියාමාර්ගය වී ඇති බව ජාඇල පැවති ජනහමුවකට එක්වෙමින් අමාත්‍යවරයා සඳහන් කළේය. ප්‍රජාතන්ත්‍රවාදයේ මුහුණුවරින් එම තෙල් සම්පත ලබාගැනීමට බටහිර රටවල් උත්සාහ දරන බව ඔහු ප්‍රකාශ කළේය. අපේ රටේ මන්නාරම් බොක්ක සතුව තෙල් සම්පත පවතින බැවින් පසුගිය දිනවල අපේ රට වෙත ද බටහිර රටවල ඇස යොමුකිරීමේ තත්ත්වයක් උදාවූ බව හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=14605", "Category": null, "Parent URL": null}