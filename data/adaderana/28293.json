{"Source": "Adaderana", "Timestamp": "October 15, 2012 08:20 am", "Headline": "ගිනි අවියක් සමඟ 2 ක් දැලේ", "News Content": "ගිනි අවි ළඟතබා ගත් පුද්ගලයින් දෙදෙනෙකු හක්මන පොලීසිය විසින් අත්අඩංගුවට ගෙන තිබේ. ඔවුන් සතුව තිබී මෙරට නිපදවන ලද ගල්කටස් වර්ගයේ ගිනි අවියක් සහ ටී 56 වර්ගයේ උණ්ඩ යෙදිය හැකි ගිනි අවියක් සොයාගත් බව හක්මන පොලීසිය සඳහන් කළේය. ටී 56 වර්ගයේ උණ්ඩ 5 ක් ද ඔවුන් සතුව තිබී සොයාගෙන ඇත. සැකකරුවන් අද (15) දින දෙයියන්දර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28293", "Category": null, "Parent URL": null}