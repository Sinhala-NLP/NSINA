{"Source": "Adaderana", "Timestamp": "June 17, 2016 08:12 pm", "Headline": " දිගම්බරන් යහපාලනයට අනතුරු අඟවයි", "News Content": "පසුගිය ජනාධිපතිවරණයේදී වත්මන් ජනපති මෛත්‍රිපාල සිරිසේන මහතාට සහය නොදුන් වතුකරයේ දේශපාලනඥයින්ට ඇමති තනතුරු පිරිනැමුවහොත් ඒ ගැන තීන්දුවක් ගන්නා බවට කඳුරට නව ගම්මාන, යටිතල පහසුකම් සහ ප්‍රජාසංවර්ධන අමාත්‍ය පලනි දිගම්බරන් මහතා අනතුරු අඟවයි. හැටන්, කොටගල හි අද පැවැති උත්සවයකට එක්වෙමින් හෙතෙම කියා සිටියේ පසුගිය ජනාධිපතිවරණයේදී වතුකරයේ ජනතාවගේ වැඩි ඡන්ද සංඛ්‍යාවක් අරන් දෙනු ලැබුවේ තමන් ඇතුළු පිරිස බවයි.එසේ තිබියදී එම මැතිවරණ සමයේදී මැතිවරණ රැස්වීමක් හෝ පැවැත්වීමට බාධා කළ අයට ඇමති තනතුරු ලබාදුනහොත් ආණ්ඩුව සමග එක්ව සිටින තමන් ඇතුළු 6දෙනා තීරණයක් ගන්නා බව හෙතෙම අවධාරණය කළේය.අමාත්‍යවරයා පැවසුවේ කඳුකරයේ දෙන්නෙක්ද? හයදෙනෙක්ද? ආණ්ඩුවට වටින්නේ කියා ජනාධිපතිවරයා හා අගමැතිවරයා සිතා බැලිය යුතු බවයි.ආණ්ඩුවට සහය දුන් 6 දෙනෙකු වතුකරය නියෝජනය කරද්දී දෙදෙනෙකු වෙනුවෙන් ඇමතිධූර පිරිනමන්නේ නම් එය ගැටළු සහගත බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=61204", "Category": null, "Parent URL": null}