{"Source": "Adaderana", "Timestamp": "January 5, 2016 04:13 pm", "Headline": "ශ්‍රී ලංකා ජනපති සැබෑ උවමනාවක් ඇති නායකයෙක්", "News Content": "ශ්‍රී ලංකාව ලෝකයේ විශිෂ්ට රාජ්‍යයක් ලෙස ඉදිරියට ගෙනයාමට සැබෑ අවශ්‍යතාවයක් ඇති නායකයෙකු ලෙස ජනාධිපති මෛත්‍රීපාල සිරිසේන මහතා තමා ඉතා ගෞරවයෙන් හඳුන්වාදෙන බව පකිස්ථාන අග්‍රාමාත්‍ය නවාස් ෂරීෆ් මහතා පවසයි.නිල සංචාරයක් සඳහා ලංකාවට පැමිණ සිටින පකිස්ථාන අග්‍රාමාත්‍යවරයා සහ ජනාධිපතිවරයා අතර ද්වීපාර්ශවික සාකච්ඡා අද පෙරවරුවේ ජනාධිපති කාර්යාලයේ දී පැවති අතර එහිදී ඔහු මේ බව ප්‍රකාශ කළ බව ජනාධිපති මාධ්‍ය අංශය සඳහන් කළේය.දෙරටේ ආර්ථික, වෙළෙඳ සහ සංස්කෘතික සබදතා තවදුරටත් ශක්තිමත් කරගැනීම පිළිබඳ එහිදි දීර්ඝ වශයෙන් සාකච්ඡා වී ඇත.සේවා සහ ආයෝජන අංශවලින් දෙරටේ සබදතා තවදුරටත් ශක්තිමත් කරගැනීමට බලාපොරොත්තු වන බව පාකිස්ථාන අග්‍රාමාත්‍යවරයා සඳහන් කර තිබේ.", "URL": "https://sinhala.adaderana.lk/news.php?nid=56166", "Category": null, "Parent URL": null}