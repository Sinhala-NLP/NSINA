{"Source": "Adaderana", "Timestamp": "August 19, 2014 08:01 am", "Headline": "ඉන්දීය ධීවර යාත්‍රා රාජසන්තක කරයි", "News Content": "අත්අඩංගුවට ගත් ඉන්දීය ධීවරයින් නිදහස් කළ ද ඔවුන්ගේ යාත්‍රා රාජසන්තක කිරීමට තීරණය කර ඇති බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. අමාත්‍යවරයා පෙන්වා දෙන්නේ මෙරට ධීවර කර්මාන්තයට වර්තමානයේ ඇති ප්‍රධානතම ගැටලුව ඉන්දීය ධීවරයින් ශ්‍රී ලංකා මුහුදු සීමාවට පැමිණීම බවයි. ත්‍රීකුණාමලය කොඩ්බේ වරායේ පැවති උත්සවයකට එක්වෙමින් රාජිත සේනාරත්න අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=45447", "Category": null, "Parent URL": null}