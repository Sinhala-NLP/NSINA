{"Source": "Adaderana", "Timestamp": "May 28, 2010 07:33 am", "Headline": "තාප්පයකට බිලිවීමෙන් සෞදියේදී අයෙක් මරුට", "News Content": "සෞදි අරාබියේ කම්කරුවකු ලෙස සේවයේ නියුතුව සිටි ශ්‍රී ලාංකිකයෙකු තාප්පයකට යටවීමෙන් ජීවිතක්ෂයට පත්වී තිබේ. රියාද් නගරයේ සේවයේ කරමින් සිටියදී මොහු ජීවිතක්ෂයට පත්වී ඇති අතර තාප්පය කඩාවැටීමේ සිදුවීමෙන් තවත් අයෙකු තුවාල ලබා ඇතැයි විදෙස් මාධ්‍ය සඳහන් කරයි. පරීක්ෂණ කටයුතු නිමවීමෙන් පසු මිය ගිය පුද්ගලයාගේ මිනිය ශ්‍රී ලංකාවට ගෙන ඒමට කටයුතු යොදා ඇතැයි විදේශ සේවා නියුක්ති කාර්යාශයේ අතිරේක සාමානධිකාරී එල්.කේ රුහුණගේ මහතා පවසයි. තුවාල ලැබූ පුද්ගලයා වෛද්‍ය ප්‍රතිකාර සඳහා යොමුකර ඇතැයිද හෙතෙම වැඩිදුරටත් කියා සිටියි.", "URL": "https://sinhala.adaderana.lk/news.php?nid=8662", "Category": null, "Parent URL": null}