{"Source": "Adaderana", "Timestamp": "November 27, 2013 12:21 pm", "Headline": "ලක්ෂ 33ක් වටිනා රත්‍රං රේගු දැලේ ", "News Content": "නීති විරෝධී අයුරින් රත්‍රං රැ‍ගෙන විදේශ ගතවීමට උත්සාහ කළ කාන්තාවන් දෙදෙනෙකු සහ කුඩා දැරියක කටුනායක ගුවන්තොටුපොළ රේගු නිලධාරීන් විසින් අත්අඩංගුවට ගෙන තිබේ. 53 හැවිරිදි මිත්තණිය, 38 හැවිරිදි මව සහ 15 හැවිරිදි දියණිය අද(27) අළුයම මෙලෙස අත්අඩංගුවට ගෙන ඇති බව ගුවන්තොටුපොළ රේගුව සඳහන් කළේය. ඔවුන් විසින් සාදා නිම නොකළ රන් මාල 03ක් සහ වළලු 10 ක් පැළඳගෙන ඉන්දියාවේ චෙන්නායි නුවර බලා පිටත්ව යාමට සුදානමින් සිට ඇති බව සඳහන් වෙයි. ඒවායේ වටිනාකම රුපියල් තිස් තුන් ලක්ෂ 80,000 ක් පමණ වන බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය. අත්අඩංගුවට ගත් කාන්තාවන් දෙදෙනාට රුපියල් 10,000 බැගින් දඩ නියම කර මුදා හැර ඇති අතර රත්‍රං තොගය රාජසන්තක කර තිබේ.", "URL": "https://sinhala.adaderana.lk/news.php?nid=39138", "Category": null, "Parent URL": null}