{"Source": "Adaderana", "Timestamp": "September 17, 2011 02:40 pm", "Headline": "ඔක්තොම්බර් 3 සිට ජාතික සෞඛ්‍ය සතියක්", "News Content": "ඔක්තොම්බර් මස 3 වැනිදා සිට 9 වැනිදා දක්වා ජාතික සෞඛ්‍ය සතියක් ප්‍රකාශයට පත්කර තිබේ. මීට සමගාමීව ලබන 4 වැනිදා සිට 8 වැනිදා දක්වා ජාතික මදුරු මර්දන සතියක් ද ප්‍රකාශයට පත්කර ඇති බව සෞඛ්‍ය අමාත්‍යාංශය පවසයි. සෞඛ්‍ය අමාත්‍යාංශයේ මෙහෙයවීමෙන් පසුගිය මාසයේ දී ප්‍රදේශ කිහිපයක් මුල්කරගනිමින් කීට විද්‍යා සමීක්ෂණ පවත්වනු ලැබීය. වත්තල, මිනුවන්ගොඩ, මහර, සීදුව, මීරිගම හා කොළඹ නගර සභා බල ප්‍රදේශ තුළ මෙම සමීක්ෂණ සිදුකරනු ලැබුවේ බොරැල්ල වෛද්‍ය පර්යේෂණ ආයතනය මගිනි. මෙහිදි රජයේ හා පෞද්ගලික පරිශ්‍ර 700 ක් පරික්ෂාවට ලක් කර ඇති අතර ඉන් පරිශ්‍ර 396 කම මදුරුවන් බෝවීමේ අවදානම් සහිත ස්ථාන හමුවී තිබේ.", "URL": "https://sinhala.adaderana.lk/news.php?nid=18786", "Category": null, "Parent URL": null}