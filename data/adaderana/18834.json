{"Source": "Adaderana", "Timestamp": "September 19, 2011 07:01 pm", "Headline": "නයි සෙල්ලමට ගිය නෙදර්ලන්ත ජාතිකයෙකුට වැඩ වැරදී රෝහලේ ", "News Content": "මාරවිල මුහුදු වෙරළේ නයිනැටවීමක් බලන්නට සමීපවුණු නෙදර්ලන්ත ජාතිකයකු නයා දෂ්ඨ කිරීමෙන් ‍රෝහල් ගත කර තිබේ. මාරවිල රෝහලට ඇතුළත් කෙරුණු මෙම නෙදර්ලන්ත ජාතිකයා වැඩිදුර ප්‍රතිකාර සඳහා හලාවත රෝහලට ඇතුළත් කෙරුණු බව අද දෙරණ වාර්තාකරු පවසයි. ඊයේ ශ්‍රී ලංකාවට පැමිණි මාරියුත් ස්පින් නමැති මොහු අද මාරවිල මුහුදු වෙරළේ ඇවිදිමින් සිටියදී නයිනටවන්නකු දැක එතැනට සමීප වී ඇති බව සඳහන් වේ. පසුව නයා සමග කොලොප්පම් කරන්නට යාමෙන් කෝපාවිෂ්ඨ වූ නයා දෂ්ඨ කර ඇති බව කියැවෙයි.", "URL": "https://sinhala.adaderana.lk/news.php?nid=18834", "Category": null, "Parent URL": null}