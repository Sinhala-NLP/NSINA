{"Source": "Adaderana", "Timestamp": "December 9, 2016 10:59 am", "Headline": " ඔස්ට්‍රේලියා-නවසීලන්තය අතර තුන්වෙනි එක්දින ක්‍රිකට් තරගය අදයි", "News Content": "ඔස්ට්‍රේලියාව සහ නවසීලන්තය අතර තුන්වෙනි එක්දින ක්‍රිකට් තරගය අද(09) බෙල්බෝන් හිදී පැවැත්වෙයි.මීට පෙර පැවති තරඟ දෙකම ජයගත් ඔස්ට්‍රේලියානු කණ්ඩායම මේ වන විට තරගාවලිය 02කට බිංදුවක් ලෙස පෙරමුණේ පසුවෙයි. මේ අතර එංගලන්තය සහ ඉන්දියාව අතර සිව් වන ටෙස්ට් ක්‍රිකට් තරගයේ දෙවන දිනය අදයි.තාසියේ වාසිය දිනා ප්‍රථමයෙන් පන්දුවට පහර දෙන එංගලන්ත කණ්ඩායම පළමු දිනය නිමාවට පත්වන විට කඩුලු 05ක් දැවී ලකුණූ 288ක් ලබා ගැනීමට සමත් වුණි.සිය මංගල ටෙස්ට් තරගයට ක්‍රීඩා කරන කීටන් ජෙනින්ග්ස් ලකුණු 112ක් ලබා ගත්තේය.මොයින් අලී ලකුණු 50යි.පන්දු යැවීමේදී රවි චන්ද්‍රන් අස්වින් කඩුලු 04ක් දවා ගත්තේය.", "URL": "https://sinhala.adaderana.lk/news.php?nid=66874", "Category": null, "Parent URL": null}