{"Source": "Adaderana", "Timestamp": "February 19, 2011 03:45 pm", "Headline": "මැතිවරණ ප්‍රචණ්ඩ ක්‍රියා වලට සම්බන්ධ 46 ක් අත්අඩංගුවට ", "News Content": "ඉදිරි පළාත් පාලන මැතිවරණයට අදාළව සිදුවූ ප්‍රචණ්ඩ ක්‍රියා වලට සම්බන්ධ පුද්ගලයින් 46 දෙනෙකු මේ වනවිට අත්අඩංගුවට ගෙන ඇති බව පොලිසිය පවසයි. මැතිවරණ ප්‍රචාරණ කටයුතු යම් මට්ටමක සාමකාමී තත්ත්වයක පවතින බව ද මැතිවරණ කටයුතු භාර ජ්‍යොෂ්ඨ නියෝජ්‍ය පොලිස්පති ගාමිණී නවරත්න මහතා ප්‍රකාශ කළේය. කෙසේවෙතත් මැතිවරණයට අදාළ සුළු සිද්ධීන් 61 ක් පමණ වාර්තා වී ඇති බව ඒ මහතා සඳහන් කළේය.", "URL": "https://sinhala.adaderana.lk/news.php?nid=14331", "Category": null, "Parent URL": null}