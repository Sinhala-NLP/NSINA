{"Source": "Adaderana", "Timestamp": "August 5, 2019 08:50 am", "Headline": "කඩුවකින් කෙටූ නාගරික මන්ත්‍රී සැකපිට අත්අඩංගුවට", "News Content": "පුද්ගලයෙකුට කඩුවකින් කොටා බරපතළ තුවාල සිදුකළ දඹුල්ල මහනගර සභාවේ නාගරික මන්ත්‍රීවරයෙකු කඩුවක්ද සමඟ අද (05) අලුයම සැකපිට අත්අඩංගුවට ගෙන ඇත. මෙසේ අත්අඩංගුවට ගෙන ඇත්තේ දඹුල්ල පොහොරන්වැව වසමේ ශ්‍රී ලංකා පොදුජන පෙරමුණේ නාගරික මන්ත්‍රී අනුර බණ්ඩාර නැමැති අයයි. නාගරික මන්ත්‍රීවරයාගේ කඩු පහරට ලක්ව තුවාල ලබා දඹුල්ල රෝහලේ ප්‍රතිකාර ලබනුයේ ජලාශ පාර ප්‍රදේශයේ පදිංචි නලීන් ජයරත්න පෙරේරා (35) නැමැති අයෙකි. අත්අඩංගුවට ගත සැකකාර මන්ත්‍රීවරයා අද අලුයම තුවාල ලබා සිටින පුද්ගලයාගේ ව්‍යාපාරික ස්ථානයට ගොස් කඩුවකින් පහර දී ඇත. මෙම පහර දීමට හේතුව දෙපිරිසක් අතර පැවති පවුල් ආරවුලක් බව පොලිස් විමර්ශන වලදී අනාවරණය වී ඇත. සිද්ධිය සම්බන්දයෙන් දඹුල්ල මුලස්ථාන පොලිස් පරීක්ෂක එස්.පි. එදිරිසිංහ මහතා ඇතුළු පොලිස් කණ්ඩායමක් පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=115746", "Category": null, "Parent URL": null}