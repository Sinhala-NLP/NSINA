{"Source": "Adaderana", "Timestamp": "April 12, 2013 10:26 am", "Headline": "මහ කන්නයේ මිලියන 4 ක වී අලෙවි මණ්ඩලය ගනියි", "News Content": "මෙවර මහ කන්නයේ දී මේ වන විට රුපියල් මිලියන 04 ක වටිනාකමකින් යුත් වී ප්‍රමාණයක් වී අලෙවි මණ්ඩලය විසින් මිලදී ගෙන ඇති බව සමූපකාර හා අභ්‍යන්තර වෙළඳ අමාත්‍යංශය පවසයි. ඒ අනුව මේ වන විට මිල දී ගෙන ඇති වී ප්‍රමාණය මෙට්‍රික්ටොන් එක් ලක්ෂ විසිපන්දහස් හැට අටක් බව එම අමාත්‍යංශය සඳහන් කළේය. පොළොන්නරුව කලාපයෙන් වී මෙට්‍රික්ටොන් 14976ක්, වයඹ කලාපයෙන් වී මෙට්‍රික්ටොන් 27,589ක්, අම්පාර කලාපයෙන් වී මෙට්‍රික්ටොන් 29,724 ක් මිලදී ගෙන තිබේ. මීට අමතරව අනුරාධපුර කලාපයෙන් වී මෙට්‍රික්ටොන් 23,748ක්, දකුණු පළාතෙන් වී මෙට්‍රික්ටොන් 14,130 ක් උතරු කලාපයෙන් වී මෙට්‍රික්ටොන් 8063 ක් සහ නැගනහිර කලාපයෙන් වී මෙට්‍රික්ටොන් 6835 ක් මිලදීගෙන ඇති බව සමූපකාර හා අභ්‍යන්තර වෙළඳ අමාත්‍යංශය සඳහන් කළේය. මෙවර මිලදී ගත් වී තොගය වී අලෙවි මණ්ඩලය විසින් ඉතිහාසයේ මිලදී ගත් වැඩිම වී තොගය බව ද එම අමාත්‍යංශය පැවසීය. එමෙන්ම සෑම දිස්ත්‍රික්කයක්ම ආවරණය වන පරිදි වී මිලදී ගැනීම සිදු කළ බව ද සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි.", "URL": "https://sinhala.adaderana.lk/news.php?nid=33212", "Category": null, "Parent URL": null}