{"Source": "Adaderana", "Timestamp": "May 8, 2019 08:09 pm", "Headline": "මාළිගාවත්තෙන් සහ මරදානෙන් කඩු තොගයක්-සිද්ධිය අවරණය ගිය අද දෙරණ මාධ්‍යවේදියාට තර්ජන", "News Content": "කොළඹ මාළිගාවත්ත ප්‍රදේශයේ පොදු ළිඳක තිබී කඩු 56 ක් මාළිගාවත්ත පොලිසිය අද සොයාගත්තේය. සිද්ධිය වාර්තා කිරීමට ගිය අද දෙරණ වාර්තාකරුට එම ස්ථානයේ සිටි පිරිසකගෙන් එල්ල වූයේ දැඩි බලපෑමක්. මාළිගාවත්ත ඛෙත්තාරාමය සී ගේට්ටුව පිටුපස මුස්ලිම් දේවස්ථානය අසල අඩි 20 ක් පමණ ගැඹුරු පොදු ළිඳක කළ පරීක්ෂාවකදී චීනයෙන් ආනයනය කළ කඩු 44ක්, පැරණි කඩු 12ක්, පිහි 49ක්, අරාබි අක්ෂර සහිත ආවරණවලින් සමන්විත සී.ඩී.තැටි 26ක්, ගිනිඅවියක්, අයිස් නැමැති මත්ද්‍රව්‍ය පොලිස් භාරයට ගැනුණි. නාවික හමුදා කිමිදුම්කරු විසින් කරන ලද මේ සෝදිසිය ආවරණය කිරීමට ගිය අද දෙරණ මාධ්‍යවේදියාට එහි සිටි පිරිසක් මෙලෙස බාධා එල්ල කළේය. මේ අතර, මරදාන ආර්නෝල්ඩ් රත්නායක මාවතේදී කොළඹ මහනගර සභාවේ සුදුවැල්ල වැඩබිමේ කම්කරුවන්ට කසල සමග තිබී හමුවූ සැකසහිත පාර්සලයක් පරීක්ෂා කිරීමේදී පිහි 16 ක් සොයාගෙන ඇත. එමෙන්න තෙල්දෙණිය පොලිසිය සිදුකළ සෝදිසි මෙහෙයුමකදී කුඹුක්කඳුර ප්‍රදේශයේ නිවසක අල්මාරියේ රෙදි තුළ සඟවා තිබු කඩු ඇතුළු තියුණු ආයුධ තොගයක් පොලිස් භාරයට ගැණුනි. පොලිසිය පැවසුවේ එහිදි මුස්ලිම් ජාතිකයික් දෙදෙනකු සැකපිට අත්අඩංගුවට ගත් බවයි.", "URL": "https://sinhala.adaderana.lk/news.php?nid=109562", "Category": null, "Parent URL": null}