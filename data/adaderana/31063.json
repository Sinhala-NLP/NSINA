{"Source": "Adaderana", "Timestamp": "January 25, 2013 11:54 am", "Headline": "ගල්ලෑල්ල යටවී පොළොන්නරු - මඩකළපුව මාර්ගය වැහෙයි", "News Content": "අධික වර්ෂාපතනයත් සමග ඇති වු ජල ගැලීම් නිසා ගල්ලෑල්ල ප්‍රදේශය ජලයෙන් යටවී ඇති අතර මේ හේතුවෙන් පොළොන්නරුව - මඩකළපුව මාර්ගය වසා දමා තිබේ. ඊයේ (24) රාත්‍රී සිට එම ප්‍ර‍දේශයට සුළු ගංවතුර තත්ත්වයක් පැවැති බව අප වාර්තාකරු පවසයි. මේ හේතුවෙන් ලොකු වාහනවලට එම මාර්ගයේ ධාවනය කළ හැකි තත්ත්වයක් පැවැතියද කුඩා වාහනවලට යාමට නොහැකි වාතාවරණයක් උදාවිය. කෙසේ වෙතත් ජල මට්ටම වැඩිවීම හේතුවෙන් එම මාර්ගය තාවකාලිකව වසා දමා ඇතැයි ආපදා කළමනාකරණ මධ්‍යස්ථානය පවසයි. කන්තලේ ජලාශයේ වාන් දොරටු 8ක් මේවන විට විවෘත කර ඇතැයි ද එම මධ්‍යස්ථානය කියයි. එසේම පරාක්‍රම, කවුඩුල්ල හා මින්නේරිය ජලාශවල වාන් දොරටු විවෘත කර තිබේ.", "URL": "https://sinhala.adaderana.lk/news.php?nid=31063", "Category": null, "Parent URL": null}