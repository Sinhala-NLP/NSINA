{"Source": "Adaderana", "Timestamp": "November 9, 2011 09:05 am", "Headline": "විදුහල්පතිගෙන් බාලවයස්කාර සිසුන් දෙදෙනකුට ලිංගික පාඩම්", "News Content": "තම පාසලේ සිසුන් දෙදෙනෙකු බරපතල ලිංගික අපයෝජනයට ලක් කළ බව කියන විදුහල්පතිවරයෙකු අත්අඩංගුවට ගෙන තිබේ. හලාවත , මාදම්පේ ප්‍රදේශයේ මුස්ලිම් විද්‍යාලයක විදුහල්පතිවරයෙකු වන අදාළ සැකකරු ඊයේ අත්අඩංගුවට ගත් බව හලාවත පොලිසිය සඳහන් කරයි. අපයෝජනයට ලක් වූ ළමුන් දෙදෙනා 5 වන වසරේ ඉගෙනුම ලබමින් සිටි ළමුන් බව පොලිසිය පවසයි. අදාළ ළමුන් දෙදෙනා මේ වන විට රෝහල් ගත කර ඇති අතර සැකකාර විදුහල්පතිවරයා ද රෝගී තත්ත්වයට පත්වීම හේතුවෙන් මාදම්පේ පර්යන්ත රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=19878", "Category": null, "Parent URL": null}