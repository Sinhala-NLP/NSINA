{"Source": "Adaderana", "Timestamp": "July 6, 2016 12:48 pm", "Headline": " පාකිස්ථාන-ශ්‍රී ලංකා තරගයේ අවසන් දිනය අදයි", "News Content": "සංචාරක පාකිස්ථාන \"ඒ\" කණ්ඩායම සහ ශ්‍රී ලංකා \"ඒ\" කණ්ඩායම අතර පැවැත්වෙන සිව්දින ක්‍රිකට් තරගයේ අවසන් දිනය අදයි. තරගයේ සිය දෙවන ඉනිම සඳහා පන්දුවට පහරදෙමින් සිටි පාකිස්ථාන \"ඒ\" කණ්ඩායම ඊයේ දිනය නිමාවට පත් වන විට කඩුලු 5ක් බිඳ වැටී ලකුණු 38ක් ලබා සිටියි. මෙම තරගයේ කාසියේ වාසිය දිනූ පාකිස්ථාන ඒ කණ්ඩායම ප්‍රථමයෙන් පන්දුවට පහරදීමේ අවස්ථාව ශ්‍රී ලංකා ඒ කණ්ඩායමට ලබාදුනි.ඒ අනුව ඔවුන් සිය ප්‍රථම ඉනිම සඳහා සියලු ක්‍රීඩකයින් දැවී ලකුණු 299ක් ලබාගත්තේය.ඊට පිළිතුරු ලෙස පාකිස්ථාන ඒ කණ්ඩායමට සිය ප්‍රථම ඉනිම සඳහා ලබාගත හැකි වුයේ ලකුණු 277ක් පමණි. යළිත් පන්දුවට පහරදුන් ශ්‍රි ලංකා ඒ කණ්ඩායමට සිය දෙවන ඉනිම සඳහා රැස්කර ගත හැකි වුයේ සියලු දෙනා දැවී ලකුණු 131ක් පමණි.", "URL": "https://sinhala.adaderana.lk/news.php?nid=61835", "Category": null, "Parent URL": null}