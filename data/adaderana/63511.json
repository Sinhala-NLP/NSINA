{"Source": "Adaderana", "Timestamp": "August 28, 2016 09:37 am", "Headline": " කොලින් කායිපනික් ජාතික ධජයට ගෞරව කිරීම ප්‍රතික්ෂේප කරයි", "News Content": "අමෙරිකානු ජාතික පාපන්දු ලීගයේ ක්‍රීඩකයෙකු එරට ජාතික ගීය වාදනය වන අවස්ථාවේ ඊට ගෞරව කිරීම සඳහා නැගී සිටීම ප්‍රතික්ෂේප කර තිබේ.සැන් ෆැන්සිස්කෝ කණ්ඩායම වෙනුවෙන් ක්‍රීඩා කරන කොලින් කායිපනික් නැමැති එම ක්‍රීඩකයා ප්‍රකාශ කර ඇත්තේ කළු ජාතිකයින්ට සහ ජනතාවගේ වර්ණය සලකා පීඩාවට පත් කරන රටක ජාතික ධජයට ගෞරව කිරීමට තමන් නැගී නොසිටින බවයි.කෙසේ වුවද මේ සම්බන්ධයෙන් අදාළ කණ්ඩායම ප්‍රකාශ කර ඇත්තේ ජාතික ගීය වාදනය කරන අවස්ථාවේ ඊට සහභාගීවීම හෝ නොවීම තෝරා ගැනීමට පුද්ගලයෙකුට ඇති අයිතිය පිළිගන්නා බවයි.මේ අතර තම ප්‍රාන්තයේ වෙසෙන කළු ජාතිකයින් සතුරන් බව අමෙරිකාවේ මෙයින් ප්‍රාන්තයේ ආණ්ඩුකාරවරයා ප්‍රකාශ කර තිබේ.ඔහු පෙන්වා දී ඇත්තේ මත්ද්‍රව්‍ය චෝදනා ලබා අත්අඩංගුවට පත් වූවන් බහුතරයක් කළු ජාතිකයින් බවයි.", "URL": "https://sinhala.adaderana.lk/news.php?nid=63511", "Category": null, "Parent URL": null}