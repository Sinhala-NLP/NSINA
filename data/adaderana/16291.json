{"Source": "Adaderana", "Timestamp": "May 24, 2011 10:05 am", "Headline": " කටුනායක හංදිය අවහිරයි", "News Content": "මීගමුව -‍කොළඹ ප්‍රධාන මාර්ගයේ කටුනායක මංසන්ධිය අවට ප්‍රදේශයේ දැඩි රථවාහන තදබදයක් පවතින බව පොලිසිය පවසයි. ආයෝජන ප්‍රවර්ධන කලාපයේ වෘත්තීය සමිති 24 ක් ඒකාබද්ධව මෙම උද්ඝෝෂණ ව්‍යාපාරය දියත් කර ඇති බව සඳහන් වේ. යෝජිත විශ්‍රාම වැටුප් පනත් කෙටුම්පතට විරෝධය පළ කරමින් කටුනායක ආයෝජන ප්‍රවර්ධන කලාපයේ සේවකයින් පිරිසක් මෙලෙස උද්ඝෝෂණයේ නිරත වන බව අද දෙරණ වාර්තාකරු සඳහන් කළේය. පවතින තත්ත්වය පාලනය කිරීම සඳහා හැකි සෑම පියවරක්ම ගන්නා බව පොලිසිය සඳහන් කරනු ලැබීය. මේවන විට යෝජිත විශ්‍රාම වැටුප් ක්‍රමයට එරෙහිව විපක්ෂයේ දේශපාලන පක්ෂ හා වෘත්තීය සමිතිවලින් දැවැන්ත විරෝධයක් එල්ලවෙමින් පැවතුණද කම්කරු අමාත්‍ය ගාමිණී ලොකුගේ මහතා මාධ්‍යට පවසා තිබුණේ ජූනි මාසයේදී අදාළ පනත පාර්ලිමේන්තුවට ඉදිරිපත් කරන බවයි.", "URL": "https://sinhala.adaderana.lk/news.php?nid=16291", "Category": null, "Parent URL": null}