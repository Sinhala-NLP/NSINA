{"Source": "Adaderana", "Timestamp": "March 11, 2013 11:07 am", "Headline": "ඡන්ද විමසීම හෙටයි", "News Content": "පාප්වහන්සේ ධුරය සඳහා නව පාප් වහන්සේ කෙනෙකු පත් කිරීම වෙනුවෙන් ඡන්ද විමසීම හෙට (12) දිනයේ දී පැවැත්වෙයි. ඡන්දය භාවිත කිරීමට සුදුසුකම් ලැබූ කාදිනල්වරුන් වතිකානුවට රැස්ව මීළඟ පාප්වහන්සේ ධුරය සඳහා ඉදිරිපත් කරන අය පිළිබඳව සාකච්ඡාවල නිරතව සිටින බව වාර්තා වේ. ඒ සඳහා මෙතෙක් පැහැදිළි ලෙස පුද්ගලයෙකු පිළිබඳ සඳහන්ව නොමැත. කෙසේ වුව ද හෙට පැවැත්වෙන ඡන්දයේ දී ඡන්ද 77 ට වැඩි සංඛ්‍යාවක් ලබාගන්නා තැනැත්තා පාප් වහන්සේ ධුරයට පත්වීමට නියමිතය.", "URL": "https://sinhala.adaderana.lk/news.php?nid=32304", "Category": null, "Parent URL": null}