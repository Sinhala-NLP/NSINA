{"Source": "Adaderana", "Timestamp": "May 3, 2019 01:39 pm", "Headline": "පාළු වුණු සීගිරිය", "News Content": "රටේ උද්ගතව පවතින් ආරක්ෂක තත්ත්වයත් සමඟ සීගිරිය නැරඹීමට පැමිණෙන දෙස් විදෙස් සංචාරකයින් සංඛ්‍යාත්මකව විශාල ලෙස අඩුවීම හේතුවෙන් සීගිරි නැරඹුම් කලාපය මෙන්ම නගරයද පාළු ස්වභාවයක් දක්නට ලැබෙ බව අද දෙරණ වාර්තාකරු පවසයි. ඉකුත් පාස්කු ඉරිදා දිනයේ සිදුවූ මරාගෙන මැරෙන ප්‍රහාරය සිදුවී සතියක කාලයක් ඉක්ම ගොස් ඇතත් සිගිරිය නැරඹීමට පැමිණෙන දෙස් විදෙස් සංචාරකයින් සංඛ්‍යාව දිනකට 300-400 අතර ප්‍රමාණයකට සිමාවී ඇත. සංචාරක කර්මාන්තය ආශ්‍රිතව පැවති ව්‍යාපාර සියල්ල අඩපණ වී ඇති අත ප්‍රධාන පෙලේ සංචාරක හෝටල් මෙන්ම ගෘහාශ්‍රිතව පවත්වා ගෙන් ගිය බොහෝ සංචාරක ලැගුම්හල් පාලුවට ගොස් ඇති බව වාර්තා වෙයි. අලි සෆාරි, ගොන් කරත්ත සෆාරි සේවා සියල්ල අඩපණ වී ඇති අයුරු දෑකගත හැකි බවත් අද දෙරණ වාර්තාකරු සඳහන් කරයි. එසේම සංචාරක මග පෙන්වන්නන් මෙන්ම සංචාරක කරමාන්තය ආශ්‍රිතව සුළු රැකියාවන්හි නිරතවුවන්ගේ ද ආදායම් මාර්ග නොමැතිවී යාමෙන් පිඩාවට පත්ව ඇති බවත් වාර්තා වෙයි. වෙනත් දිනයන්හි දේශීය සන්චාරකයින් 300-4000ක් හා විදෙස් සංචාරකයින් 1000-1500ක් පමණ දිනපතා සීගිරිය නැරඹීමට පැමිණි බවත් වර්තමානයේ උද්ගතව ඇති තත්ත්වය හමුවේ විදෙස් සංචාරකයින් සංඛ්‍යාව 150-200 දක්වාත් දේශීය සංචාරකයින් සංඛ්යාචව 100-150 අතර සංඛ්‍යාවක් දක්වාත් පහත වැටි ඇති බව මධ්‍යම සංස්කෘතික අරමුදලේ සීගිරිය ව්‍යාපෘති කළමනාකරු අනුර නිශාන්ත මහතා ප්‍රකාශ කර ඇත. සීගිරිය නරඹන්නට පැමිණෙන්නන්ගේ ආරක්ෂාව පිළිබදව තහවුරු කිරීමක් ලබාදිය හැකි බැවින් සීගිරිය නැරඹීමට පැමිණෙන ලෙස ඒ මහතා සියලු සංචාරකයින්ගෙන් ඉල්ලීමක් කර ඇත.", "URL": "https://sinhala.adaderana.lk/news.php?nid=109173", "Category": null, "Parent URL": null}