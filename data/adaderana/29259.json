{"Source": "Adaderana", "Timestamp": "November 17, 2012 10:17 am", "Headline": "  කටුනායකින් ගෙන ගිය රන් භාණ්ඩ චෙන්නායිවලදි හසුවෙයි", "News Content": "රන් ආභරණ තොගයක් සමග ශ‍්‍රී ලාංකිකයන් තිදෙනෙකු ඉන්දියාවේ චෙන්නායි ගුවන් තොටුපළේදී අත්අඩංගුවට ගෙන තිබේ. අත්අඩංගුවට ගත් ශ‍්‍රී ලාංකිකයින් තිදෙනා අතර කාන්තාවන් දෙදෙනෙක් ද වන බව ඉන්දීය මාධ්‍ය වාර්තා කරයි. මොවුන් සතුව තිබී සොයාගත් රන් ආභරණ තොගයේ බර කිලෝග‍්‍රෑම් 01 ක් පමණ වන අතර එහි වටිනාකම ඉන්දියානු රුපියල් ලක්ෂ 37 කට අධික බව සඳහන්ය. මොවුන් තිදෙනා කටුනායක ගුවන්තොටුපළේ සිට ඊයේ (16) ඉන්දියාවට පැමිණ තිබේ. ඉතා සූක්ෂම ලෙස ඇඳුම් තුළ සඟවා තිබිය දී අදාළ රන් ආභරණ තොගය චෙන්නායි ගුවන් තොටුපළ රේගුව විසින් සොයා ගෙන ඇති බව ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=29259", "Category": null, "Parent URL": null}