{"Source": "Adaderana", "Timestamp": "April 6, 2012 11:30 am", "Headline": "චීනය සමග සංස්කෘතික සබඳතා පුළුල් කෙරෙයි", "News Content": "චීනය සමග පවතින සංස්කෘතික සබඳතා වර්ධනය කරගැනීමට ශ්‍රී ලංකා රජය තීරණය කර ඇති බව විදෙස් මාධ්‍ය වාර්තා කරයි. දෙරට අතර මිත්‍රශීලී සම්බන්ධතාවයන් තවදුරටත් වර්ධනය කිරීමේ අරමුණින් චීන රජය සමග අවබෝධතා ගිවිසුමක් අත්සන් තැබීම සඳහා සංස්කෘතික හා කලා කටයුතු අමාත්‍ය ටී. බී. ඒකනායක මහතා විසින් යෝජනාවක් ඉදිරිපත් කරන ලද බව මාධ්‍ය හමුවකදී අදහස් දක්වමින් අමාත්‍ය ලක්ෂ්මන් යාපා අබේවර්ධන මහතා සඳහන් කර තිබේ. අදාළ යෝජනාව සඳහා කැබිනට් අනුමැතිය හිමිවූ බව ද ලක්ෂ්මන් යාපා අබේවර්ධන අමාත්‍යවරයා පවසා ඇති බව විදෙස් මාධ්‍ය වාර්තා පෙන්වාදෙයි. එමෙන්ම ශ්‍රී ලංකාවේ චීන සංස්කෘතික මධ්‍යස්ථානයක් පිහිටුවීම සඳහා ද එකඟත්වය පළව ඇති බව අමාත්‍යවරයා වැඩිදුරටත් අනාවරණය කර ඇත.", "URL": "https://sinhala.adaderana.lk/news.php?nid=23323", "Category": null, "Parent URL": null}