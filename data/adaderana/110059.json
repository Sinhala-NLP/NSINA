{"Source": "Adaderana", "Timestamp": "May 16, 2019 11:47 am", "Headline": "පාලම යටින් හමුවුණ නාඳුනන මළ සිරුර", "News Content": "හොරණ-නාරගල ප්‍රදේශයේ කළු ගඟෙ තිබී නාඳුනන මළ සිරුරක් හමු ව ඇති බව අද දෙරණ වාර්තාකරු පවසයි. අදාළ මළ සිරුර අද(16) උදෑසන හොරණ-නාරගල පාලම යට තිබී සොයා ගත් බව වාර්තා වෙයි. බුලත්සිංහල පොලීසියට ලද තොරතුරක් මත මෙම මළ සිරුර ඇළ මාර්ගයක වැටී තිබිය දී සොයා ගෙන තිබේ. අදාළ පාලම අසල තිබී පාවහන් යුඟලක් හා පාපැදියක්ද හමුව ඇති බව අප වාර්තාකරු පවසයි. මිය ගිය පුද්ගලයා කවුරුද යන්න මෙතෙක් අනාවරණය කර නොමැති බව වාර්තා වෙයි. සිද්ධිය සම්බන්ධයෙන් බුලත්සිංහල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=110059", "Category": null, "Parent URL": null}