{"Source": "Adaderana", "Timestamp": "February 11, 2013 05:03 pm", "Headline": "පොලිස් ලොක්කන් 22ක් මාරු", "News Content": "ජ්‍යේෂ්ඨ පොලිස් අධිකාරීවරු සහ පොලිස් අධිකාරීවරුන් විසිදෙදෙනෙකු සේවා අවශ්‍යතා මත ස්ථාන මාරු කර තිබේ. පසුගිය දිනවල නියෝජ්‍ය පොලිස්පති තනතුරු සඳහා ලබාදුන් උසස්වීම්වලට අදාළ පුරප්පාඩු වෙනුවෙන් මෙම ස්ථාන මාරුවීම් ලබා දී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඒ අනුව ජ්‍යේෂ්ඨ පොලිස් අධිකාරීවරුන් 8 දෙනෙකු සහ පොලිස් අධිකාරීවරුන් 14 දෙනෙකු ස්ථාන මාරු කර තිබේ. කන්කසන්තුරය, මහනුවර, කිළිනොච්චිය, නුගේගොඩ සහ ගාල්ල පොලිස් කොට්ඨාසවලට නව ජ්‍යේෂ්ඨ පොලිස් අධිකාරීවරුන් පත් කළ බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=31543", "Category": null, "Parent URL": null}