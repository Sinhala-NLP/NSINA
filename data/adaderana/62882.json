{"Source": "Adaderana", "Timestamp": "August 8, 2016 01:17 pm", "Headline": "   සොහෙල් අමාන් ජනපති හමුවෙන්න නියමිතයි", "News Content": "පකිස්ථාන ගුවන් හමුදාපති එයාර් චීෆ් මාර්ෂල් සොහෙල් අමාන් මහතා මෙරට ත්‍රිවිද හමුදාපතිවරුන් සමග සාකච්ඡා කර තිබේ.අද(08) පෙරවරුවේ එම සාකච්ඡා පැවැති බව වාර්තා වෙයි.දෙදින නිල සංචාරයක් සඳහා පකිස්ථාන් ගුවන් හමුදාපතිවරයා ඊයේ(07) දිවයිනට පැමිණියේය.ඔහු අද දිනයේ අග්‍රාමාත්‍ය රනිල් වික්‍රමසිංහ මහතා සහ ජනාධිපති මෛත්‍රීපාල සිරිසේන මහතා හමුවී සාකච්ඡා කිරීමට නියමිතය.පකිස්ථාන් ගුවන් හමුදාපති එයාර් චීෆ් මාර්ෂල් සොහෙල් අමාන් මහතා මෙරට සංචාරයක නිරත වන්නේ ගුවන් හමුදාපති එයාර් මාර්ෂල් ජී.පී බුලත්සිංහල මහතාගේ ආරාධනයකට අනුවයි.", "URL": "https://sinhala.adaderana.lk/news.php?nid=62882", "Category": null, "Parent URL": null}