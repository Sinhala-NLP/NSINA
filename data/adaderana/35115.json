{"Source": "Adaderana", "Timestamp": "June 21, 2013 10:58 am", "Headline": "ජයමාන්න ප්‍රවාහනයේ නව ලේකම්", "News Content": "පෞද්ගලික ප්‍රවාහන සේවා අමාත්‍යාංශයේ නව ලේකම්වරයා ලෙස පද්මසිරි ජයමාන්න මහතා අද(21) වැඩ භාරගෙන තිබේ. විෂය භාර අමාත්‍ය සී.බි.රත්නායක මහතා ඉදිරියේ ඔහු අද පෙරවරුවේ රාජකාරී කටයුතු ආරම්භ කළ බව අද දෙරණ වාර්තාකරු සඳහන් කරයි. විකටර් සමරවීර මහතා එම ධුරයෙන් විශ්‍රාම ගැනීම හේතුවෙන් නව පත්කිරීම සිදුකර තිබේ. මේ අතර රියදුරන් 400 දෙනෙකු සඳහා විශේෂ රියදුරු පුහුණු වැඩසටහනක් පෞද්ගලික ප්‍රවාහන අමාත්‍යාංශය විසින් සංවිධානය කර ඇත. දින දෙකක් පැවැත්වෙන වැඩසටහනේ පළමු දිනය වන අද අන්තර් පළාත් මගී සේවාවේ නිරත රියදුරන් සිය දෙනෙකු සහ බස්නාහිර පළාත් මගී සේවාවේ නිරත රියදුරන් සිය දෙනෙකු සහභාගී වී සිටියි.", "URL": "https://sinhala.adaderana.lk/news.php?nid=35115", "Category": null, "Parent URL": null}