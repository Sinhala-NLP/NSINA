{"Source": "Adaderana", "Timestamp": "November 18, 2013 07:01 am", "Headline": "ජනපතිට 68 යි - සුභ උපන්දිනයක්", "News Content": "ජනාධිපති මහින්ද රාජපක්ෂ මහතාගේ 68 වන ජන්ම දිනය අදට යෙදී තිබේ. වර්ශ 1945 නොවැම්බර් මස 18 වන දින මාතර, පාලටුව ප්‍රදේශයේ උපත ලැබු මහින්ද රාජපක්ෂ මහතා රුහුණු ගිරුවාපත්තුවේ මැදමුලන ගම්මානයේ තම කුඩා කාලය ගත කෙළ්ය. රුහුණේ ජනහිතකාමී දේශපාලඥයෙකු වු ඩී.ඒ රාජපක්ෂ සහ දන්දින්නා සමරසිංහ දිසානයක, ජනාධිපතිවරයාගේ මාපියන් වන අතර සහෝදර සහෝදරියන් 08 දෙනෙකුගෙන් යුත් පවුලක හෙතෙම තුන්වැන්නා විය. ගාල්ල රිච්මන්ඩ් විද්‍යාලයෙන් මුලකුරු කියැවු ජනාධිපතිවරයා කොළඹ නාලන්දා විද්‍යාලයටත් පසුව තර්ස්ටන් විද්‍යාලයටත් ඇතුළත් වී සිය අධ්‍යාපන කටයුතු සිදුකළේය. බෙලිඅත්ත ආසනයේ පාර්ලිමේන්තු මන්ත්‍රීවරයා ලෙස 1947 නිතරගයෙන් පාර්ලිමේන්තුවට පිවිසි ඩී.ඒ රාජපක්ෂ මහතාගේ අඩිපාරේ යමින් දේශපාලනයට එක්වන මහින්ද රාජපක්ෂ මහතා කුඩා කල සිටම දේශපාලනයට හිතැතිවිය. 2005 වසරේ නොවැම්බර් මස 19 දින ශ්‍රී ලංකා ප්‍රජාතාන්ත්‍රික සමාජවාදී ජන රජයේ ජනපති ධුරයට පත්වන මහින්ද රාජපක්ෂ මහතා 30 වසරක් පුරා පැවති යුද්ධය අවසන් කළේය. ජනාධිපතිවරයාගේ ජන්ම දිනය නිමිත්තෙන් අද දිනයේ රට පුරා විවිධ වැඩසටහන් රැසක් පැවැත්වෙන අතර වා. විශේෂයෙන්ම ජනාධිපතිවරයාට දීර්ඝ ආයුෂ ප්‍රාර්ථනා කරමින් ආගමික ස්ථාන වල ආශිර්වාද පුජා රැසක් පැවැත්වීමට කටයුතු යොදා තිබේ. ඒ අනුව ජනාධිපති මහින්ද රාජපක්ෂ මහතාට අද දෙරණ ද සුභාශිංසන හිමිවිය යුතුය.", "URL": "https://sinhala.adaderana.lk/news.php?nid=38920", "Category": null, "Parent URL": null}