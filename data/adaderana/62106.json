{"Source": "Adaderana", "Timestamp": "July 16, 2016 12:04 pm", "Headline": " බලපත්‍ර නැතුව කූඩැල්ලෝ අල්ලලා", "News Content": "බලපත්‍ර නොමැතිව මුහුදු කූඩැල්ලන් අල්ලමින් සිටි ශ්‍රී ලාංකික ධීවරයින් සිව් දෙනෙකු අත්අඩංගුවට ගෙන තිබේ.මන්ඩතිව් නාවික නෞකා වේළුසුමන ආයතනයට අනුයුක්තව සේවය කළ නිලධාරීන් පිරිසක් විසින් සිදු කළ සෝදිසියකදී අදාළ පුද්ගලයින් අත්අඩංගුවට ගත් බව නාවික හමුදාව සඳහන් කළේය.එහිදී මුහුදු කූඩැල්ලන් 18 ක්, පාවරල් යුගල 04ක් සහ කිමිදීම සඳහා යොදා ගන්නා මුහුණු ආවරණ 04 ක් නාවික හමුදාව භාරයට ගත් බව සඳහන්ය.අත්අඩංගුවට ගත් පුද්ගලයින් සහ උපකරණ වැඩිදුර විමර්ශන සඳහා යාපනය ධීවර පරීක්ෂක කාර්යාලය වෙත භාරදී තිබේ.", "URL": "https://sinhala.adaderana.lk/news.php?nid=62106", "Category": null, "Parent URL": null}