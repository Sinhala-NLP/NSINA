{"Source": "Adaderana", "Timestamp": "September 10, 2016 10:08 am", "Headline": " වෙළෙඳසැලක හදිසි ගින්නක්", "News Content": "ගම්පහ නගරයේ වෙළෙඳසැලක හදිසි ගින්නක් හටගෙන තිබේ.පොලීසිය පැවසුවේ වාහන අමතර කොටස් වෙළෙඳ සැලක ගින්න හටගෙන ඇති බවයි.ගම්පහ ගිනි නිවීමේ ඒකකය සහ පොලීසිය එක්ව ගින්න මැඩ පවත්වා තිබේ.ගින්නෙන් ජීවිත හානි කිසිවක් සිදුව නොමැති අතර ගින්නෙන් වෙළෙඳසැලේ තිබූ මෝටර් රථයක් ද විනාශ වී ඇති බව පොලීසිය සඳහන් කළේය.ගින්නට හේතුව මෙතෙක් අනාවරණය වී නොමැති අතර ගම්පහ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63963", "Category": null, "Parent URL": null}