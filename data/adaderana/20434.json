{"Source": "Adaderana", "Timestamp": "December 3, 2011 12:33 pm", "Headline": "21 දාට පෙර බාල පෙට්‍රල්වලට වන්දි ගෙවා අවසන් කරනවා", "News Content": "ප්‍රමිතියෙන් තොර පෙට්‍රල් භාවිතය හේතුවෙන් අලාභ හානි සිදුවූ රථවාහන සඳහා වන්දි මුදල් පිරිනැමීම ලබන 21 වැනිදාට පෙර ගෙවා අවසන් කරන බව ඛණිජ තෙල් සංස්ථාව පවසයි. මේ වන විටත් රථවාහන 400 ට පමණ වන්දි මුදල් ගෙවා අවසන් කර ඇති බව එම සංස්ථාවේ අධ්‍යක්ෂිකා චම්පිකා අම‍රසේකර මහත්මිය පැවසුවාය. තවත් රථවාහන 1,254 ක් සඳහා වන්දි මුදල් ගෙවීමට නියමිත බව ඇය සඳහන් කළාය. ප්‍රමිතියෙන් තොර පෙට්‍රල් භාවිතය හේතුවෙන් හානි සිදුවූ රථවාහන පිළිබඳ පැමිණිලි 3,329 ක් ලැබුණ ද ඉන් පැමිණිලි 700 ක් පිළිගත හැකි මට්ටමේ නොතිබූ බව චම්පිකා අමරසේකර මහත්මිය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=20434", "Category": null, "Parent URL": null}