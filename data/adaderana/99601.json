{"Source": "Adaderana", "Timestamp": "November 22, 2018 02:41 pm", "Headline": "යාපනයේ ඩෙංගු රෝගීන් වැඩි වෙයි", "News Content": "වසරේ ගතවු මාස එකහාමාරක පමණ කාලය තුළදී යාපනය ප්‍රදේශයෙන් ඩෙංගු රෝගීන් 271 දෙනෙකු වාර්තා වී ඇති බව යාපනය සෞඛ්‍ය වෛද්‍ය අධිකාරි කාර්යාලය පැවසීය. යාපනය සෞඛ්‍ය වෛද්‍ය අධිකාරි කාර්යාලය පැවසූවේ පවතින වැසි තත්ත්වය සමඟ ඩෙංගු රෝගීන්ගේ වැඩිවීමක් දක්නට ලැබෙන බවයි. යාපනය නගරය හා අවට ප්‍රදේශයෙන් ඩෙංගු රෝගීන් වාර්තාවීමේ වැඩිවීමක් දක්නට ලැබෙන අතර, යාපනය අර්ධද්වීපය පුරාම ඩෙංගු උවදුර මැඩලීමට ඩෙංගු මදුරු මර්දන වැඩසටහන් දියත්කිරීම සිදුකරන බවද ‍දිස්ත්‍රික් සෞඛ්‍ය වෛද්‍ය අධිකාරි කාර්යාලය පැවසීය. ප්‍රදේශය පුරා වැසි තත්ත්වයේ වැඩිවීමක් පවතින බැවින් ඩෙංගු මදුරු මර්දනය වෙනුවෙන් ජනතාව සිය නිවෙස් අවට ප්‍රදේශ පිරිසිදු කරගන්නා ලෙසද සෞඛ්‍ය වෛද්‍ය නිලධාරීන් ඉල්ලා සිටිති.", "URL": "https://sinhala.adaderana.lk/news.php?nid=99601", "Category": null, "Parent URL": null}