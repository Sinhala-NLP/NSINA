{"Source": "Adaderana", "Timestamp": "March 29, 2017 01:39 pm", "Headline": "උත්සව සමයේ සහල් මිල ඉහළ යන ලකුණු", "News Content": "උත්සව සමයත් සමඟ වෙළෙඳපල තුළ සහල් මිල ඉහළ යා හැකි බව මරදගහමුල සහල් නිෂ්පාදකයන්ගේ සංගමය පවසයි. එම සංගමයේ සභාපති ඩි.කේ.රංජිත් මහතා පෙන්වා දෙන්නේ මේ වන විට වී මිල ඉහළයාම හේතුවෙන් සහල් නිෂ්පාදන මිල ද ඉහළ ගොස් ඇති බවය. ඒ හේතුවෙන් පාලන මිලට සහල් ලබාදීමට නොහැකි තත්ත්වයක් උද්ගතව ඇති බව ඩි.කේ.රංජිත් මහතා පවසයි. වී මිල අඩුවුවහොත් පාලන මිලට සහල් ලබාදිය හැකි බව මරදගහමුල සහල් නිෂ්පාදකයන්ගේ සංගමයේ සභාපති ඩි.කේ.රංජිත් මහතා සඳහන් කළේය.", "URL": "https://sinhala.adaderana.lk/news.php?nid=71504", "Category": null, "Parent URL": null}