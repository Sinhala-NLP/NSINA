{"Source": "Adaderana", "Timestamp": "April 5, 2018 08:34 am", "Headline": "මෙරට වන ඝනත්වය සියයට 32ක් දක්වා ඉහළ නංවා ගැනීම රජයේ ඉලක්කයයි", "News Content": "සියයට 28ක් ව පවතින මෙරට වන ඝනත්වය සියයට 32ක් දක්වා ඉහළ නංවා ගැනීම රජයේ ඉලක්කය බව ජනාධිපති මෛත්‍රීපාල සිරිසේන මහතා පවසයි. රටට මුහුණ දීමට සිදුව ඇති කාලගුණික සහ දේශගුණික විපර්යාසයන් හමුවේ මෙරට වන ඝනත්වය ඉහළ නංවා ගැනීම ඉතා වැදගත් බව ජනාධිපතිවරයා සඳහන් කළේය. වන ඝනත්වය ඉහළ නංවා ගැනීමේ රජ්‍ය ඉලක්කය සඳහා රාජ්‍ය දැව සංස්ථාවේ දායකත්වය ඉතා වැදගත් ජනාධිපතිවරයා සඳහන් කර ඇත. ඊයේ(04) පෙරවරුවේ කොළඹ බණ්ඩාරණායක සම්මන්ත්‍රණ ශාලාවේ පැවති රාජ්‍ය දැව සංස්ථාවේ 50 වන සංවස්තර උත්සවය අමතමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=86958", "Category": null, "Parent URL": null}