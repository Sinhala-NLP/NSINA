{"Source": "Adaderana", "Timestamp": "April 3, 2015 04:41 pm", "Headline": "රක්ෂිතයක් වැනසූ 9ක් මාට්ටු", "News Content": "ඇඹිලිපිටිය, කොලොන්න ප්‍රදේශයේ රක්ෂිත ප්‍රදේශයක් හෙළි කරමින් සිටි පුද්ගලයින් 9 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ.රක්ෂිත ප්‍රදේශයේ සිදුකළ විශේෂ සෝදිසියකදී සැකකරුවන් අත්අඩංගුවට ගෙන ඇති බව සඳහන්ය.සැකකරුවන් යන්ත්‍ර සූත්‍ර යොදා ගනිමින් රක්ෂිත ප්‍රදේශය හෙළි කරමින් සිටි බව පොලිස් විශේෂ කාර්ය බලකාය පැවසීය.එහිදී එම යන්ත්‍ර ද තම බාරයට ගත් බව ඔවුන් පැවසුවේය.සැකකරුවන් 9 දෙනා වැඩිදුර විමර්ශන කටයුතු සඳහා ඇඹිලිපිටිය වන සංරක්ෂණ නිලධාරීන්ට බාරදී ඇත.", "URL": "https://sinhala.adaderana.lk/news.php?nid=50418", "Category": null, "Parent URL": null}