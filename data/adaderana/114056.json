{"Source": "Adaderana", "Timestamp": "July 13, 2019 03:35 pm", "Headline": "බදියුදීන්ට ඇමතිකම දුන්නොත් යළි විශ්වාසභංගයක් ගෙනවා-රතන හිමි", "News Content": "හිටපු අමාත්‍ය රිෂාඩ් බදියුදීන් මහතා යළි සිය අමාත්‍ය ධුරයේ දිවුරුම් දෙනු ලැබුවහොත් ඔහුට එරෙහිව යළිත් විශ්වාසභංග යෝජනාවක් ගෙන ඒමට කටයුතු කරන බව පාර්ලිමේන්තු මන්ත්‍රී පූජ්‍ය අතුරලියේ රතන හිමියන් පවසයි. මාවතගම ප්‍රදේශයේ පැවති වැඩසටහනකට එක්වෙමින් අනතුරුව පූජ්‍ය අතුරලියේ රතන හිමියන් මේ බව සඳහන් කළේය. අග්‍රමාත්‍ය රනිල් වික්‍රමසිංහ මහතා පාර්ලිමෙන්තු තුළ විශ්වාසය දිනා ගත්තද රටේ විශ්වාසය දිනා ගත නොහැකි බව පූජ්‍ය අතුරලියේ රතන හිමියන් පෙන්වා දෙයි. අද මෙම ආණ්ඩුව රැකගනු ලබන්නේ දෙමළ ජාතික සන්ධානය සහ හිටපු අමාත්‍ය රිෂාඩ් බදියුදීන් මහතා ඇතුළු පිරිස බව රතන හිමියන් වැඩිදුරටත් පැවසීය.", "URL": "https://sinhala.adaderana.lk/news.php?nid=114056", "Category": null, "Parent URL": null}