{"Source": "Adaderana", "Timestamp": "October 9, 2012 08:42 am", "Headline": "නයිජීරියානු හමුදා ප්‍රහාරවලින් සිවිල් වැසියන් 30 ක් මරුට", "News Content": "නයිජීරියාවේ යුධ හමුදාව එල්ල කළ ප්‍රහාරවලින් එරට සිවිල් වැසියන් තිස් දෙනෙකු ජීවිතක්ෂයට පත්වී තිබේ. ඊසාන දිග නයිජීරියාවේ මයිදුගුරි ප්‍රදේශයට මෙම ප්‍රහාර එල්ල වී ඇති බව විදෙස් මාධ්‍ය වාර්තා කරයි. නයිජීරියානු යුධ හමුදාව ඉලක්ක කර එල්ල වු බෝම්බ ප්‍රහාරයකින් අනතුරුව එරට හමුදාව විසින් මෙම ප්‍රහාර එල්ල කර ඇත. එම බෝම්බ ප්‍රහාරයෙන් යුධ හමුදා සෙබලුන් දෙදෙනෙකු තුවාල ලබා ඇති බව වාර්තා වේ. නයිජීරියානු ඉස්ලාමීය කැරලිකරුවන් වෙසෙන ප්‍රදේශයක සිදුවු මෙම බෝම්බ ප්‍රහාරයෙන් අනතුරුව හමුදාව ප්‍රහාර එල්ල කර ඇති අතර එහිදී නිවෙස්වල සහ ව්‍යාපාරික කටයුතුවල නිරත වු සිවිල් වැසියන් රැසක් මියගොස් ඇති බව සඳහන්ය.", "URL": "https://sinhala.adaderana.lk/news.php?nid=28138", "Category": null, "Parent URL": null}