{"Source": "Adaderana", "Timestamp": "June 11, 2018 04:19 pm", "Headline": "අද පැවැත්වීමට නියමිතව තිබූ කොලොන්නාව ප්‍රාදේශීය සම්බන්ධීකරණ කමිටු රැස්වීම අවලංගුයි", "News Content": "අද පැවැත්විමට නියමිතව තිබූ කොලොන්නාව ප්‍රාදේශීය සම්බන්ධීකරණ කමිටු රැස්වීම අවලංගු කර තිබේ. එම කමිටුවේ සම සභාපතිවරුන් වන පාර්ලිමේන්තු මන්ත්‍රී එස්.එම් මරික්කාර් සහ ශ්‍රී ලංකා නිදහස් පක්ෂ සංවිධායක ප්‍රසන්න සෝලංගාරච්චි යන මන්ත්‍රීවරුන් සහ ප්‍රාදේශීය ලේකම්වරයා සහභාගී නොවීම රැස්විම අවලංගු කිරීමට හේතුවී ඇති බව වාර්තා වෙයි. කොලොන්නාව නගර සභාවේ විපක්ෂ නායක සාලිය වික්‍රමසිංහ මහතා සඳහන් කළේ මසකට වරක් පැවැත්වෙන මෙම රැස්වීම නොපැත්විම හේතුවෙන් සංවර්ධන කටයුතුවලට බාධා එල්ල වන බවයි. මේ අතර තමන් ප්‍රාදේශීය සම්බන්ධීකරණ කමිටු රැස්විමට සහභාගී නොවන බව අග්‍රාමාත්‍යවරයාට ලිපියකින් දැනුම්දී ඇති බව අද දෙරණ කළ විමසීමකදී එස්.එම් මරික්කාර් මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=90731", "Category": null, "Parent URL": null}