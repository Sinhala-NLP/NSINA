{"Source": "Adaderana", "Timestamp": "November 16, 2011 09:18 am", "Headline": " මනෝ ගනේෂන් ඉල්ලා අස්වෙයි", "News Content": "ප්‍රජාතන්ත්‍රවාදී ජනතා පෙරමුණේ නායක මනෝ ගනේෂන් මහතා කොළඹ මහ නගර සභා මන්ත්‍රී ධූ‍රයෙන් ඉවත් වීමට තීරණය කර තිබේ. සිය පක්ෂයේ නායකත්ව කමිටුව සාකච්ඡා කිරීමෙන් අනතුරුව මෙම තීරණයට එළඹි බව ඔහු පෙන්වා දුන්නේය. පක්ෂ නායකත්වය කෙරෙහි වැඩි අවධානය යොමු කරමින් ඉදිරි මැතිවරණ සඳහා පක්ෂය ශක්තිමත්ව ගොඩනැඟීම සඳහා මෙම ක්‍රියාමාර්ගය ගත් බව ඔහු අද දෙරණට කියා සිටියේය. තමාගෙන් පුරප්පාඩු වන මන්ත්‍රීධුරය සඳහා සුදුස්සෙකු සිය පක්ෂය විසින් ඉදිරියේ දී තෝරා ගැනීමට නියමිත බව මනෝ ගනේෂන් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20034", "Category": null, "Parent URL": null}