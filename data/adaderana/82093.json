{"Source": "Adaderana", "Timestamp": "December 26, 2017 11:23 am", "Headline": "කටුනේරිය මුහුදට 2ක් බිලි-අසේලපුර වැවට 1ක් බිලි", "News Content": "මාරවිල, කටුනේරිය මුහුදු තීරයේ දිය නෑමට ගිය පුද්ගලයින් දෙදෙනෙකු දියේ ගිළී මියගොස් තිබේ. ඊයේ රාත්‍රියේ මොවුන් මෙම අනතුරට මුහුණ දී ඇති බව පොලීසිය සඳහන් කළේය. මියගොස් ඇත්තේ මාරවිල, කටුනේරිය ප්‍රදේශයේ පදිංචිව සිටි 35 හැවිරිදි සහ 47 හැවිරිදි පුද්ගලයින් දෙදෙනෙකි. සිද්ධිය සම්බන්ධයෙන් මාරවිල පොලීසිය වැඩිදුර විමර්ශන සිදු කරයි. මේ අතර වැලිකන්ද, අසේලපුර වැවේ දිය නාමින් සිටි පුද්ගලයෙකුද දියේ ගිළී මියගොස් තිබේ. වැල්ලවාය, ආනාපල්ලම ප්‍රදේශයේ පදිංචිව සිටි 38 හැවිරිදි අයෙකු මෙලෙස මියගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=82093", "Category": null, "Parent URL": null}