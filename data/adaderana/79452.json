{"Source": "Adaderana", "Timestamp": "November 2, 2017 04:00 pm", "Headline": "රන් භාණ්ඩ කොල්ලකන්න ආ සොරුන්ට වැඩ වරදියි - හිමිකරු රෝහලේ ", "News Content": "තලවතුගොඩ ප්‍රදේශයේ ස්වර්ණාභරණ ආයතනනයක් කොල්ලකෑමට කොල්ලකරුවන් පිරිසක් ගත් උත්සාහයක් ව්‍යර්ථ වී තිබේ. කෙසේවෙතත් එම උත්සාහය වැලැක්වීමේදී ස්වර්ණාභරණ ආයතනයේ හිමිකරු තුවාල ලබා ඇති බව පොලිසීය සඳහන් කළේය. අද දහවල් කොල්ලකරුවන් දෙදෙනෙකු අදාළ ස්වර්ණාභාරණ ආයතනය කොල්ලකෑමට පැමිණ ඇති අතර එහි හිමිකරු තියුණූ ආයුධයක් රැගෙන කොල්ලකරුවන් සමඟ පොරබදා ඇති බව සඳහන්ය. එහිදී එක් කොල්ලකරුවෙකු විසින් වෙඩි තැබීමක් ද සිදුකර ඇති බව පොලීසිය පැවසීය. සිද්ධියෙන් තුවාල ලැබූ ස්වර්ණාභාරණ ආයතනයේ හිමිකරු ප්‍රතිකාර සඳහා කොළඹ ජාතික රෝහලට ඇතුළත් කර ඇත. කොල්ලකරුවන් පළා ගොස් ඇති අතර තලංගම පොලීසිය සිද්ධිය සම්බන්ධයෙන් වැඩිදර විමර්ශන පවත්වයි.", "URL": "https://sinhala.adaderana.lk/news.php?nid=79452", "Category": null, "Parent URL": null}