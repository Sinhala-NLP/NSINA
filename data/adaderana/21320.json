{"Source": "Adaderana", "Timestamp": "January 11, 2012 08:47 pm", "Headline": "අ.පො.ස(උ/පෙළ)ප්‍රතිඵල අවුල ලිහන වාර්තාව ජනපතිට ", "News Content": "අ.පො.ස(උ/පෙ)විභාග ප්‍රතිඵල ගැටලුව පිළිබඳ සොයා බැලීම සඳහා පත්කරනු ලැබූ ජනාධිපති කොමිසම සිය වාර්තාව අද පස්වරුවේ ජනාධිපති මහින්ද රාජපක්ෂ මහතාට බාරදී තිබේ. මෙවර අ.පො.ස උසස් පෙළ විභාගයේ ප්‍රතිඵල නිකුත්වීමත් සමග උද්ගත වූ අර්බුදය හේතුවෙන් මෙම ප්‍රතිඵලය සම්පූර්ණයෙන් අත්හිටුවා යළි විධිමත් ලෙස විනිවිදභාවයෙන් යුතුව ප්‍රතිඵල නිකුත් කරන ලෙස ශිෂ්‍ය සංගම්,ගුරු සංගම් විරෝධතා ව්‍යාපාර දියත් කළෝය. කෙසේ වුවද උද්ගත වූ වාතාවරණය හමුවේ ප්‍රතිඵල අර්බුදය පිළිබඳ සොයා බලා නිර්දේශ ඉදිරිපත් කිරීම සඳහා ජනාධිපතිවරයා විසින් කොමිසමක් පත් කරනු ලැබූ අතර සියලුම ගුරු-සිසු ගැටලු එම කොමිසමට ඉදිරිපත් කරන ලෙස ජනාධිපති මාධ්‍ය ඒකකය විසින් නිවේදනය කර තිබිණි.", "URL": "https://sinhala.adaderana.lk/news.php?nid=21320", "Category": null, "Parent URL": null}