{"Source": "Adaderana", "Timestamp": "February 17, 2019 03:41 pm", "Headline": "කැටලෝනියා බෙදුම්වාදී නායකයින්ට සහය පළකරමින් ජනතාව වීථිබසියි", "News Content": "කැටලෝනියා බෙදුම්වාදී නායකයින්ට සහය පළකරමින් ජනතාව වීථිබැස තිබේ. ඊට කැටලෝනියා ජනාධිපතිවරයා සහ පාර්ලිමේන්තු කතානයාකවරයාද එක්ව සිටින බව විදෙස් මාධ්‍ය වාර්තා කළේය. බෙදුම්වාදී නායකයින් 12 දෙනෙකුට එරෙහිව පැවැත්වෙන නඩු විභාගයට එරෙහිව බාසිලෝනා නුවර දැවැන්ත විරෝධතා ආරම්භ වී තිබේ. ඒ සඳහා කැටලෝනියා දේශපාලනඥයින් පිරිසක් ද එක්ව සිටියහ. විරෝධකරුවන්ගෙන් බාසිලෝනා නුවර වීථි පිරී ගොස් තිබූ අයුරු දැකගැනීමට හැකිව තිබුනි. කැටලෝනියා බෙදුම්වාදී නායකයින් නිදහස් කරන ලෙස ඉල්ලා සිටිමින් සටන් පාඨ කියමින් ඔවුන් ඒ සඳහා සහභාගී වී සිටිනු දැකගත හැකි විය. විදෙස් මාධ්‍ය වාර්තා කළේ මෙම විරෝධතාව සඳහා කැටලෝනියා ජනාධිපතිවරයා සහ පාර්ලිමේන්තු කතානයාකවරයාද එක්ව සිටි බවයි. අදාළ බෙදුම්වාදී නායකයින්ට එරෙහිව නඩු විභාගය ආරම්භ වුණේ පසුගිය 12 වැනිදා වන අතර එය අවසන් වීමට මාස තුනක පමණ කාලයක් ගතවනු ඇතැයි පැවසෙයි. කැරලි ගැසීම, රාජ්‍ය ද්‍රෝහී වීම, මහජන මුදල් අවභාවිතය ඔවුන්ට එරෙහිව එල්ල වී ඇති චෝදනා වෙයි. කිසිදු කලාපයක් රටින් වෙන්කිරීම ස්පාඤ්ඤ ව්‍යවස්ථාවට අනුව තහනම් ක්‍රියාවකි. එරට රජය පවසන්නේ නීතියේ ආධිපත්‍යයට ගරු කරමින් ඊට එරෙහිව ක්‍රියා කරන්නන්ට දැඩි දඬුවම් පමුණුවන බවයි. මේ අතර අයවැය පරාජයට පත්වීම හේතුවෙන් අයවැය පරාජයට පත්විම හේතුවෙන් අප්‍රේල් මස 28 වැනිදා අතුරු මැතිවරණය කැඳවීමට ස්පාඤ්ඤ අගමැති පෙඩ්‍රෝ සැන්චස් පියවර ගෙන ඇති බවයි විදෙස් මාධ්‍ය වාර්තා කළේ. කැටලෝනියා වේ ස්වාධීනත්වය වෙනුවෙන් පෙනී සිටින පක්ෂ ඊට එරෙහිව ඡන්දය ලබා දීම අර්බුදයට හේතු වූ බව එම වාර්තාවල වැඩිදුරටත් සඳහන්.", "URL": "https://sinhala.adaderana.lk/news.php?nid=104510", "Category": null, "Parent URL": null}