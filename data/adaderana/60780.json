{"Source": "Adaderana", "Timestamp": "June 4, 2016 08:47 pm", "Headline": " නීති විරෝධී මත්පැන් සමග 1ක් කොටු", "News Content": "නීති විරෝධී අයුරින් මත්පැන් නිෂ්පාදනයේ නිරත වූ පුද්ගලයෙකු කොටවෙහෙර, මහනිකව, මුන්නෑකුලම ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකායේ රත්ගල්ල කඳවුරේ නිලධාරීන් කණ්ඩායමක් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී එම ස්ථානයේ තිබී ඩ්‍රෑම් 4024ක්, නිතිවිරෝධී මත්පැන් බෝතල් 45ක් සහ මත්පැන් පෙරීම සඳහා යොදා ගන්නා උපකරණ කිහිපයක් සොයාගෙන තිබේ. සැකකරු වැඩිදුර විමර්ශන සඳහා කොටවෙහෙර පොලිස් ස්ථානය වෙත භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=60780", "Category": null, "Parent URL": null}