{"Source": "Adaderana", "Timestamp": "February 28, 2016 01:18 pm", "Headline": "ප්‍රසාද සටහනේ පෙරමුණ ඉන්දීය කණ්ඩායමට", "News Content": "ආසියානු කුසලාන ක්‍රිකට් තරඟාවලියේ ප්‍රසාද ලකුණු සටහනේ තවදුරටත් පෙරමුණ ගැනීමට ඉන්දිය කණ්ඩායම සමත්ව තිබේ.ඒ ඔවුන් මේ දක්වා සහභාගී වූ තරග දෙකම ජයගනිමිනි.ඉන්දීය කණ්ඩායම ප්‍රසාද ලකුණු 4ක් හිමිකරගෙන තිබේ.තරගාවලියේ සහභාගී වු පළමු තරගය ජයගත් ශ්‍රී ලංකා කණ්ඩායම ප්‍රසාද ලකුණු දෙකක් ලබාගනිමින් දෙවන ස්ථානයේ පසුවෙයි.තෙවන ස්ථානයේ පසුවන බංග්ලාදේශ කණ්ඩායම තරග දෙකකට සහභාගී වී ඉන් එක් තරගයක් ජයගෙන ඇති අතර ප්‍රසාද ලකුණු දෙකක් ලබාගෙන තිබේ. පාකිස්ථාන කණ්ඩායම සහභාගී වු පළමු තරගය පරාජයට පත්වීම හේතුවෙන් සිව්වන ස්ථානයේ පසුවන අතර එක්සත් අරාබි එමිර් කණ්ඩායම සහභාගී වු තරග දෙකම පරාජයට පත්ව පස් වන ස්ථානයේ පසුවෙයි.මේ අතර තරගාවලියේ පස්වන තරගය වන ශ්‍රී ලංකාව සහ බංග්ලාදේශය අතර තරගය අද(28) රාත්‍රී බංග්ලාදේශයේ මීර්පූර්හිදී පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=57687", "Category": null, "Parent URL": null}