{"Source": "Adaderana", "Timestamp": "March 2, 2018 08:04 am", "Headline": "පුත්තලමේ P.H.I ලා වෘත්තීය ක්‍රියා මාර්ගයකට සැරසෙයි", "News Content": "ඉල්ලීම් කීපයක් මුල් කර ගනිමින් වෘත්තීය ක්‍රියා මාර්ගයකට අවතීර්ණ වීමට තීරණය කර ඇති බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමයේ පුත්තලම ශාඛාව සදහන් කරයි. එම ශාඛාවේ ලේකම් නීල් ජයසිංහ මහතා විසින් වයඹ පළාත් සෞඛ්‍ය සේවා අධ්‍යක්ෂකවරයා වෙත ලිපියක් යොමු කරමින් මේ බව දැණුම් දී තිබේ. අනුමත සේවක සංඛ්‍යා ලේඛණයේ නොමැති සහ පුරප්පාඩු නොමැති ස්ථානවලට මහජන සෞඛ්‍ය පරීක්ෂකවරුන් ස්ථාන ගත කිරීම නිසා ගැටළු මතුවී තිබීම හා තවත් ඉල්ලීම් කිහිපයක් මුල් කර ගනිමින් මෙම වෘත්තීය සමිති ක්‍රියාමාර්ගය ආරම්භ කර තිබේ. මෙවැනි ගැටළු සාකච්ඡා මට්ටමින් අවම කර ගත හැකි වන බැවින් ඒ සඳහා අවස්ථාවක් කඩිනමින් ලබා දීමට කටයුතු නොකළහොත් වෘත්තීය ක්‍රියා මාර්ගයකට අවතීර්ණ වීමට තීරණය කර ඇත බවද එම ලිපියේ වැඩිදුරටත් සදහන් වේ.", "URL": "https://sinhala.adaderana.lk/news.php?nid=85049", "Category": null, "Parent URL": null}