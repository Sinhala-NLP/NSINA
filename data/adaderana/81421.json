{"Source": "Adaderana", "Timestamp": "December 12, 2017 10:31 pm", "Headline": " සුරේෂ්ගේ හා සංගරී අලුත් නමක් එක්ක අලුත් පක්ෂෙකින් එයි", "News Content": "සුරේෂ් ප්‍රේමචන්ද්‍රන් හා ආනන්ද සංගරී විසින් පිහිටුවා ගන්නා ලද නව දෙමළ සන්ධානයේ නාමය වෙනස් කිරීමට ඔවුන් තීරණය කොට තිබේ. යාපනයේදී පැවති එම සන්ධානයේ රැස්වීමකදී මෙම තීරණය ගෙන ඇත. මෙම සන්ධානය පිහුටුවන ලද අවස්ථාවේදී එය දෙමළ විමුක්ති සන්ධානය (TLA) වශයෙන් නම් කරණ ලද නමුත් 10 දා සිට එය දෙමළ ජනතා විමුක්ති පෙරමුණ (TNLA )භාවිත කිරීමට තීරණය කොට තිබේ. මේ පිළිබඳව අදහස් දක්වමින් සුරේෂ් ප්‍රේමචන්ද්‍රන් යාපනයේ මාධ්‍යවේදීන්ට පවසා ඇත්තේ දෙමළ ජාතික සන්ධානයත් තම සන්ධානයත් ජනතාවට පැටලෙන නිසාත් තම සන්ධානයේ අරමුණු වලට ගැලපෙන අන්දමට එය වෙනස් කිරීමට අවශ්‍ය වූ නිසාත් නම වෙනස් කළ බවයි. නව සන්ධානයේ නාමය වෙනස් වුවද දැනට භාවිත කිරීමට තෝරා ගන්න ලද පක්ෂ ලාංඡනය වන ''උදාහිරු'' ලකුණ වෙනස් නොවන බවද සුරේෂ් ප්‍රේමචන්ද්‍රන් වැඩිදුරටත් ප්‍රකාශ කොට තිබේ.", "URL": "https://sinhala.adaderana.lk/news.php?nid=81421", "Category": null, "Parent URL": null}