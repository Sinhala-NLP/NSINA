{"Source": "Adaderana", "Timestamp": "November 16, 2018 02:17 pm", "Headline": "දැඩි පොලිස් ආරක්ෂාවක් සමඟ සෙංකෝලය පාර්ලිමේන්තුවට", "News Content": "මේ මොහොතේ දැඩි පොලිස් ආරක්ෂාවක් සමඟ පාර්ලිමේන්තු සභා ගර්භය වෙතට සෙංකෝලය ගෙන එමින් තිබේ. කෙසේ වෙතත් කථානායකවරයා ද මේ මොහොත වන විට පාර්ලිමේන්තුව තුළට පැමිණ සිටින නමුත් එතුමාගේ ආසනය ආණ්ඩු පක්ෂ මන්ත්‍රීවරුන් විසින් රැගෙන යන ආකාරය දක්නට ලැබෙයි. කෙසේ වෙතත් මේ වන විට පාර්ලිමේන්තුවේ අසුන් නොගෙනම කථානායකවරයා පාර්ලිමේන්තුවේ වැඩ කටයුතු ආරම්භ කර තිබේ. නම් අනුව ඡන්දය ප්‍රකාශ කිරීමට කැමැති බව ප්‍රකාශ කළත් එම අවස්ථාවට ආණ්ඩු පක්ෂ මන්ත්‍රීවරුන් ඉඩ නොදුන් බැවින් කථානායකවරයා විසින් පාර්ලිමේන්තු සැසිවාරය නොවැම්බර් මස 19 වන දින පස්වරු 1 දක්වා කල්තැබිණි. ආණ්ඩු පක්ෂ මන්ත්‍රීවරු දැඩි ලෙස කලහකාරී ලෙස හැසිරෙමින් කථානායකවරයාට හූ කියන ආකාරයක් ද දක්නට ලැබෙයි.", "URL": "https://sinhala.adaderana.lk/news.php?nid=99314", "Category": null, "Parent URL": null}