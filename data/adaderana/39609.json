{"Source": "Adaderana", "Timestamp": "December 15, 2013 01:46 pm", "Headline": "මැති ඇමති ක්‍රිකට් ගැහිල්ල - ඇමති කණ්ඩායම මන්ත්‍රී කණ්ඩායමට පරදී", "News Content": "මෙවර “කතානායක, චමල් රාජපක්ෂ අභියෝගතා ශූරතාවය“ දිනා ගැනීමට පාර්ලිමේන්තු මන්ත්‍රී කණ්ඩායම සමත් විය. කොළඹ ටොරින්ටන් පෙදෙස ක්‍රීඩා අමාත්‍යාංශ ක්‍රීඩාංගණයේ දී අවසන් වු තරගයෙන් මන්ත්‍රී කණ්ඩායම අතින් පරාජයට පත්වුයේ අමාත්‍ය මණ්ඩල කණ්ඩායමයි. ප්‍රථමයෙන් පන්දුවට පහරදුන් අමාත්‍ය කණ්ඩායම පන්දුවාර 20 අවසානයේදී කඩුලු 07ක් දැවී ලකුණු 198ක් රැස් කර ගත්තේය. ඉන්දික බණ්ඩාරනායක මහතා ලකුණු 73ක් ලබා ගැනීමට සමත් විය. පිළිතුරු වශයෙන් මන්ත්‍රී කණ්ඩායම කඩුළු 06ක් පමණක් දැවී එම ඉලක්කය පසුකිරීමට සමත් විණි. පාර්ලිමේන්තු මන්ත‍්‍රීවරුන් එක් කණ්ඩායමකටද, අමාත්‍යවරු සහ නියෝජ්‍ය අමාත්‍යවරු අනෙක් කණ්ඩායමට ක‍්‍රීඩා කළ මෙම තරඟයේදී ඇමති පිලට නායකත්වය දෙනු ලබන්නේ මහින්දානන්ද අලුත්ගමගේ මහතා විසිනි. උපනායක සනත් ජයසූරිය නොපැමිණ සිටි අතර සුසිල් පේ‍්‍රමජයන්ත, ඩලස් අලහප්පෙරුම, විමල් වීරවංශ, ජොන්ස්ටන් ප‍්‍රනාන්දු, මහින්ද අමරවීර, පේ‍්‍රමලාල් ජයසේකර, ඉන්දික බණ්ඩාරනායක, රෝහණ දිසානායක, අර්ල් ගුණසේකර, ජගත් පුෂ්පකුමාර, රෝහිත අබේගුණවර්ධන, ලසන්ත අලගියවන්න, විනයාගමූර්ති මුරලිදරන් යන අමාත්‍යවරුන් හා නියෝජ්‍ය අමාත්‍යවරු එම කණ්ඩායමේ සෙසු ක‍්‍රීඩකයන් විය. පාර්ලිමේන්තු මන්ත‍්‍රී කණ්ඩායමේ නායකත්වය අර්ජුන රණතුංග මහතාට පවරා තිබූ අතර එහෙත් ඔහු නොපැමිණි බැවින් රවී කරුණානායක මහතා එහි නායකත්වය දැරූ අතර උපනායක ලෙස නාමල් රාජපක්ෂ මහතා කටයුතු කරන ලදී. නෙරන්ජන් වික‍්‍රමසිංහ, අකිල විරාජ් කාරියවසම්, ලොහාන් රත්වත්තේ, හරීන් ප‍්‍රනාන්දු, තාරානාත් බස්නායක, එරික් වීරවර්ධන, දිලූම් අමුණුගම, කනක හේරත්, ෂෙහාන් සේමසිංහ සහ නලීන් බණ්ඩාර එම කණ්ඩායමේ සෙසු ක‍්‍රීඩකයන් විය.", "URL": "https://sinhala.adaderana.lk/news.php?nid=39609", "Category": null, "Parent URL": null}