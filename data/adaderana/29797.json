{"Source": "Adaderana", "Timestamp": "December 8, 2012 11:30 am", "Headline": "  මොබිටෙල් කණ්ඩායම අවසන් මහා තරගයට සුදුසුකම් ලබයි", "News Content": "වමේ සිට දකුණට අසුන්ගෙන - උජිත සේපාල (කඩුලු රකින්නා), රන්ජන මනෝජ්, නලින් විමුක්ති, මොහොමඩ් හකීම්, සඳුන් රණතුංග, ප‍්‍රසාද් කුලරත්න, සමන් ලියනගේ වමේ සිට දකුණුට සිටගෙන - කාන්චන සමරසිංහ (MClub සමාජයේ කී‍්‍රඩා සම්බන්ධීකාරක), රෙහාන් සිල්වා, තරිඳු ලක්මාල්, අශේන් සිරිමාන්න (උප නායක), රුවන් වික‍්‍රමනායක (නායක), නදීක ගමගේ, තරිඳු හේෂාන්, පහන් සේරසිංහ, තාරික් නාසියර්, දුමින්ද පෙරේරා (පුහුණුකරු). මොබිටෙල් කි‍්‍රකට් කණ්ඩායම වෙළෙඳසේවා D කාණ්ඩය යටතේ පැවැත්වෙන 2013 එලිෆන්ට් ලෙමනේඩ් ශූරතා ලීග් තරගාවලියේ අර්ධ අවසන් පූර්ව වටයේදී MAS සිලියුටා කණ්ඩායමත්, අවසන් පූර්ව වටයේදී පෑන් ඒෂියා බැංකු කණ්ඩායමත් පරාජයට පත්කරමින් අවසන් මහා තරගයට සුදුසුකම් ලැබීමට සමත්විය. ඒ අනුව මොබිටෙල් කණ්ඩායම දෙසැම්බර් මස 8 වන සෙනසුරාදා වෙළෙඳසේවා කි‍්‍රකට් පිටියේදී පැවැත්වෙන අවසන් මහා තරගයේදී කොමර්ෂල් ක්‍රෙඩිට් කණ්ඩායම හා තරග වැදීමට නියමිතය. සුවිශේෂී දස්කම් පාමින් අවසන් මහා තරගයට සුදුසුකම් ලැබූ මොබිටෙල් කණ්ඩායමේ නායකත්වය රුවන් වික‍්‍රමනායක විසින් දරන අතර දුමින්ද පෙරේරා පුහුණුකරු ලෙස කටයුතු කරයි. තරගාවලියේ දී මොබිටෙල් කණ්ඩායම වෙනුවෙන් නලින් විමුක්ති ලකුණු 262, නදීක ගමගේ ලකුණු 195ක් හා සඳුන් රණතුංග ලකුණු 176ක් ලබාගනිමින් පිත්තෙන් දස්කම් දක්වා ඇත. පන්දු යැවීමේ අංශයෙන් පහන් සේරසිංහ කඩුලු 11ක් බිඳහෙළමින් විශේෂ දක්ෂතා දක්වා තිබේ. ඊට අමතරව සඳුන් රණතුංග හා අශේන් සිරිමාන්න පිළිවෙලින් කඩුලු 9ක් හා 6ක් බිඳහෙළමින් මොබිටෙල් කණ්ඩායමේ ජය තහවුරු කිරීමට උරදුනි.", "URL": "https://sinhala.adaderana.lk/news.php?nid=29797", "Category": null, "Parent URL": null}