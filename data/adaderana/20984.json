{"Source": "Adaderana", "Timestamp": "December 27, 2011 05:10 pm", "Headline": " පෞද්ගලික වෛද්‍ය විද්‍යාල ගැන සොයන කමිටු වාර්තාවට සිදුවූ දෙයක් නෑ", "News Content": "මාලබේ පෞද්ගලික වෛද්‍ය විද්‍යාලය සම්බන්ධයෙන් සොයා බැලීමට පත් කළ කමිටුවේ වාර්තාව මේ වන තෙක් නිකුත් නොකිරීම සම්බන්ධයෙන් දැඩි විරෝධය පළ කරන බව රජයේ වෛද්‍ය නිලධාරීන්ගේ සංගමය පවසයි. එම සංගමයේ ප්‍රධාන‍ ලේකම් වෛද්‍ය උපුල් ගුණසේකර මහතා කියා සිටියේ මාස තුනක කාලයක් ගත වී ඇතත් මේ වන තෙක් අදාළ වාර්තාව ඉදිරිපත් කර නොමැති බවයි. මෙම පෞද්ගලික වෛද්‍ය විද්‍යාලයේ ආරම්භ කිරීම මෙරට දරුවන්ගේ අනාගතය අනතුරට දැමීමක් සහ දෙමාපියන්ගේ මුදල් නිකරුණේ විනාශ කිරීමක් බව ඔහු පෙන්වා දෙයි. සෞඛ්‍ය අමාත්‍යවරයා විසින් පත් කළ කමිටුවේ වාර්තාව මේ වන තෙක් නිකුත් නොකිරීම සම්බන්ධයෙන් ජනාධිපතිවරයා දැනුවත් කිරීමට පියවර ගන්නා බව උපුල් ගුණසේකර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20984", "Category": null, "Parent URL": null}