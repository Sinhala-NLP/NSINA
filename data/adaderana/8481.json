{"Source": "Adaderana", "Timestamp": "May 18, 2010 05:03 pm", "Headline": "ලබන මාසයේ සිට පාර්ලිමේන්තුව සවසටයි", "News Content": "ලබන ජූනි මස 03 වන සතියේ පැවැත්වෙන පාර්ලිමේන්තු සැසියේ සිට පාර්ලිමේන්තුව ප.ව 1.30 ට රැස් වී රාත්‍රී 7.30 දක්වා පැවැත්වීමට තීරණය කෙරී තිබේ. අද පාර්ලිමේන්තුවේදී රැස් වූ පක්ෂ නායකයින්ගේ රැස්වීමේදී මෙම තීරණය ගත් බව සඳහන් වේ. ආණ්ඩු පක්ෂයෙන් ඉදිරිපත් කළ මෙම යෝජනාවට එ.ජා.පය නියෝජනය කළ ජෝන් අමරතුංග සහ රවී කරුණානායක යන මන්ත්‍රීවරුන් විරෝධය පාමින් ඒ අයුරින් සවස් යාමයේ පාර්ලිමේන්තුව කැඳවන්නේනම් එකී අවස්ථාව සජීවීව මාධ්‍ය මගින් ආවරණය කිරීමට ඉඩ ප්‍රස්ථාව සැලසිය යුතුයැයි යෝජනා කර තිබේ. එකී යෝජනාවට ආණ්ඩු පක්ෂ නායකයින් එකඟත්වයක් පළ කර නැතත් ඒ සම්බන්ධයෙන් සොයා බලන්නට කමිටුවක් පත් කරන්නටත්,එකී කමිටුවේ නිර්දේශ වලට අනුව තීරණයක් ගන්නටත් කැමැත්ත පළ කර ඇත.", "URL": "https://sinhala.adaderana.lk/news.php?nid=8481", "Category": null, "Parent URL": null}