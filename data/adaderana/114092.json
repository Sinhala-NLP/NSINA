{"Source": "Adaderana", "Timestamp": "July 14, 2019 09:31 am", "Headline": "21වන සියවසේ ලොකුම විහිළුව ගැන රමේෂ් කියයි", "News Content": "එක්සත් ජාතික පක්ෂයට එරෙහිව ජනතා විමුක්ති පෙරමුණ විසින් විශ්වාසභංග යෝජනාවක් ගෙන ඒම හාස්‍යයට කරුණක් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී රමේෂ් පතිරණ මහතා පවසයි. ගාල්ලේදී ඊයේ (13) පස්වරුවේ මාධ්‍ය අමතමින් ඔහු රිෂාඩ් බදියුදීන් මන්ත්‍රීවරයා නැවත අමාත්‍ය ධුරයක් ලබා ගත හොත් පූජ්‍ය අතුරලියේ රතන හිමියන් විසින් ගෙන එන බව පැවසූ විශ්වාසභංග යෝජනාව පිළිබඳවද අදහස් පළ කළේය. එක්සත් ජාතික පක්ෂය බලයට ගෙන ඒමට කටයුතු කළ ජනතා විමුක්ති පෙරමුණම එජාපයට එරෙහි විශ්වාසභංගයක් ගෙන ඒම 21 වන සියවසේ ලොකුම විහිලුව බව ඒ මහතා පැවසීය. එසේම රිෂාඩ් ඇමතිවරයාට එරෙහිව නැවත විශ්වාසභංගයක් ගෙන ඒමට කරුණු පෙළගැසෙමින් තිබෙන බවත් රමේෂ් පතිරණ මහතා පවසයි. ජනතා විමුක්ති පෙරමුණෙන් සීඝ්‍රයෙන් ගිලිහෙන ජනතා මතය ආරක්ෂා කර ගැනීම උදෙසා මෙම විශ්වාසභංගය ගෙනා අතරම රනිල් වික්‍රමසිංහ අගමැතිවරයා ආරක්ෂා කර ගැනීම පිණිස මහින්ද රාජපක්ෂ මහතාට ජවිපෙ චෝදනා එල්ල කරමින් සිටින බවත් රමේෂ් පතිරණ මහතා පවසා සිටියි.", "URL": "https://sinhala.adaderana.lk/news.php?nid=114092", "Category": null, "Parent URL": null}