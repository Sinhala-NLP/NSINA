{"Source": "Adaderana", "Timestamp": "May 11, 2019 07:21 pm", "Headline": "බුද්ධි අංශ නිලධාරීන් අත්අඩංගුවට ගැනීමෙන් ත්‍රස්තවාදය පිළිබඳ විමර්ශන අඩපන වුණා", "News Content": "බුද්ධි අංශ නිලධාරීන් අත්අඩංගුවට ගැනීම හේතුවෙන් ත්‍රස්තවාදය පිළිබඳ විමර්ශන අඩපන වූ බව යුද හමුදාපති ලුතිතන් ජෙනරාල් මහේෂ් සේනානායක මහතා පවසයි. යුද හමුදාපතිවරයා මේ බව සඳහන් කළේ, අද (11) පස්වරුවේ අද දෙරණ සමග පැවැති විශේෂ සම්මුඛ සාකච්ඡාවකදීයි. මේ වන විට ශ්‍රී ලංකාවතුල ත්‍රස්තවාදීන් 200ක් පමණ සිටින බවත් ඔවුන්ගෙන් 90කට ආසන් සංඛ්‍යාවක් අත්අඩංගුවට ගෙන ඇති බවත් යුද හමුදාපති පවසයි. ප්‍රදේශ කිහිපයකින් කඩු හමුවීම සම්බන්ධයෙන් අදහස් දැක්වු ඒ මහතා පැවසුවේ එම ආයුද ආරක්ෂාව සඳහා ද නැතිනම් ප්‍රහාරයක් සඳහා සුදානම් කර තැබීමක්ද යන්න මෙවන තෙක් නිෂ්චිතව කිව නොහැකි බවයි. රටේ වත්මන් ආරක්ෂාව සම්බන්ධයෙන් යුද හමුදාපතිවරයා අද දෙරණට ලබාදුන් සම්පූර්ණ සම්මුඛ සාකච්ඡාව අද දෙරණ 24 නාලිකාව ඔස්සේ අද (11) රාත්‍රී 10.30ට බලාපොරොත්තුවන්න.", "URL": "https://sinhala.adaderana.lk/news.php?nid=109766", "Category": null, "Parent URL": null}