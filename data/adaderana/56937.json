{"Source": "Adaderana", "Timestamp": "February 5, 2016 12:27 pm", "Headline": "ගම්මාන 08ක ජනතාව පාරට බසී", "News Content": "වව්නියාව වේලන්කුලම ප්‍රදේශයේ ගම්මාන 08ක ජනතාව වව්නියාව - මන්නාරම ප්‍රධාන මාර්ගය අවහිර කරමින් විරෝධතාවයක නිරත වී තිබේ.පූවරසන්කුලම මංසන්දියේ සිට දිවෙන මාර්ගය වසර 35 කින් පමණ ප්‍රතිසංස්කරණය කර නොමැති බව පවසමින් ඔවුන් විරෝධතාවයේ නිරත වූ බව අද දෙරණ වර්තාකරු සඳහන් කළේය.වේලන්කුලම, මඩුකුලම, ශීවනගර්, කෝවිල්මෝට්ටෙයි, සින්නතන්පනෙයි, සෙංගප්පඩෙයි, පුන්චුකුඩම්, කෝවිල් පුඩුකුලම් යන ගම්මානවල පවුල් 400 ක පමණ පුද්ගලයින් පිරිසක් මෙම විරෝධතාවට සහභාගී වී තිබේ.යුධමය වාතාවරණය හේතුවෙන් 1999 වසරේදී ගම්මාන අතහැර අවතැන් කඳවුරුවල රැදීසිටි මෙම ජනතාව 2010 වසරේ යලි නැවත පදිංචිය සඳහා පැමිණි ඇති බව වාර්තා වෙයි.කෙසේ වෙතත් විරෝධතාවය පැවැති ස්ථානයට පැමිණි වව්නියාව දිස්ත්‍රික් ලේකම් රෝහණ පුෂ්පකුමාර මහතා ගැටළුවට කඩිනම් විසදුමක් ලබා දෙන බව ප්‍රකාශ කිරිමත් සමග විරෝධතාකරුවන් විසිර ගිය බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=56937", "Category": null, "Parent URL": null}