{"Source": "Adaderana", "Timestamp": "May 8, 2014 07:49 am", "Headline": "බදියුදීන් ඥානසාර හිමිගෙන් මිලියන 500ක් ඉල්ලයි ", "News Content": "කර්මාන්ත හා වානිජ කටයුතු අමාත්‍ය රිෂාඩ් බදියුදීන් මහතා විසින් බොදු බලසේනා සංවිධානයේ මහලේකම් පුජ්‍ය ගලගොබඅත්තේ ඥානසාර හිමියන්ගෙන් රුපියල් මිලියන 500ක වන්දියක් ඉල්ලා නඩුවක් ගොණු කර තිබේ. කොළඹ දිසා අධිකරණය හමුවේ මෙම නඩුව ගොණු කර ඇති බව අමාත්‍ය රිෂාඩ් බදියුදීන් මහතා සඳහන් කළේය. පසුගිය මාර්තු මසයේ දිනක දී මාධ්‍ය හමුවක් පවත්වමින් තමා සම්බන්ධයෙන් ඥානසාර හිමියන් අසත්‍ය තොරතුරු ප්‍රකාශ කිරීම පිළිබඳව මෙම නඩුව ගොණු කළ බව අමාත්‍යවරයා පවසයි. අමාත්‍ය රිෂාඩ් බදියුදීන් මහතා විසින් විල්පත්තු රක්ෂිතයේ මුස්ලිම් ජනතාව පදිංචි කර ඇති බවට පුජ්‍ය ගලගොබඅත්තේ ඥානසාර හිමියන් චෝදනා කර තිබුණි. අදාළ චෝදනාව අසත්‍ය බවත් තමාට එයින් සිදුවු අපහාසයට රුපියල් මිලියන 500ක වන්දියක් ගෙවන ලෙසත් ඉල්ලමින් රිෂාඩ් බදියුදීන් අමාත්‍යවරයා මෙම නඩුව ගොණු කර තිබේ.", "URL": "https://sinhala.adaderana.lk/news.php?nid=43061", "Category": null, "Parent URL": null}