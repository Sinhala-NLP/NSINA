{"Source": "Adaderana", "Timestamp": "May 18, 2018 10:30 pm", "Headline": "රාජිතට හා උතුරු පළාත් අධ්‍යාපනය ඇමතිට ‍එරෙහිව පොලිස්පතිට පැමිණිල්ලක්", "News Content": "සමකැබිනට් ප්‍රකාශක අමාත්‍ය රාජිත සේනාරත්න මහතාට සහ උතුරු පළාත් අධ්‍යාපන අමාත්‍යවරයාට එරෙහිව සත්‍ය ගවේෂකයෝ සංවිධානය අද(18) පොලිස්පතිවරයා වෙත පැමිණිල්ලක් ඉදිරිපත් කරනු ලැබීය. ඒ ඔවුන් විසින් ජාතීන් අතර අසමගිය ඇති වන ආකාරයෙන් කටයුතු කරන බව සඳහන් කරමින්. ජාතීන් අතර අසමගිය ඇති වන ආකාරයෙන් විවිධ ප්‍රකාශ නිකුත් කිරීම සම්බන්ධයෙන් සම කැබිනට් ප්‍රකාශක අමාත්‍ය රාජිත සේනාරත්න මහතාට එරෙහිවත් උතුරු පළාතේ පාසල්වල ජාතික කොඩිය අඩකුඹු කළ යුතු බවට තීරණය කළ උතුරු පළාත් අධ්‍යාපන අමාත්‍ය කන්දයියා සර්වේශ්වරන් මහතාට එරෙහිවත් සත්‍ය ගවේෂකයෝ සංවිධානය පොලිස්පතිවරයා වෙත අද පැමිණිලි 02 ක් ඉදිරිපත් කළේය.", "URL": "https://sinhala.adaderana.lk/news.php?nid=89357", "Category": null, "Parent URL": null}