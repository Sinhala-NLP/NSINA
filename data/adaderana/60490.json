{"Source": "Adaderana", "Timestamp": "May 25, 2016 07:36 pm", "Headline": "මන්ත්‍රීවරුන් බිලි බා ගන්න තවත් එකක් දෙන්න යනවා", "News Content": "ආණ්ඩුව තීරු බදු රහිත මිලට මන්ත්‍රීවරුන්ට ලබාදෙන වාහනයට අමතරව තවත් සුපිරි වාහනයක් අල්ලසක් ලෙස ලබාදීමට කැබිනට් පත්‍රිකා ඉදිරිපත් කරමින් සිටින බව පා.ම ඩලස් අලහප්පෙරුම මහතා පවසයි.මෙහිදී වාහනය ලබාදිය යුතු මන්ත්‍රීවරයා අදාළ පක්ෂවල නායකයින් විසින් නම් කළ යුතු බවද ඒ මහතා අද (25) පැවැති මාධ්‍ය හමුවකදී පැවසීය.මෙහි අරමුණ මන්ත්‍රීවරුන් බිලි බා ගැනීම බවත්, ඒ අනූව අල්ලසට මීට වඩා හොඳ නිර්වචනයක් ඇතැයි තමා නොසිතන බවත්, මන්ත්‍රීවරයා පෙන්වාදුන්නේය.තවද ඒකාබද්ධ විපක්ෂයේ මන්ත්‍රීවරු දඩයම් කිරීම සඳහා ඉතිහාසයේ ප්‍රථම වතාවට අල්ලස් කොමිසමේ නිලධාරීන් පාර්ලිමේන්තුවට එන බව ද හෙතෙම කියා සිටියේය.", "URL": "https://sinhala.adaderana.lk/news.php?nid=60490", "Category": null, "Parent URL": null}