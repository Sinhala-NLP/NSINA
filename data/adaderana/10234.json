{"Source": "Adaderana", "Timestamp": "August 14, 2010 03:58 pm", "Headline": "සක්විති හොර ඔප්පු හදමින් ඉඩම් විකුණලා", "News Content": "මූල්‍ය වංචා රැසක් සම්බන්ධයෙන් අත්අඩංගුවේ සිටින සක්විති රණසිංහ නැමැත්තා ව්‍යාජ ඔප්පු සකස් කරමින් ඉඩම් විකිණීමේ නිරතව සිට ඇති බව විමර්ශනවලදී අනාවරණය වී තිබේ. සැකකරුගෙන් ඉඩම් මිලදී ගෙන එවැනි ගැටලුවලට ගොදුරු වූ පුද්ගලයින් සිටී නම් අපරාධ පරීක්ෂණ දෙපාර්තමේන්තුවට පැමිණිලි කරන ලෙස පොලිස් මාධ්‍ය ප්‍රකාශකවරයා පවසයි. ඒ සඳහා විශේෂ දුරකථන අංකයක් අපරාධ පරීක්ෂණ ‍දෙපාර්ත‍මේන්තුව විසින් ලබාදී තිබේ. 0112 422176 ඇමතීමෙන් එම පැමිණිලි ඉදිරිපත් කළ හැකිය. ඊට අමතරව සක්විති රණසිංහ නැමැත්තා ලබාදී ඇති, මුදල් කරගැනීමට නොහැකිව බැංකු විසින් ආපසු යොමු කරන ලද චෙක්පත් හිමිකරුවන් වේ නම් ඒ පිළිබඳව ද දැනුම් දෙන ලෙස පොලිසිය දන්වා සිටියි.", "URL": "https://sinhala.adaderana.lk/news.php?nid=10234", "Category": null, "Parent URL": null}