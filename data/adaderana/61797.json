{"Source": "Adaderana", "Timestamp": "July 5, 2016 01:34 pm", "Headline": " මලයාසියා ප්‍රහාරයත් ISIS මෙහෙයවීමක්", "News Content": "මලයාසියාවේ ක්වාලාලම්පූර් අගනුවර අවන්හලකට පසුගියදා එල්ල වූ ප්‍රහාරය අයි.එස්.සංවිධානය විසින් මෙහෙයවා ඇති බවට අනාවරණය වී තිබේ.ඒ අනුව එරට තුළ සිදුවූ පළමු අයි.එස්. ප්‍රහාරය මෙය බව වාර්තා වෙයි.පසුගියදා අදාළ අවන්හලට එල්ල වූ ප්‍රහාරය සම්බන්ධයෙන් පුද්ගලයින් අට දෙනෙකු තුවාල ලබා තිබේ. සිද්ධියට අදාළව මලයාසියානු ආරක්ෂක අංශ විසින් සැකකරුවන් දෙදෙනෙකු අත්අඩංගුවට ගෙන ඇති අතර ඔවුන්ගෙන් සිදුකළ ප්‍රශ්න කිරීම්වල දී එම ප්‍රහාරය අයි.එස්.සටන්කාමීන් විසින් මෙහෙය වු බවට අනාවරණය වී ඇති බව සඳහන්ය.එමෙන්ම අදාළ ප්‍රහාරය සිරියාවේ සිට මෙහෙයවා ඇත්තේ අයි.එස්.සංවිධානයට සම්බන්ධව සිටින මලයාසියානු ජාතිකයෙකු විසින් බව ආරක්ෂක අංශ වලට වාර්තා වී ඇත.", "URL": "https://sinhala.adaderana.lk/news.php?nid=61797", "Category": null, "Parent URL": null}