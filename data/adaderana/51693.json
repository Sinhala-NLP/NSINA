{"Source": "Adaderana", "Timestamp": "May 31, 2015 03:38 pm", "Headline": "කාසල්රී ජලාශයෙන් මළ සිරුරක් මතුවෙයි", "News Content": "ඡායා රූ - රංජිත් රාජපක්ෂ කාසල්රි ජලාශයේ නිව්වැලිගම ප්‍රදේශයේ තිබී නාඳුනන පිරිමි පුද්ගල මළසිරුරක් සොයාගෙන තිබේ.නොර්වුඩ් පොලිසියට ලැබුණු තොරතුරකට අනුව අද පෙරවරුවේ මෙම මළසිරුර සොයාගෙන ඇති බව අද දෙරණ වාර්තාකරු සඳහන් කළේය. ජලාශයේ ධීවර කටයුතු වල නිරතව සිටි පුද්ගලයෙකු විසින් මේ බව පොලිසියට දැනුම්දී ඇති බව සඳහන්ය.කෙසේ වෙතත් අදාළ පුද්ගලයා මියගිය ආකාරය මේ වන තෙක් අනාවරණය වී නොමැත.මියගිය පුද්ගලයා පිළිබඳ තොරතුරු අනාවරණය කර ගැනිම සඳහා නොර්වුඩ් පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=51693", "Category": null, "Parent URL": null}