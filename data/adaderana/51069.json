{"Source": "Adaderana", "Timestamp": "May 2, 2015 06:35 pm", "Headline": "ලෝකයේ කිසිදු ජාතියකට මානව හිම්කම් ගැන ධනාත්මක වාර්තාවක් නෑ! ", "News Content": "අමෙරිකාව ඇතුළු ලෝකයේ කිසිදු ජාතියකට මානව හිමිකම් සම්බන්ධයෙන් ධනාත්මක වාර්තාවක් නොමැති බව අමෙරිකානු රාජ්‍ය ලේකම් ජෝන් කෙරී මහතා පවසයි.අද පස්වරුවේ කොළඹ පැවති මාධ්‍ය හමුවකට එක්වෙමින් ඒ මහතා මේ බව සඳහන් කළේය.එසේම ශ්‍රී ලංකාව තුළ බලය බෙදීමේ ක්‍රියාවලිය කාලීන අවශ්‍යතාවයක් පවතින බවත්, එම ක්‍රියාවලියට අවශ්‍ය සහය අමෙරිකාව විසින් ලබාදෙන බවත් ඒ මහතා එම අවස්ථාවේදී සඳහන් කළේය.තවද ශ්‍ර‍ී ලංකාව මානව හිමිකම් සහ ප්‍රජාතන්ත්‍රවාදය ඉතා කෙටි කලකින් ළඟකර ගැනීම සම්බන්ධයෙන් අමෙරිකා එක්සත් ජනපදය සතුටු වන බවද ඒ මහතා එම අවස්ථාවේදී වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=51069", "Category": null, "Parent URL": null}