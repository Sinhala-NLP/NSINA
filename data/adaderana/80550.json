{"Source": "Adaderana", "Timestamp": "November 26, 2017 11:17 am", "Headline": "  කුඩු ප්‍රවාහනය කළ කතට වැඩ වරදී", "News Content": "හෙරොයින් ග්‍රෑම් 310ක් වෑන් රථයකින් ප්‍රවාහනය කරමින් සිටි කාන්තාවක ඇතුළු පුද්ගලයින් දෙදෙනෙකු කඩවත, බියන්විල ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. 21 හා 31 හැවිරිදි වියේ පසුවන මෙම සැකකාරිය සහ සැකකරු ග්‍රෑන්ඩ්පාස් ප්‍රදේශයේ පදිංචිකරුවන් බව පොලීසිය සඳහන් කළේය. ඔවුන් මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=80550", "Category": null, "Parent URL": null}