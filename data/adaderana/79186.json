{"Source": "Adaderana", "Timestamp": "October 27, 2017 12:17 pm", "Headline": " වසර 16කට පසු අයියයි මල්ලීයි එල්ලුම් ගස් යයි ", "News Content": "මනුෂ්‍ය ඝාතනයකට වරදකරුවන් වූ එකම පවුලේ සහෝදරයන් දෙදෙනෙකුට කොළඹ මහාධිකරණය මරණ දඬුවම නියම කර තිබේ. 2001 වසරේ ඔක්තෝබර් මස 18 වැනිදා කොටහේන ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කළ බවට විත්තිකරුවන් දෙදෙනාට එරෙහිව කොළඹ මහාධිකරණය හමුවේ නඩු පවරා තිබුණි. අදාළ නඩුවේ තීන්දුව අද ප්‍රකාශයට පත්කළ මහාධිකරණ විනිසුරු ඒ.ඒ.ආර්. හෙයියන්තුඩුව මහතා විත්තිකරුවන් එම චෝදනාවට වරදකරුවන් බවට තීන්දු කරමින් ඔවුන්ට මරණ දඩුවම නියම කළ බව අද දෙරණ අධිකරණ වාර්තාකරු සඳහන් කළේය. මරණ දඬුවම නියම නියම වී ඇත්තේ 45 හැවිරිදි සහ 47 හැවිරිදි කොටහේන ප්‍රදේශයේ පදිංචි එකම පවුලේ සහෝදරයන් දෙදෙනෙකුටය.", "URL": "https://sinhala.adaderana.lk/news.php?nid=79186", "Category": null, "Parent URL": null}