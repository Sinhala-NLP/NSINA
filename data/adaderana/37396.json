{"Source": "Adaderana", "Timestamp": "September 14, 2013 09:11 am", "Headline": "කැළණිය විශ්ව විද්‍යාල‍යේ නේවාසිකාගාරයකට ප්‍රහාරයක්", "News Content": "කැළණිය විශ්ව විද්‍යාල‍යේ නේවාසිකාගාරයකට නාදුනන පිරිසක් විසින් ප්‍රහාරයක් එල්ලකර තිබේ. අද(14) අළුයම කැළණිය විශ්ව විද්‍යාල‍යේ කණ්නන්ගර නේවාසිකාගාරයට මෙම ප්‍රහාරය එල්ලවී ඇති බව සදහන් වේ. ප්‍රහාරයෙන් නේවාසිකාගාරය අසළ නවතා තිබූ යතුරු පැදි 12 කට පමණ හානි සිදුව ඇති බව කැළණිය පොලිස් ස්ථානාධිපතිවරයා සදහන් කළේය. ඉන් කිසිදු පුද්ගලයෙකුට අනතුරක් සිදුව නොමැති බව ද පොලිසිය පවසයි. නේවාසිකාගාර සිසුන් පවසන්නේ විශ්ව විද්‍යාලයට බාහිරින් පැමිණි පුද්ගලයින් පිරිසක් මෙම ප්‍රහාරය සිදුකර ඇති බවය යන්න පොලිසිය සඳහන් කරයි. සිද්ධිය සම්බන්ධයෙන් කැළණිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37396", "Category": null, "Parent URL": null}