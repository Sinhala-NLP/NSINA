{"Source": "Adaderana", "Timestamp": "February 15, 2019 10:56 am", "Headline": "යුද්ධයෙන් මිය ගිය දරුවන් ගැන වාර්තාවක්", "News Content": "දිනපතා ලොව පුරා ළමුන් 300දෙනෙකු යුද්ධය හේතුවෙන් මිය යන බව සේව් ද චිල්ඩ්‍රන් ආයතනය පවසයි. එම ආයතනය නිකුත් කළ වාර්තාවක දැක්වෙන්නේ ගතවූ වසර 5 ක කාලය තුළ යුද්ධය හේතුවෙන් ලක්ෂ 5ක පමණ දරුවන් මියගොස් ඇති බවයි. යුද්ධයට සෘජුවම සම්බන්ධ වී මිය යන දරුවන් සංඛ්‍යාව මීට ඇතුළත් වන්නේ නැත. 2013 වසරේ සිට 2017 වසර දක්වා යේමනය, සිරියාව සහ ඉරානය ඇතුළු යුධ කලාප 10කදී වයස අවුරුද්දට වඩා අඩු දරුවන් පන්ලක්ෂ පනස් දහසක් පමණ මිය ගොස් තිබේ. එම දරුවන් මියගොස් ඇත්තේ කුසගින්න, බෝවන රෝග රෝහල් වලට හානි වීම ආධාර ලබා දීම ප්‍රමාද වීම යානාදී කරුණු මත බව වාර්තා වෙයි.", "URL": "https://sinhala.adaderana.lk/news.php?nid=104367", "Category": null, "Parent URL": null}