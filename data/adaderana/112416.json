{"Source": "Adaderana", "Timestamp": "June 20, 2019 04:07 pm", "Headline": "දුම්රිය වෘත්තීය සමිති-මුදල් ඇමති සාකච්ඡා අරඹයි", "News Content": "දුම්රිය වෘත්තිය සමිති නියෝජිතයින් හා මුදල් අමාත්‍ය මංගල සමරවීර මහතා අතර සාකච්ඡා මේ වන විට පැවැත්වෙන බව අද දෙරණ වාර්තාකරු පවසයි. සිය ගැටලුවට විසදුම් ලබාදීමට බලධාරීන් කටයුතු නොකළහොත් අද (20) මධ්‍යම රත්‍රියේ සිට වැඩවර්ජනය ආරම්භ කරන බව දුම්රිය වෘත්තිය සමිති පැවසීය. වැටුප් ගැටලුව ඇතුළු ඉල්ලීම් කිහිපයක් මුල්කර ගනිමින් දුම්රිය වෘත්තිය සමිති ඊයේ මධ්‍යම රාත්‍රියේ සිට වැඩ වර්ජනයක නිරතවීමට තීරණය කර තිබුණි. කෙසේවෙතත් මුදල් අමාත්‍යවරයා සමඟ අද දිනයේ සාකච්ඡාවක් ලබා දෙන බවට ප්‍රවාහන අමාත්‍යවරයා ලබාදුන් පොරොන්දුවකට අනුව වැඩවර්ජනය තාවකාලිකව නතර කිරීමට දුම්රිය වෘත්තිය සමිති තීරණ කළේය. අදාල සාකච්චඡාවේදී සිය ගැටලු වලට නිසි විසදුමක් නොලැබුණහොත් පස්වරුවේ සිට වැඩ වර්ජනය ක්‍රියාත්මක කරන බව ලාල් ආරියරත්න මහතා ප්‍රකාශ කළේය.", "URL": "https://sinhala.adaderana.lk/news.php?nid=112416", "Category": null, "Parent URL": null}