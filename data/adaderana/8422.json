{"Source": "Adaderana", "Timestamp": "May 15, 2010 03:33 pm", "Headline": "අබිමංසලට මුල්ගල  ", "News Content": "පූර්ණ ආබාධිත තත්ත්වයට පත්වූ රණවිරුවන් වෙනුවෙන් ඉදිකෙරෙන සුවසහන මධ්‍යස්ථානයේ ඉදිකිරීම් අද අනුරාධපුරයේ දී ආරම්භ විය. ඒ සඳහා මුල් ගල තැබුණේ යුද හමුදාපති ලුතිනන් ජෙනරාල් ජගත් ජයසූරිය මහතා විසිනි. \"අභිමංසල\"ලෙස නම් කර ඇති මෙම සුවසහන මධ්‍යස්ථානය වෙනුවෙන් වාරිමාර්ග දෙපාර්තමේන්තුව අක්කර 5ක භූමි භාගයක් නොමිලේ ලබාදී තිබේ. මෙහි ඉදිකිරීම් සඳහා අවශ්‍ය මූල්‍යාධාර ලබාගැනීමට\"බ්‍රේව් හාට්\" අරමුදල දායක වන බව ශ්‍රී ලංකා යුද හමුදාව පවසයි. පළමු අදියර යටතේ පූර්ණ ආබාධිත තත්ත්වයට පත්වූ රණවිරුවන් 52 දෙනෙකුට ඉඩ පහසුකම් සැපයීමට නියමිතය. යුද හමුදා ඉංජිනේරු සේවා රෙජිමේන්තුව මගින් මෙම සුවසහන මධ්‍යස්ථානයේ ඉදිකිරීම් සිදු‍කරයි.", "URL": "https://sinhala.adaderana.lk/news.php?nid=8422", "Category": null, "Parent URL": null}