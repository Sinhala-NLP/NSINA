{"Source": "Adaderana", "Timestamp": "June 24, 2011 04:15 pm", "Headline": "පාර්ලිමේන්තු සේවකයින් දේශපාලඥයින්ගේ රාජකාරි සඳහා යොදාගන්නවා", "News Content": "පාර්ලිමේන්තු සේවකයින් රජයේ දේශපාලඥයින්ගේ රාජකාරි කටයුතු වෙනුවෙන් යොදාගන්නා බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා අද(24) පාර්ලිමේන්තුවේදී ප්‍රකාශ කර ඇත. අමාත්‍ය බැසිල් රාජපක්ෂ මහතාගේ කටයුතු වෙනුවෙන් මෙසේ පාර්ලිමේන්තු සේවකයින් යොදාගන්නා බවට ජයසේකර මන්ත්‍රීවරයා මෙසේ චෝදනා එල්ල කර ඇත. පාර්ලිමේන්තු සේවකයින් දේශපාලනීකරණය වී ඇති බව ද හෙතෙම වැඩිදුරටත් සඳහන් කර ඇත. මේ සම්බන්ධව පරීක්ෂණයක් පවත්වන ලෙස කථානායකවරයා විසින් පාර්ලිමේන්තු මහ ලේකම් ධම්මික කිතුලෙගොඩ මහතා වෙත දැනුම් දුන් බව අද දෙරණ වාර්තාකරු සදහන් කළේය.", "URL": "https://sinhala.adaderana.lk/news.php?nid=16985", "Category": null, "Parent URL": null}