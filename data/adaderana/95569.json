{"Source": "Adaderana", "Timestamp": "September 5, 2018 11:20 am", "Headline": "ජේබිට ජපානයේ 10 දෙනෙකු බිලිවෙයි", "News Content": "වසර 25 කට පසුව ජපානයට බලපෑ දරුණුතම සුළි කුණාටුව වන “ජේබි” සුළි කුණාටුවේ බලපෑමෙන් පුද්ගලයින් දස දෙනෙකු මියගොස් තිබේ. සුළි කුණාටුවෙන් එරට බටහිර ප්‍රදේශයට දැඩි බලපෑම් එල්ල වී ඇති අතර පුද්ගලයින් 300 කට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය. ගුවන් ගමන් වාර මෙන්ම දුම්රිය ගමන් වාර රැසක් අවලංගු කිරීමට ද බලධාරීන් පියවර ගැනීම හේතුවෙන් මගීන් දහස් සංඛ්‍යාත පිරිසක් ගුවන් තොටුපලවල රැදී සිටින බව සඳහන්ය. සුළි කුණාටුවේ බලපෑමෙන් ගංවතුර හා නාය යෑම් ඇති විය හැකි බවට අනතුරු ඇඟවීම් සිදුකර ඇති අතර පුද්ගලයින් මිලියන එකයි දශම දෙකක පිරිසක් පදිංචි ස්ථානවලින් ඉවත් කර තිබේ. සුළි කුණටුවේ බලපෑමෙන් ගොඩනැගිලි සහ රථවාහන රැසකට ද හානි සිදුව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=95569", "Category": null, "Parent URL": null}