{"Source": "Adaderana", "Timestamp": "November 1, 2013 05:51 pm", "Headline": "බෙන්තොට සභාපතිට හා උප සභාපතිට ඇප", "News Content": "අත්අඩංගුවට ගත් බෙන්තොට ප්‍රාදේශීය සභාවේ සභාපතිවරයා සහ උපසභාපතිවරයා ඇප මත මුදාහැර තිබේ. බලපිටිය මහේස්ත්‍රාත් අධිකරණයට ඉදිරිපත් කළ සභාපති ගයාන් සිරිමාන්න මහතා රුපියල් ලක්ෂ දෙකක ශරීර ඇප මත මුදාහැරීමට මහේස්ත්‍රාත්වරයා නියෝග කළ බව පොලිස් මාධ්‍ය ප්‍රකාශක කාර්යාලය සඳහන් කළේය. ඊට අමතරව සති දෙකකට වරක් බෙන්තොට පොලීසියේ පෙනී සිටින ලෙස ද මහේස්ත්‍රාත්වරයා නියෝග කර ඇත. අධිකරණයට ඉදිරිපත් කළ උප සභාපති රංජිත් වික්‍රමසිංහ මහතා රුපියල් 50,000ක ශරීර ඇප මත මුදාහැරීමට මහේස්ත්‍රාත්වරයා නියෝග කර ඇති බව සඳහන්ය. පසුගිය 28 වැනි දින බෙන්තොට ප්‍රාදේශීය සභාවේ ඇති වු ගැටුමක් සම්බන්ධයෙන් දෙදෙනාම පොලීසියට පැමිණිලි කර තිබූ අතර ඒ අනූව සභාපතිවරයා සහ උප සභාපතිවරයා අද පෙරවරුවේ අත්අඩංගුවට ගන්නා ලදී.", "URL": "https://sinhala.adaderana.lk/news.php?nid=38537", "Category": null, "Parent URL": null}