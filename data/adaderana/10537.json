{"Source": "Adaderana", "Timestamp": "August 31, 2010 08:27 am", "Headline": "ඔට්ටු ගැන පකිස්ථාන ක්‍රීඩකයන්ගෙන් ප්‍රශ්න කරයි ", "News Content": "එංගලන්ත පකිස්ථාන් ටෙස්ට් ක්‍රිකට් තරගය අතරතුරදි ඔට්ටු ඇල්ලීමේ ජාවාරමකට සම්බන්ධ බවට සැකපිට පකිස්ථාන් ක්‍රිකට් ක්‍රීඩකයන් තිදෙනෙකුගෙන් ස්කොට්ලන්ඩ්යාඩ් පොලිසිය ප්‍රශ්න කර තිබේ. පාකිස්ථාන් ක්‍රිකට් කණ්ඩායමේ කළමනාකරු යාවර් සයීඩ් ඊයේ පැවති මධ්‍ය හමුවකදී ‍මේ බව තහවුරු කර ඇති බව විදෙස් වාර්තා පවසයි. පකිස්ථාන් පන්දු යවන්නෙකු මගින් නිපන්දු තුනක් යොමු කරවීම සඳහා මුදල් යෙදවු බවට පුද්ගලයෙකු අත් අඩංගුවට ගැනීමෙන් පසු මෙම ප්‍රශ්න කිරීම සිදුව ඇත. මේ සම්බන්ධයෙන් පාකිස්ථාන් ක්‍රිඩකයන් වන මොහොමඩ් අමීර්, මෙහොමඩ් අසීෆ් සහ සල්මන් බට් යන ක්‍රීඩකයින්ට චෝදනා එල්ල වී ඇති බව විදෙස් වාර්තා පවසයි.", "URL": "https://sinhala.adaderana.lk/news.php?nid=10537", "Category": null, "Parent URL": null}