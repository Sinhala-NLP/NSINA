{"Source": "Adaderana", "Timestamp": "January 30, 2019 09:20 pm", "Headline": "සහල් කිලෝවක මිල වී කිලෝවක් මෙන් දෙගුණයක්", "News Content": "ලංකාවේ ප්‍රධානපෙලේ වී මොල් හිමියන් සහ කුඩා ප්‍රමාණයේ වී මෝල් හිමියන් සමඟ කෘෂිකර්ම අමාත්‍යාංශයේ පැවැති සාකච්ඡාවකදී මිලට ගනු ලබන වී කිලෝවක මෙන් දෙගුණයක මිල එක් සහල් කිලෝවක් සඳහා අයකර ගැනීමට මෝල් හිමියන් සිය එකගතාවය පළකළේය. ව්‍යාපාරිකයා මෙන්ම පාරිභොගිකයා සුරැකීම උදෙසා සහල් මිල අප්‍රේල් මස මෙලෙස සංශෝධනය වන බවට සමාගම් එකඟ විය. කෘෂිකර්ම අමාත්‍ය පී හැරිසන් මහතාගේ ප්‍රධානත්වයෙන් පැවැති සාකච්ඡාවට සහල් නිපැයුම් සමාගම් කිහිපයක හිමිකරුවන් සාකච්ඡාවට එක්විය. එහිදී මෙවර මහ කන්නයේ වී මිලදී ගැනීම සඳහා සිය පුද්ගලික ගබඩාවන්හි රජය විසින් පනවන ලද මිල ගනන් තම ආයතන ඉදිරිපිට ප්‍රදර්ශණයට ද සමාගමි සිය කැමැත්ත පල කළේය. ඒ අනුව සමිබා කිලෝවක් රු 41 ටද නාඩු කිලෝවක් රු 38 ද මිලට ගැනීමට සමාගම් එකග විය. නියමිත ප්‍රමිතියට ගොවීන් විසින් වී ගබඩා වෙත ලබා දෙනු ඇතැයි සමාගම් අපේක්ෂා කරන අතර ඇතැම් ගොවීන් තෙත බරට කමතේදීම වී විකිණීම තම නිෂ්පාදන කටයුතු සඳහාද බාධාවක් බවත් ගොවීන්ද තෙත සහිත වී අලෙවිකිරීම හේතුවෙන් වී වියලීම සදහා යන්ත්‍ර වෙනුවෙන් අමතර මුදලක් දැරිය යුතු බව සමාගම් පෙන්වා දුන්නේය. මෙවර මාස් කන්නය සදහා වී මිලට ගැනීම වෙනුවෙන් රජය වී මෝල් හිමියන් වෙත රුපියල් බිලියන 22ක මුදලක් ණය කර වශයෙන් රාජ්‍ය බැංකු මගින් ලබා දීමට අවශ්‍ය කටයුතු තමන් මැදිහත්ව සිදු කරමින් පවතින බව කෘෂිකර්ම අමාත්‍යවරයා මෙහිදී සමාගම් වෙත පැවසීය.", "URL": "https://sinhala.adaderana.lk/news.php?nid=103398", "Category": null, "Parent URL": null}