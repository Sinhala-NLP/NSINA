{"Source": "Adaderana", "Timestamp": "June 4, 2017 03:42 pm", "Headline": " දිස්ත්‍රික්ක 07ට නායයෑමේ අනතුරු ඇඟවීම් තවදුරටත් ", "News Content": "දිස්ත්‍රික්ක 07ට පනවා තිබූ නායයෑමේ අනතුරු ඇඟවීමේ නිවේදනය තවදුරටත් දීර්ඝ කර තිබේ.අද පස්වරු 1.00 සිට හෙට පස්වරු 1.00 දක්වා පැය 24ක කාලයක් මෙම අනතුරු ඇඟවීමේ නිවේදනය බලපැවැත්වෙන බව ජාතික ගොඩනැගිලි පර්යේෂණ සංවිධානය සඳහන් කළේය.ඒ අනුව ඉදිරි පැය 24 ක කාලය තුළ වර්ෂාපතනය අඛණ්ඩව පැවතුනහොත් රත්නපුර, කෑගල්ල, ගාල්ල, මාතර, කළුතර, හම්බන්තොට සහ නුවරඑළිය යන දිස්ත්‍රික්ක වලට මෙම අවදානම් තත්ත්වය පවතින බව එම සංවිධානය සඳහන් කරයි.", "URL": "https://sinhala.adaderana.lk/news.php?nid=73899", "Category": null, "Parent URL": null}