{"Source": "Adaderana", "Timestamp": "April 12, 2016 09:21 am", "Headline": "හෙජිං ගනුදෙනුව ගැන යළි විමර්ශන ඇරඹෙයිද?", "News Content": "හෙජිං ගනුදෙනුව සම්බන්ධයෙන් යළි විමර්ශන කටයුතු සිදුකිරීම පිළිබඳව කෝප් කමිටුවේ අවධානය යොමුවී තිබේ.කෝප් කමිටුවේ සභාපති පාර්ලිමේන්තු මන්ත්‍රී සුනිල් හදුන්නෙත්ති මහතා සඳහන් කළේ හෙජිං ගනුදෙනුව පිළිබඳ සිදුකළ විමර්ශන කටයුතු ලංකා ඛනිජ තෙල් නීතිගත සංස්ථාව අවසන් කර නොමැති බවයි.ලංකා ඛනිජ තෙල් නීතිගත සංස්ථාවේ බලධාරීන් පසුගියදා කෝප් කමිටුව හමුවට කැඳවු අවස්ථාවේ මේ බව අනාවරණය වී තිබේ.ලංකා ඛනිජ තෙල් නීතිගත සංස්ථාවේ කටයුතු පිළිබඳව සොයා බැලීම සඳහා එහි බලධාරීන් පසුගිය සතියේ කෝප් කමිටුව හමුවට කැඳවනු ලැබීය.එහිදී ඛනිජ තෙල් නීතිගත සංස්ථාවේ සිදුව ඇති මූල්‍ය අක්‍රමිකතා පිළිබඳව දීර්ඝ වශයෙන් අවධානය යොමුවී ඇති බව වාර්තා වෙයි. ඒ අනුව හෙජිං ගනුදෙනුව පිළිබඳව යළි විමර්ශන සිදුකරන ලෙස කෝප් කමිටුව විසින් ලංකා ඛනිජ තෙල් නීතිගත සංස්ථාවට දැනුම් දී තිබේ.", "URL": "https://sinhala.adaderana.lk/news.php?nid=59117", "Category": null, "Parent URL": null}