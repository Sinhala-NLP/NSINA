{"Source": "Adaderana", "Timestamp": "May 17, 2010 08:56 am", "Headline": "රණවිරුවන් වෙනුවෙන් පොල්තෙල් පහනක් දල්වන්න", "News Content": "රණවිරු දිනයේදී පොල්තෙල් පහනක් දල්වමින් යුද්ධය වෙනුවෙන් දිවි පිදු රණවිරුවන් සිහි කිරීම සඳහා එක්වන ලෙස රණවිරු සේවා අධිකාරිය සියලු ජනතාවගෙන් ඉල්ලා සිටියි. ඒ අනුව හෙට දිනයේ පස්වරු 7ට සියලු යුද වීරයන් සිහිපත් කිරීමට එක්වන ලෙස එම අධිකාරිය ජනතාවගෙන් ඉල්ලා සිටියි. මෙරට ත්‍රස්තවාදීන්ගෙන් සම්පුර්ණයෙන් මුදාගෙන වසරක් සපිරෙන මොහොතේ සියලු රණවිරුවන් සිහිකිරීම සෑම දෙනාගේම යුතුකමක් බව රණවිරු සේවා අධිකාරියේ අධ්‍යක්ෂවරයා සඳහන් කළේය. පසුගිය 12 වැනිදා සිට 19 වැනි දින දක්වා රණවිරු සතිය ක්‍රියාත්මක වන අතර ඒ පිළිබඳ ජාතික උත්සවය ලබන 20 වැනිදා පැවැත්වේ.", "URL": "https://sinhala.adaderana.lk/news.php?nid=8446", "Category": null, "Parent URL": null}