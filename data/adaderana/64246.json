{"Source": "Adaderana", "Timestamp": "September 19, 2016 01:29 pm", "Headline": "ගැබිනි කතුන් රට යද්දී පරිස්සමින් ", "News Content": "සිකා වෛරසය පැතිරෙන රටවල සංචාරය කිරීමෙන් වළකින ලෙස සෞඛ්‍ය අමාත්‍යාංශය ගර්භනී මව්වරුන්ගෙන් ඉල්ලීමක් කරයි.සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේ ගර්භනී මව්වරුන්ට සිකා වෛසරය වැලඳීමේ වැඩි ඉඩකඩක් ඇති බැවින් එම ඉල්ලීම සිදුකරන බවයි. දැනට ශ්‍රී ලංකාව තුළ සිකා වෛරසය වැළඳුණු රෝගීන් වාර්තා වී නොමැති අතර එවැනි රෝගීන් විදෙස් රටවල සිට මෙරටට ඇතුළුවීම වැළැක්වීම සඳහා කටුනායක ගුවන්තොටුපොළ තුළද පරීක්ෂා කිරීම් සහ දැනුවත් කිරීමේ වැඩසටහන් ක්‍රියාත්මක බව විශේෂඥ වෛද්‍ය පාලීත මහීපාල මහතා කියා සිටියේය. කොළඹ අද(19) පැවති මාධ්‍ය හමුවකදී සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා මේ අදහස් පළ කළේය.", "URL": "https://sinhala.adaderana.lk/news.php?nid=64246", "Category": null, "Parent URL": null}