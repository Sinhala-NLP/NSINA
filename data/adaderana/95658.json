{"Source": "Adaderana", "Timestamp": "September 6, 2018 03:31 pm", "Headline": "මඟ නතර වූ මධු සමය-4ක් රෝහලට", "News Content": "බණ්ඩාරගම, කැස්බෑව මාර්ගයේ මැදගම ප්‍රදේශයේ දී මංගල යුවලක් ගමන් කළ රථයක් අනතුරට ලක් වීමෙන් මනාල යුවල ඇතුළු 4 දෙනෙකු තුවාල ලබා තිබේ. රියදුරුගේ පාලනයෙන් මිදී මාර්ගයෙන් ඉවතට ඇදීගොස් ගේට්ටු කණුවක ගැටීමෙන් මෙම අනතුර සිදුව ඇත. ඊයේ(05) පස්වරුවේ මෙම අනතුර සිදුව ඇති බව අප වාර්තාකරු සඳහන් කළේය. නව යුවල කිදෙල්පිටිය ප්‍රදේශයේ ඇති ළැඟුම් හලක් වෙත රැගෙන යන අවස්ථාවේදී මෙම අනතුර සිදුව තිබේ. අනතුර සිදුවු වහාම ප්‍රදේවාසීන් පැමිණ තුවාලකරුවන් බන්ඩාරගම දිසා රෝහල වෙත යොමු කිරීමෙන් පසු මනාලිය ජාතික රෝහලවෙත ඇතුළත් කිරීමට පියවර ගෙන තිබේ. සිද්ධිය සම්බන්ධයෙන් බණ්ඩාරගම පොලීසිය වැඩිදුර විමර්ශන සිදු කරයි. (ඡායාරූප-බිමල් ශයාමන්)", "URL": "https://sinhala.adaderana.lk/news.php?nid=95658", "Category": null, "Parent URL": null}