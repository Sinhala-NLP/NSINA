{"Source": "Adaderana", "Timestamp": "July 20, 2011 04:03 pm", "Headline": "නායකත්ව පුහුණුවෙන් හමුදාව හා පොලීසියත් පුහුණුවෙලා", "News Content": "නවක විශ්ව විද්‍යාල සිසුන්ට ලබාදුන් නායකත්ව පුහුණුව නිසා හමුදාවේ හා පොලීසියේ උදවියගේ විශාල මානසික පරිවර්තනයක් දක්නට ලැබෙන බව උසස් අධ්‍යාපන අමාත්‍ය එස්.බී දිසානායක මහතා පවසයි. 30 වසරක යුදමය පරිසරයක ජීවත් වූ තරමක් රළු හා තද ගති පැවතුම් සහිත ආරක්ෂක අංශ සාමාජිකයින් නවක සිසු සිසුවියන් සමග ඉතා ළෙංගතුව කටයුතු කිරීම නිසා මෙම වෙනස සිදුවූ බව හෙතෙම කියා සිටියේය. මේවන විට නායකත්ව පුහුණුව ඉතා සාර්ථකව අවසන් කර ඇති බව කියා සිටි අමාත්‍යවරයා එම සිසු සිසුවියන්ට ජාතික මාර්ගගත දුරස්ථ අධ්‍යාපන සේවයක් ස්ථාපිත කර ඇති බව කියා සිටියේ අද(20)කොළඹ පැවති මාධ්‍ය හමුවකට සහභාගී වෙමිනි. මීට ප්‍රථම දුරස්ථ අධ්‍යාපන විභාගයට පෙනී සිටි සිසුන්ගෙන් 50%ක් විභාගය සමත්ව ඇති බවත් 50% ක් විභාගය අසමත්ව ඇති බවත් පෙන්වා දුන් අමාත්‍යවරයා ඉංග්‍රීසි හා තොරතුරු තාක්ෂණයට අදාළව අද දින ආරම්භ කළ අධ්‍යාපන වැඩපිළිවෙළ ට අසමත් වූ අය අනිවාර්යයෙන් ඇතුළත් විය යුතු බවත්,කැමතිනම් සමත්වූවන්ටද යළි එකතුවිය හැකි බවත් දිසානායක මහතා සඳහන් කළේය.", "URL": "https://sinhala.adaderana.lk/news.php?nid=17529", "Category": null, "Parent URL": null}