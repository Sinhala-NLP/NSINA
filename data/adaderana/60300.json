{"Source": "Adaderana", "Timestamp": "May 20, 2016 08:42 am", "Headline": "අරණායක සිරුරු අද මිහිදන් කෙරෙයි", "News Content": "අරණායක ප්‍රදේශයේ සිදු වූ නායයාමෙන් මියගිය පුද්ගලයින්ගේ මළ සිරුරු අද මිහිදන් කෙරෙයි.හත්ගම්පොල ක්‍රීඩාංගණයේදී ආගමික වතාවත් සිදුකිරීමෙන් පසු හත්ගම්පල පොදු සුසාන භූමියේදී මිහිදන් කිරිම සිදු වන බව අදදෙරණ වාර්තාකරු සඳහන් කරයි.මේ අතර ඊයේ පස්වරුවේ අරණායක,සාමසර කන්දේ තවත් කොටසක් නායයාමේ ලක්ෂණ පෙන්නුම් කළ බව අද දෙරණ වාර්තාකරු පවසයි.මේ වන විට සාමසර කන්ද නායයාම සහ අවදානම් සහිත කලාපවල ජනතාව 2000ට අධික පිරිසක් නේවාසික කඳවුරුවල රැදී සිටියි.අම්බලකන්ද,උඩගම ප්‍රාදේශයේ නිවාස 10ක් පමණ නායයාමට ලක්ව ඇති අතර මාර්ගයෙන් මිටර් 300ක පමණ ප්‍රදේශයක් ද කැඩී ගොස් ඇති බව වාර්තා වේ.අරණායක සැලව කන්දේ නායයෑම් අවදානම් සහගත තත්ත්වය හේතුවෙන් පවුල් 30කට අයත් පිරිස් රහල බටහිර බෝධිරුක්කාරාමයේ ලැගුම් ගෙන සිටියි.මාවනැල්ල ප්‍රදේශයේ නැයයෑම් අවදානම හේතුවෙන් පවුල් 291ක් පමණ මේ වන විට ඉවත් කර තිබේ.දුණුගම, මාලියද්ද, දොඩන්තලේ, වරකාවල, බගවත්ගම, පුහුල්හේන සහ ඉහළකෝට්ටේ යන ප්‍රදේශවල ජනතාව මිට අයත්වන බව වාර්තා වේ.මේ අතර නායයෑම් ප්‍රදේශ නැරඹීම සදහා විශාල පිරිසක් පැමිණිම හේතුවෙන් සහන සේවාවලට බාධා එල්ල වි ඇති බව පොලිසිය පවසයි.සාමසර කන්දට පිවිසෙන ගැවිලිපිටිය නගරයේ මාර්ග බාධක යොදා තිබුණ ද ජනතාව විශාල වශයෙන් අවදානම් ප්‍රදේශ නැරඹිම සදහා පැමිණෙන බව අරණායක පොලිසිය සඳහන් කරයි.එබැවින් සහන සේවා සදහා නොවන පිරිස් නායයාම් සහිත ප්‍රදේශවලට ඇතුළුවිමෙන් වළකින ලෙස පොලිසිය ඉල්ලා සිටියි.මේ අතර දිස්ත්‍රීක් 07කට තවදුරටත් නායයාමේ අනතුරු ඇඟවිම් නිකුත් කර තිබේ.ජාතික ගොඩනැගිලි පර්යේෂණ ආයතනය පවසන්නේ මහනුවර, රත්නපුර, කුරුණෑගල, නුවරඑළිය, කෑගල්ල, මාතලේ සහ කළුතර යන දිස්ත්‍රීක්කවල ප්‍රාදේශිය ලේකම් කොට්ඨාස රැසක් නායයාමේ අවදානම් සහිත ප්‍රදේශ ලෙස නම් කර ඇති බවයි. නායයෑම් සේවා අධ්‍යයන අංශයේ අධ්‍යක්ෂ ආර්.එම්.එස් බණ්ඩාර මහතා කියා සිටියේ නායයාමක් සිදු වන ස්ථානය පිළිබඳ නිවැරදි දැනුම්දීමක් සිදු කළ නොහැකි බවයි.නමුත් අවදානම් සහිත ප්‍රදේශයක් දැක්විම පමණක් සිදු කළ හැකි බව ඔහු පෙන්වාදුන්නේය.", "URL": "https://sinhala.adaderana.lk/news.php?nid=60300", "Category": null, "Parent URL": null}