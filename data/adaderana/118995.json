{"Source": "Adaderana", "Timestamp": "September 13, 2019 09:40 am", "Headline": "සාකච්ඡා බිඳවැටුණු පසු උත්සන්නවූ තලෙයිබාන් ප්‍රහාර", "News Content": "ඊයේ දිනයේ ඇෆ්ගනිස්ථානයේ හමුදා කඳවුරකට එල්ලවූ ප්‍රහාරයකින් භටයින් සිව් දෙනෙක් මියගොස් තිබේ. ඇෆ්ගනිස්ථානයේ හමුදා කඳවුරකට එල්ල වූ මරාගෙන මැරෙන ප්‍රහාරයකින් කමාන්ඩෝ භටයින් හතරදෙනෙකු මියගොස් තිදෙනෙකු තුවාල ලබා ඇතැයි බලධාරීන් ප්‍රකාශ කළේය. කුඩා බස් රථයක බෝම්බය අටවා තිබී ඇති අතර කඳවුරේ පිවිසුම ඉදිරිපිටදී බෝම්බය පුපුරුවාගෙන තිබේ. තලෙයිබාන් සංවිධානය විසින් ප්‍රහාරයේ වගකීම බාර ගත්තේය. ඔවුන් ප්‍රකාශ කර තිබුණේ බෝම්බ ප්‍රහාරයෙන් හමුදා භටයින් 200 ක් මියගොස් ඇති බවයි. රජයේ හමුදා පවසන්නේ තලෙයිබාන් සංවිධානය බොහෝවිට මියගිය ගනණට වඩා වැඩි ගණන් පවසන බවයි. ඇමරිකාව හා තලෙයිබාන් කැරළිකරුවන් අතර සාකච්ඡා බිඳවැටුනු අතර එයින් පසු තලේබාන් සංවිධානය විසින් දිගින් දිගටම ප්‍රහාර එල්ල කිරීමට පටන් ගෙන තිබේ.", "URL": "https://sinhala.adaderana.lk/news.php?nid=118995", "Category": null, "Parent URL": null}