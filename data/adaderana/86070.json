{"Source": "Adaderana", "Timestamp": "March 21, 2018 04:10 pm", "Headline": "සියඹලාපිටියේ චමින්ද හෙවත් චුලා පොලීසියට කොටු", "News Content": "වෙඩි තබා මනුෂ්‍ය ඝාතන සිදු කිරීම සම්බන්ධයෙන් අවශ්‍ය කර සිටි සැකකරුවන් දෙදෙනෙකු අත්අඩංගුවට ගැනීමට කොළඹ අපරාධ කොට්ඨාශය සමත්ව තිබේ. බොරැල්ල ප්‍රදේශයේ දී හෙරොයින් ග්‍රෑම් 2යි මිලිග්‍රෑම් 700 ක් සමඟ මෙම සැකකරුවන් දෙදෙනා අත්අඩංගුවට පත්ව ඇත. පසුගිය මාර්තු මස 16 වන දින අත්අඩංගුවට ගෙන මාර්තු 17 වන දින අලුත්කඩේ අධිකරණය වෙත ඉදිරිපත් කර දින 7ක් රැඳවුම් නියෝග ලබා ගෙන වැඩිදුර විමර්ශන සිදු කරනු ලබයි. වයස අවුරුදු 31 වු සියඹලාපිටියගේ චමින්ද වසන්ත නොහොත් චුලා වසන්ත නැමති රාගම ප්‍රදේශයේ පදිංචි පුද්ලගයෙකු හා වයස අවුරුදු 38 ක් වු රැන්ඩොල් ජූඩ් බෙට්ස් නැමති බොරැල්ල ප්‍රදේශයේ පදිංචි පුද්ගලයෙක් මෙලෙස අත්අඩංගුවට පත්ව තිබේ. කොළඹ අපරාධ කොට්ඨාශය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=86070", "Category": null, "Parent URL": null}