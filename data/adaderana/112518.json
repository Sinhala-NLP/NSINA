{"Source": "Adaderana", "Timestamp": "June 22, 2019 07:58 am", "Headline": "උතුරේ මාර්ග බාධක වැඩිවීමට හේතුව අරාජිකත්වයයි", "News Content": "උතුරු පළාතේ මාර්ග බාධක රැසක් ස්ථානගත කිරීමට හේතු වී ඇත්තේ එහි ඇති අරාජිකත්වය බව උතුරු පළාත් ආණ්ඩුකාර ආචාර්ය සුරේන් රාඝවන් මහතා පවසයි. ජාත්‍යන්තර යෝග දිනයට සමගාමීව ඉන්දීය කොමසාරිස් කාර්යාලය සංවිධානය කළ උතුරු පළාත් වැඩසටහන යාපනය වෙම්බඩි උසස් බාළිකා විද්‍යාලයේදී පැවැත්වු අවස්ථාවේ ඊයේ(21) හෙතෙම එලෙස පැවසුවේය. උත්සවය ඇමතූ ආණ්ඩුකාරවරයා පැවසූවේ අපේ සමාජය දෙස බැලු විට මූලික කරුණු තුනක් ඔස්සේ එම සමාජයේ සැබෑ ස්වභාවය වටහා ගන්නට හැකි බවයි. එනම්, පළමුවැන්න එකී සමාජය පොදු අවකාශ භාවිත කරන ආකාරය,උදාහරණයක් ලෙස මාර්ග බාධක වැඩිම ප්‍රමාණයක් තබෙන පළාත් තුනෙන් එකක් උතුරු පළාත බව ඔහු පවසයි. ඊට ප්‍රධාන හේතුව වන්නේ අරාජිකත්වය බව ඔහු පවසයි. වැඩිදුරටත් අදහස් දක්වු රාඝවන් මහතා, \" දෙවැන්න පවිත්‍රත්වය. ප්‍රජාවක් තම සමාජයේ පිරිසිදුකම පවත්වාගෙන යාමට ප්‍රධාන හේතුව වන්නේ එම ප්‍රජාවේ මනෝභාවයයි. උතුරු පළාත ගත්තම පිරිසිදුකම පවත්වාගෙන යන්නේ අපගේ ශිෂ්ඨාචාරයට පටහැනි ආකාරයෙන්. එය ශිෂ්ට සම්පන්න කිරීමට අපි නගරාධිපතිතුමා සමග එකට වැඩ කළ යුතුයි. තුන්වැන්න තමයි අධ්‍යාත්මය. සමාජයක අත්තිවාරම ශක්තිමත් වීමට එම සමාජයේ අධ්‍යාත්මය ඉතා වැදගත් සාධකයක්. ඒ නිසා, අද මේ වැඩසටහන මා දකින්නේ, අපගේ සමාජයට, ඔබට සහ මට යන කොට්ඨාස තුනටම, අපගේ සමාජය නිවැරදි දිශාවකට යොමු කිරීමට ලැබුණු සුදුසුම මාර්ගය හැටියටයි. යාපනය හින්දු කාන්තා විද්‍යාලයේ පැවති ජාත්‍යන්තර යෝග දින වැඩසටහනට ද ආණ්ඩුකාරතුමා එක් වුණා. උතුරු පළාතේ ගුරුවරියක් පාසල් සිසුවෙකුට ලිංගික අතවර කර ඇති බවට අමිහිරි ආරංචියක් මට අසන්නට ලැබුණා. ඒ පිළිබඳ විධිමත් පරික්ෂණයක් ක්‍රියාත්මක කරන්න මා උපදෙස් දුන්නා අදාළ බලධාරීන්ට. ගුරුවරයාගේ පාරිශුද්ධ වෘත්තියේත් සමහර රාඬයින් ඉන්නවා. එවැනි දේ වලට අපි කිසිදු අවස්ථාවක බුරුලක් ලබා දෙන්නේ නැහැ. ශිෂ්‍යයින් වන ඔබට, කිසියම් චෝදනාවක් හෝ ගැටළුවක් හෝ අක්‍රමිකතාවක් සිදුවන්නේ නම් කිසිදු බියකින් තොරව ආණ්ඩුකාර කාර්යාලට පැමිණ මා දැනුවත් කරන්න. ඊට සාධාරණ විසඳුම් ලබා දීමට මා කිසිවිට මැලිවන්නේ නැහැ. ඊට සම්බන්ධිත සියලූ දෙනාට දඬුවම් ලබා දීම අනිවාර්යයි. ඔබ සහ ඔබේ අනාගතය ආරඬා කිරීමේ පූර්ණ වගකීම තියෙන්නෙ අපේ දෑත්වල. ඒ වගකීම අවැසි ලෙසින්ම ඉටු වේවි.\"", "URL": "https://sinhala.adaderana.lk/news.php?nid=112518", "Category": null, "Parent URL": null}