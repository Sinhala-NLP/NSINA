{"Source": "Adaderana", "Timestamp": "April 20, 2011 02:02 pm", "Headline": "රාජකාරියට වඩා මානුෂීය කාර්යය ඉහළයි", "News Content": "රාජකාරියට වඩා ඉහළින් ඇති එකම කාර්යය මානූෂීය කාර්යය බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. සෞඛ්‍ය සේවකයන් සිය වරප්‍රසාද සහ අයිතිවාසිකම් වෙනුවෙන් පෙනී සිටින ආකාරයටම සිය සේවාවන් ද ඉටු කළ යුතු බව අමාත්‍යවරයා පෙන්වා දෙයි. දිවයිනේ රෝහල් 17ක් වෙනුවෙන් ‍කණිෂ්ඨ සේවකයන් 218 දෙනෙකුට පත් වීම් ලිපි ප්‍රදානය කිරීම වෙනුවෙන් නාරහේන්පිට ජාතික රුධිර මධ්‍යස්ථානයේ අද පැවති උත්සවයකට එක් වෙමින් අමාත්‍යවරයා මෙම අදහස් පළ කළේය. රෝහල් සම්බන්ධයෙන් මහජනයාගෙන් ලැබෙන පැමිණිලි වලින් වැඩිම සංඛ්‍යාවක් ලැබෙන්නේ කණිෂ්ඨ කාර්යය මණ්ඩලයට එරෙහිව බව අමාත්‍ය මෛත්‍රීපාල සිරිසේන මහතා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15588", "Category": null, "Parent URL": null}