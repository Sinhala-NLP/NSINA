{"Source": "Adaderana", "Timestamp": "January 30, 2018 03:59 pm", "Headline": "අන්ත පරාජය දැකලා රජය වියරු වැටිලා", "News Content": "මැතිවරණයේ දී අන්ත පරාජය දැක වියරු වැටුණු රජය අද වන විට ජනතාවට විරුද්ධව ක්‍රමවේද 2ක් ඉදිරිපත් කර ඇති බව ඒකාබද්ධ විපක්ෂය පවසයි. අද(30) පැවති ඒකාබද්ධ විපක්ෂයේ ආර්ථික පර්යේෂණ ඒකකයේ මාධ්‍ය හමුවට එක්වෙමින් හිටපු පාර්ලිමේන්තු මන්ත්‍රී ජී.එල්.පීරිස් මහතා මේ බව කියා සිටියේය. එක් ක්‍රමවේදයක් ලෙස ජනතාව තර්ජනය කරමින් සිටින බවත් අනෙක් ක්‍රමය ලෙස ජනතාව සම්පූර්ණයෙන් මුලා කරමින් සිටින බවත් ඔහු වැඩිදුරටත් පැවසීය. පොහොට්ටුවට ඡන්දය ලබා දුන්නොත් ඉදිරියේ දී පළාත් පලාන ආයතන සඳහා බෝක්කුවක් සාදා ගැනීමට හෝ මුදල් ලබා නොදෙන බවට ජනාධිපතිවරයා ප්‍රසිද්ධියේ තර්ජනය කරන බවත් පැවසු ජී.එල්.පීරිස් මහතා රජය යනු එතුමාගේ පෞද්ගලික බූදලයක් නොවන බව ද සඳහන් කළේය. කෙසේ වෙතත් අද සිටින ජනාධිපතිවරයා ඇත්ත ද අතීතයේ සිටි ජනාධිපතිවරයා ඇත්ත ද යන්න ජනතාවට ගැටළුවක් වී ඇති බවත් පීරිස් මහතා මෙහිදී සඳහන් කළේය.", "URL": "https://sinhala.adaderana.lk/news.php?nid=83796", "Category": null, "Parent URL": null}