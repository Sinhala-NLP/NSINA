{"Source": "Adaderana", "Timestamp": "May 24, 2019 06:28 am", "Headline": "ඇක්සා ආරක්ෂක ගිවිසුම ගැන අමෙරිකානු තානාපතිනිගෙන් පැහැදිලි කිරීමක්", "News Content": "ශ්‍රී ලංකාව සමග ඇක්සා ආරක්ෂක ගිවිසුමට අමෙරිකාව පිවිසුනේ 2007 වසරේදී බව ශ්‍රී ලංකාවේ අමෙරිකානු තානාපතිනි ඇලෙයිනා බී ටිප්ලිට්ස් මහත්මිය පවසයි. ඇය මේ බව සඳහන් කළේ, ඊයේ(23) මල්වතු අස්ගිරි මහනාහිමිවරුන් බැහැදැකීමෙන් අනතුරුව මාධ්‍යයට අදහස් දක්වමින්ය. ඊයේ මහනුවරට පැමිණි ශ්‍රී ලංකාවේ අමෙරිකානු තානාපතිනී අලෙයිනා බී ටිප්ලිට්ස් මල්වතු - අස්ගිරි පාර්ශ්වයේ මහ නායක හිමිවරුන් බැහැ දුටුවේය. ඉන් අනතුරුව මාධ්‍යවේදීන් නැගූ ප්‍රශ්නවලට පිළිතුරු දුන් මහ කොමසාරිවරියමේ බව පැවසීය. “ඔබ කියන්නේ අපි පැවැති රජය සමගින් අත්සන් කළ දෙමුහුන් සේවා ගිවිසුම සම්බන්ධයෙන් වෙන්න ඕනේ මේ උපක්‍රමික ගිවිසුම මගින් දෙරටේ නෞකා දෙරටේදීම ආරක්ෂා කරගැනීමට එකඟතා ඇතිකරගෙන තිබෙනවා. සෑම අවස්ථාවකදීම පැය ගණනන් කල්ගතවන සාකච්ඡා වාර වළක්වාගැනීමට මෙවැනි ගිවිසුම් සකස්කර ගන්නවා. ඒකාබද්ධ අභ්‍යාස තවදුරටත් කරගෙන යාම මගින් දෙරට අතර ආරක්ෂක සබඳතා ශක්තිමත් කරගැනීමට බලාපොරොත්තු වෙනවා. එහිදී ශ්‍රී ලංකාවේ ස්වෛරීභාවය ආරක්ෂා කරගනිමින් ඊට අයත් සමස්ථ මුහුදු සීමාවේම සංචාරය කිරීමට ඇති අවස්ථාව උදාකරදෙනවා. අපි ගිවිසුම් සම්බන්ධයෙන් හැකිතරම් පාරදෘශ්‍යව කටයුතු කරනවා. “", "URL": "https://sinhala.adaderana.lk/news.php?nid=110556", "Category": null, "Parent URL": null}