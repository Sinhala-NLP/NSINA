{"Source": "Adaderana", "Timestamp": "February 20, 2016 09:23 am", "Headline": " අනතුරින් 2ක් මරුට- 1කට තුවාල", "News Content": "යාපනය - මන්නාරම මාර්ගයේ සිදුවූ රිය අනතුරකින් එක් අයෙකු තුවාල ලබා තවත් පුද්ගලයින් දෙදෙනෙකු මියගොස් තිබේ.මන්නාරම දෙසට ධාවනය වූ යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන අසළ තිබූ ගසක ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ මොවුන් තිදෙනා මන්නාරම රෝහලට ඇතුළත් කිරීමෙන් පසු පැදිකරු හා තවත් අයෙකු මියගොස් තිබේ.මියගොස් ඇත්තේ මන්නාරම උප්පුකුලම් හා අන්තොනිපුරම් ප්‍රදේශ වල පදිංචිව සිටි 30හා 23 හැවිරිදි පුද්ගලයින් දෙදෙනෙකි.තුවාල ලැබූ පුද්ගලයා මන්නාරම රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=57405", "Category": null, "Parent URL": null}