{"Source": "Adaderana", "Timestamp": "April 7, 2013 09:02 am", "Headline": "විද්‍යාපීඨවලට අයඳුම්පත් 37,500ක් ", "News Content": "විද්‍යාපීඨ සදහා නවක සිසුන් ඇතුළත් කරගැනීම ජූනි මාසයට පෙර සිදුකරන බව අධ්‍යාපන අමාත්‍යාංශය පවසයි. අධ්‍යයන පොදුසහතික පත්‍ර උසස් පෙළ ප්‍රතිඵල මත සිසුන් බඳවාගැනීම සිදුකෙරෙයි. ඒ සඳහා අයඳුම්පත් 37,500ක් පමණ ලැබී ඇති බව අමාත්‍යාංශය පවසයි. සම්මුඛ පරීක්ෂණයකින් අනතුරුව සිසුන් 3400ක් තෝරාගැනීමට නියමිතය. දිවයින පුරා පිහිටි විද්‍යාපීඨ 18ක් සඳහා එම සිසුන් තෝරා ගනු ඇති අතර ඔවුන්ට වසර තුනක පුහුණුවක් හිමිවේ.", "URL": "https://sinhala.adaderana.lk/news.php?nid=33069", "Category": null, "Parent URL": null}