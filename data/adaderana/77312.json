{"Source": "Adaderana", "Timestamp": "September 9, 2017 08:46 am", "Headline": "රාජ්‍ය නිලධාරීන් අපහසුතාවයන්ට පත්වෙනවා", "News Content": "රාජ්‍ය නායකයින් හා මැති ඇමතිවරුන් යටතේ කටයුතු කිරීමේදී රාජ්‍ය නිලධාරීන් නිරන්තරයෙන් විවිධ අපහසුතාවයන්ට පත් වන බව ඩිලාන් පෙරේරා රාජ්‍ය අමාත්‍යවරයා පවසයි. ලලිත් වීරතුංග හා අනූෂ පැල්පිට යන හිටපු රාජ්‍ය නිලධාරීන් පත්ව ඇති තත්වය සම්බන්ධයෙන් තමන් දැඩි කණගාටුවට පත්වන බව ඔහු පැවසුවේය. ඔවුන් ඉතා අවංකව සිට රාජකාරී කටයුතු සිදුකළ බව බදුල්ල ප්‍රදේශයේ පැවති ජන හමුවක් අමතමින් ඩිලාන් පෙරේරා රාජ්‍ය අමාත්‍යවරයා වැඩි දුරටත් කියා සිටියේය.", "URL": "https://sinhala.adaderana.lk/news.php?nid=77312", "Category": null, "Parent URL": null}