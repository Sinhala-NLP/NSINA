{"Source": "Adaderana", "Timestamp": "March 16, 2015 06:07 am", "Headline": "බීමතින් ඇවිත් අම්මාට පිහියෙන් ඇනලා", "News Content": "බීමතින් පැමිණ තම මවට පිහියකින් ඇන තුවාල සිදු කළ බව කියන සැකකරුවෙකු අත්අඩංගුවට ගෙන ඇති බව වනාතවිල්ලුව පොලීසිය කියයි.ඊයේ (15)වනාතවිල්ලුව පොල්වත්ත අවතැන් කඳවුරේදී මෙම සිද්ධිය සිදුවී තිබේ.තුවාල ලබා ඇති වනාතවිල්ලුව - ස්මායිල්පුරම් පදිංචි මැටිල්ඩා ප්‍රනාන්දු (අවු:50) යන කාන්තාව පුත්තලම මූලික රෝහලටඇතුළත් කර ඇති බව අද දෙරණ වාර්තාකරු පවසයි.සිද්ධිය සම්බන්ධයෙන් අත්අඩංගුවට ගෙන ඇත්තේ රෝහල් ගත කර ඇති කාන්තාවගේ දරුවෙකු වන අතර ඔහු 35 හැවිරිදි අයෙකි.බීමතින් පැමිණ ඇති සැකකරු තම බිරිඳ සමග ඇති කරගත් ගැටුම සමථයකට පත් කිරීම සඳහා මව මැදිහත් වූ විට පිහි ඇනුම සිදුවී ඇති බව පොලීසිය කියයි.අත්අඩංගුවට ගෙන ඇති සැකකරු පුත්තලම දිසා අධිකරණයට ඉදිරිපත් කිරීමට නියමිතය.වනාතවිල්ලුව පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=49989", "Category": null, "Parent URL": null}