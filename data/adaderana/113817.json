{"Source": "Adaderana", "Timestamp": "July 10, 2019 02:29 pm", "Headline": "දයාසිරි විශේෂ කාරක සභාව හමුවේ සාක්ෂි දීම අරඹයි", "News Content": "ශ්‍රී ලංකා නිදහස් පක්ෂ මහ ලේකම් දයාසිරි ජයසේකර මන්ත්‍රීවරයා පාස්කු ඉරුදින ප්‍රහාරය පිළිබඳ සෙවීමේ පාර්ලිමේන්තු විශේෂ කාරක සභාව හමුවේ මේ වන විට සාක්ෂි ලබාදෙමින් සිටියි. විශේෂ කාරක සභාව අද(10) පස්වරු 02.00 ට පමණ ආරම්භ වුණි. ඒ අනුව මේ වන විට කාරක සභාවේ සාමාජිකයින් විසින් මන්ත්‍රීවරයාගෙන් ප්‍රශ්න කිරීම් සිදුකරන අතර දෙරණ 360 වැඩසටහනට එක්වෙමින් දයාසිරි ජයසේකර මන්ත්‍රීවරයා සිදුකළ ප්‍රකාශයක් පිළිබඳව කාරක සභාවේ වැඩි අවධානයක් යොමුව තිබේ. කොළඹ ටාජ් සමුද්‍රා හෝටලයේ බෝම්බ පිපිරීමක් සිදු නොවීමට කිසියම් කාරණයක් හේතුවූ බව මන්ත්‍රීවරයා 360 වැඩසටහනේදී සදහන් කර තිබුණි.", "URL": "https://sinhala.adaderana.lk/news.php?nid=113817", "Category": null, "Parent URL": null}