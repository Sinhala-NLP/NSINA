{"Source": "Adaderana", "Timestamp": "August 30, 2014 02:31 pm", "Headline": "  වන අලි ප්‍රහාරයකින් කතක් මරුට ", "News Content": "විල්ගමුව, හඳුන්ගමුව ප්‍රදේශයේ දි වන අලි ප්‍රහාරයකට ලක්ව කාන්තාවක මියගොස් තිබේ. අදාළ කාන්තාව සිය සහෝදරියගේ නිවසට යමින් සිටින අවස්ථාවේදි වන අලි ප්‍රහාරයට ලක්ව ඇති බව සඳහන් වෙයි. පහර කෑමට ලක් වු කාන්තාව හඳුන්ගමුව රෝහලට ඇතුළත් කිරීමෙන් අනතුරුව මියගොස් ඇති බව පොලිසිය සඳහන් කළේය. මියගොස් ඇත්තේ 52 හැවිරිදි කාන්තාවකි. මළ සිරුර හඳුන්ගමුව රෝහලේ තැන්පත් කර ඇති අතර සිද්ධිය සම්බන්ධයෙන් විල්ගමුව පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=45713", "Category": null, "Parent URL": null}