{"Source": "Adaderana", "Timestamp": "November 29, 2013 12:37 pm", "Headline": "කච්චතිව් අයිතිය කාටද? - ඉන්දීය මධ්‍යම රජයට සති 4ක කාලයක්", "News Content": "කච්චතිව් දූපත පවරාගන්නා ලෙස ඉල්ලමින් ඉන්දීය ඩී.එම්.කේ. පක්ෂ නායක එම්. කරුණානිධි විසින් ඉදිරිපත් කර තිබූ පෙත්සමක් සලකා බැලූ ඉන්දීය මහාධිකරණය ඊට ප්‍රතිචාර දැක්වීම සඳහා එරට මධ්‍යම රජයට සති 4ක කාලයක් ලබාදී තිබේ. අදාළ පෙත්සම ‍පසුගිය මැයි මස 10 වැනිදා ඉදිරිපත් කර තිබුණි. එහිදී ඊට ප්‍රතිචාර දැක්වීමට කාලය අවශ්‍ය බව ඉන්දීය මධ්‍යම රජය විසින් පවසා තිබිණ. කෙසේ වෙතත් අද ‍එම පෙත්සම යළි සලකා බැලීමෙන් පසු ඒ සඳහා ප්‍රතිචාර දැක්වීමට ඉන්දීය මධ්‍යම රජයට සති 4ක් ලබාදෙන බව එරට මහාධිකරණය ප්‍රකාශ කර තිබේ.", "URL": "https://sinhala.adaderana.lk/news.php?nid=39186", "Category": null, "Parent URL": null}