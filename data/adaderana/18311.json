{"Source": "Adaderana", "Timestamp": "August 26, 2011 08:56 am", "Headline": "ත්‍රෛභාෂාවෙන් වැඩ කළ හැකි ආයතන සඳහා ප්‍රමිති සහතිකයක්", "News Content": "ද්වී භාෂා ‍හෝ ත්‍රෛභාෂාවෙන් කටයුතු සිදුකළ හැකි රාජ්‍ය හා පෞද්ගලික ආයතන සඳහා ප්‍රමිති සහතිකයක් සමග ලාංඡනයක් හඳුන්වාදීමට තීරණය කර තිබේ. සියලු ශ්‍රි ලාංකිකයන්ට තම මව් භාෂාවෙන් ඕනෑම රාජ්‍ය හෝ පෞද්ගලික ආයතනයකින් තම අවශ්‍යතා ඉටු කරගත හැකි පරිසරයක් ගොඩනැගීමේ වැඩපිළි‍වෙළ යටතේ මෙය ක්‍රියාත්මක කරන බව ජාතික භාෂා හා සමාජ ඒකාබද්ධතා අමාත්‍යාංශය පවසයි. මේ අතර දැයට කිරුළ ජාතික වැඩසටහනට ‍පූර්ව ගාමීව භාෂා ප්‍රවීණතාවන් ලබාගැනීම සඳහා රජයේ නිලධාරීන් වෙනුවෙන් වැඩසටහන් රැසක් මේ වන විට ක්‍රියාත්මක වන බව අමාත්‍යාංශය සඳහන් කරයි. පසුගිය 17 වැනිදා ආරම්භ වූ එම වැඩසටහන නොවැම්බර් මස 30 වැනි දින දක්වා පැවැත්වීමට නියමිතය.", "URL": "https://sinhala.adaderana.lk/news.php?nid=18311", "Category": null, "Parent URL": null}