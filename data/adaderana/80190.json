{"Source": "Adaderana", "Timestamp": "November 19, 2017 03:52 pm", "Headline": "ගෞතම බුදුන් වහන්සේගේ ධාතූන් තැන්පත් කර ඇති මංජුසාවක් මතුවෙයි", "News Content": "ගෞතම බුදුන් වහන්සේගේ ශී‍්‍ර දේහයේ ධාතූන් බවට සඳහන් වන අස්ථි තැන්පත් කර ඇති මංජුසාවක් චීනයේ ජින්චුවාන් ප‍්‍රාන්තයේ, මංජුසිරි විහාරස්ථානයෙන් හමු වී ඇති බව විදෙස් මාධ්‍ය වාර්තා කර තිබිණි. පිඟන් මැටිවලින් නිපදවා ඇති මෙම මංජුසාව කි‍්‍ර.ව. 1013 ජුනි 22 වැනි දින පොළොව අභ්‍යන්තරයේ තැන්පත් කළ බවත්, එහි බහා තිබෙන ධාතූන් ගෞතම බුදුන් වහන්සේට අයත් බවත් ලියන ලද ශිලා ලේඛණයක් සහ අඩි 6.6ක් පමණ උසැති බුදු පිළිම වහන්සේලා 260ක් පමණ මෙම ස්ථානයෙන් හමුවී තිබේ. එම ශිලා ලේඛනයේ දැක්වෙන කරුණු අනුව චීනයේ ධර්ම ප‍්‍රචාරයේ යෙදුණු යුන්ජියාං හා ෂිමින් නැමැති බෞද්ධ භික්ෂූන් වහන්සේලා දෙනමක් විසින දශක දෙකක් පමණ කාලයක් තිස්සේ විවිධ පළාත්වල විසිරී තිබුණු ගෞතම බුදුන්ගේ ධාතූන් එකතු කර ඇති අතර එසේ එකතු කර ගන්නා ලද ධාතූන් වහන්සේලා 2000ක් පමණ එම ස්ථානයේ වළලන ලද බව අණාවරණය වී ඇත. 2012 වසරේදී දී ජින්චුවාන් ප‍්‍රාන්තයේ මංජුසිරි විහාරස්ථානය අසල මාර්ගයේ අලූත්වැඩියාව සඳහා සිදුකරන ලද කැණීම්වලදී මෙම මංජුසාව සහ ශිලාලේඛණය හමුවී තිබේ. කෙසේ වෙතත් පුරා විද්‍යාඥයන් විසින් මෙම ධාතූන් ගෞතම බුදුන් වහන්සේගේ බවට තවම තහවුරු කර නොමැත.", "URL": "https://sinhala.adaderana.lk/news.php?nid=80190", "Category": null, "Parent URL": null}