{"Source": "Adaderana", "Timestamp": "April 17, 2013 08:47 am", "Headline": "තේ වගාව අනතුරේ?", "News Content": "ශ්‍රී ලංකාවේ ප්‍රධානතම අපනයන බෝගය වන තේ කර්මාන්තය මෑත කාලීනව අභියෝග රැසකට මුහුණ දී තිබේ. බ්‍රිතාන්‍ය යටත් විජිතයේ දී එනම් මීට වසර 146කට පමණ පෙර මෙරටට හඳුන්වා දුන් තේ වගාව රටේ විශාල ප්‍රදේශයක පැතිර ගොස් ඇති අතර එමගින් සිය ජීවිකාව කරගෙන යන සංඛ්‍යාව මිලියන ගණනකි. ශ්‍රී ලංකාවේ තේ සඳහා ලෝකයේ ඉහළ වටිනාකමක් සහ කීර්තියක් අත්කරගෙන තිබුණත්, දැන් දැන් එම තත්ත්වය වෙනස් වෙමින් පවතියි. ඒ සඳහා හේතු රැසක් බලපා ඇති අතර රජයේ මැදිහත් වීම ක්‍රමයෙන් ඉවත් වීම ද ප්‍රධාන හේතුවකි. මුල්ම තේ පැළය රෝපණය කළ මහනුවර, ලූල්කඳුර වතුයාය ඇතුළු වතු කිහිපයක පවතින තත්ත්වය පිළිබඳ අද දෙරණ විමසීමක් කළ අතර ජනතා වතු සංවර්ධන මණ්ඩලය යටතේ පවත්වාගෙන යන එම තේ වගාවෙන් නිසි ඵළදාවක් නොලැබෙන බව කම්කරුවන් පැවසීය.", "URL": "https://sinhala.adaderana.lk/news.php?nid=33327", "Category": null, "Parent URL": null}