{"Source": "Adaderana", "Timestamp": "February 20, 2011 09:38 am", "Headline": "2011 ලෝක කුසලානයට කෙන්යාව පිතිහරඹයට පණපොවයි", "News Content": "2011 ලෝක කුසලාන තරගාවලියේ කෙන්යාව හා නවසීලන්තය අතර තරගය ඉන්දියාවේ චෙන්නායි හී දී පෙරවරු 9.30ට ආරම්භ වූ අතර එහිදී කාසියේ වාසිය දිනාගනු ලැබුවේ කෙන්යානු කණ්ඩායමේ නායක ජිමී කැමෙන්ඩේ විසිනි. ඒ අනුව ඔවුන් ප්‍රථමයෙන් පන්දුවට පහර දෙන්නට තීරණය කරන ලදී. මෙම තරගයේ තොරතුරු සජීවීව එෆ්.එම් දෙරණ ඔස්සේ ඔබට සවන් දිය හැකියි. මේ අතර ලෝක කුසලාන තරගාවලියේ ශ්‍රී ලංකාව සහභාගී වන ප්‍රථම තරගය අද පස්වරුවේ කැනඩාව සමඟ හම්බන්තොට මහින්ද රාජපක්ෂ අන්තර්ජාතික ක්‍රිකට් ක්‍රීඩාංගණයේ දී ආරම්භ වනු ඇත. එම තොරතුරු ද සජීවීව එෆ්.එම් දෙරණ ඔස්සේ ගෙන ඒමට සියලු කටයුතු සූදානම් කර තිබේ.", "URL": "https://sinhala.adaderana.lk/news.php?nid=14341", "Category": null, "Parent URL": null}