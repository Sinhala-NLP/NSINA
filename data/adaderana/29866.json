{"Source": "Adaderana", "Timestamp": "December 11, 2012 10:06 am", "Headline": "එජාප කෘත්‍යාධිකාරී මණ්ඩලය හෙට රැස්වෙයි", "News Content": "එක්සත් ජාතික පක්ෂයේ කෘත්‍යාධිකාරී මණ්ඩල රැස්වීමක් හෙට (12) පැවැත්වීමට නියමිතව තිබේ. එක්සත් ජාතික පක්ෂයේ 54 වැනි මහ සමුළුවෙන් අනතුරුව පක්ෂ කෘත්‍යාධිකාරි මණ්ඩලය රැස්වන ප්‍රථම අවස්ථාව මෙයයි. හෙට පෙරවරුවේ පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් සිරිකොත පක්ෂ මූලස්ථානයේ දී කෘත්‍යාධිකාරී මණ්ඩලය රැස්වීමට නියමිත බව එම පක්ෂයේ ප්‍රකාශකයෙකු පැවසුවේය. මෙහිදි පක්ෂයේ නව නිලධාරී මණ්ඩලය පත්කිරීමට නියමිතව තිබේ. එහිදි පක්ෂයේ නියෝජ්‍ය නායක, උප නායක, ජාතික සංවිධායක සහ සභාපති යන ධුර සඳහා නම් යෝජනා කිරීමට නියමිත බව වාර්තා වේ. පක්ෂ නායක රනිල් වික්‍රමසිංහ මහතා විසින් අදාළ නම් යෝජනා කිරීමට නියමිත අතර ඊට කෘත්‍යාධිකාරී මණ්ඩලයේ අනුමැතිය ලබාගත යුතුය.", "URL": "https://sinhala.adaderana.lk/news.php?nid=29866", "Category": null, "Parent URL": null}