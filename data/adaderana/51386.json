{"Source": "Adaderana", "Timestamp": "May 17, 2015 11:22 am", "Headline": "ඊජිප්තුවේ විනිසුරුවරුන් තිදෙනෙක් වෙඩි තබා ඝාතනය කරයි ", "News Content": "ඊජිප්තුවේ විනිසුරුවරුන් තිදෙනෙකු වෙඩි තබා ඝාතනය කර තිබේ.එරට හිටපු ජනාධිපති මොහොමඩ් මුරුසි හට මරණ දඬුවම් නියම කර පැය දෙකකට පසුව අදාළ වෙඩි තැබීම සිදුකර ඇති බව විදෙස් මාධ්‍ය වාර්තා කළේය. ඊජිප්තුවේ අල් අයිරිෂ් නගරයේ දී විනිසුරුවරුන් රැගත් මෝටර් රථයක් ඉලක්ක කර තුවක්කුකරුවන් පිරිසක් වෙඩි ප්‍රහාරය එල්ල කර තිබේ. ප්‍රහාරයෙන් තවත් විනිසුරුවරුන් තිදෙනෙකු බරපතළ තුවාල ලබා ඇති බව වාර්තා වෙයි.ප්‍රහාරයේ වගකීම මෙතෙක් කිසිවෙකුත් භාරගෙන නොමැති අතර ඉස්ලාමීය සටන්කාමී කණ්ඩායමක් ප්‍රහාරය එල්ල කරන්නට ඇති බවට සැල පල කරයි.අදාළ වෙඩි තැබීමෙන් අනතුරුව විනිසුරුවරුන්ගේ ආරක්ෂාව දැඩි කරන ලෙසට ඊජිප්තු ජනාධිපති අබ්දුල් ෆටා අල් සිසි ආරක්ෂක අංශ වෙත නියෝග කර තිබේ.", "URL": "https://sinhala.adaderana.lk/news.php?nid=51386", "Category": null, "Parent URL": null}