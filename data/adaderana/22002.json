{"Source": "Adaderana", "Timestamp": "February 10, 2012 10:00 am", "Headline": "සිරිකොත ප්‍රතිසංස්කරණයට ලක්ෂ 70 ක් එකතු වෙයි", "News Content": "සිරිකොත පක්ෂ මූලස්ථානයේ ප්‍රතිසංස්කරණ කටයුතු සඳහා මේ වන විට රුපියල් ලක්ෂ 70 ට ආසන්න මුදලක් එක්රැස්ව ඇති බව එක්සත් ජාතික පක්ෂය පවසයි. පාක්ෂිකයින්ට අයත් පක්ෂ මූලස්ථානය ඔවුන්ගේම ධෛර්යයෙන් ගොඩනැගීම මෙම වැඩපිළිවෙළේ අරමුණ බව එම පක්ෂයේ සභාපති ගාමිණී ජයවික්‍රම පෙරේරා මහතා සඳහන් කළේය. මේ වන විට පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් ආධාර එක්රැස් කිරීම සඳහා දිවයිනේ ප්‍රදේශ රැසකට ‍ගොස් ඇති බව ඔහු පැවසුවාවේය. මීට අමතරව මාර්තු මාසය වන විට උතුරු නැගෙනහිර පළාත්වලට ද ආධාර එක්රැස් කිරීම සඳහා යාමට බලාපොරොත්තු වන බව ද ගාමිණී ජයවික්‍රම පෙරේරා මහතා පෙන්වාදුන්නේය.", "URL": "https://sinhala.adaderana.lk/news.php?nid=22002", "Category": null, "Parent URL": null}