{"Source": "Adaderana", "Timestamp": "December 23, 2018 02:30 pm", "Headline": "පිලැන්ඩර් වෙනුවට පීටර්සන් කැඳවයි", "News Content": "පාකිස්ථානය සමඟ පැවැත්වෙන පළමු ටෙස්ට් තරගය සඳහා දකුණු අප්‍රිකානු කණ්ඩායම වෙනුවෙන් වේග පන්දු යවන ක්‍රීඩක ඩේන් පීටර්සන් කැඳවා තිබේ. දකුණු අප්‍රිකානු ක්‍රිකට් ආයතනය පවසන්නේ වර්නන් පිලැන්ඩර් ආබාධයකට ලක්වීම හේතුවෙන් මෙම කැඳවීම සිදුකර ඇති බවයි. ඩේල් ස්ටෙයින්, කගිසෝ රබාඩා සහ ඩ්වේන් ඔලිවර් දකුණු අප්‍රිකානු කණ්ඩායම වෙනුවෙන් වේග පන්දු යවන්නන් ලෙස කැඳවා තිබේ. නමුත් ඔවුන් කැඳවා ඇත්තේ පසුගිය වසරේ බංග්ලාදේශ කණ්ඩායමට එරෙහිව පැවති ටෙස්ට් තරගාවලිය සඳහා සහභාගී වීමෙන් පසුවයි. දකුණු අප්‍රිකාව සහ පාකිස්ථානය අතර පළමු ටෙස්ට් තරගය බොක්සිං දිනය හෙවත් නත්තල් දිනයට පසුදින දකුණු අප්‍රිකාවේ සෙන්චූරියන්හිදී ආරම්භ වෙයි.", "URL": "https://sinhala.adaderana.lk/news.php?nid=101190", "Category": null, "Parent URL": null}