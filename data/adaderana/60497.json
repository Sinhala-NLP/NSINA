{"Source": "Adaderana", "Timestamp": "May 26, 2016 10:04 am", "Headline": "වත්මන් කෝප් කමිටුවේ පළමු වාර්තාව ලබන මාසේ එයි", "News Content": "පොදු ව්‍යවසාය පිළිබද පාර්ලිමේන්තු කාරක සභාව හෙවත් කෝප් කමිටුව විසින් ලබන මාසය තුළ පාර්ලිමේන්තුවට වාර්තාවක් ඉදිරිපත් කිරීමට නියමිතව තිබේ. කොප් කමිටුවේ සභාපති පාර්ලිමේන්තු මන්ත්‍රී සුනිල් හඳුන්නෙති මහතා කියා සිටියේ එම වාර්තාව සකස් කිරිමේ කටයුතු මේ වන විට සිදුකෙරෙමින් පවතින බවයි. ආයතන 26ක් පිළිබඳව සිදුකරන ලද විමර්ශන කටයුතුවලට අදාළව මෙම වාර්තාව මගින් පාර්ලිමේන්තුවට තොරතුරු ඉදිරිපත් කිරීමට නියමිතය. විදුලිබල, ඛනිජ තෙල්, මහබැංකුව ඇතුළු ආයතන 26ක මූල්‍ය කටයුතු සම්බන්ධයෙන් සිදුව ඇති අක්‍රමිකතා පිළිබඳව කෝප් කමිටුව විසින් අනාවරණය කරගෙන තිබේ. වත්මන් කෝප් කමිටුවේ පළමු වාර්තාව මෙය බව සුනිල් හඳුන්නෙත්ති මන්ත්‍රීවරයා සඳහන් කරයි.", "URL": "https://sinhala.adaderana.lk/news.php?nid=60497", "Category": null, "Parent URL": null}