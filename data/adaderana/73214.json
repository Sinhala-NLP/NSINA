{"Source": "Adaderana", "Timestamp": "May 16, 2017 12:49 pm", "Headline": "සිංහල-දෙමළ-මුස්ලිම් අන්තවාදින්ට ඉඩක් නෑ ", "News Content": "සිංහල, දෙමළ හෝ මුස්ලිම් කිසිදු අන්තවාදී පුද්ගලයෙකුට මෛත්‍රී පාලනය තුළ ඉඩක් නොමැති බව මුදල් අමාත්‍ය රවී කරුණානායක මහතා පවසයි. අද (16) උදෑසන කොටහේන කැතිඩ්‍රල් (පිරිමි) විද්‍යාලයේ තෙමහල් ගොඩනැඟිල්ලක් සඳහා මුල් ගල තැබීමේ උත්සවයට සහභාගී වීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව කියා සිටියේ ය. පසුගිය දා ශිවාජිලිංගම් මහතා විසින් මැයි 18 වන දා උතුරේ මිය ගිය දෙමළ ජනතාව වෙනුවෙන් අනුස්මරණ දිනයක් පවත්වන බව පැවසීම කිසි සේත් අනුමත නොකරන බවත් එක් පුද්ගලයෙක් ප්‍රකාශ කළ මෙවැනි අන්තවාදී කථා පිළිනොගන්නා ලෙසත් රවී කරුණානායක මහතා ජනතාවගෙන් ඉල්ලීමක් කළේය. රට ගොඩනැඟීමේ අරමුණින් සියලු දෙනා සමඟ මිත්‍රශීලිව වත්මන් ආණ්ඩුව ක්‍රියා කරන බවත් සමඟිය ඇති කිරීම ආණ්ඩුවේ ප්‍රධාන අරමුණ බවත් ඔහු මෙහිදි වැඩි දුරටත් පැවසීය.", "URL": "https://sinhala.adaderana.lk/news.php?nid=73214", "Category": null, "Parent URL": null}