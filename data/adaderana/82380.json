{"Source": "Adaderana", "Timestamp": "January 2, 2018 10:01 am", "Headline": " වේගය මරුවා කැඳවයි-ජීවිතයක් මහ මඟ නවතී", "News Content": "රත්මලාන - නුගේගොඩ මාර්ගයේ පැපිලියාන ප්‍රදේශයේ දී සිදුවු අනතුරකින් යතුරුපැදිකරුවෙකු මියගොස් තිබේ. යතරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන ගේට්ටුවක ගැටී අනතුර සිදුව ඇති බව පොලීසිය සඳහන් කළේය. ඊයේ අලුත් අවුරුද්ද නිමිත්තෙන් යහළුවන් හත්දෙනෙකු සමඟ කැළණි විහාරය වැඳ නැවත පැමිණෙමින් සිටියදී මෙම අනතුර සිදු වී ඇති අතර යතුරු පැදිය පැදවූ පුද්ගලයා ෆුල් ෆේස් හෙල්මටයක් පැලඳ සිට ඇති අතර එහෙත් ඔහුගේ හිසට සහ බෙල්ලට බරපතල හානි වී තිබේ. අනතුරෙන් බරපතළ තුවාල ලැබු පැදිකරු කළුබෝවිල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ දෙහිවල ප්‍රදේශයේ පදිංචිව සිටි 21 හැවිරිදි තරුණයෙකි. අනතුර සම්බන්ධයෙන් බොරලැස්ගමුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=82380", "Category": null, "Parent URL": null}