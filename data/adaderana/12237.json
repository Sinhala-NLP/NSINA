{"Source": "Adaderana", "Timestamp": "November 18, 2010 01:04 pm", "Headline": "රටේ ස්වර්ණමය යුගය දැන් එළඹිලා ", "News Content": "ඉතිහාසයේ ස්වර්ණමය යුගය වර්තමානයේ එළඹ ඇති බව අග්‍රාමාත්‍ය දි. මු. ජයරත්න මහතා පවසයි. මෙරට ඉතිහාසයේ වැඩිම සංවර්ධන කාර්යයන් ප්‍රමාණයක් සිදුවෙන අවස්ථාව මෙය බව ඔහු සඳහන් කරයි. අභිනව මහින්ද රාජපක්ෂ වරාය විවෘත කිරීම වෙනුවෙන් අද(18) පෙරවරුවේ පැවති උත්සවයට එක්වෙමින් අග්‍රාමාත්‍ය දි මු ජයරත්න මහතා මේ අදහස් පළ කළේය. ශ්‍රේෂ්ඨ ඉතිහාසයක් අපට පැවති නමුත් ආර්ථික හා සමාජයීය වශයෙන් මේ භූමියෙහි සුළු කාලයක් තුළ මෙවැනි වැඩ පිළිවෙළක් ක්‍රියාත්මක කළ බව කිසිවකුට හෝ ඉතිහාසයෙන් පෙන්නුම් කළ නොහැකි බව එහිදී ඔහු අවධාරණය කළේය.", "URL": "https://sinhala.adaderana.lk/news.php?nid=12237", "Category": null, "Parent URL": null}