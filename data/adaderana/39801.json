{"Source": "Adaderana", "Timestamp": "December 23, 2013 12:23 pm", "Headline": "පළාත් පාලන ආයතන 3ට නව සභාපතිවරු", "News Content": "2014 වසර සඳහා වන අයවැය ලේඛන පරාජයට පත් වු පළාත් පාලන ආයතන තුනක් සඳහා නව සභාපතිවරුන් තිදෙනෙකු නම් කර තිබේ. ඒ අනුව නව සභාපතිවරුන්ගේ නම් මැතිවරණ දෙපාර්තමේන්තුවට අද(23) දිනයේ යොමු කරන බව එක්සත් ජනතා නිදහස් සන්ධාන මහ ලේකම් අමාත්‍ය සුසිල් ප්‍රේමජයන්ත් මහතා ප්‍රකාශ කළේය. අයවැය පරාජයට පත් වු සෙසු පළාත් පාලන ආයතන වලට අදාළව ඉදිරියේදි සභාපතිවරුන් පත් කිරීම් සිදු කිරීමට නියමිතය. මේ අතර අයවැය පරාජයට පත් කිරීමට ඡන්දය භාවිත කළ සන්ධාන මහජන නියෝජිතයින්ට නිදහසට කරුණු දක්වන ලෙස ලිපි යොමු කිරීමට පක්ෂ මූලස්ථානය තීරණය කර තිබේ. මේ අතර අද(23) පැවති බෝපේ පෝද්දල ප්‍රා දේශිය සභාවේ අයවැය වැඩි ඡන්ද 3කින් සම්මත වී තිබේ. එක්සත් ජනතා නිදහස් සන්ධාන පාලනය යටතේ පවතින එම ප්‍රාදේශීය සභාවේ අයවැය දෙවන වර කියවිමේ ඡන්ද විමසීමේ දි ඊට පක්ෂව ඡන්ද 6ක් සහ විරුද්ධව ඡන්ද 3ක් ලැබි තිබේ.", "URL": "https://sinhala.adaderana.lk/news.php?nid=39801", "Category": null, "Parent URL": null}