{"Source": "Adaderana", "Timestamp": "May 7, 2019 06:01 pm", "Headline": "සංචාරක කේෂ්ත්‍රයේ  VAT බද්ද සියයට 5කින් පහලට", "News Content": "සංචාරක කර්මාන්තයේ නිරත හෝටල් සහ සංචාර මෙහෙයුම්කරුවන් (Tour operators) සඳහා අයකරනු ලබන වැට් බද්ද 5% දක්වා අඩු කරනු ලබන බව මුදල් රාජ්‍ය අමාත්‍ය ඉරාන් වික්‍රමරත්න මහතා පවසයි. අද(07) කොළඹ පැවති මාධ්‍ය හමුවකට එක්වෙමින් ඔහු මේ බව පැවසීය. එය 2019 අප්‍රේල් මස සිට 2020 මාර්තු මාසය දක්වා මෙය බලපැවැත් වෙන බව ද අමාත්‍යවරයා සඳහන් කළේය. එයින් ව්‍යපාරිකයන්ට දීර්ඝ කාලීනව කල්පනා කර තීරණ ගැනීම පහසු වීම සඳහා මෙම තීරණය ගනු ලැබු බව ද අමාත්‍යවරයා කියා සිටියේය. සංචාරක ව්‍යාපාරය අද වෙන විට වෙනස්ව ඇති බවත්, සියලූම විශාල ව්‍යාපාරිකයාගේ සිට කුඩා ව්‍යාපාරිකයා දක්වා ව්‍යාපාරයේ පිරිවැටුප අනුව ණය දීමේ යෝජනා ක්‍රම 3ක් ද අනුමත කරන බව අමාත්‍යවරයා මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=109473", "Category": null, "Parent URL": null}