{"Source": "Adaderana", "Timestamp": "March 13, 2012 09:14 am", "Headline": "ආසියානු කුසලාන ශ්‍රී ලංකා - ඉන්දියා තරගය අදයි", "News Content": "ආසියානු කුසලාන එක්දින ක්‍රිකට් තරගාවලියේ ශ්‍රී ලංකාව සහ ඉන්දියාව අතර තරගය අද(13) බංග්ලාදේශයේ ඩකාහිදී ආරම්භ වේ. ශ්‍රී ලංකා වේලාවෙන් පස්වරු 1.30ට තරගය ආරම්භවීමට නියමිතය. සී.බී.කුසලාන තරගාවලියෙන් අනතුරුව ශ්‍රී ලංකාව සහ ඉන්දියාව සහභාගී වන පළමු එක්දින තරගය ද මෙය වේ. ශ්‍රී ලංකාව සහ ඉන්දියාව, බංග්ලාදේශයේ දී එක්දින තරග 06 ට මුහුණ දී ඇති අතර එහි තරග 04 ක ජය හිමිකරගැනීමට ශ්‍රී ලංකා කණ්ඩායම සමත්ව තිබේ. අද තරගය සඳහා ශ්‍රී ලංකා කණ්ඩායමට සී.කුගේ ප්‍රසන්න සහභාගි වීමට නියමිතව ඇති බව වාර්තා වේ. තරගාවලියේ පළමු තරගය ලෙස පැවති පකිස්ථානය හා බංග්ලාදේශය අතර තරගය ලකුණු 21 න් ජයගැනීමට පකිස්ථානු කණ්ඩායම සමත් විය.", "URL": "https://sinhala.adaderana.lk/news.php?nid=22759", "Category": null, "Parent URL": null}