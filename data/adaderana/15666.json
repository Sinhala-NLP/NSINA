{"Source": "Adaderana", "Timestamp": "April 24, 2011 09:25 am", "Headline": "අධ්‍යයන කාලයේ ළමුන්ට පාසල් වෑන් බෑ", "News Content": "අධ්‍යයන කටයුතු සිදුකරන කාලයේ දී පාසල් ළමුන් ප්‍රවාහනය කරන වාහන තුළ ළමුන් තබාගැනීම තහනම් බව ජාතික ළමා රක්ෂණ අධිකාරිය පවසයි. පාසල් ළමුන් ප්‍රවාහනය කරන ඇතැම් රථවාහන තුළ දී ළමුන් විවිධ අපයෝජනයන්ට ලක්වන බවට තොරතුරු ලැබී ඇති බව ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය ප්‍රකාශ කළාය. මේ හේතුවෙන් අධ්‍යයන කටයුතු සිදුවන කාලයේ දී කිසිදු පාසල් සිසුවෙකු එම රථවාහන වල තබා ගැනීම දඩුවම් ලැබිය හැකි වරදක් බව අනෝමා දිසානායක මහත්මිය සඳහන් කළාය. මේ වසරේ දෙවන පාසල් වාරය ආරම්භ වන හෙට දිනයේ සිට ජාතික ළමාරක්ෂණ අධිකාරියේ නිලධාරීන් දිවයින පුරා මේ සම්බන්ධයෙන් සෝදිසි කිරීමේ කටයුතුවල නිරතවන බවද ඇය වැඩිදුරටත් ප්‍රකාශ කළාය.", "URL": "https://sinhala.adaderana.lk/news.php?nid=15666", "Category": null, "Parent URL": null}