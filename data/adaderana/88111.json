{"Source": "Adaderana", "Timestamp": "April 27, 2018 07:16 am", "Headline": "   වසර 65කට පසු උතුරු-දකුණු  නායකයින් යුධ මුක්ත කලාපයේදී මුණගැසෙයි", "News Content": "උතුරු කොරියානු නායක කිම් ජොං අන් දකුණු කොරියානු දේශසීමා හරහා එරටට පිවිස තිබේ. ඒ උතුරු කොරියානු නායක කිම් ජොං අන් සහ දකුණු කොරියානු ජනාධිපති මූන් ජායි ඉන් අතර ඓතිහාසික හමුව අද (27) උදෑසන දෙරට අතර යුද මුක්ත කලාපයේ පිහිටි ගම්මානයකදී පැවැත්වීමට නියමිතය. ----------------------------------------------------------------------------------------------------- උතුරු සහ දකුණු කොරියානු නායකයින් දෙදෙනා මේ වන විට සාකච්ඡා ආරම්භ කර තිබේ. උතුරු කොරියාවේ න්යිෂ්ටික වැඩපිළිවෙළ ඇතුළු කරුණු කිහිපයක් සම්බන්ධයෙන් උතුරු කොරියානු නායක කිම් ජොන් අන් සහ දකුණු කොරියානු නායක මූන් ජායි ඉන් අතර එම සාකච්ඡා පැවැත්වෙයි. කොරියානු යුද්ධය අවසන් වී වසර 65කට පසු උතුරු කොරියානු නායකයෙකු දෙරට අතර දේශසීමාව පසුකරමින් යුධ මුක්ත කලාපය වෙත පැමිණීම විශේෂත්වයක් වෙයි. මෙම හමුව ඉදිරියේදී පැවැත්වීමට නියමිත උතුරු කොරියානු සහ අමෙරිකානු නායකයින් අතර හමුවට පදනමක් ද වනු ඇති බව වාර්තා වෙයි.", "URL": "https://sinhala.adaderana.lk/news.php?nid=88111", "Category": null, "Parent URL": null}