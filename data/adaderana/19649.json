{"Source": "Adaderana", "Timestamp": "October 29, 2011 08:58 am", "Headline": "හේග් පාරේ රිය අනතුරකින් එක් අයෙක් මරුට", "News Content": "බම්බලපිටිය, හේග් පාර ප්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. වෑන් රථයක්, ත්‍රිරෝද රථයක් සහ මෝටර් රථයක් ගැටීමෙන් ‍අනතුර සිදුව ඇති බව පොලිසිය පැවසීය. අනතුරින් බරපතල තුවාල ලැබූ ත්‍රිරෝද රථයේ රියදුරු කළුබෝවිල රෝහලට ඇතුළත් කිරීමෙන් අනතුරුව ජීවිතක්ෂයට පත්ව ඇත. ඔහු බැද්දගාන උතුර, පිටකෝට්ටේ ප්‍රදේශ‍යේ පදිංචිකරුවෙකු බව පොලිසිය පවසයි. සිද්ධිය සම්බන්ධයෙන් වෑන් රථයේ සහ මෝටර් රථයේ රියදුරන් දෙදෙනා අත්අඩංගුවට ගෙන ඇති අතර ඔවුන් අද(29) අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=19649", "Category": null, "Parent URL": null}