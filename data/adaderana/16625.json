{"Source": "Adaderana", "Timestamp": "June 8, 2011 03:23 pm", "Headline": "ඉන්දු-ශ්‍රී ලංකා මුහුදු සීමාවේ ගැටලු ගැන දෙරටේ සාකච්ඡා", "News Content": "ඉන්දු - ශ්‍රී ලංකා මුහුදු සීමාවේ පවතින ගැටලු පිළිබඳ දෙරට නාවික බලධාරීන් අතර සාකච්ඡා පැවැත්වී තිබේ. ඉන්දීය\"ද හින්දු\"පුවත්පත වාර්තා කරනු ලැබුවේ අදාළ සාකච්ඡාවට දෙරටේ නාවික හමුදාවල ජ්‍යේෂඨ නිලධාරීන් මෙන්ම ඉන්දීය වෙරළාරක්ෂක දෙපාර්තමේන්තු නියෝජිතයින් ද එක්ව ඇති බවයි. ශ්‍රී ලංකා නාවික හමුදාවට අයත් සයුර නෞකාවේ දී මෙම සාකච්ඡාව පවත්වා ඇති බව සඳහන් වේ. ධීවර ගැටලු හා ඉන්දු - ශ්‍රි ලංකා මුහුදු සීමාව හා සම්බන්ධ කරුණු පිළිබඳ මෙහිදී දීර්ඝ වශයෙන් සාකච්ඡා කර ඇති බව\"ද හින්දු\" පුවත්පත වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=16625", "Category": null, "Parent URL": null}