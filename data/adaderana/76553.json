{"Source": "Adaderana", "Timestamp": "August 22, 2017 01:33 pm", "Headline": "අනවසරයෙන් කුණු දැමූ 102 ක් අත්අඩංගුවට", "News Content": "බස්නාහිර පළාත තුළ අනවසරයෙන් කසළ බැහැර කළ පුද්ගලයින් 102 දෙනෙකු අත්අඩංගුවට ගෙන තිබේ. පසුගිය 19 හා 20 යන දෙදින තුළ පොලීසිය හා යුද හමුදාව එක්ව සිදුකළ මෙහෙයුම්වලදී මොවුන් අත්අඩංගුවට ගත් බව පොලිස් මුලස්ථානය සඳහන් කළේය. කොළඹ දිස්ත්‍රික්කයෙන් 74 දෙනෙකු, ගම්පහ දිස්ත්‍රික්කයෙන් 26 දෙනෙකු සහ කළුතර දිස්ත්‍රික්කයෙන් දෙදෙනෙකු මෙලෙස අත්අඩංගුවට ගෙන තිබේ. ඔවුන්ට එරෙහිව නඩු පැවරීමට කටයුතු කර ඇති බව ද පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=76553", "Category": null, "Parent URL": null}