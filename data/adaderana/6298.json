{"Source": "Adaderana", "Timestamp": "January 28, 2010 09:41 am", "Headline": "රට පුරා ජය සමරයි", "News Content": "ජනාධිපතිවරයා ලැබු ජයග්‍රහණය සැමරීම වෙනුවෙන් රටපුරා ජනතාව අද දිනයේදී උත්සව රැසක් සංවිධානය කර තිබේ. දකුණු පළාතේ සෑම නගරයකම මෙම උත්සව සංවිධානය කර ඇති බව අද දෙරණ වාර්තාකරුවන් සඳහන් කරයි. රටේ අනෙකුත් ප්‍රදේශවල ජනතාවද සිංහ ධජ ඔසවමින් ජයග්‍රහණය සමරමින් සිටින බව අද දෙරණ වාර්තාකරුවන් කියා සිටියි. නැ‍ඟෙනහිර පළාතේ නගර කිහිපයකම මෙවැනි උත්සව සංවිධානය කර ඇති බව ද වාර්තා වේ. කෙසේ වෙතත් ආරක්ෂක අංශ ඉල්ලා සිටින්නේ ජයග්‍රහණයේ සතුට සාමකාමීව භුක්තිවිඳින ලෙසයි. ප්‍රචණ්ඩ ක්‍රියා වලට සම්බන්ධ වුවහොත් නීතිය දැඩිව ක්‍රියා කරන බව පොලිසිය සඳහන් කරයි.", "URL": "https://sinhala.adaderana.lk/news.php?nid=6298", "Category": null, "Parent URL": null}