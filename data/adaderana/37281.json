{"Source": "Adaderana", "Timestamp": "September 9, 2013 05:14 pm", "Headline": "මිනිස් ජාවාරම මෙහෙයවූ නාවික හමුදා ලොක්කා ඇතුළු 4 ක් රිමාන්ඩ්", "News Content": "ඔස්ට්‍රේලියාවට නීති විරෝධී අයුරින් පුද්ගලයින් යැවීමේ ජාවාරම මෙහෙයවීමේ චෝදනාව මත සැකපිට අත්අඩංගුවට ගත් නාවික හමුදාවේ ලුතිනන් කමාන්ඩර්වරයෙකු වන එස්.සී. අන්නකගොඩ ඇතුළු සිව්දෙනෙකු ලබන 20 දක්වා රිමාන්ඩ් කරන ලෙස මාතර ප්‍රධාන මහේස්ත්‍රාත් හා අතිරේක දිසාවිනිසුරු රුවන් සිසිර කුමාර මහතා නියෝග කර තිබේ. ඔස්ට්‍රේලියාවට පලායාමට සුදානමින් සිටියදී මීට මාසයකට ඉහතදී මාතර මිරිස්ස වෙරළේදී අත්අඩංගුවට ගත් පුද්ගලයින් පිරිසක් ලබාදුන් තොරතුරකට අනූව සැකකාර ලුතිනන්වරයා ඇතුළු සිව්දෙනෙකු මීට දින 3ට ඉහතදී ත්‍රීකුණාමලයේදී අත්අඩංගුවට ගන්නා ලදී. අත්අඩංගුවට ගත් එම සිව්දෙනා හා ඔස්ට්‍රේලියාවට පලායාමට සුදානම් වූ පිරිස අද (09) මාතර මහේස්ත්‍රාත් අධිකරණයට ඉදිරිපත් කිරීමෙන් පසු මෙම නියෝගය ලබා දී ඇත.‍", "URL": "https://sinhala.adaderana.lk/news.php?nid=37281", "Category": null, "Parent URL": null}