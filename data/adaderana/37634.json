{"Source": "Adaderana", "Timestamp": "September 23, 2013 04:55 pm", "Headline": " මාලකගේ ආරක්ෂක රථයක් වෙලේ!", "News Content": "මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතාගේ පුත් මාලක සිල්වා මහතාගේ ආරක්ෂක නිලධාරීන් ගමන් ගත් ඩිෆෙන්ඩරයක් රන්න වැලිආර ප්‍රදේශයේදී මාර්ගයෙන් ඉවතට පැන වෙලකට පෙරළීමෙන් දෙදෙනෙකු තුවාල ලබා තිබේ. අද පස්වරු 2.30ට පමණ මෙම අනතුර සිදුව ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි බුද්ධික සිරිවර්ධන මහතා පැවසීය. අනතුර සිදුවන අවස්ථාවේ එහි 6 දෙනෙකු සිට ඇති අතර තුවාල ලැබු දෙදෙනා තංගල්ල රෝහලට ඇතුළත් කර ඇති බව හෙතෙම කීවේය. පෙරළුණු ඩිෆෙන්ඩර‍යේ රෝද උඩු අතට හැරී තිබූ බවද අප වාර්තාකරු පැවසීය. මාලක සිල්වා ඉදිරියෙන් ධාවනය වූ වාහනයක සිට ඇති බවද පොලිස් මාධ්‍ය ප්‍රකාශකවරයා කීවේය.", "URL": "https://sinhala.adaderana.lk/news.php?nid=37634", "Category": null, "Parent URL": null}