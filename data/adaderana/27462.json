{"Source": "Adaderana", "Timestamp": "September 16, 2012 04:58 pm", "Headline": "බලංගොඩ දරුවෙකු පතලකට වැටෙයි", "News Content": "බලංගොඩ, අලුත්නුවර ප්‍රදේශයේ දී පතලකට වැටීමෙන් කුඩා දරුවෙකු මියගොස් තිබේ. අද (16) පස්වරු 3.00ට පමණ මෙම ජීවිත අනතුර සිදුව ඇති බව බලංගොඩ පොලිසිය සඳහන් කළේය. බලංගොඩ, අලුත් නුවර ප්‍රදේශයේ පදිංචි දරුවෙකු මෙම අනතුරෙන් මි‍යගොස් ඇත. ඔහුගේ වයස අවුරුදු 11 කි.‍ මෘත ශරීරය මේ වන විට බලංගොඩ මුලික රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය හෙට (17) සිදු කිරීමට නියමිතය.", "URL": "https://sinhala.adaderana.lk/news.php?nid=27462", "Category": null, "Parent URL": null}