{"Source": "Adaderana", "Timestamp": "April 5, 2015 03:05 pm", "Headline": "අභූත චෝදනාවන් ගැන හිටපු ජනපති පිළිතුරු සපයයි", "News Content": "වත්මන් ආණ්ඩුව පසුගිය රජයේ සංවර්ධන ව්‍යාපෘති පිළිබදව අභූත චෝදනා ඉදිරිපත් කරමින් සිටින බවට හිටපු ජනාධිපති මහින්ද රාජපක්ෂ මහතා නිවේදනයක් නිකුත් කර තිබේ.හිටපු ජනාධිපතිවරයාගේ මාධ්‍ය ඒකකය එම නිවේදනය නිකුත් කරමින් පෙන්වා දෙන්නේ මහාමාර්ග අමාත්‍ය කබිර් හෂිම් මහතා පසුගියදා මාධ්‍ය හමුවක් පවත්වමින් මහාමාර්ග ව්‍යාපෘති සම්බන්ධයෙන් සිදුකළ ප්‍රකාශ සත්‍යයෙන් තොර බවයි.අදාළ ව්‍යාපෘති වලින් මහා පරිමාණ දූෂණ හා සොරකම් සිදුවී ඇති බවත්, ඒවාට මහින්ද රාජපක්ෂ මහතා සෘජුවම වගකිව යුතු බවත් එම මාධ්‍ය හමුවේදී ප්‍රකාශ වී තිබුණි.කෙසේවෙතත් එම ව්‍යාපෘතින් වලට වැයවු මුදල පිළිබඳව දිර්ඝ ලෙස විග්‍රහ කරමින් නිකුත් කර ඇති නිවේදනයෙන් පෙන්වා දෙන්නේ අදාළ සියළුම ව්‍යාපෘති තාක්ෂණික නිර්දේශ මත කැබිනට් අනුමැතිය සහිතව ක්‍රියාවට නංවා ඇති බවයි. වත්මන් රජය එම ව්‍යාපෘති සම්බන්ධයෙන් සිදුකරන මෙවැනි අසත්‍යය චෝදනා හේතුවෙන් ජනතාව තුළ සියළු ව්‍යාපෘති පිළිබඳව අවිශ්වාසයක් සහ සැකයක් ඇති විය හැකි බව එම නිවේදනයේ සඳහන්ය.අතීතය පිළිබදව සාවද්‍ය මත ප්‍රචාරය කරමින් කල් ගත නොකොට අනාගතය ගැන සිතා කටයුතු කිරිමට වත්මන් රජය පියවර ගතයුතු බවයි හිටපු මහින්ද රාජපක්ෂ මහතාගේ මාධ්‍ය ඒකකය පෙන්වා දෙන්නේ.එම මාධ්‍ය නිවේදනය ඉහත පරිදිවෙයි.", "URL": "https://sinhala.adaderana.lk/news.php?nid=50450", "Category": null, "Parent URL": null}