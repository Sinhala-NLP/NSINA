{"Source": "Adaderana", "Timestamp": "June 19, 2018 05:09 pm", "Headline": "ප්‍රවීන ගායන ශිල්පී අයිවෝ ඩෙනිස් මහතාගේ අවසන් කටයුතු හෙට", "News Content": "අභාවප්‍රාප්ත ප්‍රවීන ගායන ශිල්පි අයිවෝ ඩෙනිස් මහතාගේ දේහය මේවන විට සිදුවේ පිහිටි ඒ මහතාගේ නිවසේ තැන්පත් කර තිබේ. ඊයේ(18) ඒ මහතා අභාවප්‍රාප්ත වනවිට 86 වැනි වියේ පසු විය. 1932 වසරේදි අයිවෝ ඩෙනිස් මහතා සිදුවේදි උපත ලබා තිබේ. පසු කාලිනව ඒ මහතා සුනිල් ශාන්තයෙන්ගේ ප්‍රධාන සහයකයා බවට පත් වු අතර 1959 වසරේදි සිය මුල්ම ගීතය ලෙස කුරුලු පාරාදිසේ ගායනා කරණු ලැබීය. හිමකතර චිත්‍රපටය වෙනුවෙන් ඔහු සිදුකළ පසුබිම් ගායනයට ජනාධිපති සම්මාන‍යද හිමි විය. පසු කාලිනව අයිවෝ ඩෙනිස් මහතා ඔපෙරා හා නාට්‍ය නිර්මාණ කිහිපයකට ද සිය දායත්වය ලබා දුන්නේය. ප්‍රවීන ගායන ශිල්පි අයිවෝ ඩෙනිස් මහතා ඊයේ දහවල් සීදූව පිහිටි සිය නිවසේදී අභාවප්‍රාප්ත වු අතර මිය යන විට ඔහු 86වන වියෙහි පසු විය. ඒ මහතාගේ දේහය මහජන ගෞරවය සඳහා මේ වන විට ඔහුගේ නිවසේ තැන්පත් කර ඇති අතර දේහය පිළිබඳ අවසන් කටයුතු හෙට පස්වරු 3ට සීදුව ශාන්ත මරියා දේවස්ථානයේ සුසාන භූමියේදි සිදු කිරීමට නියමිතයි.", "URL": "https://sinhala.adaderana.lk/news.php?nid=91134", "Category": null, "Parent URL": null}