{"Source": "Adaderana", "Timestamp": "May 8, 2011 09:34 am", "Headline": "පශ්චාත් සීමා වාසික වෛද්‍ය පත්වීම් 238 ක්", "News Content": "පශ්චාත් සීමා වාසික වෛද්‍යවරුන් 238 දෙනෙකුට ලබන බදාදා දිනයේ පත් වීම් ලබා දීමට සෞඛ්‍ය අමාත්‍යාංශය තීරණය කර තිබේ. දැනට පුරප්පාඩු පවතින රෝහල් සඳහා මෙම පත්වීම් සිදු කිරීමට නියමිත බව සෞඛ්‍ය අමාත්‍යාංශය ප්‍රකාශ කරයි. විශේෂයෙන්ම වෛද්‍ය පුරප්පාඩු හේතුවෙන් මේ වන විට වැසී ගොස් ඇති රෝහල් 97න් කිහිපයක් සඳහා මෙම වෛද්‍යවරුන් යොමු කිරීමට බලාපොරොත්තු වන බව සෞඛ්‍ය අමාත්‍යාංශය පවසයි. එම රෝහල් වලින් වැඩි ප්‍රමාණයක් උතුරු සහ නැගෙනහිර පළාත් වල පිහිටා ඇති අතර මෙවර වෛද්‍ය පත් වීම් ලබා දීමේ දී එම පළාත් සඳහා ප්‍රමුඛතාවයක් ලබා දීමට තීරණය කර ඇත.", "URL": "https://sinhala.adaderana.lk/news.php?nid=15964", "Category": null, "Parent URL": null}