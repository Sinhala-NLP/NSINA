{"Source": "Adaderana", "Timestamp": "October 12, 2010 04:57 pm", "Headline": "ජනපති මහින්දට කළ ඇරයුම ගැන වයිකෝගේ විරෝධය ", "News Content": "ජනාධිපති මහින්ද රාජපක්ෂ මහතාට 19 වන පොදු රාජ්‍ය මණ්ඩලයීය ක්‍රීඩා උළෙලේ සමාප්ති උළෙල සඳහා ආරාධනා කිරීම සම්බන්ධව ඉන්දීය එම්. ඩී. එම්. කේ පක්ෂයේ මහ ලේකම් වයිකෝ විසින් සිය අප්‍රසාදය පළ කර තිබේ. එම ආරාධනය තුළින් ශ්‍රී ලංකාවේ ද්‍රවිඩ ජනතාව වෙත යහපත් අන්දමින් සලකන බවට ශ්‍රී ලංකා රජය විසින් ජාත්‍යන්තර තුළ ගොඩනැගීමට උත්සාහ දරන ප්‍රතිරූපයට ඉන්දියාවේ සහයෝගය දැක්වීම පිළිබිඹු වන බවට ඔහු චෝදනා කරයි. ඉන්දියාව වෙත ත්‍රස්තවාදී ප්‍රහාරයක එල්ල වූ අවස්ථාවෙහි තම පක්ෂය ඒ වෙනුවෙන් ඉදිරිපත්ව නැවත එවැනි ප්‍රහාරයක් එල්ල වුවහොත් ප්‍රති ප්‍රහාර දීමට සූදානම් බව තම පක්ෂය සඳහන් කළ බව ප්‍රකාශයක් නිකුත් කරමින් වයිකෝ පෙන්වාදෙයි. තමිල්නාඩු ධීවරයින්ට ශ්‍රී ලංකා නාවික හමුදාවේ ප්‍රහාරයන්ට ලක්වීමට සිදුවන බවත්, නමුත් ඉන්දීය මධ්‍යම රජය ඒ වෙනුවෙන් කිසිදු ක්‍රියා මාර්ගයක් අනුගමනය නොකරන බවටත් හෙතෙම චෝදනා කරයි. ශ්‍රී ලංකා ජනාධිපති මහින්ද රාජපක්ෂ මහතාට 19 වන පොදු රාජ්‍ය මණ්ඩලයීය ක්‍රීඩා උළෙලේ සමාප්ති උළෙල සඳහා ආරාධනා කිරීම නිවැරදි නොවන බව වයිකෝ අවධාරණය කරයි. එහි වගකීම ඉන්දීය අගමැති, ඔහුගේ පක්ෂයේ නායකයින් ඇතුළු ඉන්දීය රජයට සහය ලබාදෙන පක්ෂ විසින් දැරිය යුතු බව ද ඔහු ප්‍රකාශ කරයි.", "URL": "https://sinhala.adaderana.lk/news.php?nid=11454", "Category": null, "Parent URL": null}