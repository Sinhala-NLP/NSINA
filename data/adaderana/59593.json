{"Source": "Adaderana", "Timestamp": "April 28, 2016 11:01 am", "Headline": "තායිලන්ත ආරක්ෂක හමුදා ප්‍රධානී  ආරක්ෂක මාණ්ඩලික ප්‍රධානී හමුවෙයි", "News Content": "තායිලන්ත ආරක්ෂක හමුදා ප්‍රධානී ජෙනරල් (සොම්මායි කඔටිර) Sommai Kaotira මහතා සහ ආරක්ෂක මාණ්ඩලික ප්‍රධානී එයාර් චීෆ් මාෂල් කෝලිත ගුණතිලක මහතා අතර හමුවක් 2016 අප්‍රේල් මස 27 වන දින ආරක්ෂක මාණ්ඩලික ප්‍රධානී කාර්යාලයේදී සිදුවිය.තායිලන්ත ආරක්ෂක හමුදා ප්‍රධානී හා නියෝජිත පිරිස ආරක්ෂක මාණ්ඩලික ප්‍රධානී එයාර් චීෆ් මාර්ෂල් කෝලිත ගුණතිලක මහතා විසින් පිළිගන්නා ලදි. මෙහිදි ද්විපාර්ශවික වශයෙන් වැදගත් කරුණු සාකච්ඡා වු අතර තායිලන්තය හා ශ්‍රි ලංකාව අතර දිගුකාලින සබදතාව ද සිහිපත් කරන ලදී. මෙම හමුව සිහිගැන්විම පිණිස දෙපාර්ශවය අතර සමරු ඵලක හුවමාරුවක් ද සිදුවිය.", "URL": "https://sinhala.adaderana.lk/news.php?nid=59593", "Category": null, "Parent URL": null}