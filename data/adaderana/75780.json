{"Source": "Adaderana", "Timestamp": "July 30, 2017 04:35 pm", "Headline": " තහනම් දැල් දැමූ 12ක් අත්අඩංගුවට", "News Content": "වෙඩිතලතිව් මුහුදු ප්‍රදේශයේ තහනම් දැල් භාවිතා කරමින් නීති විරෝධී ලෙස ධීවර කටයුතුවල නිරත වූ පුද්ගල‍යින් 12 දෙනෙකු අත්අඩංගුවට ගෙන ඇත. උතුරු මැද නාවික විධානයට අනුයුක්ත නාවිකයන් පිරිසක් විසින් මෙම අත්අඩංගුවට ගැනීම සිදු කර තිබේ. එහිදී, ධීවර කටයුතු සඳහා යොදා ගත් ඩිංගි යාත්‍රා 03 ක්, වල්ලම් යාත්‍රාවක්, තහනම් දැල් 04 ක් සහ පිටත දහන යන්ත්‍ර 04 ක්ද අත්අඩංගුවට ගෙන ඇති බව සඳහන්ය. එම පුද්ගලයින්, ඩිංගි යාත්‍රා සහ අනෙකුත් ධීවර ආම්පන්න ඉදිරි පරීක්ෂණ කටයුතු සඳහා වෙඩිතලතිව් ධීවර පරික්ෂක වෙත බාර දීමට කටයුතු කර තිබේ.", "URL": "https://sinhala.adaderana.lk/news.php?nid=75780", "Category": null, "Parent URL": null}