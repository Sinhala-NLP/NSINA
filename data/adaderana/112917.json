{"Source": "Adaderana", "Timestamp": "June 28, 2019 09:29 am", "Headline": "දැලේ පැටලුණු දැවැන්තයෙක්", "News Content": "ඔස්ට්‍රේලියාවේ ක්විනස්ලන්ඩ් වෙරළාශ්‍රිත ප්‍රදේශයකදී දැලක පැටලී සිටි දැවැන්ත තල්මසෙක් මුදා ගැනීමට හැකි වී ඇත. විදෙස් මාධ්‍ය වාර්තා කළේ පිහිනීමේදී කිම්දුම්කරුවන්ට මෝරුන්ගෙන් සිදුවන හානි වළක්වා ගැනීමට මුහුද අභ්‍යන්තරයේ එළන ලද දැලක එම මත්ස්‍යයා පැටලී සිටි බවයි. තල්මසා මුදාගැනීමේ මෙහෙයුමට Sea World ජාත්‍යන්තර මුදාගැනීමේ කණ්ඩායම එක් වී ඇත. කෙසේ වෙතත් තල්මසා මුදා ගැනීමට හැකිවුණේ දැඩි පරිශ්‍රමයක් දැරීමෙන් අනතුරුවයි. එම මෙහෙයුමට පැය දෙකක පමණ කාලයක් ගත වූ බවද විදෙස් වාර්තා සඳහන් කරයි. මේ අතර වහාම ක්‍රියාත්මක නොවුණි නම් තල්මසා ආරක්‍ෂිත දැලට හසුව මරණයට පත්වීමේ වැඩි ඉඩක් තිබූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=112917", "Category": null, "Parent URL": null}