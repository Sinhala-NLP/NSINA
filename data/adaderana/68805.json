{"Source": "Adaderana", "Timestamp": "January 29, 2017 03:27 pm", "Headline": "කසළ තේ ප්‍රවාහනය කරද්දී මාට්ටු", "News Content": "කසළ තේ ප්‍රවාහනය කරමින් සිටි පුද්ගලයෙකු ගම්පොළ ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා ගම්පොළ කදවුරේ නිලධාරීන් කණ්ඩායමක් විසින් සිදුකළ වැටලීමකදී ලොරි රථයකින් කසල තේ ප්‍රවාහනය කරමින් සිටි සැකකරු අත්අඩංගුවට ගෙන ඇති බව වාර්තා වේ. එහිදි කසළ තේ කිලෝග්‍රෑම් 4000ක තොගයක් විශේෂ කාර්යය බලකාය බාරයට ගෙන තිබේ.අත්අඩංගුවටගත් සැකකරු වැඩිදුර විමර්ශන සඳහා ගම්පොළ පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68805", "Category": null, "Parent URL": null}