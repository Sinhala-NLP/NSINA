{"Source": "Adaderana", "Timestamp": "May 9, 2017 09:03 pm", "Headline": "වෙසක් සමයේ පාරිභෝගික ඉල්ලුම පහළට", "News Content": "පෙර වර්ෂයට සාපේක්ෂව මෙවර වෙසක් සමයේ පාරිභෝගික ඉල්ලුම සියයට 30 කින් අඩු වී ඇති බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි. අද (09) මාධ්‍ය වෙත නිවේදනයක් නිකුත් කරමින් ඒ මහතා මේ බව සඳහන් කර ඇත. මේ අතර වෙසක් සමයේ අත්‍යාවශ්‍ය ආහාර ද්‍රව්‍ය කිසිදු හිඟයකින් තොරව පාරිභෝගිකයින්ට ලබා දීමට අවශ්‍ය තරම් තොග ලංකා සතොස ශාඛා වෙත නිකුත් කර ඇති බවද අමාත්‍යවරයා කියා සිටියේය. පෙර වර්ෂයට සාපේක්ෂව මෙවර අත්‍යාවශ්‍ය ආහාර ද්‍රව්‍ය රැසක මිල පහළ ගොස් ඇති බවද අමාත්‍යවරයා සදහන් කරයි.", "URL": "https://sinhala.adaderana.lk/news.php?nid=73010", "Category": null, "Parent URL": null}