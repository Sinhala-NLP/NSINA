{"Source": "Adaderana", "Timestamp": "August 17, 2016 11:07 am", "Headline": " සිරියාවට ගුවන් ප්‍රහාර එල්ල කරන්න ඉරානයේ සහය", "News Content": "සිරියාවට ගුවන් ප්‍රහාර එල්ල කිරීම සඳහා ඉරානයේ සහය ලබාගන්නා බව රුසියාව ප්‍රකාශ කර තිබේ.රුසියානු ප්‍රහාරක යානා ගොඩබෑම සඳහා ඉරානය යොදාගන්නා බව රුසියානු ආරක්ෂක අමාත්‍යංශය ප්‍රකාශ කර ඇත.සිරියාවට ප්‍රහාර එල්ල කිරීම සඳහා රුසියාව විසින් වෙනත් රටක සහය ලබාගත් ප්‍රථම අවස්ථාව මෙය බව සඳහන්ය.ඉරානය සහ රුසියාව අතර පසුගිය කාලයේ පැවති ද්වීපාර්ශ්වික සාකච්ඡාවල ප්‍රතිඵලයක් ලෙස මෙය ක්‍රියාත්මක වන බව විදෙස් මාධ්‍ය වාර්තා කරයි.සිරියානු ඉලක්කවලට මිසයිල ප්‍රහාර එල්ල කිරීමද ඉරාන ගුවන් කලාපය හරහා සිදුකිරීමට රුසියාව අවසර ලබාගෙන තිබේ.", "URL": "https://sinhala.adaderana.lk/news.php?nid=63145", "Category": null, "Parent URL": null}