{"Source": "Adaderana", "Timestamp": "March 16, 2018 05:11 pm", "Headline": " සීයා බලන්න ගිය පුංචි මල් කැකුළු වගා ළිඳකට බිළි වු හැටි(ඡායාරූප සහිතයි)", "News Content": "මන්නාරම, කාර්සේයම්කුලම් ප්‍රදේශයේ පිහිටි වගා ළිඳකට වැටීමෙන් එකම පවුලේ කුඩා පිරිමි දරුවන් දෙදෙනෙකු මිය ගොස් තිබේ. මෙසේ මිය ගොස් ඇත්තේ වයස අවුරුදු 5ක හා අවුරුදු 7 ක් වු මුස්ලිම් ජාතික කුඩා දරුවන් දෙදෙනෙකි. ඊයේ(16) සවස 3 ත් 4ත් අතර මෙම අනතුර සිදුව ඇති අතර, සීයාගේ නිවසට යන බව පවසා එම නිවසට ගොස් එන අතර මඟ දී ඔවුන් මෙම අනතුරට පත්ව තිබේ. මෙම ළිඳ විවෘත ප්‍රදේශයක පවතින බැවින් ඉතා පහසුවෙන් මෙම අනතුර සිදුව තිබේ. සීයාගේ නිවසට ගිය දරුවන් නොපැමිණීම හේතුවෙන් මව දරුවන් දෙදෙනා සොයා ගොස් ඇත. සවස 5.30 පමණ වන තෙක් මව විසින් ගම්වැසියන් ද සමඟ දරුවන් සොයා ඇති අතර අවසානයේ දී වගා ළිඳේ පාවෙමින් තිබු පාවහන් යුවළ දැකීමෙන් ඒ තුළ සෝදිසි කර ඇත. ඉන්පසුව දරුවන් දෙදෙනා ගම්වැසියන් විසින් ගොඩ ගෙන ඇත. දරුවන් දෙදෙනා දියේ ගිලී මියගොස් ඇති බව පොලීසිය පවසා තිබේ.", "URL": "https://sinhala.adaderana.lk/news.php?nid=85818", "Category": null, "Parent URL": null}