{"Source": "Adaderana", "Timestamp": "May 7, 2019 03:31 pm", "Headline": "රොටුඹ අමිල සහ කළුවා යළි රිමාන්ඩ්", "News Content": "සේපාල රත්නායකගේ අමිල සම්පත් හෙවත් රොටුඹ අමිල අද සහ රණවකගේ ධම්මික නුවන් රණවක හෙවත් කළුවා මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරු එළඹෙන මැයි මස 21 දින දක්වා රක්ෂිත බන්ධනාගාර ගත කිරීමට මොරවක මහේස්ත්‍රාත් ශෂිකා මිථුනආරච්ච්චි මෙනවිය නියෝග කළේය. 2018 10.27 දින මාතර රොටුඹ ප්‍රදේශයේ දී නාලක පුෂ්ප කුමාර යන ව්යා පාරිකයා සහ ජාසිංකන්දගේ නිලංග සඳරුවන් යන ඔහුගේ සහායකයා රොටුඹ ප්‍රදේශයේ වෙළඳසැල තුළ දී ටී-56 ගිනි අවියකින් වෙඩිතබා ඝාතනය කිරීමට තැත් කිරීමේ අපරාධය ඩුබායි සිට මෙහෙයු බවට දුරකතන විශ්ලේෂණ වාර්තා බුද්ධි තොරතුරු සහ විමර්ශනවලදී අනාවරණයවීම හේතුවෙන් සේපාල රත්නායකගේ අමිල සම්පත් නොහොත් රොටුඹ අමිල රිමාන්ඩ් බන්ධනාගාරයට පත් විය. එම අපරාධය සඳහා සහයදීමේ චෝදනාව යටතේ රණවකගේ ධම්මික නුවන් හෙවත් කළුවා ද රිමාන්ඩ් බන්ධනාගාර ගත කෙරිණි. එසේම පසුගිය මැයි මස අට(08)වන දින මෙම අපරාධයේ වෙඩික්කරු ලෙස චෝදනා ලැබ සිටින ඉහලගේ නදීෂාන් ප්‍රදීප් චාමර යන අය අත්අඩංගුවට ගෙන අධිකරණයට ඉදිරිපත් කිරීමට කටයුතු කිරීමට රොටුඹ පොලීසිය කටයුතු කර ඇත. ඒ අනුව මෙම අපරාධය සඳහා චෝදනා ලබා සිටින විත්තිකරුවන් 6 දෙනෙකු අත්අඩංගුවට ගෙන අධිකරණයට ඉදිරිපත් කිරීමට රොටුඹ පොලිසිය කටයුතු කර ඇති අතර විමර්ශනවලදී හඳුනාගත් තවත් සැකකරුවන් කිහිප දෙනෙකු අත්අඩංගුවට ගැනීමට නියමිත බව රොටුඹ පොලිස් ස්ථානාධිපති ප්‍රධාන පොලිස් පරීක්ෂක සනත් කුමාර මහතා වැඩිදුරටත් පැවසීය. තවද මෙම අපරාධය සඳහා ආයුධ ලබා දීම අනාවරණය වීම හේතුවෙන් ඉදිරියේදී සමරසිංහ ආරච්චිගේ මධුෂ් ලක්ෂිත නොහොත් මාකඳුරේ මධූෂ් මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි. මාකඳුරේ මධුෂ් සමඟ ඩුබායිහි පැවති සාදයක දී අත්අඩංගුවට පත්ව එරටින් පිටුවහල් කිරීමෙන් අනතුරුව රහස් පොලිසියේ කටුනායක ගුවන් තොටුපල ඒකකය විසින් අමිල සම්පත් අත්අඩංගුවට ගෙන අධිකරණයට ඉදිරිපත් කල අතර රණවකගේ ධම්මික නුවන් පසුගිය අප්‍රේල් මස 05 දින රහස් පොලිස් ගුවන්තොටුපල ඒකකය මඟින් අත්අඩංගුවට ගෙන මැයි මස 06 වන දින මොරවක මහේස්ත්‍රාත් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරිණි.", "URL": "https://sinhala.adaderana.lk/news.php?nid=109453", "Category": null, "Parent URL": null}