{"Source": "Adaderana", "Timestamp": "July 10, 2013 09:10 am", "Headline": "පුද්ගලයෙක් සිරුරට ගිනි තබාගනියි", "News Content": "ගල්කිස්ස, සුමංගල මාර්ගයේ , වැලිපාර ප්‍රදේශයේ වෙළඳසලක් ඉදිරිපිට සිරුරට ගිනිතබා ගත් පුද්ගලයෙකු තුවාල ලබා රෝහල්ගත කර තිබේ. තුවාලකරු 53 හැවිරිදි සේරුපිට, බොරලැස්ගමුව ප්‍රදේශයේ පදිංචිකරුවෙක් වන අතර ඔහු මේ වන විට කළුබෝවිල රෝහලේ ප්‍රතිකාර ලබමින් සිටියි. ගිනිතබා ගැනීමට හේතුව පෞද්ගලික ආරවුලක් බව පොලිසිය පවසයි. සිද්ධිය සම්බන්ධයෙන් ගල්කිස්ස පොලීසිය වැඩිදුර විමර්ෂණ සිදුකරයි.", "URL": "https://sinhala.adaderana.lk/news.php?nid=35647", "Category": null, "Parent URL": null}