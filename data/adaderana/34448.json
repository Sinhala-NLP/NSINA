{"Source": "Adaderana", "Timestamp": "May 28, 2013 02:10 pm", "Headline": "නුසුදුසු තේ කොළ ගබඩාවක් වටලයි", "News Content": "වැල්ලම්පිටිය ප්‍රදේශයේ පවත්වා ගෙනගිය මිනිස් පරිභෝජනයට නුසුදුසු තේ කොළ ගබඩාවක් පොලිස් විශේෂ කාර්ය බලකාය විසින් වටලා තිබේ. පොලිස් විශේෂ කාර්ය බලකා මූලස්ථාන කඳවුර ලද තොරතුරකට අනුව මෙම වැටලීම සිදුකර ඇති බව සඳහන්ය. එම ස්ථානයේ තිබී මිනිස් පරිභෝජනයට නුසුදුසු තේ කොළ කිලෝ ග්‍රෑම් 32,000 ට අධික ප්‍රමාණයක් තම භාරයට ගත් බව විශේෂ කාර්ය බලකාය සඳහන් කළේය. එම තේ කොළ තොගය තේ පර්යේෂණ මණ්ඩලයේ නිලධාරීන් පරීක්ෂා කිරීමෙන් අනතුරුව වැඩිදුර විමර්ශන සඳහා අපරාධ පරීක්ෂණ දෙපාර්තමේන්තුව වෙත භාර දුන් බව විශේෂ කාර්ය බලකාය පැවසීය.", "URL": "https://sinhala.adaderana.lk/news.php?nid=34448", "Category": null, "Parent URL": null}