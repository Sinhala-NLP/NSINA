{"Source": "Adaderana", "Timestamp": "April 30, 2011 12:45 pm", "Headline": "මැයි දිනයට අමතර නි‍වාඩුවක් දීමේ අවශ්‍යතාවක් නෑ", "News Content": "මෙවර මැයි දිනය නිවාඩු දිනයකට යෙදී ඇති හෙයින් මැයි දිනය වෙනුවෙන් අමතර නි‍වාඩු දිනයක් ලබාදීමේ අවශ්‍යතාවක් නැතැයි රාජ්‍ය පරිපාලන හා ස්වදේශ කටයුතු අමාත්‍ය ඩබ්ලිව්. ඩී .ජේ.සෙනවිරත්න මහතා පවසයි. මෙවර මැයි දිනය ඉරිදා දිනයක යෙදී ඇති හෙයින් සියලුදෙනාට මැයි දිනය සැමරීමට හැකියාව පවතින බව ඔහු සඳහන් කළේය. එමනිසා අමතර නිවාඩු දිනයක් ලබාදීමට රජය තීරණය නොකළ බව මේ සම්බන්ධයෙන් වැඩිදුරටත් පැහැදිලි කළ ඩබ්ලිව්.ඩි.ජේ.සෙනවිරත්න මහතා කියා සිටියේය. මැයි 02 වන දින අමතර නිවාඩු දිනයක් ලබාදීම තුළින් එදින මැයි දිනය සැමරීමක් සිදුනොවන බව ද ඔහු වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=15794", "Category": null, "Parent URL": null}