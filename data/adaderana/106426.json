{"Source": "Adaderana", "Timestamp": "March 20, 2019 06:32 pm", "Headline": "ත්‍රිපිටකය ලෝක උරුමයක් කිරීම සඳහා විද්වත් කමිටුවක්", "News Content": "ථේරවාදි පාලි ත්‍රිපිටකය යුනෙස්කෝ ලෝක මතක උරුම ලේඛනයට ඇතුලත් කිරීම සඳහා වන තාක්ෂණික ක්‍රියාවලිය වෙනුවෙන් විද්වත් කමිටුවක් පත් කිරීමට ජනාධිපති මෛත්‍රීපාල සිරිසේන මහතා පියවර ගෙන ඇත. ජනාධිපති ජ්‍යේෂඨ අතිරේක ලේකම් ඇසල වීරකෝන්, බෞද්ධ කටයුතු කොමසාරිස් ජනරාල් සුනන්ද කාරියප්පෙරුම යන මහත්වරුන්ගේ ප්‍රධානත්වයෙන් යුත් මෙම කමිටුවට සාමාජිකයින් දස දෙනෙකු ඇතුළත් වෙයි. මෙම කමිටු සාමාජිකයින් වෙත පත්වීම් ලිපි පිළිගැන්වීම අද (20) පෙරවරුවේ ජනාධිපති මෛත්‍රීතපාල සිරිසේන මහතා අතින් සිදුවූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=106426", "Category": null, "Parent URL": null}