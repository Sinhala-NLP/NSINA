{"Source": "Adaderana", "Timestamp": "March 15, 2016 12:41 pm", "Headline": "රතිඤ්ඤා කම්හල 3කට මරු කැඳවයි", "News Content": "කටාන කිඹුලාපිටිය ප්‍රදේශයේ කර්මාන්ත ශාලාවක ඇති වු ගින්නකින් පුද්ගලයින් තිදෙනෙකු මියගොස් තිබේ.අද(15) පෙරවරු 11.20ට පමණ ගිනිකෙළි කම්හලක ඇති වු පිපිරීමකින් මෙම ගින්න හටගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. ගින්නෙන් කර්මාන්ත ශාලාවේ සේවය කළ සේවකයින් තිදෙනෙකු පිළිස්සුම් තුවාල ලබා මීගමුව රෝහලට ඇතුළත් කිරීමේ දී මියගොස් තිබේ. මෘත ශරීර මීගමුව රෝහලේ තබා ඇති අතර ඔවුන්ගේ අනන්‍යතාව මෙතෙක් හඳුනාගෙන නොමැති බව සඳහන්ය.ගින්නෙන් අදාළ කර්මාන්ත ශාලාවේ එක් ගොඩනැගිල්ලක් විනාශ වී ඇති අතර සිදුව ඇති අලාභය මෙතෙක් තක්සේරු කර නොමැති බව පොලිස් මාධ්‍ය ප්‍රකාශක කාර්යාලය පැවසුවේය. .", "URL": "https://sinhala.adaderana.lk/news.php?nid=58246", "Category": null, "Parent URL": null}