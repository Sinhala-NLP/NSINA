{"Source": "Adaderana", "Timestamp": "August 29, 2014 12:14 pm", "Headline": "උසස් පෙළ උත්තර පත්‍ර බැලීම හෙට සිට ", "News Content": "අධ්‍යයන පොදු සහතික පත්‍ර උසස් පෙළ විභාගයේ පළමු අදියරේ පිළිතුරු පත්‍ර ඇගයීම් කටයුතු හෙට (30) ආරම්භ කෙරේ. විභාග දෙපාර්තමේන්තුව සදහන් කළේ ලබන 12 වෙනි දින දක්වා තෝරා ගත් පාසල් 10 ක් ඒ සඳහා යොදා ගන්නා බවයි. ඒ අනුව කොළඹ රාජකීය, විශාඛා, කළුතර තිස්ස මධ්‍ය විද්‍යාලය, රත්නපුර ෆර්ගසන් උසස් විද්‍යාලය, කුරුණෑගල මලියදේව බාළිකා විද්‍යාලය, කුලියාපිටිය ශාන්ත ජෝසප් විද්‍යාලය සහ කෑගලු බාළිකා විද්‍යාලය ලබන 12 වෙනි දින දක්වා වසා තැබෙනු ඇත. ඊට අමතරව මහනුවර කිංග්ස්වුඩ්, ගාල්ල විද්‍යාලෝක සහ බදුල්ල විහාර මහා දේවි බාළිකා විද්‍යාලය ද එම කාලය තුළ වසා තැබෙන බව අධ්‍යාපන අමාත්‍යංශය සඳහන් කළේය. දෙවන අදියරේ ඇගයිම් කටයුතු ලබන මස 14 වන දා සිට 27 වන දා දක්වා සිදු කිරීමට නියමිතය. 05 ශ්‍රේණිය ශිෂ්‍යත්ව විභාගයේ පිළිතුරු පත්‍ර ඇගයීම් සිදු කරන පාසල් ඔක්තෝම්බර් 02 වන දා ආරම්භ කෙරෙනු ඇත. මේ අතර අවසන් පාසල් වාරයේ අධ්‍යයන කටයුතු සඳහා සෙසු පාසල් ලබන සඳුදා (01) සිට ආරම්භ කෙරේ.", "URL": "https://sinhala.adaderana.lk/news.php?nid=45686", "Category": null, "Parent URL": null}