{"Source": "Adaderana", "Timestamp": "April 16, 2017 02:11 pm", "Headline": "කැරට් කැබැල්ලක් සිරවී ළදරුවා එලොව යයි", "News Content": "ආහාරය සඳහා ලබා දුන් කැරට් කැබැල්ලක් සිර වීමෙන් අම්බලන්තොට, මිරිජ්ජිවිල ප්‍රදේශයේ කුඩා දරුවෙකු ජීවිතක්ෂයට පත්ව තිබේ.අද(16) උදෑසන මව විසින් කැරට් සහිත ආහාර දරුවාට ලබා දී ඇති අතර එහිදී කැරට් කැබැල්ලක් දරුවාගේ උගුරේ සිර වී ඇති බව සඳහන්වේ.අසාධ්‍ය තත්ත්වයේ පසු වූ දරුවා ප්‍රතිකාර සඳහා අම්බලන් තොට රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය.මෙලෙස මියගොස් ඇත්තේ අවුරුදු 01 මාස 03ක් වයැසැති පිරිමි දරුවෙකි.සිද්ධිය සම්බන්ධයෙන් අම්බලන්තොට පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=72112", "Category": null, "Parent URL": null}