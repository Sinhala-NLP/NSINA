{"Source": "Adaderana", "Timestamp": "May 26, 2013 11:50 am", "Headline": "වකුගඩු රෝගය රටපුරා පැතිරෙමින් තිබෙනවා", "News Content": "වර්තමානයේ දී වකුගඩු රෝගය දිවයින පුරා ව්‍යාප්ත වෙමින් පවතින බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. පසුගිය කාලයේ දිවයිනේ දිස්ත්‍රීක් කිහිපයකට පමණක් සීමා වී තිබු වකුගඩු රෝගී තත්ත්වය මේවන විට දිවයිනේ සෑම දිස්ත්‍රික්කයකටම ව්‍යාප්ත වී ඇති බව අමාත්‍යවරයා පෙන්වාදෙයි. පොළොන්නරුව මහ රෝහලේ අද (26) පෙරවරුවේ පැවති උත්සවයකට එක්වෙමින් මෛත්‍රීපාල සිරිසේන අමාත්‍යවරයා මේ බව පැවසීය. පර්යේෂණ රැසකින් අනතුරුව මේ වන විට වකුගඩු රෝගය වැළඳීමට හේතු අනාවරණය කරගැනීමට හැකි වී ඇති බව එහිදී අදහස් දැක්වු අමාත්‍යවරයා සඳහන් කළේය. වසරකට පමණක් වකුගඩු රෝගීන්ගේ ප්‍රතිකාර කටයුතු සඳහා සෞඛ්‍ය අමාත්‍යාංශය රුපියල් කෝටි 400 ක මුදලක් වැය කරන බව ද සෞඛ්‍ය අමාත්‍ය මෛත්‍රිපාල සිරිසේන මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=34400", "Category": null, "Parent URL": null}