{"Source": "Adaderana", "Timestamp": "March 20, 2011 08:21 am", "Headline": "ශ්‍රී ලාංකිකයෙකුගේ නිදහස ඉල්ලා සයිප්‍රසයේ උද්ඝෝෂණයක්", "News Content": "ශ්‍රී ලාංකිකයින් පිරිසක් සයිප්‍රසයේ උද්ඝෝෂණයක නිරත වෙයි. අත්අඩංගුවේ පසුවන ශ්‍රි ලාංකිකයෙකු මුදාහරින ලෙස ඉල්ලා මොවුන් සයිප්‍රසයේ අභ්‍යන්තර කටයුතු අමාත්‍යාංශය ඉදිරිපිට මෙම උද්ඝෝෂණයේ නිරත වන බව සඳහන්ය. ව්‍යාජ ගමන් බලපත්‍රයක් සහ තවත් ව්‍යාජ ලියකියවිලි තොගයක් ලබාගැනීමේ චෝදනා යටතේ අදාළ පුද්ගලයා එරට ගුවන්තොටුපළක දී අත්අඩංගුවට ගෙන ති‍බේ. ෂන්මුගම් උතජෙන්තරම් නැමැති මෙම පුද්ගලයා අත්අඩංගුවට ගෙන මාස 3ක කාලයකට සිරගත කෙරුණි. පසුව එරට ශ්‍රේෂ්ඨාධිකරණය හමුවේ ගොනු කළ නඩුවකින් ඔහු වහාම නිදහස් කරන ලෙස තීරණය විය. එම නියෝගයට පටහැනිව යමින් බලධාරීන් තවදුරටත් ඔහු රඳවා තබාගැනීමට එරෙහිව මෙම උද්ඝෝෂණය සිදුකෙරෙයි.", "URL": "https://sinhala.adaderana.lk/news.php?nid=14949", "Category": null, "Parent URL": null}