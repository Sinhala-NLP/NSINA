{"Source": "Adaderana", "Timestamp": "March 11, 2017 12:37 pm", "Headline": "දෙමළ ජාතික සන්ධාන නායකයින් අතර විශේෂ සාකච්ඡාවක්", "News Content": "ජිනීවා යෝජනාවලිය මෙරට තුළ ක්‍රියාත්මක කිරීම සම්බන්ධයෙන් දෙමළ ජාතික සන්ධාන නායකයින් අතර විශේෂ සාකච්ඡාවක් පවත්වා තිබේ.අද (11) පෙරවරුවේ වව්නියාවේදී අදාළ සාකච්ඡාව පැවති බව වාර්තා වෙයි.මෙහිදී එක්සත් ජාතීන්ගේ මානව හිමිකම් කවුන්සිලය විසින් මෙරට තුළ ක්‍රියාත්මක කළ යුතු බවට සඳහන් කරන යෝජනා පිළිබඳ දීර්ඝ ලෙස දෙමළ ජාතික සන්ධාන නියෝජිතයින් සාකච්ඡා කර තිබේ.මෙම සාකච්ඡාව සඳහා ඉලංගෙයිතමිල් අරුසු කච්චි පක්ෂයේ නායක මාවෙයි සේනාධිරාජා, ටෙලෝ සංවිධාන නායක සෙල්වම් ආඩෙක්කලනාදන්, ඊ.පී.ආර්.එල්.එෆ් පක්ෂ නියෝජ්‍ය නායක සිවශක්ති ආනන්දන් ඇතුළු පිරිසක් මෙම සාකච්ඡාව සඳහා එක්ව සිටි බව වාර්තා වෙයි.", "URL": "https://sinhala.adaderana.lk/news.php?nid=70726", "Category": null, "Parent URL": null}