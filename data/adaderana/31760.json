{"Source": "Adaderana", "Timestamp": "February 19, 2013 11:42 am", "Headline": "යුරෝපා සංගමය ශ්‍රී ලංකාවට එරෙහි වෙයිද?", "News Content": "මානව හිමිකම් කවුන්සිලයේ දී ශ්‍රී ලංකාව සම්බන්ධයෙන් සාකච්ඡාවට ගැනෙන කාරණාවලට සහය ලබාදීමට යුරෝපා සංගමය තීරණය කර තිබේ. යුරෝපා සංගමය විසින් නිකුත් කළ නිවේදනයක මේ බව සඳහන්ය. ශ්‍රී ලංකාවේ මානව හිමිකම් කඩවීම් පිළිබඳ විමර්ශන සිදුකළ යුතු බව එම සංගමය නිකුත් කළ නිවේදනයක සඳහන් වේ. මානව හිමිකම් කවුන්සිලයේ දී ශ්‍රී ලංකාවට එරෙහිව ගන්නා වු ඕනෑම තීරණයකට තමන් සහය පළ කිරීමට ද එම සංගමය නිකුත් කළ නිවේදනයේ සඳහන්ය. එමෙන්ම ශ්‍රී ලංකාවට එරෙහිව විමර්ශන සිදුකිරීම සඳහා මානව හිමිකම් කවුන්සිලයට සහය ලබාදෙන බව ද ඔවුන් පවසයි. මානව හිමිකම් කඩකළ පුද්ගලයින්ට එරෙහිව ශ්‍රී ලංකාව අදාළ ක්‍රියාමාර්ග ගත යුතු බව ද එම සංගමය සිය නිවේදනයෙන් පෙන්වාදෙයි.", "URL": "https://sinhala.adaderana.lk/news.php?nid=31760", "Category": null, "Parent URL": null}