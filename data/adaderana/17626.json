{"Source": "Adaderana", "Timestamp": "July 25, 2011 03:01 pm", "Headline": "රත්නපුරයේ වාසනාව සොයමින් සිටි 10 ක් අත්අඩංගුවේ", "News Content": "රත්නපුර , වේගඟ , ඉහළ හකමුව ප්‍රදේශයේ අනවසරයෙන් මැණික් ගරමින් සිටි සැකකරුවන් 10 දෙනෙකු අත්අඩංගුවට ගෙන තිබේ. ඒ කහවත්ත තාවකාලික කඳවුරට අනුයුක්තව සිටි පොලිස් විශේෂ කාර්යය බලකායේ නිලධාරීන් විසින් සිදු කළ වැටලීමකින් අනතුරුවය. අත්අඩංගුවට ගත් සැකකරුවන් සමඟ මැණික් ගැරීම සඳහා උපයෝගී කර ගත් උපකරණ කිහිපයක් ද පොලිස් භාරයට ගෙන තිබේ.", "URL": "https://sinhala.adaderana.lk/news.php?nid=17626", "Category": null, "Parent URL": null}