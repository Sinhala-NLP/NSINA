{"Source": "Adaderana", "Timestamp": "October 13, 2011 03:23 pm", "Headline": "හම්බන්තොට වරායේ දෙවන අදියරේ ඉඩම් වලට වන්දි දෙන්න කමිටුවක්", "News Content": "හම්බන්තොට වරාය ව්‍යාපෘතියේ දෙවන අදියර සඳහා ඉඩම් අත්පත් කරගැනීම වෙනුවෙන් වන්දි ගෙවීමට කමිටුවක් පත් කර තිබේ. ඒ සඳහා කැබිනට් අනුමැතිය හිමිවී ඇති බව සඳහන්වේ. එම කමිටුව මගින් අදාළ ඉඩම් හඳුනාගැනීමත් එම ඉඩම්වල අයිතිකරුවන්ට වන්දි ගෙවීම පිළිබඳව සොයාබැලීමත් මෙම කමිටුව මගින් සිදුකෙරෙනු ඇත. හම්බන්තොට ප්‍රාදේශීය ලේකම් හා සෙසු ආයතනවල අනුදැනුම හා එකඟත්වය මත අදාළ ඉඩම්වල අයිතිකරුවන් නිවැරදිව හඳුනාගැනීම සිදු‍කෙරෙන බව පැවසෙයි. මෙම කමිටුව සාමාජිකයින් 9 දෙනෙකුගෙන් සමන්විතයි.", "URL": "https://sinhala.adaderana.lk/news.php?nid=19334", "Category": null, "Parent URL": null}