{"Source": "Adaderana", "Timestamp": "August 14, 2014 03:46 pm", "Headline": "හෙද සේවයට හෙට අලුතින් 1324ක් - තවත් 4020ක් මදිලු", "News Content": "සෞඛ්‍ය සේවය සඳහා තවත් හෙද හෙදියන් පිරිසක් බඳවා ගැනීමට සෞඛ්‍ය අමාත්‍යංශය තීරණය කර තිබේ. හෙද හෙදියන් 1324 දෙනෙකු සඳහා හෙට දිනයේ පත්විම් ලිපි ප්‍රදානය කෙරෙන බව සෞඛ්‍ය අමාත්‍යංශය පවසයි. මොවුන් උතුරු නැගෙනහිර පළාත් ඇතුළු දිවයිනේ සියලූම රෝහල් සඳහා අනුයුක්ත කිරීමට සැලසුම් කර ඇත. මේ වන විට දිවයින පුරා රෝහල්වල හෙද හෙදියන් 29,223 දෙනෙකු සේවය කරන අතර තවත් හෙද හෙදියන් 4020 දෙනෙකුගේ පමණ හිඟයක් පවතින බව සෞඛ්‍ය අමාත්‍යංශය සඳහන් කළේය. හෙද සිසු සිසුවියන් කණ්ඩායම් 04 ක් මේ වන විට හෙද විද්‍යාලවල පුහුණුව ලබමින් සිටින බව ද සඳහන්ය. මෙම වර්ෂය සඳහා හෙද පුහුණුවට බඳවා ගැනීමට අදාළව අයදුම්පත් මේ වන විට කැඳවා ඇති අතර ඒ අතරින් සුදුසුකම් ලබන අයදුම්කරුවන් නොවැම්බර් මාසයේ පුහුණුවට බඳවා ගන්නා බව සෞඛ්‍ය අමාත්‍යංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=45357", "Category": null, "Parent URL": null}