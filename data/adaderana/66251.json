{"Source": "Adaderana", "Timestamp": "November 21, 2016 12:23 pm", "Headline": " අයවැය විවාදය  අද සිට සජීවීව ", "News Content": "අද දිනයේ සිට අයවැය විවාදය සජීවීව ජනතාවට දැක බලා ගැනීමට අවස්ථාව ලබාදී ඇති බව කථානායක කරූ ජයසූරිය මහතා පවසයි.අයවැය කාරක සභා අවස්ථා විවාදය අද (21) දිනයේ කටයුතු ආරම්භ කරමින් කථානායකවරයා මේ බව සඳහන් කළේය.මේ අතර මෙරට ශ්‍රමිකයින් විදෙස් ගත කර ආදායම් ඉපයීම වත්මන් රජයේ අරමුණ නොවන බව විදේශ රැකියා ප්‍රවර්ධන අමාත්‍ය තලතා අතුකෝරල මහත්මිය පවසයි.අමාත්‍යවරිය පෙන්වා දෙන්නේ විදෙස් රටවලට ශ්‍රමිකයින් යැවීම සීමා කිරීමට බලාපොරොත්තු වන බවයි.මඩකළපුව ප්‍රදේශයේ පැවැති උත්සවයකට එක්වෙමින් තලතා අතුකෝරල මහත්මිය මෙම අදහස් පළ කළේය.", "URL": "https://sinhala.adaderana.lk/news.php?nid=66251", "Category": null, "Parent URL": null}