{"Source": "Adaderana", "Timestamp": "June 12, 2014 02:49 pm", "Headline": "පාලමක් කඩා වැටී රක්වාන - දෙණියාය වාහන ධාවනයට බාධා", "News Content": "රක්වාන - දෙණියාය ප්‍රධාන මාර්ගයේ හැදරලිවත්ත කළු පාලම කඩා වැටීම හේතුවෙන් එම මාර්ගයේ ගමනාගමනයට බාධා එල්ල වී තිබේ. තේ පොහොර මිටි ප්‍රවාහනය කරමින් තිබු ලොරි රථයක් පාලම මතින් ගමන් කිරිමේ දී ලොරි රථයේ බඳ කොටසත් සමග පාලම කඩා වැටී ඇති බව පොලීසිය පැවසුවේය. අනතුරෙන් ලොරි රථයේ රියදුරුට තුවාල සිදුව නොමැති බව සඳහන්ය. ඒ අනුව රක්වාන සිට දෙණියාය බලා ගමන් කරන රථ වාහන ඇඹිලිපිටිය උඩගම හන්දියෙන් කොළොන්න මාර්ගයට අවතීර්ණ වි ගමන් කළ යුතු බව පොලිසිය සඳහන් කළේය.", "URL": "https://sinhala.adaderana.lk/news.php?nid=43919", "Category": null, "Parent URL": null}