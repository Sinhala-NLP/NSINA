{"Source": "Adaderana", "Timestamp": "December 24, 2010 02:43 pm", "Headline": "ජනපති පදවි ප්‍රාප්තියට සිටවූ පැළ සංචාරකයින් විසින් ගලවාගෙන යනවා ", "News Content": "ජනාධිපති මහින්ද රාජපක්ෂ මහතාගේ දෙවන පදවි ප්‍රාප්තියට සමගාමීව නුවරඑළිය දිස්ත්‍රික්කයේ සිටුවන ලද පැළ සංචාරකයින් විසින් ගලවා රැගෙන යන බව දිස්ත්‍රික් ලේකම් ඩී. පී. ජී. කුමාරසිරි මහතා පවසයි. නුවරඑළිය නගරයේ සිටුවන ලද පැළවලින් 50% ක පමණ ප්‍රමාණයක් මෙලෙස සංචාරකයින් විසින් ගලවාගෙන ගොස් ඇති බව දිස්ත්‍රික් ලේකම්වරයා සඳහන් කර සිටියේය. එලෙස පැළ ගලවා රැගෙන යන පුද්ගලයින්ට එරෙහිව ඉදිරියේ දී නීතිමය ක්‍රියාමාර්ග ගැනීමට කටයුතු කරන බව ඔහු සඳහන් කරයි. මෙම පැළ නුවරඑළිය ප්‍රදේශයේ කාලගුණ තත්ත්වයට පමණක් ඔරොත්තු දෙන බැවින් මේවා වෙනත් ප්‍රදේශවලට රැගෙන ගොස් පැළ කිරීම අසාර්ථක ක්‍රියාවක් බව ඩී. පී. ජී. කුමාරසිරි මහතා වැඩිදුරටත් කියා සිටියේය", "URL": "https://sinhala.adaderana.lk/news.php?nid=13066", "Category": null, "Parent URL": null}