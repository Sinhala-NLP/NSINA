{"Source": "Adaderana", "Timestamp": "May 1, 2016 12:20 pm", "Headline": "මාධ්‍යවේදීන්ගේ මැයි රැළියත් ගාල්ලේදී", "News Content": "මාධ්‍යවේදීන් විසින් සංවිධානය කරන ලද මැයි දින පෙළපාලිය ගාල්ල සමුද්‍ර මාවතේ දී අද(01) පෙරවරුවේ පැවැත්වුණි.එම මැයි දින පෙළපාලියේ තේමාව වුයේ මාධ්‍ය ගරුත්වය, යුක්තිය සහ නිදහස සුරකිමු යන්න යි.දක්ෂිණ ලංකා මාධ්‍ය මධ්‍යස්ථානය ප්‍රමුඛ ජනමාධ්‍ය සංවිධානය සහ මාතර මාධ්‍යවේදීයෝ සංවිධානය එක්ව පෙළපාලිය සංවිධානය කර තිබුණි.එම පෙළපාලියෙන් අනතුරුව ගාල්ල නගර ශාලාවේ දී මාධ්‍යවේදීන්ගේ මැයි දින රැළිය පවත්වනු ලැබීය.මේ අතර මෙරට ප්‍රථම කම්කරු අමාත්‍යවරයා වන ටී.බී.ඉලංගරත්න මහතාගේ ගුණ සැමරු උත්සවය ද අද පෙරවරුවේ ඔහුගේ පිළිරුව අභියස දී පැවැත්වුණි.එහිදී හිටපු ජනාධිපති මහින්ද රාජපක්ෂ මහතා ටී.බී.ඉලංගරත්න මහතාගේ පිළිරුවට පුෂ්පෝපහාර දක්වනු ලැබීය.මේ අතර මෙරට කෘතහස්ත වෘත්තීය සමිති නායකයෙකු වු දිවංගත බාලතම්පෝ මහතා නමින් මාර්ගයක් නම් කිරීම ද අද පෙරවරුවේ සිදුවුණි.කොල්ලුපිටිය පොදුවෙළෙඳ සේවා වෘත්තීය සමිති මූලස්ථානයට යන 22 වන පටුමග බාලතම්පෝ පටුමග ලෙස නම් කර තිබේ. කම්කරු අමාත්‍ය ඩබ්ලිව්.ඩි.ජේ.සෙනෙවිරත්න මහතා විසින් එම මාවත නම් කිරීම සිදුකරනු ලැබීය.", "URL": "https://sinhala.adaderana.lk/news.php?nid=59696", "Category": null, "Parent URL": null}