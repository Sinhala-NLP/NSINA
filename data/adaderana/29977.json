{"Source": "Adaderana", "Timestamp": "December 15, 2012 11:40 am", "Headline": "අලි පැටියා රියේ හැපෙයි", "News Content": "හඹරණ - ත්‍රිකුණාමලය මාර්ගයේ 115 වන සැතපුම් කණුව ආසන්නයේදී අලි පැටියෙකු වාහනයක ගැටී තිබේ. වාහනයේ ගැටීමෙන් මෙම අලිපැටියාගේ දකුණු පාදය අබාධයට ලක්වී ඇති බව සඳහන්ය. වයස සති 3 ක් පමණ වූ අලි පැටියෙකු මෙලෙස තුවාල ලබා ඇති බව පොලීසිය සඳහන් ‍කළේය. මෙම වන අලි පැටියාට ප්‍රතිකාර කරන ලෙස හතරැස් කොටුව පොලීසිය විසින් කවුඩුල්ල ජාතික වනෝද්‍යානයේ නිලධාරීන්ට දැනුම් දී තිබේ.", "URL": "https://sinhala.adaderana.lk/news.php?nid=29977", "Category": null, "Parent URL": null}