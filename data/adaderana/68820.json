{"Source": "Adaderana", "Timestamp": "January 29, 2017 10:44 pm", "Headline": " සුමන්තිරන්ව මරන්න හැදුවේ ඔවුන්ම කිරි පොවා ඇති දැඩි කළ අන්තවාදීන් ", "News Content": "දෙමළ ජාතික සන්ධාන පාර්ලිමේන්තු මන්ත්‍රී එම්. ඒ. සුමන්තිරන් මහතා ඝාතනය කිරීමට උත්සාහ කර ඇත්තේ ඔවුන් විසින්ම කිරි පොවා ඇති දැඩි කළ අන්තවාදීන් බවත්, එම ඝාතන උත්සාහයේ වගකීම දෙමළ සමාජය තුළ අන්තවාදය පතුරුවන දෙමළ ජාතික සන්ධාන සාමාජිකයින්ම බාරගත යුතු බවත් ජාතික හෙළ උරුමයේ ජාතික සංවිධායක, බස්නාහිර පළාත් සභා මන්ත්‍රී නිශාන්ත ශ්‍රී වර්ණසිංහ මහතා පවසයි.ජනවර්ගවාදී, බෙදුම්වාදී දේශපාලනයෙන් ඉවත් වී ජාතික දේශපාලනයට පිවිසීමට ඔවුන් දැන්වත් කටයුතු නොකළොත් ඉදිරියේදී ඔවුන්ට ජීවිතවලින් පවා වන්දි ගෙවීමට සිදුවනු ඇතැයි කී මන්ත්‍රීවරයා තමන් ආරක්‍ෂා කිරීමට පියවර ගත් ආරක්‍ෂක අංශ සාමාජිකයින්ට ස්තුතිය පළ කිරීමට තරම්වත් සුමන්දිරන් මහතා කෘතවේදී නොවීම ගැන කණගාටු වන බව ද කියා සිටියේය.ප්‍රජාතන්ත්‍රවාදීව කටයුතු කරන දෙමළ දේශපාලන නායකයින් ඝාතනය කිරීමේ උත්සාහයන් ඇතුළු සිදුවන දේවල් අනුව රටේ ජාතික ආරක්‍ෂාව යම් අනතුරක පවතින නිසා පවතින ආරක්‍ෂක වැඩපිළිවෙළ කිසිසේත් ලිහිල් නොකළ යුතු බව ද මන්ත්‍රී නිශාන්ත ශ්‍රී වර්ණසිංහ මහතා වැඩිදුරටත් කීවේය.ඔහු මේ බව පැවසුවේ බත්තරමුල්ල, පන්නිපිටිය පාරේ පිහිටි ජාතික හෙළ උරුම ප්‍රධාන කාර්යාලයේදී අද (29) පැවති මාධ්‍ය හමුවක් අමතමිනි. එමෙන්ම දෙමළ ජාතික සන්ධාන පාර්ලිමේන්තු මන්ති‍්‍ර එම්.ඒ සුමන්තිරන් ඝාතන තැත පිටුපස සිටින පුද්ගලයින් වහා අනාවරණ කර ගත යුතු බවද ජාතික හෙළ උරුමය පවසයි. නිශාන්ත ශී‍්‍ර වර්ණසිංහ ප‍්‍රකාශ කළේ දේශපාලන සබඳතාද මෙම ඝාතන තැත පිටුපස ඇති බවට තොරතුරු ලැබී ඇති බවයි.සුමන්තිරන් මන්ත්‍රීවරයාගේ ඝාතන තැත දෙමළ දේශපාලන පක්ෂ අතර ඇති අභ්‍යන්තර බල අරගලයක ප‍්‍රතිඵලයක් විය හැකිබවද ඔහු වැඩිදුරටත් මෙහිදී කියා සිටියේය.", "URL": "https://sinhala.adaderana.lk/news.php?nid=68820", "Category": null, "Parent URL": null}