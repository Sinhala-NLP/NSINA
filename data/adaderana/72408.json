{"Source": "Adaderana", "Timestamp": "April 24, 2017 08:56 am", "Headline": "වන අලි ප්‍රහාරයෙන් 1ට තුවාල", "News Content": "මහියංගණය, මකුළුගොල්ල ප්‍රදේශයේදී වන අලි ප්‍රහාරයකට ලක්ව පුද්ගලයෙකු තුවාල ලබා තිබේ. මකුළුගොල්ල - වටවල මාර්ගයේ පාපැදියකින් ගමන් කරමින් සිටි පුද්ගලයෙකුට මෙලෙස වන අලි ප්‍රහාරය එල්ල වී ඇති බව සඳහන්වේ. වන අලි ප්‍රහාරයෙන් බරපතල තුවාල ලැබූ අදාළ පුද්ගලයා මහියංගණය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මහනුවර රෝහලට මාරු කර යවා තිබේ. වන අලි ප්‍රහාරයට ලක්ව ඇත්තේ කහනියන්ගොඩ, මකුළුගොල්ල ප්‍රදේශයේ පදිංචි 60 හැවිරිදි පුද්ගලයෙකු බව පොලීසිය සඳහන් කළේය.", "URL": "https://sinhala.adaderana.lk/news.php?nid=72408", "Category": null, "Parent URL": null}