{"Source": "Adaderana", "Timestamp": "August 27, 2017 06:25 pm", "Headline": " ඉන්දියාවට ලකුණු 218ක ඉලක්කයක් ", "News Content": "සංචාරක ඉන්දීය කණ්ඩායම සහ ශ්‍රී ලංකා කණ්ඩායම අතර තෙවන එක්දින ක්‍රිකට් තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 තුළ කඩුලු 9ක් දැවී ලකුණු 217 ක් ලබාගත්තේය. ඒ අනුව ජයග්‍රහණය සඳහා ඉන්දියාවට ලකුණු 218ක ඉලක්කයක් හිමි වී තිබේ. ළහිරු තිරිමාන්න පන්දු 105දී ලකුණු 80ක් රැස් කර තිබේ. ඔහුගේ ඉනිමට හතරේ පහර 05ක් සහ එක හයේ පහරක් ඇතුළත්වේ. දිනේෂ් චන්දිමාල් ලකුණු 36ක් සහ මිලින්ද සිරිවර්ධන වේගවත් ලකුණු 29ක් රැස් කළේ හතරේ පහර 04ක් සමඟිනි. පන්දු යැවීමේදී ජස්ප්‍රිට් බුම්රා ශ්‍රී ලංකා කණ්ඩායමේ කඩුලු 05ක් දවා ගැනීමට සමත් වුණි.", "URL": "https://sinhala.adaderana.lk/news.php?nid=76768", "Category": null, "Parent URL": null}