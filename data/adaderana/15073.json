{"Source": "Adaderana", "Timestamp": "March 25, 2011 04:33 pm", "Headline": "තරුණ වරදකරුවන්ගේ අභ්‍යාස විද්‍යාලයට යෞවන සමාජයක්", "News Content": "ජාතික තරුණ සේවා සභාව මගින් අඹේපුස්ස තරුණ වරදකරුවන්ගේ අභ්‍යාස විද්‍යාලයේ යෞවන සමාජයක් පිහිටුවා තිබේ. බන්ධනාගාර දෙපාර්තුමේන්තුව යටතේ ක්‍රියාත්මක වන මෙම ආයතනයේ වයස අවු. 16 - 21 ත් අතර තරුණයන් 71 දෙනෙකු පුනරුත්ථාපනය වෙමින් වෘත්තීය පුහුණුව ලබයි. එම තරුණයන් සඳහා පිබිදෙන පරපුර යෞවන සමාජය නමින් යෞවන සමාජයක් ජාතික තරුණ සේවා සභාවේ සභාපති/අධ්‍යක්‍ෂ ජනරාල් නීතිඥ ලලිත් පියුම් පෙරේරා මහතාගේ ප‍්‍රධානත්වයෙන් ආරම්භ විය. එම අවස්ථාවට කෑගල්ල දිස්ති‍්‍රක් බන්ධනාගාර සහකාර අධිකාරී මලින් ලියනගේ මහතා ඇතුළු තරුණ සේවා සභාවේ නිළධාරීන්ද සහභාගි විය. මෙම තරුණයන්ගේ අධ්‍යපනික හා කී‍්‍රඩා කුසලතා වර්ධනය කරගැනීමට අවශ්‍ය කරන පුස්තකාලය සඳහා පොත් පත් සහ කී‍්‍රඩා භාණ්ඩ ලබාදීමට කටයුතු කරන බව මෙහිදි අදහස් දැක්වූ ජාතික තරුණ සේවා සභාවේ සභාපති/අධ්‍යක්‍ෂ ජනරාල් නීතිඥ ලලිත් පියුම් පෙරේරා මහතා සඳහන් කළේය.", "URL": "https://sinhala.adaderana.lk/news.php?nid=15073", "Category": null, "Parent URL": null}