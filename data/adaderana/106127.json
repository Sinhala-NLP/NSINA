{"Source": "Adaderana", "Timestamp": "March 15, 2019 04:51 pm", "Headline": "නීති විරෝධි ලෙස ධීවර කටයුතුවල නිරත වූ 11ක් මාට්ටු", "News Content": "නීති විරෝධි ධීවර ආම්පන්න යොදා ගනිමින් ධීවර කටයුතු වල නිරත වු පුද්ගලයින් 11 දෙනෙකු කල්පිටිය, මොහොත්තුවාරම් ප්‍රදේශයේදී නාවික හමුදාව විසින් අත්අඩංගුවට ගෙන තිබේ. වයඹ නාවික විධානයට අනුයුක්ත නිලධාරීන් විසින් එම ප්‍රදේශයේ සිදු කළ මුර සංචාරයකදී මොවුන් අත්අඩංගුවට ගෙන ඇති බව සඳහන්ය. සැකකරුවන් නොරෝච්චෝලේ සහ මාම්පුරිය යන ප්‍රදේශවල පදිංචි අවුරුදු 23ත් 40ත් අතර වයසේ පසුවන්නන් වන බව නාවික හමුදාව පැවසීය. ඔවුන් සතුව තිබු නීති විරෝධි ධීවර අම්පන්න තොගයක් සහ අල්ලන ලද මසුන් කිලෝග්‍රෑම් 321ක් නාවික හමුදාව භාරයට ගෙන තිබේ. සැකකරුවන් ඉදිරි විමර්ශන කටයුතු සඳහා කල්පිටිය පොලීසියට බාරදීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=106127", "Category": null, "Parent URL": null}