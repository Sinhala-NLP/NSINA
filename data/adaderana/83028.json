{"Source": "Adaderana", "Timestamp": "January 16, 2018 06:57 am", "Headline": "මුහුදු සීමා පනින යාත‍්‍රා ගැන හොයන පනත වෙනස් වෙයි", "News Content": "විදේශ යාත‍්‍රා නියාමන සංශෝධන පනත් කෙටුම්පත ලබන 24 වන දින පාර්ලිමේන්තුවට ඉදිරිපත් කිරීමට සැලසුම් කර තිබේ. මෙරට මුහුදු සීමාවට නීති විරෝධීව ඇතුළු වන විදේශ යාත‍්‍රා සම්බන්ධයෙන් ගන්නා නීතිමය ක‍්‍රියාමාර්ග පිළිබඳව මෙම පනත් කෙටුම්පත මගින් සංශෝධනය කර ඇති බව වාර්තා වෙයි. නව සංශෝධනවලට අනුව නීති විරෝධීව මෙරටට ඇතුළු වල විදෙස් යාත‍්‍රාවලින් අය කරන දඩ මුදල ඉහළ දැමීමට පියවර ගෙන තිබේ. අනවසරයෙන් ඇතුළු වන විදෙස් යාත‍්‍රාවක් සඳහා රුපියල් මිලියන එකයි දශම පහක්ව පැවති උපරිම දඩ මුදල රුපියල් මිලියන 175 දක්වා වැඩි කර ඇති බව ධීවර කටයුතු අමාත්‍යාංශය සඳහන් කළේය. එමෙන්ම නීති විරෝධීව විදෙස් යාත‍්‍රාවලින් පැමිණෙන පුද්ගලයින්ට ලබාදෙන සිරදඞුවම් කාලය ද දීර්ඝ කිරීමට මෙම සංශෝධනය මගින් පියවර ගෙන තිබේ. විදේශීය යාත‍්‍රාවක් අනවසරෙන් මෙරටට පැමිණියහොත් ඒ සඳහා විභාග වන නඩුවට එම යාත‍්‍රාවේ අයිතිකරු ඉදිරිපත් වීම අනිවාර්යය බවද මෙම නව සංශෝධනය මගින් පියවර ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=83028", "Category": null, "Parent URL": null}