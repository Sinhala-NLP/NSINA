{"Source": "Adaderana", "Timestamp": "April 28, 2010 09:28 am", "Headline": "වැලිගම ප්‍රාදේශීය සභාවේ සභාපති රිමාන්ඩ්", "News Content": "වැලිගම ප්‍රාදේශීය සභාවේ සභාපති දික්කුඹුරගේ කුලවීර මහතා ලබන මස 10 වැනිදා දක්වා රක්ෂිත බන්ධනාගාර ගත කිරීමට මාතර මහේස්ත්‍රාත් අධිකරණය නියෝග කර තිබේ.. ස්වයංක්‍රීය ගිනි අවියකින් පුද්ගලයෙකු වෙඩි තබා ඝාතනය කිරීමට තැත් කිරීම සම්බන්ධ‍යෙන් මොහුට එරෙහිව චෝදනා එල්ල වී ඇති බව සඳහන් වේ. ඊට අමතවර පසුගිය මැතිවරණ සමයේදී ප්‍රදේශයේ පුද්ගලයින් කිහි‍පදෙනෙකුට පහරදී තුවාල කිරීම සම්බන්ධයෙන් ද වැලිගම ප්‍රාදේශීය සභාවේ සභාපතිවරයාට එරෙහිව ‍චෝදනා එල්ල වී තිබේ.. අදාළ චෝදනා සලකා බැලු මාතර මහේස්ත්‍රාත් උදේශ් රණතුංග මහතා මෙම නියෝගය ලබා දුන්නේය.", "URL": "https://sinhala.adaderana.lk/news.php?nid=8054", "Category": null, "Parent URL": null}