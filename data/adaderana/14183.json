{"Source": "Adaderana", "Timestamp": "February 13, 2011 11:14 am", "Headline": "වව්නියාවේ 10,000 ට ඡන්දය අහිමියි", "News Content": "වව්නියාව දිස්ත්‍රික්කයේ යළි පදිංචි කළ පුද්ගලයින් දස දහසකට පමණ පළාත් පාලන මැතිවරණයේ දී ඡන්දය අහිමි වී ඇති බව වාර්තා වේ. මැණික් ෆාම් සහන ගම්මානයේ ද පුද්ගලයින් 1200කට පමණ ඡන්දය අහිමි වී ඇති බව මැතිවරණ නීරීක්ෂණ කණ්ඩායම් පවසයි. එයින් වැඩි පිරිසකට ඡන්දය අහිමි වී ඇත්තේ නියමිත කාල වල දී ඡන්ද හිමි නාම ලේඛන ප්‍රතිශෝධනය නොකිරීම හේතුවෙන් බව සඳහන්වේ. යුද සමයේ දී එම පළාත් වල ඡන්ද හිමි නාම ලේඛන ප්‍රතිශෝධනයක් නොවීම හේතුවෙන් තමන්ට ඡන්දය අහිමි වී ඇති බව ඡන්දය අහිමි වූ පුද්ගලයින් පෙන්වා දෙයි. තමන්ට ඡන්දයක අවශ්‍යතාවයක් හෝ ඡන්දයක වටිනාකමක් අතීතයේ දී නොතිබූ බව ඔවුහු පවසති.", "URL": "https://sinhala.adaderana.lk/news.php?nid=14183", "Category": null, "Parent URL": null}