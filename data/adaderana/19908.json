{"Source": "Adaderana", "Timestamp": "November 10, 2011 12:56 pm", "Headline": "හිටපු ජනපතිනිය නිව්යෝර්ක් යන්න සූදානම්", "News Content": "හිටපු ජනාධිපතිනි චන්ද්‍රිකා බණ්ඩාරනායක මහත්මිය ක්ලබ් ඩි මැඩ්රිඩ් සංවිධානයේ වාර්ෂික සමුළුවට සහභාගී වීමට නියමිතව තිබේ. එම සමුළුව අමෙරිකාවේ හිටපු ජනාධිපති බිල් ක්ලින්ටන්ගේ ප්‍රධානත්වයෙන් අමෙරිකාවේ නිව්යෝර්ක් හිදී පැවැත්වීමට නියමිතයි. ක්ලබ් ඩි මැඩ්රිඩ් හි අධ්‍යක්ෂක මණ්ඩල සාමාජිකාවක වන චන්ද්‍රිකා බණ්ඩාරනායක මහත්මිය මෙහිදී වර්ජිනයා හා හාවඩ් විශ්ව විද්‍යාලයන්හි \"සංවර්ධන ක්‍රියාවලිය සමාජය සමග බෙදා ගැනීම\" යන මැයෙන් දේශනයක් ද පැවැත්වීමට නියමිතය.. ක්ලබ් ඩි මැඩ්රිඩ් රටවල් 56 ක හිටපු ජනාධිපතිවරුන් සහ හිටපු අගමැතිවරුන්ගෙන් සැදුම්ලත් රාජ්‍ය නොවන සංවිධානයකි.", "URL": "https://sinhala.adaderana.lk/news.php?nid=19908", "Category": null, "Parent URL": null}