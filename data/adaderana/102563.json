{"Source": "Adaderana", "Timestamp": "January 18, 2019 07:02 am", "Headline": "පුරාවස්තු හොරකමේ ගිය 3ක් රිමාන්ඩ්", "News Content": "ඌරගස්මංහන්දිය පොලිස් වසමේ, ඌරගහ, ගල්පර වත්ත ප්‍රදේශයේදී පුරාවස්තු ලබා ගැනිමේ අරමුණින් කැණිම් සිදු කළ පුද්ගලයින් 03 දෙනෙකු අත්අඩංගුවට ගෙන තිබේ. ඌරගස්මංහන්දිය පොලිසියේ නිළධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. සැකකරුවන්අවුරුදු 47, 58 හා 62 හැවිරිදි ඌරගස්මංහන්දිය හා කුඩා ඌරගහ ප්‍රදේශවල පදිංකරුවන් බව සඳහන්ය. ඔවුන් ඊයේ (17) ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමෙන් පසු මේ මස 30 දක්වා රක්ෂිත බන්ධනාගාර ගත කර තිබේ. සිද්ධිය සම්බන්දයෙන් ඌරගස්මංහන්දිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102563", "Category": null, "Parent URL": null}