{"Source": "Adaderana", "Timestamp": "March 11, 2016 02:15 pm", "Headline": "කෝටියක් වටිනා මුහුදු කූඩැල්ලන් සමඟ 22ක් කොටු", "News Content": "රුපියල් කෝටියකට අධික වටිනාකමින් යුතු මුහුදු කූඩැල්ලන් තොගයක් සමඟ පුද්ගලයින් 22 දෙනෙකු නාවික හමුදාව විසින් අත්අඩංගුවට ගෙන තිබේ.ඉන්දියාවේ සිට නීතිවිරෝධිව මුහුදු මාර්ග ඔස්සේ ප්‍රවාහනය කර කිරිමුන්දලම් ප්‍රදේශයට රැගෙන ආ මුහුදු කූඩැල්ලන් කිලෝග්‍රැම් 621ක් සමඟ පුද්ගලයින් දෙදෙනෙකු අත්අඩංගුවට ගත් බව නාවික හමුදාව සඳහන් කළේය.මේ අතර පල්ලෙකුඩා මුහුදු ප්‍රදේශයේ නීති විරෝධිව මුහුදු කූඩැල්ලන් අල්ලමින් සිටි පුද්ගලයින් 20 දෙනෙකු මුහුදු කූඩැල්ලන් කිලෝග්‍රැම් 220ක් සමඟ අත්අඩංගුවට ගෙන තිබේ.අත්අඩංගුවට ගත් ධීවරයින් සහ මුහුදු කූඩැල්ලන් තොගය පුත්තලම සහ කිලිනොච්චි ධීවර පරික්ෂක කාර්යාලයන් වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=58096", "Category": null, "Parent URL": null}