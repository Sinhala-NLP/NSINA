{"Source": "Adaderana", "Timestamp": "March 16, 2014 10:30 am", "Headline": "ව්‍යාජ නෝට්ටු තොගයක් සමඟ පුද්ගලයෙක් දැලේ ", "News Content": "ව්‍යාජ මුදල් නෝට්ටු තොගයක් සමඟ පුද්ගලයෙකු සීදුව ලියනගේමුල්ල ප්‍රදේශයේ දී අත්අඩංගුවට ගෙන තිබේ. පොලීසිය පැවසුවේ සැකකරු සතුව තිබු ගමන් මල්ලක් පරීක්ෂා කිරීමේ දී ව්‍යාජ රුපියල් පන්දහසේ මුදල් නෝට්ටු 67ක් සහ ව්‍යාජ රුපියල් දහසේ නෝට්ටු 04ක් සොයාගත් බවයි. ඊට අමතරව පැත්තක් මුද්‍රණය කරන ලද රුපියල් පන්දහසේ මුදල් නෝට්ටු 16ක් සහ එවැනිම ආකාරයේ දහසේ මුදල් නෝට්ටු 07ක් ද ඔහු සතුව තිබී සොයාගෙන තිබේ. සැකකරු කන්නතොට ප්‍රදේශයේ පදිංචිකරුවෙකු වන අතර ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=41841", "Category": null, "Parent URL": null}