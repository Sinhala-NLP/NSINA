{"Source": "Adaderana", "Timestamp": "May 31, 2015 09:18 am", "Headline": "උදරයේ සැඟවුණු කුඩු එළියට ගනී!", "News Content": "පාකිස්ථානයේ සිට මෙරටට හෙරොයින් රැගෙන ආ පුද්ගලයෙකු කටුනායක ජාත්‍යන්තර ගුවන්තොටුපලේ දී අත්අඩංගුවට ගෙන තිබේ. පොලිස් මත්ද්‍රව්‍ය කාර්යාංශයේ නිලධාරීන්ට ලැබුණු තොරතුරකට අනුව සැකකරුගේ එක්ස් කිරණ පරීක්ෂාවක් සිදුකිරීමෙන් පසු උදරය තුළ සඟවා මත්ද්‍රව්‍ය ගුලි ඇති බවට අනාවරණය වු බව වාර්තා වෙයි. පසුව සැකකරු මීගමුව රෝහලට ඇතුළත් කිරීමෙන් පසු මත්ද්‍රව්‍ය ගුලි පිටතට ගෙන තිබේ. ඔහු මීගමුව මහේස්ත්‍රාත් අධිකරණය වෙත ඉදිරිපත් කිරීමෙන් පසු ලබන හතර වන දින දක්වා රැඳවුම් නියෝග මත රඳවා ඉදිරි විමර්ශන කිරීමට පොලිස් මත්ද්‍රව්‍ය කාර්යාංශයට අවසර දුන් බව වාර්තා වෙයි.", "URL": "https://sinhala.adaderana.lk/news.php?nid=51683", "Category": null, "Parent URL": null}