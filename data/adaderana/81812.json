{"Source": "Adaderana", "Timestamp": "December 20, 2017 10:22 am", "Headline": "කොහුවලදී පුද්ගලයෙකු ඝාතනය කරයි", "News Content": "කොහුවල, ප්‍රතිබිම්බාරාම පාර ප්‍රදේශයේදී පුද්ගලයෙකු ඝාතනය කර තිබේ. පුද්ගලික ආරවුලක් හේතුවෙන් සිදුවූ පහර දීමකින් අදාල පුද්ගලයා මියගොස් ඇති බවයි පොලිසිය සඳහන් කළේය. මියගොස් ඇත්තේ වස්කඩුව, පනාපිටිය ප්‍රදේශයේ පදිංචිව සිටි 38 හැවිරිදි අයෙකි. ඝාතනය සිදුකළ සැකකරු හඳුනාගෙන ඇති අතර ඔහු මේ වන විට ප්‍රදේශයෙන් පලාගොස් තිබේ. සැකකරු අත්අඩංගුවට ගැනීම සඳහා කොහුවල පොලිසිය විමර්ශන සිදු කරන බවයි පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=81812", "Category": null, "Parent URL": null}