{"Source": "Adaderana", "Timestamp": "October 16, 2018 11:01 am", "Headline": "අයවැයට දෙමළ සන්ධානයේ සහය ලැබෙනවා", "News Content": "අයවැය සඳහා දෙමළ සන්ධානයේ සහය හිමිවනු ඇති බවට තමන් විශ්වාස කරන බව ජාතික ඒකාබද්ධතා, සංහිඳියා සහ රාජ්‍ය භාෂා අමාත්‍ය මනෝ ගනේෂන් මහතා පවසයි. කොළඹදී මාධ්‍යවේදින් නැගු ප්‍රශ්නවලට පිළිතුරු ලබාදෙමින් අමාත්‍යවරයා මේ බව සඳහන් කළේය. දෙශපාලන සිරකරුවන් සම්බන්ධයෙන් පරික්ෂණ නිවැරදි ලෙස සිදු කර ඔවුන්ට සධාරණයක් සිදු විය යුතු බවද අමාත්‍යවරයා එහිදි පැවසීය. තවද එම සිරකරුවන්ට අණදුන් පිරිස එළියට වී නිදහසේ සිටින බවත් අසරණ ජනතාව බන්ධනාගාර ගතව සිටින බවත් අමාත්‍යවරයා වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=97761", "Category": null, "Parent URL": null}