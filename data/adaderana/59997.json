{"Source": "Adaderana", "Timestamp": "May 10, 2016 10:56 am", "Headline": " දිවියන් ඝාතනය වීමේ තර්ජනයක", "News Content": "නුවරඑළිය දිස්ත්‍රික්කයේ හැටන්, නෝර්වුඩ් හා ආගරපතන ප්‍රදේශවල තේ වතු ආශ්‍රිතව සැරිසරන දිවියන් ඝාතනය වීමේ තර්ජනයකට මුහුණ පා ඇති බව සමස්ත ලංකා වනජීවී නියාමක නිලධාරීන්ගේ සංගමය පවසයි.නිවේදනයක් නිකුත් කරමින් එම සංගම‍යේ සභාපති එම්.අයි.ඩබ්ලිව්.පීරිස් මහතා සඳහන් කළේ දඩයක්කරුවන්ගේ උගුල්වලට හසුවීමෙන් හා වස දැමු මස් වර්ග ආහාරයට ගැනීමෙන් දිවියන් මරණයට පත්වන බවයි.පසුගිය මාස 6ක කාලය තුළ පමණක් මෙම ප්‍රදේශ ආශ්‍රිතව දිවියන් දස දෙනෙකු පමණ මරණයට පත්ව තිබේ.මේ අතර ඊයේ(09) දිනයේ ආගරපතන ප්‍රදේශයේ තිබී ඝාතනයට ලක් වු දිවියෙකුගේ සිරුරක් සොයාගෙන ඇති බවයි වාර්තා වෙයි.එම දිවියාගේ මරණයට වගකිව යුතු පුද්ගලයින් නීතිය හමුවට ගෙන ඒම සඳහා තොරතුරු ලබාදෙන ලෙස ජනතාවගෙන් ඉල්ලීමක් කරන බව සමස්ත ලංකා වනජීවි නියමාකවරුන්ගේ සංගමය පවසයි.මෙම සිද්ධිය පිළිබඳ නිවරදි තොරතුරක් ලබාදෙන පුද්ගලයෙකු හට රුපියල් 10,000ක මුදල් ත්‍යාගයක් පිරිනමන බව ද එම සංගමය පෙන්වා දෙයි.", "URL": "https://sinhala.adaderana.lk/news.php?nid=59997", "Category": null, "Parent URL": null}