{"Source": "Adaderana", "Timestamp": "July 24, 2015 05:08 pm", "Headline": " ප්‍රභාකරන් පණ පිටින් අල්ලාගත් බව මං කීවේ නෑ", "News Content": "එල්.ටී.ටී.ඊ සංවිධානයේ හිටපු නායක වේළුපිල්ලේ ප්‍රභාකරන් රජයේ හමුදා විසින් ජීවග්‍රහයෙන් අල්ලාගත් බවත්, ඉන්පසුව මහින්ද රාජපක්ෂ මහතා‍ට බාරදී දැඩි ලෙස වධහිංසාවට ලක්කොට ඝාතනය කළ බවට තමන් විසින් මාධ්‍යයට ප්‍රකාශ කළ බවට පළවන වාර්තා අසත්‍ය බව විනයාගමූර්ති මුරලිදරන් හෙවත් කරුණා අම්මාන් පවසයි.තමා එලෙස ප්‍රකාශ කළ බවට ෆේස්බුක් ඇතුළු සමාජජාල වෙබ් අඩවි සහ ඇතැම් වෙබ් අඩවිවල ප්‍රවෘත්තියක් සංසරණය වන බවත්,තමන් කිසිදු මාධ්‍යයට ඒ සම්බන්ධයෙන් කිසිවක් ප්‍රකාශ නොකළ බවත් හෙතෙම කියා සිටියි.කෙසේ වෙතත් තමා විසින් නොකළ ප්‍රකාශයක් කළ බවට පළවන අසත්‍ය වාර්තා මගින් තම කීර්ති නාමයට හානියක් සිදුවන බව ඔහු පෙන්වාදෙයි.එසේම මාධ්‍ය නිදහස අයුතු ලෙස යොදාගනිමින් මෙවැනි අසත්‍ය දේ ප්‍රකාශයට පත්නොකරන ලෙස තමන් සියලුම මාධ්‍යයන්ගෙන් ඉල්ලා සිටින බව ද මුරලිදරන් වැඩිදුරටත් කියා සිටියි.", "URL": "https://sinhala.adaderana.lk/news.php?nid=52832", "Category": null, "Parent URL": null}