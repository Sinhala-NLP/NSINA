{"Source": "Adaderana", "Timestamp": "October 27, 2015 03:15 pm", "Headline": "අනුරපුර සමාජශාලා හිමිකරු ඝාතනයේ සැකකරුවන් 6ක් රිමාන්ඩ්", "News Content": "කරාතේ ශූර වසන්ත සොයිසා ඝාතනය සම්බන්ධයෙන් අත්අඩංගුවට ගත් සැකකරුවන්ගෙන් හය දෙනෙකු රක්ෂිත බන්ධනාගාර ගත කර තිබේ. සිද්ධියට සම්බන්ධ සැකකරුවන් අට දෙනෙකු ඊයේ පොලීසිය විසින් අත්අඩංගුවට ගන්නා ලදී.ඒ අනුව ඔවුන් අද අනුරාධපුර ප්‍රධාන මහේස්ත්‍රාත් සහ අතිරේක දිසා විනිසුරු උමේෂ් ශානක කලංසූරිය මහතා හමුවට ඉදිරිපත් කළේය.එහිදී සැකකරුවන් හය දෙනෙකු ලබන මස 09 වන දින දක්වා රක්ෂිත බන්ධනාගාර ගත කරන ලෙස ප්‍රධාන මහේස්ත්‍රාත්වරයා නියෝග කර ඇත.සෙසු සැකකරුවන් දෙදෙනා තවදුරටත් රඳවා තබාගෙන ප්‍රශ්න කිරීම් සිදුකරන ලෙස මහේස්ත්‍රාත්වරයා නියෝග කර තිබේ.මේ අතර සිද්ධියට සම්බන්ධ ප්‍රධාන සැකකරු වන යුධ හමුදා විශේෂ බලකායෙන් පළාගිය සෙබලා අත්අඩංගුවට ගෙන අධිකරණයට ඉදිරිපත් කරන ලෙස ද මහේස්ත්‍රාත්වරයා පොලීසියට නියෝග කර ඇත.සිද්ධියට සම්බන්ධ තවත් 15 දෙනෙකුට අධික පිරිසක් අත්අඩංගුවට ගැනීම සඳහා පොලීසිය මේ වන විටත් පරීක්ෂණ ආරම්භ කර ඇති බව සඳහන්ය.අනුරාධපුර, කඩපනහ, මුදිතා මාවතේ පිහිටි රාත්‍රී සමාජ ශාලාවකට පසුගිය 24 වනදා රාත්‍රියේ කඩා වැදුණු පිරිසක් එහි දේපළවලට බරපතළ හානි සිදුකර එහි හිමිකරු වන කරාතේ ශූර වසන්ත සොයිසා ඝාතනය කර තිබිණ.", "URL": "https://sinhala.adaderana.lk/news.php?nid=54706", "Category": null, "Parent URL": null}