{"Source": "Adaderana", "Timestamp": "July 29, 2013 05:05 pm", "Headline": "මැතිවරණයට පක්ෂ 7කින් ස්වාධීන කණ්ඩායම් 15කින් නාම යෝජනා", "News Content": "මධ්‍යම, වයඹ සහ උතුරු පළාත් සභා ඡන්ද විමසීම්වලට අදාළව අද දහවල් වන විට දේශපාලන පක්ෂ 7ක් සහ ස්වාධීන කණ්ඩායම් 15ක් නාමයෝජනා භාරදී තිබේ. ස්වාධීන කණ්ඩායම් 29ක් මේ වන විට නාමයෝජනා භාරදී ඇති බව මැතිවරණ මහලේකම් කාර්යාලය පවසයි. යාපනය, කිලිනොච්චිය, මන්නාරම වව්නියාව සහ මුලතිව් දිස්ත්‍රික්ක සඳහා ඉලංකෙයි තමිල්අරසුකච්චි පක්ෂය නාමයෝජනා භාරදී තිබේ. එක්සත් ලංකා මහා සභාව මන්නාරම දිස්ත්‍රික්කයටත් ජනසෙත පෙරමුණ කුරුණෑගල දිස්ත්‍රික්කයටත් නාමයෝජනා භාරදී ඇති බව මැතිවරණ මහලේකම් කාර්යාලය සඳහන් කළේය. ප්‍රධාන දේශපාලන පක්ෂ මේ සතියේ දී නාමයෝජනා භාරදීමට සැලසුම් කරමින් සිටියි. එක්සත් ජනතා නිදහස් සන්ධානය ලබන අඟහරුවාදා නාමයෝජනා භාරදීමට නියමිතය. එක්සත් ජාතික පක්ෂය මහනුවර සහ මාතලේ දිස්ත්‍රික්කවලට අදාළ නාමයෝජනා අත්සන් තැබීම සිරිකොත පක්ෂ මූලස්ථානයේ දී අද සිදුකෙරුණි. ජනතා විමුක්ති පෙරමුණ ලබන අඟහරුවාදා සහ බදාදා දිනවල නාමයෝජනා භාරදීමට නියමිත බව එම පක්ෂයේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=36201", "Category": null, "Parent URL": null}