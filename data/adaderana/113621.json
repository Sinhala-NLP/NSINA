{"Source": "Adaderana", "Timestamp": "July 8, 2019 09:27 am", "Headline": "ඉසිපතනයට ජයක්", "News Content": "ජනාධිපති කුසලාන පිළිමළුන් පිටුදැකීමේ රග්බි තරගාවලියේ තුන්වන අර්ධ අවසන් පූර්ව තරගය ජය ගැනීමට ඉසිපතන විද්‍යාලය සමත් වුණි. ඒ මරදාන ශාන්ත ජෝසප් විද්‍යාලය පරාජයට පත් කරමිනි. කොළඹ ඉසිපතන විද්‍යාලය සහ මරදාන ශාන්ත ජෝසප් විද්‍යාලය අතර අර්ධ අවසන් පුර්ව තරගය පැවැත් වුණේ කොළඹ රාජකීය විද්‍යාලයීය ක්‍රීඩාංගණයේදීයි. ඒ අනුව ආරම්භ වු තරගයේ පළමු අර්ධයේදී දඩුවම් පහරක් සාර්ථක කරගනිමින් ශාන්ත ජෝසප් විද්‍යාලය ලකුණු ලබා ගැනීමට ආරම්භ කළේය. නමුත් ඊට ප්‍රබල අභියෝගයක් එල්ල කරමින් ඉසිපතන විද්‍යාලයද සිය ලකුණු ලබා ගැනීම ආරම්භ කලේ පලමු අර්ධය ලකුණු 14ට 10ක් ලෙස ඉසිපතන විද්‍යාලය පෙරමුණ හිමි කර ගනිමිනි. තරගයේ දෙවන අර්ධයේදීද ඉසිපතනය සිය ආක්‍රමණය වැඩි කර ලකුණු ලබා ගැනීමට උත්සහ කළත් ශාන්ත ජෝසප් ක්‍රීඩයන්ගේ ආක්‍රමණය ප්‍රබල වීම හේතුවෙන් ජෝසප්වරුන් එක් අවස්ථාවක තරගයේ පෙරමුණ හිමි කර ගත්තේය. කෙසේ වෙතත් ඉසිපතන විද්‍යාලය උත්සහක දිනුමක් වාර්තා කරමින් තරගය ජය තහවුරු කර ගැනීමට සමත් වුණේ ලකුණු 19ට 17ක් ලෙසයි.", "URL": "https://sinhala.adaderana.lk/news.php?nid=113621", "Category": null, "Parent URL": null}