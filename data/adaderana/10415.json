{"Source": "Adaderana", "Timestamp": "August 24, 2010 12:40 pm", "Headline": "කරුණානිධි කේ.පීගෙන් පැහැදිලි කිරීම් ඉල්ලයි", "News Content": "අත්අඩංගුවේ පසුවන එල්.ටී.ටී.ඊ ජාත්‍යන්තර ජාලයේ ප්‍රධානී කේ.පී හෙවත් කුමරන් පද්මනාදන් පැහැදිලි කිරීම් කිහිපයක් කළ යුතුව ඇතැයි තමිල්නාඩු ප්‍රධාන අමාත්‍ය එම්.කරුණානිධි මහතා පවසයි. උතුරේ පැවති ගැටුම් සම්බන්ධයෙන් සහ සටන් විරාමය සම්බන්ධයෙන් කුමරන් පද්මනාදන් විවිධ ප්‍රකාශ නිකුත් කර ඇති බව ඔහු සඳහන් කරයි. එම ප්‍රකාශ වල දී ඉන්දීය දේශපාලනඥයින්ගේ සබඳතා පිළිබඳව ද සඳහන් වන බැවින් කුමරන් පද්මනාදන් ඒ සම්බන්ධ පැහැදිලි කිරීම් ලබා දිය යුතු බව කරුණානිධි මහතා අවධාරණය කරයි. ඉන්දීය එම්.ඩී.එම්.කේ පක්ෂයේ නායක වයිකෝ ශ්‍රී ලංකාවේ ක්‍රියාත්මක වූ සටන් විරාමයට බාධා සිදු කළ බවට කේ.පී සිදු කර ඇති ප්‍රකාශයක් උපුටා දක්වමින් කරුණානිධි මහතා මේ බව සඳහන් කර ඇත.", "URL": "https://sinhala.adaderana.lk/news.php?nid=10415", "Category": null, "Parent URL": null}