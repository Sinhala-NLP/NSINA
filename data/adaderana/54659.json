{"Source": "Adaderana", "Timestamp": "October 25, 2015 10:21 am", "Headline": "මධ්‍යම මන්ත්‍රී  තිස්ස බණ්ඩාර  අත්අඩංගුවේ! ", "News Content": "මධ්‍යම පළාත් සභාවේ එජාප මන්ත්‍රීවරයෙකු වන තිස්ස බණ්ඩාර හේරත් මහතා අත්අඩංගුවට ගෙන තිබේ. දඹුල්ල ආර්ථික මධ්‍යස්ථානය පරීශ්‍රවය තුළදී පුද්ගලයෙකුට පහරදීමක් සම්බන්ධයෙන් ඒ මහතා මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි. පසුගිය 21 වන දින අදාළ මන්ත්‍රීවරයාගෙන් පහරකෑ බව කිය පුද්ගලයා විසින් පොලිසිය වෙත පැමිණිල්ලක් සිදුකර ඇත. ඒ අනුව තිස්ස බණ්ඩාර මන්ත්‍රීවරයා අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=54659", "Category": null, "Parent URL": null}