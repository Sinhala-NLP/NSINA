{"Source": "Adaderana", "Timestamp": "July 8, 2017 10:13 pm", "Headline": "නව ව්‍යවස්ථාවට යෝජනාවක් ඉදිරිපත් කරනවා", "News Content": "බුද්ධාගමට පවතින අනතුරු වලක්වා ගැනීම සඳහා නව ආණ්ඩුක්‍රම ව්‍යවස්ථාවට යෝජනාවක් ඉදිරිපත් කරන බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පවසන්නේ යෝජිත නව ව්‍යවස්ථාවේ මේ දක්වාත් සකස් කර ඇත්තේ අතුරු වාර්තාවක් පමණක් බවයි. සංරක්ෂණය කෙරුණු රුවන්වැලි සෑ වැලි මළුව වන්දනාමාන කටයුතු සඳහා බැතිමතුන් වෙත ලබාදීම අග්‍රාමාත්‍යවරයාගේ ප්‍රධානත්වයෙන් සිදු කෙරුණි. ඉන් අනතුරුව පැවැති උත්සව අවස්ථාවට එක්වෙමින් අදහස් දැක්වූ අග්‍රාමාත්‍ය රනිල් වික්‍රමසිංහ මහතා මේ බව කියා සිටියේය.මේ අතර යෝජිත නව ව්‍යවස්ථාව සම්බන්ධයෙන් ජනතාව දැනුවත් නොකිරීම හේතුවෙන් අනවශ්‍ය කුතුහලයක් මතුවිය හැකි බව නගර සැලසුම් හා ජල සම්පාදන අමාත්‍ය රවුෆ් හකීම් මහතා පවසයි.කෑගල්ල ප්‍රදේශයේ පැවැති ජන හමුවකට එක්වෙමින් අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=75026", "Category": null, "Parent URL": null}