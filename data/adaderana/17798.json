{"Source": "Adaderana", "Timestamp": "August 2, 2011 08:49 am", "Headline": "විත්තිකාරිය ගැබ්ගෙන -දඩුවම් පැමිණවීම කල්යයි", "News Content": "මත්කුඩු ජාවාරම් කිරීමේ චෝදනා මත අත්අඩංගුවේ පසුවන විත්තිකාරියක තමා ගැබ්ගෙන ඇති බව ප්‍රකාශ කිරීම හේතුවෙන් ඇයට දඩුවම් පැමිණවීම කල් දමා තිබේ. හෙරොයින් මත්කුඩු ග්‍රෑම් 140ක් ළඟ තබා ගැනීමේ චෝදනා මත අත් අඩංගුවට පත්ව සිටි විත්තිකාරිය පිළිබඳ කොළඹ මහාධිකරණයේ පැවති නඩු විභාගයේ දඩුවම් පැමිණවීම ඊයේ(01) සිදුකිරීමට නියමිතව තිබුණි. එහෙත් විත්තිකාරියගේ ප්‍රකාශය හේතුවෙන් එම නඩුවේ දඩුවම් ප්‍රකාශ කිරීම ලබන 4 වැනි දින දක්වා කල් දැමුණි. විත්තිකාරිය අධිකරණ වෛද්‍ය නිලධාරියා වෙත ඉදිරිපත් කර වාර්තාවක් කැඳවන ලෙස කොළඹ මහාධිකරණ විනිසුරු ප්‍රීති පද්මන් සූරසේන මහතා බන්ධනාගාර නිලධාරීන්ට නියෝග කළේය.", "URL": "https://sinhala.adaderana.lk/news.php?nid=17798", "Category": null, "Parent URL": null}