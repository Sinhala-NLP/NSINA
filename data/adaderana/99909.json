{"Source": "Adaderana", "Timestamp": "November 28, 2018 08:25 am", "Headline": "ගිනි අවි සමඟ පුද්ගලයෙක් පොලිස් දැලේ", "News Content": "පිටිගල, මත්තක ප්‍රදේශයේදී ගිනි අවි දෙකක් සමඟ පුද්ගලයෙකු අත්අඩංගුවට ගෙන තිබේ. පිටිගල පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී අදාළ ගිනි අවි සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරු සතුව තිබී බෝර 12 ගිනි අවියක්, එම උණ්ඩ 03ක් සහ ගල්කටස් වර්ගයේ ගිනි අවියක් පොලීසිය විසින් සොයාගෙන තිබේ. සැකකරු මත්තක, පෝද්දිවල ප්‍රදේශයේම පදිංචි 45 හැවිරිදි අයෙකු බව සඳහන්ය. ඔහු අද ඇල්පිටිය මහේස්ත්‍රාත් අධිකරණයට ඉදිරිපත් කිරිමට නියමිත අතර පිටිගල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99909", "Category": null, "Parent URL": null}