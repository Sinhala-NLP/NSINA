{"Source": "Adaderana", "Timestamp": "August 2, 2013 08:37 pm", "Headline": "දකුණු අප්‍රිකාව 115යි -මාලිංගට 50යි", "News Content": "ශ්‍රී ලංකාවට එරෙහිව පැවැත්වෙන පන්දුවාර 20යි 20 තරගයේ කාසියේ වාසිය දිනා පළමුවෙන් පන්දුවට පහරදුන් දකුණු අප්‍රිකානු කණ්ඩායම කඩුලු 6 ක් දැවී ලකුණු 115ක් ලබා ගැනීමට සමත් විය. එහිදී ජේ.පී. ඩුමිනි ලකුණු 51ක් ලබාගත් අතර එය ඔහුගේ 5 වැනි අර්ධ ශතකයද වේ. ඔහු පන්දුවාර 20 තරගවලදී අද ලකුණු 1000 සම්පූර්ණ කිරීමද විශේෂත්වයක් විය. ඩේවිඩ් මිලර් ලකුණු 25ක් ලබා ගන්නා ලදී. සෙසු පිතිකරුවන් අඩු ලකුණු සංඛ්‍යාවකට දැවී ගිය අතර පන්දු යැවීමේදී සචිත්‍ර සේනානායක ලකුණු 14ට කඩුලු 3ක් ලබා ගැනීමට සමත් විය. මෙම තරගයේදී ලසිත් මාලිංග පන්දුවාර 20 තරගවලදී සිය 50 වැනි කඩුල්ල ලෙස ඩේවිඩ් මිලර් දවා ගැනීමට සමත්වීමද විශේෂත්වයක් ලෙස පෙන්වාදිය හැකිය. අද ඔහු සහභාගි වන්නේ 44 වැනි 20යි 20 තරගයටය.", "URL": "https://sinhala.adaderana.lk/news.php?nid=36324", "Category": null, "Parent URL": null}