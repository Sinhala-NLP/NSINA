{"Source": "Adaderana", "Timestamp": "November 22, 2013 08:35 pm", "Headline": " පුත්තලම කළපුව හරහා අධිබලැති විදුලි රැහැන් ඇදීමට ධීවරයෝ විරුද්ධ වෙති", "News Content": "ඡායා රූ - ජූඩ් සමන්ත නොරෝච්චෝල තාප විදුලි බලාගාරයේ සිට අනුරාධපුරය දක්වා පුත්තලම කළපුව හරහා අධිබලැති විදුලි රැහැන් පද්ධතියක් ස්ථාපනය කිරීමේ සැලසුමට එරෙහිව පුත්තලම කළපු ධිවරයෝ අද විරෝධතා ව්‍යාපාරයක නිරත විය. අද (22) දහවල් පුත්තලම කළපුව ආසන්නයේ මෙම විරෝධතා ව්‍යාපාරය පැවැත්වුණු බව අප වාර්තාකරු පැවසීය. පුත්තලම කළපුවට මායිම්ව ඇති මාර්ගය ධීවර යාත‍්‍රා යොදා අවහිර කර තිබු ධීවරයින් පසුව ධිවර යාත‍්‍රා කිපයක් ගිනි තබා තම විරෝධතාවය දක්වා සිටියේය. විරෝධතාවයේ නිරතව සිටි ධිවරයින් කියා සිටියේ අධි බැලැති විදුලි රැහැන් ඇදීමෙන් තම වෘත්තියට බධා ඇති වන බවයි. එම නිසා කළපුවෙන් තොරව වෙනත් ස්ථානයකින් එම අධි බැලැති රැහැන් මාර්ගය යොදා ගන්නා ලෙසද ඔවුන් කියා සිටි බව අප වාර්තාකරු පැවසීය. නොරොච්චෝල තාප විදුලි බලාගාරයේ දෙවන අදියර නිම විමෙන් පසුව එහි නිපදවන විදුලිය අනුරාධපුරය දක්වා ගෙන යැමට මෙම අධිබැලැති විදුලි රැහැන් පද්ධතිය ස්ථාපනය කිරිමට නියමිතය.", "URL": "https://sinhala.adaderana.lk/news.php?nid=39043", "Category": null, "Parent URL": null}