{"Source": "Adaderana", "Timestamp": "June 28, 2014 08:38 am", "Headline": "බස් රථ අනතුරකින් 23ක් රෝහලේ ", "News Content": "මාවෙල - ගම්පොළ මාර්ගයේ පුස්සැල්ලාව, කඩදොර ප්‍රදේශයේ සිදුවු බස් රථ අනතුරකින් රියදුරු ඇතුළු 23 දෙනෙකු තුවාල ලබා රෝහල් ගත කර තිබේ. බස් රථය රියදුරුට පාලනය කර ගැනීමට නොහැකිවීම හේතුවෙන් මාර්ගයෙන් ඉවට පැන ගසක ගැටීමෙන් මෙම අනතුර සිදුව ඇති බව පොලිසිය පවසයි. අනතුරෙන් පිරිමි පුද්ගලයින් 04 දෙනෙක්, කාන්තාවන් 07 දෙනෙක් සහ පාසැල් ළමුන් 12 දෙනෙකු තුවාල ලබා රොහල් ගත කර ඇති බව පොලිසිය සඳහන් කරයි. බස් රථයේ ඇතිවු කාර්මික දෝශයක් අනතුරට හේතුවී ඇති බවට පොලිස් පරීක්ෂණ වලදී අනාවරණය වී තිබේ. අනතුර සම්බන්ධයෙන් පුස්සැල්ලාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44273", "Category": null, "Parent URL": null}