{"Source": "Adaderana", "Timestamp": "February 3, 2019 07:44 am", "Headline": "මත්ද්‍රව්‍ය සමඟ face book සාද පැවැත්වු කාන්තාවන් 6 ඇතුළුව 89ක් අත්අඩංගුවට", "News Content": "ෆේස් බුක් සමාජ මාධ්‍ය ඔස්සේ සංවිධානය කළ සාදයකට මත්ද්‍රව්‍ය රැගෙන පැමිණි පුද්ගලයන් 89 දෙනෙකු අත්අඩංගුවට ගෙන තිබේ. හිඟුරක්ගොඩ ප්‍රදේශයේ එම සාදය සංවිධානය කර තිබු අතර අත්අඩංගුවට පත් වුවන්ගෙන් 06 දෙනෙකු කාන්තාවන් බව පොලීසිය සඳහන් කළේය. ඔවුන් මහනුවර, කුරුණෑගල, ත්‍රිකුණාමලය සහ අනුරාධපුර යන ප්‍රදේශවල පදිංචිකරුවන් වෙයි. සාදයට පැමිණි සැකකරුවන් සතුව තිබී කේරළ ගංජා,අයිස්, හසීස් ඇතුළු මත්ද්‍රව්‍ය පොලිස් භාරයට ගෙන ඇති අතර සැකකරුවන්ට අයත් රුපියල් එක්ලක්ෂ විසි අට දහසක මුදලක්ද පොලිස් භාරයට ගෙන තිබේ. සැකකරුවන් අද හිඟුරක්ගොඩ මහේස්ත්‍රාත්වරයා වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=103609", "Category": null, "Parent URL": null}