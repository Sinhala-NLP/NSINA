{"Source": "Adaderana", "Timestamp": "February 23, 2019 10:51 pm", "Headline": "සේනා හානි කළ ගොවි බිම් සඳහා වන්දි ප‍්‍රදානය මාර්තු මාසයේ", "News Content": "සේනා දලඹුවා හානි කළ ගොවි බිම් සඳහා වන්දි ප‍්‍රදානය කිරීම මාර්තු 10 සිට අරඹන බව කෘෂිකර්ම අමාත්‍ය පී හැරිසන් මහතා පැවැසීය. ස්වර්ණපාලී බාලිකා මහා විද්‍යාලීය ශ‍්‍රවණාගාරයේදී පැවැති අනුරාධපුර දිස්ත‍්‍රික් කෘෂි පර්යේෂණ නිලධාරීන්ගේ හමුවීමෙන් අනතුරුව මාධ්‍ය වෙත අමාත්‍යවරයා මෙම අදහස් පළ කළේය. සේනා දලඹු පූර්ණ හානිය වෙනුවෙන් අක්කරයක් සඳහා රුපියල් 40 000ක් ලබා දෙන බවත් ඒ වෙනුවෙන් දැනටමත් මිලියන 250ක් වෙන් කර ඇති බවත් හානියේ ප‍්‍රමාණය අනුව ඉදිරීයේදී මිලියන 250 ඉක්ම වුවද වන්දි ලබා දෙන බව අමාත්‍යවරයා හෙතෙම පැවැසීය. හානිය උපරිම වූ අම්පාරෙන් වන්දි ලබා දීම ආරම්භ කරන බවත් මොනරාගල හා අනුරාධපුර දිස්ත‍්‍රික්කයන් පළමු වටය තුළ වන්දි ලබා දීමට කටයුතු කරන බව කෘෂිකර්ම අමාත්‍ය පී හැරිසන් මහතා වැඩිදුරටත් පැවැසීය. එහිදී කෘෂි නිලධාරීන් කිහිපදෙනකුගේ සේවය අමාත්‍යවරයා විසින් ඇගයීමට ලක්කර සහතික පත්ද පිරිනැමීය.", "URL": "https://sinhala.adaderana.lk/news.php?nid=104917", "Category": null, "Parent URL": null}