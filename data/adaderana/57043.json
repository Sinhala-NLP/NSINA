{"Source": "Adaderana", "Timestamp": "February 9, 2016 11:04 am", "Headline": " සිසිල් කොතලාවල 23 තෙක් යළි රිමාන්ඩ්-ජාතික රෝහලට යවන්න නියෝග", "News Content": "සෙලින්කෝ සමූහ ව්‍යාපාරයේ අධ්‍යක්ෂ මණ්ඩල සාමාජිකාවක වූ සිසිල් ‍කොතලාවල මිය ලබන 23 වන දින දක්වා යළි රක්ෂිත බන්ධනාගාර ගත කරන ලෙස අධිකරණය විසින් නියෝග කර තිබේ.අදාළ නඩුව අද(09)කැඳවූ අවස්ථාවේදී විත්තිකාර පාර්ශවය වෙනුවෙන් පෙනී සිටි නීතිඥයින් අධිකරණයට දන්වා ඇත්තේ සැකකාර කොතලාවල මිය මේවන විට අසනීප තත්ත්වයක් හේතුවෙන් පුද්ගලික රෝහලක ප්‍රතිකාර ලබන බවයි.ඒ අනුව කොළඹ අතිරේක මහේස්ත්‍රාත් ප්‍රියන්ත ලියනගේ මහතා විසින් ඇය කොළඹ ජාතික රෝහලට මාරුකර යවන ලෙස පොලීසියට නියෝග කරන ලදී.වසර කිහිපයකට ඉහතදී ගෝල්ඩන් කී නඩුවට අදාළව ඇයව අත්අඩංගුවට ගන්නා ලෙස මහාධිකරණය මගින් වරෙන්තු නිකුත් කර තිබුණි.විදේශ ගතව සිටි ඇය ඉකුත් පෙබරවාරි මස 04 දින සවස කටුනායක ජාත්‍යන්තර ගුවන් තොටුපළින් ලංකාවට පැමිණි අවස්ථාවේ ගුවන්තොටුපළේදීම ඇය අත්අඩංගුවට ගෙන අපරාධ පරීක්ෂණ දෙපාර්තමේන්තුවට බාරදුන් බව ආගමන විගමන පාලකවරයා සඳහන් කර තිබිණි.කෙසේ වෙතත් පසුව ඇය කොළඹ පුද්ගලික රෝහලකට ඇතුළත් කෙරුණු බව වාර්තා විය.", "URL": "https://sinhala.adaderana.lk/news.php?nid=57043", "Category": null, "Parent URL": null}