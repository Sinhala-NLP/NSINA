{"Source": "Adaderana", "Timestamp": "April 18, 2010 01:06 pm", "Headline": "2010 දී පවුල් 20,000 ට නිවාස", "News Content": "මහින්ද චින්තන ඉදිරි දැක්ම තුළින් 2010 වසරේ දී පවුල් 20,000 කට නිවාස පහසුකම් ලබාදීමට බල‍ාපොරොත්තු වන බව ජාතික නිවාස සංවර්ධන අධිකාරිය පවසයි. පසුගිය සිව්වසර තුළ පවුල් 91,000 කට නිවාස පහසුකම් සපයා ඇති බව ජාතික නිවාස සංවර්ධන අධිකාරියේ සාමාන්‍යාධිකාරී එල්.එස්. පලංසූරිය මහතා සඳහන් කරයි. මේ සඳහා රුපියල් මිලියන 4,127 ක් වැයකොට ඇති බව ත්,මීට අමතරව ගම නැගුම නිවාස වැඩසටහනට අනුකූලව ද නව නිවාස රැසක් ඉදි කර ඇති බවත් ජාතික නිවාස සංවර්ධන අධිකාරිය කියා සිටියි. මේ අතර තමාගේම නිවසක් ඉදිකරගැනීමේ ශක්තියක් නොමැති ආර්ථික දුෂ්කරතාවයන් පවතින පවුල් සඳහා නිවාස පහසුකම් සපයා දීමේ අරමුණින් මේ වසරේ සිට\"සෙවණ ආධාර නිවාස\"වැඩපිළිවෙළ ක්‍රියාත්මක කිරීමට නියමිතව තිබේ. එහිදී එක් නිවසකට රුපියල් 50,000 ක උපරිමයක් යටතේ මූල්‍යාධාර ලබාදෙන බව සාමාන්‍යාධිකාරී එල්.එස්. පලන්සූරිය මහතා ප්‍රකාශ කළේය. මීට අමතරව 2010 වසර තුළ දී නගමු පුරවර වැඩසටහනට සමගාමීව මහල් නිවාස 1,500 ක් පිළිසකර කිරීමට ද බලාපොරොත්තු වන බව ද පලන්සූරිය මහතා වැඩිදු‍රටත් සඳහන් කළේය.", "URL": "https://sinhala.adaderana.lk/news.php?nid=7864", "Category": null, "Parent URL": null}