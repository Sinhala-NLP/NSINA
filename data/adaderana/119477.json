{"Source": "Adaderana", "Timestamp": "September 19, 2019 11:43 am", "Headline": "මාස 5කට පසු ලිබී ක්ලෙග්ට අවස්ථාවක්", "News Content": "මහා බ්‍රිතාන්‍යෙය් පැරා මලල ක්‍රීඩිකා ලිබී ක්ලෙග් එළඹෙන ලෝක පැරා මලල ක්‍රීඩා ශූරතා තරගාවලිය සඳහා නම් කළ එංගලන්ත සංචිතයට ඇතුළත් කර ඇත. ඒ මාස 5කට පසුවයි. 29 හැවිරිදි ලිබී ක්ලෙග් 2016 වසරේ පැවැති රියෝ පැරාලිම්පික් තරගාවලියේදී ටී 11 කාණ්ඩයේ මීටර් 100 ඉසව්ව සහ මීටර් 200 ඉසව් නියෝජනය කරමින් රන් පදක්කම් දිනා ගැනීමට සමත් වුණි. එමෙන්ම 2011 වසරේ පැවැති ලෝක ශූරතා තරගාවලියේදී ටී12 කාණ්ඩයෙම් මීටර් 100 ඉසව්වේ රන් පදක්කම දිනා ගැනීමටද ඇය සමත් වීම විශේෂත්වයක්. යුරෝපීය පැරාලිම්පික් ශුරතාවලියේ ටී 12 කාණ්ඩායෙන් මීටර් 100 සහ 200 ඉසව් නියෝජනය කළ ලිබී ක්ලෙග් එම ඉසව් වලදී රන් පදක්කම් දිනා ගනිමින් සිය දක්ෂතා පෙන්වා ඇත. ඒ අනුව 11 වන ලෝක පැරා මලල ක්‍රීඩා ශූරතා තරගාවලිය සඳහා නම් කළ 43 දෙනෙකුන් සමන්විත එංගලන්ත කණ්ඩායමට ලිබී ක්ලෙග් නම් කිරීමට එරට පැරා මලල ක්‍රීඩා සංගමය තීරණය කර ඇති බව සඳහන්. ලිබී ක්ලෙග් මීට මාස 5කට පෙර මව් පදවිය ලැබූ අතර ඉන් මාස 5කට පසුවයි ඇය නැවතත් පිටියට පිවිසෙන්නේ පළමු වටරයි.", "URL": "https://sinhala.adaderana.lk/news.php?nid=119477", "Category": null, "Parent URL": null}