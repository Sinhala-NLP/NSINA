{"Source": "Adaderana", "Timestamp": "March 23, 2018 07:03 am", "Headline": "මාතර යතුරුපැදි අනතුරකින් 1ක් මරුට", "News Content": "මාතර, දෙයියන්දර, පරපාමුල්ල ප්‍රදේශයේදී යතුරුපැදි දෙකක් එකිනෙක ගැටීමෙන් සිදු වූ අනතුරකින් එක් අයෙතු මියගොස් තිබේ. අනතුරෙන් පසු එක් අයෙකු අසල තිබූ දොළකට වැටිමෙන් මියගොස් ඇති අතර තුවාල ලැබූ අනෙක් යතුරුපැදිකරු, කාන්තාවක් සහ 07 හැවිරිදි පිරිමි දරුවෙකු කඹුරුපිටිය රෝහලට ඇතුළත් කර ඇති බව වාර්තා වෙයි. මේ අතර කුරුණෑගල බුළුගහමුල ප්‍රදේශයේදී නතරකර තිබූ ලොරි රථයක යතුරුපැදියක් ගැටීමෙන් සිදු වූ අනතුරකින් යතුරුපැදිකරු මියගොස් තිබේ. මියගොස් ඇත්තේ 36 හැවිරිදි පුද්ගලයෙකු වන අතර අනතුර සම්බන්ධයෙන් ලොරි රථ රියදුරු අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=86169", "Category": null, "Parent URL": null}