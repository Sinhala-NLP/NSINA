{"Source": "Adaderana", "Timestamp": "August 7, 2017 02:46 pm", "Headline": "අනවසරයෙන් මෙරට සිටි චීන ජාතිකයෙක් අත්අඩංගුවට", "News Content": "ආගමන විගමන නීති උල්ලංඝණය කරමින් මෙරට රැදී සිටි චීන ජාතිකයෙකු කොල්ලුපිටිය ප්‍රදේශයේදී අත්අඩංගුවට ගෙන තිබේ. කොල්ලුපිටිය පොලීසියට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. අත්අඩංගුවට ගත් සැකකරු සම්බන්ධයෙන් සිදු කළ වැඩිදුර විමර්ශනවලදී ඔහු සතුව තිබී නීති විරෝධි මත්පැන් ලීටර් 20ක් සහ කොතල හිඹුටු ග්‍රෑම් 2200ක් පොලිසිය විසින් සොයාගෙන තිබේ. සැකකාර චීන ජාතිකයා කොටුව මහේස්ත්‍රාත් අධිකරණයට ඉදිරිපත් කිරිමට නියමිත බව කොල්ලුපිටිය පොලීසිය සඳහන් කළේය.", "URL": "https://sinhala.adaderana.lk/news.php?nid=76054", "Category": null, "Parent URL": null}