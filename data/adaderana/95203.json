{"Source": "Adaderana", "Timestamp": "August 29, 2018 04:11 pm", "Headline": "ඉංග්‍රීසි ඇලේදී දෙරටේ ධීවරයින් අතර ගැටුමක්", "News Content": "බ්‍රිතාන්‍ය සහ ප්‍රංශය අතර පිහිටි ඉංග්‍රීසි ඇලේදී දෙරටේ ධීවරයින් පිරිසක් අතර ගැටුමක් හටගෙන තිබේ. එහිදී ප්‍රංශ ධීවරයින් විසින් බ්‍රිතාන්‍ය බෝට්ටුවක් වෙත දුම් බෝම්බ සහ ගල්මුල් ප්‍රහහාරයක්ද එල්ල කර ඇති බව වාර්තා වේ. දකුණුදිග බ්‍රිතාන්‍ය සහ උතුරු ප්‍රංශය අතර පිහිටි ඉංග්‍රීසි ඇලේ ය්‍රාතා කරමින් තිබූ එම රටවල් දෙකට අයත් ධීවර බෝට්ටු කිහිපයක සිටි පිරිසක් අතර ගැටුමක් හටගෙන තිබේ. සේන් බොක්කේ සිට නාවික සැතපුම් 12ක් පමණ දුරින් පිහිටි නෝමන්ඩි වෙරළ ප්‍රදේශයේදී ගැටුම හටගෙන ඇති බව වාර්තා විය. අදාළ ප්‍රදේශයේ ධීවර කටයුතු සඳහා නීතියෙන් අවසර හිමිව ඇත්තේ බ්‍රිතාන්‍යයට බවත් සඳහන් විය. එහිදී ප්‍රංශ යාත්‍රාවක් බ්‍රිතාන්‍යයට අයත් යාත්‍රාවක ගැටීමට සලස්වන අයුරු දැක්වෙන වීඩියෝ පටයක්ද මාධ්‍ය වෙත නිකුත් කර තිබුණි. එමෙන්ම බ්‍රිතාන්‍ය යාත්‍රා වලට දුම් බෝම්බ සහ ගල්මුල් ප්‍රහාර එල්ල කර ඇති බවටත් ප්‍රංශ ධීවරයින්ට චෝදනා එල්ල වේ.", "URL": "https://sinhala.adaderana.lk/news.php?nid=95203", "Category": null, "Parent URL": null}