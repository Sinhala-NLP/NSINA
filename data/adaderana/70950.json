{"Source": "Adaderana", "Timestamp": "March 16, 2017 12:16 pm", "Headline": "පොට්ට නවුෆර් රෝහල් ගත කරයි", "News Content": "මරණ දඩුවම් නියමව සිටින මොහොමඩ් නියාස් නවුෆර් හෙවත් පොට්ට නවුෆර් රෝහල් ගත කර තිබේ. බෝගම්බර බන්ධනාගාර රෝහලේ නිර්දේශ අනුව අද(16) පෙරවරුවේ ඔහු මහනුවර ශික්ෂණ රෝහලට ඇතුළත් කර ඇති බව සඳහන්ය. වකුගඩු වල ඇති වූ රෝග තත්ත්වයක් මත ඔහු මහනුවර ශික්ෂණ රෝහලට ඇතුළත් කර ඇති බව වාර්තා වෙයි. මහනුවර රෝහලෙන් අද දෙරණ කළ විමසීමකදී එහි ප්‍රකාශකයෙකු සඳහන් කළේ පොට්ට නවුෆර් හෙවත් මොහොමඩ් නියාස් නවුෆර්ගේ තත්ත්වය බරපතළ නොවන බවයි . කෙසේවෙතත් ඔහුගේ රෝග තත්ත්වය හඳුනාගැනීම සඳහා මේ වන විට වෛද්‍ය පරීක්ෂණ ආරම්භ කර ඇති බව අදාළ ප්‍රකාශකයා කියා සිටියේය.", "URL": "https://sinhala.adaderana.lk/news.php?nid=70950", "Category": null, "Parent URL": null}