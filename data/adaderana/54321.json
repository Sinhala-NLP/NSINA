{"Source": "Adaderana", "Timestamp": "October 8, 2015 12:20 pm", "Headline": "අලි රොෂාන්ගේ අලි පැටවුන් පින්නවලට", "News Content": "වනජීවී දෙපාර්තමේන්තුව භාරයට ගත් අලි රොෂාන් නොහොත් සමරප්පුලිගේ නිරාජ් රොෂාන් විසින් රඳවාගෙන සිටි අලි පැටවුන් දෙදෙනා පින්නවල අලි අනාථාගාරයට භාර දී තිබේ.වනජීවී අධ්‍යක්ෂ එච්. ඩී. රත්නායක මහතා සඳහන් කළේ පන්නිපිටිය, ඇරැව්වල ප්‍රදේශයේ පිහිටි අලි රොෂාන්ට අයත් නිවසක රඳවා සිටියදී එම අලි පැටවුන් ඊයේ පස්වරුවේ සිය භාරයට ගත් බවයි.අපරාධ පරීක්ෂණ දෙපාර්තමේන්තුව සහ වනජීවී දෙපාර්තමේන්තුව කැස්බෑව මහේස්ත්‍රාත් අධිකරණයෙන් ලබාගත් නියෝගයක් මත එම අලි පැටවුන් වනජීවී දෙපාර්තමේන්තුව ගෙන ඇත.නීති විරෝධී අලි පැටවුන් සම්බන්ධයෙන් අපරාධ පරීක්ෂණ දෙපාර්තමේන්තුව සිදුකරන පරීක්ෂණ වලට අදාළව මෙම පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=54321", "Category": null, "Parent URL": null}