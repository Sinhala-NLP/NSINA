{"Source": "Adaderana", "Timestamp": "February 6, 2013 01:25 pm", "Headline": "පියා බලන්න පැමිණි පුතාගේ යතුරු පැදිය උස්සලා", "News Content": "නිවසක් ඉදිරිපිට ගාල් කර තිබු රුපියල් 23,500 ක් පමණ වටිනා යතුරු පැදියක් සොරා ගෙන යාමේ සිද්ධියක් සම්බන්ධයෙන් පරික්ෂණ ආරම්භ කර ඇති බව හලාවත පොලීසිය කියයි. දැනට රෝහල් ගතව සිටින තම පියා ගේ සුව දුක් විමසීමට යාම සදහ පැමිණ තමන්ට අයත් යතුරු පැදි‍ය කාක්කපල්ලිය මංසන්ධියේ පදිංචි හේමලතා යන අයගේ ගෙමිදුලේ ගාල් කර ගොස් සවස නැවත පැමිණෙන විට එය අතුරුදහන්වී තිබුණු බවට පුද්ගලයෙකුගෙන් පැමිණිල්ලක් ලැබී ඇත. කාක්කපල්ලිය - මනක්කුලම පදිංචි එම්.එම්.ඇනට්ලි ක්වින් පීරිස් යන අය මෙසේ පොලීසියට පැමිණිලි කර තිබේ. අතුරුදහන්වී ඇති යතුරු පැදියේ මිල ලෙස සඳහන් කර ඇත්තේ එය මිලදී ගත් මුදල බවද පැමිණිළිකරු තම පැමිණිල්ලේ සඳහන් කර ඇති බව පොලීසිය පවසයි. මෙම යතුරු පැදිය කවුරුන් විසින් සොරා ගෙන ගියාද යන්න මෙතෙක් අනාවරණය වී නැත. හලාවත පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=31398", "Category": null, "Parent URL": null}