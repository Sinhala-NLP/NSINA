{"Source": "Adaderana", "Timestamp": "August 2, 2019 09:36 pm", "Headline": "ගම්මාන 10ක ජනතාවගේ වගාවන් වැනසූ සද්ධන්තයින්", "News Content": "වල් අලි 15 ක පමණ රංචුවක් කඩා වැදී ගම්මාන 10 ක පමණ භෝග වගාවන් වනසමින් සැරිසරන බව ප්‍රදේශවාසීන් චෝදනා එල්ල කරති. මෙසේ කඩා වැදි ඇති වල් අලින් වල්පාළුව, ලීකොලවැව, කොහොඹගස්වැව, මොහොරිය , එගොඹගම, බරනන්කට්ටුව කාකුපාඩියාව, පානියමඩුව, පුනවිටිය, ගල්කුලිය, ඇතුළු ගම්මාන වලට අලි තර්ජනය උග්‍රවී ඇති බව අද දෙරණ වාර්තාකරු පවසයි. මෙසේ කඩා වැදී ඇති අලි රංචු සවස් වන විට ගම්මාන වෙත කඩා වැදි පොල්, කෙසෙල් , ඇතුළු භෝග වගාවන් වනසමින් අළුයම වන විට අවට ජලය රැඳී ඇති වැව්වලට ගමන් කරමින් ජලය බී ආපසු වල්පාළුව රක්ෂීතයට කඩා වැඳී දහවල් කාලයේ රක්ෂිතය තුළ ගත කරන බව ගම්මුන් ප්‍රකාශ කර ඇත.", "URL": "https://sinhala.adaderana.lk/news.php?nid=115606", "Category": null, "Parent URL": null}