{"Source": "Adaderana", "Timestamp": "October 26, 2015 09:03 am", "Headline": "මෝටර් රථයේත් හෙරොයින්", "News Content": "දැනට රඳවා තබාගෙන පරීක්ෂණ කටයුතු සිදු කරන වෙලේ සුදාගේ සහෝදරිය අත්අඩංගුවට ගන්නා අවස්ථාවේදී පොලිස් භාරයට ගත් මෝටර් රථය තුළ තිබී හෙරොයින් ග්‍රෑම් 120 ක් සොයා ගත් බව පොලිසිය පවසයි.ඊයේ පස්වරුවේ පොලිසිය විසින් සිදු කළ විශේෂ සෝදිසියකදී අදාළ මෝටර් රථයේ ඉදිරිපස සඟවා තිබී මෙම හෙරොයින් සොයාගත් බව පොලිසිය සඳහන් කළේය.වෙලේ සුදාගේ නැඟනියක බව පැවසෙන කාන්තාවක් පසුගියදා බොරැල්ලේදී තවත් පුද්ගලයින් දෙදෙනෙකු සමග පොලිස් අත්අඩංගුවට ගැනිණ.", "URL": "https://sinhala.adaderana.lk/news.php?nid=54671", "Category": null, "Parent URL": null}