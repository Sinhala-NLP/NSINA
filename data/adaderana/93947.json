{"Source": "Adaderana", "Timestamp": "August 6, 2018 06:42 pm", "Headline": "රට තුළ තීරණ ගන්නේ කවුද කියලා අනුර හෙළිකරයි", "News Content": "රට තුළ දේශපාලන සහ ආර්ථික තීරණ ගනු ලබන්නේ විදේශීය සමාගම් සහ තානාපති කාර්යාල බව ජනතා විමුක්ති පෙරමුණ චෝදනා කරයි. නුවර පූජාපිටිය ප්‍රදේශයේ පැවති රැස්වීමක් අමතමින් එම පෙරමුණේ නායක අනුර කුමාර දිසානායක මහතා මේ බව සඳහන් කළේය. රටේ ජනාධිපතිවරයා හා අගමැතිවරයා අතර යම් ප්‍රශ්නයක් ඇත්නම් අගමැති රනිල් වික්‍රමසිංහ මහතා විසින් එය විසඳා දෙන ලෙස ඉල්ලා සිටින්නේ ඇමෙරිකානු තානාපතිවරුන් ගෙන් බව ඒ මහතා සඳහන් කරයි මේ අතර සොරකම, වංචාව සිදු කරන්නේ ආණ්ඩුවේ ඉහළම තනතුරු දරණ පුද්ගලයින් බව ඒ මහතා පෙන්වාදෙයි. විදෙස් රටවල පොදු ප්‍රවාහන සේවාවට ප්‍රමුඛතාව ලබාදුන්න ද මෙරට තුළ එවැනි ක්‍රමවේදයක් ක්‍රියාත්මක නොවන බව ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=93947", "Category": null, "Parent URL": null}