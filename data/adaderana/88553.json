{"Source": "Adaderana", "Timestamp": "May 5, 2018 11:12 am", "Headline": "කතුරකින් ඇණලා බිරිය මැරූ පාපතර සැමියා", "News Content": "ත්‍රීකුණාමලය, හතරවන හරස්වීදිය, පාලයුත්තු ප්‍රදේශයේදී ස්වාමියා විසින් කතුරකින් ඇණ සිය බිරිඳ ඝාතනය කර තිබේ. දෙදෙනා අතර ඇති වූ ආරවුලක් හේතුවෙන් අද(05) අළුයම 01.05ට පමණ අදාළ ඝාතනය සිදුව ඇති බව පොලීසිය පැවසුවේය. පහරකෑමෙන් තුවාල ලැබූ අදාළ කාන්තාව ත්‍රීකුණාමලය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 26 හැවිරිදි කාන්තාවකි. ඝාතනය සිදු කළ පුද්ගලයා අත්අඩංගුවට ගෙන ඇති අතර ත්‍රීකුණාමලය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88553", "Category": null, "Parent URL": null}