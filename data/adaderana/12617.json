{"Source": "Adaderana", "Timestamp": "December 5, 2010 03:09 pm", "Headline": "හෙද සේවාවේ උසස්වීම් වංචා සහගතයි", "News Content": "හෙද සේවාවේ පළමු ශ්‍රේණියේ උසස් වීම් වංචා සහගතව ලබාදීමට සෞඛ්‍ය බලධාරීන් සැලසුම් කරමින් සිටින බව රජයේ හෙද නිලධාරීන්ගේ සංගමය චෝදනා කරයි. හිතවත්කම් මත ඇතැම් හෙද හෙදියන් ඔවුන්ට පහසු සේවා ස්ථානවලට යොමු කිරීමට බලධාරීන් පියවර ගෙන ඇති බව ද එම සංගමයේ සභාපති සමන් රත්නප්‍රිය මහතා පවසයි. පළමු ශ්‍රේණියේ උසස් වීම් අපේක්ෂාවෙන් ඩිප්ලෝමාව සමත්වු හෙද නිලධාරීන් 865 දෙනෙකු පමණ සිටින බව හෙතෙම පෙන්වා දෙයි. එහෙත් සුදුසුකම් ලත් ඔවුන්ට උසස්වීම් ලබාදීම අමාත්‍යාංශ බලධාරීන් දිගින් දිගටම කල් දමමින් සිටින බවට ද රත්නප්‍රිය මහතා චෝදනා එල්ල කළේය.", "URL": "https://sinhala.adaderana.lk/news.php?nid=12617", "Category": null, "Parent URL": null}