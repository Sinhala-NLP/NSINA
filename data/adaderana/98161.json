{"Source": "Adaderana", "Timestamp": "October 24, 2018 05:24 pm", "Headline": "ජාත්‍යන්තර බෞද්ධ සංවිධානයකට අවසර", "News Content": "බෞද්ධ දර්ශනය ප්‍රවර්ධනය කිරීම සඳහා ජාත්‍යන්තර බෞද්ධ සංවිධානයක් ස්ථාපිත කිරීමට කැබිනට් මණ්ඩලයේ අනුමැතිය හිමිව තිබේ. දේශීය හා විදේශීය වශයෙන් බෞද්ධ දර්ශනය ප්‍රවර්ධනය කිරීම සඳහා මෙය ස්ථාපිත කිරීමට යෝජනා වී තිබේ. මේ මඟින් බෞද්ධ දර්ශනය ප්‍රචලිත කිරීම මෙන්ම ‍ප්‍රචාරණය කිරීමේ කේන්ද්‍රස්ථානය බවට ශ්‍රී ලංකාව පත් කිරීම හා ලොව පුරා ඇති බෞද්ධ ස්මාරක හා ස්ථාන සංරක්ෂණය හා ආරක්ෂාව සඳහා අවශ්‍ය ක්‍රියාමාර්ග ගැනීමට ද අපේක්ෂා කෙරේ. යෝජිත ජාත්‍යන්තර බෞද්ධ සංවිධානය ස්ථාපිත කිරීම සඳහා අවශ්‍ය ව්‍යවස්ථා කෙටුම්පත් සකස් කිරීම පිණිස බුද්ධශාසන අමාත්‍ය ගාමිණී ජයවික්‍රම පෙරේරා මහතා ඉදිරිපත් කල යෝජනාවට මෙලෙස කැබිනට් මණ්ඩලයේ අනුමැතිය හිමි වී තිබේ.", "URL": "https://sinhala.adaderana.lk/news.php?nid=98161", "Category": null, "Parent URL": null}