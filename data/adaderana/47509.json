{"Source": "Adaderana", "Timestamp": "November 21, 2014 09:33 am", "Headline": " ගවයාගේ හැපී මරුට", "News Content": "වව්නියාව මන්නාරම මාර්ගයේ සිදුවු යතුරුපැදි අනතුරකින් තරුණයෙකු මියගොස් තිබේ. මන්නාරම දෙස සිට වව්නියාව දෙසට දෙසට ධාවනය වූ යතුරුපැදියක් මාර්ගයේ සිටි ගවයෙකුගේ සිරුරේ ගැටීමෙන් අනතුර සිදුව ඇති බව සඳහන්ය. අනතුරෙන් බරපතළ තුවාල ලැබු යතුරුපැදිකරු වව්නියාව රෝහලට ඇතුළත් කිරිමෙන් පසු මියගොස් ඇති බව පොලිසිය පවසයි. මියගොස් ඇත්තේ 25 හැවිරිදි වව්නියාව චෙක්කඩිපිලවි ප්‍රදේශයේ පදිංචිව සිටි තරුණයෙකි. මෘත ශරිරය වව්නියාව රෝහලේ තබා ඇති අතර වව්නියාව පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47509", "Category": null, "Parent URL": null}