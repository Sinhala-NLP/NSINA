{"Source": "Adaderana", "Timestamp": "June 10, 2012 08:08 pm", "Headline": "ශ්‍රී ලංකාවට රන් දෙකයි-රිදී එකයි", "News Content": "15 වන ආසියානු කනිෂ්ඨ මලල ක්‍රීඩා තරගාවලියේදී මේවන විට ශ්‍රී ලංකාවට රන් පදක්කම් දෙකක් සහ එක් රිදී පදක්කමක් හිමිවී තිබේ. මීටර් 400 කාන්තා ධාවන තරගය ජයග්‍රහණය කරමින් පළමු රන්පදක්කම දිනාගැනීමට ශිවන්ති රත්නායක සමත් වූවාය. එසේම මීටර් 400 පිරිමි ඉසව්වෙන් දුලාජ් මධුශංක විසින් ද රන්පදක්කමක් දිනාගැනීමට සමත්විය. ඉන් අනතුරුව කාන්තා උස පැනීමේ තරග ඉසව්වෙන් රිදී පදක්කම දිනාගනු ලැබුවේ නිමේෂා සිරිවර්ධනය. මෙම තරගාවලිය සඳහා රටවල් 34 ක් නියෝජනය කරමින් ක්‍රීඩක ක්‍රීඩිකාවන් 585 දෙනෙකු සහභාගී වී සිටින අතර එළඹෙන 12 වැනිදා දක්වා පැවැත්වෙන තරගාවලිය සඳහා ක්‍රීඩක ක්‍රීඩිකාවන් තරග වදින්නේ රන් පදක්කම් 44 ක් වෙනුවෙනි. තරගාවලිය ක්‍රීඩා ඉසව් 42 න් සමන්විතය. ශ්‍රී ලංකාව නියෝජනය කරමින් ක්‍රීඩක ක්‍රීඩිකාවන් 104 දෙනෙක් පමණ මේ සඳහා සහභාගී වී සිටිති.", "URL": "https://sinhala.adaderana.lk/news.php?nid=24916", "Category": null, "Parent URL": null}