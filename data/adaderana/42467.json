{"Source": "Adaderana", "Timestamp": "April 11, 2014 02:19 pm", "Headline": "රහසඟ කපාදමා ඝාතනය කරලා-මළ සිරුර රෝහලේ", "News Content": "දඹුල්ල - කුරුණෑගල ප්‍රධාන මාර්ගයේ ගලේවෙල ප්‍රදේශයේ දී තියුණු ආයුධයකින් පහරකෑමට ලක්ව සිටි පුද්ගලයෙකු මියගොස් තිබේ. කැපුම් තුවාල සහිතව වැටී සිටි අදාළ පුද්ගලයා දඹුල්ල රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කරයි. මෙම පුද්ගලයාගේ රහසඟ කපාදමා තිබුණු බවත්, රෝහලට ඇතුළත් කරන ලද අවස්ථාව වන විටත් හෙතෙම බරපතළ තත්ත්වයේ පසුවූ බවත් අද දෙරණ වාර්තාකරු කියා සිටියි. මියගිය පුද්ගලයාගේ අනන්‍යතාව මෙතෙක් තහවුරු වී නොමැති අතර ඔහු වයස අවුරුදු 45-50 වයසැති පුද්ගයෙකු බවත්, වාහනයකින් එම ස්ථානයකට ගෙනවිත් දමන්නට ඇතැයි සැකකරන බවත් පොලීසිය සඳහන් කරයි. මිය ගිය අයගේ මළ සිරුර මේවන විට දඹුල්ල රෝහලේ මෘත ශරීරාගාරයේ තැන්පත් කර ඇත. සිද්ධිය සම්බන්ධයෙන් ගලේවෙල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42467", "Category": null, "Parent URL": null}