{"Source": "Adaderana", "Timestamp": "April 22, 2011 08:12 am", "Headline": "මනාප ඡන්ද යළි ගණින්නැයි පෙත්සම් 11 ක්", "News Content": "පසුගිය පළාත් පාලන ඡන්ද විමසීමේ දී ඇතැම් ප්‍රාදේශීය සභා සඳහා ප්‍රකාශිත මනාප ඡන්ද යළි ගණනය කර ප්‍රතිඵල නිකුත් කරන්නැයි ඉල්ලා අභියාචනාධිකරණයට පෙත්සම් 11 ක් ඉදිරිපත් කර තිබේ. එක්සත් ජාතික පක්ෂයෙන් සහ එක්සත් ජනතා නිදහස් සන්ධානයෙන් තරග කර පරාජයට පත්වූ අපේක්ෂකයින් විසින් මෙම පෙත්සම් ගොනු කර ඇති බව වාර්තා වේ. එහි වගඋත්තකරුවන් ලෙස මැතිවරණ කොමසාරිස්වරයා, අදාළ තේරීම්භාර නිලධාරීවරුන් සහ නීතිපතිවරයා නම් කර තිබේ. මනාප ඡන්ද ගණන් කිරීමේ දී සිදුවූ විවිධ අවිධිමත් ක්‍රියා හේතුවෙන් තමන්ට තේරී පත්විමට නොහැකි වූ බව පෙත්සම්කරුවන් කියා සිටියි. එබැවින් අදාළ ප්‍රාදේශීය සභා සඳහා ප්‍රකාශිත මනාප ඡන්ද ප්‍රතිඵල අවලංගු කර යළි මනාප ඡන්ද ගණන් කරන ලෙස නියෝගයක් නිකුත් කරන ලෙස පෙත්සම්කරුවන් ඉල්ලා සිටියි.", "URL": "https://sinhala.adaderana.lk/news.php?nid=15623", "Category": null, "Parent URL": null}