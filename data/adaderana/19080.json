{"Source": "Adaderana", "Timestamp": "October 1, 2011 04:48 pm", "Headline": "සැකකරුගේ මරණය ගැන තවදුරටත් පරීක්ෂණ සිදුකෙරෙනවා", "News Content": "දොම්පේ පොලිස් ස්ථානය මගින් අත්අඩංගුවට ගත් සැකකරුවෙකු මරණයට පත්වීමේ සිද්ධියට අදාළව තවදුරටත් පරීක්ෂණ සිදුකෙරෙන බව පොලිස් මූලස්ථානය පවසයි. අදාළ තරුණයාගේ මරණයට‍ හේතු වූ කරුණු අනාවරණය කිරීමට හැකිවන්නේ පශ්චාත් මරණ පරීක්ෂණ වාර්තාව ලැබීමෙන් පසුව බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා සඳහන් කරයි. අපරාධ පරීක්ෂණ දෙපාර්තමේන්තුව සිද්ධිය පිළිබඳ වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=19080", "Category": null, "Parent URL": null}