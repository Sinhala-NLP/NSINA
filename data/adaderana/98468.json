{"Source": "Adaderana", "Timestamp": "October 31, 2018 06:29 am", "Headline": "අපි හදිසි තීරණ ගන්නේ නෑ", "News Content": "වර්තමානයේ රට තුළ උද්ගතව ඇති දේශපාලන වාතාවරණය හමුවේ දෙමළ ජාතික සන්ධානය කුමන හෝ පක්ෂයකට, පුද්ගල්යෙකුට අවශ්‍ය ආකාරයට හදිසියේ දේශපාලන තීන්දු තීරණ නොගන්නා බව දෙමළ ජාතික සන්ධාන පාර්ලිමේන්තු මන්ත්‍රී එම්.ඒ.සුමන්තිරන් මහතා පවසයි. දෙමළ ජාතික සන්ධාන නායක ආර්.සම්බන්ධන් මහතා හා අගමැති මහින්ද රාජපක්ෂ මහතා සමඟ පැවැත්වු සාකච්ජාව සම්බන්ධයෙන් විමසීමේදී හෙතෙම එලෙස පැවසුවේය. මන්ත්‍රීවරයා පැවසුවේ සම්බන්ධ‍න් මහතා හා පාර්ලිමේන්තු මන්ත්‍රී මහින්ද රාජපක්ෂ මහතා හමුවීම පමණක් සිදුකළ අතර,රාජපක්ෂ මහතා පාර්ලිමේන්තු මන්ත්‍රී යනුවෙන් පමණක් සළකා අදාළ සාකච්ජාව සිදුකළ බවට සම්බන්ධන් මහතා පැවසු බවද සුමන්තිරන් මහතා පැවසීය. සුමන්තිරන් මහතා වැඩිදුටරත් පැවසුවේ වර්තමානයේ පවතින තත්වය හමුවේ ප්‍රජාතන්ත්‍රවාදී ආකාරයට පාර්ලිමේන්තුව රැස්වීම සම්බන්ධයෙන් එහිදි සාකච්ජා කොට ඇති බවයි. ජනාධිපතිවරයා විසින් නව අගමැතිවරයෙකු පත්කිරීම ව්‍යවස්ථාවට පටහැනි වන අතර එබැවින් පාර්ලිමේන්තුව නැවත කඩිනමින් කැදවිය යුතු බවත්,ඒ වෙනුවෙන් මහින්ද රාජපක්ෂ මහතාගේ සහයෝගය ලබා ගැනීම සම්බන්ධයෙන් විපක්ෂනායකවරයා රාජපක්ෂ මහතා සමඟ සාකච්ජා කළ බවද සුමන්තිරන් මහතා පැවසුවේය. සුමන්තිරන් මහතා එහිදි වැඩිදුටරත් පැවසුවේ වර්තමානයේ පවතින දේශපාලන තත්වය සම්බන්ධයෙන් දෙමළ ජාතික සන්ධානයේ පාර්ලිමේන්තු මන්ත්‍රී කණ්ඩායම රැස්වි සාකච්ජාවක්ද පැවැත්වු අතර,එහිදි දෙමළ ජාතික සන්ධානය කුමන පාර්ශවයකට සහයෝගය ලබාදීම සම්බන්ධයෙන් වන තීරණයක් නොගත් බවයි. එහෙත් ආණ්ඩුක්‍රම ව්‍යවස්ථාවට,නීතියට පටහැනිව සිදුවන ක්‍රියාදාමයන් වෙනුවෙන් දෙමළ ජාතික සන්ධානයේ විරෝධතාවය ප්‍රකාශ කිරීමට දෙමළ ජාතික සන්ධාන පාර්ලිමේන්තු කණ්ඩායම තීරණය කළ බවද මන්ත්‍රීවරයා සඟහන් කළේය. දෙමළ ජාතික සන්ධානය සහයෝගය ලබාදෙන පාර්ශවය සම්බන්ධයෙන් තීරණයක් නොගත් බවද,දෙමළ ජාතික සන්ධානය කුමන කණ්ඩායමකට හෝ කුමන පුද්ගලයෙකුට අවශ්‍ය ආකාරයට තීන්දු තීරණ හදිසියේ නොගන්නා අතර,සන්ධානයේ තීරණය අවශ්‍ය මොහොතේ අවශ්‍ය ආකාරයට ගන්නා බවත් හෙතෙම කීය.", "URL": "https://sinhala.adaderana.lk/news.php?nid=98468", "Category": null, "Parent URL": null}