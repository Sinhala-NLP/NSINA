{"Source": "Adaderana", "Timestamp": "June 21, 2016 05:14 pm", "Headline": " ගම්මන්පිල නිසා මැතිසබය උණුසුම්", "News Content": "පාර්ලිමේන්තු මන්ත්‍රී උදය ගම්මන්පිල අත්අඩංගුවට ගැනීම අධිකරණයේ ඇති කටයුත්තක් බැවින් ඒ සඳහා කල්තැබීමේ විවාදයක් පැවැත්විය නොහැකි බව අග්‍රාමාත්‍ය රනිල් වික්‍රමසිංහ මහතා අද පාර්ලිමේන්තුවේදී පවසා තිබේ.ගම්මන්පිල මහතා අත්අඩංගුවට ගැනීම සම්බන්ධයෙන් ඒකාබද්ධ විපක්ෂය පාර්ලිමේන්තුවේදී අද අදහස් පළ කිරීමත් සමග එහි උණුසුම් තත්ත්වයක් ඇති විණ.එහිදී දිනේෂ් ගුණවර්ධන මන්ත්‍රීවරයා ඒ ගැන කල්තැබීමේ විවාදයක් අවශ්‍ය යැයි ප්‍රකාශ කළ අතර ඊට අගමැතිවරයා මෙන්ම සභානායක ලක්ෂ්මන් කිරිඇල්ල මහතා ද විරෝධය පළකරන ලදී.අනතුරුව ඊට අදාළව පිළිතුරු දීම සඳහා අග්‍රාමාත්‍යවරයා අමාත්‍ය සරත් ෆොන්සේකාට අවස්ථාව ලබාදීමත් සමග දැඩි විරෝධයක් ඇති විය.කෙසේ වෙතත් උදය ගම්මන්පිල මන්ත්‍රීවරයා ද අද පාර්ලිමේන්තු සංකීර්ණයට පැමිණ ඇති අතර ඔහු සභා ගර්භයට පැමිණ නොසිටි බව අප වාර්තාකරු පැවසීය.", "URL": "https://sinhala.adaderana.lk/news.php?nid=61319", "Category": null, "Parent URL": null}