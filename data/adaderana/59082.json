{"Source": "Adaderana", "Timestamp": "April 11, 2016 09:42 am", "Headline": "බණ්ඩාරගම අනතුරින් 12ක් රෝහලට", "News Content": "බණ්ඩාරගම ප්‍රදේශයේදී සිදු වූ රිය අනතුරකින් පුද්ගලයින් 12 දෙනෙකු තුවාල ලබා රෝහල් ගත කර තිබේ.පොලීසිය පැවසුවේ කොළඹ සිට බණ්ඩාරගම දෙසට ධාවන වූ කැබ් රථයක්, බණ්ඩාරගම සිට හොරණ දෙසට ධාවනය වූ වෑන් රථයක් හා ත්‍රිරෝද රථයක ගැටී කැබ් රථය පෙරළීයාමෙන් අනතුර සිදුව ඇති බවයි.අනතුරින් තුවාල ලැබූ එම වාහනයන්හි ගමන් ගත් පුද්ගලයින් 12 දෙනකු ප්‍රතිකාර සඳහා බණ්ඩාරගම රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා පානදුර මූලික රෝහලට මාරුකර යවා තිබේ.බණ්ඩාරගම පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59082", "Category": null, "Parent URL": null}