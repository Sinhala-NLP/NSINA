{"Source": "Adaderana", "Timestamp": "July 1, 2015 04:30 pm", "Headline": " මු.කො හෙට තීරණයක් ගන්න සූදානම්", "News Content": "ශ්‍රී ලංකා මුස්ලිම් කොංග්‍රසයේ උත්තරීතර මණ්ඩලයේ හමුවක් හෙට පැවැත්වෙයි.දාරුස්සලාම්හි පිහිටි පක්ෂ මුලස්ථානයේදී හෙට රාත්‍රී 08 ට එම සාකච්ඡාව පැවැත්වෙන බව මුස්ලිම් කොංග්‍රසයේ ජාතික සංවිධායක සෆීක් රජාබ්දීන් මහතා සඳහන් කළේය.මෙවර මහ මැතිවරණයේදී ශ්‍රී ලංකා මුස්ලිම් කොංග්‍රසය තරඟ කරන ආකාරය සම්බන්ධයෙන් එහිදී තීරණයකට එළඹිමට නියමිත බව සඳහන්ය.එක්සත් ජාතික පක්ෂය සමග ශ්‍රී ලංකා මුස්ලිම් කොංග්‍රසයේ මූලික අවබෝධතා ගිවිසුමක් පවත්නා බවත්, එක්සත් ජාතික පක්ෂය මේ වන විටත් මෙවර මහ මැතිවරණය සඳහා මුස්ලිම් කොංග්‍රසයේ සහය ඉල්ලා ඇති බවත් සෆීක් රජාබ්දීන් මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=52371", "Category": null, "Parent URL": null}