{"Source": "Adaderana", "Timestamp": "February 7, 2019 11:23 am", "Headline": "සූදු ක්‍රීඩාවේ නිරත වෙමින් සිටි කතුන් පිරිසක් ඇතුළු 6ක් අත්අඩංගුවට", "News Content": "මුදල් ඔට්ටුවට සූදු ක්‍රීඩාවේ නිරත වෙමින් සිටි කාන්තාවන් 05 දෙනෙකු සහ පිරිමි අයෙකුව මාරවිල පොලීසියේ නිලධාරීන් විසින් අත්අඩංගුවට ගෙන තිබේ. ඊයේ(06) වැනිදා රාත්‍රී 8.00 ට පමණ මෙම වැටලීම සිදු කර ඇත. මාරවිල පොලිස් වසමේ ගොඩවෙල මංසන්ධියට නුදුරු ස්ථානයක කුලී පදනම මත ලබා ගත් නිවසක් තුළ මෙම පිරිස සූදු ක්‍රීඩාවේ නිරත වෙමින් සිට ඇත. අත්අඩංගුවට ගත් අය අතර මෙම ජාවාරම මෙහෙයවන කාන්තාවද සිටි බව වැටලීම කළ නිලධාරීන් කියයි. ඔවුන් වයස අවුරුදු 40 – 50 අතර පසුවන අය වේ. සැකකරු සහ සැකකාරියන් මාරවිල මහේස්ත්‍රාත් අධිකරණයට ඉදිරිපත් කිරීමට නියමිතව ඇත. මාරවිල මූලස්ථාන පොලිස් පරීක්ෂක එස්.පී.එදිරිසිංහ මහතාගේ උපදෙස් මත උප පොලිස් පරීක්ෂක ධර්මප්‍රිය, පොලිස් සැරයන් ගාමිණී සහ පොලිස් කොස්තාපල්වරුන් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=103846", "Category": null, "Parent URL": null}