{"Source": "Adaderana", "Timestamp": "June 1, 2014 03:37 pm", "Headline": "කොළඹට මහා වැසි - ගමනා ගමනයට බාධා", "News Content": "මේ වන විට කොළඹ ප්‍රදේශයට ඇද හැළෙන ධාරාණිපාත වර්ෂාව හේතුවෙන් බම්බලපිටිය, තුන්මුල්ල ප්‍රදේශයේ මාර්ග කිහිපයක් ජලයෙන් යට වී ඇති බව වාර්තා වෙයි. මේ හේතුවෙන් වාහන ගමනා ගමනයට බාධා එල්ල වී ඇති බවද අද දෙරණ වාර්තාකරු සඳහන් කරයි. එ් අනුව කොළඹ නගරය ආශ්‍රිතව රථවාහන ගමනා ගමනයේදී විකල්ප මාර්ග භාවිතා කරන ලෙස පොලීසිය රියදුරන්ගෙන් ඉල්ලීමක් කරයි. මේ අතර පූර්ව මෝසම් කාලගුණ තත්ත්වය බලපෑම මත අද(01) දිනයේ දිවයිනේ ප්‍රදේශ රැසකට වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර ඇතුළු පලාත් කිහිපයකට අද රාත්‍රියේ ගිගුරුම් සහිත වැසි ඇති විය හැකි බවද කාලගුණ විද්‍යා දෙපාර්තුමේන්තුව ප්‍රකාශ කරයි.", "URL": "https://sinhala.adaderana.lk/news.php?nid=43646", "Category": null, "Parent URL": null}