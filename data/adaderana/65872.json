{"Source": "Adaderana", "Timestamp": "November 9, 2016 02:54 pm", "Headline": "වියළි කැස්බෑ මස් සමග 4ක් අත්අඩංගුවට", "News Content": "වියළි කැස්බෑ මස් තොගයක් සමග පුද්ගලයින් සිව්දෙනෙකු මීගමුව ධීවර වරාය ප්‍රදේශයේ දී අත්අඩංගුවට ගෙන තිබේ.මීගමුව නාවික උප අනුඛණ්ඩයට අනුයුක්ත නාවිකයින් පිරිසක් විසින් සිදුකළ සෝදිසි මෙහෙයුමකදී සැකකරුවන් අත්අඩංගුවට ගෙන ඇත.සැකකරුවන් සතුව තිබී වියළි කැස්බෑ මස් කිලෝග්‍රෑමයකට වැඩි ප්‍රමාණයක් සොයාගෙන තිබේ.අත්අඩංගුවට ගත් සැකකරුවන් ඉදිරි නීතිමය කටුයුතු සඳහා මීගමුව ධීවර අධ්‍යක්ෂක කාර්යාලය වෙත බාරදී ඇත.", "URL": "https://sinhala.adaderana.lk/news.php?nid=65872", "Category": null, "Parent URL": null}