{"Source": "Adaderana", "Timestamp": "May 3, 2010 02:22 pm", "Headline": "සීත ගඟුලේ සැඩ පහර තිදෙනෙක් ගිලගනී", "News Content": "ශ්‍රී පාද වන්දනා‍වේ ගිය තිදෙ‍නකු සීත ගඟුලේ දියපහරට හසුවීමෙන් ජීවිතක්ෂයට පත්ව තිබේ. කාන්තාවන් දෙදෙනෙක් සහ කුඩා දරුවෙක් මෙසේ ජීවිතක්ෂයට පත්ව ඇති බව කුරුවිට පොලිසිය සඳහන් කළේය. කාන්තාවන් දෙදෙනා‍ගේ මළ සිරුරු මේ වන විට සොයාගෙන ඇති බව සඳහන්ය. තද වැසි හේතුවෙන් ඇති වූ ප්‍රබල සැඩ පහරකට හසුවීමෙන් මෙම පිරිස අනතුරට ලක්වී ඇති බව වාර්තා වේ. මෙලෙස අනතුරට ලක්ව ඇත්තේ ගාල්ල, අහුංගල්ල ප්‍රදේශයේ පදිංචි පිරිසකි.", "URL": "https://sinhala.adaderana.lk/news.php?nid=8157", "Category": null, "Parent URL": null}