{"Source": "Adaderana", "Timestamp": "February 13, 2013 02:16 pm", "Headline": "පුද්ගල ඝාතනයක සැකකරුවෙක් අත්අඩංගුවට", "News Content": "පුද්ගල ඝාතනයකට සම්බන්ධ සැකකරුවෙකු මාවනැල්ල, උතුවන්කන්ද ප්‍රදේශයේ දී පොලිස් විශේෂ කාර්යය බලකාය විසින් අත්අඩංගුවට ගෙන තිබේ. විශේෂ කාර්යය බලකා රාජගිරිය කඳවුරට ලැබුණු තොරතුරකට අනුව සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී ගිනි අවි 4 ක් ද විශේෂ කාර්යය බලකාය සිය භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා මාවනැල්ල පොලිස් ස්ථානය වෙත භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=31599", "Category": null, "Parent URL": null}