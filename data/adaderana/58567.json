{"Source": "Adaderana", "Timestamp": "March 23, 2016 05:14 pm", "Headline": "පක්ෂය විනාශ වනතුරු සමහරු බලා සිටිනවා", "News Content": "එජාපයේ පළාත් සභා මන්ත්‍රීවරු 35 දෙනෙකු ශ්‍රි ලංකා නිදහස් පක්ෂය සමග එක් වූ බවත්, ඔවුන් සියල්ලන්ම පළාත් පාළන මැතිවරණයේදී ශ්‍රි ලංකා නිදහස් පක්ෂයෙන් තරග කරන බවත් බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පවසයි.ඒ මහතා මේ බව ප්‍රකාශ කර සිටියේ අද(23) කොළඹදී පැවති මාධ්‍ය හමුවකට එක් වෙමිනි.ශ්‍රි ලංකා නිදහස් පක්ෂයේ සමහර පාර්ශවයන් විසින් පක්ෂය විනාශ වන තුරු බලා සිටින බවද ඒ මහතා පවසයි.එමෙන්ම ශ්‍රි ලංකා නිදහස් පක්ෂය ප්‍රමුඛ ආණ්ඩුවක් බිහි කිරීම තම අරමුණ බවත්, පක්ෂය කැඩීමකට උවමනාවක් නොමැති බවත් මනූෂ නානායක්කාර මහතා පවසයි.ඒ මහතා පෙන්වා දෙන්නේ ශ්‍රි ලංකා නිදහස් පක්ෂය ඉදිරියට ගෙන යාමට උවමනාවක් ‍නැත්තේ අන්තවාදී පිරිස්වලට බවයි.එමෙන්ම ආණුඩුව තුළත්, විපක්ෂය තුළත් ශ්‍රි ලංකා නිදහස් පාක්ෂිකයින් සිටින බව පවසන ඒ මහතා පෙන්වා දෙන්නේ ජනාධිපතිවරයාද ශ්‍රි ලංකා නිදහස් පක්ෂයේ වන නිසාවෙන් ශ්‍රි ලංකා නිදහස් පාක්ෂික ප්‍රතිශතය ඉහළ බවයි.", "URL": "https://sinhala.adaderana.lk/news.php?nid=58567", "Category": null, "Parent URL": null}