{"Source": "Adaderana", "Timestamp": "December 19, 2011 11:41 am", "Headline": "කරූ වෙනුවෙන් ඇරඹී මාරාන්තික උපවාසය අතහරියි", "News Content": "එක්සත් ජාතික පක්ෂ සාමාජිකයෙකු සිරිකොත පක්ෂ මූලස්ථානය ඉදිරිපිට ආරම්භ කළ මාරාන්තික උපවාසය නවත්වා ඇති බව අද දෙරණ වාර්තාකරු සඳහන් කරයි. එක්සත් ජාතික පක්ෂ නායකත්වයට කරූ ජයසූරිය මහතා පත්විය යුතු බවත්, පරාජිත නායකත්වය ඉල්ලා අස්විය යුතු බවටත් බලකරමින් මෙම පුද්ගලයා විසින් අදාළ උපවාසය ආරම්භ කර තිබිණි. සජිත් ප්‍රේමදාස මහතාගේ බලවත් ඉල්ලීම මත තමන් මෙම උපවාසය අත්හැරීමට තීරණය කළ බව එම පාක්ෂිකයා සඳහන් කළ බව ද අද දෙරණ වාර්තාකරු සඳහන් කළේය. එක්සත් ජාතික පක්ෂයේ නායක, ජාතික සංවිධායක සහ නියෝජ්‍ය නායක යන තනතුරු වෙනුවෙන් අද දහවල් 12 ට ඡන්ද විමසීම පැවැත්වීමට නියමිතය.", "URL": "https://sinhala.adaderana.lk/news.php?nid=20795", "Category": null, "Parent URL": null}