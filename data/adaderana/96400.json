{"Source": "Adaderana", "Timestamp": "September 20, 2018 12:32 pm", "Headline": "වැටුප් විෂමතා නිවැරදි කිරීමේ කොමිසම අදහස් විමසීම අරඹයි", "News Content": "‍රාජ්‍ය සේවයේ වැටුප් විෂමතා නිවැරදි කිරිම සඳහා පත් කළ කොමිසම ඊට අදාළ අදහස් හා යෝජනා විමසීමේ කටයුතු ආරම්භ කර තිබේ. එම කොමිසමේ ප්‍රකාශකයෙකු සඳහන් කලේ දෙපාර්තමේන්තු ප්‍රධානීන් සහ වෘත්තීය සමිති නියෝජිතයින්ගෙන් මෙම අදහස් හා යෝජනා විමසීම සිදුකරන බවයි. ඒ අනුව දෙපාර්ශවයටම වැටුප් විෂමතාවය සම්බන්ධයෙන් පවතින අදහස් හා යෝජනා ඉදිරිපත් කිරීමේ අවස්ථාව ලබාදී තිබේ. මූලික අදහස් හා යෝජනා ලබාගැනීමේ කටයුතු මෙම මස අවසන් කිරීමට නියමිතය. ඔක්තෝබර් මස අවසානයේදී රාජ්‍ය සේවයේ පවතින වැටුප් විෂමතා පිළිබඳ ජනාධිපතිවරයා වෙත අවසන් වාර්තාවක් ඉදිරිපත් කිරීමට නියමිත බව වාර්තා වේ. රාජ්‍ය සේවයේ පවතින වැටුප් විෂමතාවය සම්බන්ධයෙන් සොයාබැලීම සඳහා සමාජිකයින් 15 දෙනෙකුගෙන් සමන්විත මෙම විශේෂ කොමිසම ජනාධිපතිවරයා විසින් පසුගියදා පත් කරනු ලැබීය.", "URL": "https://sinhala.adaderana.lk/news.php?nid=96400", "Category": null, "Parent URL": null}