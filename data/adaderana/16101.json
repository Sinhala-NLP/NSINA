{"Source": "Adaderana", "Timestamp": "May 14, 2011 03:53 pm", "Headline": "පෞද්ගලික අංශ විශ්‍රාම වැටුප් පනතට එරෙහිව 16 දා උද්ඝෝෂණයක්", "News Content": "පෞද්ගලික අංශය සඳහා රජය විසින් හඳුන්වා දී ඇති විශ්‍රාම වැටුප් පනතට විරෝධය පළ කිරීමේ දැවැන්ත උද්ඝෝෂණ ව්‍යාපාරයක් ලබන 16 වනදා පවත්වන බව අන්තර් සමාගම් සේවක සංගමය පවසයි. පෞද්ගලික අංශයේ සියලු වෘත්තීය සමිති කොළඹට කැඳවා මෙම විරෝධතාව පළ කිරීමට කටයුතු කරන බව එම සංගමයේ සභාපති වසන්ත සමරසිංහ මහතා සඳහන් කළේය. මේ අතර අදාළ විශ්‍රාම වැටුප් පනතට විරෝධය පළ කරමින් ආරම්භ කර ඇති අත්සන් ලබාගැනීමේ කටයුතු මේ වන විට සාර්ථකව සිදුවන බව ඔහු කියා සිටියේය. පෞද්ගලික අංශයේ සේවයේ නියුතුව සිටින ලක්ෂ 65 ක් පමණ වන සේවකයින්ගෙන් අදාළ පෙත්සම සඳහා අත්සන් ලබාගැනීමට කටයුතු කරන බව වසන්ත සමරසිංහ මහතා අවධාරණය කර සිටියේය.", "URL": "https://sinhala.adaderana.lk/news.php?nid=16101", "Category": null, "Parent URL": null}