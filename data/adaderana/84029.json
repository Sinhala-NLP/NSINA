{"Source": "Adaderana", "Timestamp": "February 6, 2018 10:43 am", "Headline": "අර්තාපල් තොග මිල පහලට", "News Content": "යාපනයේ අර්තාපල් අස්වැන්න නෙලීමේ කාලය ආරම්භවීමත් සමඟම 6 දා උදෑසන යාපනයේ අර්තාපල් කිලෝවක තොග මිල රුපියල් 50ක් දක්වා පහත වැටී තිබේ. යාපනයේ අර්තාපල් ගොවීන් පවසන්නේ තමන් අර්තාපල් වගා කිරීම සඳහා ගිය වියදමවත් අර්තාපල් අලෙවි කිරීමෙන් ලබා ගැනීමට නොහැකි තත්ත්වයකට පත්ව සිටින බවයි. ජනාධිපතිවරයා මීට පෙර යාපනයට පැමිණි අවස්ථාවෙදී මුළු රටටම අවශ්‍ය අර්තාපල් ප්‍රමාණය යාපනයේ ගොවීන්ට ලබා දිය හැකි බැවින් අර්තාපල් ආනයනය කිරීම නතර කරණ ලෙස ඉල්ලා සිටි නමුත් එය ඉටු නොවීම නිසා යාපනයේ අර්තාපල් ගොවීන් දැඩි අසීරුතාවයකට පත්ව සිටින බවද එම ගොවීහු කියා සිටිති. වත්මන් ජනාධිපතිවරයාට පමණක් නොව යාපනයේ අර්තාපල් ගොවීන් සෑම පාලකයෙකුටම යාපනයේ අර්තාපල් ගොවීන් විදින අපාහ්සුකම් පෙන්වා දී ඊට සහන සලසා දෙන මෙන් ඉල්ලා සිටි නමුත් කවර රජයකින්වත් එය ඉටු නොවූ බවද යාපනයේ අර්තාපල් ගොවීහු කියා සිටිති.", "URL": "https://sinhala.adaderana.lk/news.php?nid=84029", "Category": null, "Parent URL": null}