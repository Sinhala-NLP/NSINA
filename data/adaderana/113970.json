{"Source": "Adaderana", "Timestamp": "July 12, 2019 10:10 am", "Headline": "වැල්ලම්පිටියෙන්-ගල්කිස්සෙන් හෙරොයින් අල්ලයි", "News Content": "වැල්ලම්පිටිය සහ ගල්කිස්ස ප්‍රදේශලදී හෙරොයින් සමඟ පුද්ගලයින් දෙදෙනෙකු අත්අඩංගුවට ගෙන ඇත. වැල්ලම්පිටිය කිත්තම්පහුව ප්‍රදේශයේ සිදුකළ වැටලීමකදී හෙරොයින් ග්‍රෑම් 02 මිලිග්‍රෑම් 200ක් සමඟ පුද්ගලයෙකු අත්අඩංගුවට ගත් බව පොලිසිය පැවසුවේය. සැකකරු 25 හැවිරිදි කිත්තම්පහුව ප්‍රදේශයේ පදිංචිකරුවෙකු වන අතර අද අලුත්කඩේ මහේස්ත්‍රාත් හමුවට ඉදිරිපත් කිරීමට නියමිතයි. මේ අතර රත්මාලන දුම්රියපොළ අසලදී හෙරොයින් ග්‍රෑම් 02 මිලිග්‍රෑම් 400ක් සමඟ පුද්ගලයෙකු අත්අඩංගුවට ගෙන ඇත. සැකකරු 22 හැවිරිදි රත්මලාන ප්‍රදේශයේ පදිංචිකරුවෙකු වන අතර අද ගල්කිස්ස මහේස්ත්‍රාත් හමුවට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=113970", "Category": null, "Parent URL": null}