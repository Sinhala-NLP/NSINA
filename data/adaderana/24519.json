{"Source": "Adaderana", "Timestamp": "May 25, 2012 03:21 pm", "Headline": "කිසිම මාධ්‍ය ආයතනයක් ආණ්ඩුවට කඩේ යන්නේ නෑ ", "News Content": "මෙරට කිසිදු මාධ්‍ය ආයතනයක් ආණ්ඩුවට කඩේ නොයන බව මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා පවසයි. රනිල් වික්‍රමසිංහ මහතා විසින් මෙරට සියලු මාධ්‍ය ආයතන ආණ්ඩුවට කඩේ යන බවට ඊයේ(24) මාධ්‍ය හමුවක දී කළ ප්‍රකාශයක් සම්බන්ධයෙන් අදහස් දක්වමින් ‍අමාත්‍යවරයා මේ බව සඳහන් කළේය. කිහිපදෙනෙකු හැර කිසිදු මාධ්‍ය ආයතනයක් කිසිවෙකුට හෝ කඩේ නොයන බව ද අද (25) කැලණිය ප්‍රාදේශීය ලේකම් කාර්යාලයේ පැවති උත්සවයකට එක්වෙමින් මර්වින් සිල්වා මහතා වැඩිදුරටත් ප්‍රකාශ කළේය. මාධ්‍ය නාලිකා මගින් ආගමික වැඩසටහන් විකාශය කිරිම ද ඉදිරියේ දී රනිල් වික්‍රමසිංහ මහතා විසින් බුදුන් වහන්සේට කඩේ යාමක් ලෙස දකිනු ඇති බව ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=24519", "Category": null, "Parent URL": null}