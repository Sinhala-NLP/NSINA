{"Source": "Adaderana", "Timestamp": "January 16, 2019 08:49 pm", "Headline": "අනුරාධපුර ගුවන් හමුදා කඳවුර වැනසූ ත්‍රස්තයින් බරපතළ වැඩ සහිතව හිරේ යයි", "News Content": "අනුරාධපුර ගුවන් හමුදා කඳවුරට ගුවනින් සහ ගොඩ බිමින් එකවර පහරදි ගුවන් යානා දහසයක් විනාශ කර රුපියල් කෝටි හාර සියයක අනර්ථයක් සිදු කිරීමේ වරද පිළිගත් එල්.ටී.ටී.ඊ සංවිධානයේ ප්‍රබල සාමාජිකයින් දෙදෙනෙකුට වසර 10 බැඟින් බරපතළ වැඩ සහිත සිර දඩුවම් නියම කර තිබේ. එම සිර දඩුවම් කාලය වසර පහකින් ගෙවී යාමටද තවදුරටත් නියෝග කර තිබේ. ඒ අනුරාධපුර ගුවන් හමුදා ගුවන් කදවුරු ත්‍රස්ත ප්‍රාහාරයට අදාළනඩුව අනුරාධපුර විශේෂ මහාධිකරණයේ විනිසුරු මහේෂ් වීරමන් මහතා හමුවේ අද (16) යළි කැඳවූ අවස්ථාවේදීය. තමන්ට එරෙහිව නීතිපතිවරයා විසින් නගා ඇති අධි චෝදනාවන්ට වරද පිළිගැනීමට තමන් සුදානම් බව විත්තිකාර හිටපු කොටි සාමාජිකයින් දෙදෙනා නීතිඥ ලක්ෂ්මන් පෙරේරා මහතා මඟින් මහාධිකරණයට දැන්වීය. අනුරාධපුර ගුවන් හමුදා කඳවුරට ගුවනින් හා ගොඩ බිමින් ප්‍රහාර එල්ල කීරීමේ සිද්ධිය මෙහෙය වූයේ තමන් බව පවසමින් කොටි සංවිධානයේ හිටපු ප්‍රබල සාමාජිකයින් දෙදෙනා ත්‍රස්ත විමර්ශණ කොටිඨාශයේ සහකාර පොලිස් අධිකාරිවරයෙකුට ලබාදී ඇති පාපොචිචරණය නිත්‍යානුකූල බවට දීර්ඝ නඩු විභාගයකින් අනතුරුව මහාධිකරණ විනිසුරු මහේස් වීරමන් මහතා මීට පෙර තීන්දු කළේය. අදාළ පාපොචිචාරණය නිත්‍යානූකූල එකක් නොවන බවට විත්තියේ නීතිඥයින් නැගූ තර්ක මහාධිකරණ විනිසුරුවරයා ප්‍රතික්ෂේප කරනු ලැබීය. මෙම ත්‍රස්ත ප්‍රාහාරය සමිබන්ධයෙන් අනුරාධපුර මහාධිකරණය හමුවේ අධි චෝදනා ලබා වරද පිලි ගැනීමෙන් පසුව අද මෙලෙස සිර දඩුවම් නියම වූයේ එල්.ටී.ටී.ඊ සංවිධානයේ ගුවන් බලඝනයේ හිටපු ප්‍රබල සාමාජිකයින් දෙදෙනකු වන යාපනය, සංකානෙයි, වැව පාර තුලංඩි වීදිය ලිපිනයේ පී.අරවින්දන් සහ කොටි සංවිධානයේ ගුවන් බලඝනයේ හිටපු නායකයෙකු වන රාසවල්ලන් තබෝ රූබන් (ගුවන් කදවුරු ප්‍රාහාරයේ ප්‍රධාන විත්තිකරු) යන විත්තිකරුවන් දෙදෙනාටයි. මෙම විත්තිකරුවන් දෙදෙනා ත්‍රස්ත විමර්ශණ කොට්ඨාශය මගින් අත් අඩංගුවට ගත් දිනයේ සිට ඊයේ (15) දඩුවම් නියම කරන තෙක්ම වසර අටකට අධික කාලයක් රිමාන්ඩ් බාරයේ පසු විය. මෙම ත්‍රස්ත ප්‍රාහාරය සමිබන්ධයෙන් මහාධිකරණයට කරුනු දක්වමින් රහස් පොලිසිය මුල් අවස්ථාවේ සඳහන් කළේ අනුරාධපුර ගුවන් හමුදා කඳවුරට කොටි ත්‍රස්තවාදින් විසින් ගුවනින් සහ ගොඩ බිමින් පහරදිම නිසා විශාල වශයෙන් දේපල හානියක් සිදුව ඇති බවයි. එහි අලාභය රුපියල් කෝටි හාර සියය ඉක්මවා ඇති බවද අධිකරණයේදී අනාවරණ විය. එල්.ටී.ටී.ඊ සංවිධානය අනුරාධපුර ගුවන් හමුදා කඳවුරට ගුවනින් සහ ගොඩ බිමින් ප්‍රාහාර එල්ල කළේ 2007 වසරේ සැප්තැමිබර් මස 22 දින අලූයමයි. මෙම ත්‍රස්ත ප්‍රාහාරයෙන් ආරක්ෂක අංශ සාමාජිකයින් 14 දෙනෙකු මිය ගියේය. ප්‍රාහාරයට පැමිණි එල්.ටී.ටී.ඊ සංවිධානයේ මරාගෙන මැරෙන කලූ කොටි සාමාජිකයන් 21 දෙනෙකුද ශ්‍රි ලංකා ගුවන් හමුදාවේ ප්‍රති ප්‍රාහාර හමුවේ අනුරාධපුර ගුවන් හමුදා කදවුරු ගුවන් පථයේදී මරණයට පත් විය . ගුවන් හමුදා කදවුරට එල්.ටී.ටී.ඊ ත්‍රස්තවාදින් ගුවනින් සහ ගොඩ බිමින් ප්‍රහාර එල්ල කරන අවස්ථාවේ කොටි ගුවන් යානා වලට ප්‍රති ප්‍රාහාර එල්ල කිරිම සඳහා වවිනියාව ගුවන් හමුදා කදවුරේ සිට එදින අලූයමි කාලයේ අනුරාධපුර ගුවන් හමුදා කදවුර දෙසට පියාසර කරමින් තිබු ශ්‍රි ලංකා ගුවන් හමුදාවට අයත් එමි.අයි 24 වර්ගයේ හෙලිකොප්ටර් යානයකට සාලියපුර කලෑවේ සිට කොටි ත්‍රස්තවාදින් විසින් අධි බලැති ගිනි අවි වලින් වෙඩි ප්‍රාහාර එල්ල කිරිම නිසා එම හෙලිකොප්ටර් යානය මිහින්තලේ දොරමඩලාව ප්‍රදේශයේ ගල් තලාවකට ගිනි ගෙන කඩා වැටිණ. එම හෙලිකොප්ටර් යානය මිහින්තලේ දොමඩලාව ප්‍රදේශයට කඩා වැටුනේ එම යානයේ හටගත් කාර්මික දෝෂයක් නිසා බවට සිද්ධිය වූ අවස්ථාවේ ආරක්ෂක අමාත්‍යංශය නිවේදනය කලද එම හෙලිකොප්ටර් යානය එදින කඩා වැටි ඇත්තේ කොටි ත්‍රස්තවාදින් විසින් එල්ල කල වෙඩි ප්‍රාහාර හේතුවෙන් බවට පසුව රහස් පොලිසිය සහ ත්‍රස්ත විමර්ශණ කොටිඨාශය කල විමර්ශනයේදි තහවුරු කර ගෙන ඒ බව අධිකරණයට දන්වනු ලැබීය. එම ප්‍රාහාරයේදි හෙලිකොප්ටර් යානය පදවමින් සිටි ගුවන් හමුදාවේ ගුවන් නියමුවන් දෙදෙනා සහ අවිකරුවන් දෙදෙනාද එම ස්ථානයේදිම මිය ගියේය. ගුවන් හමුදා කදවුරට පහරදිමට එදින පැමිණි කොටි සංවිධානයේ කලූ කොටි සාමාජිකයින් 21 දෙනෙකු ආරක්ෂක අංශ ප්‍රාහාර වලින් අනුරාධපුර ගුවන් හමුදා කදවුරු ගුවන් පථය තුලදි මිය ගියේය. මෙම නඩුවේ සාක්සිකරුවන් ලෙස රහස් පොලිසියේ ජ්‍යෙෂ්ඨ පොලිස් අධිකාරි පී. අමිපාලව, බුද්ධි අංශයේ ප්‍රධාන පොලිස් පරික්ෂක කේ.එමි.එස්. බෝවල මිහින්තලේ පොලිසියේ හිටපු ස්ථානාධිපති අනුරාධපුර මූලස්ථාන ප්‍රධාන ප්‍රධාන පොලිස් පරික්ෂක සංජිව මහනාම යන මහත්වරුන් ඇතුලූ 11 දෙනෙකු නමි කර සිටිති. පැමිනිල්ල වෙනුවෙන් රජයේ ජ්‍යෙෂ්ඨ අධිනීතිඥ දිලීප පීරිස් සහ රජයේ අධිනීතිඥ ලහිරු ජයමාන්න යන මහත්වරුන් සමග ත්‍රස්ත විමර්ශණ කොටිඨාශය් නිළාධාරින් පෙනි සිටි අතර විත්තිකරුවන් වෙනුවෙන් නීතිඥවරුන් වන ලක්ෂ්මන් පෙරේරා සහ කාලිංග රවින්ද්‍ර යන මහත්වරුන් පෙනි සිටියේය.", "URL": "https://sinhala.adaderana.lk/news.php?nid=102471", "Category": null, "Parent URL": null}