{"Source": "Adaderana", "Timestamp": "August 19, 2012 11:17 am", "Headline": "හමුදා සෙබළකුගේ සිරුරක් ළිඳකින් හමුවෙයි", "News Content": "අම්පාර, ගුවන් හමුදා කඳවුරට අනුයක්තව සේවය කළ සෙබළකුගේ සිරුරක් ළිඳක තිබී සොයා ගෙන තිබේ. ගුවන් හමුදා කඳවුරට ජලය සපයන සෙබළෙකු මෙලෙස මියගොස් ඇති බව පොලිසිය සඳහන් කළේය. අම්පාර, ගුවන් හමුදා කඳවුර ආසන්නයේ පිහිටි ළිඳක තිබී මෙම මළ සිරුර සොයා ගෙන තිබේ. පෙරේදා දිනයේ සිට මෙම ගුවන් හමුදා සෙබළා අතුරුදන්ව සිට ඇති බව පොලිසිය සඳහන් කළේය. අම්පාර පොලිසිය මේ සම්බන්ධයෙන් වැඩිදුර පරීක්ෂණ ආරම්භකර තිබේ.", "URL": "https://sinhala.adaderana.lk/news.php?nid=26705", "Category": null, "Parent URL": null}