{"Source": "Adaderana", "Timestamp": "November 8, 2012 04:16 pm", "Headline": "ලංකාවට මත්ද්‍රව්‍ය ගෙනා ඉරාන ජාතිකයා වසර 8ක් හිරේට යවයි", "News Content": "මත්ද්‍රව්‍ය චෝදනාවක් සම්බන්ධයෙන් වැරදිකරු වු ඉරාන ජාතිකයෙකුට කොළඹ මහාධිකරණය විසින් අද (08) වසර 8 ක සිරදඬුවමක් නියමකර තිබේ. කොළඹ මහාධිකරණ විනිසුරු ලලිත් ජයසූරිය මහතා විසින් මෙම නියෝගය ලබා දුන් බව අද දෙරණ අධිකරණ වාර්තාකරු සඳහන් කළේය. මත්ද්‍රව්‍ය මෙරටට රැගෙන ඒම සහ ප්‍රවාහනය කිරීමට උත්සහ කිරීම යන චෝදනා ඉරාන ජාතිකයාට එරෙහිව එල්ල වී තිබේ. සැකකරු විසින් මෙතැම්පිටමින් නැමැති මත්ද්‍රව්‍ය ග්‍රෑම් 1078 ක් සිය ගමන් මල්ලේ සඟවාගෙන පැමිණ ඇති බව අනාවරණය වී තිබිණ.", "URL": "https://sinhala.adaderana.lk/news.php?nid=29025", "Category": null, "Parent URL": null}