{"Source": "Adaderana", "Timestamp": "November 18, 2016 08:58 am", "Headline": " ඒකාබද්ධ විපක්ෂය මහ බැංකු අධිපති හමුවෙයි", "News Content": "ඒකාබද්ධ විපක්ෂයේ පාර්ලිමේන්තු මන්ත්‍රීවරුන් පිරිසක් මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා හමුව තිබේ.පාර්ලිමේන්තු පනතක් මගින් මහ බැංකුවට පවරා ඇති ගෙවීම් පියවීම් පිළිබඳ වගකීම මහ බැංකුවෙන් ඉවත් කිරීමට මුදල් අමාත්‍යවරයා ගෙන ඇති තීරණය සම්බන්ධයෙන් සාකච්ඡා කිරීම සඳහා ඊයේ(17) පස්වරුවේ එම හමුව පැවැත් වුණි.අනතුරුව මාධ්‍ය වෙත අදහස් දැක්වූ පාර්ලිමේන්තු මන්ත්‍රී බන්දුල ගුණවර්ධන මහතා ප්‍රකාශ කළේ පුළුල් සංවාඳයකින් තොරව එම යෝජනාව ක්‍රියාත්මක කිරීමට පියවර නොගන්නා බව මහ බැංකු අධිපතිවරයා ප්‍රකාශ කළ බවයි.මේ අතර සේවක අර්ථ සාධක අරමුදල අවභාවිත කරමින් එහි අරමුදල් වර්ධනය වැලැක්විමට පියවර ගැනීමත්, එම අරමුදලට ද බදු අය කිරීමට පියවර ගැනිමටත් විරෝධය පළ කරමින් මහ බැංකුව ඉදිරිපිට ඊයේ උද්ඝෝෂණයක් පැවැත් වුණි.", "URL": "https://sinhala.adaderana.lk/news.php?nid=66135", "Category": null, "Parent URL": null}