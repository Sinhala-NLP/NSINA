{"Source": "Adaderana", "Timestamp": "July 11, 2012 07:39 am", "Headline": "ආහාර විෂවී සෙබළු 133 ක් රෝහලේ", "News Content": "පනාගොඩ යුද හමුදා කඳවුරේ සෙබළුන් 133 දෙනකු ආහාර විෂවීමකින් රෝහල් ගතකර තිබේ. එයින් 57 දෙනකු පනාගොඩ යුද හමුදා රෝහලේ ප්‍රතිකාර ලබන බවත්,තවත් 76 දෙනකු නාරාහේන්පිට යුද හමුදා රෝහලේ ප්‍රතිකාර ලබන බවත් යුද හමුදා මාධ්‍ය ප්‍රකාශක,බ්‍රිගේඩයර් රුවන් වනිගසූරිය මහතා අද දෙරණට කියා සිටියේය. විෂවී ඇත්තේ කුමන ආහාර වේලක්ද යන්න පිළිබඳ නිශ්චිත තොරතුරු වාර්තාවී නොමැති බවත්,සිද්ධිය සම්බන්ධයෙන් පූර්ණ විමර්ශනයක් සිදුකරන බවත් හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25671", "Category": null, "Parent URL": null}