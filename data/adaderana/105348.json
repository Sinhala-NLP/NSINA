{"Source": "Adaderana", "Timestamp": "March 2, 2019 02:58 pm", "Headline": "මෙරට ධීවරයින් 25ක් මාලදිවයින් අත්අඩංගුවට", "News Content": "මාලදිවයින් මුහුදු සීමාව උල්ලංගණය කළ මෙරට ධීවරයින් 25 දෙනෙකු එරට බලධාරීන් විසින් අත්අඩංගුවට ගෙන ඇත. පසුගිය 25 වනදා මෙම ධීවරයින් දික්ඕවිට ධීවර වරායෙන් ධීවර කටයුතු සඳහා පිටත්ව ගොස් ඇති බව වාර්තා වෙයි. මෙම ධීවරයින් යාත්‍රා 04කින් ධීවර කටයුතු සඳහා පිටත්ව ගොස් ඇති අතර එක් ධීවර යාත්‍රාවක ධීවරයින් 07දෙනෙකු සහ අනෙක් යාත්‍රා 03හි ධීවරයින් 06 දෙනෙකු බැඟින් ගමන් කර ඇති බව සඳහන් වෙයි. කෙසේවෙතත් මොවුන් මාලදිවයින් ජාත්‍යන්තර මුහුදු සීමාව උල්ලංඝනය කිරීම හේතුවෙන් අත්අඩංගුවට ගෙන ඇති බව නිවේදනයක් නිකුත් කරමින් එරට බලධාරීන් ප්‍රකාශ කර ඇත. මේ අතර ඉන්දිය මුහුදු සීමාව උල්ලංඝනය කිරීම හේතුවෙන් මෙරට ධීවරයින් දෙදෙනෙකු ඉන්දීය වෙරළාරක්ෂක දෙපාර්තමේන්තුවෙන් අත්අඩංගුවට ගෙන ඇති බව නාවික හමුදාව සඳහන් කළේය. මොවුන් දෙදෙනා බහුදින ධීවර යාත්‍රාවකින් ධීවර කටයුතු සඳහා පිටත්ව ගොස් ඇති බව නාවික හමුදාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=105348", "Category": null, "Parent URL": null}