{"Source": "Adaderana", "Timestamp": "January 4, 2012 02:12 pm", "Headline": "කැබ් රථයක් සහ ට්‍රක් රථයක් එකට ගැටී රියදුරු මරුට", "News Content": "වැල්ලවාය - මොණරාගල ප්‍රධාන මාර්ගයේ 244 කණුව ආසන්නයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. දොඹකරයක් සහිත ට්‍රක් රථයක් සහ කැබ් රථයක් එකිනෙක ගැටීමෙන් අද පෙරවරුවේ මෙම අනතුර සිදුව ඇති බව පොලිසිය පවසයි. අනතුරින් කැබ් රථයේ රියදුරු මියගොස් ඇති අතර ඔහු බණ්ඩාරගම ප්‍රදේශයේ පදිංචිව සිටි 44 හැවිරිදි අයෙකු බව සඳහන්වේ. සිද්ධිය සම්බන්ධයෙන් ට්‍රක් රථයේ රියදුරු අත්අඩංගුවට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=21148", "Category": null, "Parent URL": null}