{"Source": "Adaderana", "Timestamp": "June 20, 2019 04:41 pm", "Headline": "වැලිකන්දේ අනතුරින් මිය ගිය ගණන 06 දක්වා ඉහළට", "News Content": "පුද්ගලයින් 05 දෙනෙකුට මරු කැඳවමින් පොලොන්නරුව - මඩකලපුව මාර්ගයේ වැලිකන්ද ප්‍රදේශයේදී ඊයේ (19) අළුයම සිදු වූ රිය අනතුරෙන් බරපතළ තුවාල ලබා සිටි තවත් අයෙකු මිය ගොස් ඇත. මෙසේ මියගොස් ඇත්තේ වසන්ත කුමාර නැමැති වයස අවුරුදු 45ක් වු බෝවත්ත වැලිකන්ද ප්‍රදේශයේ පදිංචි හිටපු සිවිල් ආරක්ෂක භටයෙකි. මිය ගිය පුද්ගලයා ඊයේ අනතුරින් මියගිය අනෝමා කුමාරි නැමැති අයගේ සැමියා වන බවත් අද දෙරණ වාර්තාකරු පවසයි. පොලොන්නරුව - මඩකලපුව මාර්ගයේ වැලිකන්ද ප්‍රදේශයේදී වෑන් රථයක් සහ අත්ට්‍රැක්ටරයක් ගැටි සිදුවූ රිය අනතුරකින් කාන්තාවන් සිව්දෙනකු ඇතුළු 05 දෙනෙකු ජිවිතක්ෂයට පත්ව තිබුණි. පොලීසිය පැවසුවේ මරදන්කඩවල - තිරික්කොන්ඩියාඩිමඩු මාර්ගයේ කොළකනවාඩිය ප්‍රදේශයේදී අනතුර සිදුව ඇති බවයි. මනම්පිටිය දෙස සිට වැලිකන්ද දෙසට ධාවනය කරමින් තිබූ අත්ට්‍රැක්ටරයක කාත්තන්කුඩිය බලා ධාවනය කළ වෑන් රථයක් ගැටීමෙන් අනතුර සිදුව තිබුණි.", "URL": "https://sinhala.adaderana.lk/news.php?nid=112422", "Category": null, "Parent URL": null}