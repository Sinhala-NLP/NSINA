{"Source": "Adaderana", "Timestamp": "September 11, 2019 09:56 am", "Headline": "දඹුල්ලේ රිය අනතුරින් පොලිස් කොස්තාපල් මරුට", "News Content": "දඹුල්ල පොලිස් වසමේ දඹුල්ල-කුරුණෑගල මාර්ගයේ දඹුල්ල නගරයේ දී සිදුවු රිය අනතුරකින් පොලිස් කොස්තාපල්වරයෙක් ජීවතක්ෂයට පත්ව ඇත. ඊයේ(10) රාත්‍රී 11.10 ට පමණ කුරුගෑගල දෙසට ධාවනය වු යතුරුපැදියක් එම දිශාවටම මාර්ගය අයිනේ නවතා තිබු ටිපර් රථයක පිටුපස ගැටී අනතුරට පත්ව තිබේ. අනතුරින් බරපතළ තුවාල ලැබු යතුරුපැදිකරු දඹුල්ල රෝහලට ඇතුළත් කිරීමේ දී මිය ගොස් ඇතැයි පොලීසිය පවසයි. මෙසේ මිය ගොස් ඇත්තේ වයස අවුරුදු 32 ක් වු කුඩාවැව, ගලේවල ලිපිනයේ පදිංචි මොහොට්ටාලලෑ වලව්වේ උධිත පුෂ්ප කුමාර බණ්ඩාර නැමති හබරණ පොලිස් ස්ථානයට අනියුක්තව සේවය කරන පොලිස් කොස්තාපල්වරයෙකි. මෘත ශරීරිය මේ වන විට දඹුල්ල රෝහලේ තැන්පත් කර ඇත. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇත. දඹුල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=118833", "Category": null, "Parent URL": null}