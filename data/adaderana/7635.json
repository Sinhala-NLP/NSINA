{"Source": "Adaderana", "Timestamp": "April 3, 2010 08:41 am", "Headline": "ෆොන්සේකා නිදහස් කරගැනීමට උපවාසයක්", "News Content": "අත්අඩංගුවේ පසුවන ජෙනරාල් සරත් ෆොන්සේකා මහතා නිදහස් කරගැනීම සඳහා උපවාසයක් ආරම්භ කරන බව ජෙනරාල් නිදහස් කරගැනීමේ ජනතා එකමුතුව පවසයි. එම එකමුතුවේ කැඳවුම්කරු පූජ්‍ය ලුණුගම්වෙහෙර කල්‍යාණරංසි හිමි පැවසුවේ අද පෙරවරු 9.30 ට පිටකෙ‍ාටුව බෝධිය අසල දී මෙම උපවාසය ආරම්භ කරන බවයි. ස්වාමීන්වහන්සේ කිහිප නමක් සහ තවත් පිරිසක් මෙම උපවාසයට එක්වන බව පූජ්‍ය ලුණුගම්වෙහෙර කල්‍යාණරංසි හිමි සඳහන් කළේය. සරත් ෆොන්සේකා මහතා අත්අඩංගුවට ගෙන දින 55 ක් ඉක්ම ගිය ද නිදහස් නොකිරීම හේතුවෙන් මෙම උපවාසය ආරම්භ කරන බව ද උන්වහන්සේ කියා සිටියේය.", "URL": "https://sinhala.adaderana.lk/news.php?nid=7635", "Category": null, "Parent URL": null}