{"Source": "Adaderana", "Timestamp": "September 3, 2019 12:03 pm", "Headline": "ක්‍රිකට් ආයතනය අද කෝප් කමිටුව හමුවට", "News Content": "පොදු ව්‍යාපාර පිළිබඳ කාරක සභාව හෙවත් කෝප් කමිටුව අද (03) පාර්ලිමේන්තුවේදී රැස් වේ. අද දිනයේ ශ්‍රී ලංකා ක්‍රිකට් ආයතනය කමිටුව හමුවට කැදවා ඇති බව කෝප් කමිටු සභාපති පාර්ලිමේන්තු මන්ත්‍රී සුනිල් හදුන්නෙත්ති මහතා පැවසුවේය. ඒ අනුව ක්‍රිකට් ආයතනය නියෝජනය කරමින් එහි විධායක නිලධාරීන් ඇතුළු පිරිසක් කෝප් කමිටුව හමුවේ පෙනී සිටීමට නියමිතයි. කමිටු රැස්වීම අද පස්වරු 02.30 ට පාර්ලිමේන්තු සංකීර්ණයේදී ආරම්භ වන අතර එහි කටයුතු මාධ්‍යයට විවෘත කර ඇත.", "URL": "https://sinhala.adaderana.lk/news.php?nid=118151", "Category": null, "Parent URL": null}