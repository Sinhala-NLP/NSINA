{"Source": "Adaderana", "Timestamp": "April 6, 2011 05:11 pm", "Headline": "අලුත් අවුරුද්දෙන් පසු වහා 8% ක් බස් ගාස්තු ඉහළ දැමිය යුතුයි", "News Content": "සිංහල අලුත් අවුරුද්ද අවසන් වූ වහා 8%ක පමණ බස් ගාස්තු ඉහළ දැමීමකට යා යුතු බව සමස්ත ලංකා පෞද්ගලික බස් රථ හිමියන්ගේ සංගමය පවසයි. ඉන්ධන මිල ඉහළ යාම හේතුවෙන් බස් ගාස්තු පිළිබඳ ජාතික ප්‍රතිපත්තියට අනුව ඒ සඳහා නීතිමය ඉඩකඩ පවතින බව එහි සභාපති ගැමුණු විජේරත්න මහතා අද(06) පැවති මාධ්‍ය හමුවකදී සඳහන් කළේය. මේ වසරේ දී අවස්ථා දෙකකදී පමණ බස්ගාස්තු ඉහළ නැංවීමට සිදුවනු ඇති බව ද ඔහු ප්‍රකාශ කළේය. කෙසේ වුව ද බස් ගාස්තු ඉහළ දැමිය යුතු ප්‍රමාණය පිළිබඳ තීරණයකට පැමිණීමට සති දෙකක පමණ කාලයක් අවශ්‍ය බව ඊයේ(05) පැවති මාධ්‍ය හමුවකදී පෞද්ගලික ප්‍රවාහන අමාත්‍ය සී.බී.රත්නායක මහතා ප්‍රකාශ කළේය.", "URL": "https://sinhala.adaderana.lk/news.php?nid=15321", "Category": null, "Parent URL": null}