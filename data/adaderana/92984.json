{"Source": "Adaderana", "Timestamp": "July 21, 2018 07:31 pm", "Headline": "පොදුජන රළට මැවනැල්ලේදි එජාපයෙන් බාදා", "News Content": "ශ්‍රී ලංකා පොදුජන පෙරමුණ සංවිධාන කරන පොදුජන රළ සම්මන්ත්‍රණ මාලාවේ තවත් සම්මන්ත්‍රණයක් අද (21) වරකාපොල නගර ශාලවේදී පැවත් විය. ශ්‍රී ලංකා පොදුජන පෙරමුණෙහි ජාතික සංවිධායක බැසිල් රාජපක්ෂ මහතාගේ ප්‍රධානත්වයෙන් මෙම රැළිය පැවැති අතර ඊට ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රීවරුන් රැසක් එක්ව සිටියා. මේ අතර පොදුජන රළ සම්මන්ත්‍රණ මාලවේ තවත් රැළියක් අද දහවල් මාවනැල්ල ප්‍රාදේශීය සභා ශ්‍රවණාගාරයේදී පැවැත්වීමට කටයතු සූදානම්කර තිබුණි. කෙසේ වෙතත් එකස්ත් ජාතික පක්ෂයට බලය හිමි එම ප්‍රාදේශීය සභාවේ සභාපති අනුර චන්දන මහතා එම ස්ථානයට පැමිණ පවසා සිටියේ මෙම රැළිය මෙහි පැවැත්වීමට නොහැකි බවය. අනතුරුව ප්‍රාදේශීය සභා සභාපතිවරයා ප්‍රාදේශීය සභාවේ ප්‍රධාන ගේට්ටුවට ඉබියතුරු දමා අගුලු දමනු ලැබුවේ. මෙහිදී පොදුජන පෙරමුණ මන්ත්‍රීවරුන් පවසා සිටියේ මාවනැල්ල ප්‍රාදේශීය සභා ගොඩනැගිල්ල සඳහා පසුගිය මාසයේදී ප්‍රාදේශීය සභාවෙන් ද ශබ්ද විකාශන යන්ත්‍ර සඳහා පොලීසියෙන්ද අවසර ලබාගෙන ඇති බවය. එහිදී ශ්‍රී ලංකා පොදුජන පෙරමුණෙහි මන්ත්‍රීවරුන් සහා සභාපතිවරයා අතර උණුසුම් වචන හුවමාරුවක් ඇති විය. පසුව පිරිස ප්‍රාදේශීය සභා ශ්‍රවණාගාරයෙන් පිටත පැමිණ එහි මෙම ජනරැළිය පවත්වනු ලැබුවාවේය.", "URL": "https://sinhala.adaderana.lk/news.php?nid=92984", "Category": null, "Parent URL": null}