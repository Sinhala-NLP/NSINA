{"Source": "Adaderana", "Timestamp": "January 8, 2019 07:46 am", "Headline": "ආණ්ඩුවේ බලය පළමු අවස්ථාවෙන්ම ලබා ගන්න ඩිලාන් සුදානම්", "News Content": "ආණ්ඩු බලය ලබාගත හැකි පළමු අවස්ථාවේදීම එය ලබාගැනීමට කටයුතු කරන බව පාර්ලිමේන්තු මන්ත්‍රී ඩිලාන් පෙරේරා මහතා පවසයි. මන්ත්‍රීවරයා පෙන්වා දෙන්නේ මැතිවරණයකින් හෝ ඊට පෙර හෝ ආණ්ඩු බලය ලබාගැනීමට එක්සත් ජනතා නිදහස් සන්ධානය සූදානමින් සිටින බවයි. ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් එක්සත් ජනතා නිදහස් සන්ධානයේ පාර්ලිමේන්තු මන්ත්‍රී කණ්ඩායම් රැස්වීම ඊයේ(07) පස්වරුවේ පාර්ලිමේන්තු සංකිර්ණයේදී රැස්වූ අතර ඉන් අනතුරුව මාධ්‍ය වෙත අදහස් දක්වමින් ඩිලාන් පෙරේරා මන්ත්‍රීවරයා මෙම අදහස් පල කළේය. එහිදි මාධ්‍යවේදීන් නැගු ප්‍රශ්න කිහිපයකට ද ඩිලාන් පෙරේරා මන්ත්‍රීවරයා තවදුරටත් පිළිතුරු ලබාදුන්නේය. එක්සත් ජනතා නිදහස් සන්ධාන පාර්ලිමේන්තු කණ්ඩායම් රැස්විමට සහභාගී වූ පාර්ලිමේන්තු මන්ත්‍රී කුමාර වෙල්ගම මහතා ද මාධ්‍ය වෙත මෙසේ අදහස් පල කළේය.", "URL": "https://sinhala.adaderana.lk/news.php?nid=101978", "Category": null, "Parent URL": null}