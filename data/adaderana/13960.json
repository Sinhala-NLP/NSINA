{"Source": "Adaderana", "Timestamp": "February 3, 2011 02:37 pm", "Headline": "හොර ගමන් බලපත්‍රයකින් ප්‍රංශයට යාමට තැත්කළ ඉරාන ජාතිකයෙක් කොටුවෙයි   ", "News Content": "ව්‍යාජ විදේශ ගමන් බලපත්‍රයක් යොදා ගනිමින් ප්‍රංශය බලා පිටත්වීමට උත්සාහ කළ ඉරාන ජාතිකයෙකු කටුනායක ගුවන්තොටුපළ පොලිසිය විසින් අත් අඩංගුවට ගෙන තිබේ. අද(03) පෙරවරුවේ මෙම ඉරාන ජාතිකයා කටුනායක ගුවන්තොටුපළේදී රැඳී සිටියදී අත් අඩංගුවට ගත් බව පොලිසිය පවසයි. මොහු ව්‍යාජ ප්‍රංශ විදේශ ගමන් බලපත්‍රයක් යොදා ගනිමින් විදෙස් ගතවීමට උත්සාහ කර තිබේ. අත් අඩංගුවට ගත් මෙම ඉරාන ජාතිකයා සම්බන්ධයෙන් වැඩිදුර පරීක්ෂණ පැවැත්වීම සඳහා අපරාධ පරීක්ෂණ දෙපාර්තමේන්තුවට භාරදී ඇති බව සඳහන්ය.", "URL": "https://sinhala.adaderana.lk/news.php?nid=13960", "Category": null, "Parent URL": null}