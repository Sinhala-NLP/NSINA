{"Source": "Adaderana", "Timestamp": "March 1, 2010 02:42 pm", "Headline": "ගෑස් මිලෙහි වෙනසක් නෑ", "News Content": "මාස දෙකක් යන තුරු ගෑස් මිල සංශෝධනයකට ලක් නොවන බව වෙළඳ අමාත්‍ය බන්දුල ගුණවර්ධන මහතා පවසයි. ගෑස් සඳහා පනවා ඇති ආනයනික බදු ඉවත් කිරීමට ජනාධිපතිවරයා තීරණය කර ඇති බව ද මීට සුළු මොහොතකට පෙර පැවති මාධ්‍ය හමුවකදී අමාත්‍යවරයා සඳහන් කළේය. කෙසේ වෙතත් ගෘහස්ථ ෂෙල් ගෑස් සිලින්ඩරයක් ‍රුපියල් 240 කින්ද, ලාෆ් ගෑස් සිලින්ඩරයක් රුපියල් 100 කට වැඩි ප්‍රමාණයකින් ද ඉහළ දැමිය යුතු බව අදාළ ගෑස් සමාගම් වෙළඳ හා පාරිභෝගික අමාත්‍යාංශයෙන් පසුගිය දා ඉල්ලීමක් කර තිබුණි. සෑම මාසයකම අවසන් දිනයේ දී ගෑස් මිල සංශෝධනයක් කිරීම සඳහා ඉල්ලීම් කිරීමට ගෑස් සමාගම්වලට නීතිමය වශ‍යෙන් ලැබී ඇති ඉඩකඩ මත ඔවුන් මෙවර ගෑස් මිල වැඩිකළ යුතු බව යෝජනා කළේය.", "URL": "https://sinhala.adaderana.lk/news.php?nid=7007", "Category": null, "Parent URL": null}