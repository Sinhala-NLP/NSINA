{"Source": "Adaderana", "Timestamp": "March 23, 2018 07:49 pm", "Headline": "වැඩියෙන්ම අධිකරණයට අපහාස කරේ මහින්ද", "News Content": "නෛතික කටයුතුවලදි දුෂ්කරතාවට පත් වන ජනතාව වෙනුවෙන් හඩ නැගීම තම අරමුණ බව රන්ජන් රාමනායක නියෝජ්‍ය අමාත්‍යවරයා පවසයි. ඔහු පවසන්නේ නෛතික පද්ධතිය තුළ සිදු වන පක්ෂග්‍රාහිත්වය සහ අක්‍රමිකතා නැති කිරීමට සියලු දෙනා පෙලගැසිය යුතු බවය. කොළඹ දී මාධ්‍ය වෙත අදහස් දක්වමින් රන්ජන් රාමනායක නියෝජ්‍ය අමාත්‍යවරයා මේ බව පැවසීය. තවද අධිකරණයේ සතුට ඔහු සිරගත කිරීමටනම් එය සතුටින් බාර ගැනීමට කැමති බව ඔහු වැඩිදුරටත් අදහස් දක්වමින් කියා සිටියේය. මාධ්‍ය වේදියෙකු ඉදිරිපත් කළ ප්‍රශ්නයකට පිළිතුරු දෙමින් ඒ මහතා පැවසුවේ අධිකරණය වැඩියෙන්ම අපහස කළ පුද්ගලයා හිටපු ජනාධිපති මහින්ද රාජපක්ෂ මහතා බවයි.", "URL": "https://sinhala.adaderana.lk/news.php?nid=86226", "Category": null, "Parent URL": null}