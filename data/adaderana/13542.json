{"Source": "Adaderana", "Timestamp": "January 16, 2011 04:10 pm", "Headline": "වැසි මාරයා රැගෙන ගිය පිරිස් 39 දක්වා ඉහළ යයි-4 ක් තාම ආගිය අතක් නෑ", "News Content": "පැවති අයහපත් කාලගුණික තත්ත්වය හේතුවෙන් ජිවිතක්ෂයට පත්වු පුද්ගලයින්ගේ සංඛ්‍යාව 39 දෙනෙකු දක්වා ඉහළ ගොස් ඇතැයි ආපදා කළමනාකරණ මධ්‍යස්ථානය පවසයි. එසේම පැවති ආපදා තත්ත්වය හේතුවෙන් පුද්ගලයින් සිව් දෙනෙකු තවදුරටත් අතුරුදන්ව සිටින බව එම මධ්‍යස්ථානය පෙන්වාදෙයි. මේ වන විටත් අවතැන් පවුල් තිස් නවදහස් හාරසිය අනූ හතරක් කඳවුරු 345ක රැඳී සිටිති. සිදුව ඇති ආපදා තත්ත්වය‍ හේතුවෙන් නිවාස හාර දහස් එකසිය තිස් හතකට පූර්ණ හානී සිදුව ඇති අතර තවත් නිවාස විසි දහස් එකසිය හයකට අර්ධ හානී සිදුව ඇති බව ආපදා කළමනාකරණ මධ්‍යස්ථානය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=13542", "Category": null, "Parent URL": null}