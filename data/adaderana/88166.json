{"Source": "Adaderana", "Timestamp": "April 27, 2018 07:35 pm", "Headline": "  අපේ පක්ෂය කැඩෙන එක හැමෝටම ගැටළුවක් ", "News Content": "ශ්‍රී ලංකා නිදහස් පක්ෂ මෙවර මැයි රැළිය මඩකළපුව චෙන්කල්ලඩි ක්‍රීඩාංගනයේදී මැයි 7 වැනිදා පැවැත්වීමට කටයුතු යොදා ඇති බව අමාත්‍ය නිමල් සිරිපාල ද සිල්වා මහතා පවසයි. අද කොළඹ පැවති මාධ්‍ය හමුවකට එක්වෙමින් ඒ මහතා මේ බව කියා සිටියේය. ශ්‍රී ලංකා නිදහස් පක්ෂය දෙකඩවීම පිළිබඳව සෑම පුද්ගලයෙකුටම ගැටළුවක් වී ඇති බවත් අන් පක්ෂ බෙදීයාම ගැන කාටවත් ගැටළුවක් නොවන බවත් ඒ මහතා කියා සිටියේය. මේ අතර මීළඟ පාර්ලිමේන්තු සභා වාරයේදී විපක්ෂයේ අසුන් ගැනීම සඳහා තමන්ට අසුන් පනවන ලෙසට ඉල්ලමින් ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ මන්ත්‍රීවරුන් 16 දෙනා අද(27) පාර්ලිමේන්තු මහලේකම් ධම්මික දසනායක මහතා වෙත ලිපියක් බාර දුනි. මේ අතර ශ්‍රී ලංකා නිදහස් සේවක සංගමය ස්වාධීනව කටයුතු කිරීමට තීරණය කර තිබේ. අද පෙරවරුවේ මාධ්‍යයට අදහස් දක්වමින් ඔවුන් ප්‍රකාශ කළේ මෙවර කම්කරු දිනයද තමන් තනිව සමරන බවයි.‍ෙ", "URL": "https://sinhala.adaderana.lk/news.php?nid=88166", "Category": null, "Parent URL": null}