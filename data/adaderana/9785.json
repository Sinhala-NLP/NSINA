{"Source": "Adaderana", "Timestamp": "July 23, 2010 08:37 am", "Headline": "කාර්මික අධ්‍යාපනය ලබාදීමේ ප්‍රමාදය මෙරට පසුබෑමට හේතුවක්", "News Content": "කාර්මික අධ්‍යාපනය තරුණ පරපුරට ලබාදීමේ දී ශ්‍රී ලංකාවේ ක්‍රියාත්මක මන්දගාමී ස්වභාවය මෙරට පසුබෑමට හේතු වූ ප්‍රධාන සාධකවලින් එකක් බව යෞවන කටයුතු අමාත්‍ය ඩලස් අලහප්පෙරුම මහතා පවසයි. පාසල් අධ්‍යාපනය ලබන දරුවන්ගෙන් කාර්මික අධ්‍යාපනයට යොමු වන්නේ 20% ක් පමණ බව අමාත්‍යවරයා පෙන්වාදෙයි. එය ලෝකයේ සෙසු රටවල් හා සැසඳීමේ දී ඉතා අඩු අගයක් බව ඩලස් අලහප්පෙරුම මහතා පවසයි. විශ්ව විද්‍යාල අධ්‍යාපනය අවසන් විසඳුම නොවන බව තරුණ පරපුර අව‍බෝධ කරගත යුතු යැයි ද අමාත්‍යවරයා‍ සඳහන් කළේය. මුද්‍රණ ‍ක්ෂේත‍්‍රයේ පුහුණුව ලැබූ තරුණ තරුණියන් 540 දෙනෙකුට සහතික පත්‍ර ප්‍රදානය කිරීම වෙනුවෙන් කොළඹ දී පැවති උත්සවයකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=9785", "Category": null, "Parent URL": null}