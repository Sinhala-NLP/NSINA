{"Source": "Adaderana", "Timestamp": "November 23, 2018 03:49 pm", "Headline": "ජීවිත දෙකක් බේරා ගත් පොලිස් මෙහෙයුම", "News Content": "කන්දකින් පහලට වැටී තුවාල ලබා සිටි ගැබ්බර වැලි මුව දෙනක් බේරා ගැනීමට හැටන් පොලීසියේ නිලධාරීන් සමත් වී තිබේ. හැටන් ෂැනන් තේ වත්තේ අද(23) දහවල් මෙම මුව දෙන වැටී සිටිනු දුටු වතු කම්කරුවන් ඒ පිළිබඳව හැටන් පොලීසියට දැනුම් දීමෙන් පසු හැටන් පොලීසියේ නිලධාරීන් එම වතු යායට ගොස් ගැබ්බර මුව දෙන හැටන් පශු වෛද්‍ය කාර්යාලයට ප්‍රතිකාර ලබාදීමට ගෙන ගොස් තිබේ. හැටන් පොලීසිය සැක කරන්නේ තේ වතු ආශ්‍රිතව සැරිසරන සුනඛයින් මෙම ගැබ්බර මුව දෙන පන්නා ඇති බවත්, එම සුනඛයින්ගෙන් බේරිම සඳහා දිවයන මුව දෙන කන්දකින් පහලට ඇද වැටෙන්නට ඇති බවත්ය. පසුව මුවදෙන නල්ලතන්නිය වනජීවි කාර්යාලයේ නිලධාරීන්ට භාර දීමට හැටන් පොලීසියේ නිලධාරීන් කටයුතු කර තිබේ.", "URL": "https://sinhala.adaderana.lk/news.php?nid=99666", "Category": null, "Parent URL": null}