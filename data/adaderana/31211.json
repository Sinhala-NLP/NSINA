{"Source": "Adaderana", "Timestamp": "January 30, 2013 02:35 pm", "Headline": "\"මිලෝදා\" ජනපති අතින් විවෘතයි", "News Content": "මෙරට ප‍්‍රථම මූල්‍ය අධ්‍යයන ආයතනය ලෙස ස්ථාපිත කෙරුණු \"මිලෝදා\" මූල්‍ය අධ්‍යයන ආයතනය ජනාධිපති මහින්ද රාජපක්ෂ මහතා අතින් අද (30) විවෘත කෙරිණි. කොළඹ කොටුව ටයිම්ස් ගොඩනැගිල්ලේ ස්ථාපිත කර ඇති මෙම ආයතනය, ජාත්‍යන්තර මට්ටමේ මූල්‍ය අධ්‍යයන ආයතනයක් ලෙස පවත්වාගෙන යනු ලබයි. ජපන් අන්තර්ජාතික සහයෝගිතා ආයතනයේ මූල්‍ය සහයෝගයෙන් \"මිලෝදා\" මූල්‍ය අධ්‍යයන ආයතනය ස්ථාපිත කර තිබේ. මූල්‍ය ක්ෂේත‍්‍රයට අදාළ පුහුණු පාඨමාලා මෙම ආයතනය මගින් පවත්වාගෙන යනු ලබන අතර ශ‍්‍රී ලංකාවේ අනෙකුත් විශ්ව විද්‍යාල සමග අනුබද්ධ වෙමින් පූර්ණ කාලීන පාඨමාලා ද ක‍්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=31211", "Category": null, "Parent URL": null}