{"Source": "Adaderana", "Timestamp": "February 13, 2010 09:11 am", "Headline": "ශීත සෘතු ඔලිම්පික් ඇරඹේ", "News Content": "2010 ශීත සෘතු ඔලිම්පික් තරගාවලිය කැනඩාවේ වැන්කුවර්හිදී උත්සවශ්‍රියෙන් ඊයේ ආරම්භ විය. වැන්කුවර් ප්‍රදේශය අයත් වන කොලොම්බියා ප්‍රාන්ත ආණ්ඩුකාරවරයා විසින් තරගාවලියේ සමාරම්භය සනිටුහන් කළේය. තරගාවලිය මේ මස 28 වැනිදා දක්වා පැවැත්වීමට නියමිතය. 21 වන ශිත සෘතු ඔලිම්පික් තරගාවලිය කැනඩාවේ පැවැත්වෙන්නේ තුන්වන වරටය. මෙවර තරගාවලිය සඳහා රටවල් 80ක් පමණ සහභාගි වන අතර ඉසව් 07 ක් ඔස්සේ තරග 86 ක් පැවැත්වීමට සංවිධායකයින් කටයුතු යොදා තිබේ. 2010 ශීත සෘතු ඔලිම්පික් තරගාවලිය සඳහා ක්‍රීඩක ක්‍රීඩිකාවන් 5,500 කට ආසන්න පිරිසක් සහභාගි වන බව වාර්තා වේ. තරගාවලියේ තරග ඉසව් අද සිට ආරම්භවීමට නියමිතය.", "URL": "https://sinhala.adaderana.lk/news.php?nid=6656", "Category": null, "Parent URL": null}