{"Source": "Adaderana", "Timestamp": "June 9, 2010 05:02 pm", "Headline": "ෆොන්සේකාට එරෙහි වාර්තා නීතිපතිට ", "News Content": "ජෙනරල් සරත් ‍ෆොන්සේකා මහතා ඇතුළු පිරිසක් විසින් රජය පෙරළීමට කුමන්ත්‍රණය කළේ යැයි කියන සිද්ධියට අදාළව සිදුකළ පරික්ෂණ වාර්තා නීතිපතිවරයා වෙත ඉදිරිපත් කර තිබේ. ත්‍රස්ත මර්දන කාර්යාංශය අධිකරණයට දන්වා සිටියේ ඒ සම්බන්ධයෙන් පුද්ගලයන් 200කගෙන් පමණ ප්‍රකාශ සටහන් කරගෙන ඇති බවයි. පිටු 3,000 න් යුත් මෙම පරීක්ෂණ ගොමුව ත්‍රස්ත මර්දන ඒකකය විසින් නීතිපති දෙපාර්තමේන්තුව වෙත යොමු කර තිබේ. නීතිපතිවරයා විසින් අදාළ පරික්ෂණ වාර්තා අධ්‍යයනය කිරීමෙන් අනතුරුව සැකකරුවන්ට එරෙහිව චෝදනා ඉදිරිපත් කරනු ඇති බව වාර්තා වේ.", "URL": "https://sinhala.adaderana.lk/news.php?nid=8912", "Category": null, "Parent URL": null}