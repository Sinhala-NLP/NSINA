{"Source": "Adaderana", "Timestamp": "May 1, 2019 10:45 am", "Headline": "පිපිරීම්වලට සම්බන්ධ 8ක් වවුනියාවේදී සැක පිට අත්අඩංගුවට", "News Content": "අන්තවාදී සිදුවීම්වලට සම්බන්ධ යැයි සැකපිට පුද්ගලයින් 08 දෙනෙකු වවුනියාව ප්‍රදේශයේදී අත්අඩංගුවට ගත් බව වවුනියාව පොලිසිය පවසයි. අදාළ පුද්ගලයින් ඊයේ(30) අත්අඩංගුවට ගෙන ඇති බව වාර්තා වෙයි. පොලිසිය පැවසුවේ පොලිස් හා යුද හමුදා නිළධාරීන් වෙත ලද තොරතුරු මත වව්නියාව නගරයේදී එලෙස සැකකරුවන් අත්අඩංගුවට ගෙන ඇති බවයි. ව්‍යාපාරිකයින් ලෙස පැමිණි පුද්ගලයින් පිරිසක් එලෙස අත්අඩංගුවට ගෙන ඇති බවද පොලිසිය සඳහන් කළේය. ආරක්ෂක අංශ ‍සෝදිසි කිරීම් හේතුවෙන් වව්නියාව නුවර මාර්ගය, වවුනියාව මන්නාරම මාර්ගය හා වවුනියාව නගරයේ බසාර් විදීය ඇතුළු ප්‍රදේශ රැසක් වසා දමා තිබිණි. පොලිසිය පැවසුවේ අත්අඩංගුවට ගත් පිරිස වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර,සිද්ධිය සම්බන්ධයෙන් වවුනියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=109006", "Category": null, "Parent URL": null}