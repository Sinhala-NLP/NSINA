{"Source": "Adaderana", "Timestamp": "December 5, 2011 11:11 am", "Headline": "රබර් වගාව 50% න් ඉහළ ගිහින් ", "News Content": "පසුගිය වසර 6ක කාලය තුළ මෙරට රබර් වගාව සියයට 50කින් පමණ ඉහළ ගොස් ඇති බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. සාම්ප්‍රදායික ක්‍රම වලින් බැහරව රබර් වගාව මේ වන විටත් සිදු කරමින් පවතින බව ඔහු පෙන්වාදෙයි. අද පාර්ලිමේන්තුවේ දී එක්සත් ජාතික පක්ෂ පාර්ලිමේන්තු මන්ත්‍රී රවී කරුණානායක මහතා නැඟූ වාචික ප්‍රශ්නයකට පිළිතුරු ලබා දෙමි අමාත්‍යවරයා මෙම අදහස් පළ කළේය. අම්පාර , කිලිනොච්චිය සහ වව්නියාව යන ප්‍රදේශ වල ද රබර් වගාව සඳහා කටයුතු කර ඇති බව මහින්ද සමරසිංහ අමාත්‍යවරයා මෙහි දී කියා සිටියේය. මොණරාගල දිස්ත්‍රික්කයේ මේ වන විටත් අක්කර දස දහසක ප්‍රමාණයක් රබර් වගාව සඳහා හඳුනාගෙන තිබෙන බව ද අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20474", "Category": null, "Parent URL": null}