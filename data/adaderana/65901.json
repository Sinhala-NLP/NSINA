{"Source": "Adaderana", "Timestamp": "November 10, 2016 01:13 pm", "Headline": "මුහුදුබඩ දුම්රිය ධාවනය හෙට සිට දින 4ක් සීම‍ා කෙරෙයි", "News Content": "මුහුදුබඩ දුම්රිය මාර්ගයේ මොරටුව හා ගල්කිස්ස දුම්රිය ස්ථාන අතර කොටසේ දුම්රිය ධාවනය හෙට සිට දින 04ක් තාවකාලිකව අත්හිටුවන බව දුම්රිය දෙපාර්තමේන්තුව පවසයි.මොරටුව හා රත්මලාන අතර පැරණි දුම්රිය පාළම වෙනුවට නව පාලමක් ස්ථාපිත කිරීම හේතුවෙන් මෙලෙස දුම්රිය ධාවනය තාවකාලිකව අතිහිටුවන බව එම දෙපාර්තමේන්තුව සඳහන් කළේය. ඒ අනුව හෙට රාත්‍රි 10.00 සිට ලබන 15 වනදා පස්වරු 4.00 දක්වා කාලය තුළ දුම්රිය ධාවනය තාවකාලිකව අත්හිටුවනු ඇත. එම කාලය තුළ මාතර හා ගාල්ල සිට පැමිණෙන දුම්රිය මොරටුව දුම්රිය ස්ථානය දක්වා පමණක් ධාවනය වන අතර මොරටුව දුම්රිය ස්ථානයේ සිට ගාල්ල සහ මාතර දක්වා දුම්රිය ධාවනය සිදුකෙරෙන බව සඳහන්ය.අනිකුත් මාර්ගවල සිට පැමිණීමට නියමිත දුම්රිය ගල්කිස්ස දුම්රිය ස්ථානය දක්වා පමණක් සීමා කෙරෙන බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=65901", "Category": null, "Parent URL": null}