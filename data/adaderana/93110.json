{"Source": "Adaderana", "Timestamp": "July 24, 2018 11:08 am", "Headline": "අධික වේගයෙන් පැමිණි මෝටර් රථය අඩි 6ක් උස බෝක්කුවක් ඇතුළට යයි", "News Content": "පානදුර සිට බණ්ඩාරගම බලා ධාවනය වූ මෝටර් රථයක් අද(24) අළුයම අළුබෝමුල්ල ප්‍රදේශයේදී අනතුරට ලක්ව තිබේ. අද අළුයම 4.30ට පමණ පානදුර සිට බණ්ඩාරගම බලා අධික වේගයෙන් ධාවනය වෙමින් තිබූ සුඛෝපබෝගී මෝටර් රථයක් මෙලෙස අනතුරට ලක්ව ඇත. මෝටර් රථයේ වේගය පාලනය කරගත නොහැකි වීමෙන් මාර්ගයේ ප්‍රතිවිරුද්ධ දිශාවට ඇදී ගොස් අඩි 6ක පමණ බෝක්කුවක් තුළට වැටීමෙන් අනතුර සිදුවී ඇති බව පොලීසිය සඳහන් කරයි. අනතුර සිදුවන විට මෝටර් රථයේ තරුණයන් 3 දෙනෙකු ගමන් කර තිබේ. රියදුරු හැරුනු කොට අනෙක් තරුණයන් දෙදෙනා අනතුරින් තුවාල ලබා පානදුර මූලික රෝහලට ඇතුළත් කර ඇති බව අප වාර්තාකරු සඳහන් කළේය.", "URL": "https://sinhala.adaderana.lk/news.php?nid=93110", "Category": null, "Parent URL": null}