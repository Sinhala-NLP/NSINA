{"Source": "Adaderana", "Timestamp": "January 5, 2018 03:23 pm", "Headline": "මෝටර් සයිකලයේ අධික වේගය නිසා සිදුවූ අනතුර", "News Content": "තලවාකැලේ සිට හැටන් දක්වා ධාවනය වු මෝටර් රථයක් හා කොටගල සිට හැටන් දක්වා අධික වේගයෙන් ධාවනය වු යතුරු පැදියක් ඉදිරියෙන් ධාවනය වු මෝටර් රථයේ ගැටී අනතුරක් සිදුවී ඇති බව හැටන් පොලිසිය පවසයි. අද (05) පස්වරු 2.00 ට පමණ මෙම අනතුර සිදුවි ඇත්තේ හැටන් නුවරඑළිය ප‍්‍රධාන මාර්ගයේ කුඩාගම ගල්වල ප‍්‍රදේශයේදීය. ඉදිරියෙන් ධාවනය වු මෝටර් රථය ප‍්‍රධාන මාර්ගයේ දකුණු පස තිබු අවන්හල දෙසට එක්වරම හැරවිමේදි අධික වේගයෙන් ධාවනය වු යතුරුපැදිය මෝටර් රථයේ ගැටී මෙම අනතුර සිදුවී තිබේ. අනතුරෙන් කිසිවෙකුටත් තුවාල සිදුවී නොමැති අතර යතුරු පැදියට සහ මෝටර් රථයට දැඩි අලාභ හානි සිදුවි තිබේ. අනතුර පිළිබද හැටන් පොලිසිය පරික්‍ෂණ ආරම්භ කර තිබේ.", "URL": "https://sinhala.adaderana.lk/news.php?nid=82549", "Category": null, "Parent URL": null}