{"Source": "Adaderana", "Timestamp": "September 21, 2017 05:07 pm", "Headline": "හොර රට සල්ලි මාරු කරන්න ගිහින් ජාවාරම මාට්ටු වෙයි ", "News Content": "යාපනයේ සිත්තන්කේනි ප්‍රදේශයේ කලක සිට කරගෙන ගිය ව්‍යාජ විදෙස් මුදල් අච්චු ගැසීමේ ජාවාරමක් වටලා සැකකරුවන් දෙදෙනෙකු අත්අඩංගුවට ගෙන ඇත. අද (21) උදෑසන යාපනයේ මුදල් හුවමාරුකරන මධ්‍යස්ථානයකට පැමිණි පුදගලයකු කැනේඩියන් ඩොලර් 10,100ක් මාරුකිරීමට උත්සහා දරා ඇත. ශ්‍රී ලංකා මුදලින් මෙහි වටිනාකම රුපියල් 1,350,000 කි.මෙම මුදල් පරීක්ෂා කිරීමේදී ඒවා ව්‍යාජ නෝට්ටු බවට සැක කළ මුදල් හුවමාරු මධ්‍යස්ථානයේ සේවකයකු ඒ බව යාපනයේ නියෝජ්‍ය පොලිස්පති කාර්යාලයේ නිලධාරීන්ට දන්වා ඇත.වහාම එම ස්ථානයට පැමිණි නිලධාරීන් සැකකරු අත්අඩංගුවට ගෙන ප්‍රශ්න කිරීමේදී යාපනය සිත්තන්කේනි ප්‍රදේශයේ ව්‍යාපාරිකයෙක් එම මුදල් නෝටටු මාරු කරගෙන එන ලෙස තමන්ට ලබා දුන් බව ඔහු පවසා ඇත.පසුව ඔහු සමග සිත්තන්කේනි ප්‍රදේශයට ගිය පොලිස් නිලධාරීන් අදාල ව්‍යාපාරිකයා අත්අඩංගුවට ගත් අතර ඔහුගෙන් ප්‍රශ්න කිරීමේදී සැකකරුවන් දෙදෙනාම එක් වී කලක සිට මෙම ව්‍යාජ මුදල් නෝට්ටු අච්චු ගැසීමේ ජාවාරමේ යෙදී ඇති බව අනාවරනය විය. සැකකරුවන් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=77855", "Category": null, "Parent URL": null}