{"Source": "Adaderana", "Timestamp": "July 26, 2019 08:33 am", "Headline": "කතරගම යාල රක්ෂිතයේ වෙඩි තැබීමක්", "News Content": "කතරගම පොලිස් වසමේ යාල රක්ෂිතයේ කලාපයේ අනවරයෙන් මැණික් ගරමින් සිටි පුද්ගලයින් පිරිසක් අඩවි වන නිලධාරීන් විසින් අත්අඩංගුවට ගැනීමට යෑමේ දී වෙඩි හුවමාරුවක් සිදුව තිබේ. ඊයේ(25) දහවල් 1.45ට පමණ මෙය සිදුව ඇතැයි පොලීසිය පවසයි. අඩවි වන නිලධාරීන් විසින් මෙම පිරිස අත්අඩංගුවට ගැනීමට යෑමේ දී එම නිලධාරීන් හා මැණික් ගරමින් සිටි පුද්ගලයින් අතර සිදුවු වෙඩි හුවමාරුවේ දී එක් පුද්ගලයෙකුට මෙලෙස වෙඩි වැදී ඇත. තුවලාකරු වයස අවුරුදු 23 ක් වු අංක 52/2, වල්ලිමාතාගම, කතරගම යන ලිපිනයේ පදිංචි තේවරා හැන්නදිගේ චානක අරවින්ද නැමැත්තෙකි. තුවාලකරු සමඟ එම ස්ථානයේ මැණික් ගරමින් සිටි තවත තිදෙනෙකු පලා ගොස් ඇති අතර, එම ස්ථානයේ තිබී මැණික් ගරන වට්ටියක්, වැලි හලන රයිසි 01 මෙන්ම ජංගම දුරකථන 3ක් සොයා ගෙන තිබේ. සිද්ධිය සම්බන්ධයෙන් කතරගම පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=115036", "Category": null, "Parent URL": null}