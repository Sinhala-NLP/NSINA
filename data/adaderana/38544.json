{"Source": "Adaderana", "Timestamp": "November 2, 2013 08:46 am", "Headline": "විනෝද චාරිකාව මරණයෙන් අහවරයි", "News Content": "ජා ඇල, ඒකල කර්මාන්ත ශාලාවක සේවකයින් පිරිසක් පෙළොන්නරුව ගිරිතලේ සංචාරක හෝටලයක පිහිනුම් තටාකයේ නාමින් සිටියදී 28 හැවිරිදි තරුණයෙකු දියේ ගිළී මියගොස් තිබේ. ඊයේ සවස මෙය සිදුව ඇත. 109 දෙනෙකුගෙන් සමන්විත පිරිසක් බස් 4කින් මෙම විනෝද චාරිකාවකට එක්ව ඇත. මොවුන්ගෙන් පිරිසක් අදාළ පිහිනුම් තටාකයට පැන විනෝද වෙමින් සිටියදී මෙම අනතුර සිදුව ඇති බව අප වාර්තාකරු පැවසීය. මියගිය තරුණයා වැරැල්ලගම ප්‍රදේශයේ පදිංචිකරුවෙකු වන අතර ඔහුගේ මෘත ශරීරය පොළොන්නරුව රෝහලේ මෘත ශරීරාගාරයේ තබා ඇත.", "URL": "https://sinhala.adaderana.lk/news.php?nid=38544", "Category": null, "Parent URL": null}