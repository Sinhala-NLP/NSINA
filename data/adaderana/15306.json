{"Source": "Adaderana", "Timestamp": "April 6, 2011 11:51 am", "Headline": "වීරවිල රිය අනතුරකින් දෙදෙනෙක් මරුට ", "News Content": "හම්බන්තොට, තිස්සමහාරාම ප්‍රධාන මාර්ගයේ වීරවිල ප්‍රදේශයේ සිදු වූ රිය අනතුරකින් පුද්ගලයින් දෙදෙනෙකු ජීවිතක්ෂයට පත් වී තිබේ. වෑන් රථයක් යතුරු පැදියක ගැටීමෙන් මෙම අනතුර සිදු වී ඇති බව තිස්සමහාරාම පොලිසිය ප්‍රකාශ කරනු ලැබීය. යතුරු පැදිය ධාවනය කළ පුද්ගලයා සහ ඔහුගේ බිරිඳ අනතුරින් තුවාල ලබා දෙබරවැව රෝහලට ඇතුළත් කිරීමෙන් අනතුරුව මියගොස් ඇත. මොවුන් වීරවිල ප්‍රදේශයේ පදිංචිකරුවන් බවයි පොලිසිය ප්‍රකාශ කරනු ලැබීය. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද(06) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15306", "Category": null, "Parent URL": null}