{"Source": "Adaderana", "Timestamp": "September 7, 2017 11:57 am", "Headline": "ලාදුරු රෝහල  සත්කාර රෝහලක් වෙයි", "News Content": "හැඳල ලාදුරු රෝහල, ‍වැඩිහිටි සත්කාර රෝහලක් ලෙස සංවර්ධනට පියවර ගන්නා බව සෞඛ්‍ය, පෝෂණ හා දේශීය වෛද්‍ය අමාත්‍ය රාජිත සේනාරත්න මහතා පවසයි. ඒ අනුව ලාදුරු රෝගීන්ගේ සංඛ්‍යාව අඩුවෙමින් පවතින බැවින් එම රෝගීන්ට රජයේ රෝහවල බාහිර රෝගී අංශයෙන් ප්‍රතිකාර ලබාදීමේ වැඩපිළිවෙලක් ක්‍රියාත්මක කිරීමට නියමිතය. 2016 වසරේ ලාදුරු රෝගීන් 1954 දෙනෙකු වාර්තා වී ඇති අතර මේ වසරේ ගත වූ කාලය තුළ වාර්තා වී ඇත්තේ ලාදුරු රෝගීන් 974 දෙනෙකු පමණි. සුවය ලැබුව ද ඥාතීන් විසින් රැගෙන නොගිය රෝගීන් 29 දෙනෙකු හැඳල ලාදුරු රෝහලේ නේවාසිකව ප්‍රතිකාර ලබන බව පසුගියදා අමාත්‍යාංශයේ පැවති සාකච්ඡාවක දී අනාවරණය වී තිබේ.", "URL": "https://sinhala.adaderana.lk/news.php?nid=77239", "Category": null, "Parent URL": null}