{"Source": "Adaderana", "Timestamp": "December 31, 2018 11:59 am", "Headline": "බොල්ගොඩ ගඟේ රහසිගතව පැවැත්වු ජාවාරමක් වටලයි", "News Content": "බණ්ඩාරගම බොල්ගොඩ ගඟේ නීති විරෝධී ලෙස පවත්වා ගෙන ගිය මත්පැන් ජාවාරමක් වැටලීමට පානදුර වලාන මධ්‍යම දූෂණ මර්දන ප්‍රහාර ඒකකය ඊයේ (30) සමත් විය. ඊයේ පස්වරුවේ මෙම වැටලීම සිදු කර ඇත. නීති විරෝධි මත්පැන් ජාවාරම පවත්වා ගෙන ගිය පානදුර මිරිස්වත්ත ප්‍රදේශයේ පදිංචි අදාල සැකකරු බණ්ඩාරවෙල පොලීසිය විසින් අත්අඩංගුවට ගෙන ඇත. මෙහිදී ගෝඩා බැරල් 24ක් සමඟ මත්පැන් නිෂ්පාදනය සඳහා යොදා ගන්නා තවත් උපකරණ රැසක් පොලිස් භාරයට ගෙන ඇති බව වාර්තා වේ. අදාල සැකකරු අද (31) පානදුර මහේස්ත්‍රාත් අධිකරණයට ඉදිරිපත් කිරීමට නියමාතයි.", "URL": "https://sinhala.adaderana.lk/news.php?nid=101574", "Category": null, "Parent URL": null}