{"Source": "Adaderana", "Timestamp": "January 17, 2017 08:44 am", "Headline": "කේ.ජී ඇදලා දෙන්නෙක් මාට්ටු", "News Content": "කේරළ ගංජා තොගයක් ප්‍රවාහනය කරමින් සිටි පුද්ගලයින් දෙදෙනෙකු එරුක්කුලම්පිඩ්ඩි මුහුදු ප්‍රදේශයේදී නාවික හමුදාව විසින් අත්අඩංගුවට ගෙන තිබේ.නච්චිකුඩා ශ්‍රී ලංකා නාවික නෞකා බුවනෙක ආයතනයට අනුයුක්ත නිලධාරීන් පිරිසක් විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය.එහිදි සැකකරුවන් සතුව තිබී කේරළ ගංජා කිලෝග්‍රෑම් 45 ක් පමණ නාවික හමුදාව විසින් සොයාගෙන තිබේ.අත්අඩංගුවට ගත් පුද්ගලයන් සහ කේරළ ගංජා තොගය ඉදිරි නීතිමය කටයුතු සඳහා අඩම්පන් පොලීසිය වෙත බාරදුන් බව නාවික හමුදාව පවසයි.", "URL": "https://sinhala.adaderana.lk/news.php?nid=68189", "Category": null, "Parent URL": null}