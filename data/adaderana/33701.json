{"Source": "Adaderana", "Timestamp": "April 30, 2013 11:43 am", "Headline": "මිරිහාන පොලීසියේ 4 ගේ වැඩ තහනම් වෙයි", "News Content": "මිරිහාන පොලීසියේ නිලධාරීන් සිව් දෙනෙකුගේ වැඩ තහනම් කර තිබේ. නඩු භාණ්ඩ අස්ථාන ගතවීමේ චෝදනාවක් මත මෙම නිලධාරීන් සිව් දෙනාගේ වැඩ තහනම් කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මීට පෙර නඩු භාණ්ඩ වශයෙන් පොලීසියට ගෙන ආ භාණ්ඩ කිහිපයක් අස්ථාන ගතවීම පිළිබඳව අදාළ නිලධාරීන්ට එරෙහිව චෝදනා එල්ල වී තිබිණි. ඒ අනුව මොවුන් සම්බන්ධයෙන් මිරිහාන පොලීසිය විමර්ශන සිදුකළේය. එහිදී මොවුන් අදාළ චෝදනාවට වරදකරුවන් වී තිබේ. මෙලෙස වැඩ තහනම් කර ඇති අය අතර පොලිස් පරීක්ෂකවරයෙකු සැරයන්වරුන් දෙදෙනෙකු සහ පොලිස් කොස්තාපල්වරයෙකු සිටින බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=33701", "Category": null, "Parent URL": null}