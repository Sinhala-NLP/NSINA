{"Source": "Adaderana", "Timestamp": "March 23, 2010 10:42 am", "Headline": "වල් අලියෙකු පහර දී අයෙක් මියයයි", "News Content": "වල් අලියෙකු පහර දීමෙන් දෙහිඅත්තකණ්ඩිය, මැදගම ප්‍රදේශයේ පුද්ගලයෙකු මිය ගොස් තිබේ. මෙසේ මිය ගොස් ඇත්තේ දෙහිඅත්තකණ්ඩිය ප්‍රාදේශීය‍ සෞඛ්‍ය කාර්යාලයෙහි ‍සේවය කරන පුද්ගලයෙකි. ඊයේ රාත්‍රී 8.30 ට පමණ පා පැදියකින් කුඹුරට යමින් සිටිය දී මොහු මෙසේ වල් අලි ප්‍රහාරයට ගොදුරු වී ඇත. මෘත ශරීරය මේ වන විට දෙහිඅත්තකණ්ඩිය රෝහල් මෘත ශරීරාගාරයේ තබා ඇති අතර මරණ පරීක්ෂණය සිදු කිරීමට නියමිතය.", "URL": "https://sinhala.adaderana.lk/news.php?nid=7462", "Category": null, "Parent URL": null}