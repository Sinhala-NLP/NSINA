{"Source": "Adaderana", "Timestamp": "September 22, 2018 08:17 am", "Headline": "චෝදනා ගණනාවකට අවශ්‍යව සිටි පුද්ගලයෙක් අත්අඩංගුවට", "News Content": "සොරකම් ඇතුළු චෝදනා ගණනාවකට අවශ්‍යව සිටි හිස්බුල්ලා සංවිධානයට අයත් පුද්ගලයෙකු බ්‍රසීලයේදී අත්අඩංගුවට ගෙන තිබේ. අසාද් අහ්මඩ් බරාකාට් නැමැති ඔහු මේ වන විට පැරගුවේ හා ආජන්ටිනාව අතර දේශ සීමා ප්‍රදේශයක රඳවාගෙන සිටින බව විදෙස් මාධ්‍ය සඳහන් කළේය. සොරකම් කිහිපයක් සම්බන්ධයෙන් අසාද් අහ්මඩ් පැරගුවේ රජයට අවශ්‍යව සිටි පුද්ගලයෙකු වන අතර බදු පැහැර හැරීම සම්බන්ධයෙන් ද ඔහු වසර 06ක සිර දඩුවම්ද විද ඇති බව සඳහන්ය. හිස්බුල්ලා සංවිධානයේ නියෝජිතයෙකු ලෙස ආජන්ටිනාවේ දී කැසිනෝ ක්‍රිඩාවක් අතරතුර ඩොලර් මිලියන 10ක මුදල් විශුද්ධීකරණ සිදුවීමක් සම්බන්ධයෙන් ද අසාද් අහ්මඩ් චෝදනාවට ලක්ව තිබේ. අමෙරිකානු භාණ්ඩාගාර දෙපාර්තමේන්තුව විසින් ද ඔහු ලෝක ත්‍රස්ථවාදියෙකු ලෙස නම් කර ඇති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=96515", "Category": null, "Parent URL": null}