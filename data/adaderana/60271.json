{"Source": "Adaderana", "Timestamp": "May 19, 2016 09:12 am", "Headline": " බැඳුම්කර නිකුතු විස්තර පාර්ලිමේන්තු කාරක සභා වෙත දෙන්න උපදෙස්", "News Content": "මහබැංකුව විසින් නිකුත් කරනු ලබන සියලු බැඳුම්කර පිළිබඳ විස්තර පාර්ලිමේන්තු කාරක සභා වෙත ඉදිරිපත් කිරීමට උපදෙස් ලබාදී ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වාදෙන්නේ බැඳුම්කර සම්බන්ධයෙන් මහබැංකුවට එල්ල වන චෝදනා සම්පූර්ණයෙන් අසත්‍ය බවයි.දින සියයේ ආණ්ඩුව පැවති කාලයේ නිකුත් කරනු ලැබූ බැඳුම්කර පිළිබඳව වත්මන් පාර්ලිමේන්තුවට සොයාබලන ලෙස උපදෙස් ලබාදී ඇති බව ද අග්‍රාමාත්‍යවරයා ඊයේ පාර්ලිමේන්තුවේදී සඳහන් කළේය. මේ අතර විදුලි බිලෙහි කිසිදු වෙනසක් සිදුව නොමැති බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී පෙරේරා මහතා පවසයි. පාර්ලිමේන්තු මන්ත්‍රී වාසුදේව නානායක්කාර මහතා යොමු කළ පැනයකට පිළිතුරු ලබාදෙමින් අජිත් පී පෙරේරා නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=60271", "Category": null, "Parent URL": null}