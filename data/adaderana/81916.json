{"Source": "Adaderana", "Timestamp": "December 22, 2017 08:01 am", "Headline": "ට්‍රම්ප්ගේ වෑයම වරදියි - UN එකෙන් ට්‍රම්ප්ට කනේ පහරක් ", "News Content": "ජෙරුසෙලම ඊශ්‍රායලයේ අගනුවර බවට පිළිගනිමින් අමෙරිකාව ගත් තීරණය එක්සත් ජාතීන්ගේ සංවිධානයේ මහා මණ්ඩලය විසින් ප්‍රතික්ෂේප කර තිබේ. අදාල යෝජනාව මගින් ප්‍රකාශ කර ඇත්තේ අමෙරිකාවේ තීරණය වෙනස් කර ගත යුතු අතර ජෙරුසෙලම සම්බන්ධයෙන් ගන්නා ඕනෑම තීරණයක් මුලසිටම අවලංගු වන බවයි. යෝජනාවට පක්ෂව ඡන්ද 128ක් සහ විරුද්ධව ඡන්ද 09ක් ලැබී තිබුණා. රටවල් 35ක් ඡන්දය භාවිතයෙන් වැලකී සිටි බවයි වාර්තා වේ. එක්සත් ජාතීන්ගේ මහා මණ්ඩලය තුළ අදාල යෝජනාවට සහය පළ කරන රාජ්‍යන් වලට මූල්‍යාධාර ලබාදීම අත්හිටුවන බවට අමෙරිකාව තර්ජනය කර තිබිණි.", "URL": "https://sinhala.adaderana.lk/news.php?nid=81916", "Category": null, "Parent URL": null}