{"Source": "Adaderana", "Timestamp": "February 1, 2019 12:00 pm", "Headline": "රටට මොනවා වුණත් රනිල්ට ප්‍රශ්නයක් නෑ", "News Content": "රටට සහ ආණ්ඩුවට මොනදේ වුවත් අග්‍රාමාත්‍ය රනිල් වික්‍රමසිංහ මහතාට කිසිදු ප්‍රශ්නයක් නොවන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී නිශාන්ත මුතුහෙට්ටිගම මහතා පවසයි. ගාල්ල ප්‍රදේශයේදී මාධ්‍ය වෙත අදහස් දක්වමින් මන්ත්‍රීවරයා මේ බව සඳහන් කළේය. ජාතික අණ්ඩුවක් සකස් කර ගැනීමට වර්තමාන ආණ්ඩුව විසින් උත්සහ දරන්නේ අග්‍රාමාත්‍යවරයාට අවශදේ කර ගැනීමට බව ඒ මහතා පෙන්වා දෙයි. ජාතික ආණ්ඩුවකට යෑම දැන රටේ අවශ්‍යතාවය නොවන බවත් එවැනි දෙයක් සිදු කිරීමට ආණ්ඩුව විසින් උත්සහ කළ හොත් එ වැනි කටයුත්තකට එක්සත් ජනතා නිදහස් සන්ධානය තදින්ම විරුද්ධ වන බව පාර්ලිමේන්තු මන්ත්‍රී නිශාන්ත මුතුහෙට්ටිගම මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=103503", "Category": null, "Parent URL": null}