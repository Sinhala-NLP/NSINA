{"Source": "Adaderana", "Timestamp": "December 5, 2013 09:50 am", "Headline": "ලක්ෂ 40ක් වටිනා ගජමුතු ළඟ තබාගෙන සිටි 7ක් කොටු ", "News Content": "කුරුණෑගල - උයන්දන ප්‍රදේශයේ දී ගජමුතු ළඟ තබා ගෙන සිටි පුද්ගලයින් හත් දෙනෙකු කුරුණෑගල දිසා අපරාධ විමර්ශන ඒකකය මඟින් අත්අඩංගුවට ගෙන තිබේ. රුපියල් ලක්ෂ 40 කට අධික වටිනාකමකින් යුත් ගජමුතු 4ක් මුදලට විකිණීම සඳහා ත්‍රීරෝද රථයකින් ගමන් කරමින් සිටියදි මොවුන් අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් සැකකරුවන් දංකොටුව, වාරියපොල, උයන්දන යන ප්‍රදේශ වල පදිංචි කරුවන් වන අතර ඔවුන් අද(05) කුරුණෑගල මහේස්ත්‍රාත් අධිකරණයට ඉදිරිපත් කිරිමට නියමිතය. කුරුණෑගල පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=39337", "Category": null, "Parent URL": null}