{"Source": "Adaderana", "Timestamp": "September 5, 2019 06:02 am", "Headline": "අද කාලගුණය මෙහෙමයි", "News Content": "බස්නාහිර, සබරගමුව සහ මධ්‍යම පළාත්වල වැසි වාර කිහිපයක් ඇති වේ. දකුණු සහ වයඹ පළාත්වල සිහින් වැසි ඇති වේ. ඌව පළාතෙත් අම්පාර සහ මඩකලපුව දිස්ත්‍රික්කවලත් ස්ථාන ස්වල්පයක සවස 2.00 න් පමණ පසුව වැසි හෝ ගිගුරුම් සහිත වැසි ඇතිවිය හැක. උතුරු පළාතේ සුළගේ වේගය විටින් විට පැ.කි.මී. 50 දක්වා වැඩි විය හැක. ගිගුරුම් සහිත වැසි ඇතිවන විට එම ප්‍රදේශවල තාවකාලිකව තද සුළං ඇතිවිය හැක. අකුණු මඟින් සිදුවන අනතුරු අවම කරගැනීමට අවශ්‍ය පියවර ගන්නා ලෙස ජනතාවගෙන් කාරුණිකව ඉල්ලා සිටිනු ලැබේ. දෘශ්‍ය ලෙස සූර්යයා දකුණට ගමන් කිරීමේදී, අගෝස්තු මස27වන දින සිට සැප්තැම්බර් 07 දක්වා ශ්‍රී ලංකාව ආසන්න අක්ෂාංශ වලට සෘජුවම ඉහලින් පවතී. අද දින (05) දහවල් 12.10ට ඌරගස්මංහන්දිය, දෙනියාය, පනාමුරේ, ඇඹිලිපිටිය, වැලිවැව, උඩමත්ත සහ ලුණුගම්වෙහෙර යන ප්‍රදේශවලට ඉතා ආසන්නව හිරු මුදුන්ව පවතී.", "URL": "https://sinhala.adaderana.lk/news.php?nid=118304", "Category": null, "Parent URL": null}