{"Source": "Adaderana", "Timestamp": "May 12, 2013 10:20 am", "Headline": "කාන්තාන්කුඩි දැන් සන්සුන්", "News Content": "කාත්තන්කුඩි මීරාබාලිකා ප්‍රදේශයේ ඇති වු නොසන්සුන්කාරී තත්ත්වය පාලනය කර තිබේ. ගම්වැසියන් සහ නගර සභාවේ නිලධාරීන් කිහිපදෙනෙකු අතර හටගත් අර්බුදයක් දුරදිග යාමෙන් ඊයේ පස්වරුවේ ගැටුම්කාරී තත්ත්වයක් හටගෙන තිබූ බව පොලීසිය පවසයි. මීරාබාලිකා ප්‍රදේශයේ සුසාන භූමියක කොටසක් කාත්තන්කුඩි නගර සභාවේ පාලනයට ගැනීම හේතුවෙන් අර්බුදය හටගෙන ඇත. ඊයේ සවස ඇති වු එම අර්බුදකාරී තත්ත්වය උණුසුම් විම නිසා ප්‍රදේ‍ශයේ සාමය ආරක්ෂා කිරීමට යුද හමුදාවේ ද සහය ලබා ගැනිණ. මේ වන විට ප්‍රදේශයේ සාමකාමී වාතාවරණයක් පවතින බව පොලීසිය සඳහන් කළේය.", "URL": "https://sinhala.adaderana.lk/news.php?nid=34017", "Category": null, "Parent URL": null}