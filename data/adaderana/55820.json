{"Source": "Adaderana", "Timestamp": "December 19, 2015 01:48 pm", "Headline": "මැණික් කැණිම් කටයුතු  කරන්න විදේශීය සමාගම්වලට ඉඩ නෑ! ", "News Content": "විදේශිය සමාගම්වලට ශ්‍රී ලංකාවේ මැණික් කැණිම් කටයුතු සඳහා ඉඩ ලබා නොදෙන බව ජනාධිපති මෛත්‍රීපාල සිරිසේන මහතා පවසයි.අද පෙරවරුවේ බණ්ඩාරනායක ජාත්‍යන්තර සම්මන්ත්‍රණ ශාලවේ පැවැත්වෙන ජාතික මැණික් හා ස්වර්ණාභරණ ප්‍රදර්ශණය විවෘත කිරිමේ අවස්ථාවට එක්වෙමින් ජනාධිපතිවරයා මේ බව ප්‍රකාශ කර තිබේ.මැණික් කර්මාන්තයේ වැඩිදියුණුව සඳහා එහි නිරතව සිටින්නන්ට ශිල්පීය දැනුම මෙන්ම තාක්ෂණික දැනුම ලබාදිමට අවශ්‍ය සියළු පහසුකම් රජය විසින් සැපයිමට කටයුතු කරන බව ජනාධිපතිවරයා එහිදී ප්‍රකාශ කර ඇත.එමෙන්ම අන්තර් ජාතික වෙළඳපල තුළ තේ සහ රබර් සදහා ඉල්ලුම අඩු වුවද ලංකාවේ මැණික් සඳහා වැඩි ඉල්ලුමක් පවතින බවත් මෙරට විදේශ වත්කම් ඉහලයාම සඳහා මැණික් කර්මාන්තයෙන් සුවිශේෂි දායකත්වයක් ලැබෙන බවත් ජනාධිපතිවරයා එහිදී අවධාරණය කර ති‍බේ.", "URL": "https://sinhala.adaderana.lk/news.php?nid=55820", "Category": null, "Parent URL": null}