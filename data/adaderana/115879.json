{"Source": "Adaderana", "Timestamp": "August 6, 2019 01:28 pm", "Headline": "දෙවන කුඹල් පෙරහැර අදයි", "News Content": "මහනුවර ඓතිහාසික ඇසළ පෙරහැර මංගල්‍යයේ දෙවන කුඹල් පෙරහැර අද රාත්‍රී 7ට යෙදෙන සුභ මොහොතින් විථි සංචාරය කිරීමට නියමිතයි. ශ්‍රී දළදා මාලිගාවෙන් පිටත්වන පෙරහැර දළදා විථිය, ඩී.එස්.සේනානායක විථිය ඔස්සේ ගමන් කර රජ විථියට හැරි ඉහළටවිත් ගෙවදීමට නියමිතව තිබේ. මහනුවර ඇසල පෙරහර මංගල්‍යයේ පළමු කුඹල් පෙරහැර ඊයේ රාත්‍රීයේ 07යි 02ට යෙදුණු සුභ මොහොතින් වීදි සංචාරය කිරීම ආරම්භ කෙරුණි. මහනුවර ශ්‍රී දළදා මාලිගාවේ දියවඩන නිළමේ ප්‍රදීප් නිලංග දෑල මහතාද ඊයේ(05) කුඹල් පෙරහැරේ ගමන් කළේය. පෙරහැර කරඬුව වැඩමවීම දළදා මාලිගාවේ ඇත් පංතියේ වාසනා හස්තිරාජයා විසින් සිදුකළ අතර දළදා මාලිගාවේ ඇත් පංතියේ මියන් රාජා හස්තියා සහ බුරුම රාජා හස්තියා දෑල ගමන් කරනු ලැබීය. එමෙන්ම පෙරහැර දැක බලා ගැනීම සඳහා දෙස් විදෙස් විශාල පිරිසක් පැමිණ සිටි අතර මහනුවර නගරයේ ආරක්ෂාව දැඩි කිරීමටද ආරක්ෂක අංශ පියවර ගෙන තිබුණි.", "URL": "https://sinhala.adaderana.lk/news.php?nid=115879", "Category": null, "Parent URL": null}