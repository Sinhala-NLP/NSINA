{"Source": "Adaderana", "Timestamp": "March 8, 2010 01:50 pm", "Headline": "නාගදීප වන්දනාවට බෝට්ටු හිඟයි", "News Content": "ප්‍රමාණවත් බෝට්ටු සංඛ්‍යාවක් නොමැතිකම නිසා පසුගිය සති අන්තයේ දී යාපනය නාගදීපය වැඳීමට ගිය බැතිමතුන්ට නාගදීපයට නොගොස් ආපසු හැරී ඒමට සිදු වී තිබේ. පසුගිය සති අන්තයේ දී යාපන අර්ධද්වීපය තුළ ලක්ෂ එකහමාරකට වැඩි බැතිමතුන් පිරිසක් දකුණේ සිට යාපනයට පැමිණ ඇති බව වාර්තා වේ. ඔවුන්ගෙන් හැත්තෑදහසකට පමණ නාගදීපය වැඳ පුදා ගැනීමට නොහැකි වී ඇති බව සඳහන් වේ. දැනට යාපනය සහ නාගදීපය අතර ක්‍රියාත්මක වන පෞද්ගලික බෝට්ටු වලට අමතරව නාවික හමුදාව විසින් ද බෝට්ටු කිහිපයක් යොදවා තිබේ. ‍එහෙත් සති අන්ත දින වල දී එම බෝට්ටු සංඛ්‍යාව ‍ප්‍රමාණවත් ‍නොවන බව වාර්තා වන අතර යාපන බලධාරීන් හෝ රජය මේ සම්බන්ධයෙන් අවශ්‍ය පියවර වහාම ගත යුතු බව යාපනය නාගදීප විහාර වැඳ පුදා ගැනීමට පැමිණෙන ජනතාව පවසයි.", "URL": "https://sinhala.adaderana.lk/news.php?nid=7140", "Category": null, "Parent URL": null}