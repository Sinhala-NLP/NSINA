{"Source": "Adaderana", "Timestamp": "September 10, 2019 10:14 pm", "Headline": "මීගහකිවුලට අයිස් කැට වැස්සක්", "News Content": "මීගහකිවුල පිටමාරුව ප්‍රදේශයට සහ බිබිල මොණරාගල මාර්ගයේ 17කණූව සහ අමුණේකදුර හා ඒ අවට ප්‍රදේශවලට අද (10) පස්වරුවේ පැය භාගයක පමණ කාලයක් අයිස්කැට වර්ෂාවක් පතිත වූ බව ප්‍රදේශවාසීහු පවසති. පැය භාගයකට ආසන්නකාලයක් තිස්සේ මෙම අයිස් කැට වර්ෂාව පැවැති අතර ඇතැම් ප්‍රදේශවලට දෙහි ගෙඩි තරම් විශාල අයිස් කැට පතිතවූ බවද අද දෙරණ වාර්තාකරු පවසයි. අයිස් කැට වර්ෂාව හේතුවෙන් බිබිල මොණරාගල මාර්ගයේ 17 කණූව සහ අමුණේකදුර ප්‍රදේශවල රබර් ගස්වල කොළ කැඩී බිම ඇදවැටීමෙන් රබර් ගස්වලට දැඩි හානියක් සිදුවූ බව ද ඔවුහු වැඩිදුරටත් පැවසූහ. මේ අතර මීගහකිවුල සහ ඒ අවට ප්‍රදේශ වලට මාස කීපයකට පසුව දැඩි වර්ෂාවක් ඇද වැටුණූ බවද වාර්තා වේ.", "URL": "https://sinhala.adaderana.lk/news.php?nid=118807", "Category": null, "Parent URL": null}