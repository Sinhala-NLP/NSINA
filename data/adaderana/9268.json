{"Source": "Adaderana", "Timestamp": "June 29, 2010 07:58 am", "Headline": "මූල්‍ය අරමුදලෙන් ඩොලර් මිලියන 407 .8 ක්", "News Content": "ජාත්‍යන්තර මූල්‍ය අරමුදල අමෙරිකානු ඩොලර් මිලියන 407 .8 ක මුදලක් වහාම ශ්‍රී ලංකාවට ලබා දීමට තීරණය කර තිබේ. ඊයේ රැස් වූ ජාත්‍යන්තර මූල්‍ය අරමුදලේ විධායක කමිටුව මෙම තීරණය ගෙන ඇති බව වාර්තා වේ. ජාත්‍යන්තර මූල්‍ය අරමුදල ශ්‍රී ලංකාවට ලබා දෙන ණය වාරික සම්බන්ධයෙන් සමාලෝචනය කිරීමේ අවස්ථාවේ දී මෙම තීරණය ගෙන ඇත. ශ්‍රී ලංකාව ලබා ඇති ආර්ථික වර්ධනය හේතුවෙන් ජාත්‍යන්තර මූල්‍ය අරමුදල, මෙම කඩිනම් ණය මුදල ලබා දීමට තීරණය කර ඇති බව සඳහන්ය. මේ වසර තුළ ශ්‍රී ලංකාව ශක්තිමත් ආර්ථික සංවර්ධනයක් ළඟා කර ගෙන ඇති බව ජාත්‍යන්තර මූල්‍ය අරමුදලේ නියෝජ්‍ය කළමණාකරණ අධ්‍යක්ෂ නයොකි ෂිනහොරා මහතා පවසයි.", "URL": "https://sinhala.adaderana.lk/news.php?nid=9268", "Category": null, "Parent URL": null}