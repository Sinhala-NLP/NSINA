{"Source": "Adaderana", "Timestamp": "May 28, 2019 01:05 pm", "Headline": "පාස්කු ප්‍රහාරයෙන් පීඩාවට පත් ජනතාවගේ දුක ගන්න තැනක්", "News Content": "පසුගිය පාස්කු ඉරිදා සිදුවූ ත්‍රස්ත ප්‍රහාරයෙන් පසු පීඩාවට පත්ව සිටින ජනතාවගේ ගැටලු සොයා බැලීම සඳහා විපක්ෂ නායක කාර්යාලයේ තුළ ඔම්බුඩ්ස්මන් පිහිටුවන බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පවසයි. අද(28) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව සඳහන් කළේය. විපක්ෂ නායක කාර්යාල විසින් ගැටලු සොයා බැලීම සඳහා ස්ථාපිත කරන ඔම්බුඩ්ස්මන් කාර්යාලය එළඹෙන සතිය තුළ දී පිහිටුවන බව මන්ත්‍රීවරයා පැවසීය. එලෙස ඔම්බුඩ්ස්මන් කාර්යාලය පිහිටුවන ලබන්නේ සිදුවූ ත්‍රස්ත ප්‍රහාරයෙන් පසු පීඩාවට පත්ව සිටින ජනතාවට හඬක් නැගීමට බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහත සඳහන් කළේය. ත්‍රස්ත ප්‍රහාරයෙන් පසු පීඩාවට පත්ව සිටින ජනතාවගේ රජය වශයෙන් ආර්ථික සහන පැකේජයක් ලබා දෙන ලෙස‍ විපක්ෂ නායක මහින්ද රාජපක්ෂ ම මහතා විසින් පසුගිදා පාර්ලිමෙන්තුවේදී විශේෂ ප්‍රකාශයක් සිදු කරමින් ඉල්ලා සිටි බව මන්ත්‍රීවරයා පෙන්වා දෙයි. එහිදී සංචාරක කර්මාන්තයේ නියලී සිටින ව්‍යාපාරකයින් හට වර්ශයක කාලයක් යන තෙක් නය වාරික සහ පොලී ගෙවීම කල් දමා ඇති බවට රජය විසින් ප්‍රකාශ කළ බව මන්ත්‍රීවරයා සඳහන් කළේය. නමුත් නය වාරික සහ පොලී ගෙවීම කල් දමා ඇති බවට රජය විසින් පිලිගත හැකි ආකාරයට චක්‍රලේකයක් මගින් කිසිදු බැංකුවක් දැනුවත් කර නොමැති බව පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=110832", "Category": null, "Parent URL": null}