{"Source": "Adaderana", "Timestamp": "August 4, 2018 12:44 pm", "Headline": "ටිපර් රථයක් බුද්ධ මන්දිරයක ගැටෙයි", "News Content": "මින්නේරිය පොළොන්නරුව ප්‍රධාන මාර්ගයේ මින්නේරිය රාජඇළ ප්‍රදේශයේදී ටිපර් රථයක් අනතුරට ලක්වීමෙන් අසල පිහිටි බුද්ධ මන්දිරයකට අලාභ හානි සිදුව තිබේ. අද දෙරණ වාර්තාකරු පැවසුවේ අනතුරින් පසු ටිපර් රථයේ රියදුරු පලා ගොස් ඇති බවය. ඊයේ රාත්‍රීයේ මින්නේරිය සිට මනම්පිටිය බලා ධාවනය වූ ටිපර් රථයක් මෙලෙස අනතුරට ලක් වි ඇති අතර බුද්ධ මන්දිරයට හා ටිපර් රථයට දැඩි අලාභහානි සිදුව ඇත. මින්නේරිය පොලීය සඳහන් කළේ ටිපර් රථයේ රියදුරුට නින්ද යාම හේතුවෙන් අනතුර සිදුවන්නට ඇති බවට සැක පලකෙරෙන බවය.", "URL": "https://sinhala.adaderana.lk/news.php?nid=93802", "Category": null, "Parent URL": null}