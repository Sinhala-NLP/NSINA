{"Source": "Adaderana", "Timestamp": "January 11, 2016 08:47 am", "Headline": "ඉන්දීය විදේශ ලේකම් හෙට ලංකාවට", "News Content": "ඉන්දීය විදේශ ලේකම් එස් ජයෂංකර් මහතා හෙට දිවයිනට පැමිණිමට නියමිතව තිබේ.ඉන්දීය විදේශ ලේකම්වරයා හෙට උදෑසන මාලදිවයිනේ සිට මෙරටට පැමිණිමට නියමිතව ඇත.මෙම සංචාරයේදී ඔහු අග්‍රාමාත්‍ය රනිල් වික්‍රමසිංහ මහතා, විදේශ අමාත්‍ය මංගල සමරවිර මහතා සහ විදේශ අමාත්‍යංශ ලේකම් චිත්‍රාංගනි වගීෂ්වර මහත්මිය මුණගැසි සාකච්ඡා කිරිමට සැලසුම් කර ඇතැයි සඳහන්ය.දැනට යෝජනාවී ඇති ශ්‍රී ලංකාව සහ ඉන්දියාව අතර ඒකාබද්ධ කොමිසම පිළිබඳ මූලික සාකච්ඡා සදහා ඉන්දිය විදේශ ලේකම්වරයා දිවයිනට පැමිණෙන බව ඉන්දිය මාධ්‍ය වාර්තා කරයි.ඉන්දිය විදේශ ලේකම්වරයාගේ මෙරට සංචාරයේදී ඔහු යාපනය ප්‍රදේශයේ සංචාරයක නිරතවිමට නියමිත අතර එහිදී ඉන්දිය රජයේ ආධාර යටතේ ප්‍රතිසංස්කරණය කරන ලද යාපනය දොරේඅප්පා ක්‍රීඩාංගණය ජනතා අයිතියට පත්කිරිමට ද නියමිතය.මේ අතර දෙමළ පක්ෂ කිහිපයක්ද ඉන්දිය විදේශ ලේකම්වරයා මුණගැසිමට අවස්ථාව ඉල්ලා තිබේ.එහෙත් කාලවේලාව පිළිබඳ පවතින ගැටළු සහගත තත්ත්වයක් හේතුවෙන් ලේකම්වරයා මේ දක්වාත් ඊට නිසි ප්‍රතිචාරයක් දක්වා නොමැති බව ඉන්දිය මාධ්‍ය වැඩිදුරටත් අනාවරණය කරයි.", "URL": "https://sinhala.adaderana.lk/news.php?nid=56277", "Category": null, "Parent URL": null}