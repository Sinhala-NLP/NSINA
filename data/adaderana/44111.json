{"Source": "Adaderana", "Timestamp": "June 20, 2014 04:23 pm", "Headline": "පොසොන් පෙ‍රහැරට කොළඹ - නුවර පාරේ කොටසක් වසයි", "News Content": "කෑගල්ල - වෑවලදෙණිය රජමහා විහාරයේ පොසොන් මහ පෙරහැර වීදි සංචාරය කිරීම හේතුවෙන් හෙට දිනයේ කොළඹ - නුවර ප්‍රධාන මාර්ගයේ කිලෝමීටර් 70 සහ 80 කණු අතර කොටස වසා තැබෙන බව පොලීසිය පවසයි. ඒ අනුව හෙට දින පස්වරු 7.00 සිට පසුදින අලුයම 3.00 දක්වා අදාළ මාර්ගය වසා තැබෙන බව පොලීසිය සඳහන් කළේය. නුවර සිට කොළඹ දෙසට ගමන් ගන්නා වාහනවලට මීපිටිය මංසන්ධියෙන් වමට හැරී වැලිමන්නාතොට හරහා මොලමුරේ මාවතෙන් පැමිණ නුවර - කොළඹ ප්‍රධාන මාර්ගයට පිවිසිය හැකි බව පොලීසිය පවසයි. කොළඹ සිට නුවර දෙසට ගමන් ගන්නා වාහන වලට රන්වල කනත්ත හන්දියෙන් දකුණට හැරී මොලමුරේ මාවත ඔස්සේ වැලිමන්නාතොට හංදියට පැමිණ මීපිටිය හන්දියෙන් කොළඹ - නුවර ප්‍රධාන මාර්ගයට පිවිසිය හැකි බව ද පොලීසිය සඳහන් කරයි.", "URL": "https://sinhala.adaderana.lk/news.php?nid=44111", "Category": null, "Parent URL": null}