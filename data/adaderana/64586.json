{"Source": "Adaderana", "Timestamp": "September 30, 2016 04:17 pm", "Headline": " ජාතික වැඩිහිටි දින සැමරුම් උළෙල හෙටයි", "News Content": "ජාත්‍යන්තර වැඩිහිටි දිනයට සමගාමීව පවත්වන ජාතික වැඩිහිටි දින සැමරුම් උළෙල හෙට(01) පැවැත්වීමට නියමිතය.වැඩිහිටි අයිතිවාසිකම් සුරකින රටක් යන තේමාව යටතේ මෙවර ජාතික වැඩිහිටි දින සැමරුම් උළෙල පැවැත්වෙන බව සමාජ සවිබලගැන්වීම් හා සුභසාධන අමාත්‍යාංශය සඳහන් කළේය.මහනුවර, පොල්ගොල්ල ජාතික සමූපකාර සංවර්ධන ආයතනයේ නව රඟහලේ උදෑසන 9.00 ට විශේෂ කාර්යභාර අමාත්‍ය සරත් අමුණුගම මහතාගේ ප්‍රධානත්වයෙන් ජාතික වැඩිහිටි දින සැමරුම් උත්සවය පැවැත්වීමට කටයුතු යොදා තිබේ.ජාතික වැඩිහිටි දිනයට සමගාමීව ඔක්තෝබර් පළමුවෙනිදා සිට 07 වනදා දක්වා ජාතික වැඩිහිටි කොඩි අලෙවි සතියක්ද සංවිධානය කර ඇති බව එම අමාත්‍යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=64586", "Category": null, "Parent URL": null}