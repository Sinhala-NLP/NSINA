{"Source": "Adaderana", "Timestamp": "January 20, 2016 11:07 am", "Headline": "තණමල්විල කංසා හේනක් වනසයි", "News Content": "තණමල්විල, කලුපාලම, ගඟේයාය රක්ෂිත ප්‍රදේශයේදී අනවසරයෙන් වගා කර තිබූ කංසා හේනක් සොයාගෙන තිබේ.මොණරාගල හා තණමල්විල පොලිස් ස්ථාන වල නිලධාරීන්, එක්ව සිදුකළ වැටලීමෙන් අක්කරයක පමණ කංසා හේනක් මෙලෙස සොයාගත් බව සඳහන්ය.අදාළ කංසා හේන ගිනි තබා විනාශ කර ඇති අතර වැටලීම සිදුකළ අවස්ථාවේදී සැකකරුවන් පළාගොස් ඇති බව පොලීසිය පැවසුවේය.මේ සම්බන්ධයෙන් තණමල්විල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=56487", "Category": null, "Parent URL": null}