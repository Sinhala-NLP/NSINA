{"Source": "Adaderana", "Timestamp": "January 24, 2019 04:02 pm", "Headline": "ප්‍රියංකා ගාන්ධිට රාහුල් ගාන්ධිගෙන් ජ්‍යෙෂ්ඨ තනතුරක් ", "News Content": "ඉන්දීය කොංග්‍රස් පක්ෂයේ නායක රාහුල් ගාන්ධිගේ බාල සොහොයුරි වන ප්‍රියංකා ගාන්ධිට සිය පක්ෂයේ ජ්‍යෙෂ්ඨ තනතුරක් පිරිනැමීමට රාහුල් ගාන්ධි කටයුතු කර ඇත. ඒ අනුව ප්‍රියංකා ඉදිරියේදී අදාළ පක්ෂය නියෝජනය කරමින් උත්තර් ප්‍රාන්තයේ මහලේකම්වරිය ලෙස කටයුතු කරනු ඇත. උත්තර් ප්‍රාන්තය ඉන්දියාවේ ජනාකීර්ණම ප්‍රාන්තය මෙන්ම මැතිවරණවලදී වඩාත් තීරණාත්මක ප්‍රාන්ත අතරින් එකක්ද වෙයි. මේ අතර ඉදිරියේදී පැවැත්වෙන ඉන්දීය මහමැතිවරණයේදී කොංග්‍රස් පක්ෂයේ ප්‍රචාරක කටයුතු වලට ප්‍රියංකා ගාන්ධි දැඩි ශක්තියක් වනු ඇති බවයි විශ්ලේෂකයින් පවසා සිටියි. 47 හැවිරිදි ප්‍රියංකා ගාන්ධි මීට පෙරද මැතිවරණ ප්‍රචාරක කටයුතු සඳහා සක්‍රීයව දායක වෙමින් සිය සොහොයුරාට සහාය දක්වා තිබුණි.", "URL": "https://sinhala.adaderana.lk/news.php?nid=102996", "Category": null, "Parent URL": null}