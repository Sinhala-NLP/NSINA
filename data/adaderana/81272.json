{"Source": "Adaderana", "Timestamp": "December 9, 2017 11:00 pm", "Headline": "විනෝදෙට බෝට්ටුවෙන් අවසන් ගමන ගිය පුද්ගලයාගේ මළ සිරුර හමුවෙයි", "News Content": "මුලතිව් ප්‍රදේශයේ මුහුදේ බොට්ටුවක් පෙරලීමෙන් මිය ගිය පුද්ගලයෙකුගේ මල සිරුර අද (09) දා නාවික හමුදාව හා පළාතේ ධීවරයින් විසින් සොයාගෙන තිබේ. පසුගිය 8 වෙනිදා පුද්ගලයින් පස් දෙනෙකු බෝට්ටුවකින් මුහුදු ගොස් ඇති අතර එම බෝට්ටුවේ සිටි එක් අයෙකු මුහුදට වැටී අතුරුදහන් වී තිබුණි. මේ පිරිස මත්පැන් පානය කොට විනෝදයට මුහුදේ බොට්ටුවකින් යමින් සිටියදී මෙම අනතුර සිදුව ඇත. මෙසේ මියගොස් ඇත්තේ ඒ.ආරුමුගම් නැමති විසිහත් හැවිරිදි එක් දරු පියෙකි. මළ සිරුර පරීක්ෂණ කටයුතු සදහා මුලතිව් රෝහලට බාර දී ඇති අතර මුලතිව් පොලීසිය සිද්ධිය පිළිබදව පරීක්ෂණ පවත්වයි", "URL": "https://sinhala.adaderana.lk/news.php?nid=81272", "Category": null, "Parent URL": null}