{"Source": "Adaderana", "Timestamp": "December 3, 2012 04:01 pm", "Headline": "ආණ්ඩුවේ ඔත්තුකරුවන් පැරදුණා", "News Content": "පක්ෂ මහා සම්මේලනය කඩාකප්පල්කර ආණ්ඩුවේ පැවැත්ම තහවුරු කිරීමට එක්සත් ජාතික පක්ෂයේ යැයි කියා ගන්නා පිරිසක් නොයෙක් ආකාරයෙන් උත්සාහ දරුවද එම සියලු උත්සාහයන් ව්‍යර්ථ කිරීමට හැකි වු බව එම පක්ෂයේ මහලේකම් තිස්ස අත්තනායක මහතා පවසයි. එක්සත් ජාතික පක්ෂයේ ලේබලය අලවාගත් ආණ්ඩුවේ ඔත්තුකරුවන් සම්මේලනය සම්බන්ධයෙන් විවිධ ප්‍රකාශ කළ ද එම ප්‍රකාශ පිළිගැනීමට සැබෑ එක්සත් ජාතික පක්ෂ සාමාජිකයින් සුදානම් නැති බවද මහලේකම්වරයා විසින් නිකුත් කළ මාධ්‍ය නිවේදනයක සඳහන්ය. එසේම පක්ෂ මහා සම්මේලනය ඉතා සාර්ථකව නිමකිරීමට සහයදුන් පාක්ෂිකයින්ට, වෘත්තීය සමිති නියෝජිතයින්ට, විද්වතුන්ට, එක්සත් ජාතික භික්ෂු පෙරමුණේ ස්වාමින් වහන්සේට, සම්මේලනයේ සංවිධායක මඩුල්ලට, මාධ්‍ය ආයතන හා මාධ්‍යවේදීන්ට ද ආරක්ෂාව සැලසු ආරක්ෂක අංශවලටද මහලේකම්වරයා එම නිවේදනය මගින් ප්‍රණාමය පුදකර සිටියි.", "URL": "https://sinhala.adaderana.lk/news.php?nid=29681", "Category": null, "Parent URL": null}