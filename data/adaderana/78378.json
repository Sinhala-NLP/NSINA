{"Source": "Adaderana", "Timestamp": "October 5, 2017 02:55 pm", "Headline": "ජාතික ආහාර නිෂ්පාදන සංග්‍රාමය ජනපති මුලිකත්වයෙන් ", "News Content": "ජාතික ආහාර නිෂ්පාදන සංග්‍රාමය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් හෙට(06) ආරම්භ වීමට නියමිතව තිබේ. දේශගුණික හා කාලගුණික විපර්යාස හමුවේ අභියෝගයට ලක්වූ ආහාර නිෂ්පාදන ජාතික වැඩසටහන නව ජවයකින් අඛන්ඩව හා ස්ථිරසර ලෙස ඉදිරියට ගෙන ඒම සහ මෙරට කෘෂිකාර්මික ප්‍රබෝධයක් ඇතිකිරීමේ අරමුණින් මෙය ක්‍රියාත්මකයි. ඒ අනුව හෙට කැකිරාව, තිබ්බටුවැව ජලාශය අසළදී ජනාධිපතිවරයාගේ ප්‍රධානත්වයෙන් ජාතික වප් මගුල් උත්සවය පවත්වා මෙම වැඩසටහටන් සමාරම්භය සනිටුහන් කෙරෙයි. හෙට සිට ලබන 12 වන දින දක්වා වන සතිය ආහාර නිෂ්පාදන සංග්‍රාමයේ ආරම්භක සතිය ලෙස ප්‍රකාශයට පත් කරමින් රට පුරා ජාතික වැඩසටහන් රැසක් ක්‍රියාවට නැංවීමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=78378", "Category": null, "Parent URL": null}