{"Source": "Adaderana", "Timestamp": "April 28, 2015 04:09 pm", "Headline": "සංශෝධන ගැන වියවුල් ලිහන්න හදිසි කමිටුවක් ", "News Content": "19 වන ආණ්ඩුක්‍රම ව්‍යවස්ථා සංශෝධනයේ සංශෝධන සම්මත කර ගැනීමට අදාළ ව්‍යකූල තැන් සමහන් කරගනු පිණිස විශේෂ කමිටුවක් පත්කර තිබේ. ඒ අනුව අග්‍රමාත්‍යවරයා ප්‍රමුඛ එජාපය නියෝජනය කරමින් නි.විදේශ අමාත්‍ය අජිත් පී පෙරේරා,නාගරික සංවර්ධන අමාත්‍ය රාවුෆ් හකීම්,පාර්ලිමේන්තු මන්ත්‍රී එම්.ඒ සුමන්දිරන් යන අය පත්කර ඇත. එසේම එක්සත් ජනතා නිදහස් සන්ධානය නියෝජනය කරමින් පාර්ලිමේන්තු මන්ත්‍රීවරුන් වන අනුර ප්‍රියදර්ශන යාපා,රජීව් විජේසිංහ,ෆයිසර් මුස්තාපා යන අය පත්කර ඇතැයි දැනගන්නට ලැබේ. ඒ අනුව මෙම දෙපාර්ශවය හැකි ඉක්මනින් මෙම සංශෝධන සම්බන්ධයෙන් එකඟතාවකට පැමි‍ණිය යුතුව තිබේ. කෙසේ වෙතත් අද දහවල් පැවති එජනිස මන්ත්‍රී කණ්ඩායම් රැස්වීමේදී ශ්‍රීලනිපය විසින් ගෙන ආ සංශෝධන සම්ම්ත කර ගැනීමටත්,එජාපය විිසින් ගෙන එන ලද සංශෝධන වලට එරෙහිව ඡන්දය භාවිතා කිරීමටත් ඇතැම් මන්ත්‍රීවරුන් විසින් යෝජනා කර තිබීමද මෙම ව්‍යාකූල තත්ත්වයට හේතුවී ඇත. විශේෂයෙන්ම ජාතික විද්වත් සභාවට ව්‍යවස්ථාදායක සභාවෙන් පිට අග්‍රාමාත්‍යවරයා විසින් විද්වතුන් පත්කිරීමට විධිවිධාන ඇතුළත් කිරීම වෙනුවට පාර්ලිමේන්තුව තුළින්ම නියෝජිතයින් නම් කිරීමට විධිවිධාන ඇතුළත් කිරීමද වඩා සුදුසු යයි ශ්‍රීලනිප පාර්ශවය විසින් ගෙන එන ලද සංශෝධනවල ඇතුළත්ය.", "URL": "https://sinhala.adaderana.lk/news.php?nid=50963", "Category": null, "Parent URL": null}