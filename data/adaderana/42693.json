{"Source": "Adaderana", "Timestamp": "April 21, 2014 04:54 pm", "Headline": "විසි දෙනෙකුට බඹරු අනී - අට දෙනෙකු රෝහලේ", "News Content": "හැටන්, දික්ඔය- මැණික්වත්ත ප්‍රදේශයේ තේ දළු නෙළමින් සිටි පිරිසකට බඹර ප්‍රහාරයක් එල්ල වී තිබේ. තේ දළු නෙළමින් සිටි පුද්ගලයින් විසි දෙනෙකුට පමණ බඹර ප්‍රහාරය එල්ල වී ඇති අතර තුවාල ලැබු කාන්තාවන් අට දෙනෙකු දික්ඔය මූලික රෝහල වෙත ඇතුළත් කර ඇති බව අද දෙරණ වාර්තාකරු සඳහන් කරයි. තේ වතුයාය මධ්‍යයේ ගසක තිබු බඹර කූඩුවක් ඇවිස්සීමෙන් මෙම ප්‍රහාරය එල්ල වු බව ප්‍රහාරයට ලක්වූවන් පවසයි. කෙසේ වෙතත් රෝහල් ගත කළ කාන්තාවන්ගේ තත්ත්වය බරපතළ නොවන බව ද වාර්තා වේ.", "URL": "https://sinhala.adaderana.lk/news.php?nid=42693", "Category": null, "Parent URL": null}