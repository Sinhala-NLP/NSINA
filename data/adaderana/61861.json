{"Source": "Adaderana", "Timestamp": "July 7, 2016 10:28 am", "Headline": " ජය ලංකාවටයි", "News Content": "ශ්‍රී ලංකා ඒ කණ්ඩායම හා පාකිස්ථාන ඒ කණ්ඩායම අතර පැවති සිව් දින තරගයෙන් ලකුණු 33ක ජයක් හිමි කරගැනීමට ශ්‍රී ලංකා ඒ කණ්ඩායම සමත් වුණි.තරගයේ පළමුව පන්දුවට පහරදුන් ශ්‍රී ලංකා ඒ කණ්ඩායම සියලු ක්‍රීඩකයින් දැවී ලකුණු 299ක් ලබාගත්තේය.ඊට පිළිතුරු වශයෙන් පාකිස්ථාන ඒ කණ්ඩායමට ලබාගත හැකි වූයේ ලකුණූ 277ක් පමණි.ශ්‍රී ලංකා දෙවන ඉනිම ලකුණු 131කට සීමා වුණි.ලකුණු 154ක ඉලක්කයක් හඹා ගිය පාකිස්ථාන ඒ කණ්ඩායමට සියලු ක්‍රීඩකයින් දැවී ලබාගත හැකිවූයේ ලකුණූ 120ක් පමණි.පන්දු යැවීමේදී ශ්‍රී ලංකා කණ්ඩායමේ අසිත ප්‍රනාන්දු කඩුලු 05ක් බිඳ හෙළු අතර සචිත් පතිරණ කඩුලු 03ක් සහ විශ්ව ප්‍රනාන්දු කඩුලු 02ක් බිඳ හෙලීය.", "URL": "https://sinhala.adaderana.lk/news.php?nid=61861", "Category": null, "Parent URL": null}