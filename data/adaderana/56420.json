{"Source": "Adaderana", "Timestamp": "January 17, 2016 10:24 pm", "Headline": "ජාතික බෞද්ධ බුද්ධි මණ්ඩලය ප්‍රථම වරට රැස්වෙයි", "News Content": "බෞද්ධ දර්ශනයේ අභාසය ලබන නව ශ්‍රී ලාංකීය ජාතියක් ගොඩනැඟීමට අවශ්‍ය වන පදනම සකසා ගනිමින් යහපත් රාජ්‍යකරණයක් මත ගොඩනැගුණු ශ්‍රී ලංකාවක් බිහි කිරීම උදෙසා ආරම්භ කෙරුණු ජාතික බෞද්ධ බුද්ධි මණ්ඩලය අද (17) පස්වරුවේ ජනාධිපති නිල නිවසේදී ආරම්භ විය.ජනපති මෛත්‍රීපාල සිරිසේන මහතාගේ ප්‍රධානත්වයෙන් එය පැවැත්විණ. එම සාකච්ඡාවට බෞද්ධ හා පාලි විශ්ව විද්‍යාලයේ උපකුලපති පූජ්‍ය මහාචාර්ය ගල්ලෑල්ලේ සුමනසිරි ස්වාමින් වහන්සේ, විද්‍යාදෝදය පිරිවෙණේ පරිවෙණාධිකාරි පූජ්‍ය මහාචාර්ය අකුරැටියේ නන්ද ස්වාමින් වහන්සේ, පූජ්‍ය තිබ්බටුවාවේ ශ්‍රී සිද්ධාර්ථ මේධංකර නායක ස්වාමින් වහන්සේ, පූජ්‍ය මහාචාර්ය අගලකඩ සිරිසුමන ස්වාමින් වහන්සේ, පූජ්‍ය මහාචාර්ය විජිතපුර විමලරතන ස්වාමින් වහන්සේ ප්‍රමුඛ දිවයිනම ආවරණය වන පරිදි ව්‍යක්ත, විශාරද භික්ෂුන් වහන්සේලා මෙම අවස්ථාවට වැඩම කර සිටියහ.ඡායා රූ - ජනාධිපති මාධ්‍ය අංශය", "URL": "https://sinhala.adaderana.lk/news.php?nid=56420", "Category": null, "Parent URL": null}