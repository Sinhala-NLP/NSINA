{"Source": "Adaderana", "Timestamp": "January 15, 2013 08:38 am", "Headline": "පැරසිටමෝල් අසූ කෝටියක් පොවලා", "News Content": "පෙර වසරවලට සාපේක්ෂව 2012 වසරේ දී රජයේ රෝහල්වල පැරසිටමෝල් භාවිතය සීඝ්‍ර ලෙස ඉහළ ගොස් ඇති බව සෞඛ්‍ය අමාත්‍යාංශය පවසයි. පසුගිය වසරේ පමණක් පැරසිටමෝල් පෙති අසූ කෝටි දස ලක්ෂයක් රජයේ රෝහල්වල භාවිතයට ගෙන ඇති බව සෞඛ්‍ය අමාත්‍යාංශය පෙන්වාදෙයි. ඒ අනුව මෙරට සෑම පුද්ගලයෙකුම වසරකට පැරසිටමෝල් පෙති 40 ක් භාවිත කර ඇති බව සෞඛ්‍ය අමාත්‍යාංශය පවසයි. 2011 වසරේ දී පැරසිටමෝල් පෙති මිලියන 560 ක් රජයේ රෝහල්වල භාවිත කර ඇති අතර එය 2012 වසරේ දී මිලියන 810 ක් බවට පත්වීම පිළිබඳ පරීක්ෂණයක් ආරම්භ කරන ලෙස වෛද්‍ය සැපයුම් අංශයට සෞඛ්‍ය අමාත්‍ය මෛත්‍රීපාල සිරිසේන මහතා විසින් උපදෙස් ලබා දී තිබේ. මෙලෙස පැරසිටමෝල් භාවිතය ඉහළ යාමට හේතුව කුමක් ද යන්න පිළිබඳව කඩිනමින් සොයා බැලිය යුතු බව සෞඛ්‍ය අමාත්‍යවරයා බලධාරින්ට උපදෙස් ලබාදී ඇත.", "URL": "https://sinhala.adaderana.lk/news.php?nid=30771", "Category": null, "Parent URL": null}