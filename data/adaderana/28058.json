{"Source": "Adaderana", "Timestamp": "October 6, 2012 08:35 am", "Headline": "බය වෙන්න එපාලු", "News Content": "බංග්ලාදේශයේ වෙසෙන ශ්‍රී ලංකිකයින්ගේ ආරක්ෂාව තහවුරු කිරීමට පියවර ගෙන ඇතැයි එරට රජය පවසයි. ශ්‍රී ලංකා රජය බංග්ලාදේශයේ පිහිටි ශ්‍රී ලංකා තානාපති කාර්යාලය හරහා එරට රජයෙන් කරන ලද ඉල්ලීමකට ප්‍රතිචාර දක්වමින් බංග්ලාදේශ රජය මෙම පියවර ගෙන තිබේ. පසුගියදා බංග්ලාදේශයේ ඇතිවූ නොසන්සුන්තාවයෙන් බෞද්ධ විහාරස්ථාන 15 කට සහ බෞද්ධයින්ට අයත් නිවාස 16 කට හානි සිදුවිය. මේ හේතුවෙන් බංග්ලාදේශයේ වෙසෙන ශ්‍රී ලාංකිකයින් සහ එරට චිතගොන් හි අධ්‍යාපනය හදාරණ ශ්‍රී ලාංකික සිසුන්ගේ ආරක්ෂාව පිළිබඳව අවධානය යොමු කරමින් අදාළ පියවර ගැනීමට තීරණය කර ඇතැයි සඳහන්ය. මේ වන විට අදාළ ප්‍රදේවල තත්ත්වය පාලනය කර ඇති බව බංග්ලාදේශ රජය පවසා තිබේ.", "URL": "https://sinhala.adaderana.lk/news.php?nid=28058", "Category": null, "Parent URL": null}