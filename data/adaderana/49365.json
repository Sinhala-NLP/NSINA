{"Source": "Adaderana", "Timestamp": "February 15, 2015 05:23 pm", "Headline": "යුරෝපා තහනම ඉක්මනින් ඉවත් කර ගන්නවා ", "News Content": "මෙරට මත්ස්‍ය නිෂ්පාදන සදහා යුරෝපා සංගමය පනවා ඇති තහනම ඉදිරි මාස කිහිපය ඇතුළත ඉවත්කර ගැනිමට බලාපොරොත්තු වන බව අග්‍රාමාත්‍ය රනිල් වික්‍රමසිංහ මහතා පවසයි.]අග්‍රාමාත්‍යවරයා පෙන්වා දෙන්නේ ජී.එස්.පී. ප්ලස් බදු සහනය ශ්‍රී ලංකාවට අහිමිවීම තුළින් මෙරට නිෂ්පාදන රැසකට බලපෑම් එල්ල වී ඇති බවයි.ගාල්ල ප්‍රදේශයේ පැවති ජනහමුවකට එක්වෙමින් රනිල් වික්‍රමසිංහ අග්‍රාමාත්‍යවරයා මෙම අදහස් පළකළේය.මෙවර අයවැයෙන් සහල් මිළ අයවැයෙන් අඩු කිරිමට කටයුතු නොකළේ ගොවි ජනතාවට වැඩි ආදායමක් ලබාදිමේ අරමුණින් බව රනිල් වික්‍රමසිංහ මහතා එහිදි වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=49365", "Category": null, "Parent URL": null}