{"Source": "Adaderana", "Timestamp": "July 30, 2018 05:25 pm", "Headline": "ඉංගිරිය පොලීසියේ නිලධාරින් තිදෙනා ඇප මුදා හැරේ", "News Content": "තරුණයින් දෙදෙනෙකුට පහරදීමේ සිද්ධියක් සම්බන්ධයෙන් රක්ෂිත බන්ධනාගාරගත කර සිටි ඉංගිරියේ පොලිසියේ නිලධාරීන් තිදෙනා ඇප මත මුදාහැර තිබේ. අදාළ පොලිස් නිලධාරීන් තිදෙනා හොරණ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඔවුන්ට ඇප හිමිව ඇති බව අද දෙරණ වාර්තාකරු සඳහන් කළේය. පසුගියදා තරුණයින් දෙදෙනෙකුට පහරදීමේ සිද්ධියක් සම්බන්ධයෙන් ඊයේ(29) දිනයේ එම පොලිස් නිලධාරීන් තිදෙනා අත්අඩංගුවට ගෙන අද(30) දිනය දක්වා රක්ෂිත බන්ධනාගාරගතකර තිබුණි. මේ අතර අදාළ සිද්ධියට අත්අඩංගුවට ගත් ඉංගිරිය පොලිසියට අනුයුක්තව සේවය කළ පොලිස් නිලධාරීන් තිදෙනාගේ සහ ස්ථානාධිපතිවරයාගේ සේවය අත්හිටුවීමට පොලිස්පති පූජිත් ජයසුන්දර මහතා නියෝග ක‍ළේය.", "URL": "https://sinhala.adaderana.lk/news.php?nid=93487", "Category": null, "Parent URL": null}