{"Source": "Adaderana", "Timestamp": "May 11, 2015 03:42 pm", "Headline": "සජින් වාස් අත්අඩංගුවට ගනියි", "News Content": "ජනාධිපති ලේකම් කාර්යාලය සතු වාහන 20ක් අයථා ලෙස භාවිතා කළැයි චෝදනාව මත හිටපු ජනපතිගේ ප්‍රබල ආධාකරුවෙකු මෙන්ම විදේශ කටයුතු අමාත්‍යංශයේ හිටපු අධීක්ෂණ මන්ත්‍රී වූ සජින් ද වාස් ගුණවර්ධන මහතා අත්අඩංගුවට ගෙන තිබේ.අපරාධ පරීක්ෂණ දෙපාර්තමේන්තුව විසින් හෙතෙම අද පස්වරුවේ අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර ‍පොලිස් අධිකාරි රුවන් ගුණසේකර මහතා පැවසීය.අදාළ කාරණය සම්බන්ධයෙන් ප්‍රශ්න කිරීම සඳහා සජින් ද වාස් ගුණවර්ධන මහතාට අපරාධ පරීක්ෂණ දෙපාර්තමේන්තුවට පැමිණෙන ලෙසට දැනුම්දී තිබුණි.මේ අතර සජින්ද වාස් ගුණවර්ධන මහතා අද (11) අත්අඩංගුවට ගැනීමට නියමිත බව පළමුවරට අනාවරණය කිරීමට සමත් වූයේද අප විසිනි.ඒ පසුගිය සෙනසුරාදා (09) අද දෙරණ වෙබ් ගොසිප් මගිනි.", "URL": "https://sinhala.adaderana.lk/news.php?nid=51254", "Category": null, "Parent URL": null}