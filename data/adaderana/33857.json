{"Source": "Adaderana", "Timestamp": "May 6, 2013 02:39 pm", "Headline": "හෙල්මට් නැතිව ගිය 100ක් පොලිස් දැලේ", "News Content": "ආරක්ෂක හිස්වැසුම් නොමැතිව යතුරුපැදිවලින් පාසැල් සිසුන් ප්‍රවාහනය කළ පුද්ගලයින්ට එරෙහිව අනුරාධපුර පොලීසිය විසින් නීතිමය පියවර ගෙන තිබේ. අද (06) පෙරවරුවේ අනුරාධපුර නගරයේ කළ සොදිසි මෙහෙයුමක දී හිස්වැසුම් නොමැතිව යතුරුපැදිවලින් පාසැල් දරුවන් ප්‍රවාහනය කළ පුද්ගලයින් 100 දෙනෙකු පමණ අත්අඩංගුවට ගෙන ඇති බව වාර්තා වේ. ධාවනයට නුසුදුසු බස් රථ සම්බන්ධයෙන් ද නීතිය ක්‍රියාත්මක කළ බව පොලීසිය සඳහන් කළේය. මීට පෙර අවස්ථා කිහිපයක දී උපදෙස් ලබාදුන්න ද එම උපදෙස් පිළිනොගැනීම හේතුවෙන් අද දිනයේ වැටලීම කළ බව ද පොලීසිය පැවසීය.", "URL": "https://sinhala.adaderana.lk/news.php?nid=33857", "Category": null, "Parent URL": null}