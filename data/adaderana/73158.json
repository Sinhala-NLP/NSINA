{"Source": "Adaderana", "Timestamp": "May 14, 2017 08:53 pm", "Headline": "ගුරුසේවා සංගමයෙන් රජයට චෝදනාවක් ", "News Content": "ඊයේ (13) දිනයේ දී ශ්‍රී ලංකා වෛද්‍ය සභා පරිශ්‍රයේ තිබී අත්බෝම්බයක් හමුවීම දැඩි පිළිකුලෙන් යුතුව හෙලා දකින බව ලංකා ගුරුසේවා සංගමය පවසයි. මේ සම්බන්ධයෙන් නිවේදනයක් නිකුත් කරමින් එම සංගමය පවසන්නේ මෙරට වෛද්‍ය උපාධිය මුදලට විකිණීම අරමුණු කරගනිමින් බිහිවූ සයිටම් හොර උපාධි කඩය වෙනුවෙන් සෘජුව ආණ්ඩුව පෙනී සිටින මොහොතක රජයේ විශ්ව විද්‍යාල ආරක්‍ෂා කර ගැනීමේ අරමුණෙන් අරගලයක නිරත වෛද්‍ය සභාව හා එහි සාමාජිකයින් බියවැද්දීමට ගත් මෙම නිවට කි‍්‍රයාමාර්ගයෙහි චෝදනාව මේවන විට ආණ්ඩුවට එල්ලවීම වැළැක්විය නොහැකි තත්ත්වයක් දක්වා වර්ධනය වී ඇති බවයි. එසේ නොවන්නේ නම් මෙවැනි නිවට කි‍්‍රයාමාර්ගයක නිරත වූවන් වහාම අත්අඩංගුවට ගෙන රටට හෙලිදරව් කිරීම වගකිවයුතු ආණ්ඩුවක් ගතයුතු මූලික කි‍්‍රයාමාර්ගයක් බවද ඔවුන් අවධාරණය කර ඇත.", "URL": "https://sinhala.adaderana.lk/news.php?nid=73158", "Category": null, "Parent URL": null}