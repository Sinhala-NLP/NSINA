{"Source": "Adaderana", "Timestamp": "June 12, 2012 09:01 am", "Headline": "අනධ්‍යයන ‍සේවක ගැටලුව ගැන අද විශේෂ සාකච්ඡාවක්", "News Content": "විශ්ව විද්‍යාල අනධ්‍යයන ‍සේවකයින්ගේ වැටුප් ගැටලුව සම්බන්ධයෙන් අද(12) දිනයේ විශේෂ සාකච්ඡාවක් පැවැත්වීමට නියමිතව තිබේ. කම්කරු කොමසාරිස්වරයා සමග පස්වරු 2.30 ට අදාළ සාකච්ඡාව පැවැත්වීමට නියමිත බව අන්තර් විශ්ව විද්‍යාලයීය වෘත්තීය සමිති මහා සම්මේලනය ප්‍රකාශ කරයි. අදාළ සාකච්ඡාවෙන් ද සිය වැටුප් ගැටලුව විසඳා ගැනීමට නොහැකි වුවහොත් අඛණ්ඩව සිය වෘත්තීය සමිති ක්‍රියාමාර්ගය දියත් කරන බව එම සම්මේලනයේ සම සභාපති ආර්.එම්.චන්ද්‍රපාල මහතා පවසයි. කිසිවෙකුගේ දේශපාලන අතකොළු බවට පත්වීමට සූදානම් නොමැති බවත්, කුමන බාධක පැමිණිය ද මෙම සටන අතනොහරින බව ඒ මහතා වැඩිදුරටත් අවධාරණය කර සිටියේය. අදාළ ගැටලුව පිටුපස දේශපාලන හස්තයක් ක්‍රියාත්මක බව කෙසේවෙතත් උසස් අධ්‍යාපන අමාත්‍ය එස්.බි.දිසානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=24958", "Category": null, "Parent URL": null}