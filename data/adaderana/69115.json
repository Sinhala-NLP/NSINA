{"Source": "Adaderana", "Timestamp": "February 4, 2017 12:12 pm", "Headline": " දිවුලපිටිය පස් කතාවේ අනික් පැත්ත", "News Content": "දිවුලපිටිය පස් කතාවේ සිද්ධිය සම්බන්ධයෙන් ශ්‍රී ලංකා මානව හිමිකම් කේන්ද්‍රය විසින් නිවේදන නිකුත් කර තිබේ.එම නිවේදන පහත පරිදි වෙයි,ප්‍රා.ලේ. සිය වගකීම ඉටුකරලා - ක්‍රියාත්මක නොවු ඉංජිනේරුට ස්ථාන මාරුවක්මීනී මරමින්, පගාව දෙමින්, මැරකම් පාමින්, ජල උල්පත් සිදිමින් සිදු කරන දිවුලපිටියේ පස් කැපිල්ලේ අලුත්ම කථාව ශ්‍රී ලංකා මානව හිමිකම් කේන්ද්‍රය - ග්‍රීන් හාර්ට්ස් ව්‍යාපෘතිය මෙසේ හෙළි කරයි.රංජන් රාමනායක ඇමතිවරයාගේ පරුෂ වචනයට ලක් වූ දිවුලපිටිය ලේකම්වරිය සැබෑ ලෙසම ඇයට ලැබුණු පැමිණිල්ල පිළිබඳ ඉදිරි කටයුතු සඳහා 2016 දෙසැම්බර් 07 දින යක්කල, වැරැල්ලවත්තේ භූ විද්‍යා හා පතල් කාර්යාංශයේ අධ්‍යක්ෂ වෙත දැනුම්දීමක් සිදු කොට ඇත.මේ අධ්‍යක්ෂවරයා මේ කරුණත් තවත් පැමිණිලි දුසිම් ගණනක් වෙනුවෙන් කිසිඳු ක්‍රියාමාර්ගයක් ගෙන නැත. අවම වශයෙන් මේ පිළිබඳව කොළඹ කාර්යාලයට දැනුම්දීමක් හෝ සිදු කොට නොමැත.රංජන්-ප්‍රාදේශීය ලේකම් දුරකථන සංවාඳය මහා පරිමාන ජාවාරකම ක්ෂුද්‍ර සිදුවීමක් පමණි. දැන් ඒ ක්ෂුදු සිදුවීම ගැන රටක් කථා කරන අතර සැබෑ ප්‍රශ්නය -ජනතාවගේ ප්‍රශ්නය - පරිසර ප්‍රශ්නය යට ගොසිනි. අප ප්‍රසිද්ධ කළ ලිපි වලට වඩා වෙනස් කථා පුවතක් මේ ලිපිය මගින් හෙළි වේ. චෝදනා එල්ල වුව ද, ජනතාවගේ කෝපයට ලක් වූ නමුත්, ප්‍රාදේශීය ලේකම්වරිය ද සිය වගකීම ඉටු කොට ඇත.ගම්පහ භූ විද්‍යා හා පතල් කාර්යාංශයේ ඉංජිනේරුවරයා වූ එන්.ඩබ්ලිව්.සී.පී.ලංකාගේ ඊයේ සිට ස්ථාන මාරුකොට ඇත.කෙසේ නමුත්, සමස්ථ රාජ්‍ය යාන්ත්‍රණයම නොතකා දිවුලපිටිය, කටාන හා මිනුවන්ගොඩ බලපත්‍ර කොන්දේසි උල්ලංඝණය කරමින් පස් කැපීම සිදුව ඇත. ----------------------------- කියුබ් 500 ක බලපත්‍රයෙන් පස් කියුබ් 61,000 ක් කපලා.සියලු බලපත්‍ර කොන්දේසි උල්ලංඝණය කළ පස් ජාවාරම්කරුවන්ගේ බලපත් තහනම් කළ යුතුයි.ශ්‍රී ලංකා මානව හිමිකම් කේන්ද්‍රය - ග්‍රීන් හාර්ට්ස් ව්‍යාපෘතිය පස් කියුබ් 500 කට අඩු ‘බී’ ශ්‍රේණියේ කුඩා පරිමාන පස් ඉවත් කිරීමේ බලපත්‍රයක් යොදා ගෙන දිවුලපිටිය පස් ජාවාරම්කරුවන් පස් කියුබ් 61,000 ක් කපා ඉවත් කොට ඇතැයි අද දිවුලපිටියේ සංචාරය කළ පරිසර අධිකාරියේ හා භූ විද්‍යා කාර්යාංශයේ නිලධාරීන් අනාවරණය කොට ඇත.යහපාලන රජය බලයට පත්වීමෙන් පසුව දිවුලපිටිය සහ කටාන පස් ජාවාරම සම්බන්ධයෙන් සවිස්තරාත්මක පැමිණි 38 ක් භූ විද්‍යා හා පතල් කාර්යාංශය, දිස්ත්‍රික් ලේකම්, ප්‍රාදේශීය ලේකම් හා මධ්‍ය පරිසර අධිකාරය වෙත යොමු කොට ඇත. ඒවා සම්බන්ධයෙන් නිසි පරීක්ෂණ සිදුවී නොමැති අතර වසර ගණනක් එකම ස්ථානයේ සේවය කරන රාජ්‍ය නිලධාරීන් මෙම පැමිණිලි බහුතරයක් යට ගසා ඇත.ශ්‍රී ලංකා මානව හිමිකම් කේන්ද්‍රයේ විධායක අධ්‍යක්ෂ කීර්ති තෙන්නකෝන් මහතා පැවසූවේ ගම්පහ දිස්ත්‍රික්කයේ පස්, වැලි, මැටි සහ බොරළු ජාවාරම හේතුවන් පුද්ගල ඝාතන 40 කට වැඩි සංඛාවක් සිදුව ඇති බවට සැක කරන බවයි. බොරළු සමන්, බොරළු අජිත්, පස් රුවන්, වැලි සමන් මෙයට මාස 8කට පෙර ඝාතනය වූ ප්‍රියත්න දිවුලපිටිය-මිනුවන්ගොඩ-කටාන ආශ්‍රිත පස් ජාවාරමේ ප්‍රතිඑල වෙති.එක්සත් ජාතික පක්ෂය හා ශ්‍රී ලංකා නිදහස් පක්ෂය සමග වරින්වර සෘජු සම්බන්ධතා ඇති කර ගන්නා පිරිස් විසින් මෙම ජාවාරම සිදු කරති. මුතුරාජවෙල ගොඩකිරීම සදහා පස් සැපයීමේ ප්‍රධාන සැපයුම්කරුවන් වී ඇත්තේ දිවුලපිටිය එජනිස දේශපාලනඥයෙකු සහ වත්තල එජාප අමාත්‍යවරයෙකු ගේ සමීපතම ඥාතීන් හා ආධාරකරුවන් පිරිසකි.භූ විද්‍යා හා පතල් කාර්යාංශයේ නිලධාරීන් සහ මධ්‍ය පරිසර අධිකාරියේ නිලධාරීන් දිවුලපිටිය පස් කැපීමේ ස්ථානය නිරීක්ෂණය කළේය. ශ්‍රී ලංකා මානව හිමිකම් කේන්ද්‍රයේ ‘ග්‍රීන් හාර්ට්ස්’ වැඩසටහනේ අධ්‍යක්ෂ අරවින්ද රත්නායක පැවසුවේ සියළු පරිසර නීති උල්ලංඝණය කරමින් සිදු කර ඇති මෙම පස් කැපීමේ ජාවාරම තහනම් නොකරන්නේ නම් දැවැන්ත විරෝධතාවයක් සංවිධානය කරනු ලබයි.", "URL": "https://sinhala.adaderana.lk/news.php?nid=69115", "Category": null, "Parent URL": null}