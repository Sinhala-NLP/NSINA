{"Source": "Adaderana", "Timestamp": "March 23, 2016 10:12 am", "Headline": "අනතුරකින් 1ක් මරුට", "News Content": "වැල්ලව ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ.වැල්ලව, අරලිය උයන අතුරු මාර්ගය අසළ පිහිටි අනාරක්ෂිත දුම්රිය හරස් මාර්ගයේ දී මහව සිට පොල්ගහවෙල දක්වා ධාවනය වූ රේල් බසයක යතුරුපැදියක් ගැටීමෙන් අනතුර සිදුව ඇති බව පොලීසිය පවසයි.අනතුරෙන් බරපතළ තුවාල ලැබූ යතුරුපැදිකරු කුරුණෑගල රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ මරලුවාව, කන්දේවල්පොල ප්‍රදේශයේ පදිංචිව සිටි 50 හැවිරිදි පුද්ගලයෙකි.මළ සිරුර කුරුණෑගල රෝහලේ තැන්පත් කර ඇති අතර පශ්චාත් මරණ පරීක්ෂණය අද(23) දින සිදුකිරීමට නියමිතය.", "URL": "https://sinhala.adaderana.lk/news.php?nid=58542", "Category": null, "Parent URL": null}