{"Source": "Adaderana", "Timestamp": "July 10, 2012 01:47 pm", "Headline": "උසාවියට ඉදිරිපත් කළ සැකකරුට වෙඩිවැදී තුවාලයි", "News Content": "හෝමාගම මහේස්ත්‍රාත් අධිකරණයට ඉදිරිපත් කරන ලද සැකකරුවකු පළායාමට උත්සාහ දැරීම නිසා බන්ධනාගාර නිලධාරීන් විසින් වෙඩිතැබීමෙන් තුවාල ලබා තිබේ. කොළඹ රිමාන්ඩ් භාරයේ සිටි මෙම සැකකරු අද(10) දින හෝමාගම මහේස්ත්‍රාත් අධිකරණයට ඉදිරිපත් කරන ලදුව යළි රිමාන්ඩ් බන්ධනාගාර ගත කරන ලෙස අධිකරණය විසින් නියෝග කර ඇතැයි පොලීසිය පවසයි. එබැවින් මොහු යළි කොළඹ රිමාන්ඩ් බන්ධනාගාරය බලා කැටුව එමින් සිටියදී බන්ධනාගාර නිලධාරීන්ගෙන් මිදී පළායාම නිසා සැකකරු පසු පස හඹාගිය බන්ධනාගාර නිලධාරියෙකු විසින් තැබූ වෙඩි පහරකින් සැකකරු තුවාල ලබා තිබේ. සැකකරුගේ දණ හිසෙන් පහලට වෙඩිවැදීමෙන් ලද තුවාල හේතුවෙන් මේ වන හෝමාගම රෝහලට ඇතුළත් කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=25659", "Category": null, "Parent URL": null}