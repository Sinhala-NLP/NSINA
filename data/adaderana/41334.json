{"Source": "Adaderana", "Timestamp": "February 23, 2014 05:02 pm", "Headline": "අධ්‍යාපනයේ වටිනාකම මව්පියන්ට අවබෝධ වීම සතුටට කරුණක්", "News Content": "නිසි අධ්‍යාපනයක් ලබාදීම තුළින් සමාජය පිළිබඳ අවබෝධයක් ඇති, රටට ආදරය කරන දරු පරපුරක් ගොඩනැඟිය හැකි බව ජනාධිපති මහින්ද රාජපක්ෂ මහතා පවසයි. ජනාධිපතිවරයා පෙන්වාදෙන්නේ ජාති, ආගම් භේදයකින් තොරව අධ්‍යාපනයේ ඇති වටිනාකම සියලු මව්පියන් විසින් අවබෝධ කරගෙන සිටීම සතුටට කරුණක් බවයි. පුත්තලම සහිරා ජාතික පාසලේ මහින්දෝදය තාක්ෂණ විද්‍යාගාරය සිසු අයිතියට පවරමින් ජනාධිපති මහින්ද රාජපක්ෂ මහතා මෙම අදහස් පළ කර තිබේ. රටේ සෑම දරුවෙකුටම සම අධ්‍යාපන පහසුකම් ලබාදීමට රජය කටයුතු කරමින් සිටින බව එහිදී වැඩිදුරටත් අදහස් දක්වමින් ජනාධිපති මහින්ද රාජපක්ෂ මහතා පවසා ඇත.", "URL": "https://sinhala.adaderana.lk/news.php?nid=41334", "Category": null, "Parent URL": null}