{"Source": "Adaderana", "Timestamp": "November 12, 2014 10:47 am", "Headline": "මළ සිරුරු 2ක් පාවෙනවාලු", "News Content": "පුද්ගල මළ සිරුරු දෙකක් වික්ටෝරියා ජලාශයේ පොල්ගොල්ල වේල්ල අසළ මේවන විට පාවෙමින් තිබේ. ගොඩබිමේ සිට අඩි 40ක් පමණ දුරින් පිහිටි එම මළ සිරුරු දෙක බැලූ බැල්මට පිරිමි පුද්ගලයින් දෙදෙනෙකුගේ බවට සැක කරන්නේ යැයි පොලිස් මාධ්‍ය ඒකකය කියයි. එම මළ සිරුරු දෙක එක් ස්ථානයක රැඳී තිබෙන බවත්, ජලය ගලා‍යාමේ වේගය නිසා එම ස්ථානයට යාමට නාවික හමුදාවේ සහය ලබාගත යුතු බවත්, එම කාර්යාලය පවසයි. මේ අතර එකී සිරුරු දෙක අද පස්වරුවේ ගොඩගත් අතර එක් මළ සිරුරක් මාතලේ ප්‍රදේශයේ පදිංචි 31 හැවිරිදි පුද්ගලයෙකුගේ බව අනාවරණය වී ඇති අතර ‍අනෙක් පුද්ගලයාගේ අනන්‍යතාවය හඳුනාගෙන නැත. ඡායා රූ - චන්දන උඩුවාවල", "URL": "https://sinhala.adaderana.lk/news.php?nid=47335", "Category": null, "Parent URL": null}