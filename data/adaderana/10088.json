{"Source": "Adaderana", "Timestamp": "August 7, 2010 12:27 pm", "Headline": "යතුරුපැදි හොරු දෙදෙනෙකුට පොලිස් දැල ", "News Content": "කල්මුණේ ප්‍රදේශයේ දීර්ඝ කාලයක සිට ‍යතුරුපැදි කොල්ලකෑමේ නිරතව සිටි කල්ලියක දෙදෙනකු අත්අඩංගුවට ගැනීමට පොලිසිය සමත්ව තිබේ. අත්අඩංගුවට ගත් මෙම සැකකරුවන්ගෙන් වැඩිදුර ප්‍රශ්න කිරීම්වලදී ඔවුන් සොරාගන්නා‍ ලද යතුරු පැදි කිහිපයක් ද සොයා‍ගැනීමට හැකිවි ඇති බව පොලිසිය සඳහන් කරයි. සැකකරුවන් දෙදෙනා මඩකලපුව අධිකරණයට ඉදිරිපත් කිරීමෙන් අනතුරුව ලබන 20 වැනිදා දක්වා රක්ෂිත බන්ධනාගාර ගත කෙරුණි. පෝරතිවු ප්‍රදේශයේ පදිංචිකරුවන් ‍වන මොවුන් කල්මුණේ, කළවන්චිකුඩි යන ප්‍රදේශවල යතුරු පැදි සොරකමේ නිරතව තිබේ.", "URL": "https://sinhala.adaderana.lk/news.php?nid=10088", "Category": null, "Parent URL": null}