{"Source": "Adaderana", "Timestamp": "May 14, 2015 07:08 pm", "Headline": "  නව යුද හමුදා මාණ්ඩලික ප්‍රධානී මේජර් ජෙනරාල් ජගත් ඩයස්", "News Content": "යුද හමුදා මාණ්ඩලික ප්‍රධානී තනතුරට මේජර් ජෙනරාල් ජගත් ඩයස් මහතා පත්කර තිබේ. අදාළ පත් කිරීම පසුගිය 07 වනදා සිට ක්‍රියාත්මක බව හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර ප්‍රකාශ කර සිටියේය. ජගත් ඩයස් මහතා මුලතිව් ආරක්ෂක සේනා ආඥාපතිවරයා ලෙස කටයුතු කරමින් සිටියේය. 1980 වසරේදී යුධ හමුදාවට එක්වු ජගත් ඩයස් මහතා වසර 35ක සේවා කාලය තුළදී වීර වික්‍රම විභූෂණය, රණ වික්‍රම පදක්කම, රණ ශූර පදක්කම සහ උත්තම සේවා පදක්කම ඇතුළු සම්මාන වලින් පිදුම් ලබා ඇති අතර ඉන්දීය ජාතික ආරක්ෂක විද්‍යාලයේ උපාධීධරයෙක්ද වේ.මේජ්ර් ජෙනරාල් ප්‍රසාද් සමරසිංහ මහතා විශ්‍රාම ගැනීමෙන් ඇතිවු පුරප්පාඩුව සඳහා ජනාධිපතිවරයා විසින් මෙම පත් කිරීම සිදුකර ඇති අතර ජගත් ඩයස් මහතා මෙරට 46 වන යුධ හමුදා මාණ්ඩලික ප්‍රධානීවරයායි.", "URL": "https://sinhala.adaderana.lk/news.php?nid=51341", "Category": null, "Parent URL": null}