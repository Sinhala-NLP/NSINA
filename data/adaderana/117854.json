{"Source": "Adaderana", "Timestamp": "August 30, 2019 12:39 pm", "Headline": "කාශ්මීරයේ තත්ත්වය ගැන ලංකාවට කියන්න දුරකථන ඇමතුමක්", "News Content": "ඉන්දීය පාලනය යටතේ පවතින ජම්මු සහ කාශ්මීර් ප්‍රාන්ත වල වත්මන් තත්ත්වය පිළිබඳව පාකිස්ථාන් විදේශ අමාත්‍යවරයා විසින් මෙරට විදේශ අමාත්‍යවරයා වෙත කරුණු පැහැදිලි කර ඇත. දුරකථනය ඔස්සේ එම කරුණු පැහැදිලි කිරීම සිදුව ඇති බව පාකිස්ථාන් විදේශ කටයුතු අමාත්‍යාංශය සඳහන් කළේය. එරට විදේශ අමාත්‍ය ශාහ් මහමුද් කුරේෂි සඳහන් කර ඇත්තේ ජම්මු කාශ්මීර් ප්‍රාන්තවලට ලබා දී තිබු විශේෂ බලතල අහෝසි කිරීමට ඉන්දීය රජය ගත් තීරණය ජාත්‍යන්තර නීතිය සහ එක්සත් ජාතීන්ගේ ආරක්ෂක කවුන්සිල යෝජනා බැහැර කිරීමක් බවයි. ඉන්දීයාවේ ක්‍රියාමාර්ගය කලාපයේ සාමය සහ ආරක්ෂාවට ද තර්ජනයක් බවද පාකිස්ථාන විදේශ අමාත්‍යවරයා ශ්‍රි ලංකා විදේශ අමාත්‍ය තිලක් මාරපන මහතා සමඟ පැවති සංවාදයේදී කරුණු පෙන්වා දී ඇත.", "URL": "https://sinhala.adaderana.lk/news.php?nid=117854", "Category": null, "Parent URL": null}