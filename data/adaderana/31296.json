{"Source": "Adaderana", "Timestamp": "February 3, 2013 08:47 am", "Headline": "මහජන බැංකු කොල්ලය වරදී", "News Content": "බණ්ඩාරවෙල නගරයේ පිහිටි මහජන බැංකුව කොල්ලකෑමට පැමිණි පුද්ගලයින් පිරිසක් බණ්ඩාරවෙල පොලීසියේ නිලධාරීන් ක්ෂණිකව ක්‍රියාත්මක වීම නිසා පලාගොස් තිබේ. ඊයේ රාත්‍රී 11.00ට පමණ පුද්ගලයින් කිහිප දෙනෙකු කොල්ලය සඳහා පැමිණ ඇත. කෙසේ වෙතත් බැංකුවේ සවිකර ඇති අනතුරු ඇඟවීමේ සංඥා නාදවීමත් සමග එකී ස්ථානයට බණ්ඩාරවෙල පොලීසියේ නිලධාරීන් පැමිණෙනවාත් සමග කොල්ලකරුවන් පලාගොස් ඇති අතර කිසිවෙකුත් අත්අඩංගුවට ගැනීමට හැකිවී නැත. සිද්ධිය සම්බන්ධයෙන් බණ්ඩාරවෙල පොලීසිය වැඩිදුරටත් පරීක්ෂණ පවත්වයි.", "URL": "https://sinhala.adaderana.lk/news.php?nid=31296", "Category": null, "Parent URL": null}