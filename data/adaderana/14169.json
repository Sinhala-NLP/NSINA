{"Source": "Adaderana", "Timestamp": "February 12, 2011 03:15 pm", "Headline": "එජනිස ආධාරකරුවන් අතර ගැටුමකින් පස් දෙනෙකුට තුවාලයි", "News Content": "එක්සත් ජනතා නිදහස් සන්ධානයේ ආධාරකරුවන් දෙපිරිසක් අතර ඇතිවු ගැටුමකින් පුද්ගලයින් පස් දෙනෙකු තුවාල ලබා තිබේ. ඊයේ(11) රාත්‍රී මැතිවරණ ප්‍රචාරක කටයුතුවල යෙදී සිටියදී මෙම ගැටුම ඇති වී තිබෙන බව ඉංගිරිය පොලිසිය සඳහන් කරනු ලැබීය. සිද්ධියෙන් තුවාල ලැබූවන් හොරණ රෝහලට ඇතුළත් කර ඇත. තුවාලකරුවන් අතර කාන්තාවක් ද සිටින බව පොලිසිය වැඩිදුරටත් පැවසීය.", "URL": "https://sinhala.adaderana.lk/news.php?nid=14169", "Category": null, "Parent URL": null}