{"Source": "Adaderana", "Timestamp": "September 8, 2017 07:03 am", "Headline": "ජනතාවගේ සංවර්ධන අභිලාශයන් පැහැර හරින්නේ නෑ", "News Content": "රටේ ජනතාවගේ සංවර්ධන අභිලාශයන් කිසිසේත් පැහැර නොහරින බව ජනාධිපති මෛත්‍රිපාල සිරිසේන මහතා පැවැසීය.ජනාධිපතිවරයා පෙන්වා දෙන්නේ දිවයිනේ පළාත් 09 යේම ජනතාවගේ සුබසාධනය සහ සංවර්ධනය වෙනුවෙන් වත්මන් රජය කටයුතු කරමින් සිටින බවයි.පොලොන්නරුව විජයරාජපුර මහා විද්‍යාලයේ නව ප්‍රාථමික ඉගෙනුම් මධ්‍යස්ථානය සිසු අයිතියට පැවරීමේ උත්සවයට එක්වෙමින් ජනාධිපති මෛත්‍රිපාල සිරිසේන මහතා මෙම අදහස් පල කළේය.මේ අතර රුපියල් මිලියන 15ක වියදමින් ඉදිකෙරුණු ඕනෑගම ප්‍රාථමික වෛද්‍ය සත්කාර ඒකකය ජනතා අයිතියට පැවරීම ද ඊයේ (7)පස්වරුවේ ජනාධිපති මෛත්‍රිපාල සිරිසේන මහතා අතින් සිදු විය.", "URL": "https://sinhala.adaderana.lk/news.php?nid=77266", "Category": null, "Parent URL": null}