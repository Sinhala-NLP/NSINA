{"Source": "Adaderana", "Timestamp": "November 12, 2015 02:47 pm", "Headline": "සීනි වැඩිද? විශේෂ චක්‍රලේඛයක්", "News Content": "හෝටල් සහ ආපනශාලා වල සීනි භාවිතය පිළිබඳව සෞඛ්‍ය අමාත්‍යංශය විසින් විශේෂ චක්‍රලේඛයක් නිකුත් කර තිබේ.සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා අද එම චක්‍රලේඛය සියලූම පළාත් සෞඛ්‍ය සේවා, දිස්ත්‍රික් සෞඛ්‍ය සේවා අධ්‍යක්ෂවරුන්, සෞඛ්‍ය ආයතන ප්‍රධානීන්, සෞඛ්‍ය වෛද්‍ය නිලධාරීන්, මහනගර සභා ප්‍රධාන සෞඛ්‍ය නිලධාරින් වෙත නිකුත් කර ඇති බව සඳහන්ය.දියවැඩියාව මෙරට ප්‍රධාන සෞඛ්‍ය ගැටලුවක් බවට මේ වන විට පත්ව ඇති අතර, පාසල් ළමුන් මෙන්ම ගර්භනී මව්වරුන් අතර ද දියවැඩියා අවධානම වර්ධනය වෙමින් පවතින බව සෞඛ්‍ය අමාත්‍යංශය පවසයි.මෙම තත්ත්වය හේතුවෙන් හෝටල් ආපනශාලා සහ තේපැන් ශාලාවල සීනි භාවිතය පිළිබඳව විශේෂ චක්‍රලේඛයක් නිකුත් කිරීමට කටයුතු කර ඇති අතර ලෝක දියවැඩියා දිනය යෙදෙන ලබන 14 වනදා සිට එම චක්‍රලේකයේ සඳහන් නීතිරීති ක්‍රියාත්මක කළ යුතු බව සෞඛ්‍ය අමාත්‍යංශය දැනුම්දෙයි.", "URL": "https://sinhala.adaderana.lk/news.php?nid=55056", "Category": null, "Parent URL": null}