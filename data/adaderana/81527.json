{"Source": "Adaderana", "Timestamp": "December 14, 2017 04:57 pm", "Headline": "ඒකාබද්ධෙ-ශ්‍රිලනිපය එකතු වෙනවට මම කැමති නෑ", "News Content": "ඒකාබද්ධ විපක්ෂය ශ්‍රි ලංකා නිදහස් පක්ෂය සමඟ එක් වීම සම්බන්ධයෙන් තමන් පුද්ගලිකව අකමැති වුවද එය තම කණ්ඩායම තුළ ප්‍රබල මතයක් නොවන බව පාර්ලිමේන්තු මන්ත්‍රි නාමල් රාජපක්ෂ මහතා පවසයි. අධිකරණ කටයුත්තකින් අනතුරුව මාධ්‍ය වෙත අදහස් දක්වමින් මන්ත්‍රිවරයා මේ බව සඳහන් කළේය. තමා පසුපෙළ මන්ත්‍රීවරයෙක් වන බවත් එනිසා විශාල බලපෑමක් කිසිදු කාරණාවක් සම්බන්ධයෙන් අදහසක් ඉදිරිපත් කළ නොහැකි බවද නාමල් රාජපක්ෂ මහතා සඳහන් කළේය. මේ අතර ශ්‍රි ලංකා නිදහස් පක්ෂයේ වත්මන් අමාත්‍යධූර දරන සියලු දෙනාට අමාත්‍යධූර අතහැර ඒකාබද්ධය සමඟ එකතු වෙන ලෙස පැවසු විට ඔවුන් එයට කැමැත්තක් නොදැක්වු බවත්, ඇමතිකම් අතහැර ගැනීමට නොහැකිව තමන්ට චෝදනා කර වැඩක් නොමැති බව ද කියා සිටියේය. තමා කිසි විටෙකත් ශ්‍රී ලංකා නිදහස් පක්ෂය විනාශ නොකරන බවත්, දයාසිරි ජයසේකර අමාත්‍යවරයා චෝදනා කළ යුත්තේ තමාට නොව රනිල් වික්‍රමසිංහ මහතාට බව ද පැවසිය.", "URL": "https://sinhala.adaderana.lk/news.php?nid=81527", "Category": null, "Parent URL": null}