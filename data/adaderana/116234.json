{"Source": "Adaderana", "Timestamp": "August 10, 2019 03:09 pm", "Headline": "මහල් තුනකින් පැන්න සැකකරුවෙක් මරුට", "News Content": "මට්ටක්කුලිය කදිරානවත්ත ප්‍රදේශයේ නිවසක තුන්වෙනි මහලේ සිට බිමට පනින ලද අයෙක් ජීවිතක්ෂයට පත්ව ඇත. මරණයට පත් වු තැනැත්තා සොරකම් කිරීම සඳහා අදාළ නිවසට පැමිණෙන්නට ඇතැයි සැක පල කරන අතර ඔහු දැක නිවසේ සිටි කාන්තාවක් කෑ ගැසීම හේතුවෙන් ඔහු නිවසේ සිට බිමට පැන ඇත. පසුව බඩගාගෙන ඔහු නිවසේ ගේට්ටුව අසළට පැමිණ ඇති අතර ප්‍රදේශවාසීන් පැමිණ සැකකරු අල්ලාගෙන පොලීසියට දැනුම් දී ඇත. පසුව සැකකරු මට්ටක්කුලිය පොලීසිය විසින් සිය බාරයට ගෙන පොලීසියට රැගෙන ගොස් ඇති අතර කෙසේ වෙතත් සැකකරු අද උදෑසන 8-9 අතර කාලයේ දී මරණයට පත්ව ඇති බව පොලිස් මාධ්‍ය ප්‍රකාශක රුවන් ගුණසේකර මහතා පවසයි. කොළඹ උතුර කොට්ඨාශ පොලීසිය විසින් වැඩිදුර විමර්ශන සිදුකරන අතර පශ්චාත් මරණ පරීක්ෂණ සිදු කරමින් පවතියි.", "URL": "https://sinhala.adaderana.lk/news.php?nid=116234", "Category": null, "Parent URL": null}