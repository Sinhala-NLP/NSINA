{"Source": "Adaderana", "Timestamp": "January 16, 2013 08:24 am", "Headline": "කල් තබාගන්න ගැමා හඳුන්වාදෙනවා", "News Content": "ජීවානුහරණ ක‍්‍රියාදාමය සඳහා ගැමා විකිරණ තාක්ෂණය හඳුන්වාදීමට පියවර ගන්නා බව ශ‍්‍රී ලංකා පරමාණුක ශක්ති අධිකාරිය පවසයි. ලෝකයේ බොහෝ රටවල මෙම තාක්ෂණය මේ වන විට භාවිත කරමින් පවතින බව එම අධිකාරිය සඳහන් කරයි. වෛද්‍ය උපකරණ, ආහාර වර්ග, එළවළු සහ පළතුරු මෙන්ම කෘෂි භෝග ගබඩා කර කල් තබාගැනීම සඳහා මෙම ගැමා උපකරණ තාක්ෂණ ක‍්‍රමවේදය භාවිතා කරන බව එම අධිකාරිය පවසයි. ජීවානුහරණ ක‍්‍රියාවලියට දායක කර ගත හැකි බහුකාර්ය ගැමා විකිරණ යන්ත‍්‍රාගාරයක් බියගම ආයෝජන කලාපයේ ස්ථාපිත කෙරෙන බව ශ‍්‍රී ලංකා පරමාණුක ශක්ති අධිකාරිය සඳහන් කරයි. මෙම වසරේ සැප්තැම්බර් මාසය වන විට එහි ඉදිකිරීම් කටයුතු අවසන් කිරීමට නියමිතය. ඉන් අනතුරුව එළවළු පළතුරු හා ආහාර නිෂ්පාදකයින්ට එහි සේවාවන් ලබාගත හැකි බව එම අධිකාරිය පවසයි.", "URL": "https://sinhala.adaderana.lk/news.php?nid=30801", "Category": null, "Parent URL": null}