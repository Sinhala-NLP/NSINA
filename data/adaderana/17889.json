{"Source": "Adaderana", "Timestamp": "August 6, 2011 04:17 pm", "Headline": "මන්නාරම් ද්‍රෝණියේ තෙල් ගවේෂණය ඇරඹෙයි", "News Content": "මන්නාරම් ද්‍රෝණියේ තෙල් ගවේෂණ කටයුතු අද(06) ආරම්භ කළ බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. මේ හේතුවෙන් ඉදිරියේ දී මෙරටට ආර්ථික වාසි රැසක් අත්වනු ඇති බව අමාත්‍යවරයා පෙන්වාදෙයි. පුත්තලම ප්‍රදේශයේ මාර්ග සංවර්ධන කටයුතු කිහිපයක නිරීක්ෂණ චාරිකාවක යෙදෙමින් බැසිල් රාජපක්ෂ අමාත්‍යවරයා මේ බව කියා සිටියේය. මෙරට තෙල් ගවේෂණ කටයුතු ආරම්භ කිරීමත් සමග විදේශයන්ගෙන් එල්ල විය හැකි බලපෑම් තවදුරටත් වැඩි වනු ඇති බව එහිදී වැඩිදුරටත් අදහස් දක්වමින් අමාත්‍යවරයා පැවසුවේය. මේ හේතුවෙන් ශ්‍රී ලාංකිකයින් වන සියලු දෙනා එකාවන්ව කටයුතු කිරීම ඉතා වැදගත් බව බැසිල් රාජපක්ෂ මහතා එහිදී කියා සිටියේය.", "URL": "https://sinhala.adaderana.lk/news.php?nid=17889", "Category": null, "Parent URL": null}