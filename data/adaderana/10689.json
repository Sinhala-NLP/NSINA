{"Source": "Adaderana", "Timestamp": "September 7, 2010 08:35 am", "Headline": "ශ්‍රී ලංකාව පරදා දකුණු අප්‍රිකාව ජය ලබයි", "News Content": "ශ්‍රී ලංකාව, පකිස්ථානය හා දකුණු අප්‍රිකානු\"ඒ\"කණ්ඩායම් සහභාගීත්වයෙන් පැවති තුන්කොන් තරගාවලියේ ශූරතාවය දිනා ගැනීමට දකුණු අප්‍රිකානු\"ඒ\"කණ්ඩායම සමත් විය. ඒ ශ්‍රී ලංකා\"ඒ කණ්ඩායම කඩුළු 7 කින් පරාජයට පත් කරමිනි. කාසියේ වාසිය දිනා ගත් ශ්‍රී ලංකා\"ඒ\"කණ්ඩායම පළමුව පන්දුවට පහර දුන් අතර ඔවුන් කඩුළු 6 ක් දැවී ලකුණු 255 ක් ලබා ගත්තේය. පිළිතුරු ඉනිම ක්‍රීඩා කළ දකුණු අප්‍රිකානු ක්‍රීඩකයින් පන්දුවාර 40 කුත් පන්දු 5 ක් තුළ කඩුළු 3ක් දැවී ලකුණු 252 ක් ලබා සිටිය දී තරගයට වර්ෂාවෙන් බාධා එල්ල විය. ඒ අනුව ඩක්වඩ් ලුවිස් න්‍යායට අනුව දකුණු අප්‍රිකානු\"ඒ\" කණ්ඩායමට ජයග්‍රහණය හිමි විය.", "URL": "https://sinhala.adaderana.lk/news.php?nid=10689", "Category": null, "Parent URL": null}