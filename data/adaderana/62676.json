{"Source": "Adaderana", "Timestamp": "August 2, 2016 08:28 am", "Headline": " පුංචි කොලු කුරුට්ටන් දෙදෙනෙකුට හදි කළ තරුණයෙක් මාට්ටු", "News Content": "වයස අවුරුදු 08 ක් 09 ක් වන පිරිමි දරුවන් ‍දෙදෙනෙකු මාසයක පමණ කාලයක් තිස්සේ වරින් වර අපයෝජනය කළ බව කියන තරුණයෙකු වෙන්නප්පුව පොලීසිය විසින් අත්අඩංගුවට ගෙන තිබේ.පොලීසිය විසින් අත්අඩංගුවට ගෙන ඇත්තේ වෙන්නප්පුව - තෝප්පුතොට පදිංචි 28 හැවිරිදි අයෙකි.ඔහු අවන්හලක සේවය කළ අයෙකු බව පොලීසිය කියයි.අපයෝජනයට ලක්ව ඇත්තේ එකම පවුලේ සහෝදරයින් දෙදෙනෙකි.සැකකරු අපයෝජනයට ලක්ව ඇති දරුවන්ට රෙස්ලින් වීඩියෝ චිත්‍රපට පෙන්වීමට යැයි පවසා මුලින්ම තම නිවසට කැඳවා ගෙන ගොස් පසුව ඔවුන්ට නිල් චිත්‍රපට පෙන්වා ඇති බවද පොලීසිය විසින් අනාවරණය කර ගෙන ඇත.වීඩියෝ චිත්‍රපට පෙන්වන අතර තුර සැකකරු විසින් තම දරුවන් දෙදෙනා වරින් වර අපයෝජනයට ලක් කර ඇති බව දරුවන්ගේ මව විසින් වෙන්නප්පුව පොලීසියට පැමිණිලි කරමින් පවසා තිබේ.ඒ අනුව සැකකරුව අත්අඩංගුවට ගැනීමට පොලීසිය කටයුතු කර ඇත.සැකකරු මාරවිල දිසා අධිකරණයට ඉදිරිපත් කිරීමට නියමිතය.වෙන්නප්පුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=62676", "Category": null, "Parent URL": null}