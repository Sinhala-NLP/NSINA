{"Source": "Adaderana", "Timestamp": "March 25, 2012 09:04 am", "Headline": "රු.80,000 ක අමතර කොටස් සොරකම් කළ දෙදෙනා මාට්ටු", "News Content": "මීටියාගොඩ, පොල්ලැව්ව හංදිය ප්‍රදේශයේ නිවසකින් වාහන අමතර කොටස් සොරකම් කිරීමක් සම්බන්ධයෙන් සැකකරුවන් දෙදෙනෙක් අත්අඩංගුවට ගෙන තිබේ. ඊයේ පස්වරුවේ එම සොරකම සිදුකර ඇති අතර වාහන අමතර කොටස්වල වටිනාකම රුපියල් 80,000ක් පමණ වන බව පොලිසිය සඳහන් කරයි. සිද්ධියට සම්බන්ධ සැකකරුවන් අද බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතය. මීටියාගොඩ පොලිසිය සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=23038", "Category": null, "Parent URL": null}