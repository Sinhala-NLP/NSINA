{"Source": "Adaderana", "Timestamp": "January 8, 2017 12:34 pm", "Headline": "  ජය නවසීලන්තයටයි  ", "News Content": "සංචාරක බංග්ලාදේශ කණ්ඩායම සමග පැවති තෙවන 20/20 තරගය ලකුණු 27කින් ජය ගැනීමට නවසීලන්ත කණ්ඩායම අද(08) සමත් වුණි. තරගයේ කාසියේ වාසිය දිනු බංග්ලාදේශ කණ්ඩායම ප්‍රථමයෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදුනි.ඒ අනුව ඔවුන් සිය පන්දුවාර 20 අවසානයේ කඩුලු 4ක් දැවී ලකුණු 194ක් ලබාගත්තේය.එම ඉනිම වෙනුවෙන් කොරේ ඇන්ඩර්සන් නොදැවී ලකුණු 94ක් ලබාගත් අතර කේන් විලියම්සන් ලකුණු 60කට දැවී ගියේය.ඒ අනුව පිළිතුරු ඉනිම සඳහා පිටියට පිවිසි බංග්ලාදේශ කණ්ඩායමට පන්දුවාර 20 අවසානයේ කඩුලු 6ක් දැවී ලබාගත හැකි වුයේ ලකුණු 167ක් පමණි.", "URL": "https://sinhala.adaderana.lk/news.php?nid=67857", "Category": null, "Parent URL": null}