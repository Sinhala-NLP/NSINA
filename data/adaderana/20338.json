{"Source": "Adaderana", "Timestamp": "November 29, 2011 12:44 pm", "Headline": "තිලාන් සමරවීරට යළිත් ඉඩක්", "News Content": "ශ්‍රී ලංකා ක්‍රිකට් කණ්ඩායමේ සිය ස්ථානය අහිමිව සිටි ටෙස්ට් ක්‍රිකට් ක්‍රීඩක තිලාන් සමරවීර එළඹෙන දකුණු අප්‍රිකානු ටෙස්ට් තරගාවලිය සඳහා නම් කර තිබේ. මීට පෙර එම තරගාවලියට නම් කළ සංචිතයෙන් තිලාන් සමරවීර ඉවත් කර තිබුණි. ඊයේ(28) පස්වරුවේ ක්‍රීඩා අමාත්‍යවරයා සහ ක්‍රිකට් තේරීම් කමිටුව අතර පැවති රැස්වීමකින් අනතුරුව යළි තිලාන් සමරවීර ටෙස්ට් සංචිතයට කැඳවීමේ තීරණය ගෙන ඇත. මේ වන විට ටෙස්ට් ක්‍රිකට් 68 ක සහභාගී වී ඇති සමරවීර ලකුණු 4683 ක් රැස් කර ගෙන ඇත. ඊට ශතක 12 ක් සහ අර්ධ ශතක 27 ක් ඇතුළත්ය. එංගලන්ත ටෙස්ට් තරගාවලියෙන් අනතුරුව අවසන්වරට පැවති ඕස්ට්‍රේලියානු සහ පකිස්ථානු ටෙස්ට් සංචාරවලින් සමරවීර ඉවත් කර තිබුණි. ඔහු එළඹෙන දකුණු අප්‍රිකානු ටෙස්ට් තරගාවලියෙන් ද ඉවත්කිරීම ක්‍රීඩා විචාරකයින් දැඩි ලෙස විවේචනයට ලක් කළ අතර ඒ අනුව තේරීම් කමිටුව නැවත තිලාන් සමරවීර සංචිතයට කැඳවීමට කටයුතු කර ඇත.", "URL": "https://sinhala.adaderana.lk/news.php?nid=20338", "Category": null, "Parent URL": null}