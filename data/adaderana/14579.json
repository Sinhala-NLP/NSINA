{"Source": "Adaderana", "Timestamp": "March 3, 2011 09:36 am", "Headline": "උද්ඝෝෂකයින්ගේ ග්‍රහණයට තිබූ ප්‍රදේශයක් ගඩාෆිගේ පාලනයට", "News Content": "උද්ඝෝෂකයන්ගේ ග්‍රහණයට ලක්ව තිබූ ලිබියාවේ ප්‍රදේශයක බලය යළි තහවුරුකර ගැනීමට රජයේ ආරක්ෂක අංශ සමත්ව තිබේ. ලිබියාවේ නැගෙනහිර ප්‍රදේශය වු නගරයක බලය මෙසේ ගඩාෆිගේ පාලනයට යළි නතුකර ගෙන ඇති බව විදෙස් වාර්තා සඳහන් කරනු ලැබීය. සති දෙකක කාලයක සිට එම ප්‍රදේශයේ බලය අත්පත් කර ගෙන සිටියේ උද්‍ඝෝෂකයන් විසිනි. කැරළිකරුවන්ට මර්දනය වන තුරු තමා සටන් කරන බව ලිබියාවේ නායක මුවම්මර් ගඩාෆි පසුගියදා ජනමාධ්‍ය හරහා ප්‍රකාශ කර තිබුණි. මෙම පවත්නා අර්බුදකාරී තත්ත්වය සඳහා බටහිර රටවල ආරක්ෂක අංශ මැදිහත් වුවහොත් ලිබියානුවන් විශාල සංඛ්‍යාවක් ජිවිතක්ෂයට පත්විය හැකි බව ද ඔහු අනතුරු අඟවා සිටියේය.", "URL": "https://sinhala.adaderana.lk/news.php?nid=14579", "Category": null, "Parent URL": null}