{"Source": "Adaderana", "Timestamp": "January 24, 2013 01:06 pm", "Headline": "එන්නත් කුප්පියකින් යළිත් වීදුරු කැබලි මතුවෙයි", "News Content": "මාරවිල මූලික රෝහලේ එන්නත් කුප්පියක තිබී වීදුරු කැබැල්ලකට සමාන ද්‍රව්‍යයක් හමුවී තිබේ. ඊයේ (23) උදෑසන ආගන්තුක ද්‍රව්‍ය අඩංගු එන්නත් කුප්පිය හමුවූ බව රෝහල් ප්‍රකාශකයෙකු සඳහන්කළේය. මේ හේතුවෙන් අදාළ ප්‍රතිජීවක ඖෂධ වර්ගය රෝගීන් සඳහා භාවිතය අත්හිටුවීමට රෝහල් බලධාරීන් පියවර ගෙන තිබේ. එමෙන්ම ආගන්තුක ද්‍රව්‍ය සහිත එන්නත් කුප්පිය වෛද්‍ය සැපයුම් අංශය වෙත යැවීමට පියවර ගෙන ඇති බව රෝහල් ප්‍රකාශකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=31029", "Category": null, "Parent URL": null}