{"Source": "Adaderana", "Timestamp": "May 27, 2010 08:11 am", "Headline": "ඉවසීමෙන් සැනසීම ලබමු -ජනපති", "News Content": "30 වසරක් තිස්සේ පැවැති ලේ වැගිරීම්, ජිවිත හානි මුළුමනින්ම නතර කර මෙවර වෙසක් මංගල්‍යය සැමරීමට ලැබීම අප තුළ දනවන්නේ නිරාසම ප්‍රීතියක් බව ජනාධිපති මහින්ද රාජපක්ෂ මහතා පවසයි. අදට යෙදී තිබෙන වෙසක් පුන් පොහොය දිනය වෙනුවෙන් පණිවිඩයක් නිකුත් කරමින් ජනාධිපතිවරයා මේ බව සඳහන් කරයි. නිදහස හා ආරක්ෂාව අප රටේ ජනතාව භුක්ති විඳිනු දැකීම මහත් භාග්‍යයක් ලෙස ජනාධිපතිවරයා පෙන්වාදෙයි. මේ චිත්තප්‍රීතිය සදාකාලිකව සිත් තුළ රඳවා ගැනීමට නම් අප මීට වඩා ධාර්මික ජීවිතයකට අවතීර්ණ විය යුතු බව හෙතෙම පවසයි. අප දුර බලා\"ඉවසීමෙන් සැනසීම ලබාගැනීමේ\"බුදු වදනට අනුව කටයුතු කරන ජාතියක් විය යුතු බව ජනාධිපතිවරයා පෙන්වා දෙයි. අතීතයේ සිදුවු ප්‍රමාදයන් නිවන් මගට බාධාවක් වේ නම් අප අප්‍රමාද විය යුතු බව ජනාධිපති මහින්ද රාජපක්ෂ මහතා නිකුත් කළ වෙසක් පණිවිඩයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=8644", "Category": null, "Parent URL": null}