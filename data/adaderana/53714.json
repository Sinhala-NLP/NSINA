{"Source": "Adaderana", "Timestamp": "September 7, 2015 04:05 pm", "Headline": "අල්ලස් කොමිසම විසුරුවන්නේ නෑ", "News Content": "අල්ලස් හෝ දුෂණ චෝදනා විමර්ශන කොමිෂන් සභාව විසුරුවීමට කිසිදු තීරණයක් ගෙන නොමැති බව ජනාධිපති මාධ්‍ය අංශය පවසයි.නිවේදනයක් නිකුත් කරමින් ජනාධිපති මාධ්‍ය අංශය පැවසුවේ අල්ලස් හෝ දූෂණ චෝදනා විමර්ශන කොමිෂන් සභාව මේ සතියේ විසුරුවා හරින බවට ඇතැම් පුවත්පත්වල වාර්තා පළ වී ඇති බවයි.අල්ලස් හෝ දුෂණ චෝදනා විමර්ශන කොමිසම පිහිටුවිම, සමාජිකයින් පත් කිරීම හා ඉවත් කිරීම 19 වන ආණ්ඩුක්‍රම ව්‍යවස්ථාවේ ක්‍රමවේදයන්ට අනුව සිදුවිය යුතු අතර එය විසුරුවා හැරීමේ බලයක් නොමැති බව ජනාධිපති මාධ්‍ය අංශය පෙන්වාදෙයි.කෙසේ වෙතත් ව්‍යවස්ථා සභාව පිහිටුවීමෙන් අනතුරුව සියලු කොමිෂන් සභාවලට කොමසාරිස්වරුන් පත් කරනු ඇති බව එම නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=53714", "Category": null, "Parent URL": null}