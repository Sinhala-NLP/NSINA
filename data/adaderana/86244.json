{"Source": "Adaderana", "Timestamp": "March 24, 2018 09:49 am", "Headline": "හොරට පතල් හෑරූ 3 ක් අත්අඩංගුවට", "News Content": "බඩල්කුඹුර පොලීසිය විසින් බඩල්කුඹුර වලස් ඇල්ල ප්‍රදේශයේ සිදු කළ වැටලීමකදී නීති විරෝධීව පතල් කෑනිම් කළ පුද්ගලයන් තිදෙනෙකු අත්අඩංගුවට ගෙන තිබේ. මෙලෙස අත්අඩංගුවට පත් වී ඇත්තේ බඩල්කුඹුර ප්‍රදේශයේම පදිංචි වයස අවුරුදු විසිපහ,තිස් දෙක සහ හතලිහ යන වයස් වල පසුවන පුද්ගලයන් තිදෙනෙකු බව පොලිසිය පවසයි. සැකකරුවන් දීර්ඝකාලයක සිට මෙම ජාවාරමේ නිරත වී ඇති බවට මූලික පොලිස් පරීක්ෂණ වලින් අනාවරණය වී ඇති අතර සැකකරුවන් සන්තකයේ තිබී පතල් කැනීම් සඳහා යොදාගත් උපකරණ රැසක් ද පොලිස් භාරයට ගෙන ඇත. අත්අඩංගුවට ගත් සැකකරුවන් මොනරාගල මහේස්ත්‍රාත් අධිකරණයට ඉදිරිපත් කිරීමට නියමිත අතර බඩල්කුඹුර පොලිසිය පරීක්ෂණ සිදු කරනු ලබයි.", "URL": "https://sinhala.adaderana.lk/news.php?nid=86244", "Category": null, "Parent URL": null}