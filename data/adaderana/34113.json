{"Source": "Adaderana", "Timestamp": "May 15, 2013 02:56 pm", "Headline": "සහකාර වෙදුන් වර්ජනය නවතයි", "News Content": "රජයේ ලියාපදිංචි සහ සහකාර වෛද්‍ය නිලධාරීන්ගේ සංගමය ආරම්භ කළ වෘත්තීය සමිති ක්‍රියාමාර්ගය අවසන් කර තිබේ. සෞඛ්‍ය අමාත්‍ය මෛත්‍රීපාල සිරිසේන මහතා සමග පැවති සාකච්ඡාවකින් අනතුරුව වෘත්තීය සමිති ක්‍රියාමාර්ගය අවසන් කිරීමට තීරණය කළ බව එම සංගමයේ ලේකම් වෛද්‍ය මහින්ද ලියනගේ මහතා සඳහන් කළේය. රජයේ ලියාපදිංචි සහ සහකාර වෛද්‍ය නිලධාරීන් සදහා සන්නිවේදන හා බිල්පත් නිරවුල් කිරීම පිළිබඳ දීමනාවට අදාළව නිකුත් කරන ලද චක්‍ර ලේඛය අවලංගු කිරීමට එරෙහිව පසුගිය මස 08 වැනි දා සිට වෘත්තීය සමිති ක්‍රියාමාර්ගයක නිරත වීමට ඔවුන් තීරණය කර තිබිණි. ඒ අනුව සෞඛ්‍ය අමාත්‍යවරයා සමග පැවති සාකච්ඡාවේ දී ඒ පිළිබඳ යහපත් ප්‍රතිචාර ලැබීම හේතුවෙන් වෘත්තීය සමිති ක්‍රියාමාර්ගය නතර කිරීමට තීරණය කළ බව වෛද්‍ය මහින්ද ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=34113", "Category": null, "Parent URL": null}