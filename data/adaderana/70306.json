{"Source": "Adaderana", "Timestamp": "March 2, 2017 09:17 am", "Headline": "  ශ්‍රී ලංකාවේ 45 වන අගවිනිසුරු දිවුරුම් දෙයි", "News Content": "නව අගවිනිසුරු ලෙස ශ්‍රේෂ්ඨාධිකරණ විනිසුරු ප්‍රියසාද් ඩෙප් මහතා දිවුරුම් දී තිබේ.අද(02) උදෑසන ජනාධිපති නිල නිවසේදී ප්‍රියසාද් ඩෙප් මහතා අගවිනිසුරුධූරයේ දිවුරුම් දුන් බව ජනාධිපති මාධ්‍ය අංශය සඳහන් කළේය. ජනාධිපති ලේකම් පී.බී අබේකෝන්, අධිකරණ අමාත්‍ය විජේදාස රාජපක්ෂ යන මහත්වරුන් ඇතුළු පිරිසක් එම අවස්ථාවට එක්ව සිටි බව සඳහන්ය.2007 වසරේ සිට 2011 වසර දක්වා රජයේ සොලිසිටර් ජනරාල්ධූරය හොබවා ඇති ප්‍රියසාද් ඩෙප් මහතා වැඩබලන අගවිනිසුරුවරයා ලෙස කිහිපවරක් කටයුතු කර තිබේ.මීට පෙර අගවිනිසුරුධුරයේ කටයුතු කළ කේ.ශ්‍රී පවන් මහතා පසුගිය පෙබරවාරි මස 28 වනදා එම ධුරයෙන් විශ්‍රාම ගනු ලැබීය.", "URL": "https://sinhala.adaderana.lk/news.php?nid=70306", "Category": null, "Parent URL": null}