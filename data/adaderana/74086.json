{"Source": "Adaderana", "Timestamp": "June 10, 2017 09:56 am", "Headline": "නව අමාත්‍යාංශ කිහිපයක විෂයන් ගැසට් කෙරේ", "News Content": "නව අමාත්‍යාංශ කිහිපයක් සඳහා විෂයපතයන් ගැසට් කර තිබේ.ඒ අනුව මුදල් හා ජනමාධ්‍ය අමාත්‍යාංශය, විදේශ, ඉඩම් හා පාර්ලිමේන්තු ප්‍රතිසංස්කරණ සහ සංවර්ධන කාර්යය භාර යන අමාත්‍යාංශවල සහ තවත් අමාත්‍යාංශ කිහිපයකට විෂයපතයන් එක් කර ඇති බව 2022/34 දරණ රජයේ අති විශේෂ ගැසට් පත්‍රයේ සඳහන් වේ.මුදල් හා ජනමාධ්‍ය අමාත්‍යාංශය යටතට මහා භාණ්ඩාගාරය,ශ්‍රී ලංකා රේගුව, සුරාබදු දෙපාර්තමේන්තුව, ශ්‍රී ලංකා රක්ෂණ මණ්ඩලය, තක්සේරු දෙපාර්තමේන්තුව, රජයේ ප්‍රවෘත්ති දෙපාර්තමේන්තුව, ශ්‍රී ලංකා පුවත්පත් මණ්ඩලය, විද්‍යුත් හා මුද්‍රිත රාජ්‍ය මාධ්‍ය කිහිපයක් ඇතුළු අමාත්‍යාංශ 33ක් ගැසට් කර තිබේ.කෙසේවෙතත් මීට පෙර ජනමාධ්‍ය අමාත්‍යාංශය යටතේ පැවැති රජයේ ජාතික චිත්‍රපට සංස්ථාව සහ රාජ්‍ය මුද්‍රණ නීතිගත සංස්ථාව, රාජ්‍ය පරිපාලන හා කළමනාකරණ අමාත්‍යාංශය යටතට එක් කර ඇති බව සඳහන්වේ.විදේශ අමාත්‍යාංශය යටතේ විදේශ රාජ්‍ය දූත මණ්ඩල, ලක්ෂ්මන් කදිරගාමර් ජාත්‍යන්තර සබඳතා සහ ක්‍රමෝපාය අධ්‍යයන ආයතනය, ජාතික සමුද්‍ර කටයුතු කාරක සභා ලේකම් කාර්යාලය, ජාතික ලොතරැයි මණ්ඩලය සහ සංවර්ධන ලොතරැයි මණ්ඩලය ගැසට් කර තිබේ.ඉඩම් කොමසාරිස් ජනරාල් දෙපාර්තමේන්තුව, ඉඩම් ප්‍රතිසංස්කරණ කොමිසන් සභාව, ඉඩම් නිරවුල් කිරීමේ දෙපාර්තමේන්තුව, මිනුම්පති දෙපාර්තමේන්තුව, මිනින්දෝරු සහ සිතියම් ආයතනය, ඉඩම් මැනුම් සභාව, ඉඩම් පරිහරණ ප්‍රතිපත්ති සැලසුම් දෙපාර්තමේන්තුව සහ කන්තලේ සීනි සමාගම ඉඩම් හා පාර්ලිමේන්තු ප්‍රතිසංස්කරණ අමාත්‍යාංශය යටතේ ගැසට් කර ඇති බව සඳහන්වේ.සංවර්ධන කාර්යයභාර අමාත්‍යාංශය යටතේ ව්‍යාපෘති කළමනාකරණ සහ අධීක්ෂණ දෙපාර්තමේන්තුව, සේවා නියුත්තිකයින්ගේ භාරකාර අරමුදල සහ නිරෝදා ආයතනය ගැසට් කර තිබේ.", "URL": "https://sinhala.adaderana.lk/news.php?nid=74086", "Category": null, "Parent URL": null}