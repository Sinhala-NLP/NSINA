{"Source": "Adaderana", "Timestamp": "July 23, 2013 02:11 pm", "Headline": "සරසවි සිසුන්ගේ බලය දැන් බිඳ වැටිලා ", "News Content": "87,88,89 කාලයෙන් පසුව විශ්ව විද්‍යාල තුළ අධ්‍යාපනය සහ නව නිපැයුම් කඩා වැටුණු බව උසස් අධ්‍යාපන අමාත්‍ය එස්.බී. දිසානායක මහතා පවසයි. විශ්ව විද්‍යාල පාලක මණ්ඩලයට පසුගිය වසරවල සිදු වුයේ සිසුන් පවසන දෑ අසා සිටීමට බව ද අද (23) පදනම් ආයතනයේ පැවති උත්සවයකට සහභාගී වෙමින් දිසානායක මහතා සඳහන් කළේය. මේ වන විට විශ්ව විද්‍යාලවල බලය උප කුලපතිවරුන් හා එහි සිටින මහාචාර්යවරුන් පාලනය කරන බවත්, අවුරුදු 30ක කාලයක් සිසුන් විසින් විශ්ව විද්‍යාල පාලනය කිරීමට උත්සාහ කළ බව හෙතෙම පෙන්වා දුන්නේය. විශ්ව විද්‍යාල සිසුන් කුඩු වලට සහ මත්ද්‍රව්‍යවලට ඇබ්බැහි වී ඇති බවත්, එය නායකත්ව පුහුණු වැඩ සටහන හරහා අඩුකර ගැනීමට හැකී වු බවත් ඔහු කියා සිටියේය. “කවිතා“ වැඩසටහනේ කෙටි පණිවිඩ ක්‍රමය අහෝසි කිරීම හේතුවෙන් අනෙකුත් මාධ්‍ය ආයතන එම වැඩසටහන ප්‍රචාරය කිරීමට අකමැත්ත පළ කරන ලද අවස්ථාවේ දෙරණ නාලිකාව එම අවස්ථාව ලබාගත් බව වැඩිදුරටත් අදහස් දක්වමින් ඒ මහතා පැවසීය.", "URL": "https://sinhala.adaderana.lk/news.php?nid=36031", "Category": null, "Parent URL": null}