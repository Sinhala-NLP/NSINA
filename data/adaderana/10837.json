{"Source": "Adaderana", "Timestamp": "September 13, 2010 03:15 pm", "Headline": "ශ්‍රි ලංකාව ද. ආසියාවේ ප්‍රමුඛ සබඳතා ගොඩනඟා ගත් රටක් ", "News Content": "දකුණු ආසියානු කලාපය තුළ ප්‍රමුඛ සබඳතා ගොඩනඟා ගත් රටක් බවට ශ්‍රි ලංකාව මේ වන විට පත්ව ඇතැයි ජනාධිපති මහින්ද රාජපක්ෂ මහතා පවසයි. දශක තුනක් පුරා පැවති ත්‍රස්තවාදයෙන් පීඩාවට පත්ව යළි නැඟී සිටි රටක් වශයෙන් ශ්‍රි ලංකාව මෙම තත්ත්වයට පත්ව ඇති බව ඔහු සඳහන් කළේය. පොදු රාජ්‍ය මණ්ඩලීය විදුලි සන්දේශ සංවිධානයේ පනස් වන රැස්වීම අමතමින් ජනාධිපතිවරයා අද මේ අදහස් පළ කළේය. මෙරට විදුලි සන්දේශ පද්ධතියේ වර්ධනය පුළුල් වශයෙන් සිදුව ඇති බව ඔහු එහිදි වැඩිදුරටත් පැවසුවේය. මේ හේතුවෙන් වැඩි ලාභ ලබා ගැනීමේ අරමුණ ඇතිව විදේශීය අයෝජකයින් වැඩි වශයෙන් මෙම ක්ෂේත්‍රය තුළ සිය ආයෝජන කටයුතු සිදුකරන බව ජනාධිපතිවරයා ප්‍රකාශ කළේය.", "URL": "https://sinhala.adaderana.lk/news.php?nid=10837", "Category": null, "Parent URL": null}