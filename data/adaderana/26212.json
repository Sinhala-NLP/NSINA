{"Source": "Adaderana", "Timestamp": "July 31, 2012 03:42 pm", "Headline": "විදි ලාම්පු අඩක් නිවෙයි", "News Content": "අගෝස්තු මස පළමුවනදා සිට වීදි ලාම්පුවලින් 50% ක් නිවා දැමීමට තීරණය කර ඇත. පළාත් පාලන අමාත්‍යාංශ ලේකම් සහ පළාත් පාලන ආයතන නියෝජිතයන් සමග අමාත්‍ය චම්පික රණවක මහතා අද (31) පැවති විශේෂ සාකච්ඡාවකින් අනතුරුව මෙම තීරණයට එළඹ තිබේ. දිවයින පුරා ස්ථාපිත කර ඇති මුළු වීදි ලාම්පු සංඛ්‍යාව ලක්ෂ 8 ඉක්මවන අතර ලංකා විදුලිබල මණ්ඩලයේ හෝ ලෙකෝ ආයතනයේ නීත්‍යානුකූල අවසරය සහිතව දිවයින පුරා ස්ථාපිත කර ඇති විදිලාම්පු ප්‍රමාණය ලක්ෂ 4 කට අඩු බව අමාත්‍ය චම්පික රණවක මහතා පවසයි.", "URL": "https://sinhala.adaderana.lk/news.php?nid=26212", "Category": null, "Parent URL": null}