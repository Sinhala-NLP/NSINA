{"Source": "Adaderana", "Timestamp": "January 13, 2014 03:10 pm", "Headline": "ශ්‍රීලනිප නාම යෝජනා මණ්ඩලය 20 රැස්වෙයි", "News Content": "බස්නාහිර සහ දකුණු පළාත් සභා මැතිවරණය සඳහා ශ්‍රි ලංකා නිදහස් පක්ෂ අපේක්ෂකයින් තෝරාගැනීමේ නාම යෝජනා මණ්ඩලය ජනවාරී 20දා රැස්වීමට නියමිතව තිබේ. ඒ ශ්‍රී ලංකා නිදහස් පක්ෂ මුලස්ථානයේදීය. මේ වන විට ශ්‍රි ලංකා නිදහස් පක්ෂයේ අපේක්ෂකත්වය ඉල්ලා අයදුම්පත් 200ට අධික සංඛ්‍යාවක් ඉදිරිපත් වී ඇති බව එම පක්ෂය සඳහන් කළේය. ශ්‍රි ලංකා නිදහස් පක්ෂයේ අපේක්ෂකත්වය බලාපොරොත්තු වන අයදුම්කරුවන් ශ්‍රී ලංකා නිදහස් පක්ෂ මුලස්ථානයෙන් අයදුම්පත්‍ර ලබාගෙන එය සම්පුර්ණ කර ඉදිරිපත් කළ යුතුය. අයදුම්පත් ඉදිරිපත් කර ඇති පිරිස අතර උගත්, ජනප්‍රිය, බුද්ධිමත් පිරිස් මෙන්ම කලාකරුවන් රැසක්ද සිටින බව ශ්‍රි ලංකා නිදහස් පක්ෂය සඳහන් කළේය. කෙසේ වෙතත් එක්සත් ජනතා නිදහස් සන්ධානයේ සම්පුර්ණ අපේක්ෂක ලැයිස්තුව ජනවාරි 27 වන දින ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40326", "Category": null, "Parent URL": null}