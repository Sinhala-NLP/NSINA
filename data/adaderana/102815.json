{"Source": "Adaderana", "Timestamp": "January 22, 2019 11:42 am", "Headline": "චීනයේ සාර්ථක වුණ තවත් වැඩක්", "News Content": "චීනයේ වායු දූෂණය පාලනය කිරීම සඳහා ගෙනයන වැඩපිළිවෙල සාර්ථක බව එරට බලධාරීන් පවසයි. කෙසේ නමුත් හරිතාගාර වායු විමෝචන මට්ටම තවදුරටත් ඉහළ මට්ටමක පවතින බව ඔවුන් පෙන්වා දෙයි. චීනයේ බීජින්, හෙබෙයි සහ ටියැන්ජින් යන කලාපවල හරිතාගාර වායු විමෝචනය ඉතා ඉහළ මට්ටමක පවතින බව එරට පරිසර සහ පාරිසරික විද්‍යා අමාත්‍යාංශය පවසයි. එම කලාපවල කර්මාන්තශාලා බහුලව පිහිටා තිබීම ඊට හේතුවයි. මේ නිසා කාලගුණික තත්ත්වය යහපත් මට්ටමක පැවතියද වායු දූෂණය දැඩි ලෙස ඉහළ ගොස් ඇති බව සඳහන් වෙයි. එමෙන්ම වායු දූෂණ මට්ටම වායුගෝලයේ ස්වයං පිරිසිදු වීමේ ධාරිතාව සහ පාරිසරික මට්ටම ඉක්මවා ගොස් ඇති බවත් බලධාරීන් පෙන්වා දෙයි. මෙය සැලකිල්ලට ගනිමින් ගල්අඟුරු පරිභෝජනය අවම කිරීමට සහ රට පුරා පාරිසරික අධීක්ෂණය දැඩිව ක්‍රියාත්මක කිරීමටත් ඔවුන් පියවර ගනිමින් සිටින බවයි වාර්තා වෙයි. කෙසේ නමුත් වායු දූෂණය අවම කිරීම සඳහා ගෙනයන වැඩපිළිවෙල ඉතා සාර්ථකවී ඇති බවද බලධාරීන් පෙන්වා දෙයි.", "URL": "https://sinhala.adaderana.lk/news.php?nid=102815", "Category": null, "Parent URL": null}