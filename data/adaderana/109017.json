{"Source": "Adaderana", "Timestamp": "May 1, 2019 12:59 pm", "Headline": "හිටපු ජනපති ප්‍රේමදාස ගුණ සැමරේ", "News Content": "ප්‍රේමදාස මහතාගේ 26 වන ගුණ සමරු උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(01) පෙරවරුවේ පැවැත්වුණි. අළුත්කඩේ උසාවි සංකීර්ණය ආසන්නයේ පිහිටි ප්‍රේමදාස පිළිරුව අභියසදී පැවති සැමරුම් උත්සවය සඳහා අග්‍රාමාත්‍ය රනිල් වික්‍රමසිංහ, කතානායක කරූ ජයසූරිය, අමාත්‍ය සජිත් ප්‍රේමදාස යන මහත්වරුන් ඇතුළු මැති ඇමතිවරුන් මෙන්ම හේමා ප්‍රේමදාස මහත්මිය ඇතුළු එම පවුලේ සාමාජිකයින් ඇතුළු පිරිසක් එක්ව සිටි බව අද දෙරණ වාර්තාකරු පැවසීය. මැයි දින පෙළපාලියක් අතරතුරදී ත්‍රස්තවාදී බෝම්බ ප්‍රහාරයකින් රණසිංහ ප්‍රේමදාස හිටපු ජනාධිපතිවරයා ඇතුළු කිහිප දෙනෙකු ඝාතනයට ලක් වුයේ 1993 වර්ෂයේ මැයි 1 වන දා දිනකය. ශ්‍රි ලංකාවේ දෙවන විධායක ජනාධිපතිවරයා වන්නේ ද රණසිංහ ප්‍රේමදාස මහතාය.", "URL": "https://sinhala.adaderana.lk/news.php?nid=109017", "Category": null, "Parent URL": null}