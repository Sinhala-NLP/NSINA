{"Source": "Adaderana", "Timestamp": "March 9, 2017 05:16 pm", "Headline": "බැංකුව පසුපස මුර කුටියේ බෝම්බයක් පුපුරලා", "News Content": "ගලේවෙල නගරයේ පිහිටි පුද්ගලික බැංකුවක පසුපස ප්‍රදේශයේ ආරක්ෂක නිලධාරියකු රැදී සිටි කුටියක අද (9) දින අළුයම අත්බෝම්බයක් පුපුරා ගොස් කාමරයේ රැදී සිටි ආරක්ෂක නිලධාරියා බරපතල තුවාල ලබා රෝහල් ගතකර ඇතිබව ගලේවෙල පොලීසිය පවසයි . මෙසේ තුවාල ලබා ඇත්තේ එම බැංකුවේ රාත්‍රී සේවා මුරය සිදුකළ ආරක්ෂක නිලධාරි ගාමිණි වික්‍රමසිංහ (49) නැමැත්තෙකි. අළුයම 4.10ට පමණ මෙම පිපිරිම සිදුවී ඇති බව පොලීසිය පවසයි ,බැංකුවේ විදුලි උත්පාදන යන්ත්‍රය සමඟ ආරක්ෂක කුටිය එකට පිහිටා ඇත .කවුරුන් විසින් මෙය සිදුකළේද යන්න මෙතෙක් හෙළිවී නොමැත .බෝම්බ ප්‍රහාරයත් සමඟ තුවාල ලැබූ ආරක්ෂක නිලධාරියා පොලීසිය විසින් ගලේවෙල රෝහලට ඇතුළත් කිරීමෙන් පසු දඹුල්ල රෝහලට මාරු කර ඒවා ඇත . සිද්ධිය සම්බන්ධයෙන් ගලේවෙල පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=70643", "Category": null, "Parent URL": null}