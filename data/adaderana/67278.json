{"Source": "Adaderana", "Timestamp": "December 23, 2016 11:09 am", "Headline": "ගුවන්යානයක යයි සැකකෙරෙන කොටසක් මුහුදෙන් හමුවෙලා", "News Content": "කලවන්චිකුඩි, කළුදාවලි මුහුදු තීරයට ගොඩගසා තිබූ ගුවන් යානයක බවට සැකකෙරෙන කොටසක් සොයාගෙන තිබේ.ප්‍රදේශයේ ධීවරයෙකු විසින් කළ දැනුම්දීමකට අනුව එම කොටස මඩකළපුව නාවික හමුදා අනු කණ්ඩයට මේ වන විට රැගෙන එමින් පවතියි.නාවික හමුදා මාධ්‍ය ප්‍රකාශක කපිතාන් අක්‍රම් අලවි මහතා ප්‍රකාශ කළේ අඩි 10ක පමණ සිලින්ඩරාකාර හැඩැති අදාළ කොටස ගුවන් යානයක කොටසක් ද යන්න ස්ථීරව තහවුරු වී නොමැති බවයි.ඒ පිළිබඳ පරීක්ෂණ පැවැත්වීම සඳහා ගුවන් හමුදාව වෙත යොමු කර තිබේ.", "URL": "https://sinhala.adaderana.lk/news.php?nid=67278", "Category": null, "Parent URL": null}