{"Source": "Adaderana", "Timestamp": "June 5, 2013 09:15 am", "Headline": "නොයන අය පාසැල් යෑම අනිවාර්යයි !", "News Content": "පාසැල් නොයන ළමුන් අනිවාර්ය අධ්‍යාපනයට යොමු කිරීම සඳහා ජාතික ළමා ආරක්ෂක අධිකාරිය වැඩපිළිවෙලක් ක්‍රියාත්මක කර තිබේ. තවත් රාජ්‍ය නොවන ආයතනයක් හා එක්ව මෙය ක්‍රියාත්මක කරන බව එම අධිකාරිය පවසයි. එමෙන්ම උතුරු නැ‍ඟෙනහිර ප්‍රදේශවල වෙසෙන දෙමව්පියන් හෝ ඉන් එක් අයෙකු පමණක් නොමැති දරුවන් වෙනුවෙන් පිහිටා ඇති සුරක්නා කැපකරු වැඩසටහන තවත් සක්‍රීය කිරීමට ද පියවර ගන්නා බව ජාතික ළමා ආරක්ෂක අධිකාරිය පවසයි. වයස අවුරුදු 14 - 18ත් අතර වන ළමුන් ළමා නිවාසවල ගතකිරීම වළක්වාලමින් ඔවුන්ට නොවිධිමත් අධ්‍යාපනය ලබා දීමට ද අදාළ රාජ්‍ය නොවන ආයතනය සමඟ කටයුතු කරන බව එම අධිකාරිය සඳහන් කරයි.", "URL": "https://sinhala.adaderana.lk/news.php?nid=34648", "Category": null, "Parent URL": null}