{"Source": "Adaderana", "Timestamp": "June 28, 2016 08:43 am", "Headline": " නායයෑම් අවදානම් ස්ථාන 3800ක්", "News Content": "දිවයිනේ දිස්ත්‍රික්ක පහක් තුළ නායයෑම් අවදානම් සහිත ස්ථාන 3800කට වැඩි ප්‍රමාණයක් හඳුනාගෙන ඇති බව ජාතික ගොඩනැගිලි පර්යේෂණ සංවිධානය පවසයි.එහි නායයෑම් සේවා අධ්‍යක්ෂ ආර්.එම්.එස්.බණ්ඩාර මහතා සඳහන් කළේ සිදුකළ මූලික පරීක්ෂණවලින් මෙම ස්ථාන හඳුනාගෙන ඇති බවයි.අදාළ ස්ථාන පිළිබඳව ඉදිරි සති දෙක තුළ දීර්ඝ වශයෙන් පර්යේෂණ කටයුතු සිදුකරන බව ජාතික ගොඩනැගිලි පර්යේෂණ සංවිධානය පවසයි.ඒ අනුව නිශ්චිත වශයෙන් නායයෑම් අවදානම් ස්ථාන නම් කිරීමට බලාපොරොත්තු වන බව ආර්.එම්.එස්.බණ්ඩාර මහතා සඳහන් කළේය.", "URL": "https://sinhala.adaderana.lk/news.php?nid=61563", "Category": null, "Parent URL": null}