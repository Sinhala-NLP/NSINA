{"Source": "Adaderana", "Timestamp": "May 1, 2016 12:40 pm", "Headline": " 99න් බේරෙයි!", "News Content": "බදුල්ල - මහියංගන ප්‍රධාන මාර්ගයේ දුන්හිඳ අඹගහඔය වංගුවේ දී බස් රථයක් අඩි 300ක පමණ ප්‍රපාතයකට පෙරළී සිදුවීමට ගිය විශාල අනතුරක් වළක්වා ගැනීමට පොලීසිය සහ ප්‍රදේශවාසීන් සමත්ව තිබේ.පාසල් ළමුන් සහ මව්පියන් ඇතුළු 65 දෙනෙකු රැගත් අදාළ පෞද්ගලික බස් රථය විනෝද චාරිකාවක් සඳහා ගොස් නැවත මඩකලපුව බලා පැමිණෙමින් මෙම සිද්ධියට මුහුණ පා ඇති බව සඳහන්ය.බස් රථයේ තිරිංග ක්‍රියා විරහිත වීම හේතුවෙන් මාර්ගයෙන් ඉවතට පැන ප්‍රපාතය ආසන්නයේ ගසක රැඳී ඇති බව වාර්තා වෙයි. මෙහිදී වහාම ක්‍රියාත්මක වු බදුල්ල පොලීසිය සහ ප්‍රදේශවාසීන් පැය 07කට ආසන්න කාලයක් සිදුකළ මෙහෙයුමකදි බස් රථයේ සිටි මගීන් ඉතා අසීරුවෙන් බේරාගෙන ඇති අතර බස් රථය ද බැකෝ යන්ත්‍ර යොදාගනිමින් යළි මාර්ගයට ගෙන තිබේ.", "URL": "https://sinhala.adaderana.lk/news.php?nid=59702", "Category": null, "Parent URL": null}