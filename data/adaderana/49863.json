{"Source": "Adaderana", "Timestamp": "March 10, 2015 03:39 pm", "Headline": "බැඳුම්කර අවුල ගැන සොයන තිදෙනා මෙන්න", "News Content": "භාණ්ඩාගාර බැඳුම්කර නිකුතුවේදී සිදුව ඇතැයි කියන අක්‍රමිකතාවය ගැන සෙවීමට ජනපති නියමයෙන් පත් කිරීමට යෝජනා කළ ත්‍රිපුද්ගල කමිටුව සඳහා ගාමිණි පිටිපන (සභාපති) මහේෂ් කළුගම්පිටිය සහ චන්දිමාල් මෙන්ඩිස් යන තිදෙනා අග්‍රාමාත්‍යවරයා විසින් පත් කර තිබේ.මෙම සිද්ධිය ගැන අග්‍රාමාත්‍යවරයා හා ජනාධිපතිවරයා අතර ඇති වූ දුරකථන සංවාදයකට අනූව පත් කිරීම් සිදුකර ඇත.එකී බැඳුම්කර නිකුතුව පිළිබඳව විමර්ශනය කර කඩිනම් වාර්තාවක් ඉදිරිපත් කිරීමට ඔවුන්ට පවරා තිබේ.මෙම කමිටුවෙන් සොයාගන්නා කරුණු පදනම් කරගනිමින් ඉදිරි ක්‍රියාමාර්ග සැලසුම් කිරීමට නියමිත බව අග්‍රාමාත්‍ය මාධ්‍ය ඒකකය නිවේදනය කරයි.", "URL": "https://sinhala.adaderana.lk/news.php?nid=49863", "Category": null, "Parent URL": null}