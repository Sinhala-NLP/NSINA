{"Source": "Adaderana", "Timestamp": "May 24, 2019 12:59 pm", "Headline": "රටක ආයුධ තියන්න ඉන්නේ එක හමුදාවයි-ඇමෙරිකන් සොල්දාදුවා එන එකයි නිල ඇඳුමින් ලංකාවේ ඉන්න එකයි දෙකක්", "News Content": "ශ්‍රී ලංකාව හා අමෙරිකා එක්සත් ජනපදය අතර අත්සන් කිරීමට යෝජිත නව ආරක්ෂක ගිවිසුම පිළිබඳව මෙතෙක් එකඟතාවකට පැමිණ නොමැති බව සභානායක අමාත්‍ය ලක්ෂ්මන් කිරිඇල්ල මහතා පවසයි. ඊයේ(23) පැවති පාර්ලිමේන්තු සැසි වාරයේදී බිමල් රත්නායක මන්ත්‍රීවරයා නැඟූ ප්‍රශ්නයකට පිළිතුරු ලබා දෙමින් සභානායකවරයා මේ බව සඳහන් කළේය. ගෝඨාභය රාජපක්ෂ මහතා විසින් මෙම ගිවිසුම 2007 අත්සන් කර ඇතැයි ද පැවසු බව ද බිමල් රත්නායක මහතා මෙහිදී ලක්ෂන් කිරිඇල්ල මහතාගෙන් ප්‍රශ්න කර සිිටියේ, මෙම ගිවිසුම අද වන විට වත්මන් ආණ්ඩුව විසින් දීර්ඝ කර ඇද්ද යන්නයි. අමාත්‍ය කිරිඇල්ල මහතා කියා සිටියේ, කාලීන අවශ්‍යතා අනුව එය යාවත්කාලීන කල බව තමා පිළිගන්නා බවයි. 2007 මොවුන් අත්සන් කර ඇති මෙම “සෝෆා ගිවිසුම“ දරා ගන්න බැරුව කෑ ගහනවා යනුවෙන් ද අමාත්‍යවරයා සභාගර්භයේ දී කියා සිටියේය. 1994 දී කුමාරතුංග මැතිනිය සෝෆා ගිවිසුම අත්සන් කර ඇති බව ද අමාත්‍යරවයා මෙහිදී වැඩිදුරටත් කියා සිටියේය. කෙසේ වෙතත් දීර්ඝ වශයෙන් මෙම ගිවිසුම සම්බන්ධයෙන් ප්‍රශ්න කරමින් ජනතා විමුක්ති පෙරමුණේ බිමල් රත්නායක මහතා සභානායකවරයාගෙන් ප්‍රශ්න කර සිටියේ, ලංකාවේ රජය විසින් ගිවිසුමේ සඳහන් වන කරුණු 15 ක් අතරින් 2කට එකඟ නොවීම තුළින් අනෙක් කරුණු 13ට එකඟතාවය පළ කර ඇත් ද යනුවෙනි. රටක් තුළ ආයුධ තබා ගෙන සිටිය හැක්කේ එක් හමුදාවකට පමණක් බව ද පැවසු මන්ත්‍රීවරයා, ඇමෙරිකානු යුද සෙබළුන්ට ලංකාව තුළ ආයුධ ගෙන යා හැකි බවත්, ඔවුන්ගේ හමුදා නිල ඇඳුමින් ලංකාව තුළ ඇවිදින්න පුළුවන්, ටෙලිකොමිනියුකේෂන් හා තවත් පහසුකම් රැසක් මෙම ගිවිසුම තුළ සඳහන්ව ඇති බවත් එවැනි හැකියාවක් සඳහා රජය එකඟ වුයේ ද යනුවෙන් ප්‍රශ්න කර සිටියේය. එහිදී සභානායකවරයා කියා සිටියේ, ඒවා සිවිල් සේවාවන් වන බවයි. චන්ද්‍රිකා කුමාරතුංග මහත්මිය අත්සන් කල ගිවිසුම අනුව නම් ඇමෙරිකානු සෙබළෙක් යම් වැරැද්දක් කර විට ලංකාවේ නීතියට යටත් නොවුනත් මෙම ගිවිසුම තුළින් එවැනි වැරදිකරුවන් ලංකාවේ නීතියට යටත් වන බව ද කිරිඇල්ල මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=110583", "Category": null, "Parent URL": null}