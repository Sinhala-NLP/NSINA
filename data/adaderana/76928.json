{"Source": "Adaderana", "Timestamp": "August 31, 2017 11:14 am", "Headline": " පාර්ලිමේන්තු වටරවුම වැසෙයි", "News Content": "උද්ඝෝෂණයක් හේතුවෙන් පාර්ලිමේන්තකු වටරවුම සහ පාර්ලිමේන්තු පිවිසුම් මාර්ගය අවහිර වී තිබේ. සමෘද්ධි නියාමකවරුන්ගේ උද්ඝෝෂණයක් හේතුවෙන් මෙම අවහිර වීම සිදුව ඇති බව වාර්තා වෙයි. අද(31) පෙරවරු 11.00ට පමණ උද්ඝෝෂණය ආරම්භ වී තිබේ. මේ හේතුවෙන් පාර්ලිමේන්තු පිවිසුම් මාර්ගය වසා දැමීමට ද මේ වන විට පොලීසිය පියවර ගෙන ඇති බව අද දෙරණ වාර්තාකරු පවසයි. සමෘද්ධි කප්පාදුව අහෝසි කිරීම ඇතුළු ඉල්ලීම් කිහිපයක් මුල් කරගනිමින් ඔවුන් උද්ඝෝෂණයේ නිරත වෙයි. අද දෙරණ වාර්තාකරු පවසන්නේ උද්ඝෝෂකයින් මේ වන විට පාර්ලිමේන්තු වටරවුමේ සිට බත්තරමුල්ල සෙත්සිරිපාය පරිශ්‍රයේ පිහිටි සමාජ සවිබලගැන්වීම් හා සුබසාධන අමාත්‍යාංශය වෙත ගමන් කරමින් සිටින බවයි.", "URL": "https://sinhala.adaderana.lk/news.php?nid=76928", "Category": null, "Parent URL": null}