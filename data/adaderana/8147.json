{"Source": "Adaderana", "Timestamp": "May 3, 2010 07:52 am", "Headline": "තවත් සිසු ගැටුමක්", "News Content": "දෙහිවල පිහිටි උසස් තාක්ෂණ ආයතනයේ සිසුන් දෙදෙනෙකුට එම ආයතනයේම සිසුන් පිරිසක් විසින් පහරදී තිබේ. ඊයේ පස්වරුවේ සිදුවු මෙම පහරදීමෙන් තුවාල ලැබු සිසුන් දෙදෙනා කළුබෝවිල රෝහලට ඇතුළත් කර ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. සිසුන් 40 දෙනෙකු පමණ පොලු සහ මුගුරු වලින් අදාළ සිසුන් දෙදෙනාට පහරදී ඇති අතර සැකපිට සැකකරුවන් 8 දෙනෙකු අත්අඩංගුවට ගෙන ඇත. ඔවුන් අද ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=8147", "Category": null, "Parent URL": null}