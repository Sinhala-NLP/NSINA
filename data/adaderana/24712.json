{"Source": "Adaderana", "Timestamp": "June 2, 2012 03:39 pm", "Headline": "හෙරොයින් ජාවාරම්කරුවෙකු බොරැල්ලේ දී කොටුවෙයි", "News Content": "හෙරොයින් ජාවාරමේ නිරතව සිටි පුද්ගලයෙකු බොරැල්ල බේස්ලයින් පාර ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකායේ නිලධාරීන් කණ්ඩායමකට ලද තොරතුරකට අනුව සිදුකළ වැටලීමක දී මෙම සැකකරු අත්අඩංගුවට ගත් බව සඳහන්ය. සැකකරු ළඟ තිබී හෙරොයින් ග්‍රෑම් 4 ට අධික ප්‍රමාණයක් පොලිස් විශේෂ කාර්ය බලකාය භාරයට ගෙන ඇත. අත්අඩංගුවට ගත් සැකකරු වැඩිදුර විමර්ශන සඳහා මත්ද්‍රව්‍ය නාශක කාර්යාංශය වෙත භාරදීමට පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=24712", "Category": null, "Parent URL": null}