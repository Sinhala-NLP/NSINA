{"Source": "Adaderana", "Timestamp": "November 26, 2016 10:40 am", "Headline": "බසය ත්‍රීවිලරයේ ගැටී කතක් මරුට - තවත් 4ට තුවාලයි", "News Content": "අහුංගල්ල, වැල්ලබඩ ප්‍රදේශයේදී ත්‍රීරෝද රථයක් හා පෞද්ගලික බස් රථයක් එකිනෙක ගැටීමෙන් සිදුවූ අනතුරකින් කාන්තාවක මියගොස් තිබේ.පොලීසිය පැවසුවේ ත්‍රිරෝද රථයේ ගමන් ගත් 58 හැවිරිදි බණ්ඩාරගම ප්‍රදේශයේ පදිංචි කාන්තාවක් මෙලෙස මියගොස් ඇති බවයි. ගාල්ල සිට කොළඹ දෙසට ධාවනය වූ ත්‍රී රෝද රථයක් ඊට ප්‍රතිවිරුද්ධ දිශාවෙන් පැමිණි පෞද්ගලික බස් රථයේ ගැටීමෙන් අනතුරුව ත්‍රී රෝද රථය තවත් යතුරුපැදියක ගැටීමෙන් මෙම අනතුර සිදුව ඇත.අනතුරෙන් තුවාල ලැබූ ත්‍රිරෝද රථයේ රියදුරු හා තවත් තිදෙනෙකු මෙන්ම යතුරුපැදිකරුද ප්‍රතිකාර සහා බලපිටිය රෝහලට ඇතුළත් කර ඇති බව පොලීසිය සඳහන් කළේය.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර අහුංගල්ල පොලීසිය වැඩිදුර විමර්ශන ආරම්භ කර ඇත.", "URL": "https://sinhala.adaderana.lk/news.php?nid=66432", "Category": null, "Parent URL": null}