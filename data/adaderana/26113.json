{"Source": "Adaderana", "Timestamp": "July 27, 2012 03:09 pm", "Headline": "ගණිකා නිවාසයක් පවත්වාගෙන ගිය සැකකරුවන් රිමාන්ඩ් කරයි", "News Content": "නාරාහෙන්පිට ටයිටස් මාවතේ දෙමහල් ‍ගොඩනැගිල්ලක සම්බාහන මධ්‍යස්ථානයක් පවත්වාගෙන යන මුවාවෙන් තායිලන්ත කාන්තාවන් දෙදෙනෙකු යො‍දාගෙන ගණිකා ව්‍යාපාරයක් පවත්වාගෙන යාම සම්බනධයෙන් අත්අඩංගුවට ගත් සැකකරුවන් දෙදෙනා සහ අදාළ තරුණියන් දෙදෙනා කොළඹ ප්‍රධාන මහේස්ත්‍රාත් අධිකරණයට ඉදිරිපත් කිරීමෙන් පසු ඔවුන් අගෝස්තු 3 දක්වා රිමාන්ඩ් භාරයේ තබන ලෙස කොළඹ අතිරේක මහේස්ත්‍රාත් නිශාන්ත පිරීස් මහතා නියෝග කරනු ලැබුවේය. පොලිස් සංවිධානත්මක අපරාද හා දූෂණ මර්දන කොට්ඨාශය විසින් සෝදිසි වරෙන්තුවක් මත අදාල ගණිකා නිවාසය ඊයේ වටලා තිබුණි. අත්අඩංගුවට ගන්නා අවස්ථාවේදි පොලිසිය මග හැර පලාගිය ප්‍රියන්ත ගුණතිලක නැමැති පුද්ගලයා අත්අඩංගුවට ගැනීමට පරීක්ෂණ කරන බවද පොලිසිය එහිදි අධිකරණය හමුවේ පැවසුවේය. තායිලන්ත තරුණියන් දෙදෙනාගේ සමාජ ‍රෝග වෛද්‍ය වාර්තාවක් කැඳවන ලෙස අතිරේක මහේස්ත්‍රාත්වරයා නරාහෙන්පිට පොලිසියට නියෝග කරන ලදි.", "URL": "https://sinhala.adaderana.lk/news.php?nid=26113", "Category": null, "Parent URL": null}