{"Source": "Adaderana", "Timestamp": "May 30, 2013 01:15 pm", "Headline": "  අධිවේගයෙන් යන්න හොර නෝට්ටුවක් දික්කරලා", "News Content": "දක්ෂිණ අධිවේගී මාර්ගයේ වැලිපැන්න , පිවිසුම් දොරටුවට රුපියල් දහසේ ව්‍යාජ මුදල් නෝට්ටුවක් ලබා දුන් පුද්ගලයෙකු අත්අඩංගුවට ගෙන තිබේ. අද (30) උදෑසන ගාල්ල , පින්නදූව පිවිසුම් දොරටුවෙන් ඇතුළු වූ වෑන් රථයක් වැලිපැන්න පිවිසුම් දොරටුවෙන් පිටවීමේදී එහි රියදුරු විසින් ‍මෙම ව්‍යාජ නෝට්ටුව ලබා දී ඇති බව පොලිසිය පවසයි. අත්අඩංගුවට ගත් සැකකරු අම්බලන්තොට ප්‍රදේශයේ පදිංචි 41 හැවිරිදි පුද්ගලයෙකු බව පොලිසිය කියා සිටියි. සිද්ධිය සම්බන්ධයෙන් වැලිපැන්න පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34491", "Category": null, "Parent URL": null}