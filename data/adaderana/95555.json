{"Source": "Adaderana", "Timestamp": "September 5, 2018 09:01 am", "Headline": "යතුරුපැදි දෙකක් ගැටී දෙදෙනෙකුට තුවාලයි", "News Content": "කිලි‍නොච්චිය පරන්තන් සිට මුලතිව් දක්වා දිවෙන මාර්ගයේ කිලිනොච්චිය මුරුසමොටෙයි ප්‍රදේශයේදී ඊයේ (04) සවස සිදුවු රිය අනතුරකින් පුද්ගලයින් තිදෙනෙකු තුවාල ලබා ඇති බව කිලිනොචිචිය පොලිසිය පවසයි. කිලිනොච්චිය පොලිසිය පැවසූවේ පරන්තන් ප්‍රදේශයේ සිට පුදුකුඩිඉරිප්පු දක්වා ධාවනය වු යතුරුපැදියක් කිලිනොච්චිය විශ්වමඩු ප්‍රදේශයේ සිට පරන්තන් දක්වා ගමන් කළ යතුරුපැදියක් එකිනෙක ගැටීමෙන් අනතුර සිදුව ඇති බවයි. අනතුරින් යතුරුපැදිවල ගමන්ගත් පුද්ගලයින් තිදෙනෙකු තුවාල ලබා කිලිනොච්චිය රොහල වෙත ඇතුළත් කොට ඇති බවද පොලිසිය පැවසීය. පොලිසිය පැවසූවේ යතුරපැදිවල වේගය පාලනය කර ගැනීමට නොහැකිවීමෙන් අනතුර සිදුව ඇති අතර,තුවාලකරුවන්ගේ තත්වය තරමක් බරපතළ වන බවයි. සිද්ධිය සම්බන්ධයෙන් කිලිනොචිචය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=95555", "Category": null, "Parent URL": null}