{"Source": "Adaderana", "Timestamp": "July 24, 2015 11:00 am", "Headline": "චන්දිමාල් - තිරිමාන්න කැපේ", "News Content": "පකිස්ථානය සමග පැවැත්වෙන තරඟ දෙකකින් සමන්විත 20 යි 20 ක්‍රිකට් තරඟාවලිය සඳහා නවක ක්‍රීඩනයින් 05 දෙනෙකු ඇතුළත් කිරීමට ශ්‍රී ලංකා ක්‍රිකට් ආයතනය තීරණය කර තිබේ.බිනුර ප්‍රනාන්දු, ජෙෆ්රි වැන්ඩසෙයි, ෂෙහාන් ජයසූරිය, දසුන් ශානක සහ ධනංජය ද සිල්වා යන ක්‍රීඩකයින් ඒ අතර වේ.චාමර කපුගෙදර සහ නුවන් කුලසේකර ද 15 දෙනෙකුගෙන් සමන්විත කණ්ඩායමට කැඳවා ඇති අතර දිනේෂ් චන්දිමාල් සහ ලහිරු තිරිමාන්න මෙම සංචිතයට ඇතුළත් කර නැත.ලසිත් මාලිංග, ටී.එම් ඩිල්ෂාන්, කුසල් පෙරේරා, කිත්රුවන් විතානගේ, ඇන්ජලෝ මැතිව්ස්, තිසර පෙරේරා, චතුරංග ද සිල්වා සහ මිලින්ද සිරිවර්ධන යන ක්‍රීඩකයින් සංචිතයේ සෙසු සාමාජිකයින්ය.දෙරට අතර පළමු 20 යි 20 තරඟ ලබන 30 වනදා කොළඹ ආර් ප්‍රේමදාස ක්‍රීඩාංගණයේදී පැවැත්විමට නියමිතය.", "URL": "https://sinhala.adaderana.lk/news.php?nid=52819", "Category": null, "Parent URL": null}