{"Source": "Adaderana", "Timestamp": "July 28, 2015 07:03 pm", "Headline": "අනතුරින් කාන්තාවක් මරුට", "News Content": "දඹුල්ල - හබරණ මාර්ගයේ සිදුවු රිය අනතුරකින් කාන්තාවක් මියගොස් තවත් කාන්තාවක් බරපතළ තුවාල ලබා තිබේ.එම කාන්තාවන් දෙදෙනා දඹුල්ල දෙස සිට හබරණ දෙසට ගමන් කරමින් සිටිය දී ලොරි රථයක ගැටීමෙන් අද පෙරවරුවේ අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු කාන්තාවන් දෙදෙනා හබරණ රෝහලට ඇතුළත් කිරීමෙන් අනතුරුව දඹුල්ල රෝහලට මාරු කිරීමේ දී එක් කාන්තාවක් මියගොස් ඇත. මියගොස් ඇත්තේ හබරන ප්‍රදේශයේ පදිංචිව සිටි 49 හැවිරිදි කාන්තාවකි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු කැකිරාව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=52910", "Category": null, "Parent URL": null}