{"Source": "Adaderana", "Timestamp": "April 16, 2013 01:21 pm", "Headline": "දුම්රිය ප්‍රමාද වෙලා!", "News Content": "අද (16) පෙරවරුව වන විට දුම්රිය කිහිපයක් ප්‍රමාද වී ධාවනය කර තිබේ. අද පස්වරුව වන විට සේවකයින් රාජකාරී සඳහා වාර්තා කිරීම සම්පූර්ණ වීමෙන් පසු ප්‍රමාදයකින් තොරව දුම්රිය ධාවනය සිදුකළ හැකි වනු ඇති බව දුම්රිය සාමාන්‍යාධිකාරී බී.ඒ.පී. ආරියරත්න මහතා සඳහන් කළේය. මේ වනතෙක් සැලකිය යුතු තරම් මගීන් පිරිසක් දුම්රියෙන් ගමන් කිරීම සඳහා නොපැමිණීම හේතුවෙන් ගැටලුකාරී තත්ත්වයක් මතු නොවු බව ද ඔහු පැවසුවේය. මේ අතර උත්සව සමයේ ගම්බිම් බලා ගිය ජනතාවට නැවත කොළඹ ඇතුළු ප්‍රධාන නගර වෙත පිවිසීම සඳහා විශේෂ බස් රථ සේවාවක් ක්‍රියාත්මක කර ඇති බව ජාතික ගමනාගමන කොමිෂන් සභාව පවසයි. ඊයේ සිට එම සේවාව ක්‍රියාත්මක බව එහි සභාපති රොෂාන් ගුණවර්ධන මහතා සඳහන් කළේය.", "URL": "https://sinhala.adaderana.lk/news.php?nid=33304", "Category": null, "Parent URL": null}