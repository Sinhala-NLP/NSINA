{"Source": "Adaderana", "Timestamp": "August 5, 2012 03:27 pm", "Headline": "දැව කැපු හිමිනමක් ඇතුලු 4ක් අත්අඩංගුවට", "News Content": "නීති විරෝධි ලෙස දැව කපමින් සිටි චීවරධාරි‍යෙකු ඇතුළු පුද්ගලයින් සිව්දෙනෙකු ඇඹිලිපිටිය, ගල්අමුණදොල රක්ෂිත ප්‍රදේශයේදී අත්අඩංගුවට ගෙන තිබේ. පොලිස් වි‍ශේෂ කාර්යය බලකායේ උඩවලව කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුව‍ට ගෙන ඇති බව සඳහන්ය. අත්අඩංගුවටගත් මෙම හිමිනම ඇඹිලිපිටිය මෝදරවාන ප්‍රදේශයේ විහාරස්ථානයක වැඩවාසය කර ඇති අතර අත්අඩංගුවට ගත් අනෙක් සැකකරුවන් ද එම ප්‍රදේශයේම පදිංචිකරුවන් බව විශේෂ කාර්යය බලකාය සඳහන් කළේය. සැකකරුවන් අත්අඩංගුවට ගත් අවස්ථාවේ එම ස්ථානයේ තිබී රුපියල් තුන් ලක්ෂ 12,000 ක වටිනාකමකින් යුතු මී දැව කඳන් තොගයක් වි‍ශේෂ කාර්ය බලකාය භාරයට ‍ගෙන ඇත. අත්අඩංගුවට ගත් සැකකරුවන් සහ දැව ‍තොගය තිබොල්කැටිය අඩවි වන කාර්යාලයට‍ භාරදුන් බව වි‍ශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=26341", "Category": null, "Parent URL": null}