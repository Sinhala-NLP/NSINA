{"Source": "Adaderana", "Timestamp": "May 5, 2018 07:21 pm", "Headline": "පැහැරගත් තරුණිය මරු තුරුලට ගිය හැටි", "News Content": "පසුගිය 29 වැනිදා මතුගම ඕගන්වත්ත ප්‍රදේශයේ කාන්තාවක් ත්‍රිරෝද රථ රියදුරෙකු විසින් පැහැරගෙන යන ආකාරය ආරක්ෂිත කැමරාවල සටහන්ව තිබුණු අතර පසුව ඇය දෙහිගස්මුල්ල ප්‍රදේශයේදි ත්‍රිරෝද රථයෙන් පිටතට පැන තිබිණි. තුවාල ලැබූ එම කාන්තාව ජිවිතක්ෂයට පත් වු අතර සැකකාර ත්‍රිරෝද රථ රියදුරු මතුගම පොලිසිය විසින් අත්අඩංගුවට ගෙන අධිකරණයට ඉදිරිපත් කිරිමෙන් පසු ලබන 19 වැනිදා දක්වා රක්ෂිත බන්ධනාගාර ගත කෙරිණි.", "URL": "https://sinhala.adaderana.lk/news.php?nid=88582", "Category": null, "Parent URL": null}