{"Source": "Adaderana", "Timestamp": "June 4, 2016 10:23 am", "Headline": " බොක්සිං වළල්ලේ රජු දිවි ගමනෙන් සමුගනියි", "News Content": "පාකින්සන් රෝගය හේතුවෙන් වසර 32ක් තිස්සේ පීඩා විඳි ලෝක හෙවිවේට් ශූරතාවය තෙවරක් දිනූ ලෝකප්‍රසිද්ධ බොක්සිං ක්‍රීඩක මොහොමඩ් අලී (74) පසු අභාවප්‍රාප්ත වී තිබේ.මොහොමඩ් අලී ශ්වසන ගැටළුවක් හේතුවෙන් පසුගියදා රෝහල්ගත කෙරුණු බව විදෙස් මාධ්‍ය වාර්තා කරන ලදී.කෙසේ වුවද ඔහු දිගුකලක සිට පාකින්සන් නැමැති මොළයේ රෝගයකට ගොදුරු වී සිටියේය.මේ නිසා ඔහු එම රෝගයෙන් දීර්ඝ කාලීනව පීඩා විඳි අතර විදෙස් මාධ්‍ය වාර්තාවලට අනූව ඔහු එම රෝගයට ගොදුරු වී ඇත්තේ 1984දීය.වර්ෂ 1978 දී අලී බොක්සිං ක්‍රීඩාවෙන් විශ්‍රාම ගත්තේය.වර්ෂ 1942 දී ඇමෙරිකාවේ කෙන්ටුකී ප්‍රාන්තයේදී මෙතොදිස්ත කතෝලික නිකායට අයත් පවුලක උපත ලද මොහොමඩ් අලීගේ මුල් නම වූයේ කැසියස් ක්ලේ වන නමුත් පසු කලෙක ඔහු ඉස්ලාම් දහම වැළඳ ගෙන තිබිණ.ඒ අනූව ඔහු මොහොමඩ් අලී ලෙස සිය නම වෙනස් කරගන්නා ලදී.වසර 27ක් ම බොක්සිං වළල්ලේ රජු ලෙස කිරුළ පැළදීමට මෙම අනභිභවනීය ක්‍රීඩකයා 1960 දී සැහැල්ලු බර පංති ඔලිම්පික් රන් පදක්කමද පසු කලෙක ලෝක හෙවිවේට් ශූරතාව (ලෝහ අධිබර කුසලාන ජයග්‍රහණය) තෙවරක්ද යනාදී වශයෙන් ඔහු ජය වාර්තා කර තිබිණ.අලී බොක්සිං තරඟ 61දී ජයග්‍රහණ 56ක් වාර්තා කර තිබීමෙන් ඔහුගේ දක්ෂතාවය කෙබඳුදැයි අවබෝධ කර ගත හැකිය.වර්ෂ 2005 දී ඔහු ඇමෙරිකාවේ ධවල මන්දිරයේදී එවකට ජනාධිපති ජෝර්ජ් බුෂ් අතින් නිදහස සඳහා වන ජනාධිපති පදක්කමෙන් ද පිදුම් ලැබීය. බොක්සිං වළල්ලේදී මෙන්ම ඉන් පිටතදීද සුවහසක් ලෝක ජනතාවගේ ගෞරවාදරයට පත් මෙම අසහාය ක්‍රීඩකයා මිය යනතුරු දුගී දුප්පත් ජනතාව වෙනුවෙන් පිහිටවීය.", "URL": "https://sinhala.adaderana.lk/news.php?nid=60761", "Category": null, "Parent URL": null}