{"Source": "Adaderana", "Timestamp": "August 4, 2019 03:21 pm", "Headline": "රනිල්-සජිත් එකමුතුවෙන් ජයග්‍රාහී වැඩපිළිවෙලක් ආරම්භ කරනවා", "News Content": "රනිල් සජිත් එකමුතුවෙන් ඉදිරියේදී නව ජයග්‍රාහී වැඩපිළිවෙලක් එක්සත් ජාතික පක්ෂය ආරම්භ කරන බව පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසයි. මන්ත්‍රීවරයා පෙන්වාදෙන්නේ පක්ෂය තුළ පවතින අර්බුද සියල්ල කඩිනමින් විසදා ගැනීමට කටයුතු කරන බවයි. ඇල්පිටිය ප්‍රදේශයේ පැවති උත්සවයකට එක්වෙමින් විජේපාල හෙට්ටිආරච්චි මන්ත්‍රීවරයා මෙම අදහස් පල කළේය. මේ අතර ,ජනතා විමුක්ති පෙරමුණේ ඌව පළාත් සභා මන්ත්‍රී සමන්ත විද්‍යාරත්න මහතා සදහන් කළේ ප්‍රධාන දේශපාලන පක්ෂවලට ජනපතිවරණයට අපේක්ෂකයෙකු තෝරාගැනීම මේ වන විට බරපතල අර්බුදයක් වී ඇති බවයි.", "URL": "https://sinhala.adaderana.lk/news.php?nid=115710", "Category": null, "Parent URL": null}