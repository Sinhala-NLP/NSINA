{"Source": "Adaderana", "Timestamp": "June 13, 2012 09:10 am", "Headline": "කූඩ නීතිය කැඩූ ලොරි රථ 09 ක් පාරිභෝගික අධිකාරියෙන් අල්ලයි   ", "News Content": "ප්ලාස්ටික් කූඩවල ඇසිරීමකින් තොරව එළවළු තොග කොළඹට රැගෙන එමින් තිබූ ලොරි රථ පාරිභෝගික අධිකාරිය විසින් සිය භාරයට ගෙන තිබේ. පෑලියගොඩ ප්‍රදේශයේ දී සිදුකළ වැටලීමක දී අදාළ ලොරි රථ පාරිභෝගික ‍අධිකාරිය භාරයට ගෙන ඇති බව සඳහන්ය. මේ වනවිටත් ලොරි රථ 09 ක් පමණ පෑලියගොඩ නවලෝක ක්‍රීඩාංගණයේ ගාල්කර ඇති බව වාර්තා වේ. එම ලොරි රථවල රියදුරන් අධිකරණයට ඉදිරිපත් කිරීමට නියමිත බව ද සඳහන්ය. ප්ලාස්ටික් කූඩ වල අසුරා එළවළු සහ පළතුරු ප්‍රවාහනය අනිවාර්ය කිරීමේ නීතීය පසුගිය සඳුදා සිට යළි ක්‍රියාත්මක කිරීමට සමූපකාර හා අභ්‍යන්තර වෙළද කටයුතු අමාත්‍යාංශය තීරණය කර තිබිණි.", "URL": "https://sinhala.adaderana.lk/news.php?nid=24986", "Category": null, "Parent URL": null}