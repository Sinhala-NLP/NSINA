{"Source": "Adaderana", "Timestamp": "July 21, 2015 01:27 pm", "Headline": "තවත් රිය අනතුරකින් 3ක් මරුට - 10ක් රෝහලේ ", "News Content": "මන්නාරම - සිලාවතුර, කල්ආරු පාලම අසළදී කුඩා ලොරි රථයක් අනතුරට ලක්වීමෙන් පුද්ගලයින් තිදෙනෙකු මියගොස් තවත් 10 දෙනෙකු තුවාල ලබා තිබේ.අද උදෑසන පුත්තලම සිට මන්නාරම බලා ධාවනය වූ එම ලොරි රථය මාර්ගයෙන් ඉවතට පැන පෙරළීමෙන් අනතුරට ලක්ව ඇති බව පොලිසිය සඳහන් කළේය.අනතුරෙන් ලොරි රථයේ රියදුරු ඇතුළු එහි ගමන් කළ පුද්ගලයින් 13 දෙනෙකු තුවාල ලබා තිබේ.මන්නාරම රෝහලට ඇතුළත් කිරිමෙන් අනතුරුව ඉන් තිදෙනෙකු මියගොස් ඇති බව පොලිසිය පැවසුවේය.ලොරි රථයේ අධික වේගය අනතුරට හේතුවී ඇති බවට සැකපළ කෙරෙන අතර සීලාවතුර පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=52758", "Category": null, "Parent URL": null}