{"Source": "Adaderana", "Timestamp": "September 7, 2019 10:53 pm", "Headline": "සජිත් ජනපති වීම සක්කරයටවත් නවත්වන්න බෑ-සුජීව", "News Content": "අමාත්‍ය සජිත් ප්‍රේමදාස මහතා ජනාධිපතිවරයා වීම සක්කරයටවත් නවත්වන්නට බැරි බව කැබිනට් නොවන අමාත්‍ය සුජීව සේනසිංහ මහතා පවසයි. අමාත්‍යවරයා මේ බව ප්‍රකාශ කළේ, අද(07) පස්වරුවේ කොළඹ, සුගතදාස ගෘහස්ථ ක්‍රීඩාංගණයේදී පැවැති උත්සවයකදීයි. එහිදී වැඩිදුරටත් අදස් දක්වමින් කැබිනට් නොවන අමාත්‍ය සුජීව සේනසිංහ මහතා මේ බව පැවසීය. “මෙවර ජනාධිපති සජිත් ප්‍රේමදාස මහතා වීම සක්කරයටවත් නවත්වන්නට බෑ. මම දැක්කා ඊයේ ප්‍රවෘත්තියක් විකාශය වුණා. ජනපති අපේක්ෂකයා අග්‍රාමාත්‍ය රනිල් වික්‍රමසිංහ මහතා කියලා. රනිල් වික්‍රමසිංහ මහතාටත් පුළුවන්. එතුමාට හෝ නායකයින්ට අවශ්‍ය නම්. ප්‍රජාතන්ත්‍රවාදී ලෙස මම ඉදිරිපත් වෙනවා කියන ප්‍රකාශය කරලා. කෘත්‍යාධීකාරි මණ්ඩලයේ සහ මන්ත්‍රි කණ්ඩායම කැඳවලා ඒ සම්බන්ධයෙන් ජන්දයක් විමසලා අපේක්ෂකයා තෝරන්න අපි විරුද්ධ නැහැ“", "URL": "https://sinhala.adaderana.lk/news.php?nid=118546", "Category": null, "Parent URL": null}