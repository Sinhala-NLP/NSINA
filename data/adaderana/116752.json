{"Source": "Adaderana", "Timestamp": "August 17, 2019 10:44 am", "Headline": "සිම්බාබ්වේ රජයට එරෙහිව විපක්ෂ ආධාරකරුවන් පාරට", "News Content": "සිම්බාබ්වේ රජයට එරෙහිව එරට විපක්ෂ ආධාරකරුවන් වීථි බැස ඇත. එරට වත්මන් රජයේ ක්‍රියාකලාපය ඔවුන්ගේ දැඩි දෝෂ දර්ශනයට ලක්ව ඇති බව සඳහන්. සිම්බාබ්වේ විපක්ෂය සංවිධානය කළ වීදි විරෝධතාවක් තහනම් කිරීමට එරට රජය පියවර ගෙන ඇත. කෙසේ වෙතත් එම තහනම් නියෝගය නොතකා විපක්ෂ ආධාරකරුවන් රැසක් හරාරේ අගනුවර මාධ්‍යයට ඒකරාශී වී තිබුණි. එහිදී පිරිස විසුරුවා හැරීමට පොලීසිය යොදවා තිබූ අතර ඒ හේතුවෙන් එහි කලබලකාරී තත්ත්වයක් ද උද්ගත වී ඇත. රජයේ මර්දනකාරී ක්‍රියා හේතුවෙන් සිම්බාබ්වේ ප්‍රධාන විපක්ෂය ලෙස සැළකෙන MDC පක්ෂය දැඩි පීඩනයකට ලක්ව සිටින බවයි වාර්තා වෙයි. එමෙන්ම රජයේ ක්‍රියාකලාපය විපක්ෂයේ දැඩි දෝෂ දර්ශනයට ලක්ව ඇති බව සඳහන්. පසුගියදා පැවැත්වීමට නියමිතව තිබුණේ විපක්ෂය පැවැත්වීමට සැළසුම් කර තිබූ විරෝධතා මාලාවක පළමු වැන්න බව විදෙස් වාර්තා සඳහන් කරයි. දුෂණ වංචා සහ ආර්ථික නිසි ලෙස කළමනාකරණය කිරීමට නොහැකි වීම සම්බන්ධයෙන් රජයට චෝදනා කරමින් එම විරෝධතා සංවිධානය කර තිබුණි. කෙසේ වෙතත් විරෝධතා පැවැත්වීම වළක්වමින් තහනම් නියෝගයක් නිකුත් කිරීමට පොලීසිය පියවර ගත් අතර ඊට සහභාගී වීම අපරාධ වරදක් බව ඔවුන් අවධාරණය කළේය. කෙසේ වෙතත් ඊට අවනත නොවී හරාරේ අගනුවර මධ්‍යයට ඒකරාශී වූ පිරිස විසුරුවා හැරීම සඳහා ප්‍රහාර එල්ල කිරීමටත් පොලිසියට සිදුවුණි. මේ අතර කැරලි මර්දන පොලිස් නිලධාරීන් ඉදිරිපිට දී සාමකාමී ලෙස විරෝධතා පාගමනකට එක් වූ විරෝධතාකරුවන් පිරිසක් ඉටු නොවූ බලාපොරොත්තුවලින් තමන් වෙහෙසට පත්ව සිටින බවත් වෙනසක් අවැසි බවත් දැඩිව අවධාරණය කළේය.", "URL": "https://sinhala.adaderana.lk/news.php?nid=116752", "Category": null, "Parent URL": null}