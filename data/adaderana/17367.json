{"Source": "Adaderana", "Timestamp": "July 13, 2011 07:06 am", "Headline": " කොළඹ සහ අවට සුපිරි බස් සේවයක් ඇරඹෙයි", "News Content": "කොළඹ නගරය ආශ්‍රිත සුඛෝපභෝගී බස් රථ සේවයක් අද සිට ආරම්භ කෙරෙන බව ප්‍රවාහන අමාත්‍යංශය පවසයි. එහි ආරම්භක පියවර වශයෙන් අද කොළඹ සිට මොරටුව දක්වා මෙම සුඛෝපභෝගී බස් රථ සේවය ආරම්භ කෙරෙන බවත්,එහි ප්‍රගතිය සලකා බලා ඉදිරියේදී තවත් මාර්ග 6 ක මෙම බස්රථ සේවය ක්‍රියාත්මක කිරීමට අපේක්ෂා කරන බවත් ප්‍රවාහන අමාත්‍යංශය සඳහන් කරයි. අධික මාර්ග තදබදය අවම කිරීමත්,ජනතාවට යහපත් ප්‍රවාහන‍ සේවයක් ලබාදීමත් මෙහි අරමුණ බව ප්‍රවාහන අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=17367", "Category": null, "Parent URL": null}