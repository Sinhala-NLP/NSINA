{"Source": "Adaderana", "Timestamp": "April 5, 2018 11:55 am", "Headline": "දිනූෂා ගෝමස්  ලෝකඩ පදක්කමක් දිනා ගනියි", "News Content": "21 වන පොදු රාජ්‍ය මණඩලීය ක්‍රිඩා උළෙලේදී ශ්‍රී ලංකාවට තවත් ලෝකඩ පදක්කමක් හිමිව තිබේ. බර ඉසිලීමේ ක්‍රිඩා ඉසව්වේ කාන්තා අංශයේ කිලෝ ග්‍රැම් 48 බර පන්තිය නියෝජනය කළ දිනූෂා ගෝමස් ක්‍රිඩිකාව විසින් එම ලෝකඩ පදක්කම හිමිකරගනු ලැබීය. එම ඉසව්වේ රන් පදක්කම ඉන්දීය ක්‍රිඩිකාවක් හා රිදී පදක්කම මොරිසස් ක්‍රිඩිකාවක විසින් හිමිකරගෙන තිබේ. පොදු රාජ්‍ය මණඩලීය ක්‍රිඩා උළෙලේ ශ්‍රී ලංකාව වෙනුවෙන් පළමු පදක්කම හිමිකරගත්තේ චතුරංග ලක්මාල් ක්‍රිඩකයායි. බර ඉසිලීමේ ඉසව්වේ කිලෝ ග්‍රැම් 56 බර පන්තිය නියෝජනය කළ ඔහු එම ඉසව්වේ ලෝකඩ පදක්කම හිමි කර ගනු ලැබීය.", "URL": "https://sinhala.adaderana.lk/news.php?nid=86974", "Category": null, "Parent URL": null}