{"Source": "Adaderana", "Timestamp": "November 20, 2016 08:31 am", "Headline": "ඉන්දීය ධීවරයන් 11ක් අත්අඩංගුවට", "News Content": "නීති විරෝධී ලෙස මෙරට මුහුදු සීමාවේ ධීවර කටයුතුවල නිරතවූ ඉන්දීය ධීවරයන් 11දෙනෙකු නාවික හමුදාව විසින් අත්අඩංගුවට ගෙන තිබේ.ඩෙල්ෆ් දූපතට වයඹ දෙසින් වූ මෙරට මුහුදු සීමාවේදි අදාළ ඉන්දීය ධීවරයන් අත්අඩංගුවට ගත් බව නාවික හමුදාව පැවසුවේය.එම ඉන්දීය ධීවරයන් සමග ඔවුන් පැමිණි ට්‍රෝලර් යාත්‍රා 2ක්ද එහිදී නාවික හමුදාව බාරයට ගෙන තිබේ.අත්අඩංගුවට ගත් ඉන්දීය ධීවරයන් සහ යාත්‍රා කරෙයිනගර් නාවික හමුදා කඳවුර වෙත රැගෙන ඒමෙන් අනතුරුව ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂ කාර්යාලය වෙත බාර දී ඇති බව වාර්තා වෙයි.", "URL": "https://sinhala.adaderana.lk/news.php?nid=66197", "Category": null, "Parent URL": null}