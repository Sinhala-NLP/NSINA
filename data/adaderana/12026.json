{"Source": "Adaderana", "Timestamp": "November 9, 2010 10:02 am", "Headline": "සුදු කොඩි නඩුව අදත්", "News Content": "සුදු කොඩි ප්‍රකාශය සම්බන්ධයෙන් හිටපු යුද හමුදාපති සරත් ෆොන්සේකා මහතාට එරෙහිව පවරා ඇති නඩුව අද යළි විභාගයට ගැනීමට නියමිතය. දීපාලි විජේසුන්දර ඇතුළු ත්‍රිපුද්ගල විනිසුරු මඩුල්ලක් හමුවේ නඩුව යළි විභාගයට ගැනීමට නියමිතව ඇති බව සඳහන් වේ. අද දින සන්ඩේ ලීඩර් පුවත්පතේ කතෘ ෆෙඩ්රිකා ජෑන්ස් මහත්මිය විත්තියේ නීතීඥවරුන්ගේ හරස් ප්‍රශ්න වලට තවදුරටත් පිළිතුරු දීමට නියමිතව ඇති බව සඳහන් වේ. එම නඩුවේ තවත් සැකකරුවෙකු වන සන්ඩේ ලීඩර් පුවත්පතේ ප්‍රකාශක ලාල් වික්‍රමතුංග මහතාට ද අධිකරණය හමුවේ පෙනී සිටින මෙන් නියෝග කර තිබේ.", "URL": "https://sinhala.adaderana.lk/news.php?nid=12026", "Category": null, "Parent URL": null}