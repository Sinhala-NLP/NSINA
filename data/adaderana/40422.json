{"Source": "Adaderana", "Timestamp": "January 17, 2014 05:15 pm", "Headline": "පකිස්ථානයේ බෝම්බ පිපිරීමක් - 3ක් මරුට", "News Content": "පකිස්ථානයේ සීඝ්‍රගාමී දුම්රියක සිදුවු බෝම්බ පිපිරීමකින් පුද්ගලයින් තිදෙනෙකු මියගොස් තිබේ. පෙෂාවර් සිට දකුණු කරාචි බලා ධාවනය වු ශීඝ්‍රගාමී දුම්රියක් පන්ජාබ් ප්‍රාන්තයේ රජාන්පූර් ප්‍රදේශයේ දී මෙම පිපිරීම සිදුව ඇති බව විදෙස් මාධ්‍ය වාර්තා කළේය. පිපිරීමෙන් තවත් පුද්ගලයින් 15දෙනෙකු තුවාල ලබා රෝහල් ගත කර ඇති බව සඳහන් වෙයි. කෙසේ වෙතත් අදාළ බෝම්බ පිපිරීම දුම්රිය මැදිරියක සිදුවූවක් ද එසේ නොමැතිනම් දුම්රිය මාර්ගයේ සිදුවූවක් ද යන්න පිළිබඳ මෙතෙක් අනාවරණය වී නොමැති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=40422", "Category": null, "Parent URL": null}