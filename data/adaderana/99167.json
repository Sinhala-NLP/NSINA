{"Source": "Adaderana", "Timestamp": "November 14, 2018 07:20 am", "Headline": " පාර්ලිමේන්තුව කැඳවන්න කථානායකට නීත්‍යානුකූල අයිතියක් නෑ", "News Content": "ආණ්ඩු පක්ෂ මන්ත්‍රී කණ්ඩායම අද (14) දිනයේ පාර්ලිමේන්තුවට සහභාගී විම සම්බන්ධයෙන් නීති උපදෙස් ලබා ගැනිමෙන් පසු තීරණයක් ගන්නා බව අමාත්‍ය නිමල් සිරිපාල ද සිල්වා මහතා පවසයි. අමාත්‍යවරයා පවසන්නේ මැතිවරණ සංවිධාන කටයුතු හේතුවෙන් බොහෝ මන්ත්‍රීවරුන් මේ වන විට කොළඹින් බැහැරව සිටින බවයි. ඊයේ (13) රාත්‍රී අග්‍රාමාත්‍ය කාර්යාලයේ පැවැති මාධ්‍ය හමුවට එක්වෙමින් නිමල් සිරිපාල ද සිල්වා අමාත්‍යවරයා මේ බව පැවසීය. එම මාධ්‍ය හමුවට එක්වෙමින් අමාත්‍ය විමල් වීරවංශ මහතා ප්‍රකාශ කළේ අද දිනයේ පාර්ලිමේන්තුව කැඳවිමට කතානායකවරයාට නීත්‍යානුකූල අයිතියක් නොමැති බවයි.", "URL": "https://sinhala.adaderana.lk/news.php?nid=99167", "Category": null, "Parent URL": null}