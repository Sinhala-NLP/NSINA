{"Source": "Adaderana", "Timestamp": "March 26, 2012 06:27 pm", "Headline": " ආපිඩැග් ටයරය ISO 9001:2008 ප‍්‍රමිති සහතිකයට උරුමකම් කියයි", "News Content": "ඡායාරූප විස්තරය- ආපිඩැග් ජාත්‍යන්තර සමාගමට ISO 9001:2008 ප‍්‍රමිති සහතිකය පිරි නැමූ අවස්ථාව- (වමේ සිට දකුණට) නිශාන්ත සමරතුංග මහතා (නිෂ්පාදන විධායක) රාජා පේ‍්‍රමලාල් මහතා (සහකාර ඉංජිනේරු), ලාලක පීරිස් මහතා (කර්මාන්තශාලා කළමනාකරු), ප‍්‍රදීප් සමරතුංග මහතා (සාමාන්‍යාධීකාරී –රිචඞ් පීරිස් ටයර් සමාගම), ආචාර්ය, එල්. එන්. සෙනවීර මහාතා (අධ්‍යක්ෂ ජනරාල් - ශී‍්‍ර ලංකා ප‍්‍රමිති ආයතනය), ආචර්ය, පි‍්‍රයදර්ශනී තල්ගස්වත්ත මහත්මිය (නියෝජ්‍ය අධ්‍යක්ෂ ජනරාල් - ශී‍්‍ර ලංකා ප‍්‍රමිති ආයතනය), ටී.ජී. ගාමිනි ධර්මවර්ධන මහතා (අධ්‍යක්ෂ පද්ධති සහතික - ශී‍්‍ර ලංකා ප‍්‍රමිති ආයතනය), ඒ. පී. කන්දගේ මහතා (ප‍්‍රමිති පරීක්ෂණ නිලධාරී - ශී‍්‍ර ලංකා ප‍්‍රමිති ආයතනය) රිචඞ් පීරිස් සමුහ ව්‍යාපාරයට අනුබද්ධිත සමාගමකවන, ආපිඩැග් ජාත්‍යන්තර සමාගමට ශී‍්‍ර ලංකා ප‍්‍රමිති ආයතනය පිරිනැමෙන ISO 9001:2008 ප‍්‍රමිති සහතිකය පසුගියදා පිරිනමනු ලැබීය. මෙම ප‍්‍රමිති සහතිකය හිමි වූයේ, වසර 2001 දී එම සමාගමට හිමිව තිබූ ප‍්‍රමිති සහතිකය යාවත්කාලීන කිරීමක් ලෙසිනි. ශී‍්‍ර ලංකාවේ ටයර් නැවත පිරවීමේ පුරෝගාමී සේම ප‍්‍රමුකතම සමාගමවන, රිචඞ් පීරිස් ටයර් සමාගම පෙරසවි ක‍්‍රමයට නැවත පුරවන ලද ටයරයන් සඳහා යොදා ගැනෙන්නේ, මෙම ආපිඩැග් ජාත්‍යන්තර සමාගම, ශී‍්‍ර ලංකා ප‍්‍රමිති ආයතනය පිරි නැමූ ISO ප‍්‍රමිති සහතිකය යටතේ නිපදවන ට්‍රේඞ් පටි වන අතර, මෙම ප‍්‍රමිති සහතිකය හිමිවීමෙන්, එම ටයරයේ විශිෂ්ටත්වය සහතිකකිරීමකි. මසකට නැවත පිරවූ ටයර් 50,000කට අධික ප‍්‍රමාණයක් වෙළඳපොළට නිකුත් කරන එම සමාගම නැවත පිර වු ටයර් නිපදවන දකුණු ආසියාවේ විශාලතම සමාගම ද වේ. 1932 දී ඇරඹූ රිචඞ් පීරිස් ටයර් සමාගමේ ටයර් නැවත පිරවීම, 1942 දී ආරම්භ කෙරුණු අතර, එය ශී‍්‍ර ලංකාවේ පුරෝගාමී ටයර් නැවත පිරවීමේ කර්මාන්තශාලාව විය. එතැන් සිට සීඝ‍්‍ර වර්ධනයක් සමගින් 1991 දී ඇමෙරිකාවේ බැග්ඩැග් සමාගම සමඟ එක්ව,\"ආපිඩැග්\"වෙළඳනාමයෙන් පෙරසවි නැවත පිරවූ ටයර් මෙරට වෙළඳපොළට එක් කළේ, මෙරට ටයර් නවත පිරවීමේ කර්මාන්ත ක්ෂේත‍්‍රයට විප්ලවීය වෙනසක් ද එක් කරමිනි. නාවින්න, කුරුණැගල, මහනුවර හා වැලිගම පිහිටි රිචඞ් පීරිස් ටයර් කර්මාන්තශාලාවල නිපදවෙන ආපිඩැග්, ආපිකෝ හා ආපිරේඩියල් යන නැවත පිරවූ ටයර් හා ඉන්දියානු\"බිර්ලා\"ඉන්දුනිසියානු කෝර්සා, වියට්නාමයේ කසුමිනා යන ටයර් හා ටියුබ් ආනයනික කරන රිචඞ් පීරිස් ටයර් සමාගම මෑතක දී \"අල්ටිමා බැටරිය\"ද වෙළඳපොළට හඳුන්වා දුනි. ශී‍්‍ර ලංකා ප‍්‍රමිති ආයතනය පිරිනැමෙන ISO 9001:2008 ප‍්‍රමිති සහතිකය හිමිවීම සම්බන්ධයෙන් අදහස් දැක් වූ රිචඞ් පීරිස් ටයර් සමාගමේ සාමාන්‍යාධිකාරී, ප‍්‍රදීප් සමරතුංග මහතා පැවසුවේ,\"මෙම ප‍්‍රමිති සහතිකය හිමිවීම අප ලද ජයග‍්‍රහණයකටත් වඩා අපේ පාරිභෝගිකයන් ලද ජයග‍්‍රහණයක් ලෙසිනුයි මා දකින්නේ. මන්ද මෙය අපේ නිෂ්පාදනවල උසස් ප‍්‍රමිතිය නැවත වරක් තහවුරුවීමක්. අපේ ආපිඩැග් පෙරසවි ටයරයේ උසස් ප‍්‍රමිතිය ගැන නැවත වරක් සිහිපත් කරන්නේ නම්, දේශීය අලූත් ටයරයක ධාවන දුරෙන් 80%ක් පමණ ධාවනය කළ හැකි වෙළඳපොළේ ඇති එකම පෙරසවි ටයරයවන්නේ, ආපිඩැග්. එමෙන්ම අප ආපිඩැග් පෙරසවි ටයරය නිපදවන්නේ, අපේ රටේ මහාමාර්ගවලට ඉතා හොඳින් ඔරොත්තු දෙන කට්ටරටා සමගින්. එමෙන්ම විවිධ කාර්යයන් ට යොදාගන්නා වාහන කාණ්ඩය හා ධාවනය කෙරෙන මාර්ගයට අනුව කට්ටරටා තෝරාගැනීමට හැකිවීම ද අපේ ආපිඩැග් ටයරයේ තිබෙන විශේෂත්වයක්. එමෙන්ම එයින් ටයර් සඳහා වැයවන මුදල අවමවීමක් ද සිදුවෙනවා. එමෙන්ම ඉදිරියේදීත් මෙවැනි ජාත්‍යන්තර ප‍්‍රමිති සහතික ලබා ගනිමින් ආපිඩැග් ටයරයේ ප‍්‍රමිතිය තවදුරටත් තහවුරුකිරීමට අප අදහස් කරනවා.\"යන්නයි. වසර 80 ප්‍රෞඩ ඉතිහාසයක් හා 30,000කට අධික ශ‍්‍රම බලකායක් සේම අනුබද්ධිත සමාගම් 42ක් හිමි ශී‍්‍ර ලංකාවේ විශාලතම සමූහ ව්‍යාපාරයක හා පූර්ණ දේශීය සමාගමක් වන රිචඞ් පීරීස් සමාගම ව්‍යාපාරික විවිධාංගීකරණයෙන් යුත් ප‍්‍රමුඛතම ශී‍්‍ර ලාංකික සමාගමකි. වැඩිම වෙළඳ කොටසක් හිමි දේශීය නිෂ්පාදන රැසකට හිමිකම් කියන එම සමාගම මෙරට සුපිරි වෙළඳසැල්, වැවිලි, කොටස් වෙළඳපොළ තැරැව්කාරත්ව, ටයර්, ප්ලාස්ටික් හා ඉදිකිරීම් වැනි ක්ෂේත‍්‍රයන් හි ද ප‍්‍රමුඛතම සමාගමකි.", "URL": "https://sinhala.adaderana.lk/news.php?nid=23085", "Category": null, "Parent URL": null}