{"Source": "Adaderana", "Timestamp": "August 2, 2017 10:34 am", "Headline": "අනතුරින් තරුණයා අවසන් ගමන් යයි ", "News Content": "මඩකළපුව, පිල්ලෙයාර් ප්‍රදේශයේ සිදු වූ රිය අනතුරකින් තරුණයෙකු මියගොස් තිබේ.යතුරුපැදියක් පැදිකරුට පාලනය කරගත නොහැකිව මාර්ගයේ ගමන් ගත් ගවයකුගේ ගැටීමෙන් අනතුර සිදුව ඇති බව පොලීසිය සඳහන් කළේය.බරපතළ තුවාල ලැබූ යතුරුපැදිකරු මඩකළපුව රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ කල්කුඩා - කුඹුරුගම ප්‍රදේශයේ පදිංචිව සිටි 28 හැවිරිදි තරුණයෙකි.අනතුර සම්බන්ධයෙන් මඩකළපුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=75883", "Category": null, "Parent URL": null}