{"Source": "Adaderana", "Timestamp": "May 13, 2014 08:07 am", "Headline": "ප්‍රසාද් සමරසිංහට නව තනතුරක් ", "News Content": "ශ්‍රී ලංකා යුද හමුදාවේ මාණ්ඩලික ප්‍රධානී තනතුර සඳහා මේජර් ජනරාල් ප්‍රසාද් සමරසිංහ මහතා පත් කර තිබේ. මැයි මස 16 වන දින සිට ක්‍රියාත්මක වන පරිදි අදාළ පත්වීම සිදුකර ඇති බව යුද හමුදාව සඳහන් කළේය. මේජර් ජනරාල් ප්‍රසාද් සමරසිංහ මහතා ස්වෙච්ඡා බල සේනාවේ සේනා විධායකවරයා ලෙස මේ වන විට කටයුතු කරමින් සිටියි. 1980 වසරේ කැඩේට් නිලධාරියෙකු ලෙස යුද හමුදාවට එක්වු ප්‍රසාද් සමරසිංහ මහතා කොළඹ ආනන්ද විද්‍යාලයේ ආදි ශිෂ්‍යයෙක් වන අතර ශ්‍රීමත් ජෝන් කොතලාවල ආරක්ෂක විශ්ව විද්‍යාලයේ කළමනාකරණ ක්ෂේත්‍රයේ උපාධිධරයෙකි. වසර ගණනාවක් යුද හමුදා මාධ්‍ය ප්‍රකාශකවරයා ලෙස ද ප්‍රසාද් සමරසිංහ මහතා කටයුතු කළේය.", "URL": "https://sinhala.adaderana.lk/news.php?nid=43168", "Category": null, "Parent URL": null}