{"Source": "Adaderana", "Timestamp": "August 27, 2018 09:05 pm", "Headline": "ග්ලයිෆොසෙට් සම්බන්ධයෙන් පිළිගන්නේ විද්‍යාත්ම වර්තා පමණයි", "News Content": "ග්ලයිෆොසෙට් භාවිතය සම්බන්ධයෙන් තමන් පිලිගන්නේ විද්‍යාත්මකව තමන් වෙත ලබාදෙන වර්තා පමණක් බව වැවිලි කර්මාන්ත අමාත්‍ය නවින් දිසානායක මහතා අවධාරණය කරයි. ග්ලයිෆොසෙට් ගැටළුව ඇති වු ප්‍රශ්නයක් නොව ඇති කල ප්‍රශ්නයක් බව වැවිලි කර්මාන්ත අමාත්‍යවරයා එහිදි පැවසීය. අමාත්‍යවරයා ඒ බව කියා සිටියේ තලවකැලේ තේ පර්යේෂණ ආයතයේ අද (27) පැවති සේවක රැස්විමක් අමතමිණි. මෙහිදි වැඩි දුරටත් අදහස් දැක්වු ග්ලයිෆොසෙට් භාවිතය මෙරටට උචිත නොවන බවට විද්‍යාත්මක පර්යේෂණ මගින් කිසිඳු ආයතනයක් තමන් වෙත මේ වන තෙක් කිසිදු වාර්තාවක් ලබාදි නොමැති බවද අමාත්‍යය නවින් දිසානායක මහතා පැවසීය. තේ කර්මාන්තයේ වර්තමානයේ පැන නැගි ඇති අභියෝ ජයගෙන වාර්ෂික මෙරට තේ නිෂ්පාදනය කිලෝ මිලියන 400 දක්වා වැඩි කිරිම තම ඉලක්කය බවත්, තේ අලෙවි කිරිම සඳහා අලුතින් වෙලදපොලවල් කිහිපයක් සොයා ගැනිමට කටයුතු කරන බවද අමාත්‍යය නවින් දිසානායක මහතා මෙහිදි ප්‍රකාශ කළේය.", "URL": "https://sinhala.adaderana.lk/news.php?nid=95116", "Category": null, "Parent URL": null}