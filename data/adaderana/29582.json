{"Source": "Adaderana", "Timestamp": "November 29, 2012 03:00 pm", "Headline": "ලක්ෂයකට අධික වටින හෙරොයින් තොගයක් සමග අයෙක් හසුවෙයි", "News Content": "හෙරොයින් ළඟ තබා ගෙන සිටි පුද්ගලයෙකු පෑලියගොඩ ප්‍රදේශයේ දී අත්අඩංගුවට‍ ගෙන තිබේ. පොලිස් විශේෂ කාර්යය බලකා මූලස්ථාන කඳවුරේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී රුපියල් ලක්ෂයකට ආසන්න වටිනාකමකින් යුත් හෙරොයින් තොගයක් සොයාගත් බව විශේෂ කාර්යය බලකාය සඳහන් කළේය. මේ සම්බන්ධයෙන් පොලිස් මත්ද්‍රව්‍ය නාශක කාර්යංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29582", "Category": null, "Parent URL": null}