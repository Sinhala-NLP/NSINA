{"Source": "Adaderana", "Timestamp": "November 17, 2011 08:02 am", "Headline": "20 වනදා විනාඩියක නිශ්ශබ්දතාවක්", "News Content": "එළඹෙන 20 වන ඉරිදා පෙරවරු 10 ට විනාඩියක නිශ්ශබ්දතාවක් රකින ලෙස සෞඛ්‍ය අමාත්‍යාංශය ජනතාවගෙන් ඉල්ලා සිටියි. මාර්ග අනතුරුවලින් මියගිය පුද්ගලයින් සිහිපත් කිරීමේ අරමුණින් මෙම නිහඬතාව රකින ලෙස එම අමාත්‍යාංශය ඉල්ලා සිටියි. සෑම වසරකම නොවැම්බර් මස තෙවන සතියේ ඉරිදා දිනය මාර්ග අනතුරුවලින් විපතට පත්වූවන් සිහිකිරීමේ දිනය ලෙස නම් කර තිබේ. ශ්‍රී ලංකාවේ දිනකට මාර්ග අනතුරුවලින් ජීවීතක්ෂයට පත්වන්නන්ගේ සංඛ්‍යාව 6කි. එමෙන්ම දිනකට මාර්ග අනතුරු 3000ත් 3500ත් අතර ප්‍රමාණයක් සිදුවන බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=20052", "Category": null, "Parent URL": null}