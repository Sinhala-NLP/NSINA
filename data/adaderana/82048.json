{"Source": "Adaderana", "Timestamp": "December 25, 2017 12:32 pm", "Headline": "බයිසිකල් හොරකමේ ගිය 2ක් කොටු වුණ හැටි", "News Content": "දුම්මලසූරිය, උඩුබද්දාව ප්‍රදේශයේදී යතුරුපැදි සොරම් කිරීමේ සිද්ධීන් පිළිබඳව අවශ්‍යව සිටි පුද්ගලයින් දෙදෙනෙකු අත්අඩංගුවට ගෙන තිබේ. දුම්මලසූරිය පොලිස් ස්ථානයේ නිලධාරීන් පිරිසක් විසින් සිදු කළ අපරාධ මැඩලීමේ මෙහෙයුමකදී අදාළ සැකකරුවන් දෙදෙනා අත්අඩංගුවට ගෙන ඇති බව පොලිස් මූලස්ථානය සඳහන් කළේය. අත්අඩංගුවට ගත් සැකකරුවන් පිළිබඳ වැඩිදුර විමර්ශන සිදු කිරිමේදී ඔවුන් යතුරුපැදි සොරකම් කිරීමේ සිද්ධීන් සම්බන්ධයෙන් අවශ්‍යව සිටි පුද්ගලයින් දෙදෙනෙකු බවට අනාවරණය වී තිබේ. එහිදී ඔවුන් සතුව තිබී සොරා ගන්නා ලද යතුරුපැදි 07ක් සහ පාපැදි 05ක් පොලීසිය බාරයට ගත් බව සඳහන්ය. සැකකරුවන් හලාවත ප්‍රදේශයේ පදිංචි 38 හැවිරිදි සහ 45 හැවිරිදි වියේ පසුවන්නන් බව වාර්තා වෙයි. අත්අඩංගුවට ගත් සැකකරුවන් කුලියාපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර දුම්මලසූරිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82048", "Category": null, "Parent URL": null}