{"Source": "Adaderana", "Timestamp": "August 29, 2017 02:04 pm", "Headline": "මාලිගාවත්ත වෙඩි තැබීම-තවත් 1ක් රෝහලට", "News Content": "මරදාන, ජයන්ත වීරසේකර මාවතේ දී සිදුවූ වෙඩි තැබීමෙන් තුවාල ලැබූ තවත් පුද්ගලයෙකු රෝහල්ගත කර ඇති බව පොලීසිය පවසයි.අද (29) උදෑසන ත්‍රී රෝද රථයකින් ගමන් කරමින් සිටි පිරිසකට යතුරු පැදියකින් පැමිණි පුද්ගලයින් දෙදෙනෙකු විසින් වෙඩි තබා පලා ගොස් තිබුණි.සිද්ධියෙන් තුවාල ලැබූ ත්‍රී රෝද රථයේ සිටි පුද්ගලයින් දෙදෙනෙකු ප්‍රතිකාර සඳහා කොළඹ ජාතික රෝහලට ඇතුළත් කෙරුණි.එහිදී තුවාල ලැබූ තවත් පුද්ගලයෙකු ද ප්‍රතිකාර සඳහා කොළඹ ජාතික රෝහලට ඇතුළත් කර ඇති බව පොලීසිය සඳහන් කළේය.තුවාල ලැබූවන් 20,26 හා 31 යන වයස්වල පසුවන බොරැල්ල ප්‍රදේශයේ පදිංචිකරුවන් බව සඳහන්ය. සිද්ධිය සම්බන්ධයෙන් මරදාන පොලීසිය සහ කොළඹ අපරාධ කොට්ඨාශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=76856", "Category": null, "Parent URL": null}