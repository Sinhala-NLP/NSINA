{"Source": "Adaderana", "Timestamp": "November 12, 2017 04:27 pm", "Headline": " ඉස්සරහින් ආපු මෝටර් බයිසිකල් තුනම එකපාර ලොරියේ හැපෙයි", "News Content": "ඉමදුව - ගාල්ල ප්‍රධාන මාර්ගයේ ඉමදුව, වතවන ප්‍රදේශයේ දී සිදුවූ රිය අනතුරකින් තරුණයෙකු මියගොස් තවත් පුද්ගලයින් 5 දෙනෙකු තුවාල ලබා තිබේ. අද(12) ගාල්ල දෙස සිට ඉමදුව දෙසට ධාවනය වූ ටිපර් රථයක් ප්‍රතිවිරුද්ධ දෙසින් පැමිණි යතුරුපැදි තුනක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් යතුරුපැදිකරුවන් තිදෙනා, පසුපැදිකරුවෙක් සහ ටිපර් රථයේ රියදුරා තුවාල ලබා ඇති අතර කරාපිටිය රෝහලට ඇතුළත් කිරීමේ දී එක් යතුරුපැදිකරුවෙකු මියගොස් තිබේ. මියගොස් ඇත්තේ 25 හැවිරිදි හබරාදූව ප්‍රදේශයේ පදිංචිකරුවෙකු බව සඳහන්ය. සෙසු තුවාලකරුවන් කරාපිටිය රෝහලේ ප්‍රතිකාර ලබන අතර ඉමදුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79791", "Category": null, "Parent URL": null}