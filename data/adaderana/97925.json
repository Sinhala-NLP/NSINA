{"Source": "Adaderana", "Timestamp": "October 19, 2018 02:38 pm", "Headline": "පාසල් සිසුවිය කෙලෙසූ එක් දරු ගුරුවරයා පොලිස් බාරයට", "News Content": "මඩකලපුව,වේල්ලාකුලම පොලීසියට අයත් මණ්ඩූර් ප්‍රදේශයේදී අවුරුදු 16 ක පාසල් සිසුවියක්, දූෂණය කිරීම සිද්ධියකට සම්බන්ධව එම පාසලේම ගුරුවරෙයක් අත්අඩංගුවට ගෙන තිබේ. මණ්ඩූර් ප්‍රදේශයේ පාසලක 11 ශ්‍රේණියේ ඉගෙනුම ලබන ශිෂ්‍යාවක් එම පාසලේම සේවය කරන පෙරිය නීලවනෙයි ප්‍රදේශයේ පදිංචිව සිටින එක් දරු පියෙක් වන 32 හැවිරිදි ගුරුවරයා විසින් තමාව දීර්ඝ කාලයක සිට දූෂණය කර ඇති බවට ඇය විසින් ඊයේ(18) පොලීසියට පැමිණිලි කර ඇත. අදාළ පැමිණිල්ල මත ඊයේ රාත්‍රියේදී ගුරුවරයා අත්අඩංගුවට ගෙන ඇති අතර අදාළ ශිෂ්‍යාවගේ මව විදේශ සේවයේ නියුතු බවත් ඇය තම මිත්තනිය සමඟ ජීවත් වන බව සඳහන් වෙයි. අදාළ ගුරුවරයා විසින් ශිෂ්‍යාව වෙත ජංගම දුරකථනයක් ලබා දී ඇති අතර ඒ හරහා ඇය වෙත අසභ්‍ය දේ පවසා තිබේ. එසේම සෙනසුරාදා සහ ඉරිදා දිනවලදී පාසෙලන් පිට අමතර පන්ති පවත්වා ඒහිදී ද ඇයව දූෂණය කර ඇති බව වැඩිදුර විමර්ශනවලදී හෙළිවී ඇත. අත්අඩංගුවට පත් ගුරුවරයා අධිකරණයට ඉදිරිපත් කර ඇති අතර අදාළ ශිෂ්‍යාව මේ වන විට වෛද්‍ය පරීක්ෂණයක් සඳහා යොමු කර ඇති බව වාර්තා වෙයි.", "URL": "https://sinhala.adaderana.lk/news.php?nid=97925", "Category": null, "Parent URL": null}