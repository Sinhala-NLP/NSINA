{"Source": "Adaderana", "Timestamp": "November 18, 2014 02:15 pm", "Headline": "කාන්තාවෝත් කැලේ නිධන් ගොඩදාන්න ගිහින්!", "News Content": "වැලිකන්ද, සිංහපුර, ත්‍රිකෝණමඩුව ප්‍රදේශයේ රක්ෂිතයක නිධන් සෙවීමේ නිරතව සිටි කාන්තාවන් තිදෙනෙකු ඇතුළු පුද්ගලයින් 08 දෙනෙකු අත්අඩංගුවට ගෙන තිබේ. ත්‍රිකෝණමඩුව යුධ හමුදා කඳවුරේ නිලධාරීන්ට ලද තොරතුරක් මත සිදුකළ වැටලීමක දී මොවුන් අත්අඩංගුවට ගෙන ඇත. එහිදී නිධන් කැණීම් සඳහා යොදාගත් උපකරණ කිහිපයක් ද යුධ හමුදාව බාරයට ගෙන තිබේ. සැකකරුවන් කදිරවේලි, සේරුනුවර, ජා-ඇළ සහ කොටුගොඩ යන ප්‍රදේශවල පදිංචිකරුවන් වන අතර ඔවුන් වැඩිදුර විමර්ශන සඳහා වැලිකන්ද පොලිස් ස්ථානය වෙත බාර දී ඇති බව සඳහන්ය. සැකකරුවන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=47463", "Category": null, "Parent URL": null}