{"Source": "Adaderana", "Timestamp": "June 3, 2018 05:10 pm", "Headline": "වර්ජනය නිසා තැපැල් කටයුතුවලට බාධාවක් වෙන්න දෙන්නේ නෑ", "News Content": "තැපැල් වෘත්තීය සමිතියක් විසින් ආරම්භ කිරීමට සැලසුම් කර ඇති වර්ජනය හේතුවෙන් තැපැල් කටයුතුවලට බාධාවක් ඇති වීමට අවස්ථාව ලබානොදෙන බව තැපැල්, තැපැල් සේවා හා මුස්ලිම් ආගමික කටයුතු අමාත්‍ය අබ්දුල් හලීම් මහතා පවසයි. තැපැල්පතිවරයා මාර්ගයෙන් සියලු සේවකයින්ගේ නිවාඩු අවලංගු කර බාධාවකින් තොරව තැපැල් කටයුතු සිදුකරගෙන යාම සඳහා අවශ්‍ය පියවර ගෙන ඇති බව අමාත්‍යවරයා පවසයි. තැපැල් වෘත්තීය සමිතිවල ඉල්ලීම සාධාරණ ඉල්ලීමක් බවට තමන් පිළිගන්නා අතර එම ගැටලුවට විසදුම් ලබාදීම සදහා සියලු පාර්ශව සමඟ සාකච්ඡා කර ඇති බව හලීම් අමාත්‍යවරයා පවසයි. ඉදිරි සති දෙකක කාලයක් තුළ එම විසඳුම් ලබාදීමට අවශ්‍ය කටයුතු සිදුකර ඇති බැවින් වර්ජනය අත්හැර සේවයට වාර්තා කරන ලෙස සියලු වෘත්තීය සමිතිවලින් තමා ඉල්ලීමක් කරන බවයි තැපැල් අමාත්‍ය එම්.එච්.ඒ.හලීම් මහතා වැඩිදුරටත් කියා සිටියේ.", "URL": "https://sinhala.adaderana.lk/news.php?nid=90276", "Category": null, "Parent URL": null}