{"Source": "Adaderana", "Timestamp": "March 23, 2016 09:50 am", "Headline": "නවසීලන්තයට ජය", "News Content": "පන්දුවාර 20යි 20 ලෝක කුසලාන ක්‍රිකට් තරගාවලියේ පාකිස්ථානය සමග පැවති තරගයෙන් ලකුණු 22ක ජයක් හිමිකරගැනීමට නවසීලන්ත කණ්ඩායම සමත්ව තිබේ.තරගය ඊයේ(23) ඉන්දියාවේ චන්දිගාර් හිදී පැවැත්වුණි.තරගයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කළේය. නියමිත පන්දුවාර 20 අවසානයේ ඔවුන් කඩුලු 05ක් දැවී ලකුණු 180ක් ලබා ඇත.මාටින් ගප්ටිල් ලකුණු 80යි.රොස් ටේලර් නොදැවී ලකුණු 36යි.කොරේ ඇන්ඩර්සන් ලකුණු 21යි.පන්දු යැවීමේදී පාකිස්ථානයේ මොහොමඩ් සැමී සහ ශහීඩ් අෆ්‍රිඩී කඩුලු 02 බැගින් දවා ගෙන ඇත.ලකුණු 181ක ජයග්‍රාහී ඉලක්කයක් හඹා ගිය පාකිස්ථාන කණ්ඩායමට පන්දුවාර 20 අවසානයේ කඩුලු 05ක් දැවී ලබාගත හැකිවූයේ ලකුණු 158ක් පමණි.ශාජිල් ඛාන් ලකුණු 47යි.අහමඩ් ශෙෂාඩ් ලකුණු 30යි.නවසීලන්තයේ මිචෙල් සැන්ට්නර් සහ ඇඩම් මිල්නේ කඩුලු 02 බැගින් දවා ගෙන ඇත.එම ජයග්‍රහණයත් සමග නවසීලන්ත කණ්ඩායම මෙවර ලෝක කුසලාන තරගාවලියේ අර්ධ අවසන් පූර්ව වටයට සුදුසුකම් ලබා තිබේ.", "URL": "https://sinhala.adaderana.lk/news.php?nid=58540", "Category": null, "Parent URL": null}