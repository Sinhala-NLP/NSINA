{"Source": "Adaderana", "Timestamp": "October 7, 2015 10:33 am", "Headline": "මසුන් මරන්න ගිහින් දියේ ගිලී මරුට", "News Content": "කල්පිටිය කළපුවේ මසුන් මැරීමට ගිය ධීවරයෙකු දියේ ගිලී මිය ගොස් ඇති බව කල්පිටිය පොලීසිය කියයි.ඊයේ (06 ) රාත්‍රී 7.35 ට පමණ මෙම අනතුර සිදුවී ඇති බවත්, මිය ගොස් ඇත්තේ පුත්තලමේ පදිංචිකරුවෙකු වන කුමාර නම් අයෙකි.මිය ගොස් ඇති අය කල්පිටිය - මොහොත්තුවාරම ප්‍රදේශයේ ධීවර වාඩියක සේවය කරමින් සිට ඇති අතර ඊයේ රාත්‍රීයේ ඔහු මහතුන් සහ සුබයිර් යන අය සමග මසුන් මැරීම සඳහා දැලක්ද රැගෙන කල්පිටිය - ඩජ්බේ කළපුවට ගොස් ඇත.කළපුවේ මසුන් මරමින් සිටින විට කුමාර යන අය එක්වරම දියේ ගිලී ඇති අතර සෙසු ධීවරයින් දෙදෙනා ඔහුව කල්පිටිය දිසා රෝහලට ගෙනවිත් ඇතත් ඒ වන විටත් එම ධීවරයා මිය ගොස් සිට ඇති බව සඳහන්ය.පශ්චාත් මරණ පරීක්ෂණය පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=54294", "Category": null, "Parent URL": null}