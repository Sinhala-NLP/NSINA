{"Source": "Adaderana", "Timestamp": "November 26, 2018 12:50 pm", "Headline": "මැතිවරණයක් ඉල්ලා වවුනියාවේ ජනතාව පාරට බසී", "News Content": "වහාම පාර්ලිමේන්තු මැතිවරණයක් පවත්වන ලෙසට ඉල්ලා අද(26) වවුනියාව නගරයේදී විරෝධතා වැඩසටහනක් පැවැත්විණ. වවුනියාව දිස්ත්‍රික් ශ්‍රී ලංකා පොදුජන පෙරමුණ පක්ෂ නියෝජිතයින් හා සාමාජිකයින් එක්ව විරෝධතා වැඩසටහන සංවිධානය කොට තිබිණ. ‍ජනතා මතයට ගරු කරමින් වහාම මැතිවරණයක් පවත්වන ලෙසට අදාළ පිරිස් ඉල්ලීම් කළ අතර පක්ෂක්ග්‍රාහී කථානායක වහාම ඉල්ලා අස්විය යුතු බවට විරෝධතාකරුවන් ඉල්ලීම් කළහ. විරෝධතා වැඩසටහනට උතුරු මැද හිටපු ප්‍රධාන අමාත්‍ය එස්.එම්.රංජිත් මහතා,වවුනියාව ශ්‍රී ලංකා පොදුජන පෙරමුණ සංවිධායක ධර්මපාල සෙනවිරත්න මහතා, වවුනියාව දකුණ ප්‍රාදේශීය සභා සභාපති කසුන් සුමතිපාල මහතා,වවුනියාව ප්‍රාදේශීය සභා උප සභාපති වසන්ත රාජකරුණා මහතා ඇතුළු විශාල පිරිසක් එක්ව සිටියහ.", "URL": "https://sinhala.adaderana.lk/news.php?nid=99811", "Category": null, "Parent URL": null}