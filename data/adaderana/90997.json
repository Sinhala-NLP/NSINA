{"Source": "Adaderana", "Timestamp": "June 17, 2018 06:43 am", "Headline": "සාමාන්‍ය පෙළ විභාගයේ විෂයන් නවය හයක් කරන්න කටයුතු  කරනවා", "News Content": "‍ජාතික අධ්‍යාපන ආයතනය මඟින් සාමාන්‍ය පෙළ විෂයන් 9 විෂයන් 6 දක්වා අඩු කිරීමට කටයුතු කරමින් සිටින බව අධ්‍යාපන අමාත්‍ය අකිල විරාජ් කාරියවසම් මහතා පවසයි. මොනරාගල පැවැති ජන හමුවකට එක්වෙමින් අමාත්‍යවරයා මේ බව සඳහන් කළේය. මීලඟ අවුරද්දේ සිට සාමාන්‍ය පෙළ විභාහගයෙන් කිසිදු ළමයෙකු අසමත් නොවන බවත් විෂයන් 9 අසමත් වුවත් උසස්පෙළ කිරීමට හැකියාව ලබා දෙන බව අමාත්‍යවරයා සඳහන් කෙළේය. ඉදිරියේදී උසස්පෙළ සඳහා වෘර්තීය විෂයන් 26ක් හඳුන්වා දීමට කටයුතු කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි. මේ අතර ගතවූ වසර කිහිපය තුළ රජය කළ සේවාවන් සම්බන්ධයෙන් බොහෝ පිරිසකට වැටහීමක් නොමැති බව අධ්‍යාපන අමාත්‍ය අකිල විරාජ් කාරිවසම් මහතා පැවසීය.", "URL": "https://sinhala.adaderana.lk/news.php?nid=90997", "Category": null, "Parent URL": null}