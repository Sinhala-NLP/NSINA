{"Source": "Adaderana", "Timestamp": "April 30, 2018 12:14 pm", "Headline": "පිපිරීම් දෙකකින් ඡායාරූප ශිල්පියෙකු ඇතුළු  21ක් මරුට", "News Content": "ඇෆ්ගනිස්ථානයේ කාබුල් අගනුවර පිපිරීම් දෙකකින් පුද්ගලයින් 21 දෙනෙකු පමණ මියගොස් ඇති බව විදෙස් මාධ්‍ය වාර්තා කරයි. මියගිය පිරිස අතර ඡායාරූප ශිල්පියෙකු සිටින බව වාර්තා වෙයි. විදෙස් මාධ්‍ය වාර්තා කළේ කාබුල් අගනුවර සිදු වූ පිපිරීම් වලින් මියගිය පිරිස අතර ප්‍රංශයේ ඒ එෆ් පී පුවත් සේවයේ මාධ්‍යවේදියෙක් සිටින බවය. පළමු පිපිරීම සිදු වීමෙන් අනතුරුව ඒ පිළිබඳව වාර්තාකරණයෙහි නිරතව සිටි පිරිස අතර අදාළ මාධ්‍යවේදියා සිට ඇති අතර දෙවන පිපිරීම සිදුව ඇත්තේ එම අවස්ථාවේද බව විදෙස් මාධ්‍ය වාර්තාකරයි. සිය මාධ්‍ය ආයතනයේ ඡායාරූප ශිල්පියෙකු ලෙස සේවය කළ ෂා මරායි ප්‍රහාරයෙන් මියගිය බව ඒ එෆ් පී පුවත් සේවය තහවුරු කර තිබුණි.", "URL": "https://sinhala.adaderana.lk/news.php?nid=88285", "Category": null, "Parent URL": null}