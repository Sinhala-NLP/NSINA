{"Source": "Adaderana", "Timestamp": "June 8, 2015 03:28 pm", "Headline": "හෘද, අපස්මාර හා අධිරුධිර පීඩන රෝගීන්ගේ ඖෂධ හිඟයට පිළියම්", "News Content": "හෘද රෝගීන්ට, අපස්මාර හා අධිරුධිර පීඩන රෝගීන්ට ලබාදෙන ‍ඖෂධ හිඟව පැවති රෝහල් වෙත එම ඖෂධ කඩිනමින් ලබාදීමට සෞඛ්‍ය අමාත්‍යංශය පියවර ගෙන තිබේ.නිවේදනයක් නිකුත් කරමින් එම අමාත්‍යංශය සඳහන් කළේ සෞඛ්‍ය හා දේශිය වෛද්‍ය අමාත්‍ය රාජිත සේනාරත්න මහතාගේ උපදෙස් මත එම පියවර ගෙන ඇති බවයි.ඒ අනුව හෘද රෝගීන්ට ලබාදෙන “ඉනොක්ෂිපාරීන්“ සහ අපස්මාර රෝගීන් සදහා වන “එතොසක්සිමයිඩ්“ යන ඖෂධ මේ වනවිටත් වෛද්‍ය සැපයීම් අංශය මගින් අත්‍යවශ්‍ය රෝහල් සදහා ලබාදීමට පියවර ගෙන ඇත.ඒ හේතුවෙන් කිසිදු ඖෂධ හිඟ තත්ත්වයක් මේවන විට නොමැති බවත්, කිසිදු හේතුවක් මත බිය විය යුතු නොමැති බවත්, සෞඛ්‍ය අමාත්‍යංශය අවධාරණය කරයි.", "URL": "https://sinhala.adaderana.lk/news.php?nid=51853", "Category": null, "Parent URL": null}