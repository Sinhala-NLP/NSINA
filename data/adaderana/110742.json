{"Source": "Adaderana", "Timestamp": "May 27, 2019 07:18 am", "Headline": "දුම්රියේ ගැටී පුද්ගලයෙකු ජිවිතක්ෂයට", "News Content": "කන්කසන්තුරය සිට කොළඹ බලා ධාවනය වු රාත්‍රි තැපැල් දුම්රියේ කිලිනොච්චිය ඉරණමඩු ප්‍රදේශ‍යේදී පුද්ගලයෙකු ගැටීමෙන් ජිවිතක්ෂයට පත්ව ඇති බව කිලිනොච්චිය පොලිසිය පවසයි. ඊයේ(26) රාත්‍රියේ මෙම අනතුර සිදුව ඇති බව අද දෙරණ වාර්තාකරු පවසයි. පොලිසිය පැවසූවේ කිලිනොච්චිය ඉරණමඩු ප්‍රදේශයේ පදිංචි 61හැවිරිදි රාසයියා රාසේන්ද්‍රන් නමැති පුද්ගලයෙකු එලෙස ජිවිතක්ෂයට පත්ව ඇති බවයි. මළසිරුර මාන්කුලම දුම්රිය ස්ථානය වෙත ගෙන ඒමෙන් අනතුරුව පශ්චාත් මරණ පරීක්ෂණ වෙනුවෙන් කිලිනොච්චිය රෝහල් මෘත ශරීරාගාරයේ තැන්පත් කොට ඇති බවද පොලිසිය පැවසීය. සිද්ධිය සම්බන්ධයෙන් මාන්කුලම පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=110742", "Category": null, "Parent URL": null}