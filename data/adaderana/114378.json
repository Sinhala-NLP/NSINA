{"Source": "Adaderana", "Timestamp": "July 17, 2019 08:44 pm", "Headline": "නියගයට සරු වූ පුත්තලමේ ලුනු", "News Content": "පවතින වියළි කාලගුණ තත්ත්වයට පුත්තලමේ ලුනු අස්වැන්න සරු වි ඇති බව පුත්තලම ලුනු සුභසාධක සංගමය කියයි. පවතින වියළි කාලගුණය හමුවේ සරු ලුනු අස්වැන්නක් ලැබෙමින් පැවතුනද මිළ සිග්‍ර ලෙස පහත වැටිම නිසා තමන්ගේ ආදායම ඉහල යාමක් සිදුව නැති බව ලුනු වගාකරුවන් පවසති . ශ්‍රී ලංකාවේ සමස්ථ ලුනු අස්වැන්නේන් සියයට 35 කට ආසන්න ප්‍රමානයක් පුත්තලම ලුනු කර්මාන්ත කරුවන් විසින් ලබා දිම සිදුව තිබේ. එසේම පුත්තලම ලුනු සඳහා ඉහළ වටිනාකමක් ද ලැබි තිබේ ඒ නිසාම පුත්තලම ලුනු රට වටා සෑම තැනකම දැකිය හැකිය. මෙවර ලුනු අස්වැන්න පිළිබදව අදහස් දක්වමින් සිටි පුත්තලම ලුනු සුභසාධක සංගමයේ සභාපති ටි.එම් .අමීන් මහතා පවසා සිටියේ මෙවැන්නකී. “ මෙවර පවතින වියළි කාලගුණ තත්ත්වයත් සමඟ හොඳ ලුනු අස්වැන්නක් ලැබි තිබෙනවා. නමුත් මිල බරපතල ලෙස පහත වැටිමෙන් අතට ලැබෙන මුදල වැඩි වෙලා නැහැ .මොකද මේ වන විට කිලෝ 50 මිටියක් රුපියල් 250 දක්වා පහත වැටි තිබිම නිසා .මිටියකට රුපියල් 250 ක් දෙනවිට ඒ සදහා යන අනිත් වියදම් සමඟ වගාකරුවන්ට ලාභයක් ඉතිරි වන්නේ නැහැ. වගාකරුවන් අතර වැඩි මුදලක් ලැබුනා නම් තමා ලාභයක් සහ ඉදිරියට රස්සාව කරගෙන යන්න අවස්ථාව තිබේන්නේ\" මෙහිදි අදහස් දැක්වු පුත්තලම ලුනු සුභ සාධක සංගමයේ ප්‍රධාන කළමණාකරු රස්ලියා කාදර් මහත්මිය පවසා සිටියේ මෙවැන්නකී. “ පසුගිය කාලයේ උතුරේ තිබුන එලිපන්ට්පාස් වාගේ රජයේ ලුනු කර්මාන්තය යුද්ධයෙන් කඩා වැටෙද්දි පුත්තලම රජයේ ලුනු කර්මාන්තය සහ පුද්ගලික අපේ කර්මාන්තයත් ලොකු ශක්තියක් වුනා රටට මොකද අපේ පුත්තලමේ වාගේම සේගුවන්තිව් ලේවාවන් වල අක්කර 500ක් විතර තිබෙනවා. එයට අමතර කලපු ආශ්‍රීතව තවත් අක්කර 200 කට වැඩි ප්‍රමානයක් ලුණූ නිශ්පාදන කරනවා .එය විශාල දායකත්වයක් \"", "URL": "https://sinhala.adaderana.lk/news.php?nid=114378", "Category": null, "Parent URL": null}