{"Source": "Adaderana", "Timestamp": "March 14, 2018 03:15 pm", "Headline": "වීරකැටියේ දී ඩිමෝ බට්ටාගේ ගැටී පාපැදිකරු මරුට", "News Content": "වීරකැටිය මිද්දෙණිය මාර්ගයේ කිංචිගුණේ වී මෝල අසලදී සිදුවු රිය අනතුරකින් පුද්ගලයෙකු මිය ගොස් තිබේ. මැදමුලන දෙස සිට මිද්දෙණිය දෙසට ධාවනය වු ඩීමෝ බට්ටා වර්ගයේ ලොරි රථයක් ඊට ඉදිරියෙන් ගිය පාපැදියක හා ගැටී මෙම අනතුර සිදුව ඇත. අනතුරින් බරපතළ තුවාල ලැබු පාපැදිකරු තංගල්ල රෝහලට ඇතුළත් කිරීමේ දී මිය ගොස් තිබේ. මිය ගිය පුද්ගලයා වයස අවුරුදු 62 ක් වු විදානගමගේ නිකලස් නැමති මැදමුලන ප්‍රදේශයේ පදිංචිකරුවෙකි. මෘත ශරීරය තංගල්ල රෝහලේ තැන්පත් කර ඇත. ලොරි රථයේ රියදුරු අත්අඩංගුවට ගෙන ඇති අතර වීරකැටිය පොලීසිය වැඩිදුර විමර්ශන පවත්වනු ලබයි.", "URL": "https://sinhala.adaderana.lk/news.php?nid=85684", "Category": null, "Parent URL": null}