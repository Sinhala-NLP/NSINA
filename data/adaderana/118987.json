{"Source": "Adaderana", "Timestamp": "September 13, 2019 06:53 am", "Headline": "නව නිවාස සංකීර්ණ තුනක් අද ජනතා අයිතියට", "News Content": "කොළඹ නගරයේ අඩුපහසුකම් සහිත නාගරික ප්‍රදේශවල ඉදිකළ නිවාස සංකීර්ණ තුනක් අද(13) ජනතා අයිතියට පත්කෙරෙන බව මහානගර සහ බස්නාහිර සංවර්ධන අමාත්‍යාංශය පවසයි. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පස්වරු 02.30ට සුගතදාස ගෘහස්ථ ක්‍රිඩාංගනයේදී ඊට අදාළ උත්සවය පැවැත්වෙන බව එම අමාත්‍යාංශය සඳහන් කළේය. මිනිජය සෙවණ, හෙළමුතු සෙවණ සහ රන්මුතු සෙවණ නම් කර ඇති එම නිවාස සංකීර්ණවල නිවාස ඒකක 3300ක් පවතී. ඒ සඳහා රජය වැය කර ඇති මුදල රුපියල් මිලියන දහසය දහසකට ආසන්න වන බව වාර්තා වෙයි.", "URL": "https://sinhala.adaderana.lk/news.php?nid=118987", "Category": null, "Parent URL": null}