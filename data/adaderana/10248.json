{"Source": "Adaderana", "Timestamp": "August 16, 2010 08:11 am", "Headline": "විදුලි සැරය අනෙක් දැරියට ද මරු කැඳවයි", "News Content": "රත්නපුර, පතුල්පාන ප්‍රදේශයේ දී රඹුටන් කැඩීමට ගොස් විදුලි සැර වැදී රත්නපුර මහ රෝහලේ දැඩි සත්කාර ඒකකයේ ප්‍රතිකාර ලබමින් සිටි අනෙක් දැරිය ද මියගොස් තිබේ. පසුගිය සිකුරාදා රඹුටන් කැඩීමට ගිය ළමුන් තිදෙනකුට විදුලිසැර වැදීමෙන් ඔවුන්ගෙන් දෙදෙනෙකු ජිවිතක්ෂයට පත්විය. අදාළ ළමුන් තිදෙනා රඹුටන් ගසකට නැග රඹුටන් කඩමින් සිටියදී මෙම අනතුරට ලක්ව තිබේ. ඔවුන් අත තිබූ යකඩ කම්බියකින් රඹුටන් කඩමින් සිටියදී එය අසල තිබූ විදුලි රැහැනක ගැටීමෙන් මෙම අනතුර සිදුව ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=10248", "Category": null, "Parent URL": null}