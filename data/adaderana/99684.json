{"Source": "Adaderana", "Timestamp": "November 23, 2018 09:38 pm", "Headline": "නුවර-කොළඹ ප්‍රධාන පාර අවහිර වෙයි", "News Content": "නුවර-කොළඹ ප්‍රධාන මාර්ගයේ කඩවත, බණ්ඩාරවත්ත මංසන්ධියේ දී නාම පුවරුවක් මාර්ගයට කඩා වැටීමෙන් රථවාහන ගමනා ගමනයට බාධා ඇතිව තිබෙන බව අද දෙරණ වාර්තාකරු පවසයි. මේ වන විට පුවරුව මාර්ගයෙන් ඉවත් කිරීමට කටයුතු කරන නමුත් ප්‍රදේශය අවට දැඩි රථවාහන තදබදයක් ඇතිව තිබෙන බව ද වාර්තා වෙයි. මේ හේතුවෙන් කොළඹ-නුවර මාර්ගය භාවිතා නොකර අධිවේගී මාර්ග‍ය ඔස්සේ ගමනා ගමනයේ යෙදෙන ලෙස පොලීසිය රියදුරන්ගෙන් ඉල්ලීමක් කරයි. කෙ‍සේ වෙතත් පවතින වර්ෂා තත්ත්වය හමුවේ මෙම පුවරුව ඉවත් කිරීම අසීරු වී තිබේ.", "URL": "https://sinhala.adaderana.lk/news.php?nid=99684", "Category": null, "Parent URL": null}