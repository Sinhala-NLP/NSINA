{"Source": "Adaderana", "Timestamp": "July 8, 2010 04:14 pm", "Headline": "ගාස්තු වෙනසට එරෙහිව හසලක රියදුරන් වර්ජනයේ", "News Content": "හසලක ප්‍රදේශයේ පෞද්ගලික බස්රථ ධාවකයින් වර්ජනයක් ආරම්භ කර තිබේ. අද පෙරවරුවේ සිට මොවුන් බස්රථ ධාවනයෙන් ඉවත්ව සිටින බව අද දෙරණ වාර්තාකරු කියා සිටියේය. මධ්‍යම පළාත තුළ බස් ගාස්තු සංශෝධනය කිරීමට විරෝධය පළ කරමින් මෙම වර්ජනය දියත් කර ඇති බව සඳහන්ය. හසලක -රන්දෙණිගල, හසලක -කෙ‍ාළොංගොඩ, හසලක - මහියංගණ යන මාර්ගවල මෙතෙක් අය කළ ගාස්තුව නව සංශෝධනයට අනුව අඩුවී ඇති බවට බස් ධාවකයින් චෝදනා කරයි. එම මාර්ගවල රුපියල් 18 ත් 20 ත් අතර පැවති බස් ගාස්තුව රුපියල් 12 ක් දක්වා අඩු වී ඇති බව ඔවුන් පවසයි.", "URL": "https://sinhala.adaderana.lk/news.php?nid=9478", "Category": null, "Parent URL": null}