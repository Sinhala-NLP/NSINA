{"Source": "Adaderana", "Timestamp": "March 6, 2011 12:04 pm", "Headline": "නව වියැති පිරිමි දරුවෙකුට බරපතල ලිංගික අපයෝජනයක්", "News Content": "වයස අවුරුදු 9 ක් වූ පිරිමි දරුවෙකු ලිංගික අපයෝජනය සිදුකළ පුද්ගලයෙකු වැලිගම පොලීසිය විසින් අත්අඩංගුවට ගෙන තිබේ. වැලිගම පොලිස් වසමේ මිදිගම ප‍්‍රදේශයේදී වයස අවුරුදු 09 ක් වූ බාල වයස්කාර පිරිමි ළමයකුට බරපතල ලිංගික අපයෝජනය සිදු කිරීමේ චෝදනාවක් සම්බන්ධයෙන් මෙම සැකකරු අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. අත්අඩංගුවට ගනු ලැබූ සැකකරු 31 වියැති පුද්ගලයෙකු බවත්,ඔහු අද දින මාතර මහේස්ත්‍රාත් හමුවට පැමිණවීමට නියමිත බවත් පොලිස් මාධ්‍ය ප්‍රකාශකවරයා කියා සිටියි. මෙම සිදුවීම සම්බන්ධයෙන් වැලිගම පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14649", "Category": null, "Parent URL": null}