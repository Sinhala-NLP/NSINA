{"Source": "Adaderana", "Timestamp": "January 9, 2011 09:29 am", "Headline": "හලාවතට ඔක්සිජන් නෑ", "News Content": "හලාවත මහ රෝහලේ දැඩි සත්කාර ඒකකයේ ඔක්සිජන් සැපයීමේ පද්ධතිය ක්‍රියා විරහිත වීමෙන් රෝගීන් දැඩි දුෂ්කරතාවට පත්ව ඇති බව වාර්තා වේ. පසුගිය 6 වැනිදා සිට මෙම පද්ධතිය වරින් වර ක්‍රියාවිරහිත වන බව වෛද්‍යවරුන් විසින් අදාළ බලධාරීන් දැනුවත් කර ඇතත් ඊට නිසි ක්‍රියාමාර්ග ගෙන නොමැති බව සඳහන් වේ. පෙරේදා රාත්‍රීයේ සිට එ‍ම රෝහලේ ඔක්සිජන් පද්ධතිය සම්පූර්ණයෙන් ක්‍රියාවිරහිත වී ඇති බව පැවසෙයි. එම තත්ත්වය මත දැඩි සත්කාර ඒකකයේ ප්‍රතිකාර ලබන රෝගීන්ට අවශ්‍ය ඔක්සිජන් සැපයීම රෝහලේ ප්‍රාථමික ඒකකයට රැගෙන ගොස් සිදුකිරීමට රෝහල් කාර්යය මණ්ඩලයට සිදුව තිබේ. මීට මාස 6 ට පමණ පෙර අංග සම්පූර්ණ දැඩි සත්කාර ඒකකයක් විවෘත කළ ද එය මේ වන තෙක් අදාළ බලධාරීන් විසින් ප්‍රයෝජනයට ගෙන නොමැති බව ද සඳහන් වේ.", "URL": "https://sinhala.adaderana.lk/news.php?nid=13364", "Category": null, "Parent URL": null}