{"Source": "Adaderana", "Timestamp": "August 19, 2016 02:10 pm", "Headline": " කිරිගරුඬ පිළිරුව නිරාවරණය කිරීම ජනපති ප්‍රධානත්වයෙන්", "News Content": "නවගමුව, පුරාණ පත්තිනි දේවාලය වෙත ඉන්දියාවේ සිට වැඩමකරවන ලද පත්තිනි මෑණි කිරිගරුඬ පිළිරුව වන්දනාමාන කටයුතු සඳහා නිරාවරණය කිරීම ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් සිදුකර තිබේ.අද(19) පෙරවරුවේ නවගමුව ශ්‍රී සුගත බිම්බාරාම විහාරස්ථානය වෙත ගිය ජනාධිපතිවරයා ආගමික වතාවත්වල නිරතවීමෙන් අනතුරුව විහාරාධිපති පූජ්‍ය මල්වානේ පඤ්ඤාසාර හිමි බැහැදැක සුවදුක් විමසූ බව ජනාධිපති මාධ්‍ය අංශය සඳහන් කළේය.ඉන් අනතුරුව ජනාධිපතිවරයා විසින් පත්තිනි දේව මෑණි ප්‍රතිමාව විවෘත කර තිබේ.මෙම අවස්ථාව සඳහා අග්‍රාමාත්‍ය රනිල් වික්‍රමසිංහ මහතා සහ සුසිල් ප්‍රේමජයන්ත, ලක්ෂ්මන් කිරිඇල්ල, ඒ.එච්.එම් ෆවුසි යන අමාත්‍යවරුන් ඇතුළු මැති ඇමතිවරුන් පිරිසක් ද එක්ව සිටි බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=63230", "Category": null, "Parent URL": null}