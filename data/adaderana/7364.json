{"Source": "Adaderana", "Timestamp": "March 19, 2010 08:20 am", "Headline": "අගමැතිගේ දේශපාලනයට වසර 50යි", "News Content": "අග්‍රාමාත්‍ය රත්නසිරි වික්‍රමනායක මහතාගේ දේශපාලන දිවියට අදට වසර 50 ක් සපිරෙයි. 1960 වසරේ අද වැනි දිනක දේශපාලනයට පිවිසි රත්නසිරි වික්‍රමනායක මහතා මෙතෙක් දේශපාලන දිවිය තුළ අග්‍රාමාත්‍යධුරය දක්වා වූ තනතුරු රැසක් දරමින් ජනතා මෙහෙවරට කැප වූ පුද්ගලයෙකි. ඒ නිමිත්තෙන් ජනතාවට උපහාර පිදීමේ උත්සව මාලාවක් අද ආරම්භ වේ. කළුතර දිස්ත්‍රික් ජනතාවට උපහාර පිදීමේ අරමුණින් සංවිධාන කරන මෙම උත්සව මාලාව ලබන 21 වන දින දක්වා පැවැත්වීමට නියමිතය. එම කාලය තුළ ඔහුට සහය දැක් වූ ජනතාවට උපහාර පිදීමේ අරමුණින් මෙවැනි උත්සව මාලාවක් සංවිධානය කළ බව කළුතර දිස්ත්‍රික් උපහාර කමිටුව පවසයි.", "URL": "https://sinhala.adaderana.lk/news.php?nid=7364", "Category": null, "Parent URL": null}