{"Source": "Adaderana", "Timestamp": "February 28, 2017 01:31 pm", "Headline": "නීතියේ ආධිපත්‍ය ආරක්ෂා කිරීම ශ්‍රේෂ්ඨාධිකරණයේ පරම යුතුකමයි", "News Content": "නීතියේ ආධිපත්‍ය ආරක්ෂා කිරීම හා ජනතා අයිතිවාසිකම් සුරැකීම ශ්‍රේෂ්ඨාධිකරණයේ පරම යුතුකම බව අගවිනිසුරු කේ.ශ්‍රීපවන් මහතා පවසයි.එම කාර්යය තමන් විසින් උපරිම ආකාරයෙන් ඉටු කළ බවට විශ්වාස කරන බව අගවිනිසුරුවරයා සඳහන් කළේය.අගවිනිසුරු කේ.ශ්‍රී පවන් මහතා අද(28) දිනයේ ධුරයෙන් විශ්‍රාම යන අතර ඒ වෙනුවෙන් ශ්‍රේෂ්ඨාධිකරණ සංකීර්ණයේ දී පැවති චාරිත්‍රානුකූල නිල උත්සවයට එක්වෙමින් ඔහු මේ බව කියා සිටියේය.මෙම උත්සවය සඳහා ශ්‍රේෂ්ඨාධිකරණ, අභියාචනාධිකරණ, මහාධිකරණ හා දිසා අධිකරණ විනිසුරුවරුන් සහ මහේස්ත්‍රාත්වරුන් එක්ව සිටි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=70222", "Category": null, "Parent URL": null}