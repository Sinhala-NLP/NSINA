{"Source": "Adaderana", "Timestamp": "January 29, 2011 11:24 am", "Headline": "රට රැකියා පෙන්වා මුදල් වංචා කළ අයෙක් කොටුවෙයි", "News Content": "විදේශ රැකියා ලබාදෙන බවට පොරොන්දු වී පුද්ගලයින්ගෙන් මුදල් වංචා කළ බවට චෝදනා මත සැකකරුවෙකු අත්අඩංගුවට ගෙන තිබේ. කොළඹ අපරාධ කොට්ඨාශයේ නිලධාරී කණ්ඩායමක් විසින් ඊයේ(28) පස්වරුවේ රත්නපුර ප්‍රදේශයේ දී සැකකරු අත්අ‍ඩංගුවට ගෙන ඇති බව සඳහන්ය. ඔහු විසින් පුද්ගලයන් 15 දෙනෙකුගෙන් රුපියල් හතළිස් නව ලක්ෂයකට අධික මුදලක් වංචා කර ඇති බව අනාවරණය වී ඇත. සැකකරු අද(29) අලුත්කඩේ මහේස්ත්‍රාත් අධිකරණය හමුවට ඉදිරිපත් කිරීමට නියමිත අතර කොළඹ අපරාධ කොට්ඨාශයේ විශේෂ විමර්ශන ඒකකය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=13833", "Category": null, "Parent URL": null}