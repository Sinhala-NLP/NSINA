{"Source": "Adaderana", "Timestamp": "July 1, 2019 10:57 am", "Headline": "STF මෙහෙයුමකින් ගලහ රක්ෂිතයක තිබී පුපුරණ ද්‍රව්‍ය තොගයක් සොයාගනී", "News Content": "ගලහ, පොලිස් වසමේ වෙදහැක වත්ත ආස්න රක්ෂිතයේ පුපුරුස්ස මාර්ගයේ තිබී පුපුරණ ද්‍රව්‍ය ඇතුළු භාණ්ඩ තොගයක් පොලිස් විශේෂ කාර්ය බලකාය විසින් සොයා ගෙන තිබේ. ඊයේ(30) රාත්‍රීයේ මෙම පුපුරණ ද්‍රව්‍ය තොගය සොයා ගෙන ඇති බව පොලිස් විශේෂ කාර්ය බලකාය සඳහන් කළේය. ගම්පොළ පොලිස් විශේෂ කාර්ය බලකාය සහ ගලහ පොලිස් ස්ථානයේ නිලධාරීන් ඒකාබද්ධව සිදුකරන ලද මෙහෙයුමකදී මෙම පුපුරණ ද්‍රව්‍ය තොගය සොයා ගෙන තිබේ. මෙලෙස පොලිස් විශේෂ කාර්ය බලකාය විසින් සොයා ගෙන ඇත්තේ වෙඩි බෙහෙත් ග්‍රැම් 2800ක්, ආමෝනියා ග්‍රෑම් 1700ක්, ජෙලනයිට් නිල්පැහැති කරල් 04යි, ජෙලනයිට් හිස් කරල් 03ක් සහ සාමාන්‍ය සේවා නුල් මීටර් 14.5ක් සොය ගෙන ඇති බව පොලිස් විශේෂ කාර්ය බලකාය සඳහන් කරයි. සිද්ධිය සම්බන්ධයෙන් ගලහ පොලීසිය වැඩිදුර විර්ශන සිදු කරයි.", "URL": "https://sinhala.adaderana.lk/news.php?nid=113116", "Category": null, "Parent URL": null}