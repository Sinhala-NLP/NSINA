{"Source": "Adaderana", "Timestamp": "January 18, 2012 08:28 am", "Headline": "පාසල් වෑන් රිය අනතුරේ-සිසුන් 9 ට තුවාලයි-දෙදෙනකුට බරපතළයි", "News Content": "කොළඹ-ගාලු පාරේ ගල්කිස්ස දී සිදුවූ රථ වාහන අනතුරකින් එකී ප්‍රදේශයේ මාර්ගය දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. පාසල් ළමුන් ප්‍රවාහනය කළ වෑන් රථයක් බස් රථයක ගැටීමෙන් මෙම අනතුර සිදුව ඇති බවත්,සිසුන් 9 දෙනකු තුවාල ලබා ඇති බවත් කියැවෙයි. තුවාල ලැබූ සිසුන් 6 දෙනකු කළුබෝවිල රෝහලට ඇතුළත් කර ඇති බවත්,එයින් දෙදෙනකුගේ තත්ත්වය බරපතළ බවත් රෝහල් ආරංචි මාර්ග පවසයි. එසේම මෙම අනතුරෙන් පසුව කළුබෝවිල රෝහලට සිසුන් 6 දෙනකුද,කොළඹ ජාතික රෝහලට එක් සිසුවකුද ඇතුළත් කර ඇති බවත්,බාහිර රෝගී අංශයෙන් ප්‍රතිකාර ලබා තවත් දෙදෙනකු පිටවගොස් ඇති බවත් පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා සඳහන් කරයි. මෙම අනතුරේ වරද පාසල් වෑන් රථ රියදුරුගේ බවට දැනට හඳුනාගෙන ඇති බවත්,ඔහුව අත්අඩංගුවට ගෙන ඇති බවත් පොලිස් මාධ්‍ය ප්‍රකාශකවරයා කියා සිටියි. ගල්කිස්ස පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=21458", "Category": null, "Parent URL": null}