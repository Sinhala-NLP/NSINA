{"Source": "Adaderana", "Timestamp": "September 18, 2019 10:28 am", "Headline": "අපරාධකරුවන් දෙදෙනෙකුට වෙඩි තැබු ගිනි අවියක් සොයා ගනියි", "News Content": "හංවැල්ල, ඇඹුල්ගම ප්‍රදේශයේදී සංවිධානාත්මක අපරාධ කල්ලි සාමාජිකයින් දෙදෙනෙකුට වෙඩි තැබීම සදහා යොදාගත් බවට සැකකෙරෙන ගිනි අවියක් සොයා ගෙන තිබේ. පොලිස් විශේෂ කාර්යය බලකා බුද්ධි කොට්ඨාශයේ නිළධාරින්ට ලද තොරතුරක් මත නවගමුව, සමගි මාවත ප්‍රදේශයේ සගවා තිබියදී විදෙස් රටට නිෂ්පාදිත මිලිමිටර් 9 වර්ගයේ ගිනි අවියක් මෙලෙස සොයා ගෙන ඇති බව සදහන්. පසුගිය 15 වනදා හංවැල්ල, ඇඹුල්ගම ප්‍රදේශයේදී සංවිධානාත්මක අපරාධ කල්ලි සාමාජිකයින් දෙදෙනෙකු ඉලක්ක කර ගනිමින් මෙම වෙඩි තැබීම සිදු වූ අතර එහිදී එක් අයෙකු ජිවිතක්ෂයට පත් විය. සිද්ධියට අදාලව මේ වන විට සැකකරුවන් දෙදෙනෙකු පොලිස් විශේෂ කාර්යය බලකාය මගින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=119375", "Category": null, "Parent URL": null}