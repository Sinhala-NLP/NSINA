{"Source": "Adaderana", "Timestamp": "July 21, 2016 04:48 pm", "Headline": "රවිරාජ් ඝාතනයේ විත්තිකරුවන්ට අධි චෝදනා බාරදෙයි", "News Content": "පාර්ලිමේන්තු මන්ත්‍රි නඩරාජා රවිරාජ් ඝාතනය සම්බන්ධයෙන් සැකකරුවන්ට අධි චෝදනාපත්‍ර භාරදීම කොළඹ මහාධිකරණයේදී අද සිදුකර තිබේ.ත්‍රස්ථවාදය වැළැක්වීමේ පනත යටතේ නීතිපතිවරයා විසින් විත්තිකරුවන්ට එරෙහිව මෙම අධි චෝදනා ඉදිරිපත් කර ඇති බව අද දෙරණ අධිකරණ වාර්තාකරු පැවසුවේය.එම විත්තිකරුවන් අතර නාවික හමුදා සාමාජිකයින් සිව් දෙනෙකු සහ කරුණා පාර්ශවයේ සාමාජිකයින් දෙදෙනෙකු වන බව සඳහන්ය.ඒ අනුව අද දිනයේ නාවික හමුදා සාමාජිකයින් තිදෙනෙකුට එරෙහිව චෝදනා පත්‍ර භාර දී ඇත.අද දිනයේ අධිකරණය හමුවේ පෙනී නොසිටි විත්තිකරුවන් තිදෙනාට මීළඟ නඩු දිනයේ අධිකරණය හමුවේ පෙනීසිටින ලෙස දන්වා මහාධිකරණය සිතාසි නිකුත් කර ඇති බවද සඳහන්ය.අධි චෝදනා භාරදුන් විත්තිකරුවන් තිදෙනාට ඇප ලාබදීම ප්‍රතික්ෂේප කළ මහාධිකරණ විනිසුරු මනිලාල් වෛද්‍යතිලක මහතා ලබන 26 වන දින දක්වා රක්ෂිත බන්ධනාගාර ගත කිරීමට නියෝග කළ බව අද දෙරණ අධිකරණ වාර්තාකරු පැවසුවේය.", "URL": "https://sinhala.adaderana.lk/news.php?nid=62291", "Category": null, "Parent URL": null}