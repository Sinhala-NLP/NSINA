{"Source": "Adaderana", "Timestamp": "April 24, 2012 12:12 pm", "Headline": "අනුරපුර රෝහලට කඩිනමින් අධ්‍යක්ෂවරයෙකු පත්කරන්නැයි ඉල්ලීමක්", "News Content": "අනුරාධපුර ශික්ෂණ රෝහලට ස්ථීර අධ්‍යක්ෂවරයෙකු කඩිනමින් පත්කරන ලෙස රෝහල් කාර්යය මණ්ඩලය සෞඛ්‍ය අමාත්‍යාංශයෙන් ඉල්ලා සිටියි. රෝහලේ හිටපු අධ්‍යක්ෂ වෛද්‍ය ඩබ්ලිව්.එම්.ටි.බි.විජේකෝන් මහතා පසුගිය නව වැනිදා සිට ස්ථාන මාරුවක් ලබායෑමෙන් පසු මේ දක්වා රෝහල් අධ්‍යක්ෂ ධූරය පුරප්පාඩු වී තිබේ. මේ හේතුවෙන් රෝහලේ පරිපාලන ගැටලු රැසක් ද පැන නැගී ඇති බව සඳහන්ය. සෞඛ්‍ය අමාත්‍යාංශ ආරංචි මාර්ගවලට අනුව පුරප්පාඩු වී තිබෙන අනුරාධපුර ශික්ෂණ රෝහලේ අධ්‍යක්ෂ ධූරය සඳහා උතුරු මැද පළාත් සෞඛ්‍ය සේවා අධ්‍යක්ෂ වෛද්‍ය ඩබ්ලිව්.අතපත්තු මහතා පත්කිරීමට යන බවත් කිසියම් හේතු‍වක් නිසා එම පත්කිරීම ප්‍රමාද වී ඇති බව රෝහල් කාර්යය මණ්ඩලය පවසයි.", "URL": "https://sinhala.adaderana.lk/news.php?nid=23765", "Category": null, "Parent URL": null}