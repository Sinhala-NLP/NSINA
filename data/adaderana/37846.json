{"Source": "Adaderana", "Timestamp": "October 1, 2013 04:16 pm", "Headline": "රිය අනතුරකින් අයෙක් මරුට ", "News Content": "කළුතර උතුර ප්‍රදේශයේ සිදුවු රිය අනතුරකින් පුද්ගලයෙකු ජීවිතක්ෂයට පත්ව තිබේ. කළුතර සිට කොළඹ දෙසට ධාවනය වෙමින් තිබු බස් රථයක පාපැදියක් ගැටීමෙන් අනතුර සිදුව ඇති බව සඳහන් වෙයි. අනතුරින් බරපතළ තුවාල ලැබු පාපැදිකරු නාගොඩ රෝහලට ඇතුළත් කිරීමේ දී මියගොස් තිබේ. ජීවිතක්ෂයට පත්ව ඇත්තේ 70 හැවිරිදි කළුතර උතුර ප්‍රදේශයේ පදිංචිකරුවෙකු බව පොලීසිය සඳහන් කරයි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කළුතර උතුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37846", "Category": null, "Parent URL": null}