{"Source": "Adaderana", "Timestamp": "December 12, 2016 09:21 am", "Headline": "   තජිකිස්ථාන ජනපති අද එයි", "News Content": "නිල සංචාරයක් සඳහා තජිකිස්ථාන ජනාධිපති එමිමෝලි රෝමන් මහතා අද(12) දිනයේ දිවයිනට පැමිණීමට නියමිතව තිබේ.නිල සංචාරයක් සඳහා දිවයිනට පැමිණෙන තජිකිස්ථාන් ජනාධිපතිවරයා ලබන 14 වන දින දක්වා මෙරට රැදී සිටීමට නියමිත බව විදේශ කටයුතු අමාත්‍යංශය සඳහන් කළේය.තජිකිස්ථාන ජනාධිපතිවරයාගේ මෙම සංචාරය තුළදී ජනාධිපතිවරයා අග්‍රාමාත්‍යවරයා ඇතුළු රජයේ ඉහළ පෙළේ මැති ඇමතිවරුන් සමග ද්වීපාර්ශවික සාකච්ඡා පැවැත්වීමට සැලසුම් කර තිබේ. දෙරට අතර අවබෝධතා ගිවිසුම් කිහිපයකට ද අත්සන් තැබීමට නියමිත බව වාර්තා වෙයි.අනතුරුව තජිකිස්ථාන ජනාධිපති එමිමෝලි රෝමන් මහතා මහනුවර ශ්‍රී දළදා මාලිගාව වැදපුදා ගැනීමට ද නියමිතය.", "URL": "https://sinhala.adaderana.lk/news.php?nid=66948", "Category": null, "Parent URL": null}