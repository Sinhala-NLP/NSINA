{"Source": "Adaderana", "Timestamp": "January 31, 2019 03:44 pm", "Headline": "තස්මේනියා දිවයිනේ ලැව් ගිනි තවදුරටත් ව්‍යාප්ත වෙයි", "News Content": "ඔස්ට්‍රේලියාවේ ප්‍රාන්තයක් වන තස්මේනියා දිවයිනේ හටගත් ලැව් ගිනි තවදුරටත් ව්‍යාප්ත වෙමින් ඇති බව විදෙස් වාර්තා සඳහන් කරයි. ලැව් ගින්නට හසුවීමෙන් දේපළ රැසක්ද විනාශ වී ඇත. හෙක්ටයාර එක්ලක්ෂ හැත්තෑ තුන් දහසක පමණ භූමි ප්‍රමාණයක් මේ වන විටත් ගින්නෙන් විනාශ වී ඇති බව විදෙස් වාර්තාවල දැක්වෙයි. විශාල ලැව්ගිනි දෙකකට අමතරව තවත් ලැව්ගිනි 26ක් පමණ පැතිර යමින් ඇති බවත් එම වාර්තාවල සඳහන් වෙයි. ලැව්ගිනි පාලනය කිරීමට ගිනි නිවීම් සේවකයන් 500ක් පමණ යොදවා ඇත. පවතින තත්ත්වය සැළකිල්ලට ගනිමින් ප්‍රාන්තයේ ස්ථාන 14කට අනතුරු ඇඟවීමේ නිවේදන නිකුත් කර ඇත බව ද විදෙස් වාර්තා වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=103444", "Category": null, "Parent URL": null}