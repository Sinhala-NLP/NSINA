{"Source": "Adaderana", "Timestamp": "August 6, 2012 12:12 pm", "Headline": " සෙලාන් තෑගි පිට තෑගි දිනුම් ඇදීමෙන් මිලියන 15 නිවස පල්ලෙකැලේට", "News Content": "සෙලාන් තෑගි පිට තෑගි මහා දිනුම් ඇදීමේ සුපිරි ත්‍යාගය වූ රු. මිලියන 15 ක් වටිනා සුඛෝපභෝගී නිවස දිනා ගැනීමට පල්ලෙකැලේ අචලා නක්කාවිට මහත්මිය සමත්වූවාය. 27 හැවිරිදි ඇය සිව්මස් හැවිරිදි බිළිඳියකගේ මවකි. සෙලාන් බැංකුවේ සභාපති, ජනාධිපති නීතිඥ මොහාන් පීරිස් මහතා අතින් ඇයට හිමි නව නිවසේ යතුරු භාරදීම කොළඹ සිනමන් ග‍්‍රෑන්ඞ් හෝටලයේ පැවති අතිඋත්කර්ෂවත් උත්සව අවස්ථාවක දී සිදුකෙරිණි. මෙම අවස්ථාව සඳහා නක්කාවිට මහත්මියගේ සැමියා වන හර්ෂ හා බිළිඳු දියණිය තරුකී ද සහභාගී විය. එමෙන්ම සෙලාන් බැංකුවේ ජ්‍යෙෂ්ඨ කළමනාකාරීත්වය නියෝජනය කරමින් නිලධාරීන් පිරිසක්ද, පසුගිය මාසික දිනුම් ඇදීම්වල දී දශලක්‍ෂපතියන් වූ වාසනාවන්තයින් පස්දෙනාද සමඟින් මාධ්‍යවේදීන් ද මෙම අතිඋත්කර්ෂවත් අවස්ථාවට එක්වූහ. මෙම ජයග‍්‍රහණය පිළිබඳ අදහස් දක්වමින් නක්කාවිට මහත්මිය මෙසේ කියා සිටියාය. ‘‘තෑගි පිට තෑගි දිනුම් ඇදීමේ සුපිරි ත්‍යාගය මට හිමි වුණා කියා සෙලාන් බැංකුවේ නිළධාරීන් මා වෙත ඇවිත් පවසද්දී, මට කිසිවක් සිතා ගැනීමට නොහැකිවුණා. මොහොතකට මා නොසෙල්වී බලා සිටියා. ඇත්තටම එම හැඟීම අදහාගන්නවත් බැහැ. පසුගිය වසරේ ඔක්තෝබර් මාසයේ දී ‘තෑගි පිට තෑගි’ දිනුම් ඇදීම දියත් කළ දා සිට මේ දක්වා එහි සුපිරි දිනුම මට ලැබේවි කියා කිසිවිටෙකත් මම සිතුවේ නැහැ.’’ ‘‘සෙලාන් බැංකුවේ ගිණුම් හිමියෙකු වීම ගැන ඇත්තටම මම සන්තෝෂ වෙනවා. ඒ නිසා තමයි මට මේ තරම් විශාල ත්‍යාගයක් ලබා ගැනීමට හැකි වුණේ. මින් ඉදිරියට මාගේ පවුලේ සියලූම ඉතුරුම් හා ආයෝජන කටයුතු සෙලාන් බැංකුව සමඟ සිදුකිරීමට මම පියවර ගන්නවා. විශේෂයෙන්ම මගේ අලූත උපන් සිඟිත්තා වෙනුවෙනුත් සෙලාන් ටිකිරි ප්ලස් ගිණුමක් විවෘත කරන්න මම බලාපොරොත්තු වෙනවා. අඛණ්ඩව වර්ධනය වෙමින් පවතින සෙලාන් පවුලේ සාමාජිකයෙකු වී ජයග‍්‍රාහී කණ්ඩායමක කොටස්කරුවෙකු වන මෙන් මම සියලූ දෙනාටම ආරාධනය කර සිටිනවා’’ යැයි ඇය වැඩිදුරටත් කියා සිටියාය. අචලා නක්කාවිට මහත්මියගේ සැමියා, මහනුවර ප‍්‍රදේශයේ රක්‍ෂණ සමාගමක සේවය කරන්නෙකි. ඇය ද මුලදී රක්‍ෂණ සමාගමක සේවයේ නිරත වූ අතර පසුව පෙර පාසැල් ගුරුවරියක ලෙස කටයුතු කළාය. ඔවුන් දෙදෙනාම සෙලාන් බැංකුවේ ඉතුරුම් ගිණුම් හිමියන් වෙති. ‘‘පසුගිය වසර ගණනාව පුරාවට අපි සෙලාන් බැංකුව සමගින් ගනුදෙනු කරනවා. එහි සේවය විශිෂ්ටයි. \"සුහද හදක් ඇති දේශිය බැංකුව\" ලෙසින් එය අවිවාදයෙන් හඳුන්වන්න පුළුවන්’’ යැයි ඇය වැඩිදුරටත් කියා සිටියාය. ලාංකීය බැංකුකරණයට නව පරිච්ඡේදයක් එක් කරමින් \"සෙලාන් තෑගි පිට තැගි\" දිනුම් ඇදීම පසුගිය 2011 වසරේ ඔක්තෝබර් 24 වැනි දින දියත් කෙරිණ. මෙය ත්‍යාගලාභීන්ට ද්විත්ව ප‍්‍රතිලාභ ලබාදෙන තවත් සුවිශේෂී ත්‍යාග යෝජනා ක‍්‍රමයක් ලෙසින් හැඳින්වීම වඩා නිවැරදිය. \"සෙලාන් තෑගි පිට තෑගි\" සඳහා ජනතාවගේ අවධානය යොමු කරවන ලද්දේ දිවයින පුරා ප‍්‍රදේශ ආවරණය වන පරිදි සිදු කළ \"හෙලිකොප්ටර් ඩ්‍රොප්ස්\" හෙවත් ඉහළ අහසේ හෙලිකොප්ටරයක තුළ සිට බිමට පතිත කරවන ලද ප‍්‍රවර්ධන කුසපත් සහ 3300ක් පමණ වන සෙලාන් බැංකු කාර්ය මණ්ඩලය විසින් ගෙයින් ගෙට යමින් සිදුකරන ලද මහා පරිමාණ ප‍්‍රවර්ධන වැඩසටහනක් තුළිනි. ශ‍්‍රී ලංකාවේ සමකාලීන බැංකු ඉතිහාසයේ වඩාත් නව්‍යතම දැවැන්ත ත්‍යාග ප‍්‍රදානය ලෙස හැඳින්වෙන මෙම \"සෙලාන් තෑගි පිට තෑගි\" ක‍්‍රමයට බැංකුවක් මගින් පිරිනැමෙන අතිවිශිෂ්ට තෑගි යෝජනා ක‍්‍රමයක් ඇතුලත් වන අතර එය සෙලාන් බැංකුවේ ගිණුම් ක‍්‍රම හා සේවා 8ක් හා සම්බන්ධ කොට තිබේ. පසුගිය මාස හය පුරාවට \"සෙලාන් තෑගි පිට තෑගි\" තුළින් දශ ලක්‍ෂපතියන් හය දෙනෙකු බිහි කළ අතර, ආසන්න වශයෙන් ශී‍්‍ර ලාංකිකයින් දහසය දහසකට පමණ ත්‍යාග පිරිනැමීමට එය සමත්විය. මෙහිදී මාසික දිනුම් ඇදීම්වල දී රුපියල් මිලියනයක්, මෝටර් සයිකල්, (එල්.සී.ඩි) රූපවාහිනී, ශීතකරණ, ගෘහස්ථ ගුවන් විදුලි පද්ධති, සෝෆා කට්ටල, ලැප් ටොප් පරිගණක, ස්වයංක‍්‍රීය රෙදි සෝදන යන්ත්‍ර, උඳුන් හතරේ ගෑස් ලිප් සහ රන් පවුම් සෑම මාසයකදීම පිරිනැමුණි. මෙම නව තෑගි ක‍්‍රමය තවත් පියවර කිහිපයක් ඉදිරියට ගොස් සම්ප‍්‍රදායිකව පිරිනමන තෑගි අභිබවා යමින් තෑගි පිරිනැමූ හෙයින් ත්‍යාග පිරිනැමීමේ සංකල්පය මුළුමනින්ම නව මාවතක් කරා ගෙන ගියේය. \"සෙලාන් තෑගි පිට තෑගි\" ක‍්‍රමයෙන් තෝරාගනු ලබන මාසික ජයග‍්‍රාහකයන්ට අමතරව මාසික සැනසිලි ජයග‍්‍රාහකයන් 20 දෙනෙකුටද ශාඛා මට්ටමෙන් ත්‍යාග ලබාදුනි. මෙම සුවිශේෂී අවස්ථාවේ දී සිය අදහස් දක්වමින් සෙලාන් බැංකුවේ සභාපති, ජනාධිපති නීතිඥ මොහාන් පීරිස් මහතා මෙසේ කියා සිටියේය. ‘‘සෙලාන් තෑගි පිට අවසාන මහා දිනුම් ඇදීමේ ත්‍යාග ප‍්‍රදානය කරා අපි දැන් පැමිණ තිබෙනවා. අප විසින් බිහිකළ දසලක්‍ෂපතියන් සය දෙනාට අමතරව දිවයින පුරා විසිරී සිටින දහස් සංඛ්‍යාත ශී‍්‍ර ලාංකිකයින් පිරිසක් වෙත ඉතා අර්ථවත් ත්‍යාග යෝජනා ක‍්‍රමයක් ලබා දීමට හැකි වීම පිළිබඳ අප ඉතා සතුටට පත්වෙනවා. මෙය මෙරට බැංකු ඉතිහාසයට නව පරිච්ඡෙදයක් එකතු කළා. මෙය නිරතුරුවම නව්‍ය බැංකු සේවා සලසමින්, නොකඩවා අපගේ ගණුදෙනුකරුවන්ට ත්‍යාග පිරිනමන, ඔවුන්ට උපරිම ප‍්‍රතිලාභ අත්කර දෙන ක‍්‍රමයක් වන අතර අප රටේ පොදු මහජනතාවට තවත් වගකීමක් ඉටුකිරීමක් බව අමුතුවෙන් කිව යුතු නැහැ’’. සෙලාන් බැංකුවේ සාමාන්‍යාධිකාරී, ප‍්‍රධාන විධායක නිලධාරී කපිල ආරියරත්න මහතා මෙහිදී සිය අදහස් දක්වමින් මෙසේ කියා සිටියේය. ‘‘වඩාත් නව්‍ය අංගයන් කෙරෙහි අවධානය යොමු කරමින් නිරතුරුව අපගේ ගණුදෙනුකරුවන්ට පුළුල් වටිනාකමක් ලබාදීමට අප තුළ පවතින කැපවීම විදහා දැක්වීමට මෙම ප‍්‍රවර්ධන වැඩපිළිවෙළ තවත් කදිම උදාහරණයක්. මෙම නව ත්‍යාග යෝජනා ක‍්‍රමය මෙරට මූල්‍ය සේවා ක්‍ෂෙත‍්‍රයේ ඉහළ ජනපි‍්‍රයතාවයක් හිමි කර ගැනීමට සමත්වුණා. සුහද හදක් ඇති දේශිය බැංකුව ලෙසින් ශ‍්‍රී ලංකාව පුරා විසිරී සිටින ලක්‍ෂ ගණනක් අපගේ ගණුදෙනුකරුවන්ට සේවා සැලසීමට අපි ඇප කැප වී සිටිමු. ඒ සමඟම වර්ධනය වෙමින් පවතින සෙලාන් පවුලට එක් වන ලෙස අප සියළු ශ‍්‍රී ලාංකිකයන්ට ආරාධනා කරනවා.”", "URL": "https://sinhala.adaderana.lk/news.php?nid=26359", "Category": null, "Parent URL": null}