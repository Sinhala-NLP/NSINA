{"Source": "Adaderana", "Timestamp": "May 5, 2016 01:24 pm", "Headline": "රණවිරුවන්ට ලබාදිය හැකි ඉහළම ගෞරවය ජනපති පහදයි", "News Content": "රණවිරුවන් වෙනුවෙන් කළ හැකි ඉහළම ගෞරවය වන්නේ ඔවුන් රටට ලබාදුන් සාමය ස්ථීරසාර සාමයක් බවට පත් කිරීම බව ජනාධිපති මෛත්‍රීපාල සිරිසේන මහතා ප්‍රකාශ කර තිබේ.ආරක්ෂක සේනාංක වල රාජකාරී කරන සියලුදෙනාගේ වරප්‍රසාද ශක්තිමත් කිරීමට සහ රණවිරු පවුල් වල සුබසාධන කටයුතු පුළුල් කිරීමට වත්මන් රජය කැපවී සිටින බව ජනාධිපතිවරයා ප්‍රකාශ කර ඇත.ජාතික රණවිරු මාසය ප්‍රකාශයට පත් කිරීමේ සහ එහි පළමු සමරු කොඩිය ජනාධිපති මෛත්‍රීපාල සිරිසේන මහතා වෙත පැළලඳවීමේ අවස්ථාවට එක්වෙමින් ජනාධිපතිවරයා මෙම අදහස් පළ කල බව ජනාධිපති මාධ්‍ය අංශය සඳහන් කළේය.එම අවස්ථාවට රණවිරු සේවා අධිකාරියේ සභාපති අනෝමා ෆොන්සේකා මහත්මිය, ත්‍රිවිධ හමුදාපතිවරු ඇතුළු පිරිසක් එක්ව සිටි බව සඳහන්ය.පසුගිය වසරේ රණවිරු සමරු කොඩි අලෙවියෙන් ලද ආදායම ජනාධිපතිවරයා වෙත පිරිනැමීමද මෙහිදී සිදුකළ බව ජනාධිපති මාධ්‍ය අංශය පැවසුවේය.", "URL": "https://sinhala.adaderana.lk/news.php?nid=59829", "Category": null, "Parent URL": null}