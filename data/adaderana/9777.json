{"Source": "Adaderana", "Timestamp": "July 22, 2010 01:58 pm", "Headline": "මුරලි කඩුලු 800 පසුකරයි", "News Content": "ටෙස්ට් කඩුලු 800ක් දවා ගත් ලොව පළමු ක්‍රීඩකයා වීමේ වාර්තාවට හිමිකම් කීමට මුත්තයියා මුරලිදරන් සමත්ව තිබේ. ගාල්ල ජාත්‍යන්තර ක්‍රිකට් ක්‍රීඩාංගණයේදී පැවැත්වෙන ඉන්දු - ලංකා පළමු ටෙස්ට් ක්‍රිකට් තරග‍යේ පස්වන දිනය වන අද දිනය වනවිට මුරලිදරන් දවා ගත් කඩුලු 8ත් සමග ඔහු මෙම ලෝක වාර්තාවට හිමිකම් කීමට සමත්ව ඇත. මුත්තයියා මුරලිදරන් මුහුණ දෙන අවසන් ටෙස්ට් ක්‍රිකට් තරගයේදී මෙම වාර්තාව තැබීම විශේෂත්වයකි. මෙම තරඟාවලියේදී ශ්‍රි ලංකා කණ්ඩායම සිය පළමු ඉනිම ක්‍රීඩා කරමින් 520 ක් ලබා ගැනීමට සමත් විය.", "URL": "https://sinhala.adaderana.lk/news.php?nid=9777", "Category": null, "Parent URL": null}