{"Source": "Adaderana", "Timestamp": "December 6, 2013 11:11 am", "Headline": "මිරිහාන පොලීසිය බව පවසා මන්ත්‍රී නිවස කොල්ලකන්න හදලා ", "News Content": "මිරිහාන පොලීසියෙන් බව පවසමින් දඹුල්ල නාගරික මන්ත්‍රී දිනේෂ් රාජපක්ෂ මහතාගේ නිවස කොල්ලකෑමට පැමිණි සැකකරුවන් අට දෙනෙකු අල්ලා පොලීසියට බාරදී තිබේ. දඹුල්ල කණ්ඩලම පාරේ පිහිටි නිවසට අද(06) අලුයම පැමිණ ඇති සැකකරුවන් මිරිහාන පොලීසිය බව පවසා නිවසේ දොර විවෘත කරන ලෙස දැනුම් දී ඇති බව වාර්තා වෙයි. දොර විවෘත කිරීම ප්‍රතික්ෂේප කළ මන්ත්‍රීවරයා ඒ පිළිබඳ ප්‍රදේශවාසීන්ට සහ පොලීසියට දැනුම් දී තිබේ. පසුව පැමිණි පිරිස වෑන් රථයකින් පළායමින් සිටියදී ප්‍රදේශවාසීන්ගේ මැදිහත් වීමෙන් අල්ලාගෙන ඇති බව වාර්තා වෙයි. සැකකරුවන් කොළඹ - කුරුණෑගල සහ මාතලේ ප්‍රදේශවල පදිංචිකරුවන් වෙයි.", "URL": "https://sinhala.adaderana.lk/news.php?nid=39368", "Category": null, "Parent URL": null}