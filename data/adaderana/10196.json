{"Source": "Adaderana", "Timestamp": "August 13, 2010 08:13 am", "Headline": "පළමු යුද අධිකරණය අදත් ", "News Content": "ජෙනරාල් සරත්‍ ෆොන්සේකා මහතාට එරෙහි පළමු යුද අධිකරණය අද දිනයේ යළි කැඳවීමට නියමිතය. හමුදා සේවයේ යෙදී සිටියදී ක්‍රියාකාරී දේශපාලනයේ නිරත වීම සම්බන්ධයෙන් ජෙනරාල් සරත් ෆොන්සේකාට එරෙහිව පළමු යුද අධිකරණය කැඳවා තිබේ. ‍මේ වන විට පැමිණිලි පාර්ශවයේ සියලුම සාක්ෂිකරුවන්ගෙන් සාක්ෂි සටහන් කරගැනීම ඊයේ දිනයෙන් අවසන් වූ බව යුද හමුදා මූලස්ථානය පවසයි. ඊයේ දිනයේ ද ජෙනරාල් සරත් ෆොන්සේකා මහතාගේ නීතීඥවරුන් සහභාගී නොසිටි අතර අද දිනයේ ඔවුන්ට සහභාගි වන ලෙස ඉල්ලීමක් කර තිබේ. අද උදෑසන 9.30 ට නාවික හමුදා මූලස්ථානයේ දී පළමු යුද අධිකරණය රැස්වීමට කටයුතු යොදා ඇති බව යුද හමුදා මූලස්ථානය සඳහන් කරනු ලැබීය.", "URL": "https://sinhala.adaderana.lk/news.php?nid=10196", "Category": null, "Parent URL": null}