{"Source": "Adaderana", "Timestamp": "September 2, 2018 08:30 am", "Headline": "අමෙරිකාවෙන් පාකිස්ථානයට කැපිල්ලක්", "News Content": "පාකිස්ථානයට ලබාදෙන අමෙරිකානු ඩොලර් මිලියන 300ක ආධාර මුදලක් කපා හැරිමට අමෙරිකාව තීරණය කර තිබේ. ත්‍රස්තවාදී කණ්ඩායම්වලට එරෙහිව ක්‍රියාත්මක වීමට පාකිස්ථාන බලධාරීන් අපොහොසත්වීම හේතුවෙන් මෙම තීරණය ගෙන ඇති බව වාර්තා වේ. අමෙරිකානු පෙන්ටගන ප්‍රකාශකයෙකු සඳහන් කර ඇත්තේ අමෙරිකානු හමුදාව එම මුදල් වෙනත් හදිසි මූලික අවශ්‍යතාවන් සඳහා වියදම් කිරීමට අපේක්ෂා කරන බවයි. අමෙරිකානු රාජ්‍ය ලේකම් මයික් පොම්පියෝ පාකිස්ථානයේ සංචාරයක නිරත වීමට දින කිහිපයකට පෙර මෙම තීරණය ගැනීම විශේෂත්වයක් වේ.", "URL": "https://sinhala.adaderana.lk/news.php?nid=95398", "Category": null, "Parent URL": null}