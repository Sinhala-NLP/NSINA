{"Source": "Adaderana", "Timestamp": "September 11, 2018 09:46 pm", "Headline": "සෙත්සිරිපාය අවට ගස් කැපුවේ එ්වා දිරලා නිසයි", "News Content": "නාගරික සංවර්ධන අධිකාරිය විසින් සෙත්සිරිපාය පරිශ‍්‍රයේ දිංවගත හිටපු ජනාධිපති රණසිංහ ප්‍රේමදාස මහතාගේ කාලයේ සිටුවන ලද ශාක ඉවත් කර ඇති බවට පළවන මාධ්‍ය වාර්තාවලට නාගරික සංවර්ධන අධිකාරියේ සභාපති ආචාර්ය ජගත් මුණසිංහ මහතා පිළිතුරු ලබා දෙමින් එවැනි ක්‍රියාවක් සිදු වී නොමැති බවයි. ජනාධිපති රණසිංහ ප්‍රේමදාස මහතාගේ කාලයේ හිටවපු ගස් 6 ක් තිබුණ බවත් එම ගස් කඩන් වැටෙන්න ආසන්නව තිබුණ බවත්ය. එම ගස් ඉතාම පැරණි තත්වයේ තිබුණ අතර එම ගස් තුළ බෙන පවා සෑදී තිබු බවද එ් මහතා පැවසීය. එහි කිසිම දැවමය වටිනාකමක් නොමැති බවත් විධිමත් ටෙන්ඩර් පටිපාටියකට අනුව ගස් ඉවත් කිරීමට කටයුතු සිදු කළ ඔහු ප්‍රකාශ කළේය. ගස්වල දැව දර සඳහා පමණක් භාවිත කිරිමට හැකි බව ද ඔහු පැවසිය. එම ගස් ඉවත් කිරීමේ බලාපොරොත්තුව ගස් නැති කර කාන්තාරයක් බවට පත් කිරීම නොවන බවත් බස්නැවතුම්පළේ සිට සෙත්සිරිපාය දක්වාම තිබෙන පිවිසුම් මාර්ගය අලංකාර ලෙස භූ දර්ශනය කර සංවර්ධනය කිරීම සඳහා මෙම කටයුත්ත කර බවත් ඒ මහතා ප්‍රකාශ කළේය. ඒ අනුව මංපෙත දෙපස තවත් ගස් 16 ක් රෝපණය කිරිමට නියමිත බවත් සෙත්සිරිපාය ගොඩනැගිල්ල සහ අවට තිබෙන පහසුකම් වසර 25 කටත් වඩා පැරණි නිසා එය යාවත්කාලීන කිරීම කාලීන අවශ්‍යතාවයක් බවද ඔහු පෙන්වා දී ඇත.", "URL": "https://sinhala.adaderana.lk/news.php?nid=95942", "Category": null, "Parent URL": null}