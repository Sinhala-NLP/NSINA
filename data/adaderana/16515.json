{"Source": "Adaderana", "Timestamp": "June 3, 2011 11:06 am", "Headline": "පාසල් ක්‍රීඩා සංවර්ධන සැලැස්මක් වෙනුවෙන් ඒකාබද්ධ වැඩපිළිවෙළක්", "News Content": "පාසල් ක්‍රීඩා සංවර්ධන සැලැස්මක් ක්‍රියාත්මක කිරීමට අධ්‍යාපන හා ක්‍රීඩා අමාත්‍යාංශ ඒකාබද්ධ වැඩපිළිවෙළක් ආරම්භ කිරීමට තීරණය කර තිබේ. ජාතික ක්‍රීඩා ප්‍රතිපත්තිය යට‍තේ මෙය ක්‍රියාත්මක කිරීමට බන්දුල ගුණවර්ධන සහ මහින්දානන්ද අලුත්ගමගේ යන අමාත්‍යවරුන් තීරණය කර ඇති බව වාර්තා වේ. ඒ අනුව පාසල් ළමුන්ගේ ක්‍රීඩා කුසලතා නිවැරදිව හඳුනාගැනීම සඳහා වෛද්‍ය පරීක්ෂණ සිදුකිරීමටත් කුසලතාවන්ට ගැළපෙන පරිදි සිසුන් ක්‍රීඩාවන්ට යොමු කිරිමටත් පියවර ගනු ඇත. වයස අවුරුදු 13 න් පහළ ළමුන් තරගකාරී ඉසව්වලට යොමු නොකිරීමට ද ක්‍රීඩා අමාත්‍යාංශය ඉල්ලීමක් කර ඇත. 2018 වසරේ දී පැවැත්වීම නියමිත පොදු රාජ්‍ය මණ්ඩලීය ක්‍රීඩා උළෙල ඉලක්ක කරගනිමින් මෙම වැඩපිළිවෙළ ක්‍රියාත්මකය.", "URL": "https://sinhala.adaderana.lk/news.php?nid=16515", "Category": null, "Parent URL": null}