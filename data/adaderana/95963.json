{"Source": "Adaderana", "Timestamp": "September 12, 2018 09:48 am", "Headline": "අපිත් කිරි බොනවා අපිට විෂ වෙලා නෑනේ", "News Content": "ලෝකයේ ඇතැම් රටවල දෛනිකව ඉන්ධන මිල සංශෝධනය වන පසුබිමක මෙරට ජනතාවද ජාත්‍යන්තරයට අනුකූලව ජීවත් වීමට පුරුදු විය යුතු බව අමාත්‍ය ජෝන් අමරතුංග මහතා පවසයි. ඊයේ(11) කොළඹ පැවති උත්සවයකින් අනතුරුව මාධ්‍ය වෙත අදහස් පළ කරමින් අමාත්‍යවරයා මේ බව සඳහන් කළේය. දේශපාන වශයෙන් කිසිදු ගැටළුවක් රට තුළ නොමැති බව පෙන්වා දෙන අමාත්‍යවරයා ජනාධිපතිවරයා ලබන වසරේ කිසිදු ඡන්දයක් නොතියන බවත් ඡන්දය නියමිත දිනයට පවත්වන බවට ජනාධිපතිවරයා විසින් පවසා ඇති බව ද කියා සිටියේය. ජනබලය කොළඹට ජන රැළියට පැමිණි ඇතැම් අයට ලබා දුන් කිරි පැකට් විෂ වීම සම්බන්ධයෙන් මාධ්‍යවේදීන් විසින් අසන ලද ප්‍රශ්නයකට පිළිතුරු ලබා දෙමින් අමාත්‍යවරයා කියා සිටියේ, තමා ඒ පිළිබඳ නොදන්නා බවත් කිරි පැකට් දමා තමාද කිරි බොන නමුත් එවැනි සිදුවීමක් සිදු නොවූ බවයි.", "URL": "https://sinhala.adaderana.lk/news.php?nid=95963", "Category": null, "Parent URL": null}