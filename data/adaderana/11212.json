{"Source": "Adaderana", "Timestamp": "October 1, 2010 08:22 am", "Headline": "තංගල්ල ඩිපෝවේ වැඩ වර්ජනයක්", "News Content": "තංගල්ල ඩිපෝවේ සේවකයින් වැඩ වර්ජනයක් ආරම්භ කර තිබේ. වීරකැටිය ප්‍රාදේශීය සභාවේ මන්ත්‍රීවරයෙකු විසින් තංගල්ල ඩිපෝවේ සේවකයින් දෙදෙනෙකුට මරණීය තර්ජන එල්ල කිරීමට විරෝධය පළකරමින් වර්ජනය ආරම්භ කළ බව එම ඩිපෝවේ ශ්‍රි ලංකා නිදහස් පක්ෂ වෘත්තීය සමිති‍යේ උපසභාපති කේ.ඩී. චමින්ද මහතා පැවසුවේය. අදාළ මන්ත්‍රීවරයා විසින් කාල සටහනෙන් බැහැරව බලහත්කාරයෙන් බස්රථයක් ධාවනයට එක්කිරීමට විරෝධය පළ කිරීම හේතුවෙන් මෙම තර්ජනය සිදුකර තිබේ. ඒ පිළිබඳ වළස්මුල්ල පොලිසියට දැනුම් දුන්න ද මෙතෙක් සැකකරු අත්අඩංගුවට ගෙන නැතැයි සේවකයින් චෝදනා කරයි. වර්ජනය හේතුවෙන් තංගල්ල ඩිපෝව මගින් ධාවනය කෙරෙන සියලු බස්රථ සේවා මේ වන විට ඇණ හිට තිබේ.", "URL": "https://sinhala.adaderana.lk/news.php?nid=11212", "Category": null, "Parent URL": null}