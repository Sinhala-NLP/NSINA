{"Source": "Adaderana", "Timestamp": "June 23, 2012 08:24 am", "Headline": "රාවණා ඇල්ල කන්දේ වනාන්තර භූමියක ගින්නක් ‍", "News Content": "රාවණා ඇල්ල කන්ද ප්‍රදේශයේ වනාන්තර භූමියක ගින්නක් ‍හටගෙන තිබේ. ඊයේ(22) පස්වරුවේ මෙම ගින්න හටගෙන ඇති බව අද දෙරණ වාර්තාකරු පැවසුවේය. ඊයේ රාත්‍රිය වනවිටත් ගින්න යාබද ප්‍රදේශවලට පැතිර යමින් තිබූ බව අද දෙරණ වාර්තාකරු කියා සිටියේය. පසුගිය දින කිහිපය පුරාම බණ්ඩාරවෙල, බදුල්ල ආශ්‍රිත ප්‍රදේශවල වනාන්තර ගිනිතැබීම් බහුලව වාර්තා විය. මේවා ස්වභාවික ගිනි ගැනීම් නොවන අතර කිසියම් පිරිසක් විසින් සිදුකරන්නක් බව පොලිසිය පවසයි. මේ අතර වනාන්තර ගිනි තබන්නන්, පොදු දේපළවලට හානි කිරීමේ චෝදනා මත අත්අඩංගුවට ගැනීමට කටයුතු කරන ලෙස ඌව පළාත භාර නියෝජ්‍ය පොලිස්පති විලී අබේනායක මහතා ප්‍රදේශයේ පොලිස් නිලධාරීන්ට උපදෙස් ලබා දී තිබේ.", "URL": "https://sinhala.adaderana.lk/news.php?nid=25251", "Category": null, "Parent URL": null}