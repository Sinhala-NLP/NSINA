{"Source": "Adaderana", "Timestamp": "January 26, 2017 12:24 pm", "Headline": "  නීතිය ක්‍රියාත්මක නොවීම ගැන කණගාටුයි", "News Content": "දැවැන්ත මූල්‍ය වංචාවකට වගකිව යුතු මහ බැංකු බැඳුම්කර ගනුදෙනුවට සම්බන්ධ පිරිසට එරෙහිව නීතිය ක්‍රියාත්මක නොවීම කණගාටුවට කරුණක් බව බන්දුල ගුණවර්ධන මන්ත්‍රීවරයා පවසයි.ඔහු පවසන්නේ නීතිය ක්‍රියාත්මක කරන ආයතන වලට මේ සම්බන්ධයෙන් පැමිණිලි කිහිපයක් ඉදිරිපත් වී තිබුණද මේ වන තෙක් එම ආයතන අදාළ සිද්ධිය පිළිබඳ මුනිවත රකින බවයි.වෙන්නප්පුව ප්‍රදේශයේ පැවති උත්සවයකට සහභාගී වෙමින් බන්දුල ගුණවර්ධන මන්ත්‍රීවරයා මේ බව කියා සිටියේය.මේ අතර මහ බැංකු බැඳුම්කර වංචාවට අදාළ කෝප් කමිටු වාර්තාව නීතිවිරෝධී බවට ප්‍රකාශ කරන ලෙස ඉල්ලා ගොනු කර ඇති පෙත්සම සලකා බැලීම ශ්‍රේෂ්ඨාධිකරණය කල් දමා තිබේ.පූජ්‍ය තිනියාවල පාලිත හිමි විසින් අදාළ පෙත්සම ඉදිරිපත් කර තිබුණි.", "URL": "https://sinhala.adaderana.lk/news.php?nid=68602", "Category": null, "Parent URL": null}