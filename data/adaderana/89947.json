{"Source": "Adaderana", "Timestamp": "May 28, 2018 11:05 am", "Headline": "ප්‍රවීන රංගන ශිල්පීනී දිපානි සිල්වා අත්අඩංගුවට", "News Content": "රිය අනතුරක් සිදු කිරිම සම්බන්ධයෙන් ප්‍රවීන රංගන ශිල්පීනී දිපානි සිල්වා මහත්මිය බණ්ඩාරගම පොලිසිය මගින් අත්අඩංගුවට ගෙන තිබේ. අද(28) පෙරවරු 6.40 ට පමණ බණ්ඩාරගම - කැස්බෑව මාර්ගයේ කිදෙල්පිටිය මංසන්ධියේ දී ජනප්‍රිය ටෙලිනාට්‍ය නිළි දීපානි සිල්වා මහත්මිය පැදවූ මෝටර් රථය ත්‍රීරෝද රථයක ගැටීමෙන් මෙම අනතුර සිදුව ඇති බව පොලිසිය පවසයි. සිදුවූ අනතුරින් ත්‍රිරෝද රථයේ ගමන් ගත් වයස අවුරුදු 10 ක දැරියක් බරපතළ තුවාල ලබා කළුබෝවිල ශික්ෂණ රෝහලට ඇතුළත් කර ඇති බව අප වාර්තාකරු සඳහන් කළේය. රිය අනතුර සිදු කිරිම සම්බන්ධයෙන් ප්‍රවීන රංගන ශිල්පීනී දිපානි සිල්වා මහත්මිය බණ්ඩාරගම පොලිසිය මඟින් අත්අඩංගුවට ගෙන ඇති අතර දිපානි සිල්වා මහත්මිය අද පානදුර මහේස්ත්‍රාත් අධිකරණයට ඉදිරිපත් කිරිමට නියමිත බව බණ්ඩාරගම පොලිසිය සඳහන් කළේය.", "URL": "https://sinhala.adaderana.lk/news.php?nid=89947", "Category": null, "Parent URL": null}