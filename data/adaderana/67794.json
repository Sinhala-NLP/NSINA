{"Source": "Adaderana", "Timestamp": "January 6, 2017 06:45 pm", "Headline": "  කෝටිපති ව්‍යාපාරික කොරියානුවා නට්ටන් වෙයි", "News Content": "දකුණු කොරියාවේ සෝල් අගනුවර පදිංචිකරුවකු මෙන්ම එරට ප‍්‍රසිද්ධ චරිතයක්ව ජීවත් වූ හර් චොන්ග් නම් පුද්ගලයෙකුට ශ්‍රී ලංකාවේදී මුහුණදීමට සිදු වූ ඛේදනීය සිදුවීමක් පිළිබඳව අද දෙරණට වාර්තා වී තිබේ.දකුණු කොරියාවේ, සෝල් නුවර පදිංචිව සිටි හර් චොන්ග් (78) එම රටේ ප‍්‍රසිද්ධ චරිතයක්ව ජීවත් වූ පුද්ගලයෙකි.වර්ෂ 1982 දී රට තුළ ඇති වූ දේශපාලන පෙරළියක් සමගින් ඔහු තම මව් රට අතහැර ඉන්දියාවට පැමිණ ඇත.මාස තුනක පමණ කාළයක් එහි දිවි ගෙවන චොන්ග් ඉන්දියාවේ මදුරාසියේ පවතින අධික උණුසුම හේතුවෙන් වෙනත් රටකට යාමට කරුණු සෙවීමේදී ලංකාව පිළිබඳව ලැබුණු තොරතුරු මත එම වර්ෂයේදීම ලංකාවට පැමිණ තිබේ.එහිදී කටුනායක ගුවන් තොටුපොළෙහි රාජකාරීයෙහි නිරත වූ පුද්ගලයෙකු හා මිතුරුවන චොන්ග් ඔහුගේ ගම් පළාතවන රත්නපුරයට ගොස් එහි කාලයක් දිවි ගෙවා තිබේ.ඒ අතරතුරදී කාන්තාවක හා මිත‍්‍ර වන ඔහු ඇය සමග විවාහ වී ඇත.පසුව මෙරට මහා පරිමාන ව්‍යාපෘතිවල අපතේ යන ද්‍රව්‍ය මිලට ගැනීම සහ එම ව්‍යාපෘතිවලට කොරියානු උපකරණ ගෙන්වාදීම සම්බන්ධීකරණය සම්බන්ධ ව්‍යාපාර කිහිපයක් ආරම්භ කරනු ලබන ඔහු කොට්ටාව සහ කොත්මලේ යන ප‍්‍රදේශවල එම ව්‍යාපාර ආයතන පිහිටුවනු ලබයි.ඒ අතරතුරදී චොන්ග් බිරිද තම ව්‍යාපාරයෙහි නිරත නිලධාරියෙකු හා පෙමින් බැදී චොන්ග් මෙරට නොමැති අවස්ථාවකදී සියලු ව්‍යාපාර විකුණාදමා වෙනත් විදේශ රටකට ගොස් ඇති බව ඔහු පෙන්වා දී තිබේ.එමෙන්ම බිරිදට අයත්ව තිබූ දේපල ඇයගේ සහෝදරියන්ට පවරා ගොස් ඇති බවත් චොන්ග් ප්‍රකාශ කරයි.පසුව තම රටට යන ඔහු කොරියාවේ හිත මිතුරන්ගේ ආධාර ඇතිව නැවතත් මෙරටට පැමිණ චොන්ග් තනිවම ව්‍යාපාර ආරම්භ කර තිබේ.එහිදී දිවයිනේ විවිධ පුද්ගලයින්ට කොරියාවෙන් උපකරණ මිලයට ගැනීමට අවශ්‍ය සම්බන්ධීකරණ කටයුතු කරමින් එම භාණ්ඩ ලබා ගැනීමේදී කොමිස් මුදල් ලබා ගනිමින් තවත් ව්‍යාපාරයක් ආරම්භ කර ඇත.පසුව දිවයිනේ විවිධ ප‍්‍රදේශවල ලාංකික ව්‍යාපාරකයින් මෙම ව්‍යාපාර හරහා තමන්ට රුපියල් එක්කෝටි විසි ලක්ෂයකට වැඩි මුදල් වංචා කර ඇති බව වොන්ග් පවසයි.මේ පිළිබඳව මිරිහාන / කඩවත / අවිස්සාවේල්ල / පානදුර / සූරියවැව / වත්තල ආදී පොලිස් ස්ථාන ගණනාවක පැමිණිලි සිදු කරත්, මෙතෙක් නිසියාකරයෙන් තමන්ට මුදල් ලබාදී ගැටළු නිරාකරණය කරදීමට පොලීසිය අසමත් වූ බව ඔහු පෙන්වා දී තිබේ. වර්තමානයේදී තමා පොලීසියට යනවිට තමන්ට ඔවුන් බැනවැදී පන්නා දමන බවත් චොන්ග් පවසයිඑබැවින් තමන්ට තව වසරකටත් අඩු කාලයක් මෙරට රැදී සිටිමට වීසා ඇති බැවින් තම මව් රටට යාමට පෙර මෙම මුදල් තමා වෙත ලබා ගැනීමට පිහිට වෙන ලෙසත් ඉන්පසු තම රටට යාමට අවශ්‍ය බවත් චොන්ග් වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=67794", "Category": null, "Parent URL": null}