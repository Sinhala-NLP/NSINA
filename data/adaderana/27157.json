{"Source": "Adaderana", "Timestamp": "September 5, 2012 03:09 pm", "Headline": "තංගමලේ අභය භූමිය ගිනි ගනියි", "News Content": "බදුල්ල දිස්ත‍්‍රික්කයේ හපුතලේ ප‍්‍රදේශයේ පිහිටි තංගමලේ අභය භූමියේ ගින්නක් හටගෙන තිබේ. මෙම අභය භූමිය පිහිටා ඇත්තේ හපුතලේ සහ ඉදල්ගස්ඉන්න යන දුම්රිය ස්ථාන 2 අතර පිහිටි 151 වැනි සැතපුම් කණුව අසලය. ගින්න හේතුවෙන් අදාළ දුම්රිය මාර්ගයේ තෙල් ප‍්‍රවාහනය කරන දුම්රිය තාවකාලිකව නවතා දමා ඇත. තංගමලේ අභය භූමියේ ඇති වූ ගින්න මැඩ පැවැත්වීම සඳහා යුද හමුදා භටයින් සියදෙනෙක් පමණ සහ ඇඩිසන් පතන ගම්මානයේ වැසියන් එක්ව සිටින බව බදුල්ල දිස්ත‍්‍රික් ආපදා කළමණාකරන සම්බන්ධීකරණ මධ්‍යස්ථානය පැවසුවේය.", "URL": "https://sinhala.adaderana.lk/news.php?nid=27157", "Category": null, "Parent URL": null}