{"Source": "Adaderana", "Timestamp": "May 27, 2012 12:04 am", "Headline": "ප්‍රදේශ කිහිපයක භූ චලනයක්", "News Content": "නුවරඑළිය, හැටන්, රත්නපුර, බදුල්ල හා කොළඹ ඇතුළු දිවයිනේ ප්‍රදේශ කිහිපයක භූ චලන තත්ත්වයක් වාර්තා වී ඇති බව ආපදා කලමනාකරණ මධ්‍යස්ථානය පවසයි. ‍ අද(26) රාත්‍රී 9 . 52 ට පමණ මෙම භූ චලනය වාර්තා වී ඇති බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කරයි. ‍ පල්ලේකැලේ පිහිටි භූ කම්පන මධ්‍යස්ථානයේ මෙම භූ චලනය පිළිබඳව සටහන්ව ඇති බව භූ විද්‍යා හා පතල් කැණීම් කාර්යාංශය දැනුම් දුන් බවද ඒ මහතා ප්‍රකාශ කළේය. ‍ කෙසේවෙතත් මෙතෙක් කිසිදු හානියක් පිළිබඳව වාර්තා වී නොමැති බව ද ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=24541", "Category": null, "Parent URL": null}