{"Source": "Adaderana", "Timestamp": "March 4, 2013 10:13 am", "Headline": "ගොල්ෆ් කේවල හා යුගල ශූරයින් දිවයිනට", "News Content": "අටවන එන්.සී.ආර්. කුසලාන ගොල්ෆ් තරඟාවලියේ කේවල හා යුගල ශූරතාව දිනාගත් ශ්‍රී ලාංකේය ක්‍රීඩකයින් දිවයිනට පැමිණ තිබේ. ඉන්දියාවේ පැවති මෙම තරඟාවලියට ශ්‍රී ලංකාව නියෝජනය කරමින් විජිත බණ්ඩාර සහ සිසිර කුමාර සහභාගී විණි. එහිදී කේවල ශූරතාවය විජිත බණ්ඩාර දිනාගත් අතර යුගල ශූරතාවය සිසිර කුමාර සහ විජිත බණ්ඩාර එක්ව දිනාගත්හ. ඉන්දියාව, පාකිස්ථානය, අයර්ලන්තය සහ ජර්මනිය ඇතුළු රටවල් නියෝජනය කරමින් ක්‍රීඩක ක්‍රීඩිකාවන් හැත්තෑ පස් දෙනෙකු පමණ තරඟාවලිය සඳහා සහභාගී වී ඇති බව සඳහන්ය.", "URL": "https://sinhala.adaderana.lk/news.php?nid=32098", "Category": null, "Parent URL": null}