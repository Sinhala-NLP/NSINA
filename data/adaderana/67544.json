{"Source": "Adaderana", "Timestamp": "December 31, 2016 01:16 pm", "Headline": "  නීති විරෝධීව මැණික් ගැරූ 6ක් කොටු", "News Content": "රත්නපුර, රන්දැල්ල, කළුගඟ ප්‍රදේශයේදී නීති විරෝධී ලෙස මැණික් පතල් කැණීම් සිදු කළ පුද්ගලයින් 06 දෙනෙකු අත්අඩංගුවට ගෙන තිබේ.පොලිස් විශේෂ කාර්යය බලකායේ කහවත්ත කඳවුරේ නිලධාරීන්ට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබූ කැණීම් කටයුතු සඳහා යොදා ගන්නා උපකරණ කිහිපයක් ද පොලීසිය බාරයට ගෙන ඇති බව සඳහන්ය.අත්අඩංගුවට ගත් සැකකරු වැඩිදුර විමර්ශන කටයුතු සඳහා රත්නපුර මැණික් හා ස්වර්ණාභරණ අධිකාරිය වෙත බාරදීමෙන් පසු එක් පුද්ගලයෙකුට රුපියල් 2500 බැගින් වූ රුපියල් 15,000ක දඩ මුදලක් මත සැකකරුවන් නිදහස් කර තිබේ.", "URL": "https://sinhala.adaderana.lk/news.php?nid=67544", "Category": null, "Parent URL": null}