{"Source": "Adaderana", "Timestamp": "June 3, 2011 12:25 pm", "Headline": "හිමිවරුන්ගේ පා ගමනක් නිසා ග්‍රීන් පාත් අවහිර වෙයි", "News Content": "කොල්ලුපිටිය දෙසට ගමන් කරමින් සිටින බෞද්ධ හිමිවරුන් පිරිසක් විසින් පවත්වන විරෝධතා පා ගමනක් නිසා ග්‍රීන් පාත් අසල මාර්ගය අවහිර වී තිබේ. අන්තර් විශ්ව විද්‍යාලයීය භික්ෂූ බලමණ්ඩලය විසින් මෙම විරෝධතා පා ගමන සංවිධානය කර ඇති බව අද දෙරණ වර්තාකරු සඳහන් කරයි. යෝජිත පුද්ගලික අංශ සේවක විශ්‍රාම වැටුපට එරෙහිව කරන ලද උද්ඝෝෂණයේදී පොලිස් වෙඩි පහරට ලක්ව සේවකයකු මියයාමේ සිද්ධියට විරෝධය පෑමටත්, වත්මන්හි විශ්ව විද්‍යාල සිසුන්ට මෙන්ම සාමාන්‍ය ජනයාට ද මුහුණදීමට සිදුව ඇති මර්දනයට එරෙහිව මෙම විරෝධතා ව්‍යාපාරය සංවිධානය කර ඇති බව සඳහන්ය.", "URL": "https://sinhala.adaderana.lk/news.php?nid=16519", "Category": null, "Parent URL": null}