{"Source": "Adaderana", "Timestamp": "March 7, 2016 02:20 pm", "Headline": "වස විස නැති කෘෂිකාර්මික ප්‍රදර්ශනය අද දෙවන දිනටත්", "News Content": "“වස විස නැති රටක්“ කෘෂිකාර්මික අධ්‍යාපන හා වෙළෙඳ ප්‍රදර්ශනය මේ වන විට කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්වෙයි.සුරක්ෂිත ආහාර හා තිරසාර ගොවිතැන යන සංකල්පය ක්‍රියාවට නංවමින් වස විසෙන් තොර රටක් තුන් අවුරුදු ජාතික වැඩපිළිවෙළ එළිදැක්වීමද එහිදි සිදු කෙරුණි.මීට අමතරව ජනාධිපති මෛත්‍රීපාල සිරිසේන මහතා විසින් ගොවීන්ගේ ඉඩම් නිරීක්ෂණය කළ හැකි වෙබ් අඩවියක් ද විවෘත කර තිබේ.අදාළ වෙබ් අඩවිය මගින් චන්ද්‍රිකා තාක්ෂණය ඔස්සේ ගොවින්ගේ ඉඩම් නිරීක්ෂණය කළ හැකි බව එහි සිටින අද දෙරණ වාර්තාකරු පැවසුවේය.ප්‍රදර්ශනය අද දිනයේද රාත්‍රී 9.00 දක්වා කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ දී පැවැත්වීමට නියමිතය.", "URL": "https://sinhala.adaderana.lk/news.php?nid=57965", "Category": null, "Parent URL": null}