{"Source": "Adaderana", "Timestamp": "July 30, 2013 05:03 pm", "Headline": "මුහුද රළු විය හැකියි", "News Content": "සුළ‍ඟේ වේගය මුහුදු ප්‍රදේශවලදී පැයට කිලෝ මීට‍ර් 60 දක්වා වැඩිවිය හැකි බවත් මේ හේතුවෙන් දිවයින වටා මුහුදු ප්‍රදේශ රළු විය හැකි බවත් කාලගුණ විද්‍යා දෙපාර්තමේන්තුව පවසයි. මධ්‍යම කඳුකරයේ බටහිර බෑවුම් ප්‍රදේශවල විටින් විට නිරිත දිගින් හමන තද සුළං ඇති විය හැකි අතර සෙසු ප්‍රදේශවලද වැසි ඇති වන විට තාවකාලිකව තද සුළං ඇති විය හැකි බව එම දෙපාර්තමේන්තුව කියයි. අකුණු මගින් සිදුවිය හැකි අනතුරු අවම කර ගැනීම සඳහා ජනතාව විමසිලිමත් විය යුතු බවද කාලගුණ විද්‍යා දෙපාර්ත‍ෙම්න්තුව පවසයි.", "URL": "https://sinhala.adaderana.lk/news.php?nid=36232", "Category": null, "Parent URL": null}