{"Source": "Adaderana", "Timestamp": "October 31, 2018 09:33 am", "Headline": "අභිරහස් මරණයක්", "News Content": "අභිරහස් ලෙස මිය ගිය තරුණයෙකුගේ සිරුරක් කෙසෙල්ගමු ඔයේ තිබි හමු වි ඇති බව බගවන්තලාව පොලීසිය පවසයි. මෙසේ අභිරහස් ලෙස මිය ගොස් ඇත්තේ බගවන්තලාව පොලිස් වසමට අයත් ලොයිනොන් වතු යායේ පදිංචි රාධා ක්‍රිෂාන් නැමති අවුරුදු 17 හැවිරිදි තරුණයෙකි. ඊයේ(30) පස්වරු 3.00 ට පමණ මෙම තරුණයා ඔහු විසින් සිදු කරන එළවළු වගාව සඳහා බෝංචි කොටු කැපීමට නිවසට පහලින් මහඑළිය රක්ෂිතයේ සිට කාසල්රි ජලාශයට දක්වා ගලා බසින කෙසෙල්ගමුඔය අසලට ගොස් තිබේ. එම තරුණයා යළි නිවස වෙත නොපැමිණි නිසා වතු කම්කරුන් පිරිසක් ඊයේ පස්වරු 5.30 පමණ එම තරුණයා සොයා කෙසෙල්ගමුඔය රක්ෂිතයේ සිදු කළ මෙහෙයුමකදි තරුණයාගේ සිරුර කෙසෙල්ගමු ඔයේ තිබි හමු වි ඇත. මිය ගිය තරුණයගේ පියා වතු කම්කරුවෙකු වශයෙන් සේවය කරන බවත්, මව කොළඹ ප්‍රදේශයේ රැකියාවක නිරතව සිටන බවත් මිය ගිය තරුණයාට වැඩිමහල් සොහොයුරන් දෙදෙනෙකු සිටන බව බගවන්තලාව පොලීසිය සඳහන් කළේය. මිය ගිය තරුණයාගේ සිරුර බගවන්තලාව ප්‍රාදේශිය රෝහලේ මෘත ශරිරාගාරයේ තැන්පත් කර ඇති අතර සිරුර පශ්චත් මරණ පරික්ෂණ සඳහා දික්ඔය මූලික රෝහලේ අධිකරණ වෛද්‍යවරයා වෙත යොමු කරන බව සිද්ධිය සම්බන්ධයෙන් පරික්ෂණ පවත්වන බගවන්තලාව පොලීසිය පැවසීය.", "URL": "https://sinhala.adaderana.lk/news.php?nid=98479", "Category": null, "Parent URL": null}