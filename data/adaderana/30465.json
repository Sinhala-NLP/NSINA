{"Source": "Adaderana", "Timestamp": "January 3, 2013 02:32 pm", "Headline": "අල්ලස් ගත් බව කියන රේගු අධ්‍යක්ෂක අත්අඩංගුවට", "News Content": "රේගු දෙපාර්තමේන්තුවේ නිවාරණ අංශ‍යේ අධ්‍යක්ෂවරයා අල්ලස් කොමිසම විසින් අත්අඩංගුවට ගෙන තිබේ. ව්‍යාපාරිකයෙකුගෙන් රුපියල් ලක්ෂ 10 ක අල්ලසක් ලබා ගන්නා අවස්ථාවේ දී මොහු අත්අඩංගුවට ගත් බව අල්ලස් කොමිස්මේ ප්‍රකාශකයෙකු සඳහන් කළේය. ආනයනය කළ වාහන කොටස් රැගත් කන්ටේනරයක් නිදහස් කර ගැනීමේ බලපත්‍රයක් නිකුත් කිරීම සඳහා අදාළ ව්‍යාපාරිකයාගෙන් මෙම අධ්‍යක්ෂවරයා රුපියල් ලක්ෂ 50 ක අල්ලසක් ඉල්ලා තිබේ. ඒ සඳහා ලක්ෂ 20 ක මුදලක් ලබාදීමට ව්‍යාපාරිකයා පොරොන්දු වී ඇති අතර ඉන් රුපියල් ලක්ෂ 10 ක මුදලක් ලබා ගන්නා අවස්ථාවේ දී මෙලෙස අත්අඩංගුවට පත්වී ඇත.", "URL": "https://sinhala.adaderana.lk/news.php?nid=30465", "Category": null, "Parent URL": null}