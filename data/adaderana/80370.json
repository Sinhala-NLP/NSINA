{"Source": "Adaderana", "Timestamp": "November 22, 2017 02:13 pm", "Headline": "  11ක් එක්ක නාවික හමුදාවට අයත් ගුවන් යානයක් මුහුදට කඩා වැටෙයි", "News Content": "11 දෙනෙකු සමඟින් නාවික හමුදාවට අයත් ගුවන් යානයක් මුහුදට කඩා වැටී තිබේ. අමෙරිකානු නාවික හමුදාවට අයත් මෙම යානය 11 දෙනෙකු රැගෙන යමින් සිටියදී මෙම අනතුරට පත්ව තිබේ. ජපානයේ ගිනිකොණ දිග ඔකිනාවා ආශ්‍රිත මුහුදු ප්‍රදේශයට මෙය කඩා වැටී ඇති බව විදෙස් මාධ්‍ය වාර්තා කළේය. සෝදිසි මෙහෙයුම් මේ වන විට ක්‍රියාත්මක වන අතර යානය අනතුරට ලක් වීමට හේතුව මෙතෙක් අනාවරණය වී නොමැති බව අමෙරිකානු නාවික හමුදාව නිවේදනයන් නිකුත් කරමින් ප්‍රකාශ කර ඇත.", "URL": "https://sinhala.adaderana.lk/news.php?nid=80370", "Category": null, "Parent URL": null}