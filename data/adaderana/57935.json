{"Source": "Adaderana", "Timestamp": "March 6, 2016 01:12 pm", "Headline": "ඕස්ට්‍රේලියා යන්න ගිහින් මාට්ටු වූ පිරිස ගැන වැඩිදුර විමර්ශනයක්", "News Content": "නීති විරෝධි ලෙස මුහුදු මාර්ගයෙන් ඕස්ට්‍රේලියාවට යාමට උත්සහ කිරිමේදී අත්අඩංගුවට ගත් ශ්‍රී ලාංකිකයින් පිරිස වැඩිදුර විමර්ශන කටයුතු සඳහා ගාල්ල පොලීසිය වෙත භාරදී තිබේ.නාවික හමුදාව සඳහන් කළේ ශ්‍රී ලාංකිකයින් 17 දෙනෙකු මෙලෙස පොලීසියට භාරදුන් බවයි.අත්අඩංගුවට ගත් පිරිස අතර කාන්තාවක සහ කුඩා ළමුන් සිව් දෙනෙකු ද වන බව සඳහන්ය.ඔවුන් පසුගිය පළමු වෙනිදා මීගමුව ප්‍රදේශයෙන් බහුදින ධීවර යාත්‍රාවකින් පිටත්ව ගොස් ඇති බව නාවික හමුදාව පැවසුවේය.මේ සම්බන්ධයෙන් නාවික හමුදාවට ලැබුණ තොරතුරකට අනුව නාවික හමුදාවේ සුරනිමල නෞකාව මඟින් ගාල්ල ප්‍රදීපාගාරයට නාවික සැතපුම් 40 ක් පමණ දකුණින් වූ මුහුදු ප්‍රදේශයේදී ඔවුන් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57935", "Category": null, "Parent URL": null}