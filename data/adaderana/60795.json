{"Source": "Adaderana", "Timestamp": "June 5, 2016 11:11 am", "Headline": " සීනිගමදී තවත් දේව කන්නලව්වක්", "News Content": "හීලෑ අලි ඇතුන් සම්බන්ධයෙන් රාජ්‍ය නොවන සංවිධාන ගෙන යන අසත්‍ය ප්‍රචාරවලට එරෙහිව සීනිගම දේවාලයේ දී දේවකන්නලව්වක් පවත්වන බව හීලෑ අලි ඇතුන් සුරැකීමේ ජාතික ව්‍යාපාරය පවසයි.එම ව්‍යාපාරයේ සභාපති පූජ්‍ය මාගල්කන්දේ සුදන්ත හිමි සඳහන් කළේ හෙට(06) පෙරවරු 9.30ට සීනිගම දේවාලයේ දී මෙම දේවකන්නලව්ව සිදුකරන බවයි. මේ වන විට මෙරට හීලෑ අලි ඇතුන් සිටින්නේ 120කට ආසන්න සුළු සංඛ්‍යාවක් බව උන්වහන්සේ පෙන්වා දෙයි.එම හීලෑ අලි ඇතුන් වනජීවි දෙපාර්තමේන්තුවේ ලියාපදිංචි කර තිබුණ ද රාජ්‍ය නොවන සංවිධාන සහ ඇතැම් පරිසර සංවිධානවල බලපෑම මත විහාරස්ථාන ආශ්‍රිතව සිටින හීලෑ අලි ඇතුන්ට විවිධ චෝදනා එල්ල වී ඇති බව පූජ්‍ය මාගල්කන්දේ සුදන්ත හිමි පවසයි", "URL": "https://sinhala.adaderana.lk/news.php?nid=60795", "Category": null, "Parent URL": null}