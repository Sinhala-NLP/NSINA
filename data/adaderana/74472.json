{"Source": "Adaderana", "Timestamp": "June 23, 2017 07:33 am", "Headline": " නිවසේ සිටියදී කපා කොටා ඝාතනය කරලා", "News Content": "කොට්ටාව පොලිස් බලප්‍රදේශයට අයත් හොරණ පාරේ නිවසක කාන්තාවක තියුණු ආයුධයකින් කපා කොටා ඝාතනය කර තිබේ.ගෙල කපා කාන්තාවක ඝාතනය කර ඇති බවට පොලීිසියට ලද තොරතුරක් මත කොට්ටාව පොලීසිය විසින් පරීක්ෂණ ආරම්භ කර ඇත.මරණකාරිය වයස අවුරුදු 26ක් වූ තරිඳි ආලෝකා නමැති අයෙකු බවත්, මහේස්ත්‍රාත් පරීක්ෂණයෙන් පසු මෘත ශරීරය හෝමාගම රෝහලේ තැන්පත් කර ඇති බවත් පොලීසිය පවසයි.පශ්චාත් මරණ පරීක්ෂණය අද (23) දින සිදුකිරීමට නියමිත අතර සැකකරුවන් අත්අඩංගුවට ගැනීම සඳහා කොට්ටාව පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=74472", "Category": null, "Parent URL": null}