{"Source": "Adaderana", "Timestamp": "May 1, 2011 03:22 pm", "Headline": "අනවසර අයට ඔප්පු නෑ", "News Content": "ඉඩම්වල අනවසර පදිංචිකරුවන් සඳහා ඔප්පු හෝ බලපත්‍ර ලබාදීම සම්පූර්ණ‍යෙන් අත්හිටුවා ඉඩම් ප්‍රශ්න කඩිනමින් විසඳීමට තීරණය කර ඇති බව අමාත්‍ය ජනක බණ්ඩාර තෙන්නකෝන් මහතා පවසයි. අනවසර පදිංචිකරුවන්ට ඉඩම් ඔප්පු ලබාදීම පසුගිය කාලය තුළ සිදුකළ ද මින් ඉදිරියට එවැන්නක් සිදුනොකරන බව අමාත්‍යවරයා පෙන්වාදෙයි. සෑම දිස්ත්‍රික්කයකම ඉඩම් නඩු විසඳීමේ අධිකරණ ක්‍රමයක් ක්‍රියාත්මක කරන බව ද ඉඩම් හා ඉඩම් සංවර්ධන අමාත්‍ය ජනක බණ්ඩාර තෙන්නකෝන් මහතා සඳහන් කරයි. ඉඩම් නඩු හේතුවෙන් එකම පවුලක් තුළ පවා එකමුතු බව බිදී යන බව ඔහු වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=15817", "Category": null, "Parent URL": null}