{"Source": "Adaderana", "Timestamp": "March 2, 2016 01:02 pm", "Headline": "එක්සත් ජාතීන්ගේ සැසිවාරයට සහභාගී නොවීමට උතුරු කොරියාව  තීරණය කරයි", "News Content": "එක්සත් ජාතීන්ගේ මානව හිමිකම් කොමිසමේ සැසිවාරයන් සඳහා සහභාගී නොවීමට උතුරු කොරියාව තීරණය කර තිබේ. උතුරු කොරියානු විදේශ කටයුතු අමාත්‍ය රී සූ යොන්ග් ප්‍රකාශ කර ඇත්තේ මානව හිමිකම් කවුන්සිලය උතුරු කොරියාව සම්බන්ධයෙන් අනුගමනය කරන ක්‍රියා පිළිවෙත හේතුවෙන් මෙම තීරණය ගත් බවයි. එක්සත් ජාතීන්ගේ මානව හිමිකම් කවුන්සිලය දේශපාලනීකරණය වී ඇති බවත්, තෝරාගත් පාර්ශවයන් කෙරෙහි වැඩි සැළකිල්ලක් සහ දෙබිඩි පිළිවෙතක් අනුගමනය කරන බවත් උතුරු කොරියානු විදේශ අමාත්‍යවරයා ප්‍රකාශ කර තිබේ.උතුරු කොරියාව තුළ මානව හිමිකම් උල්ලංඝණය වීම් සිදුවන බවට එක්සත් ජාතීන්ගේ මානව හිමිකම් කවුන්සිලය අවස්ථා කිහිපයකදී උතුරු කොරියානු රජයට චෝදනා කර තිබුණි.", "URL": "https://sinhala.adaderana.lk/news.php?nid=57812", "Category": null, "Parent URL": null}