{"Source": "Adaderana", "Timestamp": "March 18, 2013 04:53 pm", "Headline": "මාධ්‍යවේදී ජනදාස පීරිස් මහතාගේ අවසන් කටයුතු බදාදා සිදුකෙරෙයි", "News Content": "අභාවප්‍රාප්ත ප්‍රවීන මාධ්‍යවේදී ජනදාස පීරිස් මහතාගේ දේහය පිළිබඳ අවසන් කටයුතු ලබන බදාදා බොරැල්ල කනත්තේදී සිදුකෙරෙයි. දේහය මේ වන විට වැල්ලවත්ත, මල්ලිකා පටුමගෙහි පිහිටි ඒ මහතාගේ නිවසේ තැන්පත් කර ඇත. කලක් රෝගාතුරව සිටි ජනදාස පීරිස් මහතා පෞද්ගලික රෝහලක ප්‍රතිකාර ලබමින් සිටිය දී ඊයේ අභාවප්‍රාප්ත විය. විද්‍යුත් හා මුද්‍රිත මාධ්‍ය රැසක ඉහළ තනතුරු හොබවමින් වසර ගණනාවක් මාධ්‍ය ක්ෂේත්‍රයේ රැඳුණු ඒ මහතා 2004 වසරේ දී ජාතික ලැයිස්තුවෙන් පාර්ලිමේන්තු මන්ත්‍රීවරයෙකු ලෙස ද කටයුතු කළේය.", "URL": "https://sinhala.adaderana.lk/news.php?nid=32528", "Category": null, "Parent URL": null}