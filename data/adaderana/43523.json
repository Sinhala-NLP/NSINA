{"Source": "Adaderana", "Timestamp": "May 27, 2014 06:13 pm", "Headline": "හැකි නම් ආණ්ඩුවෙන් යන්න - විමල්ට අභියෝගයක්", "News Content": "හැකි නම් ආණ්ඩුවෙන් ඉවත් වන ලෙස පසුගියදා එක්සත් ජාතික පක්ෂයට එක්වු ජාතික නිදහස් පෙරමුණේ ඌව පළාත් සභා මන්ත්‍රී මිහිමල් මුණසිංහ මහතා අමාත්‍ය විමල් වීරවංශ මහතාට අභියෝග කරයි. ඔහු පවසන්නේ ආණ්ඩුවේ සිට ආණ්ඩුව විවේචනය කරමින් නොසිට ඉන් ඉවත් වන ලෙසයි. අද බදුල්ල ප්‍රදේශයේ පැවති මාධ්‍ය හමුවකට එක්වෙමින් මන්ත්‍රී මිහිමල් මුණසිංහ මහතා මේ බව පැවසුවේය. ඌව පළාත් සභාවේ ජාතික නිදහස් පෙරමුණේ මන්ත්‍රීන් වශයෙන් සිටි කපිතාන් මිහිමල් මුණසිංහ මහතා පසුගිය 22දා ආණ්ඩු පක්ෂයෙන් ඉවත්වී එක්සත් ජාතික පක්ෂය සමග විපක්ෂයේ අසුන් ගෙන තිබුණි. එසේම ඌව පළාත් සභාව නියෝජනය කළ ජාතික නිදහස් පෙරමුණේ තවත් මන්ත්‍රීවරයෙකු වන ඩබ්ලිව්.ඒ උදය කුමාර මහතා ද ජාතික නිදහස් පෙරමුණෙන් ඉවත්වී එදිනම ශ්‍රී ලංකා නිදහස් පක්ෂයට එක්වන බව ප්‍රකාශ කරන ලදී.", "URL": "https://sinhala.adaderana.lk/news.php?nid=43523", "Category": null, "Parent URL": null}