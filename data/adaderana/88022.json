{"Source": "Adaderana", "Timestamp": "April 25, 2018 06:06 pm", "Headline": "ස්වාමි පුරුෂයෙක් බිරිඳ ඝාතනය කරලා ඔහුත් සියදිවි හානි කරගෙන", "News Content": "බුත්තල, හොර‍බොක්ක ප්‍රදේශයේදී පුද්ගලයෙකු සිය බිරිඳ ඝාතනය කර සියදිවි හානිකරගෙන තිබේ. අද(25) දහවල් සිය නිවසේදී තියුණු ආයුධයකින් පහර දී සිය බිරිඳ ඝාතනය කර ඇති අදාළ පුද්ගලයා නිවස තුළදීම ගෙල වැලලාගෙන සියදිවි හානිකරගෙන ඇති බව පොලීසිය සඳහන් කළේය. මියගොස් ඇත්තේ 53 හැවිරිදි කාන්තාවක් සහ 48 හැවිරිදි පිරිමි පුද්ගලයෙක්ය. මළ සිරුරු මහේස්ත්‍රාත් පරීක්ෂණය සඳහා සිද්ධිය වූ ස්ථානයේම තබා ඇති අතර බුත්තල පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88022", "Category": null, "Parent URL": null}