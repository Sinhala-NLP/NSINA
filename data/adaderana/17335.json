{"Source": "Adaderana", "Timestamp": "July 11, 2011 02:26 pm", "Headline": "කොබෙයි‍ගනේ ප්‍රාදේශීය සභාවේ විපක්ෂනායක අත්අඩංගුවට", "News Content": "කොබෙයි‍ගනේ ප්‍රාදේශීය සභාවේ විපක්ෂනායකවරයා පොලිසිය විසින් අත්අඩංගුවට ගෙන තිබේ. බාලවයස්කාර පිරිමි ළමයෙකුට අපයෝජනයක් කිරීම සම්බන්ධයෙන් ඉදිරිපත්ව තිබෙන චෝදනාවක් අනුව ඔහු අත්අඩංගුවට ගත් බව කොබෙයිගනේ පොලිසිය සඳහන් කළේය. අදාළ පිරිමි ළමයා නිවසේ සිටි අවස්ථාවේ දී මෙම අපයෝජනයට ලක්ව ඇති බවට පොලිසියට පැමිණිල්ලක් ලැබී ඇත. ඒ අනුව අත්අඩංගුවට ගත් මන්ත්‍රීවරයා අද(11) දින නිකවැරටිය මහේස්ත්‍රාත් අධිකරණයට ඉදිරිපත් කිරීමට කටයුතු කරන බව පොලිසිය වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17335", "Category": null, "Parent URL": null}