{"Source": "Adaderana", "Timestamp": "May 27, 2019 11:11 am", "Headline": "බ්‍රසීලයේ බන්ධනාගාරයක ඇති වූ ගැටුමකින් සිරකරුවන් 15ක් මරුට", "News Content": "බ්‍රසීලයේ ඇමසනස් ප්‍රාන්තයේ බන්ධනාගාරයක ඇති වු ගැටුමකින් සිරකරුවන් 15 දෙනෙකු මියගොස් තිබේ. සිරකරුවන් දෙපිරිසක් අතර ගැටුමක් හට ගෙන ඇති අතර තවත් සිරකරුවන් පිරිසක් තුවාල ලබා ඇති බව වාර්තා වෙයි. මෙම බන්ධනාගාරය බ්‍රසීලයේ තුන්වන විශාලතම බන්ධනාගාරය වන බව විදෙස් මාධ්‍ය වාර්තා කරයි. අදාළ සිද්ධිය සම්බන්ධයෙන් එරට රජය විමර්ශනයක් ආරම්භ කර ඇති බව විදෙස් මාධ්‍ය වාර්තා කළේය. 2017 වසරේදී ද බ්‍රසීලයේ බන්ධනාගාරයක ඇති වු ගැටුමකින් සිරුකරුවන් 56 දෙනෙකු මියගොස් තිබුණි.", "URL": "https://sinhala.adaderana.lk/news.php?nid=110753", "Category": null, "Parent URL": null}