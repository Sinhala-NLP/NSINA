{"Source": "Adaderana", "Timestamp": "January 7, 2018 09:40 am", "Headline": "ගිනි අවියක් සමඟ අයෙක් අත්අඩංගුවට", "News Content": "මෙරට නිෂ්පාදිත ගිනි අවියක් ළඟ තබාගෙන සිටි පුද්ගලයෙකු කොටහේන ප්‍රදේශයේ දී අත්අඩංගුවට ගෙන තිබේ. කොළඹ අපරාධ කොට්ඨාශයට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු 22 හැවිරිදි ජම්පටාවීදිය ප්‍රදේශයේ පදිංචිකරුවෙකු වන අතර ඔහු අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82618", "Category": null, "Parent URL": null}