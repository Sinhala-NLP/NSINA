{"Source": "Adaderana", "Timestamp": "July 6, 2019 08:34 am", "Headline": "අද තරගය පහසු තරගයක් නොවන බව දිමුත් කියයි", "News Content": "ඉන්දිය කණ්ඩායම සමඟ අද(06) පැවැත්වෙන තරගය ඉතා පහසු තරගයක් නොවන බවත් ඔවුන් සමඟ ක්‍රීඩා කිරීමේදී කිසිදු වැරැද්දක් සිදු නොවිය යුතු බවත් ශ්‍රී ලංකා එක්දින නායක දිමුත් කරුණාරත්න පවසයි අද තරගය පිළිබඳ දැනුවත් කිරීමේ මාධ්‍ය හමුවට එක්වෙමින් දිමුත් මේ බව සඳහන් කළ අතර අද තරගය ශ්‍රී ලංකා වේලාවෙන් පස්වරු 3ට හෙඩින්ග්ලි ක්‍රීඩාංගණයේදී පැවැත්වීමට නියමිතයි. මේ අතර ශ්‍රී ලංකා සුපිරි වේග පන්දු යවන ක්‍රීඩක ලසිත් මාලිංග ලෝක කුසලාන ක්‍රිකට් තරගාවලියක අවසන් තරගය ඉන්දියාවට එරෙහිව අද හෙඩින්ග්ලි ක්‍රීඩාංගණයේදී පැවැත්වීමට නියමිත බව ඔහු අවස්ථා කිහිපයකදී සඳහන් කර තිබුණි. ඒ පිළිබඳ ඊයේ පැවැති මාධ්‍ය හමුවේදී මාධ්‍යෙව්දීන් දිමුත් කරුණාරත්නගෙන් විමසා සිටියේය.", "URL": "https://sinhala.adaderana.lk/news.php?nid=113474", "Category": null, "Parent URL": null}