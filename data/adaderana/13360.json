{"Source": "Adaderana", "Timestamp": "January 8, 2011 04:48 pm", "Headline": "කෝවිලේ කොන්ක්‍රීට් තට්ටුවක් කඩා වැටී එක් අයෙක් මියයයි", "News Content": "මහනුවර - මහියංගණය ප්‍රධාන මාර්ගයට ආසන්න බලගොල්ල ප්‍රදේශයේ මුත්තුමාරි අම්මාන් කෝවිලේ කොන්ක්‍රීට් තට්ටුවක් කඩා වැටීමෙන් පුද්ගලයෙකු ජීවිතක්ෂයට පත්ව තිබේ. අද(08) පෙරවරුවේ මෙම අනතුර සිදුව ඇති බව පොලිසිය සඳහන් කරනු ලැබීය. අනතුරින් ජීවිතක්ෂයට පත්ව ඇත්තේ 55 හැවිරිදි පුද්ගලයෙකි. අදාළ කෝවිලේ දේව මංගල්‍යයක් අද රාත්‍රියේ සිදුකිරීමට ද සූදානම් කර තිබූ අතර ‍එම අවස්ථාවේ අනතුර සිදුවූයේ නම් විශාල පුද්ගලයින් පිරිසකට හානි සිදුවීමට ඉඩ තිබූ බව අද‍ දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=13360", "Category": null, "Parent URL": null}