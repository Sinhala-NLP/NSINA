{"Source": "Adaderana", "Timestamp": "October 24, 2017 10:43 am", "Headline": "පුලතිසි විද්‍යාපීඨයේ දෙපිරිසක් ගැටෙයි", "News Content": "පොලොන්නරුව - කඳුරුවෙල පිහිටි පුලතිසි අධ්‍යාපන විද්‍යාපීඨයේ සිසුන් දෙපිරිසක් අතර ගැටුමක් හටගෙන තිබේ. ඊයේ(23) රාති‍්‍රයේ අදාළ ගැටුම හටගෙන ඇති බවත්, එය මේ වන විට සමතයකට පත් කර ඇති බවත් පොලොන්නරුව පොලීසිය පවසයි. පොලීසිය පැවසුවේ අධ්‍යාපන විද්‍යාපීඨයේ පළමු සහ දෙවන වසර සිසුන් අතර ඇති වූ බහින්බස් වීමක් දුරදිග යෑමෙන් මෙම ගැටුම හටගෙන ඇති බවයි. ගැටුමෙන් කිසිවෙකුත් තුවාල ලබා නොමැති බවත්, පොලීසිය මැදිහත්ව ගැටුම සමතයකට පත් කර, සිසුන්ට දැඩිව අවවාද කර නේවාසිකාගාර වෙත යොමු කළ බව පොලොන්නරුව පොලීසිය වැඩිදුරටත් කියා සිටියේය.", "URL": "https://sinhala.adaderana.lk/news.php?nid=79069", "Category": null, "Parent URL": null}