{"Source": "Adaderana", "Timestamp": "January 23, 2017 03:56 pm", "Headline": "නිදහස් අධ්‍යාපනය ශක්තිමත් කරනවා", "News Content": "රටේ සියලු දරුවන් දෙස එක ලෙස බලමින් ඔවුන් සියලු දෙනා වෙනුවෙන් නිදහස් අධ්‍යාපනය ශක්තිමත් කරන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ උගතුන්ගෙන් පරිපූර්ණ සමාජයක් ගොඩනැගීමට තමා කටයුතු කරන බවයි.කොළඹ විශාකා විද්‍යාලයේ සියවස් සැමරුම් උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ.නව තාක්ෂණය, වාණිජකරණය, තරඟකාරීත්වය මෙන්ම සමාජ බලවේග හෙට දවසේ අභියෝග රැසක් එල්ල කරන බව පැවසු ජනාධිපතිවරයා එම සියලු අභියෝග හමුවේ අපේකම හා අපේ සංස්කෘතිය රැකගෙන ඉදිරියට යාමට දරුවන් සුදානම් විය යුතු බව ද ප්‍රකාශ කර තිබේ.එහිදී විද්‍යාලයේ සියවස් සැමරුම වෙනුවෙන් නිකුත් කරන ලද සමරු කාසිය මහබැංකු අධිපති අචාර්ය ඉන්ද්‍රජිත් කුමාරස්වාමි මහතා විසින් ජනාධිපතිවරයාට පිළිගැන්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=68465", "Category": null, "Parent URL": null}