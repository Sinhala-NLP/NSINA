{"Source": "Adaderana", "Timestamp": "October 14, 2018 09:27 am", "Headline": "ඕනෑගම දී ඕනෑකමින් කැණීම් කරපු 6ක් කොටු", "News Content": "පොළොන්නරුව, වෙට්ටකාඩුව පුරාවිද්‍යා රක්ෂිතයට මායිම්ව ඕනෑගම ප්‍රදේශයේ පුරාවස්තු ලබාගැනීමේ අරමුණින් කැණීම් සිදුකරමින් සිටි පුද්ගලයින් හය දෙනෙකු අත්අඩංගුවට ගෙන තිබේ. පොළොන්නරුව පොලීසියට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. එහිදි කැණීම් සඳහා යොදාගත් උපකරණ සහ පුජා භාණ්ඩ ද පොලීසිය භාරයට ගෙන තිබේ. අත්අඩංගුවටගත් සැකකරුවන් වයස අවුරුදු 28ත් 40ත් අතර පොළොන්නරුව ප්‍රදේශයේ පදිංචිකරුවන් වන අතර ඔවුන් පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. මේ අතර ගලේවෙල, දිග්ගල රක්ෂිතයට මායිම්ව කුඹුක්ගොල්ල ප්‍රදේශයේ පුරාවස්තු ගැනීමේ අරමුණින් කැණීම් සිදුකරමින් සිටි පුද්ගලයින් තිදෙනෙකු ගලේවෙල පොලිසිය විසින් අත්අඩංගුවට ගෙන තිබේ. අත්අඩංගුවට ගත් සැකකරුවන් ගලේවෙල, කඩවත සහ පාදුක්ක යන ප්‍රදේශවල පදිංචිකරුවන් වන අතර ඔවුන් දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=97656", "Category": null, "Parent URL": null}