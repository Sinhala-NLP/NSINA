{"Source": "Adaderana", "Timestamp": "August 11, 2018 10:44 am", "Headline": "මොහොමඩ් අශ්රාෆුල්ගේ වසර 5 ක තරඟ තහනම 13 දා අවසන් වෙයි", "News Content": "මුදලට තරඟ පවාදීමේ චෝදනා මත වසර 05ක තරඟ තහනමකට ලක්ව සිටි බංග්ලාදේශ ක්‍රීඩක මොහොමඩ් අශ්රාෆුල්ගේ තරඟ තහනම ලබන 13 වන දිනෙන් අවසන් වේ. 2013 වසරේ පැවැති බංග්ලාදේශ ප්රිවමියර් ලීග් ක්‍රිකට් තරඟාවලියේදී මුදලට තරඟ පවාදීමේ චෝදනාවට වරදකරු වූ අශ්රාෆුල් හට එම අගෝස්තු මස 13 වනදා සිට වසර 05ක තරඟ තහනමක් පනවනු ලැබීය. කෙසේවෙතත් තමා ඉදිරියේදී බංග්ලාදේශ කණ්ඩායම නියෝජනය කිරිමට ද අපේක්ෂාවෙන් සිටින බව මොහොමඩ් අශ්රාෆුල් පවසා ඇත. 34 හැවිරිදි මොහොමඩ් අශ්රාෆුල් එක්දින තරඟ 177කට සහභාගීවි ලකුණු 3468ක් ලබාගෙන ඇති අතර ටෙස්ට් තරඟ 61කට සහභාගී වී ලකුණු 2737ක් ලබා සිටියි.", "URL": "https://sinhala.adaderana.lk/news.php?nid=94235", "Category": null, "Parent URL": null}