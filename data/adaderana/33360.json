{"Source": "Adaderana", "Timestamp": "April 18, 2013 11:08 am", "Headline": " විදුලිසැර වැදීමෙන් අයෙක් මරුදකියි", "News Content": "කරන්දෙණිය, නරාවෙල ප්‍රදේශයේ දී විදුලිසැර වැදීමෙන් පුද්ගලයෙකු ජීවිතක්ෂයට පත්ව තිබේ. සතුන් දඩයම් කිරීම සඳහා ඇද තිබු අනාරක්ෂිත විදුලි කම්බියක පැටලීමෙන් අදාළ පුද්ගලයා අනතුරට ලක්ව ඇති බව පොලිසිය පවසයි. ධීවර කටයුතු සඳහා ගොස් එමින් සිටිය දී මෙම පුද්ගලයා අනතුරට ලක්ව ඇති බව සඳහන්ය. ජීවිතක්ෂයට පත්ව ඇත්තේ කරන්දෙණිය, දන්ගහවෙල ප්‍රදේශයේ පදිංචි 45 හැවිරිදි පුද්ගලයෙකි. අනාරක්ෂිත විදුලි රැහැන් ඇදීමේ සිද්ධියට අදාළ සැකකරුවන් අත්අඩංගුවට ගැනීම සඳහා කරන්දෙණිය පොලිසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=33360", "Category": null, "Parent URL": null}