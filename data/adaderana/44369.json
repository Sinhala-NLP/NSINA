{"Source": "Adaderana", "Timestamp": "July 2, 2014 12:50 pm", "Headline": "උතුරු පළාත් සභා මන්ත්‍රීන්ට ජනපතිගෙන් ආරක්ෂාව ඉල්ලයි", "News Content": "උතුරු පළාත් සභාවේ සියලූම මන්ත්‍රීවරුන්ට ආරක්ෂාව ලබා දෙන ලෙස ඉල්ලා උතුරු පළාත් සභාවේ සභාපති සී.වී.කේ සිවඥානම් මහතා ජනාධිපති මහින්ද රාජපක්ෂ මහතාගෙන් ඉල්ලීමක් කර තිබේ. ලිපියක් යොමු කරමින් ඒ මහතා මෙම ඉල්ලීම කර ඇති බව වාර්තා වේ. උතුරු පළාත් සභාවේ මන්ත්‍රීවරුන්ට ලබා දී තිබු පොලිස් ආරක්ෂාව පසුගිය සතියේදී ඉවත් කර තිබේ. ඒ අනුව පසුගිය දා අවසන් වු උතුරු පළාත් සභා සභාවාරයේ දී මන්ත්‍රීවරුන් සභාපතිවරයා වෙත මෙම යෝජනාව සිදුකර ඇති බව වාර්තා වේ. මෙම තත්ත්වය තුළ උතුරු පළාත් සභාවේ සභාපති සී.වී.කේ සිවඥානම් මහතා ජනාධිපතිවරයාගෙන් මෙම ඉල්ලීම සිදුකර ඇත. උතුරු පළාත් සභාවේ මන්ත්‍රීවරුන් 38 දෙනෙකු වෙනුවෙන් ආරක්ෂාව ලබා දෙන ලෙස සභාපතිවරයා ඉල්ලීමක් කර තිබේ. අදාළ ලිපිය සම්බන්ධයෙන් පොලිස්පතිවරයා ද දැනුවත් කිරීමට පියවර ගන්නා බව උතුරු පළාත් සභාවේ සභාපති සී.වී.කේ සිවඥානම් මහතා පවසා ඇත.", "URL": "https://sinhala.adaderana.lk/news.php?nid=44369", "Category": null, "Parent URL": null}