{"Source": "Adaderana", "Timestamp": "November 1, 2017 05:50 pm", "Headline": "රැකියාවට සෞදි ගිය  ශ්‍රී ලාංකිකයාගේ මරණය උපන්දිනේ දා ඥාතීන්ට ", "News Content": "සෞදි අරාබියේ සේවය කරමින් සිටි බොගවන්තලාව ලෙච්චමි වත්ත මැද කොටසේ පදිංචිව සිටි පුද්ගලයෙකු ගේ මරණය පිළිබඳ සෝචනීය පුවත ඔහුගේ උපන්දිනය දාම ඥාතීන්ට දැන ගැනීමට ලැබුණු පුවතක් වාර්ථා වේ. සෞදි අරාබියේ සේවය කරමින් සිටියදී මෝටර් රථයක ගැටී මෙලෙස ජීවිතක්ෂයට පත් ව ඇත්තේ රාමක්‍රිශ්නන් ජයකුමාර් නමැති 37 හැවිරිදි දෙදරු පියකි.මොහු 2016 මුල් වකවානුවේ දී රැකියාව සඳහා සෞදි අරාබිය බලා පිටත්ව ඇත්තේ කොළඹ පිහිටි විදේශ රැකියා නියේජිත අයතනයක් මාර්ගයෙනි. රැකියා ගිවිසුම අවසන්ව එළැඹෙන ජනවාරියේදි යළිත් සිය රටට පැමිණීමට නියමිතව තිබුණත් ඔහුගේ උපන්දිනය යෙදී තිබුණු පසුගිය ඔක්තෝම්බර් 30 වැනිදා ඔහු මිය ගිය පුවත ඥාතීන් අතට පත් වූයේ ඔහු සිය රට පැමිණීමට මාස දෙකක් වැනි සුළු කාලයක් ඉතිරිව තිබියදීය.ජයකුමාර් ගේ මළ සිරුර හැකි ඉක්මනින් ශ්‍රී ලංකාවට ගෙන්වා ගැනීම සඳහා ඔහුගේ ඥාතීන් බලධාරීන්ගේ සහය පතයි.", "URL": "https://sinhala.adaderana.lk/news.php?nid=79415", "Category": null, "Parent URL": null}