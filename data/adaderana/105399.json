{"Source": "Adaderana", "Timestamp": "March 3, 2019 02:04 pm", "Headline": "නුවරට නව වාහන සැලැස්මක්", "News Content": "මහනුවර නගරයේ රථ වාහන තදබදය අවම කිරීම සඳහා නව රථවාහන සැළැස්මක් ක්‍රියාත්මක කිරීමට අද (03) උදෑසන සිට පියවර ගෙන ඇත. ඒ අනුව මහනුවර නගරයට ඇතුළු වන වාහන ගැටඹේ මංසන්ධියේ සිට විලියම්ගොපල්ලව මාවතත්, නගරයෙන් පිටවීමේදී පරණ පේරාදෙණිය මාර්ගයත් භාවිත කළ යුතුය. මෙම නව රථවාහන සැළැස්ම ක්‍රියාත්මක කිරීමට මධ්‍යම පළාත් ආණ්ඩුකාර ජනාධිපති නීතීඥ මෛත්‍රි ගුණරත්න මහතා, මහනුවර රථ වාහන පොලිසීය, නගර සභාව සහ රජයේ ආයතන රැසක් එක්ව පියවර ගෙන ඇත.", "URL": "https://sinhala.adaderana.lk/news.php?nid=105399", "Category": null, "Parent URL": null}