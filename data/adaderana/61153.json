{"Source": "Adaderana", "Timestamp": "June 16, 2016 10:40 am", "Headline": "බංග්ලාදේශ ජාතිකයින් 10ක් අත්අඩංගුවට", "News Content": "නීති විරෝධීව මෙරට රැඳී සිටි බංගලාදේශ ජාතිකයින් දසදෙනෙකු අත්අඩංගුවට ගෙන තිබේ.පානදුර කොට්ඨාස අපරාධ විමර්ශන අංශයට ලැබුණ තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය.අදාළ බංගලාදේශ ජාතිකයින් දස දෙනා වලංගු වීසා බලපත්‍ර නොමැතිව මෙරට රැඳී සිට ඇති බව පොලීසිය සදහන් කළේය.මේ අතර ඒ සඳහා අනුබල ලබාදුන් පුද්ගලයින් තිදෙනෙකුද මෙම වැටලීමේදී අත්අඩංගුවට ගෙන ඇත.අත්අඩංගුවට ගත් සැකකරුවන් 13 දෙනා පානදුර මහේස්ත්‍රාත් අධිකරණයට ඉදිරිපත් කිරීමට නියමිත අතර පානදුර කොට්ඨාස අපරාධ විමර්ශන අංශය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61153", "Category": null, "Parent URL": null}