{"Source": "Adaderana", "Timestamp": "October 6, 2010 09:06 am", "Headline": "5 ශිෂ්‍යත්වය 7 ට මාරුවෙයි", "News Content": "5 ශ්‍රේණිය ශිෂ්‍යත්ව විභාගය 7 ශ්‍රේණියේ දී පැවැත්වීමට අවධානය යොමු වී ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. 5 ශ්‍රේණිය ශිෂ්‍යත්ව විභාගය දරුවන්ගේ මනසට අහිතකර බලපෑමක් එල්ල කරන බව ඔහු පවසයි. අධ්‍යාපන අමාත්‍යාංශයේ පැවති උත්සවයකට සහභාගී වෙමින් බන්දුල ගුණවර්ධන අමාත්‍යවරයා මේ බව කියා සිටියේය. පාර්ලිමේන්තුවේ විශේෂ අධ්‍යාපන උපදේශක කාරක සභාවේ වෛද්‍ය විශේෂඥයින් විසින් පෙන්වා දී ඇත්තේ 5 ශ්‍රේණියේ ළමයින් දැඩි පීඩාවක් ලබානොදිය යුතු බවත්,අවශ්‍යයම නම් එය 7 වන ශ්‍රේණියට යොදා ගැනීම සුදුසු බවත් යයි අමාත්‍යවරයා සඳහන් කරයි. ලෝකයේ වෙනත් රටවල් හා සසදා බලන විට මෙම තීරණයේ නිවරද්‍යභාවය තහවුරු වන බවද අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=11308", "Category": null, "Parent URL": null}