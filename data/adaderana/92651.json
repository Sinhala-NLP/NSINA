{"Source": "Adaderana", "Timestamp": "July 16, 2018 12:45 pm", "Headline": "විභාග ප්‍රශ්න පත්‍ර වංචාවන් පිළිබඳ හිටපු ජනපතිනියගෙන් හෙළිදරව්වක්", "News Content": "අධ්‍යාපන අමාත්‍යාංශයේ විභාග ප්‍රශ්න පත්‍ර සකස් කරන ඇතැම් පිරිස් සහ පුද්ගලික පංති ප්‍රධානීන් අතර පවතින සම්බන්ධතා හේතුවෙන් ප්‍රශ්න පත්‍ර ආකෘතිය කලින් අනාවරණය වන බව හිටපු ජනාධිපති චන්ද්‍රිකා බණ්ඩාරනායක කුමාරතුංග මහත්මිය පවසයි. උසස් පෙළ විභාග විශිෂ්ඨ ලෙස සමත් වූ දරුවන්ගේ අවබෝධය ඉතා පහල මට්ටමක පවතින බව විශ්වවිද්‍යාල මඟින් අනාවරණය කරගෙන ඇති බව ද හිටපු ජනාධිපතිවරිය ප්‍රකාශ කළේය. නිට්ටඹුව මහජන පුස්තකාලයේ පැවැති උත්සවයකදී හිටපු ජනාධිපතිවරිය මේ සම්බන්ධයෙන් අදහස් පළ කළේය.", "URL": "https://sinhala.adaderana.lk/news.php?nid=92651", "Category": null, "Parent URL": null}