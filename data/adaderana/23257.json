{"Source": "Adaderana", "Timestamp": "April 3, 2012 12:53 pm", "Headline": " අත්අඩංගුවට පත් සැකකරුට රිවෝල්වරය දුන්නේ සරත් මනමේන්ද්‍රලු..?", "News Content": "රිවෝල්වරයක් ළඟ තබාගෙන සිටීම නිසා මිරිහාන පොලිසිය විසින් අත්අඩංගුවට ගනු ලැබූ පුද්ගලයාට අදාළ රිවෝල්වරය ලබා දී ඇත්තේ නව සිහළ උරුමයේ නායක සරත් මනමේන්ද්‍ර මහතා විසින් බව මූලික ‍විමර්ශන මගින් හෙළිවී තිබේ. ඒ සම්බන්ධයෙන් සරත් මනමේන්ද්‍ර මහතාගෙන් ප්‍රශ්න කිරීමට නියමිත බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. විදේශීය රටක නිෂ්පාදිත රිවෝල්වරයක් සමඟ පුද්ගලයෙකු මිරිහාන ප්‍රදේශයේ දී අත්අඩංගුවට ගෙන ඇති අතර සැකකරු සතුව තිබී අදාළ රිවෝල්වරය සඳහා යොදන උණ්ඩ දෙකක් ද හමුවූ බව පොලිසිය විසින් මීට පෙරාතුව සඳහන් කරන ලදී.", "URL": "https://sinhala.adaderana.lk/news.php?nid=23257", "Category": null, "Parent URL": null}