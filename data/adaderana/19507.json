{"Source": "Adaderana", "Timestamp": "October 21, 2011 05:01 pm", "Headline": "වැටුප් නොගෙවූ කම්හල් හිමිකාරිණිය රක්ෂිත බන්ධනාගාරයට", "News Content": "හැටන්, දික්ඔය ප්‍රදේශයේ ඇඟලුම් කම්හලක හිමිකාරියක් රක්ෂිත බන්ධනාගාරගත කිරීමට හැටන් මහේස්ත්‍රාත් අධිකරණය නියෝග කර තිබේ. ඇඟලුම් කර්මාන්ත ශාලාවේ සේවකයන් සඳහා මාස දෙකකට අදාළ වැටුප් නොගෙවීම හේතුකරගනිමින් හැටන් පොලිසිය අධිකරණය හමුවේ පැනවු නඩුවක් අද(21) විභාගයට ගත් අවස්ථාවේ මෙම නියෝගය නිකුත් කර ඇති බව සඳහන්ය. වැටුප් නොගෙවීම හේතුවෙන් සේවකයන් විසින් මීට පෙර උද්ඝෝෂණයක් පවත්වා ඇති අතර එය මුල් කරගනිමින් පොලිසිය විසින් අදාළ නඩුව පවරා තිබේ. එම අවස්ථාවේ දී අධිකරණය අදාළ ඇඟලුම් කම්හල් හිමිකාරිණිය අධිකරණයට කැඳවා මේ මස විසි වන දිනට ප්‍රථම වැටුප් ගෙවන ලෙස නියෝග කර ඇත.", "URL": "https://sinhala.adaderana.lk/news.php?nid=19507", "Category": null, "Parent URL": null}