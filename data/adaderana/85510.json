{"Source": "Adaderana", "Timestamp": "March 11, 2018 08:40 pm", "Headline": " භික්‍ෂූන්වහන්සේ අපකීර්තියට පත් කිරීම මහනුවර සිද්ධියේ මුලික අරමුණයි", "News Content": "මහනුවර කලහකාරී තත්ත්වයක් ඇති කළ පිරිස් බෞද්ධ භික්‍ෂූන්වහන්සේලා සතු බලය, වටිනාකම් පද්ධතිය හෑල්ලූවට ලක් කිරීමට උත්සාහ කරමින් සිටි බව ජාතික නිදහස් පෙරමුණේ ප‍්‍රචාරක ලේකම් මොහොමඞ් මුසම්මිල් මහතා පවසයි. අද (11) පිටකෝට්ටේ පිහිටි ජාතික නිදහස් පෙරමුණේ ප‍්‍රධාන කාර්යාලයේ දී පැවැති මාධ්‍ය හමුවකට එක් වෙමින් මුසම්මිල් මහතා මේ බව පැවසීය. මෙහිදි වැඩිදුරටත් අදහස් දැක්වු මුසම්මිල් මහතා මෙසේ කියා සිටියේය. \"මේ ගැටුම් නිර්මාණය කළ පිරිස් බෞද්ධ භික්‍ෂූන්වහන්සේලා සතු බලය, වටිනාකම් පද්ධතිය හෑල්ලූවට ලක් කිරීමට ද උත්සාහ කරමින් සිටිනවා. ජාත්‍යන්තර මාධ්‍ය යොදා ගනිමින් උලූප්පන්න හදනවා බෞද්ධ භික්‍ෂූන්වහන්සේලා මෙම ගැටුම් අවුලූවන්න මැදිහත් වුණා කියා. ඇත්තෙන්ම සිදු වුණේ බෞද්ධ භික්‍ෂූන්වහන්සේලා මේ ගැටුම් ඇවිලී යාම වැළැක්වීමයි. නමුත් බෙදුම්වාදී ව්‍යවස්ථාවටල රටට අහිතකර කවර හෝ කරුණකට එරෙහිව පෙරට එන භික්‍ෂූන්වහන්සේලා නිහ`ඩ කරවීම මේ ආණ්ඩුවේ සහ ඔවුන්ගේ බටහිර හාම්පුතුන්ගේ උවමනාවයි. ඒ සඳහා ද මේ ගැටුම යොදා ගත් බව පැහැදිලියි. ආණ්ඩුවට වගේම අපේ මාතෘභූමිය තම ග‍්‍රහණයට ගැනීමට බලා සිටින බලවේගවලට සහ සියලූ ආකාරයේ අන්තවාදී කොටස්වලට පමණයි මෙම ගැටුමෙහි වාසිය ඇත්තේ. ඒ නිසා ඒ බව මැනවින් තේරුම්ගෙන කිසිදු ආකාරයකින් ගැටුමට සම්බන්ධ නොවූ සිංහල හා මුස්ලිම් අතිබහුතර ජනතාවට අපි අපේ ප‍්‍රණාමය පුද කර සිටිනවා. ඒ වගේම මෙවැනි අන්තවාදයට උඩගෙඩි දෙන ගැටුම් නිර්මාණය කරන විනාශකාරී බලවේග හඳුනාගෙන ඒවා පරාජය කිරීමට පෙරට එන ලෙස සියලූ ලක්මාතාවගේ දූදරුවන්ගෙන් ඉල්ලා සිටිනවා.\"", "URL": "https://sinhala.adaderana.lk/news.php?nid=85510", "Category": null, "Parent URL": null}