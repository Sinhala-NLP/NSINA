{"Source": "Adaderana", "Timestamp": "July 14, 2010 03:27 pm", "Headline": "එප්පාවල එකම පවුලේ සිව් දෙනෙක් මරාදමලා", "News Content": "එප්පාවල සඳරැස්ගම ප්‍රදේශයේ එකම පවුලේ සිව් දෙනෙකු ඝාතනය කර තිබියදී අද දහවල් සොයාගෙන තිබේ. සඳරැස්ගම මංසන්ධියේ ප්‍රධාන මාර්ගය ආසන්නයේ ඔවුන්ගේ නිවස තුළ අදාළ සිරුරු තිබියදී එප්පාවල පොලිසිය සොයාගත් බව අප වාර්තාකරු පැවසුවේය. ඝාතනයට ලක්ව ඇත්තේ එප්පාවල නගරයේ වෙළඳසැලක සේවය කළ කළමනාකරුවෙකු, ඔහුගේ බිරිඳ සහ දරු දෙදෙනාය. අදාළ කළමනාකරු පසුගිය ඉරිදා සිට සේවයට වාර්තා කර නොමැති අතර ඒ පිළිබඳ සොයා බැලීම සඳහා ඔහුගේ සහෝදරයා නිවස වෙත පැමිණ ඇත. නිවසින් දුගඳක් හැමීම හේතුවෙන් සැක සිතු එම පුද්ගලයා ඒ පිළිබඳ එප්පාවල පොලිසියට පැමිණිලි කිරීමෙන් අනතුරුව අදාළ පුද්ගලයින්ගේ මළ සිරුරු සොයා ගැනීමට හැකි වී ඇති බව වාර්තා වේ.", "URL": "https://sinhala.adaderana.lk/news.php?nid=9605", "Category": null, "Parent URL": null}