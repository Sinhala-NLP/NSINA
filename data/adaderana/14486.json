{"Source": "Adaderana", "Timestamp": "February 26, 2011 12:10 pm", "Headline": "ව්‍යාපාරිකයෙකුගෙන් මුදල් හා රන්භාණ්ඩ කොල්ලකෑ තිදෙනෙකුට මාංචු", "News Content": "පුත්තලම ප්‍රදේශයේ රන් භාණ්ඩ ව්‍යාපාරිකයෙකුගෙන් මුදල් හා රන්භාණ්ඩ කොල්ලකෑමේ සිද්ධියට සම්බන්ධ සැකකරුවන් තිදෙනෙකු අත්අඩංගුවට ගෙන තිබේ. පසුගියදා පුත්තලම නගරයේ දී අදාළ ව්‍යාපාරිකයා සතුව තිබූ රුපියල් දොළොස් ලක්ෂ විසි දහසක් පමණ වටිනා රත්රන් සහ රුපියල් 5,500 ක් ත්‍රිරෝද රථයකින් පැමිණි ‍කොල්ලකරුවන් සිව්දෙනෙකු විසින් කොල්ලකා තිබුණි. අනතුරුව පුත්තලම පොලිසිය විසින් සිදුකරන ලද විමර්ශන වලදී අදාළ කොල්ලකෑමට සම්බන්ධ සැකකරුවන් තිදෙනෙකු අත්අඩංගුවට ගෙන ඇති බව පොලිසිය පවසයි. කොල්ලකන ලද රත්‍රන් වලින් රුපියල් ලක්ෂ 8 ක පමණ ප්‍රමාණයක් හා කොල්ලකෑමට යොදාගන්නා ලද ත්‍රිරෝද රථය ද එහිදී සොයාගෙන ඇත. සැකකරුවන් අද(26) පුත්තලම ‍මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14486", "Category": null, "Parent URL": null}