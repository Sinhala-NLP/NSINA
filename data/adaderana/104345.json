{"Source": "Adaderana", "Timestamp": "February 15, 2019 06:02 am", "Headline": "ආදායම් උපදවන සංවර්ධනයක් ජනතාවට අවශ්‍යයි", "News Content": "ආදායම් උපදවන සංවර්ධනයක් අපේ ජනතාවට අවශ්‍ය බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි. ඊයේ(14) දින මිලියනයක් ශාඛ සිටුවීමේ දීප ව්‍යාප්ත සහසක් තුරු වැඩසටහනේ කලූතර දිස්ත‍්‍රික් වැඩසටහනට සහභාගී වීමෙන් අනතුරුව මාධ්‍යවේදීන් විසින් වර්තමාන දේශපාලන තත්වය පිළිබඳව විමසූ අවස්ථාවේදී ඒ මහතා මේ බව සඳහන් කළේය එහිදී අදහස් දැක්වූ අමාත්‍යවරයා මේ බව පැවසීය. “වර්තමාන දේශපාලන තත්ත්වය ගත්තොත් ප‍්‍රධාන වශයෙන්ම අයවැය එන්න නියමිතයි. මාර්තු 5 වෙනිදාට. ඒ අයවැයේ තිබෙන ප‍්‍රධාන ප‍්‍රශ්නය තමයි රුපියලක් සංවර්ධනයට වියදම් කරන කොට රුපියල් 3 ක් ණය ගෙවන්න සිදුවෙලා තිබෙනවා. ඒකට ප‍්‍රධානම ප‍්‍රශ්නය 2004 ඉඳන් අපි සහන ණය නෙමෙයි අරන් තියෙන්නේ වාණිජ ණය. වාණිජ ණය කියන්නේ පොලිය වැඩියි. ඒ වගේම එම ණය ඉක්මනට ගෙවන්න ඕනේ. මේ විශාල ණය බර ගැටලූවට අපට ඉස්සරහ අවුරුදු තුන හතරෙත් මේ රටට මුහුණ දෙන්න වෙනවා. ඒ වගේම අනාගතයෙත් අපි ආදායම් උපදවන දේවල්වලට දැන් කෙරෙන ආයෝජනය හරි කළේ නැත්නම් රටේ ජනතාවගේ බදු බර තවත් නැංවෙලා විශාල ප‍්‍රශ්නවලට මුහුණ දෙන්න වෙනවා. ඒ නිසා මම හිතන්නේ මේ බරවා කකුලත් ඇදගෙන තමයි ආණ්ඩුවට සංවර්ධනය කරන්න වෙලා තිබෙන්නේ. ඒ නිසා අනාගතයේදී ජනප‍්‍රිය සටන් පාඨ, නිකන් අපි අරවා මේවා දෙනවා කියන සටන් පාඨවලට රට ගෙනයන්න බැහැ. ආදායම් උපදවන සංවර්ධනයක් අපේ ජනතාවට අවශ්‍යයි. ජනතාවගේ බදු බර ලිහිල් කරලා ආර්ථිකය ඉදිරියට ගෙනයන්න.“", "URL": "https://sinhala.adaderana.lk/news.php?nid=104345", "Category": null, "Parent URL": null}