{"Source": "Adaderana", "Timestamp": "January 25, 2012 12:47 pm", "Headline": " යතිවරයකු සෙබළුන් සමග එක්වී නිධන් හාරලා-11 ක් අත්අඩංගුවේ ", "News Content": "මැදවච්චිය ප්‍රදේශයේ පෞරාණික නටඹුන් සහිත භූමියක නිධන් හෑරූ බවට සැකපිට පුද්ගලයින් 11 දෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් අතර බෞද්ධ භික්ෂුවක හා අනු‍රාධපුර, සාලියපුර හමුදා කඳවුරේ සෙබළුන් 6 දෙනෙකු ද වන බව ප්‍රශ්න කිරීම්වලදී අනාවරණය වී ඇත. අදාළ පිරිස එම පෞරාණික භූමියේ නිධන් හාරන බවට පොලිස් මූලස්ථානයේ නිධන් වස්තු ‍සුරැකීමේ මධ්‍යම ඒකකය වෙත තොරතුරු ලැබී තිබූ අතර ඒ අනුව මෙම වැටලීම් සිදුකර තිබේ. අත්අඩංගුවට ගත් සෙබළුන් 6 දෙනාට අමතරව සෙසු පුද්ගලයින් මැදවච්චිය, පුල්එළිය ප්‍රදේශයේම පදිංචිකරුවන් බව පොලිසිය සඳහන් කරයි. සැකකරුවන් මැදවච්චිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 31 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=21630", "Category": null, "Parent URL": null}