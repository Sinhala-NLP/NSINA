{"Source": "Adaderana", "Timestamp": "May 28, 2013 04:16 pm", "Headline": "රට පටවන්න හැදූ ලක්ෂ 30 ක වල්ලපට්ට කොටස් හසුවෙයි", "News Content": "අපනයනය සඳහා සූදානම් කර තිබූ රුපියල් ලක්ෂ 30 ක පමණ වටිනාකමින් යුතු වල්ලපට්ට ශාක කොටස් තොගයක් අවිස්සාවේල්ල, රුවන්වැල්ල, මැදගොඩ ප්‍රදේශයේ දී පොලිස් විශේෂ කාර්ය බලකා භාරයට ගෙන තිබේ. විශේෂ කාර්ය බලකා බුද්ධි අංශයට ලැබුණු තොරතුරකට අනුව සිදු කළ සෝදිසියක දී මෙම ශාක කොටස් තොගය සොයාගෙන ඇති බව සඳහන්ය. ලොව මිල අධිකතම සුවඳ විලවුන් නිෂ්පාදනය සඳහා යොදාගන්නා මෙම වල්ලපට්ට ශාක කොටස් කිලෝග්‍රෑම් 300 ක ප්‍රමාණයක් එහිදී විශේෂ කාර්ය බලකාය භාරයට ගෙන තිබේ. සිද්ධිය සම්බන්ධයෙන් සැකකරුවන් අත්අඩංගුවට ගෙන නොමැති අතර රුවන්වැල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34455", "Category": null, "Parent URL": null}