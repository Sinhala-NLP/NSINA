{"Source": "Adaderana", "Timestamp": "September 2, 2011 01:08 pm", "Headline": "දළඳා මාළිගාවට අලි ඇතුන් ලබාදෙනවා", "News Content": "මෙවර වන අලි සංගණනයට අනුව මහනුවර, දළඳා මාළිගාවේ පෙරහැර කටයුතු වෙනුවෙන් අලි ඇතුන් ලබාදීමට තීරණය කර ඇති බව ගොවිජන සේවා හා වනජීවී අමාත්‍ය එස්. එම්. චන්ද්‍රසේන මහතා පවසයි. පසුගියදා සිදුකළ වන අලි සංගණනය පිළිබඳ වාර්තාව අද(02) එළිදැක්වීමේ අවස්ථාවට එක්වෙමින් අමාත්‍යවරයා මේ බව සඳහන් කළේය. විශේෂයෙන් දළඳා මාළිගාවේ කටයුතු වෙනුවෙන් අලින් ලබාදීමට කටයුතු කරන බව හෙතෙම ප්‍රකාශ කළේය. මෙම සංගණනයට අනුව ආසියාවේ වෙනත් රටවල් සමග සැසඳීමේදී ශ්‍රී ලංකාවේ සෞඛ්‍ය සම්පන්න අලි ගහණයක් සිටින බව ද අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=18471", "Category": null, "Parent URL": null}