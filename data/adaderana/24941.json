{"Source": "Adaderana", "Timestamp": "June 11, 2012 03:40 pm", "Headline": "ඩෙංගු වෛරසය දෙවරක් ශරීරගත වුවහොත් තත්ත්වය දරුණුයි  ", "News Content": "ඩෙංගු වෛරසයක් ශරීරගත වූ පුද්ගලයෙකුට නැවත වරක් එම වෛරසය ශරීරගත වුවහොත් රෝගී තත්ත්වය බරපතල විය හැකි බව සෞඛ්‍ය අමාත්‍යාංශය පවසයි. ඩෙංගු වෛරස් කාණ්ඩ 4 ක් යටතේ රෝග පැතිර යන බව අමාත්‍යාංශයේ අතිරේක ලේකම් වෛද්‍ය පාලිත මහීපාල මහතා පෙන්වා දෙයි. වාහක ඩෙංගු රෝගය බෝකරන ඊඩ්ස් ‍වර්ගයට අයත් මදුරු වර්ග 40 ක් පමණ ශ්‍රී ලංකාවේ සිටින අතර ඒ අතුරින් මදුරු වර්ග 2 ක් පමණක් ඩෙංගු බෝ කිරීම සඳහා හේතුවේ. ගම්පහ, පහළගම ප්‍රදේශයේ ඩෙංගු රෝගය සම්පූර්ණයෙන් පාලනය කිරීමට දායක වූ පුද්ගලයන්ට උපහාර පිදීමේ උත්සවයකට එක් වෙමින් වෛද්‍ය පාලිත මහීපාල මහතා සඳහන් කළේය. ගත වූ මාස 5 තුළ ඩෙංගු රෝගීන් දොළොස් දහසකට ආසන්න පිරිසක් වාර්තා වී ඇති බවත්, පුද්ගලයන් 74 දෙනෙකු එම කාලය තුළ ඩෙංගු රෝගය වැළඳීමෙන් මියගොස් ඇත. කොළඹ, ගම්පහ සහ කළුතර යන දිස්ත්‍රික්ක වැඩි වශයෙන් ඩෙංගු රෝගය ව්‍යාප්ත වූ ප්‍රදේශ ලෙසද වාර්තා වී තිබේ.", "URL": "https://sinhala.adaderana.lk/news.php?nid=24941", "Category": null, "Parent URL": null}