{"Source": "Adaderana", "Timestamp": "June 28, 2016 03:57 pm", "Headline": "  කීට විද්‍යා නිලධාරීන් මදුරුවන් බෝවන තැන් පරීක්ෂා කරයි", "News Content": "කීට විද්‍යා පාසලේ නිලධාරීන් සහ ශිෂ්‍ය ශිෂ්‍යාවන් මදුරුවන් බෝවන ස්ථාන පරීක්ෂා කිරීමේ වැඩපිළිවෙළක් ආරම්භ කර තිබේ.ඒ අනුව ඔවුන් විසින් පාසල්, විහාරස්ථාන, ඉදිකිරීම් කලාප ඇතුළු මදුරුවන් බෝවිය හැකි පරිශ්‍ර පරීක්ෂා කිරීමට නියමිත බව සෞඛ්‍ය අමාත්‍යාංශය සඳහන් කළේය.කොළඹ දිස්ත්‍රික්කයේ නුගේගොඩ, දෙහිවල, ගල්කිස්ස, කඩුවෙල, කොළොන්නාව, මොරටුව, මහරගම සහ පිළියන්දල වැනි ප්‍රදේශවලින් ඩෙංගු රෝගීන් වැඩි වශයෙන් වාර්තා වී ඇති බව සෞඛ්‍ය අමාත්‍යාංශය පවසයි.මීට අමතරව ගම්පහ, කළුතර සහ මහනුවර දිස්ත්‍රික්කවලින් ද ඩෙංගු රෝගීන් වැඩි වශයෙන් වාර්තා වී ඇති බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61588", "Category": null, "Parent URL": null}