{"Source": "Adaderana", "Timestamp": "July 18, 2019 02:01 pm", "Headline": "ක්‍රීඩාවේ පරිපාලනය අවංක හා පිරිසිදු විය යුතුයි                      ", "News Content": "මෙරට ක්‍රීඩාවන්හි පරිපාලනය කටයුතු අවංකව සහ නිවැරදිව සිදු කරන්නේ නම් ක්‍රීඩාව තුළින් රට තුළ විශාල වෙනසක් ඇති කළ හැකි බව ක්‍රීඩා අමාත්‍ය හරීන් ප්‍රනාන්දු මහතා පවසයි. ඊයේ (18) පැවැති ජනාධිපති ක්‍රීඩා සම්මාන උළෙලදී ක්‍රීඩා අමාත්‍යවරයා මේ බව සඳහන් කළේය. ක්‍රීඩා අමාත්‍යංශය භාර ගැනීම තමන්ට විශාල අභියෝගයක් වු බවත් ඊට හේතුව ක්‍රීඩාවේ ගැටලු පිළිබඳ සාකච්ඡා කිරීමට වඩා ක්‍රීඩා සංගම්වල ගැටලු විසදීමට සිදු වීම ඊට හේතුව බවත් ඔහු පවසා සිටියි. ආගම්,ජාති වාර්ගික භේද කිසිවක් නොමැති එකම තැන ක්‍රීඩාව බවත් ලෝක කුසලානය දිනු එංගලන්තය ඊට කදිම නිදසුනක් බවත් ඒ මහතා පවසා සිටියි. ක්‍රීඩාවේ පරිපාලනය අවංකව පිරිසිදුව සිදුකරයිනම් ඒ හරහා රටේ වෙනසක් ඇති කළ හැකි බවත් ඔහු පවසයි.", "URL": "https://sinhala.adaderana.lk/news.php?nid=114431", "Category": null, "Parent URL": null}