{"Source": "Adaderana", "Timestamp": "March 13, 2010 12:38 pm", "Headline": "එජාප රජයක් පත්වූ වහාම ෆොන්සේකා නිදහස් කරනවා ", "News Content": "එක්සත් ජාතික පක්ෂ ආණ්ඩුවක් පත්වූ වහාම අත්අඩංගුවේ පසුවන ජෙනරාල් සරත් ෆොන්සේකා මහතා නිදහස් කරන බව එම පක්ෂය නිවේදනයක් නිකුත් කරමින් අවධාරණය කරයි. කිසිදු සාධාරණ හේතුවකින් ‍තොරව ෆොන්සේකා මහතා අත්අඩංගුවේ තබා ඇති බව එක්සත් ජාතික පක්ෂය නිකුත් කළ නිවේදනයේ සඳහන් වේ. ඔහුට එ‍රෙහිව කිසියම් චෝදනාවක් ඇත්නම් සාමාන්‍ය නීතිය යටතේ ඒ සම්බන්ධයෙන් ක්‍රියා කළ යුතු බව ද එම පක්ෂය පෙන්වා දෙයි. සරත් ෆොන්සේකා මහතා රඳවා තබාගැනීම සමාන ක‍ළ හැක්කේ මියන්මාරයේ විපක්ෂ නායිකා අවුන් සාන් සුකී රඳවා තබා ගැනීමට පමණක් බව එක්සත් ජාතික පක්ෂය නිකුත් කළ නිවේදනයේ වැඩිදුර‍ටත් සඳහන්ය.", "URL": "https://sinhala.adaderana.lk/news.php?nid=7245", "Category": null, "Parent URL": null}