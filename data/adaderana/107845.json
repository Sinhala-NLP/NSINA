{"Source": "Adaderana", "Timestamp": "April 11, 2019 06:19 pm", "Headline": "එළවළු ගොවියාට අවුරුද්ද දියවෙන හැඩක්", "News Content": "දඹුල්ල ආර්ථික මධ්‍යස්ථානයේ එළවළු මිල සීග්‍රයෙන් අඩුවී ඇති බව වාර්තා වෙයි. විශාල වශයෙන් එළවළු තොඟ ලැබීමත් සමඟ ඒවා මිළදී ගැනීමට පැමිණෙන වෙළදුන්ගේ අඩුවිම හේතුවෙන් මිල පහත ගොස් ඇති බව සඳහන්ය. කන්ද උඩරට ප්‍රදේශවලින් ලැබුණු ගෝවා, ලීක්ස්, බීට් රූට් කිලෝවක තොඟ මිල රුපියල් 35ත් 55 දක්වා වූ මිලකට අලෙවි ලෙවි වන බව වාර්තා වෙයි. එම එළවළු තොඟවලින් ද සැලකිය යුතු ප්‍රමාණයක් අලෙවි කර ගැවිමට නොහැකි තත්ත්වයක් උදාවී ඇති බව වෙළදුන් පවසයි. මේ හේතුවෙන් අලුත් අවුරුද්ද ඉලක්ක කර ගනිමින් වගා කළ ගොවීන්ට තම අස්වැන්න විකුණා ගැනීමට නොහැකි තත්ත්වයක් උදාවී ඇති බව සඳහන්ය.", "URL": "https://sinhala.adaderana.lk/news.php?nid=107845", "Category": null, "Parent URL": null}