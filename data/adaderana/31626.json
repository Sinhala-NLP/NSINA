{"Source": "Adaderana", "Timestamp": "February 14, 2013 02:13 pm", "Headline": "දුම්රිය හරස් මඟේ අනතුරෙන් දෙදෙනෙකුට තුවාල", "News Content": "ගාල්ල, මාගාල්ල ප‍්‍රදේශයේ දුම්රිය හරස් මාර්ගයක දී සිදුවූ අනතුරකින් පුද්ගලයින් දෙදෙනෙකු තුවාල ලබා තිබේ.‍ ගාල්ල සිට මාතර බලා ධාවනය වූ දුම්රියක මෝටර් රථයක් ගැටීමෙන් අනතුර සිදුව ඇති බව පොලීසිය පවසයි. අනතුරින් තුවාල ලැබූ පුද්ගලයින් දෙදෙනා ප‍්‍රතිකාර සඳහා කරාපිටිය රෝහලට ඇතුළත් කර තිබේ. දුම්රිය ධාවනය වන අවස්ථාවේ දී ආරක්ෂිත ගේට්ටුව වැසීමට අදාළ අවස්ථාවේ කිසිවෙකු නොමැතිවීම හේතුවෙන් අනතුර සිදුව ඇති බව සඳහන්ය.", "URL": "https://sinhala.adaderana.lk/news.php?nid=31626", "Category": null, "Parent URL": null}