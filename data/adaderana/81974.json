{"Source": "Adaderana", "Timestamp": "December 23, 2017 01:01 pm", "Headline": "සුළි කුණාටුවෙන් මියගිය සංඛ්‍යාව 100 දක්වා ඉහළට", "News Content": "දකුණු දිග පිලිපීනයට බලපා ඇති අයහපත් කාලගුණ තත්ත්වය හේතුවෙන් මියගිය සංඛ්‍යාව 100 දක්වා ඉහළ ගොස් තිබේ. තවත් දහස් ගණනක පිරිසක් අතුරුදන්ව ඇති බව විදෙස් මාධ්‍ය වාර්තා කළේට. අයහපත් කාලගුණ තත්ත්වයෙන් ටුබොඩ් සහ පිආගපෝ නගරවලට දැඩි හානි සිදුව ඇති බව සඳහන්ය. පිආගපෝ නගරයේ පමනක් පුද්ගලයින් 10 දෙනෙකු මියගොස් ඇති බව එරට ආරක්ෂක අංශ සඳහන් කර තිබේ. සුළි කුණාටු තත්ත්වය පැයට කිලෝමීටර් 80ක පමණ වේගයකින් පිලිපීනයේ බටහිර දෙසට ගමන් කරමින් තිබෙන බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=81974", "Category": null, "Parent URL": null}