{"Source": "Adaderana", "Timestamp": "August 17, 2019 06:23 pm", "Headline": "සජිත් ඊයේ අගමැතිකමේ දිවුරුම් දෙන්න උත්සාහ කළා-රෝහිත", "News Content": "එක්සත් ජාතික පක්ෂයේ නියෝජ්‍ය නායක සජිත් ප්‍රේමදාස මහතා ඊයේ අග්‍රාමාත්‍ය ධුරයේ දිවුරුම් දීමේ උත්සහයක් පැවති බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. අද පැවති මාධ්‍ය හමුවකදී සිය අදහස් දක්වමින් ඒ මහතා මේ බව අනාවරණය කළේය. එහිදී වැඩිදුරටත් අදහස් දැක්වු ඒ මහතා මෙසේ ප්‍රකාශ කළේය. \"ගෝඨාභය රාජපක්ෂගෙයි සජිත් ප්‍රේමදාසගෙයි වෙනස රටම බලන් ඉන්නවා. රටේ ජනතාව ඉල්ලුවේ ගෝඨාභය අපට දෙන්න කියලා. සජිත් කියනවා අනේ මාව දාන්න අපේක්ෂකයා හැටියට කියලා. එ.ජා.ප.ය සහ පක්ෂ නායකයාත් ඊට විරුද්ධයි. ඊයේ දවස වෙනකොට ලැබෙන ආරංචි අනුව සජිත් නැකැත් බලලා ඊයේ උත්සහ කළා අගමැති ධුරයේ දිවුරුම් දෙන්න. සජිත් අගමැති වුණොත් ව්‍යවස්ථාව අනුව ඔහුට පක්ෂ නායකත්වය ලැබිය යුතුයි. හැබැයි රනිල් ගහපු ගැට ලේසියෙන් ලිහන්න බැහැ. ගැටේ තටද ගහලා තිබුණ නිසා සජිත්ගේ උත්සහය වැරදුනා. පුදනකොටම කාපි යකා. නීතිය හරස් වෙලා වැඩේ වැරදුනා. සජිත්ව ගේන්න කඩේ ගිය උන්නැහෙලාට වික්‍රමසිංහ මහත්තයාගෙන් හොඳට හම්බුවෙයි.\"", "URL": "https://sinhala.adaderana.lk/news.php?nid=116786", "Category": null, "Parent URL": null}