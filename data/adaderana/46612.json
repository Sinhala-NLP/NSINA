{"Source": "Adaderana", "Timestamp": "October 9, 2014 11:01 am", "Headline": "500 හා 1000 හොර නෝට්ටු ජාවාරමක්", "News Content": "ව්‍යාජ මුදල් නෝට්ටු ජාවාරමක නිරත වු පුද්ගලයින් තිදෙනෙකු උහන, ආදල්ඔය සහ වැරැන්කැටගොඩ ප්‍රදේශවලදී අත්අඩංගුවට ගෙන තිබේ. උහන පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇත. උහන ආදල්ඔය ප්‍රදේශයේ දී අත්අඩංගුවට ගත් සැකකරු සතු තිබී ව්‍යාජ රුපියල් 1000 මුදල් නෝට්ටු 18ක් සහ ව්‍යාජ රුපියල් 500යේ නෝට්ටු 30ක් සොයාගත් බව පොලීසිය සඳහන් කළේය. එම සැකකරුගෙන් සිදුකළ ප්‍රශ්න කිරිම්වලදී වැරැන්කැටගොඩ ප්‍රදේශයේ දී ව්‍යාජ මුදල් නෝට්ටු මුද්‍රණයේ ප්‍රධාන සැකකරු සහ තවත් අයෙකු අත්අඩංගුවට ගෙන තිබේ. ඔවුන් සතුව තිබී ව්‍යාජ 500යේ නෝට්ටු 12ක්, එම මුදල් මුද්‍රණය කිරීම සඳහා යොදාගත් පරිගණකයක්, මුද්‍රණ යන්ත්‍රයක් ඇතුළු තවත් උපකරණ කිහිපයක් පොලීසිය භාරයට ගෙන ඇති බව සඳහන්ය. සැකකරුවන් අද අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර උහන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=46612", "Category": null, "Parent URL": null}