{"Source": "Adaderana", "Timestamp": "May 6, 2010 08:33 am", "Headline": "ඉදිරියේදී නව රැකියා", "News Content": "නව රැකියා අවස්ථා උත්පාදනය කිරීමට තම රජය ඉදිරියේ දී කටයුතු කරන බව පාර්ලිමේන්තු මන්ත්‍රිනී විශේෂඥ වෛද්‍ය සුදර්ශනී ප්‍රනාන්දුපුල්ලේ මහත්මිය පවසයි. ඒ සඳහා මේ වන විටත් කටයුතු කරමින් සිටින බව මන්ත්‍රීවරිය පෙන්වා‍දෙයි. ඊයේ පස්වරුවේ අගරදගුරු අතිඋතුම් මැල්කම් රංජිත් පියතුමා බැහැදැක ආශිර්වාද ලබාගැනීමෙන් අනතුරුව විශේෂඥ වෛද්‍ය සුදර්ශනී ප්‍රනාන්දුපුල්ලේ මහත්මිය මාධ්‍ය වෙත අදහස් දක්වමින් මේ බව කියා සිටියාය. ස්වයං රැකියා උත්පාදනය කිරීමේ වැඩසටහන් මේ වන විටත් ආරම්භ කර ඇති බව මෙහිදී වැඩිදුරටත් අදහස් දැක්වූ සුදර්ශනී ප්‍රනාන්දුපුල්ලේ මහත්මිය සඳහන් කළාය.", "URL": "https://sinhala.adaderana.lk/news.php?nid=8208", "Category": null, "Parent URL": null}