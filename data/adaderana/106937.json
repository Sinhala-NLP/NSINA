{"Source": "Adaderana", "Timestamp": "March 29, 2019 08:17 am", "Headline": "දුෂ්කර දීමනාව ප්‍රමාණවත් නොවන බවට ගුරු සේවා සංගමයෙන් චෝදනා", "News Content": "දුෂ්කර ග්‍රාමීය පාසල් වල සේවය කරන ගුරු සහ විදුහල්පතිවරුන්ට ගෙවනු ලබන දුෂ්කර දීමනාව ප්‍රමාණවත් නොවන බව ලංකා ගුරු සේවා සංගමය පවසා සිටියි. දැනට දුෂ්කර දීමනාව වශයෙන් ගුරුවරයෙකුට රුපියල් 1500ක්ද, විදුහල්පතිවරයෙකුට රුපියල් 2500ක්ද රජය මඟින් ගෙවනු ලබයි. ඇතැම් දුෂ්කර ප්‍රදේශවල පාසල් සඳහා ගුරුවරුන්ට කුළී රථ වලින් දිනපතා යාමට සිදුවීම තුළින් ඔවුන්ට විශාල මුදලක් වැය වන බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා පවසා සිටියි. ඇතැම් දුෂ්කර පාසල් වල ගුරුවරුන් නාගරික පාසල් වෙත මාරුවීම් ලබා ගැනීම නිසා දුෂ්කර පාසල් වල දරුවන්ට නිසි අධ්‍යාපනයක් ලබාගැනීමට නොහැකිවන බවද මහින්ද ජයසිංහ මහතා පවසා සිටියි.", "URL": "https://sinhala.adaderana.lk/news.php?nid=106937", "Category": null, "Parent URL": null}