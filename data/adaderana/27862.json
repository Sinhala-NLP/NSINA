{"Source": "Adaderana", "Timestamp": "September 29, 2012 09:26 pm", "Headline": "මෙන්ඩිස්ට 100යි - කොදෙව්වන්ට 129 යි", "News Content": "මහනුවර පල්ලේකැලේ ක්‍රීඩාංගණයේදී පැවැත්වෙන ශ්‍රී ලංකා කොදෙව් තරගයේදී අජන්ත මෙන්ඩිස් පන්දුවාර 20/20 තරගවලදී තම 100 වැනි කඩුල්ල බිඳ දැමීමට සමත්විය. ඒ කොදෙව් කණ්ඩායමේ කිරන් පොලාර්ඩ්ගේ කඩුල්ලය. අජන්ත මෙන්ඩිස් මෙම තරගයේදී පන්දුවාර 4ක් යවා ලකුණු 12ට කඩුලු 2ක් බිඳ හෙළීමට සමත් විය. මේ අතර කොදෙව් කණ්ඩායම නියමිත පන්දුවාර 20 අවසානයේදී කඩුලු 5ක් දැවී ලකුණු 129 ක් ලබා ගන්නා ලදී. කොදෙව් කණ්ඩායම වෙනුවෙන් මාලන් සැමුවෙල් ලකුණු 50ක් හා ඩ්වෙන් බ්‍රාවෝ ලකුණු 40ක් ලබා ගත්හ. ඒ අනුව ශ්‍රී ලංකා කණ්ඩායමට තරගය ජය ගැනීම සඳහා ලැබි ඇති ඉලක්කය ලකුණු 130කි.", "URL": "https://sinhala.adaderana.lk/news.php?nid=27862", "Category": null, "Parent URL": null}