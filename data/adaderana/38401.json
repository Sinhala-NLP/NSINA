{"Source": "Adaderana", "Timestamp": "October 26, 2013 10:05 pm", "Headline": "පකිස්ථානු යුද නැව් දෙකක් කොළඹට", "News Content": "පකිස්ථානු යුද නැව් දෙකක් හෙට කොළඹ වරායට පැමිණීමට නියමිතව තිබේ. පාකිස්ථානු නාවික හමුදාවට අයත් “නසර්“ හෙවත් “උදව්ව“ නමැති යුද නැව ඉන් එකකි. අනෙක් යුද නැව වන්නේ “ඛයිබර්“ වේ. මෙම යුද නැව් දෙක දින 4ක් මෙරට නැංගූරම්ලා තැබෙන අතර කොළඹ වරායට එන්නේ සුහද ගමනකට යැයි පැවසේ. මෙම පාකිස්තානු යුද නැව් දුර මෙහෙයුම් හෙලිකොප්ටර්ද, නැව් වලට පහර දෙන මිසයිල සහ ටොර්පිඩෝ ද වලින් සමන්විත ය.", "URL": "https://sinhala.adaderana.lk/news.php?nid=38401", "Category": null, "Parent URL": null}