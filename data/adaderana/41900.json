{"Source": "Adaderana", "Timestamp": "March 19, 2014 09:12 am", "Headline": "5000 හොර නෝට්ටු සමග  කොටු", "News Content": "ව්‍යාජ රුපියල් 5000 මුදල් නෝට්ටු ළඟ තබා ගෙන සිටි පුද්ගලයෙකු පිටකොටුව පුද්ගලික බස් රථ අංගණයේදී අත්අඩංගුවට ගෙන තිබේ. පොලීසිය සඳහන් කළේ අත්අඩංගුවට ගත් සැකකරු සතුව තිබී ව්‍යාජ ව්‍යාජ රුපියල් 5000 මුදල් නෝට්ටු 10ක් සොයාගත් බවයි. මෙලෙස අත්අඩංගුවට ගෙන ඇත්තේ සැකකරු 23 හැවිරිදි දෙයියන්දර ප්‍රදේශයේ පදිංචිකරුවෙකි. සැකකරු අද දින අලුත්කඩේ මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර ඊයේ දිනයේ ව්‍යාජ රුපියල් 5000 මුදල් මුදල් නෝට්ටු 05ක් සමඟ වරකාපොළ, තුල්හිරිය ප්‍රදේශයේදී ද පුද්ගලයෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=41900", "Category": null, "Parent URL": null}