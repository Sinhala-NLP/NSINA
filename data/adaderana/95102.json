{"Source": "Adaderana", "Timestamp": "August 27, 2018 03:04 pm", "Headline": "යතුරුපැදියක ගැටී කතක් මරුට", "News Content": "කල්පිටිය - පුත්තලම මාර්ගයේ පාලකුඩාව මංසන්ධියේදී යතුරුපැදියක ගැටීමෙන් කාන්තාවක් මිය ගොස් ඇති බව අද දෙරණ වාර්තාකරු පවසයි. අද(27) දහවල් මෙම අනතුර සිදුවී ඇති බව කල්පිටිය පොලීසිය සඳහන් කළේය. අනතුරින් මිය ගොස් ඇත්තේ කල්පිටිය, තලවිල පාර, පාලකුඩාව පදිංචිව සිටි ඩී.ඩී.සුසිලාවතී නැමති 33 හැවිරිදි කාන්තාවකි. මිය ගොස් ඇති කාන්තාව පාලකුඩාව මංසන්ධියේ නවතා තිබූ මගී ප්‍රවාහනය කරන බස් රථයක රියදුරෙකු සමඟ කථා බහ කරමින් සිට ඇති අතර එම අවස්ථාවේදී පැමිණ ඇති යතුරු පැදියක ඇය ගැටී ඇති බව පොලීසිය සඳහන් කරයි අනතුරින් කාන්තාව එම ස්ථානයේදීම මිය ගොස් ඇති අතර අනතුරට සම්බන්ධ යතුරුපැදියකරු කල්පිටිය පොලීසිය විසින් අත්අඩංගුවට ගෙන තිබේ. සිද්ධිය සම්බන්ධයෙන් කල්පිටිය පොලීසියේ රථ වාහන අංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=95102", "Category": null, "Parent URL": null}