{"Source": "Adaderana", "Timestamp": "September 7, 2019 11:33 am", "Headline": "ත්‍රිරෝද රථයක් ප්‍රපාතයට යයි-04ක් රෝහලේ", "News Content": "ගම්පොල සිට ආගරපතන දක්වා ධාවනය වු ත්‍රිරෝද රථයක් අඩි 50ක පමණ ප්‍රපාතයකට පෙරළීමෙන් එහි ගමන් ගත් සිව්දෙනෙක් තුවාල ලබා නාවලපිටිය මුලික රෝහල වෙත ඇතුළත් කර ඇති බව නාවලපිටිය පොලීසිය පවසයි. අද(07) අළුයම 1.00ට පමණ මෙම අනතුර සිදු වි ඇත්තේ නාවලපිටිය තලවකැලේ ප්‍රධාන මාර්ගයේ නාවලපිටිය බොහිල් 8 කණුව ප්‍රදේශයේදීය. අධික වේගයෙන් ධාවනය වි ඇති ත්‍රිරෝද රථයේ රියදුරාට නින්ද යාම හේතුවෙන් ත්‍රිරෝද රථය මාර්ගයෙන් ඉවතට පැන මෙම අනතුර සිදු වි ඇති බවයි අනතුර සම්බන්ධයෙන් පරික්ෂණ පවත්වන නාවලපිටිය පොලිසිය කියා සිටියේය. අනතුරෙන් තුවාල ලැබු සිව්දෙනාම අවුරුදු 20 ත් 25 වයස් කාණ්ඩවල පසුවන අය බවත්, අනතුර පිළිබදව නාවලපිටිය පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=118507", "Category": null, "Parent URL": null}