{"Source": "Adaderana", "Timestamp": "January 8, 2017 11:38 am", "Headline": " හම්බන්තොට සිද්ධිය-තවත් 11ක් අත්අඩංගුවට ගනියි ", "News Content": "හම්බන්තොට ප්‍රදේශයේ ඊයේ(07) ඇති වූ කලහකාරී සිද්ධියට අදාළව තවත් පුද්ගලයින් 11 දෙනෙකු අත්අඩංගුවට ගෙන තිබේ.ඊයේ රාත්‍රී මෙම පිරිස අත්අඩංගුවට ගෙන ඇති බව වාර්තා වෙයි.මාර්ගයේ ටයර් පිළිස්සීම, මාර්ග අවහිර කිරීම යන චෝදනා යටතේ අදාළ පිරිස අත්අඩංගුවට ගෙන ඇති බව සඳහන්ය.සිද්ධියට අදාළව ඊයේ දිනයේද පුද්ගලයින් පනස් දෙදෙනෙකු අත්අඩංගුවට ගත් අතර ඉන් විසි තුන් දෙනෙකු අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි. එහිදී කලහකාරීව හැසිරුණු පුද්ගලයින් පනස් දෙදෙනෙකු අත්අඩංගුවට ගත් අතර ඉන් විසි තුන් දෙනෙකු අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි.හම්බන්තොට, මිරිජ්ජවිල යෝජිත කර්මාන්තපුරය ඉදිකිරීම සඳහා මුල්ගල් තැබීමේ උත්සවය ඊයේ පැවැත්වුණු අතර ඊට එරෙහිව අම්බලන්තොට නගරයේ සහ යෝජිත කර්මාන්තපුරය ආශ්‍රිත ප්‍රදේශයේ විරෝධතා පැවැත්වුණි.අධිකරණ නියෝග නොතකමින් පැවති එම විරෝධතා පාලනය කිරීමට පොලීසිය කදුළු ගෑස් සහ අධි පීඩන ජල ප්‍රහාර එල්ල කරනු ලැබීය.එහිදී කලහකාරීව හැසිරුණු පුද්ගලයින් පනස් දෙදෙනෙකු අත්අඩංගුවට ගත් අතර ඉන් විසි තුන් දෙනෙකු අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි. මේ අතර ප්‍රදේශයේ ආරක්ෂාව සඳහා අද(08) දිනයේද පොලිස් විශේෂ කාර්යය බලකාය යොදවා ඇති බව වාර්තා වෙයි.‍", "URL": "https://sinhala.adaderana.lk/news.php?nid=67850", "Category": null, "Parent URL": null}