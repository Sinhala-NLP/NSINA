{"Source": "Adaderana", "Timestamp": "March 6, 2013 12:15 pm", "Headline": "මාලිංග‍ට එරෙහි විනය වාර්තාව අද ", "News Content": "ලසිත් මාලිංග පිළිබඳ විනය පරීක්ෂණයට අදාළ වාර්තාව අද (06) දිනයේ නිකුත් කිරීමට නියමිත බව වාර්තා වේ. පසුගිය දා ශ්‍රී ලංකා ක්‍රිකට් ක්‍රීඩකයින් ගිවිසුම් සඳහා අත්සන් තැබීම පිළිබඳව වන සාකච්ජාවක් ක්‍රිකට් ආයතනයේ පැවති අවස්ථාවෙන් පසු මාධ්‍ය හමුවේ හැසිරුණු ආකාරය පිළිබඳ ඔහු සම්බන්ධයෙන් විනය පරීක්ෂණයක් සිදු කිරීමට ශ්‍රී ලංකා ක්‍රිකට් ආයතනය තීරණය කළේය. මේ පිළිබඳ ක්‍රිකට් ආයතනයේ ප්‍රධාන විධායක නිලධාරි අජිත් ජයසේකර මහතා වෙත ක්‍රිකට් ආයතනය විසින් උපදෙස් ලබා දී තිබිණි. ඒ අනුව ලසිත් මාලිංග පිළිබඳ විනය පරීක්ෂණයට අදාළ වාර්තාව අද දිනයේ නිකුත් කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=32158", "Category": null, "Parent URL": null}