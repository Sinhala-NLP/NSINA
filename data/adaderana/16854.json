{"Source": "Adaderana", "Timestamp": "June 19, 2011 09:06 am", "Headline": "කෝටි හතර හමාරක ණයක් දෙන්න ලක්ෂ 25 ට විදලා", "News Content": "රාජ්‍ය බැංකුවකින් රුපියල් කෝටි හතරහමාරක මුදලක් අඩු පොලියට ලබා දෙන බව පවසා රුපියල් ලක්ෂ 25ක මුදලක් වංචා කළ පුද්ගලයෙකු පොලිසිය විසින් අත්අඩංගුවට ගෙන තිබේ. කොළඹ අපරාධ කොට්ඨාශයට අනුයුක්ත විශේෂ විමර්ශන ඒකකය මඟින් මොහු අත්අඩංගුවට ගෙන ඇති බව සඳහන්වේ. මෙම සැකකරු චෙන්නායි හි පදිංචි පුද්ගලයෙකු වන අතර ඉන්දියාවේ සිට ශ්‍රී ලංකාවට පැමිණිමේ දී කටුනායක ගුවන් තොටුපළේ දී ඊයේ අත්අඩංගුවට ගෙන තිබේ. අත්අඩංගුවට ගත් සැකකරු වැඩිදුර පරීක්ෂණ පැවැත්වීම සඳහා කොළඹ අපරාධ පරීක්ෂණ කොට්ඨාශයට භාර දී ඇති බව වාර්තා වේ.", "URL": "https://sinhala.adaderana.lk/news.php?nid=16854", "Category": null, "Parent URL": null}