{"Source": "Adaderana", "Timestamp": "June 26, 2012 07:13 am", "Headline": " ගින්න නිවෙයි-රථ වාහන ගමනාගමනය සාමාන්‍යයි", "News Content": "ගාලුපාරේ ගල්කිස්ස ප්‍රදේශයේ තෙමහල් ගොඩනැඟිල්ලක හටගත් ගින්න මේවන විට සම්පූර්ණයෙන් මැඩපවත්වා තිබේ. එබැවින් මේවන විට රථවාහන ගමනාගමනය යථා තත්ත්වයට පත්ව ඇති බව වැඩබලන මාධ්‍ය ප්‍රකාශක,පොලිස් අධිකාරී සජීව මැදවත්ත මහතා පවසයි. අද අලුයම 1.30 ට පමණ ගල්කිස්ස,හෝටල්පාර ඉදිරිපිට ටයර් වෙළඳසැලක් වූ තෙමහල් ගොඩනැඟිල්ලක ඇති වූ හදිසි ගින්නකින් එක් අයෙකු ජීවිතක්ෂයට පත්ව තවත් තිදෙනෙක් තුවාල ලැබූහ. ගින්න මැඩපැවැත්වීම සඳහා දෙහිවල-ගල්කිස්ස මහ නගරසභා හා කොළඹ මහ නගර සභාවේ ගිනි නිවන ඒකක මෙන්ම ගුවන් හමුදාවේ සහයද ලැබුණු බව වැඩබලන පොලිස් මාධ්‍ය ප්‍රකාශකවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=25317", "Category": null, "Parent URL": null}