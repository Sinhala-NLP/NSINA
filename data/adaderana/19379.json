{"Source": "Adaderana", "Timestamp": "October 15, 2011 04:30 pm", "Headline": "නේවාසික ගාස්තු ඉහළ දැමීමට එරෙහිව කරාපිටිය වෛද්‍ය පීඨයේ සත්‍යග්‍රහයක්", "News Content": "ශිෂ්‍ය ‍නේවාසික ගාස්තු ඉහළ දැමීමට විරෝධය පළකරමින් කරාපිටිය වෛද්‍ය පීඨයේ සිසුන් පිරිසක් සත්‍යග්‍රහයක් ආරම්භ කර තිබේ. මෙතෙක් රුපියල් 50 ට සීමාවී තිබූ මාසික නේවාසික ගාස්තුව මේ වන විට රුපියල් 400 දක්වා ඉහළ දමා ඇති බව රුහුණු වෛද්‍ය පීඨ ශිෂ්‍ය සංගමය පවසයි. නේවාසික ගාස්තු ඉහළ දැමීමට විරෝධය පළකරමින් වෛද්‍ය පීඨ සිසුන් නේවාසික ගාස්තු ගෙවීම පැහැර හැර ඇති බව ද වාර්තා වේ. නේවාසික ගාස්තු ගෙවීම පැහැර හැරීම මත නේවාසිකාගාරවල බලහත්කාරයෙන් රැදී සිටින බවට ‍චෝදනා කරමින් බලධාරීන් විසින් විභාග ප්‍රතිඵල අත්හිටුවීමේ සූදානමක් පවතින බව සිසුන් චෝදනා ‍කරයි.", "URL": "https://sinhala.adaderana.lk/news.php?nid=19379", "Category": null, "Parent URL": null}