{"Source": "Adaderana", "Timestamp": "September 12, 2016 12:13 pm", "Headline": "  ආණ්ඩුවට එක්වන මන්ත්‍රීවරුන්ට මාසිකව ලක්ෂ 2ක් ගිණුමට", "News Content": "ආණ්ඩුවට එක්වන පාර්ලිමේන්තු මන්ත්‍රීවරුන්ගේ ගිණුම්වලට මාසිකව රුපියල් ලක්ෂ 02 ක මුදලක් බැර වන බව පාර්ලිමේන්තු මන්ත්‍රී ජානක වක්කුඹුර මහතා පවසයි.මොණරාගල, කොඩියාන ප්‍රදේශයේ පැවැති උත්සවයකදී මන්ත්‍රීවරයා ප්‍රකාශ කළේ පාර්ලිමේන්තුවේ තුනෙන් දෙකක බලය පෙන්වීම සඳහා ආණ්ඩුව අල්ලස් ලබා දෙන බවයි.මේ අතර අනුරාධපුර රාජාංගනය ප්‍රදේශයේ පැවැති ජන හමුවකදී උතුරුමැද පළාත් ප්‍රධාන අමාත්‍ය පේෂල ජයරත්න මහතා ප්‍රකාශ කළේ ආණ්ඩුවට මුදල් හිගයක් පවතින බවයි. එමෙන්ම ජාත්‍යන්තර වශයෙන් ඉහළ පිළිගැනීමක් වත්මන් රජයට හිමිව ඇති බව කාන්තා හා ළමා කටයුතු අමාත්‍ය චන්ද්‍රානි බණ්ඩාර මහත්මිය පවසයි.අනුරාධපුර ප්‍රදේශයේ පැවැති උත්සවයකට එක්වෙමින් ඇය ප්‍රකාශ කළේ කුමන අභියෝග එල්ල වුවද ආණ්ඩුව ඉදිරියට ගමන් කරන බවයි.", "URL": "https://sinhala.adaderana.lk/news.php?nid=64027", "Category": null, "Parent URL": null}