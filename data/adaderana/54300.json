{"Source": "Adaderana", "Timestamp": "October 7, 2015 03:06 pm", "Headline": "ජනක රිමාන්ඩ්", "News Content": "එක්සත් ජනතා නිදහස් සන්ධාන පාර්ලිමේන්තු මන්ත්‍රී ජනක බණ්ඩාර තෙන්නකෝන් මහතා ලබන 20 වැනිදා තෙක් රිමාන්ඩ් කර තිබේ.1999 වසරේ සිදුවූ පුද්ගල ඝාතනයක් සම්බන්ධයෙන් ඒ මහතා අපරාධ පරීක්ෂණ දෙපාර්තමේන්තු‍ව විසින් ඊයේ අත්අඩංගුවට ගන්නා ලදී.ඒ ඔහු කොළඹ පෞද්ගලික රෝහලක ප්‍රතිකාර ලබමින් සිටියදීය.කෙසේ වෙතත් සැකකරුව පරික්ෂා කිරීමට අද එම රෝහලට ගිය කොළඹ මහේස්ත්‍රාත් ගිහාන් පිලපිටිය මහතා ලබන 20 වැනිදා තෙක් ඔහු රිමාන්ඩ් කිරීමට නියෝග කර ඇති බව අප වාර්තාකරු පැවසීය.මෙම අත්අඩංගුවට ගැනීම පිළිබඳව අපරාධ පරීක්ෂණ දෙපාර්තමේන්තුව විසින් කොළඹ ප්‍රධාන මහේස්ත්‍රාත්වරයා වෙත කරුණු වාර්තා කළ බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.එමෙන්ම මන්ත්‍රීවරයා මාතලේ මහේස්ත්‍රාත් අධිකරණයට ඉදිරිපත් කරන ලෙසට බන්ධනාගාර නිලධාරීන්ට මහේස්ත්‍රාත්වරයා නියෝග කර ඇති බව සඳහන්ය.ඒ අනුව මේ වන විට පෞද්ගලික රෝහලේ අපරාධ පරීක්ෂණ දෙපාර්තමේන්තු නිලධාරීන් භාරයේ සිටින ජනක බණ්ඩාර තෙන්නකෝන් මහතා බන්ධනාගාර නිලධාරීන්ට භාරදීමට නියමිත බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=54300", "Category": null, "Parent URL": null}