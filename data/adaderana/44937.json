{"Source": "Adaderana", "Timestamp": "July 27, 2014 08:45 am", "Headline": "නව සේද මාවතේ ශ්‍රී ලංකාවේ භූමිකාව ", "News Content": "යෝජිත නව සේද මාවත ව්‍යාපෘතිය හරහා ශ්‍රී ලංකාවට වැදගත් භූමිකාවක් නිරූපණය කිරිමේ අවස්ථාව උදා වී ඇති බව චීනය පවසයි. ශ්‍රී ලංකාවේ චීන තානාපති වු ජියන්ගාවෝ මහතා පවසන්නේ ශ්‍රී ලංකාවේ ස්ථාන රැසක් සේද මාවතේ මධ්‍යස්ථාන ලෙස ඉතා වැදගත් වන බවයි. දකුණු ආසියාව, අප්‍රිකාව සහ මැදපෙරදිග රටවල් ඒකාබද්ධ කරමින් සමුද්‍රීය සේද මාවත ක්‍රියාත්මක වෙයි. මෙමගින් ශ්‍රී ලංකාවට සංවර්ධන අවස්ථාවන් රැසක් උදාවන බව විශ්වාසයෙන් ප්‍රකාශ කළ හැකි බව චීන තානාපතිවරයා ෂිංහුවා පුවත් සේවය සමඟ පැවති විශේෂ සාකච්ඡාවකදී ප්‍රකාශ කර ඇත. මේ වන විට චීන රජයේ නියෝජිත පිරිසක් ශ්‍රී ලංකාවේ සංචාරයක නිරත වෙමින් අදාළ ව්‍යාපෘතීන් පිළිබඳ සාකච්ඡා කරමින් සිටින බව ද ශ්‍රී ලංකාවේ චීන තානාපති වු ජියන්ගාවෝ මහතා සඳහන් කර තිබේ. නව සමුද්‍රීය සේද මාවත ප්‍රතිපත්තිය පිළිබඳ චීනය සමඟ එකඟතාවට පැමිණි පළමු රට වන්නේ ද ශ්‍රි ලංකාව යි.", "URL": "https://sinhala.adaderana.lk/news.php?nid=44937", "Category": null, "Parent URL": null}