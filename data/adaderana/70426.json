{"Source": "Adaderana", "Timestamp": "March 4, 2017 04:02 pm", "Headline": "ඝාතන සැකකරුවෙක් අල්ලයි ", "News Content": "මනුෂ්‍ය ඝාතන සහ මුදල් කොල්ලකෑම් සම්බන්ධයෙන් අවශ්‍යව සිටි පුද්ගලයෙකු අම්බලන්ගොඩ පොලීසිය විසින් අත්අඩංගුවට ගෙන තිබේ. හේවාබෝදරගේ නිශාන්ත සමන් කුමාර නොහොත් කනංකේ කුමාර නමැති අදාළ සැකකරු විසින් පසුගිය වසරේ මීටියාගොඩ ප්‍රදේශයේදී පුද්ගලයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් අවශ්‍යව සිටි බව පොලීසිය පැවසුවේය. අම්බලන්ගොඩ, දෙහිවල, කොට්ටාව සහ වැලිගම යන ප්‍රදේශව මුදල් කොල්ලකෑම් පිළිබඳව ද ඔහුට චෝදනා එල්ල වී ඇති බව සඳහන්ය. අත්අඩංගුවට ගත් සැකකරු බලපිටිය මහේස්ත්‍රාත් අධිකරණයට ඉදිරිපත් කිරීමට නියමිත අතර අම්බලන්ගොඩ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70426", "Category": null, "Parent URL": null}