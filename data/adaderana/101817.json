{"Source": "Adaderana", "Timestamp": "January 4, 2019 10:27 pm", "Headline": "නොරොච්චෝලේ කිසිම පරිසර ගැටළුවක් නොමැතිව ක්‍රියාත්මක වනවා", "News Content": "නොරොච්චෝලේ ලක්විජය ගල්අගුරු බලාගාරය කිසිම පරිසර ගැටළුවක් නොමැතිව ක්‍රියාත්මක වන බවත් මින් ඉදිරියට කිසිම අවස්ථාවක ගැටළුවක් නොවී එය ක්‍රියාත්මක කරවීමට සෑම දෙනාගේම සහය ඇතිව කටයුතු කරන බවත් විදුලි හා බලශක්ති ව්‍යාපාර සංවර්ධන අමාත්‍ය රවී කරුණානායක මහතා අද (04) දහවල් මෙම බලාගාරය නීරීක්ෂණ චාරිකාව අවසන් කරමින් මාධ්‍යයට පැවසීය. මෙය වැදගත් බලාගාරයක් බවත් රටේ වැඩි විදුලි නිශ්පාදනය වන මෙම ස්ථානය, තමන් පත්වීමෙන් අනතුරුව මෙම නොරොච්චෝලේ බලාගාරය නැරඹිය යුතු බව තීරණය කර අද මෙසේ පැමිණි බවත් ඔහු පැවසීය. විදුලි බලමණ්ඩලයේ දක්ෂතාවය මත, මෙහි ඇති ගැටළු නිරාකරණය කර ඇති බවත් තමන්ට පෙන්නන ගැටළුවක් නොතිබුන බවත් පැවසීය. තමන්ගේද එකම බලාපොරොත්තුව ජනතාව වෙනුවෙන් මේ දේවල් හොඳින් සිදු කරන්නේ කරන්නේ කෙසේද යන්න සහ අහිංසක පාරිභෝගිකයාට බරක් ඇති නොවන අයරින් පීඩනය අඩු කර කිසිම විසන්ධිවීමක් ඇති නොවන අකාරයෙන් කටයතු කිරීමට බවත් අමාත්‍යවරයා පැවසීය. ඔහු වැඩිදුරටත් සඳහන් කරමින් පැවසූවේ තමන්ට සේම චම්පික ඇමතිවරයාටත් ඇතුළු කණ්ඩායමට ඇති එකම අරමුණ එය බවත් ඒ සඳහා සියළු දෙනොගේ සහයෝගය බලාපොරොත්තු වන බවත්ය. මෙම අවස්ථාවට නියෝජ්‍ය අමාත්‍ය චම්පික ප්‍රේමදාස , පුත්තලම දිස්ත්‍රික් පාර්ලිමේන්තු මන්ත්‍රී හෙටර් අප්පුහාමී, ශාන්ත සිසිර කුමාර, විදුලි හා බලශක්ති ව්‍යාපාර සංවර්ධන අමාත්‍යංශ නිලධාරින් සහභාගි විය.", "URL": "https://sinhala.adaderana.lk/news.php?nid=101817", "Category": null, "Parent URL": null}