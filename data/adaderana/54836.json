{"Source": "Adaderana", "Timestamp": "November 3, 2015 08:32 am", "Headline": "දිස්ත්‍රික්ක තුනකට නැවතත් අනතුරු අඟවයි ", "News Content": "දිස්ත්‍රික්ක තුනකට නායයෑමේ අනතුරු ඇඟවීම් නිකුත් කර තිබේ.දිවයිනට බලපා ඇති අයහපත් කාලගුණික තත්ත්වය හේතුවෙන් ජාතික ගොඩනැගිලි පර්යේෂණ ආයතන විසින් මෙම තීරණය ගෙන ඇති බව ආපදා කළමනාකරණ මධ්‍යස්ථානය සඳහන් කළේය.මේ අතර සවස් කාලයේ ඇති වන ගිගුරුම් සහිත වැසි වල සාපේක්ෂ අඩුවීමක් පෙන්නුම් කරන බව කාලගුණ විද්‍යා දෙපාර්තමේන්තුව පැවසුවේය.උතුරු නැගෙනහිර සහ දකුණු පළාත්වල තැනින් තැන වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කළේය.සෙසු ප්‍ර දේශවල සවස දෙකෙන් පසුව තැනින් තැන ගිගුරුම් සහිත වැසි වර්ධනය වන බව ද එම දෙපාර්තමේන්තුව සඳහන් කර සිටියේය.ගිගුරුම් සහිත වැසි ඇති වන අවස්ථාවන්වල දී එම ප්‍රදේශවල තාවකාලික තද සුලං ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේ.අකුණු මගින් සිදුවන අනතුරු අවම කරගැනීම සඳහා අවශ්‍ය පියවර ගන්නා ලෙස එම දෙපාර්තමේන්තුව ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=54836", "Category": null, "Parent URL": null}