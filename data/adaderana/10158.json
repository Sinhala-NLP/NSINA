{"Source": "Adaderana", "Timestamp": "August 11, 2010 11:30 am", "Headline": "ජනපති පරීක්ෂණ කොමිසමේ මංගල රැස්වීම අදයි ", "News Content": "උගත් පාඩම් සහ ප්‍රතිසන්ධානය පිළිබඳ වූ ජනාධිපති පරීක්ෂණ කොමිසන් සභාවේ ප්‍රථම ප්‍රසිද්ධ රැස්වීම අද ජාත්‍යන්තර සබඳතා සහ ක්‍රමෝපායන් පිළිබඳ ලක්ෂ්මන් කදිර්ගාමර් අධ්‍යයන ආයතනයේ දී පැවැත්විණි. අද පෙරවරු 9.30 ට ආරම්භ වූ පළමු සභා වාරය පෙරවරු 11.30 දක්වා විමර්ශන සිදු කිරීමට නියමිතව තිබේ. ඒ අනුව අද දිනයේ රජයේ ඉහළ පෙළේ හිටපු නිලධාරීයෙකුගෙන් තොරතුරු ලබා ගැනීමට නියමිත බව වාර්තා වේ. පරීක්ෂණ කොමිසන් සභා පනතේ දෙවන වගන්තිය යටතේ සටන් විරාම ගිවිසුම අසාර්ථක වීමට බල පෑ හේතු සහ ඊට පසුකාලීනව සිදු වූ සිදුවීම් සම්බන්ධයෙන් විමර්ශනය කර වාර්තා කිරීම සඳහා ජනාධිපතිවරයා මෙම කොමිසම පත් කරන ලදී.", "URL": "https://sinhala.adaderana.lk/news.php?nid=10158", "Category": null, "Parent URL": null}