{"Source": "Adaderana", "Timestamp": "June 18, 2013 04:32 pm", "Headline": "වරායේ ගින්නට සැක 2ක් අත්අඩංගුවට", "News Content": "කොළඹ වරායේ ඇති වූ ගින්න සම්බන්ධයෙන් සැකපිට පුද්ගලයින් දෙදෙනෙකු පොලීසිය විසින් අත්අඩංගුවට ගෙන තිබේ. කොළඹ අපරාධ කොට්ඨාසය විසින් එම සැකකරුවන් අත්අඩංගුවට ගෙන ඇති බව පොලීසිය පැවසීය. පසුගිය මස (24) අලුයම 1.00ට පමණ කොළඹ වරායේ දේශීය බහලුම් නිශ්කාෂණය කිරීමේ ගුදම් අංක එකේ ගින්නක් ඇති විය. එහිදී වරාය අධිකාරියේ ගිනි නිවන ඒකකය, නාවික හමුදාව, කොළඹ නගර සභාව, යුද හමුදාව මැදිහත් වී මෙම ගින්න මැඩපැවැත්වීමට පියවර ගත්තේය. ගින්න ඇති වීමට හේතුව කුමක්ද යන්න සොයා බැලීම සඳහා කඩිනම් පරීක්ෂණ ආරම්භ කළ අතර ඒ අනුව කොළඹ අපරාධ කොට්ඨාසය විසින් මේ සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=35045", "Category": null, "Parent URL": null}