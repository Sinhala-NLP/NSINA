{"Source": "Adaderana", "Timestamp": "February 16, 2018 07:29 pm", "Headline": "අලුත් ආණ්ඩුවක් බිහි කිරීම ජනපති සතු වගකීමක් බව මහින්ද කියයි", "News Content": "පවතින දේශපාල තත්ත්වය හමුවේ තීරණයක් ගෙන නව ආණ්ඩුවක් බිහි කිරීම ජනාධිපතිවරයා සතු වගකීමක් බව හිටපු ජනාධිපති මහින්ද රාජපක්ෂ මහතා පවසයි. ශ්‍රේෂ්ඨාධිකරණ පරිශ්‍රයේ පැවති උත්සවයකට අද(16) පෙරවරුවේ පැමිණි අවස්ථාවේදි හිටපු ජනාධිපතිවරයා මේ බව සඳහන් කළේය. හිටපු ජනාධිපති මහින්ද රාජපක්ෂ මහතාගේ නැගණියගේ දියණිය වන රන්දුලා රණවක අද ශ්‍රේෂ්ඨාධිකරණ නීතිඥවරියක් ලෙස දිවුරුම් දෙනු ලැබිය. එම අවස්ථාවට හිටපු ජනාධිපති මහින්ද රාජපක්ෂ, හිටපු අමාත්‍ය බැසිල් රාජපක්ෂ ,හිටපු ආරක්ෂක ලේකම් ගෝඨාභය රාජපක්ෂ යන මහත්වරුන් ඇතුලු පවුලේ සාමාජිකයින් එක්ව සිටියේය.", "URL": "https://sinhala.adaderana.lk/news.php?nid=84427", "Category": null, "Parent URL": null}