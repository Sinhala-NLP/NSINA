{"Source": "Adaderana", "Timestamp": "April 18, 2013 08:07 am", "Headline": "දෙදෙනෙකු කපා කොටා ඝාතනය කරලා", "News Content": "හඹරාදූව දික්කුඹුර ප්‍රදේශයේ දී පුද්ගලයින් දෙදෙනෙකු ඝාතනය කර තිබේ. හඹරාදූව පොලිසිය කියා සිටියේ කැපුම් තුවාල සහිතව ඊයේ රාත්‍රි 09.00 ට පමණ මාර්ගයේ වැටී සිටි පුද්ලගයින් දෙදෙනෙකු කරාපිටිය රෝහලට ඇතුළත් කරන අවස්ථාවේ දී මිය ගොස් ඇති බවයි. මෙලෙස මියගොස් ඇත්තේ 33 හැවිරිදි හඹරාදූව ප්‍රදේශයේ පදිංචි පුද්ගලයින් දෙදෙනෙකු බව සඳහන්ය. සැකකරුවන් මෙතෙක් අනාවරණය වී නොමැති අතර හඹරාදූව පොලසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=33354", "Category": null, "Parent URL": null}