{"Source": "Adaderana", "Timestamp": "January 6, 2013 12:54 pm", "Headline": "ගංවතුර ඩෙංගු දීගෙන යයි", "News Content": "ගංවතුර තත්ත්වය පහව යාමත් සමගම හලාවත සහ ඒ අවට ප්‍රදේශවල ඩෙංගු රෝගය පැතිර යාමේ අවදානමක් මතුවී ඇති බව සෞඛ්‍ය අංශ පවසයි. ඒ අනුව මේ වන විට ඩෙංගු රෝගය වැළඳුණු බවට සැකකරන රෝගීන් 36 දෙනෙකු හලාවත මහා රෝහලට ඇතුළත් කර ඇතැයි අප වාර්තාකරු කියයි. මෙම රෝගීන්ගෙන් 30 දෙනෙකු හලාවත නගර සීමාවෙන් සහ දැදුරුඔය අවටින්ද 06 දෙනෙක් කාක්කපල්ලිය ප්‍රදේශයෙන් වාර්තාවි ඇති බව සෞඛ්‍ය අංශ කියයි. ඩෙංගු රෝගය පාලනය කිරීම සඳහා අවශ්‍ය දැනුවත් කිරීම් සහ දුමායනය කිරීම ද මහජන සෞඛ්‍ය පරීක්ෂකවරුන් විසින් මේ වන විට ආරම්භ කර ඇතැයි අප වාර්තාකරු පවසයි.", "URL": "https://sinhala.adaderana.lk/news.php?nid=30535", "Category": null, "Parent URL": null}