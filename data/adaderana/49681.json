{"Source": "Adaderana", "Timestamp": "March 2, 2015 12:41 pm", "Headline": "රාජ්‍ය බුද්ධි අංශයේ ලොකු පුටුව වෙනස්වෙයි", "News Content": "රාජ්‍ය බුද්ධි අංශය සඳහා නව අධ්‍යක්ෂවරයකු පත් කර තිබේ.ඒ අනුව ජ්‍යෙෂ්ඨ පොලිස් අධිකාරි ඩී.ජී.නිලන්ත ජයවර්ධන මහතා ඒ සඳහා පත් කර ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය.මහජන සාමය, ආපදා කළමණාකරණ හා ක්‍රිස්තියානි කටයුතු පිළිබඳ අමාත්‍යංශයේ අනුමැතිය යටතේ පොලිස්පති එන්.කේ.ඉලංගකොන් මහතා විසින් මෙම පත් කිරිම සිදුකර තිබේ.ජ්‍යෙෂ්ඨ පොලිස් අධිකාරි ඩී.ජී.නිලන්ත ජයවර්ධන මහතා මීට පෙර කන්කසන්තුරේ කොට්ඨාශය බාර ස්ථානාධිපතිවරයා වශයෙන් කටයුතු කරන ලදී.", "URL": "https://sinhala.adaderana.lk/news.php?nid=49681", "Category": null, "Parent URL": null}