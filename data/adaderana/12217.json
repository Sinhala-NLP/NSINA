{"Source": "Adaderana", "Timestamp": "November 17, 2010 04:54 pm", "Headline": "ජනපති ඇහුන්කන්දෙන්නේ සුළු පිරිසකට පමණයි-රනිල් ඉන්දියාවට කියයි", "News Content": "යුද්ධයෙන් පසු ද්‍රවිඩ තරුණයින් පුනරුත්ථාපනය කිරීමේ කටයුතු සිදුවන්නේ ඉතා මන්දගාමීව බව විපක්ෂ නායක රනිල් වික්‍රමසිංහ මහතා පවසයි. පුනරුත්ථාපන කටයුතු මෙන්ම යළි පදිංචි කිරීමේ කටයුතු සිදුවන්නේද ඉතාමත් මන්දගාමීව බවත්,එවැනි කටයුතු වලදී පාර්ලිමේන්තුව නියෝජනය කරන ද්‍රවිඩ ජාතික නායකයින්ගේ අදහස් වලට ඇහුන්කන්දෙනු ලබන්නේනම් ශ්‍රී ලංකා ආණ්ඩුවට එය වඩා වැඩදායි වනු ඇති බවද වික්‍රමසිංහ මහතා කියා සිටියි. එසේ වුවද අවාසනාවකට ජනාධිපති මහින්ද රාජපක්ෂ මහතා ඇහුන්කන් දෙනු ලබන්නේ ඉතා සුළු පිරිසකට පමණක් බවත් විපක්ෂ නායකවරයා චෝදනා කරයි. විපක්ෂනායකවරයා ඉන්දියාවේ තිරුප්පදිනුවර බලා ගමන්ගැනීමට ප්‍රථමයෙන් චෙන්නායි ගුවන්තොටුපළේදී හමුවූ මාධ්‍යවේදීන් අමතා අද(17)පෙරවරුවේ දී මෙම අදහස් පළ කළ බව\"වෙබ්දුනියා\"වෙබ් අඩවිය උපුටා දක්වයි.", "URL": "https://sinhala.adaderana.lk/news.php?nid=12217", "Category": null, "Parent URL": null}