{"Source": "Adaderana", "Timestamp": "February 10, 2017 02:47 pm", "Headline": "  ප්‍රථම දෙමුහුන් බලාගාරය එළුවාතිව්හි ස්ථාපිත කරයි", "News Content": "මෙරට ප්‍රථම දෙමුහුන් විදුලි බලාගාරය යාපනය, එළුවාතිව් ප්‍රදේශයේ ස්ථාපිත කර තිබේ. විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතාගේ ප්‍රධානත්වයෙන් එම විදුලි බලාධාරය අද (10) පෙරවරුවේ විවෘත කළ බව එම අමාත්‍යංශය සඳහන් කළේය. කිලෝවොට් 60ක ධාරිතාවකින් යුත් මෙම විදුලි බලාගාරය සුළං, සූර්ය බලය සහ ඩීසල් යොදා ගනිමින් විදුලිය උත්පාදනය සිදු කරන බව සඳහන්. ආසියානු සංවර්ධන බැංකුව සහ විදුලිබල මණ්ඩලයේ මූල්‍ය ආධාර මත හරිත බලශක්ති ප්‍රවර්ධනය ඉලක්ක කර ගනිමින් ස්ථාපනය කළ මෙම දෙමුහුන් විදුලි බලාගාරය ඉදිකිරීම වෙනුවෙන් රුපියල් මිලියන 187ක මුදලක් වැය කළ බව විදුලිබල හා පුනර්ජනනිය බලශක්ති අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=69420", "Category": null, "Parent URL": null}