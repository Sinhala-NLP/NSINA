{"Source": "Adaderana", "Timestamp": "August 17, 2018 08:59 pm", "Headline": "වසර 20ක් තුළ සිදු කිරිමට නොහැකි වු දේ වසර 3න් අපෙන් ඉල්ලනවා", "News Content": "අවුරුදු 20 ක් තිස්සේ කිරිමට නොහැකි වු දේ අවුරුදු තුනේන් වත්මන් රජය තුළින් බලාපොරොත්තු අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. අභියෝගයක් ඉදිරිපත් කරමින් අමාත්‍යවරිය පැවුසවේ 1994 වසරේ සිට 2014 දක්වා නොකළ වැඩ කොටසක් මේ අවරුදු තුන තුළ වත්මන් ආණ්ඩුව විසින් සිදු කර ඇති බවය. අමාත්‍යවරිය මේ බව පැවසුවේ රත්නපුර ප්‍රදේශයේ පැවති උත්සවයක් අමතමින්ය. රජයේ නිලධාරීන් මර බියෙන් වැඩ කළ සමයත් සුදු වෑන් සංස්කෘතියත් කාටවත් යටත් යටත්ව ජිවත්ව වීමට සිදු වු අවස්තාවත් වත්මන් ආණ්ඩුව බලයට පත් වු පසු අවසන් වු බවද අමාත්‍යවරිය එහිදි ප්‍රකාශ කළේය. නීතියක් නොමැති, දුෂිත වු, ජනතාවට හිමි දේ නාස්ති කරන ,වංචාවෙන් ඉහ වහා ගිය රටක් හැටියට තිබු මේ රට වත්මන් තත්ත්වයට වෙනස් කරන්නට ආණ්ඩුවට දිර්ඝ කාලයක් ගත වු බවද එතුමිය පැවසීය.", "URL": "https://sinhala.adaderana.lk/news.php?nid=94582", "Category": null, "Parent URL": null}