{"Source": "Adaderana", "Timestamp": "November 4, 2013 08:47 pm", "Headline": "රනිල් එ.ජා.ප. ජාතික නායකත්වයට - කරු නායකත්ව මණ්ඩලයේ සභාපති ධූරයට  ", "News Content": "එ.ජා.ප. නායක රනිල් වික‍්‍රමසිංහ මහතා එ.ජා.පයේ ජාතික නායකයා ලෙස පත් වී තිබේ. ඒ අද(04) කොළඹ පැවති එ.ජා.ප. කෘත්‍යාධිකාරී මණ්ඩල රැස්වීමේදී ය. එසේම එක්සත් ජාතික පක්ෂයේ නායකත්ව මණ්ඩලයද කෘත්‍යාධිකාරී මණ්ඩල රැස්වීමේදී නම් කර තිබේ. එම නායකත්ව මණ්ඩලයේ සභාපති ධූරය සඳහා කරු ජයසූරිය මහතා පත් කර ඇති අතර එහි සාමාජිකයින් ලෙස තිස්ස අත්තනායක, මංගල සමරවීර, සජිත් පේ‍්‍රමදාස, රවී කරුණානායක, රුවන් විජේවර්ධන, තලතා අතුකෝරාළ, ලක්ෂ්මන් කිරිඇල්ල සහ කබීර් හෂීම් යන මන්ත‍්‍රීවරුන් නම් කර ඇති බව සඳහන් වෙයි. එසේම නායකත්ව මණ්ඩලය පත් කිරීමේදී එහි පැවති අඩුපාඩුකම් හේතුවෙන් එ.ජා.ප පාර්ලිමේන්තු මන්ත්‍රී සජිත් ප්‍රේමදාස මහතා එම සාමාජික ධූරයෙන් ඉල්ලා අස් වී ඇති බවද වාර්තා වෙයි.", "URL": "https://sinhala.adaderana.lk/news.php?nid=38610", "Category": null, "Parent URL": null}