{"Source": "Adaderana", "Timestamp": "June 2, 2019 05:23 pm", "Headline": "නීති විරෝධීව මසුන් ඇල්ලූ 31ක් අත්අඩංගුවට", "News Content": "නීති විරෝධි ධීවර කටයුතුවල නිරත වෙමින් සිටි පුද්ගලයින් 31 දෙනෙකු නාවික හමුදාව විසින් අත්අඩංගුවට ගෙන ඇත. නැගෙනහිර නාවික විධානයට අයත් වෙරළබඩ මුර යාත්‍රාවන්ට අනුයුක්ත නාවිකයින් සිදු කළ මුර සංචාරයක් අතරතුර මෙම පිරිස අත්අඩංගුවට ගෙන ඇති බව සඳහන්ය. නීති විරෝධී ධීවර ආම්පන්න භාවිත කරමින් ධිවර කටයුතු වල නිරත වූ මොවුන් සමග යාත්‍රා 05 ක්ද සිය භාරයට ගත් බව නාවික හමුදාව සඳහන් කළේය. අත්අඩංගුවට ගත් පුද්ගලයින් 31 දෙනා ඉදිරි විමර්ශන කටයුතු සඳහා ත්‍රිකුණාමලය සහකාර ධීවර අධ්‍යක්ෂ කාර්යාලය වෙත භාරදී ඇත.", "URL": "https://sinhala.adaderana.lk/news.php?nid=111198", "Category": null, "Parent URL": null}