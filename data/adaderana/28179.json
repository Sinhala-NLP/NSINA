{"Source": "Adaderana", "Timestamp": "October 10, 2012 04:10 pm", "Headline": "අවසර නැතිව දැව ඇද්ද අයෙක් දැලේ", "News Content": "බලපත‍්‍ර නොමැතිව දැව ප‍්‍රවාහනය කරමින් සිටි පුද්ගලයෙකු වාලිකුලම් ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකාය මගින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු විසින් ප‍්‍රවාහනය කරමින් තිබූ බුරුත දැව කඳන් තොගයක් ද පොලිස් විශේෂ කාර්යය බලකාය භාරයට ගෙන ඇත. සැකකරු වැඩිදුර විමර්ශන සඳහා වව්නියාව පොලිස් ස්ථානයට භාර දී ඇති බව සඳහන්ය.", "URL": "https://sinhala.adaderana.lk/news.php?nid=28179", "Category": null, "Parent URL": null}