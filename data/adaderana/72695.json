{"Source": "Adaderana", "Timestamp": "May 1, 2017 05:02 pm", "Headline": "හෙරොයින් සමඟ අයෙක් අත්අඩංගුවට", "News Content": "පෑලියගොඩ ප්‍රදේශයේදී හෙරොයින් සමඟ පුද්ගලයෙකු අත්අඩංගුවට ගෙන තිබේ. පොලීස් විශේෂ කාර්යය බලකා මූලස්ථාන කඳවුරේ නිළධාරින් පිරිසක් විසින් සිදු කළ වැටලිමකදී සැකකරු අත්අඩංගුවට ගත් බව පොලීසිය පවසයි. එහිදී සැකකරු සතුව තිබී හෙරොයින් ග්‍රෑම් 29යි මිලිග්‍රෑම් 380ක් පොලීසිය විසින් සොයාගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා පෑලියගොඩ පොලීස් ස්ථානයට භාරදුන් බව පොලීස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=72695", "Category": null, "Parent URL": null}