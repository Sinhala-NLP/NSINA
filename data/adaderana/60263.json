{"Source": "Adaderana", "Timestamp": "May 18, 2016 04:46 pm", "Headline": "  දන්සල් සල්ලි සහෝදර ජනතාව වෙනුවෙන් කැපකරන්න", "News Content": "විවිධාකාරයෙන් සිදු කරනු ලබන අනවශ්‍ය වියදම් හා වෙසක් සමයේ දන්සල් දීමට වෙන් කළ මුදල්, ආපදාවට ලක්වූවන් වෙනුවෙන් සහන සැලසීමේ ක‍්‍රියාවලිය වෙත වෙන් කරන්නැයි ප‍්‍රාථමික කර්මාන්ත අමාත්‍ය, එක්සත් ජාතික පක්ෂයේ ජ්‍යෙෂ්ඨ උප සභාපති දයා ගමගේ මහතා ඉල්ලීමක් කරයි.දිවයිනට පැමිණ සිටින ආර්ට් ඔෆ් ලිවින් නිර්මාතෘ අතිගරු ශ‍්‍රී රවි ශන්කර්තුමන් සමඟ අද (18) පෙරවරුවේ නුවරඑළියේ විශේෂ සංචාරයකට සහභාගී වී සිටින අතරවාරයේ අදහස් දක්වමින් ඒ මහතා මේ බව සඳහන් කළේය. දිවයිනේ විවිධ ප‍්‍රදේශ වල, අයහපත් කාලගුණික තත්ත්ය හේතුවෙන් විපතට පත්ව සිටින්නේ ද අපගේම සහෝදර ජනතාව වන හෙයින්, විපතකට මුහුණ දී ඇති අවස්ථාවේ දී ඔවුන් වෙනුවෙන් උපකාර කිරීම අපගේ යුතුකමක් හා වගකීමක් බව ද ඒ මහතා පැවසුවේය.එසේම දානය, පරෝපකාරය වැනි උතුම් ගුණාංගයන් ඉගැන්වූ ශාස්තෘන් වහන්සේ වන බුදුන් වහන්සේගේ තෙමඟුල සැමරීමට සූදානම් වන බෞද්ධයින් ලෙස අප මේ අවස්ථාවේ දී මුළු මහත් ලෝකයටම ආදර්ශයක් ලබා දිය හැකි අයුරින් කටයුතු කළ යුතු බව ද දයා ගමගේ මහතා එහිදී කියා සිටියේය.", "URL": "https://sinhala.adaderana.lk/news.php?nid=60263", "Category": null, "Parent URL": null}