{"Source": "Adaderana", "Timestamp": "May 6, 2015 08:53 am", "Headline": "තට්ටු 6න් වැටිලා මැරිලා - පොලීසිය විමර්ශන අරඹයි", "News Content": "මිනුවන්ගොඩ , දෙවල ප්‍රදේශයේ අලුතින් ඉදිකරමින් පවතින මහල් ගොඩනැගිල්ලකින් ඇද වැටී පුද්ගලයෙකු මිය යාමේ සිද්ධියක් සම්බන්ධයෙන් මිනුවන්ගොඩ පොලීසිය විමර්ශන ආරම්භ කර තිබේ.මහල් 06 කින් සමන්විත ගොඩනැගිල්ලේ සිවු වන මහලෙන් ඇද වැටී අදාළ පුද්ගලයා ඊයේ මියගොස් ඇති බව පොලීසිය සඳහන් කළේය.මියගොස් ඇත්තේ එම ගොඩනැගිල්ලේ ඉදිකිරීම් කටයුතු වල නිරතවූ කම්කරුවෙකි.65 හැවිරිදි ඔහු පොලොන්නරුව, මැදිරිගිරිය ප්‍රදේශයේ පදිංචිව සිටි අයෙකු බව පොලීසිය පැවසුවේය.මෘත ශරීරය ගම්පහ රෝහලේ මෘත ශරීරාගාරයේ තැන්පත් කර තිබේ.", "URL": "https://sinhala.adaderana.lk/news.php?nid=51126", "Category": null, "Parent URL": null}