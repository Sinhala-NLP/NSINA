{"Source": "Adaderana", "Timestamp": "August 23, 2017 09:44 am", "Headline": " රෝග නිවාරණ අංශ ශක්තිමත් කරනවා", "News Content": "සෞඛ්‍ය ක්ෂේත්‍රයේ ඉදිරි සැළසුම්වලදී රෝග වැළැක්වීමේ සහ රෝග නිවාරණ අංශ ශක්තිමත් කිරීම සඳහා ප්‍රමුඛතාවයක් ලබාදෙන බව ජනාධිපති මෛත්‍රීපාල සිරිසේන මහතා පවසයි.සෞඛ්‍ය වෛද්‍ය නිලධාරීන්ගේ , මහජන සෞඛ්‍ය පරීක්ෂක සහ පවුල් සෞඛ්‍ය සේවා නිලධාරීන්ගේ සේවාවන් සඳහා දැනට වඩා වැඩි පහසුකම් ලබාදෙමින් එම සේවාවන් ශක්තිමත් කිරීමට කටයුතු කරන බව ජනාධිපතිවරයා පැවසුවේ.කොළඹ නෙළුම් පොකුණ රඟහලේ පැවති මහජන සෞඛ්‍ය පරීක්ෂකවරුන්ගේ සංගමයේ 82 වැනිවාර්ෂික සම්මේලනයට සහභාගීවෙමින් ජනාධිපතිවරයා මේ බව සඳහන් කළේය.වැඩිදුරටත් අදහස් දක්වමින් ජනාධිතිවරයා සඳහන් කළේ සෞඛ්‍ය සම්පන්න නිරෝගීමත් ජනතාවක් බිහි කිරීමේ කාර්යයේදී රෝග වැළැක්වීමේ සහ රෝග නිවාරණ අංශ ශක්තිමත් කිරීම අත්‍යවශ්‍ය බවයි.", "URL": "https://sinhala.adaderana.lk/news.php?nid=76577", "Category": null, "Parent URL": null}