{"Source": "Adaderana", "Timestamp": "July 15, 2014 11:29 am", "Headline": "ඉන්දීය හමුදා ලොක්කා ලංකාවේ", "News Content": "ඉන්දීය ගුවන් හමුදා ප්‍රධානී එයාර් චීෆ් මාර්ෂල් අරුප් රහා නිල සංචාරයක් සඳහා අද දිවයිනට පැමිණීමට නියමිතව තිබේ. දිවයිනට පැමිණෙන ඉන්දීය ගුවන් හමුදා ප්‍රධානී එයාර් චීෆ් මාර්ශල් අරුප් රහා තෙදිනක කාලයක් දිවයිනේ රැදීසිටිමට නියමිතය. දෙරට අතර පවතින යුධ සබඳතා ශක්තිමත් කර ගැනීම උදෙසා ද්වීපාර්ශවික සාකච්ඡා පැවැත්වීම ඔහුගේ මෙම සංචාරයේ අරමුණ බව වාර්තා වේ. සංචාරය අතරතුර දී එයාර් චීෆ් මාර්ෂල් අරුප් රහා ජනාධිපති මහින්ද රාජපක්ෂ මහතා, ආරක්ෂක ලේකම් ගෝඨාභය රාජපක්ෂ මහතා සහ ත්‍රිවිධ හමුදා ප්‍රධානින් හමුවී සාකච්ඡා පැවැත්වීමට නියමිතය.", "URL": "https://sinhala.adaderana.lk/news.php?nid=44679", "Category": null, "Parent URL": null}