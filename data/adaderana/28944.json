{"Source": "Adaderana", "Timestamp": "November 6, 2012 10:05 am", "Headline": "නීති විරෝධී මත්කුඩු සමග සැකකරුවන් දෙදෙනෙක් මාට්ටු", "News Content": "නීති විරෝධී මත්කුඩු තොගයක් සමග සැකකරුවන් දෙදෙනෙකු හැටන් කොට්ඨාස දූෂණ මර්දන ඒකකය මගින් අත්අඩංගුවට ගෙන තිබේ. එම ඒකකය ලද තොරතුරක් මත වෙළෙඳසලක සඟවා තිබිය දී කංසා හා දුම්කොළ මිශ්‍ර එන්.සී.නැමැති මත්කුඩු කිලෝ 4 1/2 ක් සොයාගෙන ඇති බව සඳහන්ය. අත්අඩංගුවට ගත් සැකකරුවන් නෝවුඩ් ප්‍රදේශයේ පදිංචිකරුවන් බව පොලීසිය සඳහන් කළේය. සෞඛ්‍ය අමාත්‍යාංශය මගින් තහනම් කර ඇති මෙම මත්ද්‍රව්‍ය ‍මීට පෙරත් වතුකරයේ අලෙවි කිරීම නිසා පොලීසිය විසින් තහනම් කර තිබිණි. නමුත් පසුව ඉතා සූක්ෂම අයුරින් මෙම මත්ද්‍රව්‍ය වතුකරයේ අලෙවි කරන බව පොලීසිය සඳහන් කළේය.", "URL": "https://sinhala.adaderana.lk/news.php?nid=28944", "Category": null, "Parent URL": null}