{"Source": "Adaderana", "Timestamp": "January 18, 2012 10:07 am", "Headline": "රජරට වෙද සිසු ගැටලු විසඳන්න ජනපති මැදිහත් විය යුතුයි", "News Content": "දින නියමයක් නොමැතිව වසා දමා ඇති රජරට විශ්ව විද්‍යාලයේ වෛද්‍ය පීඨය කඩිනමින් විවෘත කිරීම සඳහා ජනපතිවරයාගේ මැදිහත් වීම අපේක්ෂා කරන බව එම විශ්ව විද්‍යාලයේ වෛද්‍ය පීඨ ශිෂ්‍ය එකමුතුව පවසයි. වෛද්‍ය පීඨය වසා දැමීම හේතුවෙන් වෛද්‍ය සිසුන් මේ වන විට දැඩි අසීරුතාවකට ලක්ව ඇති බව එහි ක්‍රියාකාරී කමිටු සාමාජික සම්පත් කුමාර මහතා පෙන්වා දෙයි. සිසුන් මුහුණ පා සිටින ගැටලු සම්බන්ධයෙන් සාකච්ඡා කිරීමට වත්මන් උපකුලපතිවරයා අවස්ථාවක් ලබා නොදෙන හෙයින් මෙම ගැටලුවට විසඳුම් ලබා ගැනීම සඳහා ජනාධිපතිවරයාගේ මැදිහත් වීම අපේක්ෂා කරන බව සම්පත් කුමාර මහතා ‍සඳහන් කළේය. මේ වන විට වෛද්‍ය සිසුන් 1063 දෙනෙකුගේ අනාගතය අඳුරු ඉරණමකට ලක්ව ඇති බව ඔහු පැවසුවේය.", "URL": "https://sinhala.adaderana.lk/news.php?nid=21463", "Category": null, "Parent URL": null}