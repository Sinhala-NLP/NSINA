{"Source": "Adaderana", "Timestamp": "September 7, 2013 11:20 am", "Headline": "සන්ධාන අපේක්ෂකගේ ආධාරකරුට වෙඩි ප්‍රහාරයක්", "News Content": "මධ්‍යම පළාත් සභාවට එක්සත් ජනතා නිදහස් සන්ධානයෙන් තරග කරන පේරා‍දෙණියේ ජගත් චන්ද්‍රරත්න මහතාගේ නිවස අසල වෙඩි තැබීමක් සිදුව තිබේ. අද උදෑසන 3.00ත් 4.00ත් අතර කාලයේදී සිදුවූ එම වෙඩි තැබීමෙන් චන්ද්‍රරත්න මහතාගේ ආධාරකරුවෙකු වන හර්ෂ නැමැත්තෙකු තුවාල ලබා ඇති බව පොලීසිය පවසයි. වෙඩි තැබීම සිදුකළේ කවරෙකුද යන්න හඳුනාගෙන නොමැති අතර තුවාල ලැබූ පුද්ගලයා මහනුවර මහ රෝහලට ඇතුළත් කර ඇති බව පොලීසිය කියයි. කකුලකට වෙඩි වැදීම නිසා තුවාලකරු එම රෝහලේ 10 වාට්ටුවේ ප්‍රතිකාර ලබන බව අප වාර්තාකරු පැවසීය.", "URL": "https://sinhala.adaderana.lk/news.php?nid=37214", "Category": null, "Parent URL": null}