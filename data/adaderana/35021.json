{"Source": "Adaderana", "Timestamp": "June 18, 2013 09:41 am", "Headline": "5 වැනි තට්ටුවෙන් පැන්න සිසුවිය මියයයි", "News Content": "කොළඹ සරසවියේ වෛද්‍ය පීඨයේ 5 වැනි තට්ටුවෙන් පැනීම නිසා තුවාල ලබා කොළඹ ජාතික රෝහලේ දැඩි සත්කාර ඒකකයේ ප්‍රතිකාර ලබමින් සිටි සිසුවිය මියගොස් තිබේ. අද අලුයම 2.30ට පමණ ඇය මියගිය බව කොළඹ ජාතික රෝහලේ ප්‍රකාශිකාවක පැවසීය. ඊයේ පෙරවරු‍ 9.30ට පමණ එකී සිසුවිය ගොඩනැගිල්ලේ 5 වැනි තට්ටුවෙන් බිමට පැන තිබුණි. කොළඹ සරසවියේ වෛද්‍ය පීඨයේ පළමු වසරේ ඉගෙනුම ලැබූ ලුණුගම්වෙහෙර ප්‍රදේශයේ පදිංචි 23 හැවිරිදි සිසුවියක් මෙලෙස මියගොස් ඇත. ඇය මේ වසරේ මැයි මස කොළඹ සරසවියට ඇතුළත් වී තිබුණි.", "URL": "https://sinhala.adaderana.lk/news.php?nid=35021", "Category": null, "Parent URL": null}