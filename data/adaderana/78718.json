{"Source": "Adaderana", "Timestamp": "October 15, 2017 08:26 am", "Headline": "  යුද්ධයක් යළි ඇති නොවන පසුබිමක් ගොඩනැගීම රජයේ අපේක්ෂාවයි ", "News Content": "උතුරේ ගොවි ජනතාවගේ ණය බර නිදහස් කිරීම සඳහා රාජ්‍ය සහ පුද්ගලික බැංකු සමඟ සාකච්ඡා කර සහනදායී වැඩපිළිවෙළකට එළඹෙන බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ පසුගිය වසර එකහමාර තුළ රටේ ආහාර නිෂ්පාදනය සියයට පනහකින් පමණ පහල බැස ඇති බවයි.මේ හේතුවෙන් ගොවි ගැටළු විසදා ඔවුන් නගා සිටුවීමට රජය විශාල වශයෙන් මුදල් යොමුකර ඇති බව ජනාධිපතිවරයා ප්‍රකාශ කළේය.කිළිනොච්චිය විශේෂ කෘෂි ආර්ථික මධ්‍යස්ථානය ජනතා අයිතියට පත් කිරීමේ උත්සවයට එක්වෙමින් ජනාධිපති මෛත්‍රීපාල සිරිසේන මහතා ඊයේ පස්වරුවේ මෙම අදහස් පළ කළේය.එහිදී වැඩිදුරටත් අදහස් දැක්වු ජනාධිපතිවරයා ප්‍රකාශ කළේ රට තුළ යළි යුද්ධයක් ඇති නොවන පසුබිමක් ගොඩනැගීම රජයේ අපේක්ෂාව බවයි.මේ අතර ජනාධිපතිවරයාගේ ප්‍රධානත්වයෙන් මිල්කෝ ආයතනයේ කිලිනොච්චි කිරි අලෙවිසැල ද විවෘත කෙරුණි.අතුරුදන්වූවන්ගේ ඥාතීන් සමඟ සාකච්ඡා කිරීම සඳහා අවස්ථාවක් ලබාදීමට එහිදී හමුවු අතුරුදන්වූවන්ගේ පවුල්වල ඥාතීන් වෙත ජනාධිපතිවරයා එකඟතාව පළ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=78718", "Category": null, "Parent URL": null}