{"Source": "Adaderana", "Timestamp": "September 27, 2015 04:47 pm", "Headline": "අලුගෝසුවන් තෝරන සම්මුඛ පරීක්ෂණ මණ්ඩලය පත්කරයි", "News Content": "අලුගෝසු තනතුර සඳහා බඳවා ගැනීමේ සම්මුඛ පරීක්ෂණ මණ්ඩලය පත්කර තිබේ.ඒ අනුව බන්ධනාගාර දෙපාර්තමේන්තුවේ නිලධාරීන් දෙදෙනෙකු, රාජ්‍ය පරිපාලන අමාත්‍යාංශයේ නිලධාරියෙක් සහ නීතිය හා සාමය පිළිබඳ අමාත්‍යාංශයේ නිලධාරියෙකු සම්මුඛ පරීක්ෂණ මණ්ඩලයට පත් කර ඇති බව සඳහන්ය.බන්ධනාගාර කොමසාරිස් ජනරාල් රෝහණ පුෂ්පකුමාර මහතා පැවසුවේ ලබන 10 වැනිදාට පෙර අලුගෝසු තනතුර සඳහා බඳවා ගැනීමේ සම්මුඛ පරීක්ෂණ පවත්වන බවයි.අලුගෝසු තනතුර සඳහා පසුගියදා අයදුම්පත් කැඳවු අතර පුද්ගලයන් 15 දෙනෙකු ඒ සඳහා අයදුම් කර තිබුණි. මීට පෙර එම තනතුර සඳහා දෙදෙනෙකු බඳවාගෙන තිබූ අතර එම දෙදෙනා පුහුණුව ලබමින් සිටින අතරතුර නිවාඩු ලබා සේවයට ප්‍රමාද වී වාර්තා කළැයි ඔවුන් සේවයෙන් නෙරපා තිබිණ.", "URL": "https://sinhala.adaderana.lk/news.php?nid=54110", "Category": null, "Parent URL": null}