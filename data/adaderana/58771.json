{"Source": "Adaderana", "Timestamp": "March 31, 2016 09:41 am", "Headline": "ඡන්දය පැවැත්වෙන දිනය වහාම ප්‍රකාශයට පත්කළ යුතුයි ", "News Content": "අද දින සිට දින 14ක් තුළ මැතිවරණ කොමිසම විසින් පළාත් පාලන ආයතන ඡන්දවිමසීම පැවැත්වෙන දිනය ප්‍රකාශයට පත් කළ යුතු බව මහජන එක්සත් පෙරමුණ පවසයි.මහජන එක්සත් පෙරමුණේ නායක පාර්ලිමේන්තු මන්ත්‍රී දිනේෂ් ගුණවර්ධන මහතා පෙන්වා දෙන්නේ 19 වන ව්‍යවස්ථා සංශෝධනය මඟින් ඊට අදාළ බලතල මැතිවරණ කොමිසමට හිමි වී ඇති බවයි.මැතිවරණ කොමිසම එලෙස ක්‍රියා නොකරන්නේ නම් ඊට එරෙහිව ක්‍රියා කිරීමට සූදානම් බව ද දිනේෂ් ගුණවර්ධන මන්ත්‍රීවරයා පවසයි.", "URL": "https://sinhala.adaderana.lk/news.php?nid=58771", "Category": null, "Parent URL": null}