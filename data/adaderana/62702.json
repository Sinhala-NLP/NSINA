{"Source": "Adaderana", "Timestamp": "August 2, 2016 06:43 pm", "Headline": "රුපියල් මිලියන 9000ක් ණයයි", "News Content": "වේදිකාවල සහ මාර්ගවල විවිධ කතා කියමින් ඇවිද ගිය ද පසුගිය රජය විසින් රට ඇද දැමු ආර්ථික අර්බුදයේ ප්‍රතිඵල මේ වන විට මහජනතාවට විඳීමට සිදුව ඇති බව ජනාධිපති මෛත්‍රීපාල සිරිසේන මහතා පවසයි.ශ්‍රී ලංකාව මේ වන විට රුපියල් මිලියන 9000ක ණය බරකින් පෙළෙන බැවින් දේශපාලනඥයින් රාජ්‍ය නිලධාරීන් සහ සියලු ජනතාව මෙම ආර්ථික අර්බුදය තේරුම් ගනිමින් කටයුතු කිරීම අත්‍යවශ්‍ය බව ජනාධිපතිවරයා පෙන්වාදෙයි. කෙසේවෙතත් එවැනි අර්බුදයකට පත්ව සිටිය ද රජය විසින් ජනතාවට ලබාදෙන සහනාධාර කප්පාදු නොකරන බව ජනාධිපතිවරයා පවසයි. ජනාධිපති මෛත්‍රීපාල සිරිසේන මහතා මෙම අදහස් පළ කළේ කොළඹ පැවති ශ්‍රී ලංකා ආර්ථික සමුළුවේ සමාරම්භක උත්සවය අමතමිනි.මෙහිදි වැඩිදුරටත් අදහස් දැක්වු ජනාධිපතිවරයා සඳහන් කළේ රටේ දියුණුව වෙනුවෙන් රාජ්‍ය හා පෞද්ගලික අංශ එක්ව යමින් නව ගමනක් ආරම්භ කළ යුතු බවයි.", "URL": "https://sinhala.adaderana.lk/news.php?nid=62702", "Category": null, "Parent URL": null}