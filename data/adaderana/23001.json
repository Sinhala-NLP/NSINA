{"Source": "Adaderana", "Timestamp": "March 23, 2012 12:56 pm", "Headline": "උගත් පාඩමේ යෝජනා ක්‍රියාත්මක කිරීම ලැජ්ජාවට කරුණක් නොවේ ", "News Content": "සතුරු දේශපාලන සංකල්පය පසෙක ලා මිත්‍රත්වය සහ සංහිඳියාව පිළිබඳ විශ්වාසය තබා ආණ්ඩුව කටයුතු කළ යුතු බව එක්සත් ජාතික පක්ෂය අවධාරණය කරයි. ආරම්භයක් වශයෙන් උගත් පාඩම් හා ප්‍රතිසන්ධාන කොමිසමේ වාර්තාව පිළිබඳ එකඟ වී ඇති නිර්දේශ ආණ්ඩුවට ක්‍රියාත්මක කළ හැකි බව නිවේදනයක් නිකුත් කරමින් එම පක්ෂය සඳහන් කරයි. ජිනීවා සමුළුවේ දී ශ්‍රී ලංකාව සම්බන්ධ යෝජනාව අමෙරිකාව විසින් සම්මත කරගැනීමෙන් පසුව එක්සත් ජාතික පක්ෂය විසින් මෙම නිවේදනය නිකුත් කර තිබේ. අදාළ යෝජනාව පිළිබඳ කෝපයට පත්වීම හෝ ජාත්‍යන්තරයට ‍එරෙහිව හඬ නැගීමට හෝ හේතුවක් නොමැති බව එම නිවේදනයේ දැක්වෙයි. පාර්ලිමේන්තුව වෙත ඉදිරිපත් කළ උගත් පාඩම් කොමිසමේ යෝජනා ක්‍රියාත්මක කිරීම ලැජ්ජාවට කරුණක් නොවන බව එක්සත් ජාතික පක්ෂය පවසයි.", "URL": "https://sinhala.adaderana.lk/news.php?nid=23001", "Category": null, "Parent URL": null}