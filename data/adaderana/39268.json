{"Source": "Adaderana", "Timestamp": "December 2, 2013 12:52 pm", "Headline": " N&A ප්‍රොපටි ඩෙවලොපර්ස් වෙතින් ‘‘ඊඩන් පාර්ක්’’ ", "News Content": "(ඡායා රූ - N&Aප්‍රොපටි ඩෙවලොපර්ස් (පෞද්* සමාගමේ ඉදිකිරීම් අංශ ප‍්‍රධානී දිනේන්ද්‍ර රබෙල් මහතා). ශ‍්‍රී ලංකාවේ ප‍්‍රධානතම ඉදිකිරීම් සමාගම් අතරින් එකක් වන N&A ඉංජිනියරින් එහි 20 වෙනි සංවත්සරය මෑත දී සමරන ලදී. මෙම කඩඉම සමරමින් මෑත දී ආරම්භ කළ සමූහයේ උපසමාගමක් වන N&A ප්‍රොපටි ඩෙවලොපර්ස් තලවතුගොඩ නඟරයේ නව නිවාස ඉදිකිරිම් ව්‍යාපෘතියක් හඳුන්වාදීමද සිදුවිය. දෙසැම්බර් මාසයේ දියත් කරන තලවතුගොඩ නව ‘‘ඊඩන් පාර්ක්’’ ව්‍යාපෘතිය නිර්මාණ හතරකින් යුත් නිවාස 12කින් සමන්විත වන අතර රුපියල් මිලියන 8.5 සිට ඉහළ මිලගණන් දක්වා නිවාස හඳුන්වාදෙයි. සමාගම කොළඹ සහ මාලඹේ නිවාස ව්‍යාපෘති දෙකක් දැනට දියත් කර ඇත. N&A ප්‍රොපටි ඩෙවලොපර්ස් (පෞද්)සමාගමේ අලෙවිකරණ අංශ ප‍්‍රධානී අජිත් ධර්මතිලක මහතා ව්‍යාපෘතිය පිළිබඳව අඳහස් දක්වමින් මෙසේ පවසන ලදි. ‘‘පදිංචියට සුදුසු ප‍්‍රදේශයක් ලෙස තලවතුගොඩ නඟරය වේගයෙන් සංවර්ධනය වන අතර එම නිසාම නිවසක් හිමි කර ගැනීමට සිහින මවන අයට මෙය හොඳ අවස්ථාවක් ලෙස අපි දකින්නෙමු. සැමදා අපගේ අපේක්ෂාව වනුයේ පොරොන්දු වූ වෙලාවට අඩු පිරිවැයෙන් යුත් නාස්තිය අවම වූ ඉදිකිරීමක් සිදු කිරීම ය. සම්මානයන්ගෙන් පිදුම් ලද වාණිජ ගොඩනැගිලි සහ නිවාස සංකිර්ණ ඉදිකිරම්වලින් ලත් අත්දැකිම් භාවිත කරමින් අපි සෑම පාරිභෝගිකයකුගේම අවශ්‍යතාවයන් සහ උවමනාවන්ට ගැලපෙන තත්ත්වයෙන් උසස් කලාත්මක නිර්මාණ සිදු කරන්නෙමු.’’ කාර්මික අංශය පිළිබඳව අදහස් දක්වමින් N&A ප්‍රොපටි ඩෙවලොපර්ස් (පෞද්)සමාගමේ ඉදිකිරීම් අංශ ප‍්‍රධානී දිනේන්ද්‍ර රබෙල් මහතා මෙසේ පැවසීය. ‘‘පූර්ණ ප‍්‍රතිඵලයක් ලබා දෙන පරිදි ඉදිකිරීම් ක‍්‍රියාවලිය පුරා ව්‍යාපෘතිය සඳහා උපදෙස් සහා සහාය ලබා දෙන වෘත්තීය කණ්ඩායමක් සම්බන්ධ කර ගැනීමේ වැදගත්කම පිළිබඳව අපි සෑමවිටම අවධානය යොමු කළෙමු. මෙම ක‍්‍රියාවලිය තුළ මනා සුදුසුකම්ලත් ඉංජිනේරුවන් විසින් මෙහෙයවන මහා පරිමාණ විදුලි පරීක්ෂණ, ජලයට ඔරොත්තුදීම් පරික්ෂා කිරීම සහ අවසන් නිම කිරීම් ඇතුළත් වේ. උසස් තත්ත්වයෙන් යුත් සන්නම් නාම භාවිත කරමින් ලොව පිළිගත් නිමාවකින් යුත් නිෂ්පාදනයක් බිහි කිරීමට අපි නිරන්තරයෙන්ම ක‍්‍රියා කරන්නෙමු. තවත් වැදගත් කරුණක් වනුයේ සෑම ව්‍යාපෘතියක් අවසානයේම අපි විද්ද්‍යුත්, ජලනල ආදිය සඳහා යොදා ගත් නිෂ්පාදනයන්හී වඟකීම් කාලය සහ මෙම කාණ්ඩ පිහිටුවා තිබෙන ස්ථාන යනාදි තොරතුරු ඇතුළත් As Built DrawingZ පොතක් අපගේ ගනුදෙනුකරුවන්ට භාර දෙන්නෙමු.’’ නිහතමානි ආරම්භයක සිට මහා පරිමාණ ව්‍යාපාර සහ ව්‍යාපෘති ගණනාවක ඉදිකිරීම් හා සම්බන්ධ වෙමින් විශ්වාසදායක ඉදිකිරීම් සමාගමක් බවට ආයතනය පත්ව ඇත. N&A ඉංජිනියරින් අද ISO 9001 සහතිකය ලත් සමාගමක් වන අතර ICTAD CI වර්ගිකරණයට හිමිකම් කියයි. N&A සමූහය ගෘහ නිර්මාණ ශිල්පීන්, ඉංජිනේරුවන් සහ ප‍්‍රමාණ මිණුම්කරුවන් ඇතුළු සේවකයින් 150 කට අධික පිරිසකට රැුකියා අවස්ථා ලබා දී ඇත. N&A සමූහයේ සමූහාදිපති සහ කළමනාකරණ අධ්‍යක්ෂක නිමල් පේ‍්‍රමසිරි සමාගම මෙතෙක් ආ ගමන පිළිබඳව අදහස් දක්වමින් මෙසේ පවසන ලදි. ‘‘අපගේ විශේෂඥතාවය හරහා රටේ සංවර්ධන ක‍්‍රියාවලියට දායකවීමෙහිලා කැප වූ ඉදිකිරීම් සමාගමක් ලෙස අපි ක්ෂේත‍්‍රයේ නමක් තැබුවෙමු. නිවසක් හෝ නිවාස සංකීර්ණයක් ඉදිකිරීම ඕනෑම පුද්ගලයෙක් හෝ ආයතනයක් විසින් සිදු කරන දිර්ඝ කාලීන ආයෝජනයකි. විශ්වාසදායක ඉංජිනේරු සේවා සැපයුම්කරුවෙකු ලෙස අපි හොඳ භාවිතයන් පිළිබඳව අඛණ්ඩව උපදෙස් ලබා දෙන අතර අපගේ නිෂ්පාදන තත්ත්ව ක‍්‍රියාවලීන් යටතේ ඒවාට අනුකූලව සිදු වන බව සහතික වන්නෙමු. නවීන තාක්ෂණ භාවිතය පිළිබඳව N&A සමූහය අවධාරණය කරන අතර ඉදිකිරීම් සේවා එකම වහළක් යටතේ ලබා දීම සඳහා N&A හාඞ්වෙයාර් ස්ටෝර්ස් (පෞද්)සමාගම, N&A රෙඩි මික්ස් (පෞද්* සමාගමල N&A බිල්ඩින් සෙන්ටර්ල N&A දෙෂාන් ආකේඞ් (පෞද්* සමාගම සහා N&A ප්‍රොපටි ඩෙවලොපර්ස් (පෞද්* සමාගම නමින් උපසමාගම් හඳුන්වාදී ඇත. සමාගමේ ගනුදෙනුකරුවන් අතර නිවාස සංකීර්ණ මෙන්ම ඩයලොග්, SLIIT , මහාරාජා සමූහය, සොෆ්ට්ලොජික් සමූහය, NSB බැංකුව, සම්පත් බැංකුව, මහජන බැංකුව, ශ‍්‍රී ලංකා පාපන්දු සංගමය, CR&FC‍, විශාකා විද්‍යාලයේ සහ සහිරා විද්‍යාලයේ පිහිනුම් තටාංග සංකීර්ණ, රත්නපුර අක්ෂි රෝහල සහ මහරගම පිලිකා රෝහලේ CCC පදනම ව්‍යාපාරික ආයතන සඳහා කළ ඉදිකිරීම් ඇතුළත් වේ.", "URL": "https://sinhala.adaderana.lk/news.php?nid=39268", "Category": null, "Parent URL": null}