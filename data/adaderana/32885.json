{"Source": "Adaderana", "Timestamp": "March 31, 2013 04:24 pm", "Headline": "ප්‍රංශයේ නිවසක ගින්නකින් ළමුන් 5ක් මරුට", "News Content": "ප්‍රංශයේ ශාන්ත ක්වෙන්ටින් නගරයේ නිවසක් ගිනි ගැනීමෙන් එහි සිටි ළමුන් 05 දෙනෙකු මියගොස් තිබේ. ළමුන්ගේ පියා ද පිළිස්සුම් තුවාල ලබා ඇති අතර ගින්න හටගත් අවස්ථාවේ දී ඔහු පළමු මහලෙන් බිමට පැන අනතුර පිළිබඳ දැනුම් දී ඇති බව වාර්තා වේ. කෙසේ වුවද හදිසි සහනසේවා නිලධාරීන් එම ස්ථානයට පැමිණෙන විට දී ළමුන් සියලූදෙනාම මියගොස් තිබුණි. මීට පෙර අවස්ථාවක දී නිවසක් තුළ හටගත් මෙවැනි ගින්නකින් පුද්ගලයින් තිදෙනෙකු මියගොස් තවත් 13 දෙනෙකු තුවාල ලබා තිබිණ. බලධාරීන් පවසන්නේ මෙය සැලසුම්සහගත අපරාධයක් විය හැකි බවයි.", "URL": "https://sinhala.adaderana.lk/news.php?nid=32885", "Category": null, "Parent URL": null}