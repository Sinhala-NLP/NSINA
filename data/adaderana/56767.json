{"Source": "Adaderana", "Timestamp": "January 29, 2016 04:48 pm", "Headline": "A/L අයදුම්පත් භාර ගැනීම 1දා ඇරඹෙයි", "News Content": "2016 වසරේ අධ්‍යනයන පොදු සහතික පත්‍ර උසස්පෙළ විභාගය සඳහා අයදුම්පත් භාර ගැනීම පෙබරවාරි 01 වනදා සිට ආරම්භ වන බව විභාග දෙපාර්තමේන්තුව පවසයි. එම දෙපාර්තමේන්තුව සඳහන් කළේ පෙබරවාරි 29 වන දින දක්වා එම අයදුම්පත් භාර ගැනිමේ කටයුතු සිදු කරන බවයි.පාසල් අයදුම්කරුවන් සඳහා වන අයදුම්පත් මේ වන විට විදුහල්පතිවරුන් වෙත තැපැල් කර යවා ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා සඳහන් කළේය.පෞද්ගලික අයදුම්කරුවන් සදහා වන ආදර්ශ අයදුම්පත්‍ර සහ උපදෙස් පෙබරවාරි 01 වනදා සිට ජාතික පුවත්පත්වල පළ කරන අතර www.doenets.lk යන නිල වෙබ් අඩවියෙන් ද ලබාගත හැකි බව පුෂ්පකුමාර මහතා සඳහන් කළේය.ඒ අනුව පාසල් අයදුම්කරුවන්ගේ අයදුම්පත් විදුහල්පතිවරුන් විසින් ද, පෞද්ගලික අයදුම්පත් අදාළ අයදුම්කරුවන් විසින් පෙබරවාරි මස 29 වන දින හෝ ඊට පෙර විභාග දෙපාර්තමේන්තුව වෙත යොමු කිරිමට කටයුතු කරන ලෙස විභාග කොමසාරිස් ජනරාල්වරයා දැනුම් දී තිබේ.", "URL": "https://sinhala.adaderana.lk/news.php?nid=56767", "Category": null, "Parent URL": null}