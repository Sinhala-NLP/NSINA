{"Source": "Adaderana", "Timestamp": "June 7, 2015 01:21 pm", "Headline": "තමිල්නාඩු දේවස්ථානයක තිබූ  ප්‍රභාකරන්ගේ පිළිරුවක් ඉවත් කරයි ", "News Content": "තමිල්නාඩු, නාගපට්නම් ප්‍රදේශයේ දේවස්ථානයක ඉදිකර තිබු හිටපු එල්.ටි.ටි.ඊ. නායක වේළුපිල්ලේ ප්‍රභාකරන්ගේ පිළිරුව ඉන් ඉවත් කර තිබේ.ඉන්දීය මාධ්‍ය වාර්තා කරන්නේ තමිල්නාඩු රජය විසින් අදාළ පිළිරුව ඉවත් කිරීමට නියෝග කර ඇති බවයි.ඒ අනුව පොලිස් නිලධාරීන් විසින් ඊයේ රාත්‍රී එම පිළිරුව ඉවත් කර ඇති බව සඳහන්ය.නාගපට්නම්හි, වෙලන්කන්නි පොයිගායි ප්‍රදේශයේ දේවස්ථානයකට මීට මාස 6කට පමණ පෙර මෙම පිළිරුව ඉදිකර තිබුණි.එක් අතකින් ගිනි අවියක් ද අනෙක් අතෙන් අශ්වයෙකු ද අල්ලා සිටින ආකාරයට එම පිළිරුව නිර්මාණය කර තිබු බව වාර්තාවෙයිකෙසේවෙතත් පිළිරුව ඉවත් කිරීම සම්බන්ධයෙන් එම ප්‍රදේශයේ ජනතාව විරෝධය පළ කර ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=51828", "Category": null, "Parent URL": null}