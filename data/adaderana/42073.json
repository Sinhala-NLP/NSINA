{"Source": "Adaderana", "Timestamp": "March 26, 2014 12:13 pm", "Headline": "විමර්ශනයක් සිදුකිරීම ලංකාවට ප්‍රතිඵලදායකයි ", "News Content": "ජිනීවා යෝජනා හරහා ශ්‍රී ලංකාව සම්බන්ධයෙන් විමර්ශනයක් සිදුකිරීම ශ්‍රී ලංකාවට වඩාත් ප්‍රතිඵලදායක වනු ඇති බව බ්‍රිතාන්‍ය පවසයි. එරට විදේශ කටයුතු හා පොදුරාජ්‍ය මණ්ඩල කටයුතු පිළිබඳ කාර්යාලයේ රාජ්‍ය අමාත්‍ය හියුගෝ ස්වයර් පවසන්නේ ශ්‍රී ලංකාව සම්බන්ධයෙන් විමර්ශනයක සිදුකිරීම හෝ යෝජනා ගෙන ඒම තුළින් තමන් කිසිදු ලාභයක් බලාපොරොත්තු නොවන බවයි. එරට පාර්ලිමේන්තුවේ පැවති විවාදයකට එක්වෙමින් හියුගෝ ස්වයර් මෙම අදහස් පළ කර තිබේ. මෙහිදී වැඩිදුරටත් අදහස් දක්වා ඇති රාජ්‍ය අමාත්‍යවරයා පවසා ඇත්තේ පොදුරාජ්‍ය මණ්ඩලයීය රාජ්‍ය නායක සමුළුවට සහභාගි වීම සඳහා බ්‍රිතන්‍ය අග්‍රාමාත්‍ය ඩේවිඩ් කැමරන් මහතා ශ්‍රී ලංකාවට පැමිණි අවස්ථාවේ දී ශ්‍රී ලංකාවේ පැවති යුද්ධය පැවති ප්‍ර දේශයල තත්ත්වය සොයා බැලීම සඳහා අවස්ථාවක් හිමිවු බවයි. එමෙන්ම එම ප්‍රදේශවල ජනතාව සමඟ ද සාකච්ජා කිරීම සඳහා අවස්ථාව බ්‍රිතාන්‍ය අග්‍රාමාත්‍යවරයාට හිමිවු බව ද ඔහු පවසා තිබේ. මෙම කාරණා හේතුවෙන් ශ්‍රී ලංකාවේ යුදමය වාතාවරණව පැවති සමයේ සිදුවු සිදුවීම් පිළිබඳව විමර්ශනයක් සිදුකරන ලෙස ඉදිරිපත් කර ඇති යෝජනාව සම්මත කර ගැනීම සඳහා බ්‍රිතාන්‍ය රජය කටයුතු කරන බව ද බ්‍රිතාන්‍ය රාජ්‍ය අමාත්‍ය හියුගෝ ස්වයර් පවසා ඇත.", "URL": "https://sinhala.adaderana.lk/news.php?nid=42073", "Category": null, "Parent URL": null}