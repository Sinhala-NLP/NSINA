{"Source": "Adaderana", "Timestamp": "March 14, 2019 02:45 pm", "Headline": "නීති විරෝධී මත්පැන් බෝතල් 500ක් සමඟ අයෙක් මාට්ටු", "News Content": "අද (14) උදෑසන මොරටුව පොලිස් වසමේ ලුනාව ප්‍රදේශයේදී මෝටර් රථයකින් ප්‍රවාහනය කරමින් තිබූ නීති විරෝධී මත්පැන් මිලිලීටර් 375000ක් (බෝතල් 500) සමඟ සැකකරුවෙකු අත්අඩංගුවට ගෙන ඇත. මොරටුව පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදුකර ඇති අතර අත්අඩංගුවට පත් සැකකරු වයස අවුරුදු 26ක් වූ ලෙන්වියාවත්ත, රාගම ප්‍රදේශයේ පදිංචිකරුවෙකි. සැකකරු අද (14) මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය පිළබඳ වැඩිදුර විමර්ශන කටයුතු මොරටුව පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106055", "Category": null, "Parent URL": null}