{"Source": "Adaderana", "Timestamp": "February 15, 2017 10:38 am", "Headline": "  ලෝටස් පාර-බැංකු මාවත තාවකාලිකව වැසෙයි", "News Content": "විරෝධතා පාගමනක් හේතුවෙන් කොළඹ ලෝටස් පාර සහ බැංකු මාවත තාවකාලිකව වසා දමා ඇති බව පොලීසිය පවසයි. රාජ්‍ය සේවයේ විශ්‍රාම වැටුප් අහිමිවූවන්ගේ සංගමය විසින් මෙම විරෝධතා පාගමන සංවිධානය කර ඇති බව සඳහන්ය. කොටුව දුම්රියපොළ ඉදිරිපිටින් පාගමන ගමන් ආරම්භ කළ විරෝධතාකරුවන්ගේ අරමුණ වී ඇත්තේ සිය ඉල්ලීම් ඇතුළත් සංදේශයක් ජනාධිපතිවරයා වෙත බාරදීමයි. විරෝධතා පාගමන හේතුවෙන් මේ වන විට ලෝටස් පාර හා බැංකු මාවත අවහිර වී ඇති අතර එම මාර්ගය තාවකාලිකව වසා දැමීමට පියවර ගත් බව පොලීසිය සඳහන් කළේය. මේ හේතුවෙන් විකල්ප මාර්ග භාවිත කිරීම සඳහා යොමුවන ලෙස පොලීසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=69655", "Category": null, "Parent URL": null}