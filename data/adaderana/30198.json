{"Source": "Adaderana", "Timestamp": "December 24, 2012 08:25 am", "Headline": "වෑන් රියක් දුම්රියක ගැටී අයෙක් මරුට", "News Content": "වාද්දූව, තල්පිටිය හරස් මාර්ගයේ දී වෑන් රථයක් දුම්රියේ ගැටීමෙන් සිදුවූ අනතුරකින් පුද්ගලයෙකු ජීවිතක්ෂයට පත්ව තිබේ. ඊයේ (24) රාත්‍රී 10.30 ට පමණ මෙම අනතුර සිදුව ඇති බව සඳහන්ය. අදා‍ළ වෑන් රථය තල්පිටිය දුම්රිය හරස් මාර්ගයේ දී කොළඹ සිට අලුත්ගම බලා ධාවනය වෙමින් තිබූ දුම්රියක ගැටී ඇති බව පොලීසිය සඳහන් කළේය. අනතුරින් මෙලෙස මියගොස් ඇත්තේ වෑන් රථයේ රියදුරු වන අතර ඔහු මිනුවන්ගොඩ ප්‍රදේශයේ පදිංචිකරුවෙකු බව සඳහන්ය. වාද්දූව‍ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30198", "Category": null, "Parent URL": null}