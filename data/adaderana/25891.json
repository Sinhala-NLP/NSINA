{"Source": "Adaderana", "Timestamp": "July 19, 2012 08:33 am", "Headline": "සතොස වෙළඳසැල් 40 නඩු", "News Content": "දිවයින පුරා සිදුකළ වැටලීම්වලින් සතොස වෙළඳසැල් 40 කට නඩු පවරා ඇති බව පාරිභෝගික අධිකාරිය පවසයි. පසුගිය සතියක පමණ කාලය තුළ සිදුකළ වැටලීම්වල දී මෙම නඩු පැවරීම සිදුකර ඇති බව පාරිභෝගික සේවා අධිකාරියේ සභාපති රූමි මර්ෂුක් මහතා සඳහන් කළේය. කල් ඉකුත් වූ භාණ්ඩ අලෙවි කිරීම, මිල ප්‍රදර්ශනය නොකිරීම, උපරිම මිලට වැඩියෙන් භාණ්ඩ අලෙවි කිරීම ආදී හේතූන් මත මෙම නඩු පැවරීම් සිදුකර ඇත. ඊට අමතරව පසුගිය සතිය තුළ සිදුකළ වැටලීම්වලින් සුපිරි වෙළඳසැල් 40කට ද නඩු පවරා ඇති බව පාරිභෝගික සේවා අධිකාරිය පවසයි. ඉදිරියේදී ද අඛණ්ඩව මෙම වැටලීම් සිදුකරන බව පාරිභෝගික අධිකාරියේ සභාපති රූමි මර්ෂුක් මහතා සඳහන් කළේය.", "URL": "https://sinhala.adaderana.lk/news.php?nid=25891", "Category": null, "Parent URL": null}