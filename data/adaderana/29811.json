{"Source": "Adaderana", "Timestamp": "December 8, 2012 06:53 pm", "Headline": "අයවැය වැඩි ඡන්ද 101 න් ගොඩයයි", "News Content": "2013 අය වැය තෙවන වර කියවීම අද (08) පාර්ලිමේන්තුවේදී වැඩි ඡන්ද 101 න් සම්මත විය. ඊට පක්ෂව ඡන්ද 159 ක් ලැබුණු අතර විපක්ෂව ලැබුණේ ඡන්ද 58 ක් පමණි. එක්සත් ජාතික පක්ෂය, ප්‍රජාතන්ත්‍රවාදී ජාතික සන්ධානය හා ද්‍රවිඩ ජාතික සන්ධානය අය වැයට විරුද්ධව ඡන්දය ප්‍රකාශ කරන ලදී. 2013 අය වැය දෙවන වර කියවීම පසුගිය (17) වැනිදා පැවැති අතර එහිදී එය වැඩි ඡන්ද 103 න් සම්මත විය. එහිදී අය වැයට පක්ෂව ඡන්ද 156 ක්ද විපක්ෂව ඡන්ද 53 ක්ද ලැබිණ.", "URL": "https://sinhala.adaderana.lk/news.php?nid=29811", "Category": null, "Parent URL": null}