{"Source": "Adaderana", "Timestamp": "February 15, 2016 09:53 am", "Headline": "අනතුරු 4කින් මරණ 4ක්", "News Content": "ගිරාදුරුකෝට්ටේ, දඹගල්ල, වෙන්නප්පුව සහ අම්බලන්ගොඩ යන ප්‍රදේශවලදී සිදු වූ රිය අනතුරුවලින් පුද්ගලයින් සිව්දෙනෙකු මියගොස් තිබේ.ගිරාදුරුකෝට්ටේ, බෝගම්පිටිය ප්‍රදේශයේදී යතුරුපැදියක් පැදිකරුට පාලනය කර ගැනීමට නොහැකිව මාර්ගයෙන් ඉවතට පෙරළීමෙන් සිදු වූ අනතුරෙන් පුද්ගලයෙකු මියගොස් ඇත.අනතුරෙන් බරපතළ තුවාල ලැබූ වැලිමඩ, ඉහලකොටවල ප්‍රදේශයේ පදිංචිව සිටි 29 අදාළ පුද්ගලයා ගිරාදුරුකෝට්ටේ රෝහලට ඇතුළත් කිරීමෙන් පසු මියගොස් ඇති බව පොලිසිය පැවසුවේය.පශ්චාත් මරණ පරීක්ෂණය අද සිදු කිරීමට නියමිත අතර මෘත ගරිරය ගිරාදුරුකෝට්ටේ රෝහලේ තැන්පත් තිබේ.මේ අතර දඹගල්ල, කෝට්ටගල මාර්ගයේ ලයිට් පාර අසලදී සිදු වූ රිය අනතුරකින් තරුණයෙකු මියගොස් තිබේ.ත්‍රිරෝද රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලසිය පැවසුවේය.අදාල යතුරුපැදියේ පුද්ගලයින් තිදෙනෙකු ගමන් කර ඇති බව සඳහන්ය.එහිදී බරපතළ තුවාල ලැබූ යතුරුපැදියේ ගමන් ගත් දොඹගහවෙල ප්‍රදේශයේ පදිංචිව සිටි 19 හැවිරිදි එක් පසු පැදිකරුවෙකු දඹගල්ල රෝහලට ඇතුළත් කිරීමෙන් පසු මියගොස් තිබේ.අනතුරෙන් තුවාල ලැබූ යතුරුපැදිකරු සහ අනෙක් පසුපැදිකරු දඹගල්ල රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා සිරිගල රෝහලට මාරුකර යවා ඇත.අනතුර සම්බන්ධයෙන් ත්‍රිරෝද රථයේ රියදුරු අත්අඩංගුවට ගත් බව පොලිසිය සඳහන් කළේය.මේ අතර තෝප්පුව - දංකොටුව ප්‍රධාන මාර්ගයේ තඹරවිල හන්දියේදී සිදු වූ රිය අනතුරකින් 40 හැවිරිදි පුද්ගලයෙකු මියගොස් තිබේ.මෝටර් රථයක් මාර්ගය හරහා ගමන් කරමින් සිටි පදිකයෙකුගේ ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ අදාල පුද්ගලයා මිගමුව රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ තඹරවිල වයික්කල ප්‍රදේශයේ පදිංචිව සිටි අයෙකු බව සඳහන්ය.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන තිබේ.මේ අතර ගාල්ල - කොළඹ ප්‍රධාන මාර්ගයේ අම්බලන්ගොඩ කිලෝමීටර් 83 කණුව ප්‍රදේශයේදී යතුරුපැදියක් මාර්ගයෙන් ඉවතට පැන තාප්පයක ගැටීමෙන් සිදු වූ අනතුරකින් පුද්ගලයෙකු මියගොස් තිබේ.අනතුරෙන් බරපතළ තුවාල ලැබු 54 හැවිරිදි යතුරුපැදිකරු බලපිටිය රෝහලට ඇතුළත් කිරීමෙන් පසු මියගොස් ඇති බව සඳහන්ය.මියගොස් ඇත්තේ කහව, වේරගොඩ ප්‍රදේශයේ පදිංචිව සිටි අයෙකි.", "URL": "https://sinhala.adaderana.lk/news.php?nid=57230", "Category": null, "Parent URL": null}