{"Source": "Adaderana", "Timestamp": "January 20, 2019 02:16 pm", "Headline": "වෑඋඩ කන්දෙ විහාරය රැක ගන්න එක්වෙමු", "News Content": "පිළිසකර කරගැනිමට හැකියාවක් නොමැති කමෙන් ගරාවැටෙමින් පවතින ඓතිහාසික උරුමයක් සහිත විහාරස්ථානයක් පිළිබඳව පුවතක් අද දෙරණට වාර්තාවිය. ඒ කුරණැගල මාවතගම වෑඋඩ හෙට්ටිපොළ ප්‍රදේශයෙන්. ඒ කරුණැගල මාවතගම වෑඋඩ හෙට්ටිපොළ කන්ඳේ විහාරයයි. වලගම්භා රජුවිසින් කරවන ලද බව පැවසෙන මෙම ලෙන් විහාරස්ථානය එම ප්‍රදේශයේ ඇති ඓතිහාසික උරුමයක් ඇති විහාරස්ථානයක්. ප්‍රදේශයේ ජිවත්වන පවුල් අසුවක පිරිසකගේ ප්‍රධාන ආගමික මධ්‍යස්ථානය වන මෙම විහාරස්ථානයේ දැනට වැඩ වාසය කරන්නේ ස්වාමින් වාහන්සේ දෙදෙනෙක් පමණයි. මේ අතර විහාරස්ථානය නිධන් හොරුන්ගේ ග්‍රහණයට හසුවි ඇති ආකාරයද එහිදි අපට දක්නට ලැබුණි. වෑඋඩ කන්ඳේ විහාරස්ථානය ඓතිහාසික වටිනා කමකින් පරිපුරණ විහරස්ථානයක් වුවත් අදවන විට ගරාවැටෙමින් පවතින්නේ එහි ප්‍රතිසංස්කරණ කටයුතු සඳහ අවශ්‍ය මුල්‍යමය හැකියාවක් ප්‍රදේශවාසින්ට නොමැතිවිමෙන්.", "URL": "https://sinhala.adaderana.lk/news.php?nid=102707", "Category": null, "Parent URL": null}