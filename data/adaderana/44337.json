{"Source": "Adaderana", "Timestamp": "July 1, 2014 09:23 am", "Headline": "කසළ තේ ප්‍රවාහනය කළ අයෙක් දැලේ ", "News Content": "කසළ තේ ප්‍රවාහනය කරමින් සිටි පුද්ගලයෙකු පානදුර ප්‍රදේශයේ දී අත්අඩංගුවට ගෙන තිබේ. වලාන දූෂණ මර්දන ඒකකයේ නිලධාරීන්ට ලද තොරතුරක් මත ලොරි රථයක් නවතා පරීක්ෂා කිරීමේ දී කසළ තේ තොගය සොයාගෙන ඇති බව වාර්තා වෙයි. එහිදි ලොරි රථයේ තිබී කසළ තේ කිලෝග්‍රෑම් 2080ක් පොලීසිය බාරයට ගෙන තිබේ. අත්අඩංගුවට ගත් සැකකරු අම්බලන්ගොඩ ප්‍රදේශයේ පදිංචිකරුවෙකු වන අතර ඔහු අද(01) පානදුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44337", "Category": null, "Parent URL": null}