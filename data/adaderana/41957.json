{"Source": "Adaderana", "Timestamp": "March 21, 2014 10:12 am", "Headline": "බංග්ලාදේශයෙන් ඖෂධ ගැනීමේ ද්විපාර්ශ්වික ගිවිසුමට ලබන මාසයේදී අත්සන් කෙරේ", "News Content": "මෙරට රජයේ රෝහල් වලට අවශ්‍ය ඖෂධ බංග්ලාදේශයෙන් ලබාගැනීම සඳහා වු ද්වී පාර්ශවික අවබෝධතා ගිවිසුම සඳහා ලබන අප්‍රේල් මාසයේ අත්සන් තැබීමට තීරණය කර ඇති බව සෞඛ්‍ය අමාත්‍යංශය පවසයි. පසුගියදා මෙරටට පැමිණි බංග්ලාදේශයේ විශේෂ නියෝජිත පිරිසක් සහ මෙරට රජයේ සෞඛ්‍ය බලධාරින් අතර පැවති සාකච්ඡාවක දී මෙම තීරණය ගත් බව සෞඛ්‍ය අමාත්‍යංශය සඳහන් කළේය. අවබෝධතා ගිවිසුමට අනුව ඖෂධ සමාගම් සමග කිසිදු සබදතාවක් නොපවත්වා ශ්‍රී ලංකා රජය විසින් බංග්ලාදේශයෙන් ඍජුවම ඖෂධ මිලදී ගැනීමට නියමිතය. මීට අමතරව ඉදිරියේ දී තායිලන්තය සහ මලයාසියාවෙන් ද ඍජුවම ඖෂධ මිලදීගැනීමේ වැඩපිළිවෙළක් ආරම්භ කිරීමට සැලසුම් කර ඇති බව සෞඛ්‍ය අමාත්‍ය මෛත්‍රිපාල සිරිසේන මහතා පවසයි.", "URL": "https://sinhala.adaderana.lk/news.php?nid=41957", "Category": null, "Parent URL": null}