{"Source": "Adaderana", "Timestamp": "July 28, 2019 09:43 pm", "Headline": "අපේ ආණ්ඩුවෙන් ප්‍රහාරයෙන් තුවාල වු සෑම සිතක්ම සුවපත් කරනවා-ගම්මන්පිල", "News Content": "පාස්කු ප්‍රහාරයට වගකිව යුත්තන් හට ඉදිරියේදී පත් වන තම ආණ්ඩුවක් යටතේ ජනාධිපති කොමිසමක් මඟින් විමර්ශන සිදු කර නිසි දඬුවම් ලබා දෙන බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. ඔහු මේ බව ප්‍රකාශ කළේ අද කුරුණෑගල පැවති ජන රැලියකදීයි. එහිදී සිය අදහස් දක්වමින් ඒ මහතා මෙසේ පැවසීය. \"විවාහ නීතිය වෙනස් විය යුතුයි කිවුවාම අසාත් සාලි අපිට කියනවා එයාලගේ නීතිය එයාලා බලාගන්නවා කියලා. මුස්ලිම්වරු ආවේ බිරින්දෑවරු අරන් නෙමෙයි. බැන්දෙ සිංහල අපේ අය. එනිසා අපි කියනවා එක පිරිමියාට එක බිරිඳයි. කසාද වයස අවු.18යි. කාන්තාවට විවාහයට කැමැත්ත අවශ්‍යයි. සාධාරණ හේතුවක් නැතුව දික්කසාද කරන්න බැහැ. කාන්තාවන්ට වැඩ කරන්න අයිතිය තිබිය යුතුයි. කාති උසාවියේ නීතිඥවරු හරහා කරුණු දක්වන්න අයිතිය තිබිය යුතුය්. මුස්ලිම් සමාජය වහාබ් අන්තවාදයට යට වී අවසන්. ආණ්ඩුවත් අන්තවාදයට යටවෙලා ඉවරයි. මේ යන විදිහට කාදිනල්තුමායි කතෝලිකයොයි වැරදිකාරයෝ වෙනවා. ඉදිරි මාස 4 තුළ පත්වන අපේ ආණ්ඩුවෙන් ස්වාධීන වු ජාතික කොමිසමක් පත් කරලා අපක්ෂපාතීව විමර්ශනයක් කරලා වැරදිකරුවන්ට නිසි දඬුවම් කරලා තුවාල වු හැම හිතක්ම සුවපත් කරනවා.\"", "URL": "https://sinhala.adaderana.lk/news.php?nid=115220", "Category": null, "Parent URL": null}