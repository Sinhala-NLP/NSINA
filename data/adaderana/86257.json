{"Source": "Adaderana", "Timestamp": "March 24, 2018 03:18 pm", "Headline": " කේරළ ගංජා තොඟයක් සමඟ 1ක් අත්අඩංගුවට", "News Content": "මාලිගාවත්ත ප්‍රදේශයේදී කේරළ ගංජා තොඟයක් සමඟ පුද්ගලයෙකු අත්අඩංගුවට ගෙන තිබේ. මාලිගාවත්ත පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය. එහිදී සැකකරු සතුව තිබී කේරළ ගංජා කිලෝග්‍රෑම් 01යි ග්‍රෑම් 506ක් පොලීසිය විසින් සොයාගෙන තිබේ. සැකකරු වැල්ලම්පිටිය ප්‍රාදේශයේ පදිංචි 40හැවිරිදි පුද්ගලයෙකි. අත්අඩංගුවට ගත් සැකකරු මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිත අතර මාලිගාවත්ත පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86257", "Category": null, "Parent URL": null}