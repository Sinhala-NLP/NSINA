{"Source": "Adaderana", "Timestamp": "March 23, 2019 10:58 am", "Headline": "අධ්‍යාපනය ගැන කිසිදු දැක්මක් වත්මන් ආණ්ඩුවට නෑ-වසන්ත", "News Content": "අධ්‍යාපනය පිළිබඳව කිසිඳු දැක්මක් වත්මන් ආණ්ඩුවට නොමැති බව ජනතා විමුක්ති පෙරමුණේ දේශපාලන මණ්ඩල සභික වසන්ත සමරසිංහ මහතා පවසා සිටියි. පොලී රහිතව සිසුන් සඳහා ලබා දීමට සූදානම් වන ණය මුදල් විශ්ව විද්‍යාල වෙනුවෙන් ආයෝජනය කර රටට වැඩි උපාධිධාරීන් පිරිසක් බිහි කළ හැකි බව ඒ මහතා ප්‍රකාශ කර සිටියි. රටේ ජනතාවට අධ්‍යාපන ලබාදීම රටේ ප්‍රාග්ධනයක් බවට පත්වන බව රජය තේරුම්ගත යුත්තක් බව ඒ මහතා වැඩිදුරටත් අදහස් දක්වමින් ප්‍රකාශ කර සිටියේය. ඊයේ (22) පස්වරුවේ තඹුත්තේගම ප්‍රදේශයේ පැවති පාක්ෂිකයන් දැනුවත් කිරීමේ උත්සවයකට එක්වෙමින් ඒ මහතා මේ බව සඳහන් කළේය.", "URL": "https://sinhala.adaderana.lk/news.php?nid=106604", "Category": null, "Parent URL": null}