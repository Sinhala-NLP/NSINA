{"Source": "Adaderana", "Timestamp": "June 26, 2019 07:16 pm", "Headline": "ජත්‍යන්තර ගනුදෙනු පිලිබඳව මට උපකාරක පංති එපා-සජිත්", "News Content": "පසුගිය ආණ්ඩු සමයේ මෙරට දුප්පත්කමේ ප්‍රතිශතය පහළ ගියේ සංඛ්‍යාලේඛන ජිල්මාට් නිසා යැයි සජිත් ප්‍රේමදාස අමාත්‍යවරයා කළ ප්‍රකාශය ඔහු සතියක් තුළ‍ඔප්පු කර පෙන්වුවහොත් තමා මන්ත්‍රීධුරයෙන් ඉල්ලා අස්වන බවට පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා ඊයේ (25) ප්‍රකාශයක් කළේය. ඊට ප්‍රතිචාර දක්වමින් සජිත් ප්‍රේමදාස අමාත්‍යවරයා අද (26) අවධාරණය කළේ තමා පසුගිය දා කළ ප්‍රකාශය නිවැරදි බවයි. එහිදි අමාත්‍යවරයා පැවසුවේ පසුගිය ආණ්ඩු සමයේ ව්‍යාජ දත්ත ලොවට පෙන්නීම නිසා දුප්පත් කම අඩු රටත් ලෙස ශ්‍රී ලංකාව ජත්‍යන්තරය පිලිගත් බවයි. එම නිසා විදේශ මුල්‍ය අධාර ලැබීමද කප්පාදු වු බවද අමාත්‍යවරයා පවසයි. අපේ රටේ සැබෑ දුප්පත්කම 29% ක් බවද අමාත්‍යවරයා එහිද ප්‍රකාශ කළේය. ඒ සම්බන්ධයෙන් අදහස් දැක්වු අමාත්‍යරයා පැවසුවේ ජත්‍යන්තර ගනුදෙනු පිලිබඳව කිසිවෙකුත් තමන්ට උපකාරක පංති අවශ්‍ය නොවන බවයි.", "URL": "https://sinhala.adaderana.lk/news.php?nid=112831", "Category": null, "Parent URL": null}