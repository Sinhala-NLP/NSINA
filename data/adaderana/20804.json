{"Source": "Adaderana", "Timestamp": "December 19, 2011 03:58 pm", "Headline": "රවී පරදා සජිත් නියෝජ්‍ය නායකත්වයට එයි", "News Content": "එක්සත් ජාතික පක්ෂයේ නියෝජ්‍ය නායකත්වයට සජිත් ප්‍රේමදාස මහතා පත්වී තිබේ. අද සිරිකොත පක්ෂ මූලස්ථානයේ පැවති ඡන්ද විමසීමෙන් රවී කරුණානායක මහතා පරදවා වැඩි ඡන්ද 8 න් ජයග්‍රහණය කිරීමට සජිත් ප්‍රේමදාස මහතා සමත්වී ඇති බව අද දෙරණ වාර්තාකරු කියා සිටියි. සජිත් ප්‍රේමදාස මහතාට පක්ෂව ඡන්ද 50 ක් ලැබී ඇති අතර රවී කරුණානායක මහතාට ලැබී ඇත්තේ ඡන්ද 42 ක් පමණි. එසේම එක්සත් ජාතික පක්ෂයේ ජාතික සංවිධායක ධූරයට දයාසිරි ජයසේකර මහතා පරදවා දයා ගමගේ මහතා පත්ව තිබේ. එහිදී දයා ගමගේ මහතාට පක්ෂව ඡන්ද 56 ක් ලැබී ඇති අතර දයාසිරි ජයසේකර මහතාට ලැබී ඇත්තේ ඡන්ද 36 ක් පමණි.", "URL": "https://sinhala.adaderana.lk/news.php?nid=20804", "Category": null, "Parent URL": null}