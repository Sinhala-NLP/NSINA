{"Source": "Adaderana", "Timestamp": "January 11, 2017 11:39 am", "Headline": " පරිභෝජනයට නුසුදුසු කෑලි මිරිස් අලෙවි කළ 7 දඩ කයි", "News Content": "මිනිස් පරිභෝජනයට නුසුදුසු කෑලි මිරිස් කුඩු නිෂ්පාදනය කර අලෙවිය සඳහා බෙදා හැරීමේ චෝදනාවට වරදකරුවන් වූ පුද්ගලයින් 07 දෙනෙකුට කැබිතිගොල්ලෑව මහේස්ත්‍රාත් අධිකරණය දඩ නියම කර තිබේ.කෘත්‍රීම වර්ණක යොදා එම නිෂ්පාදන, අලෙවිය සඳහා බෙදා හැර ඇති බවට ඔවුන්ට එරෙහිව අධිකරණය හමුවේ නඩු පවරා තිබුණි.නඩුව විභාගයට ගත් කැබැතිගොල්ලෑව මහේස්ත්‍රාත් ටී.ජේ.ප්‍රභාකරන් මහතා එම නිෂ්පාදන ආයතනයේ හිමිකරුට රුපියල් 60,000ක දඩ මුදලක් නියම බව අද දෙරණ වාර්තාකරු සඳහන් කළේය.මීට පෙරද මෙම පුද්ගලයාට මෙවැනිම චෝදනාවක්, එල්ල වී තිබූ බව සඳහන්ය.මෙම කෘත්‍රීම වර්ණක සහිත මිරිස් කුඩු අලෙවි කිරීමේ නිරත වූ ව්‍යාපාරිකයන් පස් දෙනෙකු සඳහා එක් අයෙකුට රුපියල් 6000 බැගින් රුපියල් 30,000ක දඩයක් අධිකරණය නියම කළ බවද අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=67979", "Category": null, "Parent URL": null}