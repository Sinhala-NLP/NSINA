{"Source": "Adaderana", "Timestamp": "September 20, 2018 02:55 pm", "Headline": "පොලිස්පතිගේ මානසික තත්ත්වය ගැන ඒකාබද්ධයෙන් හෙළිදරව්වක්", "News Content": "වෛද්‍ය විද්‍යා කරුණු වලට අනුව පොලිස්පති පූජිත් ජයසුන්දර මහතා හොඳ මානසික තත්ත්වයකින් නොසිටින බව ඒකාබද්ධ විපක්ෂය පවසයි. අද(20) කොළඹ පැවති මාධ්‍ය හමුවට එක්වෙමින් එහි නියෝජිතයින් පිරිසක් මේ බව ආනාවරණය කළේය. පොලිස්පතිවරයා විටක සිනා සෙන බවත් විටෙක හඩන බවත් විටක සේවකයන්ට පහරදෙන බවත් එවැනි රෝග ලක්ෂණ මානසීක රෝග දෙකක ලක්ෂණ බව ඔවුන් පෙන්වා දෙයි. පොලිස්පතිවරයා සිය ධූරයෙන් ඉවත් කළ හොත් විදේශ රටක තනාපති ධූරයක් ලැබෙනු ඇති බව විශ්වස කරනු බව ඔවුන් වැඩිදුරටත් සඳහන් කළේය. මේ අතර මුළු පොලිස් දෙපාර්තමේන්තුවටම මෙම මානසික රෝගය වැළදී ඇති බව ඔවුන් පෙන්වා දෙයි.", "URL": "https://sinhala.adaderana.lk/news.php?nid=96407", "Category": null, "Parent URL": null}