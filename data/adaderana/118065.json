{"Source": "Adaderana", "Timestamp": "September 2, 2019 12:45 pm", "Headline": "සීනුව ගහලා කරපු හොර වැඩේ-CCTV දර්ශන සහිතයි", "News Content": "මාතර-වල්ගම සද්ධාතිස්ස මාවතේ පිහිටි නිවසකට පුද්ගලයෙක් හොරෙන් ඇතුළු වෙන ආකාරය නිවසේ ඇති සී.සී.ටීවි කැමරාවක සනිටුහන්ව තිබේ. පසුගිය අගෝස්තු 28 වන දින මෙය සිදුව ඇත. පෙරවරු 11 ට පමණ පුද්ගලයෙක් පැමිණ නිවසේ සීනුව නාද කරන අතර, කිසිවෙකු ගෙදරින් පිටතට නොපැමිණීම හේතුවෙන් මෙම පුද්ගලයා එතැනින් පිටත්ව යයි. පසුව නැවත වතාවක් නිවෙසට පැමිණ තාප්පයෙන් නිවෙසට ඇතුළුවන මෙම පුද්ගලයා නිවසේ තිබු රුපියල් ලක්ෂ 4 හමාරකට ආසන්න මුදලක් සහ ස්වර්ණාභරණ තොගයක් සොරකම් කර තිබේ. සැකකරු නිවසට ඇතුළු වන ආකාරය CCTV කැමරාවේ සනිටුහන්ව ඇත්තේ මේ ආකාරයෙනි. මෙම පුද්ගලයා සම්බන්ධයෙන් කිසියම් තොරතුරක් දන්නේ නම් දැනුම් දෙන ලෙස පොලීසිය මහජනතාවගෙන් ඉල්ලා සිටියි. දුරකථන අංක - 041 22 22 227 / 071 85 80 200", "URL": "https://sinhala.adaderana.lk/news.php?nid=118065", "Category": null, "Parent URL": null}