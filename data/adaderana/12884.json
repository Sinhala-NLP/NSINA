{"Source": "Adaderana", "Timestamp": "December 16, 2010 08:21 am", "Headline": "නේපාල ගුවන් යානයක් අතුරුදන්", "News Content": "නේපාලයේ ගුවන් යානයක් පියාසර කරමින් තිබියදී අතුරුදන්ව තිබේ. ගුවන් යානය අතුරුදන් වන අවස්ථාවේ එහි මඟීන් විසි දෙනෙකු සිට ඇති බව විදෙස් වාර්තා පවසයි. නේපාලයේ ලැමින්දාර් සිට කත්මණ්ඩු දක්වා පියාසර කරමින් තිබියදී මෙම ගුවන් යානය අතුරුදන්ව ඇත. මීට ඉහතදී ද මෙවැනිම ආකාරයෙන් ගුවන් යානා දෙකක් අතුරුදන්ව ඇති බව එරට ආරක්ෂක අංශ නිලධාරීන් සඳහන් කරයි. ලැමින්දාර් සිට කත්මණ්ඩු නුවර දක්වා සමස්ත දුර ප්‍රමාණය කිලෝමීටර් 162කි. අතුරුදන් වු ගුවන් යානය සෙවීම සඳහා විශේෂ ආරක්ෂක නිලධාරීන් පිරිසක් යොදවා ඇති බව එරට වාර්තා පවසයි.", "URL": "https://sinhala.adaderana.lk/news.php?nid=12884", "Category": null, "Parent URL": null}