{"Source": "Adaderana", "Timestamp": "January 15, 2018 12:51 pm", "Headline": "යාපනය විශ්ව විද්‍යාලයේ ගැටුමට සම්බන්ධ අයට එරෙහි විනය පරීක්ෂණය කල්යයි", "News Content": "යාපනය විශ්ව විද්‍යාලයේ කලා පීඨයේ සිසුන් දෙපිරිසක් අතර ඇතිවූ ගැටුම පිළිබඳව යාපනය විශ්ව විද්‍යාලයේ බලධාරීන් විසින් 15 දා පැවත්වීමට නියමිතව තිබූ විනය පරීක්ෂණය කල් දැමීමට සිදුව තිබේ. මීට හේතුව වී ඇත්තේ තුවාල ලැබූ සිසුන් හතර දෙදෙනාගෙන් දෙදෙනෙකු ගේ ප්‍රතිකාර අවසන්ව ඔවුන් රෝහලෙන් ආපසු නොපැමිණීම බව යාපනය විශ්ව විද්‍යාලයේ ලේඛකාධිකාරීවරයා පැවසීය. එම සිසුන් දෙදෙනා පැමිණි වහාම විනය පරීක්ෂණ සිදුකොට වැරදි කරුවන්ට දඩුවම් දීමට විශ්ව විද්‍යාල පාලන අධිකාරිය තීරණය කොට ඇති බව කී ලේඛකාධිකාරීවරයා පරීක්ෂණ කටයුතු අවසන් වන තුරු දැනට පන්ති තහනමකට ලක්කොට සිටින කලා පීඨයේ තුන්වන හා හතර වන වර්ෂ වල සිසුන්ට විශ්ව විද්‍යාලයට ඇතුළුවීමට ඉඩකඩ ලබාදිය නොහැකි බවද පවසීය.", "URL": "https://sinhala.adaderana.lk/news.php?nid=83002", "Category": null, "Parent URL": null}