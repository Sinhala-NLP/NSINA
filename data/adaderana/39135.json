{"Source": "Adaderana", "Timestamp": "November 27, 2013 10:14 am", "Headline": "හෙද, පරිපූරක හා අතුරු වෛද්‍ය සේවක වර්ජනයක්", "News Content": "සෞඛ්‍ය ක්ෂේත්‍රයේ පවතින ගැටලු කිහිපයක් මුල්කර ගනිමින් රටපුරා රෝහල්වල හෙද, පරිපූරක සහ අතුරු වෛද්‍ය සේවා නිලධාරීන් අද(27) වැඩ වර්ජනයක් ආරම්භ කර තිබේ. අද(27) උදෑසන 7.00 සිට වර්ජනය දින 02ක කාලයක් ක්‍රියාත්මක කෙරෙන බව රජයේ හෙද නිලධාරීන්ගේ සංගමය පවසයි. කෙසේ වෙතත් රිජ්වේ ආර්යා ළමා රෝහල, කාසල් වීදියේ කාන්තා රෝහල, පේරාදෙණිය සිරිමාවෝ බණ්ඩාරනායක රෝහල අතුළු රෝහල් 07 ක වර්ජනය ක්‍රියාත්මක නොකරන බව රජයේ හෙද නිලධාරීන්ගේ සංගමයේ ‍සභාපති සමන් රත්නප්‍රිය මහතා සඳහන් කරයි. මේ අතර වර්ජනයට රාජ්‍ය සේවා එක්සත් හෙද සංගමය සහය නොදක්වන බව එහි සභාපති මුරුත්තෙට්ටුවේ ආනන්දහිමි පවසයි.", "URL": "https://sinhala.adaderana.lk/news.php?nid=39135", "Category": null, "Parent URL": null}