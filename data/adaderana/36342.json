{"Source": "Adaderana", "Timestamp": "August 3, 2013 02:14 pm", "Headline": "මුහුද රළුයි - වැඩ ප්‍රවේශමෙන්", "News Content": "පුත්තලමේ සිට කොළඹ සහ ගාල්ල හරහා පොතුවිල් දක්වා මුහුදු ප්‍රදේශ රළු විය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව අදාළ ප්‍රදේශවල ගැඹුරු හා නොගැඹුරු මුහුදු ප්‍රදේශ රළු විය හැකි බවත් සුළ‍ඟේ වේගය පැයට කිලෝ මීටර් 60-80ත් අතර විය හැකි බවත් එම දෙපාර්තමේන්තුව කියයි. මේ නිසා ධීවර හා නාවික කටයුතුවල යෙදෙන අයට ඒ ගැන අවධානයෙන් සිටින ලෙස ආපදා කළමනාකරණ මධ්‍යස්ථානය දන්වා සිටියි.", "URL": "https://sinhala.adaderana.lk/news.php?nid=36342", "Category": null, "Parent URL": null}