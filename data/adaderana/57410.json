{"Source": "Adaderana", "Timestamp": "February 20, 2016 10:25 am", "Headline": " උගණ්ඩාවේ විපක්ෂ ජනපති අත්අඩංගුවට", "News Content": "උගණ්ඩාවේ විපක්ෂ ජනපති අපේක්ෂක එරට ආරක්ෂක අංශ විසින් අත්අඩංගුවට ගෙන තිබේ.ඔහුගේ ජනාධිපතිවරණ ප්‍රතිඵල ඔහු විසින්ම ප්‍රකාශයට පත්කිරීම වැළැක්වීම නිසාවෙන් මෙලෙස අත්අඩංගුවට ගෙන ඇති බව එරට බලධාරීන් ප්‍රකාශ කර ඇත.උගණ්ඩාවේ විපක්ෂ ජනපතිවරණ අපේක්ෂක කිසා බෙසික්ගේ ඔහුගේ පක්ෂ මූලස්ථානයේදී අත්අඩංගුවට ගෙන තිබේ.මෙම අවස්ථාවේදී ඔහුගේ පාක්ෂිකයින් මෙල්ල කිරීම සඳහා එරට පොලීසිය කඳුලු ගෑස් ප්‍රහාරද එල්ල කර ඇති බව වාර්තා වෙයි.මේ වන විට නිකුත් වී ඇති ජනාධිපතිවරණ ප්‍රතිඵල අනුව සියයට 62ක ප්‍රතිශතයක් ලබාගනිමින් පාලක ජනාධිපතිවරයා පෙරමුණේ පසුවන බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=57410", "Category": null, "Parent URL": null}