{"Source": "Adaderana", "Timestamp": "October 7, 2011 05:00 pm", "Headline": "නොබෙල් සාම ත්‍යාගය කාන්තාවන් තිදෙනෙකුට", "News Content": "මෙවර නොබෙල් සාම ත්‍යාගය කාන්තාවන් තිදෙනෙකු විසින් හිමිකරගෙන තිබේ. නොබෙල් සාමකමිටුව විසින් ප්‍රකාශයට පත් කරන ලද නොබෙල් සාම ත්‍යාගලාභීන් අතරට ලයිබීරියානු කාන්තාවන් දෙදෙනෙකු ඇතුළත්ව තිබීම විශේෂත්වයකි. ඒ අනුව ලයිබීරියානු ජනාධිපතිනි එලීන් ජොන්සන්, ලයිබිරීයානු ජාතික ලීමා බෝවී සහ යේමනයේ තවක්කුල් කර්මාන් යන කාන්තාවන් අතර මෙම නොබෙල් සාම ත්‍යාගය මෙවර බෙදි ගොස් ඇත. කාන්තාවන් තිදෙනෙකුට මෙම ත්‍යාගය හිමිවු ප්‍රථම අවස්ථාව මෙය වේ. කාන්තාවන්ගේ සුරක්ෂිතතාවය සහ කාන්තා අයිතිවාසිකම් සම්බන්ධයෙන් සිදුකරමින් සිටින මෙහෙවර අගය කරමින් මෙම සම්මානය පිරිනමා තිබේ.", "URL": "https://sinhala.adaderana.lk/news.php?nid=19210", "Category": null, "Parent URL": null}