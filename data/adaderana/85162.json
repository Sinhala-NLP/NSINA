{"Source": "Adaderana", "Timestamp": "March 4, 2018 03:24 pm", "Headline": "  විදෙස් මුදල්  රට පන්නන්න බැරි වෙයි", "News Content": "විදෙස් මුදල් තොගයක් නීති විරෝධීව මෙරටින් රැගෙන යාමට උත්සහ කළ විදෙස් ජාතිකයෙකු කටුනායක ගුවන්තොටුපලේ දී අත්අඩංගුවට ගෙන තිබේ. 48 හැවිරිදි චීන ජාතිකයෙකු අද(04) අළුයම මෙලෙස අත්අඩංගුවට ගත් බව රේගු මාධ්‍ය ප්‍රකාශක සුනිල් ජයරත්න මහතා සඳහන් කළේය. සැකකරු සතුව තිබී අමෙරිකානු ඩොලර් 50,100ක මුදලක් රේගු බාරයට ගෙන තිබේ. එම මුදල් තොගයේ වටිනාකම රුපියල් 78 ලක්ෂ 60,000ක් පමණ වන බව සඳහන්ය. සැකකරු සම්බන්ධයෙන් රේගුව වැඩිදුර විමර්ශන සිදුකරන බව රේගු මාධ්‍ය ප්‍රකාශකවරයා කියා සිටියේය.", "URL": "https://sinhala.adaderana.lk/news.php?nid=85162", "Category": null, "Parent URL": null}