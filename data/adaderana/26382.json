{"Source": "Adaderana", "Timestamp": "August 7, 2012 09:51 am", "Headline": "වෑන් රථයෙන් මත්පැන් බෝතල් මතුවෙයි", "News Content": "නීති විරෝධී ලෙස මත්පැන් ප්‍රවාහනය කරමින් සිටි පුද්ගලයින් දෙදෙනෙකු දුම්මලදෙණිය ප්‍රදේශයේදී පොලිසිය විසින් අත්අඩංගුවට ගෙන තිබේ. අද (07) උදෑසන මොවුන් අත්අඩංගුවට ගත් බව වෙන්නප්පුව පොලිසිය පැවසුවේය. පොලිස් අණ නොතකා ධාවනය කළ වෑන් රථයක් පරික්ෂා කිරීමේදී අදාළ මත් පැන් තොගය සොයාගෙන තිබේ. සැකකරුවන් සතුව තිබී මත් පැන් බෝතල් 441 ක් සිය භාරයට ගත් බව පොලිසිය පැවසුවේය. සිද්ධිය සම්බන්ධයෙන් වෙන්නප්පුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26382", "Category": null, "Parent URL": null}