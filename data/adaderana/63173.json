{"Source": "Adaderana", "Timestamp": "August 18, 2016 07:41 am", "Headline": "කරච්චියෙන් ගෙනා හෙරොයින් ග්‍රෑම් 678ක් මාට්ටු", "News Content": "හෙරොයින් තොගයක් සමග පකිස්ථාන ජාතිකයෙකු කටුනායක ගුවන්තොටුපළේදී අත්අඩංගුවට ගෙන තිබේ.පොලිස් මත්ද්‍රව්‍ය කාර්යංශයේ නිළධාරීන් විසින් සිදුකළ වැටලීමකදී මෙම සැකකරු අත්අඩංගුවට ගෙන ඇති බව වාර්තා වේ.පකිස්ථානයේ කරච්චි නුවර සිට ඊයේ රාත්‍රීයේ දිවයිනට පැමිණි මෙම සැකකරු සතුව තිබී හෙරොයින් ග්රෑම් 678ක් සොයාගෙන ඇති අතර එහි වටිනාකම ලක්ෂ 60කට අධික බව සඳහන්ය.සැකකරුගේ ගමන් මලුවල හැඬල තුළ ඉතා සූක්ෂම ලෙස සඟවා තිබියදී මෙම හෙරොයින් තොගය සොයාගෙන තිබේ.අත්අඩංගුවට ගත් සැකකරු අද දින මීගමුව මහේස්ත්‍රාත් අධිකරණය වෙත ඉදිරිපත් කර රැඳවුම් නියෝග මත වැඩිදුර පරීක්ෂණ සිදුකිරීමට බලාපොරොත්තු වන බව පොලිස් මත්ද්‍රව්‍ය නාශක කාර්යංශය සඳහන් කරයි.", "URL": "https://sinhala.adaderana.lk/news.php?nid=63173", "Category": null, "Parent URL": null}