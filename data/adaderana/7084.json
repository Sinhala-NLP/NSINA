{"Source": "Adaderana", "Timestamp": "March 5, 2010 08:31 am", "Headline": "ශ්‍රී ලංකා නවසීලන්ත ටෙනිස් තරගය අද", "News Content": "ඩේවිස් කුසලාන ටෙනිස් තරගාවලියේ ආසියානු ශාන්තිකර කලාපීය දෙවන කොටස යටතේ ශ්‍රී ලංකාව හා නවසීලන්තය අතර තරගය අද පැවැත්වේ. ඒ කොළඹ ග්‍රීන් පාත් හි පිහිටි ශ්‍රී ලංකා ටෙනිස් සංගම් මූලස්ථාන ක්‍රීඩා සංකීර්ණයේ දීය. 99 වන වරට මෙවර ඩේව්ස් කුසලාන තරගාවලිය පැවැත්වේ. කේවල ඉසව් හතරකින් සහ යුගල ඉසව්වකින් සමන්විත තරගාවලියේ සියලු ඉසව් සඳහා හර්ෂණ ගොඩමාන්න සහ රජිව් රාජපක්ෂ සහභාගී වීමට නියමිතය. පසුගිය වසරේ සිරියාවේ පැවති ආසියානු කලාපීය ටෙනිස් තරගාවලියේ තුන්වන වටයේ තරගාවලියේ දී ලෙබනනය පරදවා දෙවන වටයට පැමිණීමට ශ්‍රී ලංකාව සමත්විය.", "URL": "https://sinhala.adaderana.lk/news.php?nid=7084", "Category": null, "Parent URL": null}