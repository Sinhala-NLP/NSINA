{"Source": "Adaderana", "Timestamp": "April 17, 2013 08:28 am", "Headline": "ලාංකිකයින්ගේ ආරක්ෂාව තහවුරුයි - ද. කොරියාව", "News Content": "දකුණු කොරියාවේ සිටින ශ්‍රී ලාංකිකයන්ගේ ආරක්ෂාව තහවුරු කර ඇති බව එරට රජය අවධාරණය කරයි. ශ්‍රී ලංකාවේ දකුණු කොරියානු තානාපති ජොන්ග්මුන් චොයි මහතා පවසන්නේ දකුණු කොරියාවේ වෙසෙන ශ්‍රී ලාංකිකයන් පිළිබඳ බියක් ඇතිකර ගත යුතු නැති බවයි. හදිසි අවස්ථාවක දී ඔවුන්ගේ ආරක්ෂාව තහවුරු කිරීම සඳහා පියවර රැසක් ගෙන ඇති බව ද තානාපතිවරයා ප්‍රකාශ කර ඇත. ශ්‍රී ලාංකිකයන් 25,000 ක් පමණ දකුණු කොරියාවේ රැකියාවල නිරත වේ. දකුණු කොරියාවේ සිටින සියලු විදේශිකයන්ට ඉන් ඉවත්ව යන ලෙස උතුරු කොරියාව පසුගියදා දැනුම් දෙන ලදී.", "URL": "https://sinhala.adaderana.lk/news.php?nid=33325", "Category": null, "Parent URL": null}