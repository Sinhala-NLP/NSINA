{"Source": "Adaderana", "Timestamp": "July 29, 2018 02:22 pm", "Headline": "මරණ දඬුවම ක්‍රියාත්මක කරන්න ජනමත විචාරණයක් තියන්න", "News Content": "මරණ දඬුවම ක්‍රියාත්මක කිරීම පිළිබඳව ජනමත විචාරණයක් මගින් තීරණය කිරීම සුදුසු බව අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. වැල්ලවාය ප්‍රදේශයේ පැවති උත්සවයකින් පසු මාධ්‍යවේදීන් නැගූ ප්‍රශ්ණ වලට පිළිතුරු ලබා දෙමින් අමාත්‍යවරයා මේ බව සඳහන් කළේය. රටට අහිතකර බලපෑම් සිදු කරන වැරදිකරුවන් හට එවැනි දඬුවමක් ලබා දිම අත්‍යවශ්‍ය බවද අමාත්‍යවරයා පැවසීය. එමේන්ම වැඩිදුරටත් පිළිතුරු ලබා ‍දෙමින් අමාත්‍යවරයා පැවසුවේ රජය නිසි ලෙස පෙළගැසුනේ නම් මහජනතාවද නිවැරදීව පෙළගැසෙනු ඇතිබවයි.", "URL": "https://sinhala.adaderana.lk/news.php?nid=93401", "Category": null, "Parent URL": null}