{"Source": "Adaderana", "Timestamp": "December 24, 2011 01:23 pm", "Headline": "ජාතික බොක්සිං තරගාවලිය 11 වැනිදා ඇරඹෙයි", "News Content": "85 වැනි වරට පැවැත්වෙන ජාතික බොක්සිං තරගාවලිය ලබන මස 11 වැනිදා ආරම්භ කිරීමට කටයුතු යොදා තිබේ. තරගාවලිය සඳහා අයදුම්පත් කැඳවීම ලබන 5 වැනිදා සිට ආරම්භ කරන බව ආධුනික බොක්සිං සම්මේලනය පැවසීය. කාන්තා හා පිරිමි වශයෙන් මෙම තරගාවලිය බර පන්ති 20 ක් යටතේ පැවැත්වෙයි. ජාතික මට්ටමේ පැවැත්වුණු බොක්සිං තරගාවලියක ශූරතාව හෝ අනුශූරතාව දිනාගත් ක්‍රීඩක ක්‍රීඩිකාවන්ට පමණක් මෙම තරගාවලිය සඳහා අයදුම් කළ හැකිය. තරගාවලිය ලබන මස 11 වැනි දින සිට 14 වැනි දින දක්වා සුගතදාස ගෘහස්ථ ක්‍රී‍ඩාංගණයේ දී පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=20906", "Category": null, "Parent URL": null}