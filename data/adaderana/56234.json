{"Source": "Adaderana", "Timestamp": "January 8, 2016 11:16 am", "Headline": "ගෝඨාභය අදත් ඇවිත්!", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා බරපතළ වංචා සෙවීමේ ජනාධිපති විමර්ශන කොමිසම වෙත පැමිණ තිබේ.රක්නා ලංකා සමාගම සම්බන්ධයෙන් සිදු කරන විමර්ශනවලට අදාළව සිදු කෙරෙන සාක්ෂි විමසීමේ අවස්ථාවට සහභාගීවීම සඳහා ඔහු කොමිසම වෙත පැමිණි බව කොමිසමේ ලේකම් ලැසිල් ද සිල්වා මහතා සඳහන් කළේය.සාක්ෂි ලබාදීම සඳහා අද නාවික හමුදා නිලධාරින් කිහිප දෙනෙකු ද කැඳවා ඇත.ගෝඨාභය රාජපක්ෂ මහතා ඊයේ දිනයේ ද බරපතළ වංචා සෙවීමේ ජනාධිපති විමර්ශන කොමිසම හමුවේ පෙනී සිටියේය.", "URL": "https://sinhala.adaderana.lk/news.php?nid=56234", "Category": null, "Parent URL": null}