{"Source": "Adaderana", "Timestamp": "May 16, 2011 10:27 am", "Headline": "බෞද්ධාගමික වැඩසටහනක් වෙනුවෙන් විමල් නිව්යෝර්ක් යයි", "News Content": "එක්සත් ජාතීන්ගේ සංවිධාන මූලස්ථානයේ පැවැත්වෙන විශේෂ බෞද්ධාගමික වැඩසටහනට සහභාගී වීම සඳහා අමාත්‍ය විමල් වීරවංශ මහතා නිව්යෝර්ක් නුවර බලා පිටත්ව ගොස් තිබේ. එක්සත් ජාතීන්ගේ සංවිධානය නියෝජනය කරන බෞද්ධ රටවල අනුශාසකත්වයෙන් ක්‍රියාත්මක වන ආගමික එකමුතුව මගින් මෙම වැඩසටහන සංවිධානය කර ඇති බව වාර්තා වේ. ශ්‍රී ලංකාව, බංග්ලාදේශය, භූතානය, කාම්බෝජය, ඉන්දියාව, ජපානය, දකුණු කොරියාව, ඇතුළු රටවල් රැසක් මීට සහභාගී වී සිටියි. ආගමික උත්සවය අද(16) සිට ලබන 22 දින දක්වා පැවැත්වෙයි.", "URL": "https://sinhala.adaderana.lk/news.php?nid=16129", "Category": null, "Parent URL": null}