{"Source": "Adaderana", "Timestamp": "February 20, 2013 02:56 pm", "Headline": "කුල දරුවන් සසුන්ගත කිරීම අත්‍යවශ්‍යයි", "News Content": "බුද්ධ සාසනයේ චිරස්ථිතිය උදෙසා කුල දරුවන් සසුන්ගත කිරීම අත්‍යාවශ්‍ය කරුණක් වී ඇති බව අග්‍රාමාත්‍ය දි.මු ජයරත්න මහතා පවසයි. මේ සඳහා බුද්ධ සාසන අමාත්‍යංශයේ පුමුඛත්වයෙන් වැඩපිළිවෙළ රැසක් ක්‍රියාවට නංවා ඇති බව අග්‍රාමාත්‍යවරයා සඳහන් කරයි. විහාරස්ථාන ප්‍රතිසංස්කරණය හා නව විහාරස්ථාන ඉදිකිරීම සඳහා රජය විසින් ප්‍රතිපාදන ලබා දී ඇති අතර පිරිවෙන්වල අධ්‍යාපනය ලබන භික්ෂුන් වහන්සේට අවශ්‍ය මාර්ගෝපදේශකත්වය හා තොරුතුරු තාක්ෂණය වැනි නව අධ්‍යාපන දැනුම ද ලබාදීමට පියවර ගෙන ඇති බව හෙතෙම කියා සිටියේය. උඩුනුවර, කඹුරාදෙණිය, බෝගහගොඩ ශ්‍රී සරණංකර පිරිවෙන් විහාරස්ථානයේ පැවති උත්සවකට සහභාගී වෙමින් අග්‍රාමාත්‍ය දි.මු ජයරත්න මහතා මේ අදහස් පළ කළේය.", "URL": "https://sinhala.adaderana.lk/news.php?nid=31796", "Category": null, "Parent URL": null}