{"Source": "Adaderana", "Timestamp": "July 31, 2018 02:35 pm", "Headline": "වැලි ට්‍රැක්ටර් 2ක් එක්ක 2ක් පොලිස් දැලේ", "News Content": "වැල්ලවාය පොලීසිය විසින් වැල්ලවාය පොලිස් බල ප්‍රදේශයේ සිදුකළ හදිසි වැටලීමකදී නීති විරෝධීව වැලි ප්‍රවාහනය කරමින් ට්‍රැක්ටර් රථ දෙකක් සමඟ සැකකරුවන් දෙදෙනකු අත්අඩංගුවට ගෙන තිබේ. අදාළ සැකකරුවන් ඊයේ (30)රාත්‍රියේ වැල්ලවාය යාලබෝව ප්‍රදේශයේ දී සහ වැල්ලවාය කීරියගොල්ල යන ප්‍රදේශවලදී අත්අඩංගුවට ගත් බව පොලීසිය සඳහන් කළේය. සැකකරුවන් එම ප්‍රදේශයන්වල පදිංචිකරුවන් වන අතර ඔවුන් දීර්ඝකාලයක සිට මෙම වැලි ජාවාරමේ නිරත වී ඇති බවට පොලීසියට තොරතුරු ලැබී ඇත. අත්අඩංගුවට ගත් සැකකරුවන් වැල්ලවාය මහේස්ත්‍රාත් අධිකරණයට අද(31)ඉදිරිපත් කිරීමට නියමිත අතර වැල්ලවාය පොලීසිය විසින් විමර්ශන සිදු කරයි.", "URL": "https://sinhala.adaderana.lk/news.php?nid=93540", "Category": null, "Parent URL": null}