{"Source": "Adaderana", "Timestamp": "May 23, 2016 08:37 am", "Headline": " ජනපති කාර්යය සාධක බලකාය අද රැස්වෙයි", "News Content": "අයහපත් කාලගුණය සමග ඇති වූ ආපදා තත්ත්වය තවදුරටත් කළමනාකරණය කිරීම සඳහා පත් කළ ජනපති කාර්යය සාධක බලකාය අද(23) ප්‍රථම වරට රැස්වෙයි.අද පස්වරුවේ ජනාධිපති කාර්යාලයේදී මෙම රැස්වීම පැවැත්වීමට නියමිතය.ජනාධිපති මෛත්‍රිපාල සිරිසේන මහතාගේ උපදෙස් පරිදි මෙම කාර්යය සාධක බලකාය පසුගියදා ස්ථාපිත කරනු ලැබීය.විනාශ වූ නිවාස, කර්මාන්ත හා ජිවනෝපාය මාර්ග නැවත ගොඩනැංවීම, අවධානම් කලාපවල පදිංචි ජනතාව ආරක්ෂිත ස්ථානවල පදිංචි කිරීම සහ සෞඛ්‍ය ගැටළු කළමනාකරණය කිරීම මෙම කාර්යය සාධක බලකාය විසින් සිදු කෙරෙනු ඇත.මේ අතර මෙරට ආපදාවන්ට ලක් වූවන්ට ලබා දෙන ආධාර ඉහළ නැංවීමට විදේශ රටවල් තීරණය කර තිබේ.මේ වන විටත් අමෙරිකාව, චීනය, ජපානය, පාකිස්ථානය වැනි රටවල් වලින් විශාල ආධාර ප්‍රමාණයක් ලබාදී තිබේ.අමෙරිකානු එක්සත් ජනපදය ද මෙරට අයහපත් කාලගුණය හේතුවෙන් පිඩාවට පත් ජනතාව සඳහා සහන සැළසීමට රුපියල් මිලියන 36ක අතිරේක මුදලක් ලබාදීමට ද එකඟතාව පළකර ඇති බව සඳහන්ය.මේ අතර පාකිස්ථානු රජය ද මෙරට විපතට පත් වූ ජනතාව වෙනුවෙන් ඖෂධ තොගයක් ලබාදීමට පියවර ගෙන තිබේ.", "URL": "https://sinhala.adaderana.lk/news.php?nid=60399", "Category": null, "Parent URL": null}