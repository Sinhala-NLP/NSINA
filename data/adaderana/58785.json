{"Source": "Adaderana", "Timestamp": "March 31, 2016 01:11 pm", "Headline": "විශ්ව විද්‍යාල අනධ්‍යයන සේවකයින් වැඩවර්ජනයක", "News Content": "විශ්ව විද්‍යාල අනධ්‍යයන කාර්යය මණ්ඩල සේවකයින් සංඛේත වැඩවර්ජනයක් ආරම්භ කර තිබේ.වැටුප් දීමනා ඇතුළු වෘත්තීය ගැටළු කිහිපයක් සඳහා විසඳුම් ලබාදෙන ලෙස ඉල්ලමින් දිවයින පුරා විශ්ව විද්‍යාල පද්ධතියට අයත් අනධ්‍යයන කාර්යය මණ්ඩල සේවකයින් 13,000කට අධික පිරිසක් අද(31) දිනයේ ක්‍රියාත්මක මෙම වැඩවර්ජනය සඳහා එක්ව සිටින බව සඳහන්ය.පේරාදෙණිය විශ්ව විද්‍යාලයේ පැවති මාධ්‍ය හමුවකට එක්වෙමින් විශ්ව විද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ් මල්වත්තගේ මහතා සඳහන් කළේ තම ගැටළු පිළිබඳ අවස්ථා ගණනාවකදී බලධාරීන් දැනුම්වත් කළ ද මෙතෙක් කිසිදු විසඳුමක් ලැබී නොමැති බවයි.", "URL": "https://sinhala.adaderana.lk/news.php?nid=58785", "Category": null, "Parent URL": null}