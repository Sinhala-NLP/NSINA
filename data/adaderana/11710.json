{"Source": "Adaderana", "Timestamp": "October 24, 2010 10:35 pm", "Headline": "රජයේ රෝහල් වලට ජනපති නියෝගයක්", "News Content": "රජයේ සියලු රෝහල්වල බාහිර රෝගී අංශ සතියේ සෑම දිනකම පැය විසිහතර පුරා විවෘතව තැබීමට කටයුතු කරන ලෙස ජනපති මහින්ද රාජපක්ෂ මහතා සෞඛ්‍ය අමාත්‍යාංශයේ ලේකම්වරයාට උපදෙස් ලබාදී තිබේ.. දිනපතා ප්‍රතිකාර ලබාගැනීම සඳහා විශාල රෝගීන් පිරිසක් බාහිර රෝගී අංශය වෙත පැමිණීම හේතුවෙන් ඇති වන තදබදය මග හැරවීම සඳහා මෙම උපදෙස් ලබා දී ඇති බව වාර්තා වේ. බෝවන රෝග හා වෙනත් ලෙඩ රෝග සඳහා කඩිනමින් ප්‍රතිකාර කරන ලෙස ද ජනාධිපතිවරයා වැඩි දුරටත් උපදෙස් ලබාදී තිබේ. මහජනතාව තුළ යහපත් සෞඛ්‍ය තත්ත්වයක් වර්ධනය කරමින් නිරෝගී ජාතියක් බිහිකිරීමට මෙවැනි වැඩපිළිවෙළක් ක්‍රියාත්මක කළ යුතු බව ද ජනාධිපතිවරයා සඳහන් කර ඇත. ---", "URL": "https://sinhala.adaderana.lk/news.php?nid=11710", "Category": null, "Parent URL": null}