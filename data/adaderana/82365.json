{"Source": "Adaderana", "Timestamp": "January 2, 2018 06:52 am", "Headline": "වැඩ ගොඩක් කරලා පොලීසියෙන් හොයපු අය අතටම හසුවෙයි", "News Content": "යාපනයේ ගෙවල් බිදුම්, මංකොල්ලකෑම් රැසකට සම්බන්ධ සැකකරුවන් හයදෙනෙකු යාපනය පොලීසිය මඟින් යාපනයේ අරියාලේ මනියතෝට්ටම් ප‍්‍රදේශයේදී අත්අඩංගුවට ගෙන තිබේ. පොලීසිය මෙම සැකකරුවන් කලින් හදුනාගෙන තිබුණු නමුත් ඔවුන්ව අත්අඩංගුවට ගැනීමට නොහැකි වී තිබුණි. අරියාලේ මනියතෝට්ටම් පළාතේ මළ ගෙදරකට මෙම සැකකටයුතු තරුණයින් හයදෙනා පැමිණ ඇති බවට පොලීසියට ලැබුණු තොරතුරක් මත ඔවුන්ව අත්අඩංගුවට ගෙන තිබේ. වයස අවුරුදු 16 ත් 20 ත් අතර වයසේ පසුවන මෙම තරුණයින් හය දෙනා ගෙවල් බිදුම්, මංකොල්ල කෑම් හා පාසල් දෙකක පරිගණක සොරාගැනීම්වලට සම්බන්ධ බවට පොලීසිය හදුනා ගෙන තිබේ. අත්අඩංගුවට ගත් සැකකරුවන්ගෙන් පොලීසිය ප‍්‍රශ්න කරමින් පවතියි.", "URL": "https://sinhala.adaderana.lk/news.php?nid=82365", "Category": null, "Parent URL": null}