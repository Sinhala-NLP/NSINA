{"Source": "Adaderana", "Timestamp": "January 6, 2011 08:19 am", "Headline": "සුදු කොඩි නඩුව අද යළි විභාගයට", "News Content": "සුදු කොඩි ප්‍රකාශය පිළිබඳ නඩුව අද(06) යළි විභාගයට ගැනීමට නියමිතව තිබේ. ඒ කොළඹ මහාධිකරණ විනිසුරු දීපාලි විජේසුන්දර මහත්මිය ඇතුළු ත්‍රිපුද්ගල විනිසුරු මඩුල්ලක් හමුවේය. පසුගිය මස 16 වන දින අවසන් වරට සුදුකොඩි නඩුව විභාගයට ගැණුනු අතර එහිදි මුල් වීඩියෝ පටය නොමැතිව සුදුකොඩි ප්‍රකාශය පිළිබඳ නඩුවේ සාක්ෂි මෙහෙයවීමට කොළඹ මහාධිකරණ අවසර දෙනු ලැබීය. ඒ අනුව සංස්කරණය කරන ලද දර්ශන ඇතුළත් වීඩියෝ පටය පාදක කරගනිමින් සාක්ෂි මෙහෙයවීම සිදුකෙරෙනු ඇත.", "URL": "https://sinhala.adaderana.lk/news.php?nid=13300", "Category": null, "Parent URL": null}