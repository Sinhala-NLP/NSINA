{"Source": "Adaderana", "Timestamp": "September 18, 2017 03:12 pm", "Headline": " මිණිරන් නිධි හඳුනා ගන්න සමීක්ෂණයක්", "News Content": "ශ්‍රී ලංකාවේ නව මිණිරන් නිධි හඳුනා ගැනීම සඳහා ඔස්ට්‍රේලියානු සහ ශ්‍රී ලංකා සමාගම් දෙකක් ඒකාබද්ධව නව තාක්ෂණික උපක්‍රමයක් භාවිත කරමින් සමීක්ෂණයක් සිදු කිරීමට සැලසුම් කර තිබේ.ඔස්ට්‍රේලියාවේ මාගෝසා ග්‍රැෆයිට් සහ මෙරට එල්.ආර්.එම් සමාගම ඒකාබද්ධව එච්.ටී.ඩී.ඊ.එම් තාක්ෂණය මඟින් සමීක්ෂණය සිදු කිරීමට නියමිතය.ගුවන් යානයක් මඟින් සම්ප්‍රේෂක ලූපයක් යොදාගෙන නිර්මාණය කරන විද්‍යුත් චුම්භක ක්ෂේත්‍රයක් මඟින් මිණිරන් පවතින ස්ථාන හඳුනා ගැනීම සිදු කෙරෙයි.මෙරට අමාත්‍යංශ සහ ආයතන කිහිපයක් සහයෝගයෙන් සිදු කෙරෙන මෙම වැඩසටහන පිළිබඳව දැනුම්වත් කිරීමේ හමුවක් පසුගියදා මාගෝසා සමාගමේ කළමනාකාර අධ්‍යක්ෂ පීටර් වෙන් මහතාගේ ප්‍රධානත්වයෙන් කොළඹදී පැවැත් වුණි.ගුණාත්මක භාවයෙන් ඉහළම මිණිරන් නිෂ්පාදනය කරන රටක් වශයෙන් ශ්‍රී ලංකාව තබා ඇති නාමය ඉදිරියට ගෙනයාම සඳහා කටයුතු කරන බව එහිදී ඔහු ප්‍රකාශ කළේය.", "URL": "https://sinhala.adaderana.lk/news.php?nid=77707", "Category": null, "Parent URL": null}