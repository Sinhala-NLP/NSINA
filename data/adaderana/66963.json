{"Source": "Adaderana", "Timestamp": "December 12, 2016 02:56 pm", "Headline": " ලිඛිත පොරොන්දුවක් දෙන තෙක්  විරෝධතාව අත්හරින්නේ නෑ ", "News Content": "තම සේවා ස්ථීර කිරීම සම්බන්ධයෙන් රජය ලිඛිත පොරොන්දුවක් ලබා දෙන තෙක් විරෝධතාව අත්නොහරින බව හම්බන්තොට වරාය සේවකයින් පවසයි. එම සේවකයින් පවසන්නේ රජයේ මැති ඇමතිවරුන් කිහිප දෙනෙකු සමග සාකච්ඡා කළ ද මෙතෙක් පිළිගත හැකි පිළිතුරක් නොලැබුණු බවයි. මේ අතර වරාය සේවක උද්ඝෝෂණය අතරවාරයේදී නාවික හමුදාවේ මැදිහත්වීම ආණ්ඩුක්‍රම ව්‍යවස්ථාවේ 14 වන ව්‍යවස්ථාව උල්ලංඝණය කිරීමක් වන බව ආචාර්ය ප්‍රතිභා මහානාමහේවා මහතා ප්‍රකාශ කළේය. මේ අතර එක්සත් ජාතික පක්ෂ පාර්ලිමේන්තු මන්ත්‍රී චන්දිම ගමගේ මහතා සඳහන් කළේ යහපාලනයෙන් අයුතු ප්‍රයෝජන ලබා ගැනීමට ඉඩදිය නොහැකි බවයි.", "URL": "https://sinhala.adaderana.lk/news.php?nid=66963", "Category": null, "Parent URL": null}