{"Source": "Adaderana", "Timestamp": "February 2, 2019 03:04 pm", "Headline": "හැටන් සිංගිමලේ රක්ෂිතයේ ගින්නක්", "News Content": "හැටන් වන අඩවි කර්යයාලය යටතේ පාලනය වන හැටන් සිංගිමලේ රක්ෂිතයේ අද (02) පස්වරු 2 ට පමණ ගින්නක් හට ගෙන ඇත. උඩරට දුම්රිය මාර්ගයේ සිංගිමලේ දුම්රිය උමං මාර්ගයේ පිහිටි රක්ෂිතයේ හට ගත් ගින්න කඳු බැවුමේ සිට කඳු මුදුණ දක්වා සීඝ්‍රයෙන් පැතිර යමින් පවති. පැතිර යමින් පවතින ගින්න පාලනය කිරීම සඳහා වන අඩවි කාර්යයාලයේ නිලධාරින් යුධ හමුදාවේ සහය ඉල්ලා ඇත. වන අඩවි කාර්යයාලයේ නිලධාරින් සැක කරන්නේ ප්‍රදේශයේ පවතින වියළි කාලගුණයත් සමඟ කිසියම් පිරිසක් මෙම රක්ෂිතයට ගිනි තබන්නට ඇති බවයි. හැටන් නගරයට පානීය ජාතික ජල සම්පාදන මණ්ඩය මගින් පානිය ජලය ලබා ගන්නා ජලාශකයක්ද මෙම රක්ෂිතය බැවුමේ පිහිටා තිබේ. මෙම රක්ෂිතය තුල වන අඩවි කාර්යයාලය මගින් වන වගාවක්ද සිදු කර ඇති අතර මෙම රක්ෂිතය තුල විශේෂ පක්ෂින් සහ සිවුපාවන් ගණනාවක් වාසය කරයි.", "URL": "https://sinhala.adaderana.lk/news.php?nid=103586", "Category": null, "Parent URL": null}