{"Source": "Adaderana", "Timestamp": "October 30, 2017 10:11 am", "Headline": "ස්පාඤ්ඤයෙන් නොගැළවෙන්නයි කැටලෝනියාවට බලකිරීම්", "News Content": "ස්පාඤ්ඤයෙන් වෙන් නොවන ලෙස කැටලෝනියාවට බලකරමින් බාසිලෝනා නුවර දැවැන්ත පෙලපාලි ආරම්භ කර තිබේ. කැටලෝනියාවේ ස්වං පාලන බලය අහෝසි කරමින් එහි පාලනය ස්පාඤ්ඤ ආණ්ඩුවට පවරා ගැනිමෙන් අනතුරුව මෙම පෙළපාලි ආරම්භ වී ඇති බව සඳහන් වෙයි. කැටලෝනියාවේ නායකයින් මේ වන විට සිය ධුරවලින් ඉවත් කර ඇති අතර පෙලපාලිවල නිරත බොහෝ පිරිස් පවසන්නේ කැටලෝනියා ජනාධිපතිවරයා අත්අඩංගුවට ගත යුතු බවයි. කැටලෝනියානු ප්‍රාදේශිය ආණ්ඩුව විසුරුවා හරිමින් ස්පාඤ්ඤ ආණ්ඩුව පවසා සිටියේ කැටලෝනියාවට හදිසි මැතිවරණයක් පැවැත්විය යුතු බවයි. එම මැතිවරණය දෙසැම්බර් මාසයේ පැවැත්විමට ද කටයුතු කර තිබේ.", "URL": "https://sinhala.adaderana.lk/news.php?nid=79295", "Category": null, "Parent URL": null}