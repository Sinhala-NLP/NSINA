{"Source": "Adaderana", "Timestamp": "January 14, 2013 06:30 pm", "Headline": "මොහාන් හෙට දිවුරයි?", "News Content": "හිටපු නීතිපති මොහාන් පීරිස් මහතා නව අගවිනිසුරුවරයා වශයෙන් හෙට දිනයේදී දිවුරුම් දීමට බොහෝ දුරට ඉඩ ඇති බව රජයේ විශ්වාසදායක ආරංචි මාර්ග පවසයි. පාර්ලිමේන්තු සභාව හෙට දිනයේදී රැස්වීමෙන් පසු මොහාන් පීරිස් මහතාගේ නම නිර්දේශ කරනු ඇති බව වාර්තා වේ. මේ වන විට නවඅගවිනිසුරුවරයා පි‍ලිබඳ නාමයෝජනා ජනා‍ධිපතිවරයා විසින් පාර්ලිමේන්තු සභාව වෙත ඉදිරිපත් කර තිබේ. එම සභාවේ නිර්දේශය ලැබුණු පසු ජනාධිපති මහින්ද රාජපක්ෂ මහතා විසින් නව තනතුරට අදාළ පත් කිරීම සිදුකරනු ඇත.", "URL": "https://sinhala.adaderana.lk/news.php?nid=30761", "Category": null, "Parent URL": null}