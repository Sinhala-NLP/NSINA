{"Source": "Adaderana", "Timestamp": "November 28, 2012 03:50 pm", "Headline": "දහම් පාසල් ශ්‍රේණි විභාගයට සිසුන් 808, 039 ක්", "News Content": "මෙම වසරේ දහම් පාසල් ශ්‍රේණි විභාගය දෙසැම්බර් මස දෙවන දින පැවැත්වීමට බෞද්ධ කටයුතු දෙපාර්තමේන්තුව තීරණය කර තිබේ. මේ සඳහා දහම් පාසල් දරු දැරියන් අට ලක්ෂ අටදහස් තිස් නවදෙනෙක් පෙනීසිටීමට නියමිත බව බෞද්ධ කටයුතු දෙපාර්තමේන්තුව සඳහන් කළේය. ප‍්‍රාදේශීය ශාසනාරක්ෂක බල මණ්ඩල 312 ක් යටතේ ක‍්‍රියාත්මක දහම් පාසල් දසදහස් අසූ අටක හයවන ශ්‍රේණියේ සිට දහවන ශ්‍රේණිය දක්වා දහම් පාසල් දරුවන් වෙනුවෙන් මෙම විභාගය පවත්වනු ලබයි. මෙම විභාගය මධ්‍යස්ථාන 3820 කදී පැවැත්වීමට කටයුතු යොදා ඇති බව පැවසෙයි.", "URL": "https://sinhala.adaderana.lk/news.php?nid=29557", "Category": null, "Parent URL": null}