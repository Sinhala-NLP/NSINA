{"Source": "Adaderana", "Timestamp": "February 24, 2017 09:53 am", "Headline": " කටුකුරුන්ද බෝට්ටු අනතුර- බෝට්ටුව පැදවූ පුද්ගලයා අත්අඩංගුවට", "News Content": "කළුතර, කටුකුරුන්ද මුහුදු තීරයේදී සිදු වූ බෝට්ටු අනතුර සම්බන්ධයෙන් බෝට්ටුව පැදවූ පුද්ගලයා දකුණු කළුතර පොලීසිය විසින් අත්අඩංගුවට ගෙන තිබේ.ඔහු බේරුවල, බෝගල්ල ප්‍රදේශයේ පදිංචි 24 හැවිරිදි තරුණයෙක් බව පොලීසිය පැවසුවේය.සැකකරු අද (24) කළුතර මහේස්ත්‍රාත් අධිකරණයට ඉදිරිපත් කිරීමට නියමිතව තිබේ.පසුගිය 19 වනදා බේරුවල ප්‍රදේශයේ දේවස්ථානයක පැවති ආගමික උත්සවයකට සමගාමීව බේරුවල සිට කළුතර දක්වා ගමන් කළ බෝට්ටු පෙරහැරක එක් බෝට්ටුවක් පෙරළීයාමෙන් අදාළ අනතුර සිදුව තිබුණි.එම අනතුරෙන් පුද්ගලයින් 16 දෙනෙකු ජීවිතක්ෂයට පත් වුණි.", "URL": "https://sinhala.adaderana.lk/news.php?nid=70040", "Category": null, "Parent URL": null}