{"Source": "Adaderana", "Timestamp": "May 11, 2011 09:43 am", "Headline": " නිර්දේශ‍ නොකළ දැල් තොගයක් දැලේ", "News Content": "මසුන් මැරීම සඳහා භාවිත නොකළ යුතු බවට රජය විසින් නිර්දේශ කර ඇති දැල් තොගයක් වයඹ පළාත් ධීවර අමාත්‍යාංශය මඟින් සිය භාරයට ගෙන තිබේ. එම අමාත්‍යාංශයේ විශේෂ මෙහෙයුම් ඒකකය මඟින් සිදු කළ වැටලීමක දී මෙම දැල් තොගය සොයා ගෙන ඇති බව සඳහන්වේ. ඉඟිනිමිටිය ජලා‍ශයේ තහනම් දැල් භාවිත කරමින් මසුන් ඇල්ලීමේ කටයුතු වල නිරතව සිටින බවට ලැබුණු තොරතුරක් මත මෙම වැටලීම සිදු කර තිබේ. එහි තිබී තහනම් දැල් 50කට වැඩි ප්‍රමාණයක් වයඹ පළාත් ධීවර අමාත්‍යාංශයට ගෙන ඇති බව සඳහන්වේ.", "URL": "https://sinhala.adaderana.lk/news.php?nid=16025", "Category": null, "Parent URL": null}