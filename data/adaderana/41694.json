{"Source": "Adaderana", "Timestamp": "March 11, 2014 06:39 am", "Headline": " මහපොල ශිෂ්‍යත්ව සංඛ්‍යාව වැඩිකරන්න සැලසුම්", "News Content": "උසස් අධ්‍යාපනය ලබන සිසුන්ට ලබාදෙන මහපොළ ශිෂ්‍යත්ව සංඛ්‍යාව ඉදිරි වසරේ දී 2000කින් පමණ වැඩි කිරීමට බලාපොරොත්තු වන සමූපකාර හා අභ්‍යන්තර වෙළෙඳ අමාත්‍යංශය පවසයි. මහපොල උසස් අධ්‍යාපන ශිෂ්‍යත්ව භාරකාර අරමුදල විසින් ලබාදෙන මෙම ශිෂ්‍යත්ව සංඛ්‍යාව වැඩි කිරීමට මේ වන විටත් සැලසුම් කර ඇති බව සඳහන්ය. 2013 වර්ෂය වන විට විශ්වවිද්‍යාල හා උසස් අධ්‍යාපන ආයතනවල ඉගෙනුම ලබන සිසුන් 45,000කට පමණ මහපොල ශිෂ්‍යත්ව පිරිනමා තිබේ. ඉදිරි වර්ෂයේ දී එම ශිෂ්‍ය සංඛ්‍යාව 47,000 දක්වා වැඩි කිරීමට බලාපොරොත්තු වන බව අමාත්‍ය ජොන්ස්ටන් ප්‍රනාන්දු මහතා සඳහන් කළේය. විශ්වවිද්‍යාලට ඇතුළත් කරගන්නා සිසුන්ගෙන් සියයට 50කට ආසන්න ප්‍රමාණයකට මේ වන විටත් මහපොල ශිෂ්‍යත්වය හිමිව තිබේ.", "URL": "https://sinhala.adaderana.lk/news.php?nid=41694", "Category": null, "Parent URL": null}