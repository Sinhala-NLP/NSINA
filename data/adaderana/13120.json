{"Source": "Adaderana", "Timestamp": "December 28, 2010 02:32 pm", "Headline": "තිසා වැව පිටාර ගැලීමෙන් නිවාස 15 ක් යටවෙයි", "News Content": "වැසි සහිත කාලගුණයත් සමග අනුරාධපුර තිසා වැව පිටාර ගොස් ති‍බේ. මේ හේතුවෙන් පණ්ඩුලගම සහ ඒ අවට නිවාස 15 ට වැඩි සංඛ්‍යාවක් ජලයෙන් යටවී ඇති බව වාර්තා වේ. එම නිවෙස්වල වැසියන් ජලගැලීම් හේතුවෙන් දැඩි දුෂ්කරතාවයට පත්ව සිටින බව සඳහන්ය. කිසියම් හෝ සහනයක් තමන් වෙත සලසා දෙන ලෙස එම ජනතාව බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=13120", "Category": null, "Parent URL": null}