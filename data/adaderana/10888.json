{"Source": "Adaderana", "Timestamp": "September 16, 2010 11:06 am", "Headline": "හයිකොප් සෑම සිකුරාදාම විභාගයට ගැනෙයි", "News Content": "\"හයිකොප්\"මුල්‍ය වංචාව සම්බන්ධ නඩුව විභාග කිරීමට කොළඹ මහාධිකරණය අද නියෝග කර තිබේ. හිටපු යුද හමුදාපති සරත් ෆොන්සේකා මහතා ඇතුළු පුද්ගලයින් තිදෙනෙකුට චෝදනා එල්ල වී ඇති මෙම නඩුව කොළඹ මහා‍ධිකරණ විනිසුරු සුනිල් රාජපක්ෂ මහතා ඉදිරියේ අද කැඳවනු ලැබීය. මෙම නඩුව ඔක්තෝම්බර් මස 29 වනදා සිට සෑම සිකුරාදා දිනකදීම විභාගයට ගැනීමට එහිදි විනිසුරුවරයා නියෝග කළේය. මෙම නඩුවෙන් චෝදනා එල්ල වී තිබෙන විත්තිකරුවන්ට එදිනට අධිකරණයේ පෙනී සිටින ලෙස නොතීසි නිකුත් කර තිබේ.", "URL": "https://sinhala.adaderana.lk/news.php?nid=10888", "Category": null, "Parent URL": null}