{"Source": "Adaderana", "Timestamp": "October 29, 2016 10:33 am", "Headline": " කත මරා ඝාතකයාත් එල්ලී මැරෙයි", "News Content": "කතරගම, රෝහල් ප්‍රදේශයේ නවාතැන්පොළක තිබී කැපුම් තුවාල සහිතව මියගිය කාන්තා මළ සිරුරක් සොයාගෙන තිබේ.කතරගම, පොලිස් ස්ථානයට ලද තොරතුරක් මත අදාළ මළ සිරුර සොයාගත් බව පොලිස් මූලස්ථානය සඳහන් කළේය.කාන්තාව සමග නවාතැන්පොළේ නැවතී සිටි පිරිමි පුද්ගලයෙකු විසින් මෙම ඝාතනය සිදු කර ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ.ඝාතනයට ලක්ව ඇත්තේ කතරගම, පෙරගිරිගම ප්‍රදේශයේ පදිංචිව සිටි 46 හැවිරිදි කාන්තාවකි.ඝාතනය සිදු කළ අදාළ පිරිමි පුද්ගලයා තිස්සමහාරාම, කාවන්තිස්සගම ප්‍රදේශයේ පිහිටි ඔහුගේ ඥාති නිවසක් තුළ ගෙල වැලලාගෙන මියගොස් ඇති බව පොලීසිය පැවසුවේය.ඝාතනය සිදු කළ සැකකරුද කතරගම, පෙරගිරිගම ප්‍රදේශයේම පදිංචිව සිටි 42 හැවිරිදි පුද්ගලයෙක් බව සඳහන්ය.සිද්ධිය සම්බන්ධයෙන් කතරගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65506", "Category": null, "Parent URL": null}