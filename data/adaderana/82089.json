{"Source": "Adaderana", "Timestamp": "December 26, 2017 08:15 am", "Headline": "කාණුවෙන් බිළිඳු මළ සිරුරක් මතුවෙයි", "News Content": "කාණුවෙන් බිළිඳු මළ සිරුරක් මතුවෙයි ළිදුල - ටිලිකුල්ට්‍රි වතුයායේ කාණුවක තිබී බිළිඳු මළ සිරුරක් සොයාගෙන තිබේ. ළිදුල පොලීසිය පැවසුවේ ඊයේ(25) පස්වරුවේ එම මළ සිරුර සොයාගත් අතර බිළිඳා මීට දින කිහිපයකට පෙර මියගොස් ඇති බවට සැක කරන බවයි. මේ අතර මාලිම්බඩ පාලටුව ජයන්ති පාර ප්‍රදේශයේ නිවසක තුවාල සහිතව වැටී සිටි පුද්ගලයෙකු ඊයේ පස්වරුවේ මාතර මහ රෝහලට ඇතුළත් කිරීමෙන් පසු මියගොස් තිබේ. මියගිය පුද්ගලයා එම ප්‍රදේශයේ පදිංචි 30 හැවිරිදි අයෙකු බව මාලිම්බඩ පොලීසිය සඳහන් කළේය.", "URL": "https://sinhala.adaderana.lk/news.php?nid=82089", "Category": null, "Parent URL": null}