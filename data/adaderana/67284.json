{"Source": "Adaderana", "Timestamp": "December 23, 2016 01:04 pm", "Headline": "  පෙට්‍රා ක්විටෝවා අද රෝහලෙන් පිටත්ව යයි", "News Content": "පිහි ඇණුමකට ලක්ව රෝහල් ගතව සිටි චෙක් ජනරජයේ ටෙනිස් ක්‍රීඩිකා පෙට්‍රා ක්විටෝවා අද(23) රෝහලෙන් පිටත්ව යනු ඇති බව වාර්තා වෙයි. පසුගිය අගහරුවාදා පුද්ගලයෙකු විසින් ඇයට පිහි ඇණුමකින් තුවාල සිදු කර තිබූ අතර ඒ හේතුවෙන් ඇයගේ වම් අත ශල්‍යකර්මයකට භාජනය කර තිබේ. අවස්ථා දෙකකදී විම්බල්ඩන් ටෙනිස් ශුරතාවය දිනා ඇති ක්විටෝවා හට වෛද්‍යවරුන් විසින් දින 14ක විවේකයක් නිර්දේශක කර ඇති අතර ඇයට මාස 06ක පමණ කාලයක් ක්‍රීඩාවෙන් ඈත්ව සිටීමට ද සිදුවෙයි. තුවාල සිදු කිරීමෙන් පසු පළමු‍ වරට මාධ්‍ය අමතමින් ඇය ප්‍රකාශ කර ඇත්තේ අදාළ සිදුවීමෙන් තමා කම්පනයට පත් වූ අතර තවදුරටත් ජීවත්වීමට වාසනාව ලැබුණු බවයි.", "URL": "https://sinhala.adaderana.lk/news.php?nid=67284", "Category": null, "Parent URL": null}