{"Source": "Adaderana", "Timestamp": "May 10, 2019 01:18 pm", "Headline": "ත්‍රස්ථ ප්‍රහාර නිසා අහිමිවන ජීවනෝපායන්", "News Content": "පසුගිය පාස්කු ඉරුදින එල්ල වූ ත්‍රස්ත ප්‍රහාරයෙන් වටිනා මිනිස් ජීවිත අහිමි වූවා සේම ඉන් මෙරට ආර්ථිකටද දැඩි බලපෑමක් එල්ලවුණි. මේ ඉන් බලපෑමට ලක්වූ තවත් පාර්ශවයක් පිළිබඳ පුවතක්. සංචාරකයින්ගේ වැඩි ආකර්ෂනයක් හිමිකරගත් හබරණ ප්‍රදේශයේ කර්මාන්තයක් ලෙස තම සේවාවන් පවත්වාගෙන ගිය මොවුන් අද වන විට දැඩි අසීරුතාවට ලක්ව සිටියි. පාස්කු ඉරුදින එල්ල වු ත්‍රස්ත ප්‍රහාරයෙන් සංචාරක කර්මාන්තයට පසු බෑමට ලක්වූවා සේම එය හබරණ සෆාරි රියදුරන්ගේ ජීවනෝපායද අහිමි කර තිබේ. හබරණදී ඊයේ(09) කැඳවා තිබූ මේ ප්‍රවෘත්ති සාකච්ඡාවට සිය රැකියාවට සෘජුව බලපෑම් එල්ල වී තිබෙන සෆාරි ජිප් රථ රියදුරන් සේම සෆාරි අලි සංගම්, සංචාරක හෝටල් හා සංචාරකයින් ප්‍රවාහනය කරන ත්‍රිරෝද රථ සංගම් එක්ව සිටියේය.", "URL": "https://sinhala.adaderana.lk/news.php?nid=109678", "Category": null, "Parent URL": null}