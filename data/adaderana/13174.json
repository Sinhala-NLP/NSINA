{"Source": "Adaderana", "Timestamp": "December 31, 2010 09:06 am", "Headline": "ඕස්ට්‍රේලියානු කණ්ඩායම මයිකල් ක්ලාක්ට පැවරෙයි", "News Content": "අළු බඳුන කුසලාන ක්‍රිකට් තරගාවලි‍යේ පස්වන සහ අවසන් තරගයේදී ඕස්ට්‍රේලියානු කණ්ඩායම මෙහෙයවීම මයිකල් ක්ලාක්ට පැවරී තිබේ. හිටපු නායක රිකී පොන්ටින් ආබාධයකට ලක්වීම හේතුවෙන් ක්ලාක්ට නායකත්වය හිමිව ඇති බව සඳහන්ය. 2008 වසරේ සිට ඔහු ඕස්ට්‍රේලියානු කණ්ඩායමේ උපනායකයා වශයෙන් කටයුතු කර ඇත. 29 හැවිරිදි ක්ලාක් ඕස්ට්‍රේලියාවේ 43 වැනි ටෙස්ට් නායකයා ලෙස වාර්තා පොත් අතරට එක්වෙයි. වසර ගණනාවකට පසු ඕස්ට්‍රේලියානු කණ්ඩායම අළු බඳුන තරගාවලිය එංගලන්තය හමුවේ පරාජයට පත්වීමේ අභියස සිටින අතර මීළඟ තරගය ජයගැනීම ඕස්ට්‍රේලියානුවන්ගේ එකම ඉලක්කය වී තිබේ. මේ වන විට තරගාවලිය 2 ට 1 ක් ලෙස එංගලන්ත කණ්ඩායම ජයගෙන ඇත. අළුබඳුන ටෙස්ට් තරගාවලියේ අවසන් තරගය ලබන 3 වැනිදා සිඩ්නි හිදී ආරම්භ වීමට නියමිතය.", "URL": "https://sinhala.adaderana.lk/news.php?nid=13174", "Category": null, "Parent URL": null}