{"Source": "Adaderana", "Timestamp": "July 14, 2011 05:00 pm", "Headline": " යතුරුපැදිය ලොරියේ ගැටෙයි-අයෙක් මරුට", "News Content": "බිබිල -මහියංගන ප්‍රධාන මාර්ගයේ 4 කණුව ප්‍රදේශයේ සිදුවූ රිය අනතුරකින් එක් පුද්ගලයෙකු මියගොස් තවත් අයෙකු තුවාල ලබා තිබේ. ලොරි රථයක් සහ යතුරුපැදියක් එකිනෙක ගැටීමෙන් අද දහවල් මෙම අනතුර සිදුව ඇති බව ‍වාර්තා වේ. අනතුරින් යතුරුපැදියේ ගමන් ගත් පුද්ගලයින් දෙදෙනාගෙන් එක් අයෙකු එම ස්ථානයේ දීම මියගොස් ඇති අතර තුවාල ලැබූ අනෙක් පුද්ගලයා ප්‍රතිකාර සඳහා මොණරාගල සිරිගල ‍මූලික රෝහලට ඇතුළත් කර තිබේ. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මහියංගණය පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=17399", "Category": null, "Parent URL": null}