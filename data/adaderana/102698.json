{"Source": "Adaderana", "Timestamp": "January 20, 2019 12:27 pm", "Headline": "වන්දි ගෙවන එක මඟ හරින්න සේනා ගැන බොරු කියනවා", "News Content": "සේනා දළඹුවා හේතුවෙන් ‍අනුරාධපුර දිස්ත්‍රික්කයේ බඩඉරිඟු වගාවේ අස්වැන්නේ අඩුවීමක් සිදුව නොමැති බව කෘෂිකර්ම දෙපාර්තමේන්තුව පවසයි. එම දෙපාර්තමේන්තුව විසින් අනුරාධපුර දිස්ත්‍රික්කය තුළ සිදුකළ සමීක්ෂණයකින් මේ බව තහවුරු කරගැනීමට හැකි වූ බව අනුරාධපුර දිස්ත්‍රික් නියෝජ්‍ය කෘෂිකර්ම අධ්‍යක්ෂ ජි.ඒ.පි.විමලරත්න මහතා සඳහන් කළේය. නච්චියාදූව ප්‍රදේශයේ ගොවීන් කිහිපදෙනෙකු නියැඳියක් ලෙස භාවිතා කර මෙම සමීක්ෂණය සිදුකර තිබේ. සේනා දළඹුවාගේ බලපෑම එල්ල වී තිබුණ ද එමගින් බඩ ඉරිගු අස්වනුවලට කිසිදු බලපෑමක් සිදුව නොමැතිබවට එම සමීක්ෂණයෙන් අනාවරණය වූ බව ජි.ඒ.පි.විමලරත්න මහතා සඳහන් කළේය. කෙසේ වෙතත් සමස්ත ලංකා ගොවිජන සම්මේලනයේ ජාතික සංවිධායක නාමල් කරුණාරත්න මහතා සඳහන් කළේ ගොවින්ට ලබාදිය යුතු වන්දි ලබාදීම මගහැරීම සදහා බලධාරින් මෙවැනි ප්‍රකාශ සිදුකරන බවයි.", "URL": "https://sinhala.adaderana.lk/news.php?nid=102698", "Category": null, "Parent URL": null}