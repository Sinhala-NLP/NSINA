{"Source": "Adaderana", "Timestamp": "August 13, 2018 07:18 pm", "Headline": "ඒකාබද්ධයේ අය ස්වාධීන වීම ගැන සාකච්ඡා කිරීමට සූදානම්", "News Content": "ඒකාබද්ධ විපක්ෂයේ නියෝජිතයින් පාර්ලිමේන්තුව තුළ ස්වාධීන වීම සම්බන්ධයෙන් සාකච්ඡා කිරීමේ සූදානමකින් පසුවන බව හිටපු ජනාධිපති මහින්ද රාජපක්ෂ මහතා පවසයි. හිටපු ජනාධිපතිවරයා මේ බව සඳහන් කළේ නාරාහේන්පිට ශ්‍රී අභයාරාම විහාරස්ථානයේ අද(13) පෙරවරුවේ පැවති හමුවකදීය. ශ්‍රී ලංකා පොදුජන පෙරමුණට සහය දක්වන වෘත්තිය සමිති සහ හිටපු ජනාධිපති මහින්ද රාජපක්ෂ මහතා අතර නාරාහේන්පිට ශ්‍රී අභයාරාම විහාරස්ථානයේදී අද පෙරවරුවේ හමුවක් සංවිධාන කෙරුණේ ප්‍රථම වරටයි. ඊට සඳහා හිටපු නාගරික මන්ත්‍රීවරයෙක් වන ස්වයං රැකියා නියුක්තිකයන්ගේ සංගමයේ සභාපති, මහින්ද කහඳගම මහතා ද එක් වූ අතර එම රැස්වීමට මහින්ද කහඳගම මහතාව පොලීස් මූල්‍ය අපරාධ කොට්ඨාසය මඟින් අත්අඩංගුවට ගෙන රක්ෂිත බන්ධනාගාර ගත කිරීම සඳහා අවශ්‍ය පැමිණිල්ල ගොනු කළ සමස්ත ලංකා ත්‍රි රෝද රථ සංගමයේ සභාපති සුනිල් ජයසේකර මහතාද පැමිණ සිටියේය. ඔහු දුටු සැණින් මහින්ද කහඳගම මහතා ඊට සිය විරෝධය පළ කරමින් එම ස්ථානයෙන් මෙලෙස පිටත්ව ගිය බව වාර්තා වෙයි. කෙසේවෙතත් හිටපු ජනාධිපති මහින්ද රාජපක්ෂ මහතාගේ පැමිණීමෙන් අනතුරුව සාකච්ඡාව ආරම්භ වූ අතර එහිදී මහින්ද කහඳගම මහතා මෙම හමුව සංවිධානය කර ඇති ආකාරය පිළිබඳව සිය අප්‍රසාදය පළ කළේය.", "URL": "https://sinhala.adaderana.lk/news.php?nid=94348", "Category": null, "Parent URL": null}