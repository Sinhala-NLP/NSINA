{"Source": "Adaderana", "Timestamp": "July 2, 2012 09:57 am", "Headline": " හොර පාරෙන් ඕස්ට්‍රේලියා පනින්න ගිහින් මාට්ටු", "News Content": "කල්කුඩා පොලිස් බලප්‍රදේශයට අයත් කරුන්ගාලචෝල අලියාගල මුහුදු තීරයේදී නීති විරෝධී සංක‍්‍රමණිකයින් ලෙස ඕස්ටෙ‍්‍රලියාව බලා පිටත්ව යාමට සූදානම්ව සිටි 06 දෙනකු අත්අඩංගුවට ගත් බව පොලීසිය පවසයි. අද(02) අලුයම අත්අඩංගුවට ගනු ලැබූ මෙම පිරිස වාලච්චේන ප‍්‍රදේශයේ පදිංචි වයස අවුරුදු 18 ත් 34 ත් අතර පුද්ගලයින් බව පොලිස් මාධ්‍ය ප්‍රකාශක කාර්යාලය කියා සිටියි. කල්කුඩා පොලීසියේ පොලිස් ස්ථානාධිපතිවරයා ඇතුළු නිළධාරීන් කණ්ඩායමක් විසින් මෙම පිරිස අත් අඩංගුවට ගෙන තිබේ.. මෙම මිනිස් ජාවාරමේ ප‍්‍රධාන ජාවාරම්කරු කවුද යන්න ගැන අනාවරණය කර ගැනීමට කල්කුඩා පොලීසිය වැඩිදුර විමර්ශන පවත්වාගෙන යනු ලබන බවත්,සැකකරුවන් අද දින වාලච්චේන මහේස්ත‍්‍රාත් අධිකරණයට ඉදිරිපත් කිරීමට නියමිත බවත් පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25468", "Category": null, "Parent URL": null}