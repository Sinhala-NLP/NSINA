{"Source": "Adaderana", "Timestamp": "November 25, 2017 02:54 pm", "Headline": " ATM කාඩ්වලින් සල්ලි කොල්ල කෑ 2ක් සොයා මෙහෙයුම් (වීඩියෝ සහිතයි)", "News Content": "ඒ.ටී.එම් කාඩ් පත්වල දත්ත සොරකම් කර වංචනික ලෙස මුදල් ලබා ගන්නා පුද්ගලයින් දෙදෙනෙකු අත්අඩංගුවට ගැනීමට පරීක්ෂණ ආරම්භ කර ඇති බව පොලිසිය පවසයි. රුපියල් ලක්ෂ 03කට ආසන්න මුදලක් ඒ.ටී.එම් කාඩ් පත් මඟින් අදාල සැකකරුවන් දෙදෙනා මෙලෙස වංචනික ලෙස ලබා ගැන ඇති බවයි පොලිසිය ප්‍රකාශ කළේය. මොවුන් දෙදෙනා මෙලෙස මුදල් සොරකම් කරන ආකාරය රත්නපුර, කුරුවිට, අකුරණ යන ප්‍රදේශ වල පිහිටි ඒ.ටී.එම් යන්ත්‍ර අසල සවිකර තිබූ සී.සී.ටී.වී කැමරාවල සටහන් වී තිබිණි. මොවුන් පිළිබඳව තොරතුරක් දන්නේ නම් 011-2326670, 011-2320141, 011-2320145 යන දුරකථන අංක වෙත දැනුම් දෙන ලෙස පොලිසිය මහජනතාවගෙන් ඉල්ලා සිටියි. එම සී.සී.ටී.වී දර්ශනය පහතින්", "URL": "https://sinhala.adaderana.lk/news.php?nid=80516", "Category": null, "Parent URL": null}