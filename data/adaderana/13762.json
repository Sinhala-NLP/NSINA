{"Source": "Adaderana", "Timestamp": "January 26, 2011 11:15 am", "Headline": "බාර්ට්ලීට් ෆිනෑන්ස් වෙතින් කණිෂ්ඨ ටෙනිස් වැඩසටහන්වලට අනුග‍්‍රහය", "News Content": "අනුග‍්‍රාහකත්වය ලබාදීමේ අවස්ථාවට සහභාගී වූ විපුල පෙරේරා (ප‍්‍රධාන ලේකම්- ශී‍්‍ර ලංකා ටෙනිස්) මැක්ස්වෙල් ද සිල්වා (සභාපති - ශී‍්‍ර ලංකා ටෙනිස්) එස්. රාඝවන්, බී. සුභසිංහ හා එස්.ද සිල්වා ( අධ්‍යක්ෂවරු - බාර්ට්ලීට් ෆිනෑන්ස් සමාගම) ජායාරූපයෙහි වෙති. බාර්ට්ලීට් ෆිනෑන්ස් සමාගම, 2011 වසරේ ශි‍්‍ර ලංකාවේ කණිෂ්ඨ ටෙනිස් වැඩසටහන්වලට අනුග‍්‍රහය දැක්විමට ඉදිරිපත්ව සිටී. එම සමාගමේ ආයතනික සමාජ සත්කාරක වැඩසටහනක් ලෙසින් කි‍්‍රයාත්මකවන මෙම අනුග‍්‍රාහකත්වය සම්බන්ධයෙන්, එම සමාගමේ අධ්‍යක්ෂ, එස්. රඝුවන් මහතා පැවසුවේ\"අපට ප‍්‍රාදේශීය වශයෙන් අපේ ප‍්‍රජාව සමඟ එක්ව කටයුතුකිරීමට කැමැත්තක් දක්වනවා. එහෙයින් අනුග‍්‍රහය තුළින්, අපේ ශාඛා කාර්යාලවලට තම අදාළ ප‍්‍රදේශයේ කණිෂ්ඨ ටෙනිස් කී‍්‍රඩාව සමඟ එක්ව කටයුතුකිරීමේ අවස්ථාව උදාවෙනවා. එයට අමතරව අප මෙම අවස්ථාව දකින්නේ, අනාගතයේ යම් දිනයකදී මෙරට දක්ෂ ටෙනිස් කී‍්‍රඩකයන් හා කදිම ව්‍යවසායකයන් වනු ඇතැයි යන හැඟීමෙන්, අඩුපහසුකම් හිමි දරුවන්ට උපකාරකිරීමක් ලෙසිනුයි. කණිෂ්ඨ ටෙනිස් වැඩසටහන් (JTI) ශි‍්‍ර ලංකාවට හඳුන්වා දුන්නේ, 1998 වසරේදී ජාත්‍යන්තර ටෙනිස් සම්මේලනය මගින්වන අතර, එයින් පසුව ඉතා විශිෂ්ට ගණයේ කි‍්‍රඩකයන් කිහිප දෙනෙකු බිහිකිරීමට හැකි විය. මෙම වැඩසටහන දෙඅංශයකින් යටතේ පැවැත්වෙන අතර, එහි පළමුවැන්න Tennis 10’s යනුවෙන් අද හැඳින්වෙන මිනි ටෙනිස් කී‍්‍රඩාව ය. මෙය ජාත්‍යන්තර ටෙනිස් සම්මේලනය මගින් එම නව සංකල්පය හඳුන්වා දුන්නේ, නූතන කි‍්‍රඩා උපකරණ සමඟින් පහසුවෙන් ටෙනිස් කී‍්‍රඩාව පුහුණුවන ක‍්‍රමයක් ලෙසිනි. දෙවැන්න, හැකියාවන්ගෙන් සමන්විත අය සඳහා පැවැත්වෙන ටෙනිස් වැඩසටහන් වෙති. මෙම අංහය යටතේ, කී‍්‍රඩකයන් නිත්‍ය පදනමකින් පුහුණුවීම්වල යෙදෙන අතර, ඔවුහූ තරගාවලි වැඩි සංඛ්‍යාවකට සහභාගී වෙති. දිනේෂ් කාන්තන් තංගරාජා, තාරක සඳරුවන්, නිශාන්තන් නඩරාජා, අම්රිතා මුත්තයියා, තිසුරී මොල්ලිගොඩ හා කාවින්ධ්‍යා ද සිල්වා වැනි කී‍්‍රඩක කී‍්‍රඩිකාවන් ශී‍්‍ර ලංකාව නියෝජනය කරමින් ජාත්‍යන්තර තරගාවලීන්ට සහභාගී වුයේ මේ යටතේ ය. මෙම ටෙනිස් වැඩසටහනට අනුග‍්‍රාහකත්වය ලබාදීමේ මාධ්‍ය හමුවක් පසුගියදා පැවැත්වුණි.", "URL": "https://sinhala.adaderana.lk/news.php?nid=13762", "Category": null, "Parent URL": null}