{"Source": "Adaderana", "Timestamp": "December 10, 2012 03:14 pm", "Headline": "ලිප්ටන් රවුමේ රථවාහන තදබදයක්", "News Content": "අගවිනිසුරුවරියට එරෙහි දෝෂාභියෝගයට අදාළව තේරීම්කාරක සභාව විසින් සැකසු වාර්තාවට විරෝධය පළකර ඒකාබද්ධ විපක්ෂය විසින් සංවිධානය කර ඇති උද්ඝෝෂණයක් නිසා ලිප්ටන් වටරවුම අවට මාර්ග‍ කිහිපයක් වසා දැමේ. මෙම විරෝධතාව සඳහා දේශපාලන පක්ෂවල නියෝජිතයින්, වෘත්තී සමිති ඇතුළු පුද්ගලයින් රැසක් එක්ව සිටින බව අප වාර්තාකරු පවසයි. දෝෂාභියෝග යෝජනාව ඔස්සේ අධිකරණයේ නිදහස අහිමි කිරීමට ආණ්ඩුව උත්සාහ ගන්නා බව විරෝධතා පුවරු ප්‍රදර්ශනය කරමින් උද්ඝෝෂණකරුවන් පැවසුවේ යැයි අප වාර්තාකරු කියයි.", "URL": "https://sinhala.adaderana.lk/news.php?nid=29850", "Category": null, "Parent URL": null}