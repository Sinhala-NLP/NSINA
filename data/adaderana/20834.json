{"Source": "Adaderana", "Timestamp": "December 20, 2011 06:03 pm", "Headline": "අනියම් පෙමට මුවාවී මාරයා ඇවිත්", "News Content": "තියුණු ආයුධයකින් පහරදී සීදූව ප්‍රදේශයේ දී කාන්තාවක් ඝාතනය කර තිබේ. සීදූව දුම්රිය හරස් මාර්ගයක් අසලදී මෙම ඝාතනය සිදුව ඇති බව පොලිසිය සඳහන් කරයි. අදාළ කාන්තාවගේ අනියම් පුරුෂයා විසින් මෙම ඝාතනය සිදුකර ඇති බවට මූලික පරීක්ෂණවලදී අනාවරණය වී තිබේ. මෙසේ ඝාතනයට ලක්ව ඇත්තේ සීදූව, වලව්වත්ත පාර ප්‍රදේශයේ පදිංචි 33 හැවිරිදි කාන්තාවකි. සිද්ධිය සම්බන්ධයෙන් සීදුව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=20834", "Category": null, "Parent URL": null}