{"Source": "Adaderana", "Timestamp": "May 28, 2017 08:56 am", "Headline": "හෙට දිනයේ රත්නපුර හා නිවිතිගල පාසල් වැසෙයි ", "News Content": "ජල ගැලීම් සහ නායයෑම් වලින් පීඩාවට පත් ප්‍රදේශ වල පාසල් හෙට දිනයේදීත් වසා තැබීමට තීරණය කර තිබේ.සබරගමුව පළාත් අධ්‍යාපන ලේකම් මහින්ද එස්. වීරසූරිය මහතා ප්‍රකාශ කළේ රත්නපුර සහ නිවිතිගල අධ්‍යාපන කොට්ඨාශ වලට අයත් පාසල් හෙට දිනයේ වසා තැබෙන බවයි.ඒ අනුව රත්නපුර, කුරුවිට, ඇහැලියගොඩ, කිරිඇල්ල, හල්දුම්මුල්ල, නිවිතිගල, කලවාන, අයගම සහ කහවත්ත යන ප්‍රාදේශීය ලේකම් කොට්ඨාශ වල පාසල් වසා දැමෙනු ඇත.මීට අමතරව ආපදාවට ලක්වූ සහ සහන මධ්‍යස්ථාන ලෙස පවත්වාගෙන යන පාසල් ද වසා දැමීමට තීරණය කර තිබේ.මීට අමතරව බස්නාහිර සහ දකුණු පළාත් වලද ආපදාවට ලක්වූ ප්‍රදේශ වල පාසල් වසා දැමීම පිළිබඳ තීරණ ගැනීමට විදුහල්පතිවරුන් වෙත අවශ්‍ය උපදෙස් ලබාදී ඇති බව පළාත් අධ්‍යාපන අමාත්‍යංයශ සඳහන් කළේය.මේ අතර නැවත පාසල් ආරම්භ කිරීමට පෙර සියලු පාසල් පිරිසිදු කිරීම සම්බන්ධයෙන් වැඩි අවධානයක් යොමු කරන ලෙස විදුහල්පතිවරුන් වෙත අධ්‍යාපන බලධාරීන් දැනුම් දී තිබේ.මේ අතර ආපදා තත්ත්වය හේතුවන් දකුණු පළාතේ පිහිටි සියලුම පාසල් හෙට (29) සහ අනිද්දා (30) දිනයේ වසා තැබෙන බව වාර්තා වෙයි.දකුණු පළාත් අධ්‍යාපන අමාත්‍ය චන්දිම රාසපුත්‍ර මහතා කියා සිටියේ ආපදා තත්ත්වය හේතුවන් දකුණු පළාතේ පිහිටි සියලුම පාසල් හෙට (29) සහ අනිද්දා (30) දිනයේ වසා තැබෙන බවයි.ආපදා තත්ත්වය සොයා බැලීම සඳහා අද (28) මාතර දිස්ත්‍රික් ලේකම් කාර්යාලයේ පැවැත්වූ විශේෂ සාකච්ඡාවක දී ඒ මහතා මේ බව කියා සිටියේය.", "URL": "https://sinhala.adaderana.lk/news.php?nid=73654", "Category": null, "Parent URL": null}