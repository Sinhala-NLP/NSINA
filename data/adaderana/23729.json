{"Source": "Adaderana", "Timestamp": "April 23, 2012 08:22 am", "Headline": "  තවදුරටත් වැසි", "News Content": "දිවයින අවට වායුගොලයේ සුළු කැළඹිලි තත්ත්වය තවදුරටත් පවතින බව කාලගුණ විද්‍යා දෙපාර්තමේන්තුව පවසයි. මේ හේතුවෙන් අද දිනයේදීත් දිවයිනේ ප්‍රදේශ රැසකට වැසි ඇතිවිය හැකි බවත්,අහස අඳුරු ස්වභායක් ගන්නා බවත් කාර්යයේ නියුතු කාලගුණ විද්‍යාඥ චමින්ද ද සිල්වා මහතා සඳහන් කරයි. දිවයින වටා පිහිටි මුහුදේ කාලගුණය පිළිබඳව පැහැදිලි කරන චමින්ද ද සිල්වා මහතා කියා සිටියේ අපර භාගයේ හෝ රාත්‍රී කාලයේ වැසි හෝ ගිගුරුම් සහිත වැසි ඇති විය හැකි බවයි. ගිගුරුම් සහිත වැසි ඇතිවන විට සු‍ළඟේ වේගය වැඩි විය හැකි බවත් එයින් සිදුවිය හැකි අනතුරු ගැන අවධානය යොමු කළ යුතු බවත්,එසේම අකුණු මගින් සිදුවිය හැකි අනතුරු අවම කර ගැනීම කෙරෙහි මහජනතාව අවදියෙන් සිටිය යුතු බවත් හෙතෙම අවධාරණය කළේය.", "URL": "https://sinhala.adaderana.lk/news.php?nid=23729", "Category": null, "Parent URL": null}