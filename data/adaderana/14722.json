{"Source": "Adaderana", "Timestamp": "March 9, 2011 10:16 am", "Headline": "නිවසකට අත්බෝම්බ ප්‍රහාරයක්", "News Content": "මදුරන්කුලිය , ජයරාජපුර ප්‍රදේශයේ නිවසකට අත්බෝම්බ ප්‍රහාරයක් එල්ල වී තිබේ. ඊයේ රාත්‍රී 9.30ට පමණ එල්ල වූ මෙම ප්‍රහාරයෙන් තුවාල ලැබූ පුද්ගලයෙකු හලාවත රෝහලට ඇතුළත් කර ඇති බව මුන්දලම පොලිසිය පවසයි. නිවස ඉදිරිපිට සැඟව සිටි පුද්ගලයෙකු බෝම්බය නිවස දෙසට විසි කර ඇති අතර එය ගසක වැදී ගෙමිදුලේ පුපුරා ගොස් ඇති බව මූලික පරීක්ෂණ වල දී අනාවරණ වී තිබේ. පෞද්ගලික ආරවුලක් හේතුවෙන් මෙම ප්‍රහාරය එල්ල කරන්නට ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=14722", "Category": null, "Parent URL": null}