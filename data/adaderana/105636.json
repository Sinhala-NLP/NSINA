{"Source": "Adaderana", "Timestamp": "March 7, 2019 11:18 am", "Headline": "කසිප්පු බෙදන්න ගිය දෙදෙනෙක් පොලිස් දැලේ", "News Content": "කසිප්පු බො‍තල් 224ක් ඇතුළත් බූලි 8ක් ත්‍රිරෝද රථයකින් ප්‍රවාහණය කරමින් තිබියදී අද (7) අලුයම හාලිඇල කැටවල හන්දියේදී අත්අඩංගුවට ගැනීමට බදුල්ල දිස්ත්‍රික් විෂ මත්ද්‍රව්‍ය වැටලීම් ඒකකයේ පොලිස් නිලධාරීන් සමත් වී ඇත. සැකකරුවන් නාරංගල ප්‍රදේශයේ පදිංචිකරුවන් වන අතර කසිප්පු සමඟ ඒවා ප්‍රවාහනය කළ ත්‍රීරෝද රථයක්ද අත්අඩංගුවට ගෙන ඇති බව අද දෙරණ වාර්තාකරු පැවසීය. මෙම කසිප්පු ගලඋඩ නාරංගල වත්තේදී නිෂ්පාදනය කරන බවට සැකකරුවන්ගෙන් අනාවරණය කර ගැනීමෙන් පසු එම ස්ථානය වටලා කසිප්පු පෙරීමට උපයෝගී කරගන්නා උපකරණද සොයාගත් බව පොලීසිය සඳහන් කර ඇත. මෙම කසිප්පු ඌව වතුකරය පුරා බෙදාහරින බවටද තොරතුරු අනාවරණය වී තිබේ . ඌව දිසාව භාර නියෝජ්‍ය පොලිස්පති ජගත් පළිහක්කාර මහතාගේ උපදෙස් මත මෙම වැටලීම සිදුකර ඇත.", "URL": "https://sinhala.adaderana.lk/news.php?nid=105636", "Category": null, "Parent URL": null}