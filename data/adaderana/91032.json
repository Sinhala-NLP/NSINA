{"Source": "Adaderana", "Timestamp": "June 18, 2018 06:37 am", "Headline": "ගිංඔය ඉවුරේ තිබී හමුවු ජීව අත්බෝම්බය පුපුරා හැරෙයි", "News Content": "වෙන්නප්පුව ගිංඔය ඉවුරේ තිබී හමුවී ඇති ජීව අත්බෝම්බයක් විශේෂ කාර්ය බලකාය විසින් පුපුරා විනාශ කර දැමීමට කටයුතු කළ බව වෙන්නප්පුව පොලීසිය කියයි. ඊයේ(17) දහවල් ගම්වැසියෙකු විසින් ලබා දී ඇති තොරතුරකට අනුව වෙන්නප්පුව පොලීසියේ නිලධාරීන් විසින් මෙම ජීව අත්බෝම්බය සොයා ගෙන ඇත. ආරක්ෂක අංශ විසින් භාවිතා කරන බව කියන චීනයේ හෝ පෘතුගාලයේ නිෂ්පාදනය කරන්නට ඇති බවට විශ්වාස කරන එම ජීව අත් බෝම්බය NR වර්ගයට අයත් බව පොලීසිය පවසයි. පසුගිය දිනවල ඇති වූ ගංවතුර සමඟ මෙම ජීව අත්බෝම්බය ගසා ගෙන එන්නට ඇති බවට විශ්වාස කරන බවද පොලීසිය සඳහන් කරයි.", "URL": "https://sinhala.adaderana.lk/news.php?nid=91032", "Category": null, "Parent URL": null}