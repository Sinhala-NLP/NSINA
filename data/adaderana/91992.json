{"Source": "Adaderana", "Timestamp": "July 4, 2018 04:51 pm", "Headline": "තොරතුරු පනත බලාත්මක කිරීම වෙනුවෙන් මාධ්‍යවේදීන්ගේ එකමුතුවක්", "News Content": "තොරතුරු දැනගැනීමේ පනත මාධ්‍යවේදීන් අතර ප්‍රචලිත කරීමේ අරමුණින් මාධ්‍ය වාර්තාවන් සඳහා තොරතුරු දැනගැනීමේ පනත මූලාශ්‍ර කරගනිමින් කටයුතුකරනු ලබන ජනමාධ්‍යවේදීන්ගේ එකමුතුවක් බිහිකිරීමට ශ්‍රී ලංකා පුවත්පත් ආයතනය වැඩ පිළිවෙලක් ක්‍රියාත්මක කර තිබේ. ඒ අනුව තොරතුරු දැනගැනීමේ පනත ජනමාධ්‍ය සමාජයේ ප්‍රචලිත කිරීමේ හා ජනමාධ්‍යවේදීන්ගේ වෘත්තීයභාවය දියුණු කිරීමේ මූලික අරමුණෙන් මෙම එකමුතුව නිර්මාණය කිරීමට කටයුතු කර බව ශ්‍රී ලංකා පුවත්පත් ආයතනයේ විධායක අධ්‍යක්ෂ කුමාර් ලෝපෙස් මහතා පවසා සිටියේය. මෙම එකමුතුව සඳහා දිවයිනේ සෑම දිස්ත්‍රික්කයක්ම නියෝජනය වන පරිදි මාධ්‍යවේදීන් යොදාගන තිබේ. ඒ තුළින් එම ප්‍රදේශයන්හි ජනතාව අතර තොරතුරු පනත බලාත්මක කිරීම උදෙසා උවුන්ගේ දායකත්වය ලබා දීමට කටයුතු කෙරෙයි. පොදු අධිකාරීන් තුළින් තොරතුරු ලබා ගැනීමේදී ඇතිවන අපහසු තාවයන් මඟ හරවා ගනිමින් කණ්ඩායමක් වසයෙන් තොරතරු ලබා ගැනීමේ ක්‍රමවේදයන් අනුගමනය කිරීමද මෙහිදී කටයුතු කෙරෙයි. තොරතුරු ලබා නොදීමේ සංස්කෘතියට වඩා තොරතුරු හෙළිදරව් කිරීමේ සංස්කෘතිය ප්‍රවර්ධනය කිරීමට එහිදී වැඩි අවධානයක් යොමු කිරීම සදහා මෙමඟින් කටයුතු කරන බවද කුමාර් ලෝපෙස් මහතා වැඩිදුරටත් කියා සිටියේය. මෙම අවස්ථාවට ශ්‍රී ලංකා පුවත්පත් පැමිණිලි කොමිසමේ පැමිණිලි නිලධාරි කමල් ලියනආරච්චි මහතාද සහභාගී විය.", "URL": "https://sinhala.adaderana.lk/news.php?nid=91992", "Category": null, "Parent URL": null}