{"Source": "Adaderana", "Timestamp": "March 14, 2011 02:20 pm", "Headline": "වැඩිම සංචාරකයින් පැමිණෙන රටවල් අතර ඉන්දියාව ඉදිරියෙන්   ", "News Content": "ඉහළ ප්‍රගතියක් පෙන්නුම් කරමින් තිබෙන ශ්‍රී ලංකාවේ සංචාරක කර්මාන්තය මෙම වසරේ පළමු මාස 02 ක තුළ 30% ක වර්ධනයක් පෙන්නුම් කර තිබේ. ඒ අතරින් ඉන්දීය සංචාරකයින්ගේ පැමිණීම ඉහළම අගයක් දක්වන බව වාර්තා වේ. මෙම වසරේ ජනවාරි සහ පෙබරවාරි මාස 02 තුළ විදෙස් සංචාරකයින්ගේ පැමිණීම 139,994 දක්වා ඉහළ ගොස් ඇති බව ශ්‍රී ලංකා සංචාරක ආයතන සංඛ්‍යා ලේඛන සඳහන් කරයි. ඉන්දීය සංචාරකයින්ගේ පැමිණීම එම මාස 02 ක කාලය තුළ 23,857 ක් වන බව ද එයින් පෙන්නුම් කරයි. ශ්‍රී ලංකාවට වැඩිම සංචාරක පිරිසක් පැමිණෙන දෙවන රට ලෙස බ්‍රිතාන්‍යය වාර්තා වී ඇති අතර ජනවාරි හා පෙබරවාරි දෙමස තුළ පැමිණ ඇති සංචාරකයින් ගණන 19,132 කි.", "URL": "https://sinhala.adaderana.lk/news.php?nid=14834", "Category": null, "Parent URL": null}