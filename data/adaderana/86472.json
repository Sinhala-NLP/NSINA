{"Source": "Adaderana", "Timestamp": "March 28, 2018 06:19 am", "Headline": "කැබ් රථ අනතුරින් 2ක් රෝහලේ (ඡායාරූප සහිතයි)", "News Content": "වවුනියාව, ඕමන්ත ප්‍රදේශයේදී මාළු රැගෙනගිය කුඩා කැබ් රථයක් පෙරලීමෙන් පුද්ගලයින් දෙදෙනෙකු ඊයේ(27) සවස තුවාල ලබා ඇති බව වවුනියාව ඕමන්ත පොලීසිය පවසයි. යාපනය සිට කොළඹ දක්වා මාළු ‍ප්‍රවාහනය කළ කැබ් රථයක් එලෙස පෙරළි ගොස් ඇති අතර,අනතුරින් කැබ් රථයේ රියදුරු හා රිය සහයකට සුළු තුවාල ලබා ඇති බව පොලීසිය වැඩිදුරටත් සඳහන් කර තිබේ. රථයේ ටයරයක් පිපිරී රථය මාර්ගයෙන් ඉවතට ‍පැන අනෙක් පස පෙරළී ඇති බව පොලීසිය පැවසීය. අනතුරින් රථයේ තිබි මාළු රැගෙන ගිය ඇසුරුම් සියල්ල විසි වී ගොස් තිබු අතර අදාළ ඇසුරුම්වල තිබු අලවිය සඳහා ගෙන ගිය මාළුද විසිරි ගොස් තිබු බව අද දෙරණ වාර්තාකරු පවසයි. සිද්ධිය සම්බන්ධයෙන් ඕමන්ත පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=86472", "Category": null, "Parent URL": null}