{"Source": "Adaderana", "Timestamp": "March 12, 2017 08:27 am", "Headline": "ගංජා ප්‍රවාහනය කළ 1ක් මාට්ටු ", "News Content": "ගංජා ප්‍රවාහනය කරමින් සිටි පුද්ගලයෙකු “ඒ - 32“ මාර්ගයේ පුනරීන් ප්‍රාදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා වව්නියාව කඳවුරට ලද තොරතුරක් මත සිදුකළ වැටලීමකදී අදාළ සැකකරු අත්අඩංගුවට ගෙන ඇති බව පොලිස් මූලස්ථානය පැවසුවේය. සැකකරු විසින් ගංජා කිලෝග්‍රෑම් 14යි ග්‍රෑම් 14ක ප්‍රමාණයක් යතුරුපැදියකින් ප්‍රවාහනය කරමින් සිටියදී පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගෙන ඇත්තේ නාගපඩුවාන් ප්‍රදේශයේ පදිංචි 31 හැවිරිදි අයෙකි. වැඩිදුර විමර්ශන සඳහා ඔහු පුනරීන් පොලිස් ස්ථානය වෙත භාර දී ඇති අතර කිළිනොච්චිය මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=70742", "Category": null, "Parent URL": null}