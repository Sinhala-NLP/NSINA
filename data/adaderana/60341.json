{"Source": "Adaderana", "Timestamp": "May 21, 2016 10:40 am", "Headline": " ඔබාමා-ජෝන්ගෙන් වෙසක් දින සුභපැතුම්", "News Content": "ඇමරිකානු ජනාධිපති බැරැක් ඔබාමා සහ රාජ්‍ය ලේකම් ජෝන් කෙරී වෙසක් දිනය නිමිත්තෙන් සිය සුභපැතුම් එක් කර තිබේ.බුදුරජාණන් වහන්සේගේ තෙමඟුල සිහි කරමින් වෙසක් උත්සවය සමරන ලෝක වාසී බෞද්ධ ජනතාව වෙනුවෙන් සිය සුභ පැතුම් එක් කරන බව ඔබාමා සිය පණිවිඩයෙන් දක්වා ඇත.බුදුරජාණන් වහන්සේ විසින් ඉගැන්වූ සාමය, සමාජයට සිදුකරන සේවය, මානුෂීය වටිනාකම් පිළිබඳව සැළකිලිමත් විය යුතු බව පවසන ඇමරිකානු ජනාධිපතිවරයා ඒ වෙනුවෙන් සිදුකරන කැපකිරීම්, මිනිසාගේ දියුණුවට බලපානු ඇති බව අමරිකානු ජනාධිපතිවරයා පවසයි.මේ අතර ඇමරිකානු රාජ්‍ය ලේකම් ජෝන් කෙරී මහතාද වෙසක් උත්සවය සමරන සියළුම බෞද්ධ ජනතාවට සුභ පැතුම් එක් කර තිබේ.බුද්ධ දේශනාව හා එහි ඉගැන්වීම් මගින් ලෝක වාසී ජනතාවට ආදර්ශයන් රැසක් ලබාගත හැකි බව හෙතෙම පෙන්වාදෙයි.", "URL": "https://sinhala.adaderana.lk/news.php?nid=60341", "Category": null, "Parent URL": null}