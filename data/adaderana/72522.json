{"Source": "Adaderana", "Timestamp": "April 26, 2017 11:08 pm", "Headline": "සියලු ජනතාවගේ අයිතීන් සුරැකිය යුතුයි", "News Content": "රටේ ප‍්‍රජාතන්ත‍්‍රවාදය ඉහළ මට්ටමකට ස්ථාපිත කර ඇති බවත් එය ක‍්‍රියාත්මක කිරීමේ දී ආණ්ඩුක‍්‍රම ව්‍යවස්ථාවට තිබෙන්නාවු අයිතිවාසිකම් තව කෙනෙකුට උල්ලංඝනය කළ නොහැකි බවත් පාර්ලිමේන්තු මන්ත‍්‍රී පාලිත රංගෙ බණ්ඩාර මහතා පවසයි. අද (26) පැවති එක්සත් ජාතික පක්ෂ මාධ්‍ය හමුවකට එක් වෙමින් මන්ත‍්‍රීවරයා මේ බව කියා සිටියේ ය. ෆීල්ඩ් මාර්ෂල් සරත් ෆොන්සේකාට ඉහළ තනතුරක් ලබාදීමේ හැකියාව සම්බන්ධයෙන් මාධ්‍යවේදියෙක් විසින් නගන ලද පැනයකට පිළිතුරු ලබා දෙමින් මන්ත‍්‍රීවරයා කියා සිටියේ උද්ඝෝෂණ පැවැත් වීම තුළින් රටේ සෙස ජනතාවගේ අයිතින් විනාශ වී ඇති බවත් රජය සියලු පුද්ගලයින් ආරක්ෂා කිරීමට බැදී සිටින බවත් එනිසා මෙවැනි තනතුරක් තුළින් එය ආරක්ෂා කර ගැනීමට හැකි වන බවත් ය.", "URL": "https://sinhala.adaderana.lk/news.php?nid=72522", "Category": null, "Parent URL": null}