{"Source": "Adaderana", "Timestamp": "August 23, 2018 03:26 pm", "Headline": "දුම්රිය දෙපාර්තමේන්තුවේ නිලධාරීන්ට ප්‍රවාහන ඇමතිගේ ප්‍රණාමය", "News Content": "පසුගියදා පැවති දුම්රිය වැඩවර්ජනය අවස්ථවේදී දුම්රිය ධාවනය යම් තරමකින් හෝ පවත්වාගෙන යාමට සහය දුන් දුම්රිය දෙපාර්තමේන්තුවේ නිලධාරීන් හට සිය ප්‍රණාමය පළ කරන බව ප්‍රවාහන අමාත්‍ය නිමල් සිරිපාලද සිල්වා මහතා පවසයි. අද (23) පෙරවරුවේ ප්‍රවාහන හා සිවිල් ගුවන් සේවා අමාත්‍යංශයේ පැවති උත්සවයකදී අමාත්‍යවරයා මේ බව පවසා ඇති බව සඳහන්ය. වැඩවර්ජනයේ නිරතවූවන්ගේ ගැටළු විසදීම සඳහා හැකි උපරිම මට්ටමෙන් කටයුතු කළ ද පූර්ව දැනුම්දීමකින් තොරව වැඩවර්ජන සිදුකිරීම අනුමත කළ නොහැකි බව ඔහු පවසා ඇත. නමුත් වැඩවර්ජන කිරීමේ පූර්ණ අයිතිය වෘත්තිය සමිතිවලට පැවතියද මහජනතාව පිළිබඳ සිතා ඔවුන්ට සහනයක් ලබාදීමට සියලු දෙනා මැදිහත්ව කටයුතු කළ යුතු බව නිමල් සිරිපාල ද සිල්වා අමාත්‍යවරයා පවසයි.", "URL": "https://sinhala.adaderana.lk/news.php?nid=94896", "Category": null, "Parent URL": null}