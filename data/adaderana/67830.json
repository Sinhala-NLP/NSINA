{"Source": "Adaderana", "Timestamp": "January 7, 2017 05:15 pm", "Headline": " සහල් පාලන මිල නිසා අර්බුද රැසක්", "News Content": "ආනයනික සහල් සඳහා පාලන මිලක් පැනවීම තුළින් මෙරට අර්බුද රැසක් පැන නගින බව ශ්‍රී ලංකා ගොවිජන සේවා සම්මේලනය පවසයි.එහි සභාපති නාමල් කරුණාරත්න මහතා සඳහන් කළේ මහා පරිමාන සහල් ව්‍යාපාරිකයින් මේ වනවිට වෙළෙඳපොළේ තිබෙන මිනිස් පරිභෝජනයට නුසුදුසු සහල්වලට ආනයනික සහල් මිශ්‍ර කිරීමේ කූට වෙළෙදාමකට සූදානම් වන බවයි.එමෙන්ම ආනයනය කරනු ලබන සහල්වල ප්‍රමිතිය පිළිබඳවද ගැටළු මතුවන බවද නාමල් කරුණාරත්න මහතා සඳහන් කරයි. ග්‍රාමීය ආර්ථික කටයුතු අමාත්‍ය පී. හැරිසන් මහතා සමග පැවැති සාකච්ඡාවකදී මේ සම්බන්ධයෙන් දැනුවත් කිරීමට පියවර ගත් බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67830", "Category": null, "Parent URL": null}