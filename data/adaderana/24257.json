{"Source": "Adaderana", "Timestamp": "May 15, 2012 10:16 am", "Headline": "වෑන් රියක් ගසක ගැටෙයි - හමුදා සෙබළෙකු මියයයි", "News Content": "බදුල්ල - බණ්ඩාරවෙල මාර්ගයේ හාලිඇල ප්‍රදේශයේ දී සිදුවූ රිය අනතුරකින් හමුදා සෙබළෙකු ජීවිතක්ෂයට පත්ව තිබේ. අනතුරින් තවත් යුධ හමුදා සෙබළුන් දෙදෙනෙකු තුවාල ලබා ප්‍රතිකාර සඳහා රෝහල් ගත කර ඇති බව සඳහන්ය. මෙම යුධ හමුදා සෙබළු පිරිස ගමන්ගත් වෑන් රථය මාර්ගයෙන් ඉවතට පැන ගසක ගැටීමෙන් ‍අනතුර සිදුව ඇති බව බදුල්ල පොලිසිය සඳහන් කරයි. අනතුරින් මියගොස් ඇත්තේ තිස් දෙහැවිරිදි අනුරාධපුර මඩාටුගම ප්‍රදේශයේ පදිංචි යුධ හමුදා සෙබලෙක් බව පොලිසිය සඳහන් කරයි. සිද්ධිය සම්බන්ධයෙන් බදුල්ල පොලිසිය සහ යුධ හමුදාව වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24257", "Category": null, "Parent URL": null}