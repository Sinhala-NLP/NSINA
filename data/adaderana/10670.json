{"Source": "Adaderana", "Timestamp": "September 6, 2010 10:56 am", "Headline": "හෙළ උරුමයත් සංශෝධනයට පක්ෂයි", "News Content": "යෝජිත 18 වන ව්‍යවස්ථා සංශෝධනයට සහය පළ කරන බව ජාතික හෙළ උරුමය අද නිල වශයෙන් නිවේදනය කරනු ලැබීය. ජනාධිපති ධුරයේ වාර ගණන ව්‍යවස්ථාවකින් සීමා කිරීමට වඩා ඒ පිළිබඳ තීරණ ගැනීමේ අයිතිය ජනතාවට ලබාදීම වැදගත් බව තම පක්ෂයේ ස්ථාවරය බව ජාතික හෙළ උරුමයේ මහලේකම් අමාත්‍ය පාඨලී චම්පික රණවක මහතා පැවසුවේය. අද පෙරවරුවේ පැවති විශේෂ මාධ්‍ය හමුවකදී අදහස් දක්වමින් ඔහු මේ බව සඳහන් කළේය. ජනාධිපති ධුරයේ වාර ගණන දෙවරකට සීමා වීම තුළින් ඒකාධිපතිත්වයක් මෙන්ම දෙවන ධුර කාලය තුළ අත්‍තනෝමතික ක්‍රියාකාරකම් සිදුවන බව අතීත අත්දැකීම් වලින් පෙනී යන්නේ යැයි රණවක මහතා පවසයි.", "URL": "https://sinhala.adaderana.lk/news.php?nid=10670", "Category": null, "Parent URL": null}