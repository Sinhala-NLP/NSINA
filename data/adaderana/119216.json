{"Source": "Adaderana", "Timestamp": "September 16, 2019 11:49 am", "Headline": "ආරවුලක් මරණයෙන් කෙළවර වෙයි-මළ සිරුර ඇළකින් ගොඩ ගනී", "News Content": "කන්තලේ පොලිස් වසමේ වරාකැලේ ප්‍රදේශයේ ඇලක පුද්ගලයෙකුගේ මළ සිරුරක් ඇති බවට කන්තලේ පොලීසියට ලද තොරතුරක් මත විමර්ශන අරඹා ඇත. 12 වන දින රාත්‍රියේ මත්පැන් පානය කරමින් සිටි දෙදෙනෙකු අතර ඇතිවු ආරවුලක් හේතුවෙන් එක් අයෙක් අනෙකාට කැත්තකින් පහරදී ඝාතනය කර ඇළකට දමා ඇත. ඝාතනය සිදු කළ සැකකරු මේ වන විට අත්අඩංගුවට ගෙන ඇති අතර මරණයට පත්ව ඇත්තේ වයස අවුරුදු 34ක් වු කන්තලේ ප්‍රදේශයේ පදිංචිකරුවෙකි. කන්තලේ පොලීසිය සිද්ධිය සම්බන්ධව වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=119216", "Category": null, "Parent URL": null}