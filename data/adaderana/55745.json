{"Source": "Adaderana", "Timestamp": "December 16, 2015 08:37 am", "Headline": "කතුන් වහල් භාවයෙන් මුදාගන්න සත්‍යග්‍රහයක්", "News Content": "මැදපෙරදිග රැකියාවන් සඳහා මෙරට කාන්තාවන් යැවීම නතර කරන ලෙස ඉල්ලා අද දින සත්‍යක්‍රියාවක් ආරම්භ කරන බව ජාතික සංඝ සම්මේලනය පවසයි.එම සම්මේලනයේ ලේකම් පාහියන්ගල ආනන්දසාගර හිමි පවසන්නේ ගල් ගසා මරා දැමීමට නියමිත ශ්‍රී ලාංකික කාන්තාව වෙනුවෙන් යුක්තිය ඉටුකර දෙන ලෙසද ඉල්ලාසිටීම මෙහි අරමුණ බවයි.ඒ අනූව අද පෙරවරු 10.30ට අරලියගහ මන්දිරය ‍ඉදිරිපිට මෙම සත්‍යග්‍රහය ආරම්භ කරන බව උන්වහන්සේ පැවසීය.විදේශ රටවලදී ශ්‍රී ලාංකික කාන්තාවන් මුහුණපාන ගැටළු හා ඔවුන් වහල් භාවයෙන් මුදා ගැනීම වෙනුවෙන් මෙය ක්‍රියාත්මක කරන බව උන්වහන්සේ ප්‍රකාශ කළේය.", "URL": "https://sinhala.adaderana.lk/news.php?nid=55745", "Category": null, "Parent URL": null}