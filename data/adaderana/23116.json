{"Source": "Adaderana", "Timestamp": "March 28, 2012 08:04 am", "Headline": "යතුරුපැදිය ගසක ගැටී පුද්ගලයෙක් මරුදකියි", "News Content": "ගිරිඋල්ල ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ. තිදෙනෙක් ගමන් කළ යතුරු පැදියක් ගිරිඋල්ල ඉන්ධන පිරවුම් හල අසළ වංගුවේ දී මාර්ගය අසළ ගසක ගැටීමෙන් අනතුර සිදුව ඇති බව පොලිසිය පවසයි. අනතුරින් බරපතල තුවාල ලැබූ යතුරු පැදියේ ගමන් ගත් තිදෙනා කුරුණෑගල රෝහලට ඇතුළත් කෙරුණු අතර එහි දී එක් අයෙකු මිය ගොස් තිබේ. මිය ගොස් ඇත්තේ 45 හැවිරිදි මුරුතැන්ගේ ප්‍රදේශයේ පදිංචිකරුවෙකි.", "URL": "https://sinhala.adaderana.lk/news.php?nid=23116", "Category": null, "Parent URL": null}