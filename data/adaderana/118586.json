{"Source": "Adaderana", "Timestamp": "September 8, 2019 02:32 pm", "Headline": "පාසල් ගුරුවරුන් සඳහා විධිමත් පුහුණුවක් අවශ්‍යයි-අගමැති", "News Content": "පාසල් දරුවන් පාසල වෙත ප්‍රවාහනය කරන රියදුරු මහත්වරුන්ට විධිමත් පුහුණුවක් මෙන්ම රියදුරු බලපත්‍රයක් ලබාදී තිබුණත් අවාසනාවකට මෙන් මෙතෙක් මේ රටේ පැවැති ආණ්ඩු දරුවන්ට අධ්‍යාපනය ලබාදෙන පාසල් ගුරුවරුන් සඳහා විධිමත් පුහුණුවක් ලබාදීමට පියවර ගෙන නොතිබූ බව අග්‍රාමාත්‍ය රනිල් වික්‍රමසිංහ මහතා පවසයි. දරුවන්ට හොඳ අධ්‍යාපනයක් ලබාදීමට නම් පුහුණු ගුරුවරුන් බිහි කළ යුතු බව ද අග්‍රාමාත්‍යවරයා පෙන්වා දෙයි. ඒ නිසා සෑම ශිෂ්‍ය ශිෂ්‍යාවකගේම අනාගතය හොඳ අධ්‍යාපනයක් හා පුහුණුවක් ලැබූ ගුරුවරුන්හට භාරදීමට පියවර ගත් බව පැවසූ වික්‍රමසිංහ මහතා දරුදැරියන්ගේ අනාගතය සකස් කර රටේ අනාගතය සකස් කිරීමේ වගකීම පුහුණු ගුරුවරුන් හට පැවරෙන බව ද පෙන්වා දුන්නේය. කොළඹ,අරලියගහ මන්දිරයේ අද (08) පැවැති ජාතික ශික්‍ෂණ විද්‍යා ඩිප්ලෝමාධාරීන් ගුරු සේවයට බදවා ගැනීමේ උත්සවයට සහභාගී වෙමින් අග්‍රාමාත්‍යවරයා මේ බව පැවසීය. එහිදී ඩිප්ලෝමාධාරීන් 4286 දෙනෙකුට පත්වීම් පිරිනැමීම සිදුවිය. එහිදී වැඩිදුරටත් අදහස් දැක්වූ අග්‍රාමාත්‍ය රනිල් වික්‍රමසිංහ මහතා., \"දේශපාලන බලපෑමකින් තොරව සුදුසු පුද්ගලයින්ට උසස්වීම්ලබාදී මෙම වැඩපිළිවෙළ ඉදිරියට ගෙන යා යුතුයි. ගුරු පුහුණුව වෙනුවෙන් විශාල මුදලක්අප වැය කර තිබෙනවා. ඒ වගේම සමස්ත අධ්‍යාපනයේ දියුණුව වෙනුවෙන් විශාල ආයෝජනයක් සිදුකර තිබෙන බව සඳහන් කරන්න කැමැතියි. සියලූ දෙනාටම වසර 13 ක අඛණ්ඩ අධ්‍යාපනයක් පාසල තුළින් ලබාදීම මගේ පරමාර්ථයවී තිබෙනවා. එම අධ්‍යාපනය දරුවන්ට ලබාදීම වෙනුවෙන් ඔබට මෙම පුහුණුව ලබාදී තිබෙන බවසඳහන් කරන්න කැමැතියි. අපගේ ඊළඟ යුතුකම වශයෙන් විභාග බර අඩු කිරීමට පියවර ගතයුතුයි. ඒ වෙනුවෙන් අධ්‍යාපන අමාත්‍යංශය වැඩකටයුතු සිදු කරමින් සිටිනවා. අධ්‍යාපනක්‍රමය තුළින් චරිත වර්ධනය කිරීමට පියවර ගත යුතුයි. දරුවන්ගේ අධ්‍යාපනය භාර වන පුහුණු ගුරුවරුන් අධ්‍යාපන ක්ෂේත්‍රයටබිහි කිරීමට හැකි වුණා. එම පළමු අරමුණ ඉටුකර ගැනීමට හැකිවීම පිළිබඳ මම සතුටට පත්වනවා. මෙරට රජයේ පාසලකට ඇතුළත් වී පසුව රජයේ විශ්වවිද්‍යාලයකටඑක්වී නිදහස් අධ්‍යාපනයෙන් බිහි වූ අයෙකු වශයෙන් මෙරට පාසල් තුළ ගැටළු මම හොදින් හඳුනනවා. ඒ වගේම මෙරට අධ්‍යාපනයෙන් බිහි වනශිෂ්‍ය ශිෂ්‍යාවන්ගේ දක්‍ෂතාත් මම හඳුනනවා. ඒ නිසා අධ්‍යාපන ක්‍රමයේ ඇති ගැටළුවිසඳීමට හැකි සෑම අවස්ථාවකම මම මැදිහත්වුණා. පාසල් ක්‍රමයට හොඳ පුහුණු අධ්‍යාපනය සහිත ගුරුවරුන්ලබාදීමට හැකිවීම පිළිබඳව මම සතුටට පත් වනවා. අපිටත් වඩා උගත් පරපුරක් බිහි කිරීමටමම වගේම මෙරට නිදහස් අධ්‍යාපනය ලැබූ ඔබ සියලූ දෙනාත් කටයුතු කරනු ඇතැයි මම බලාපොරොත්තු වනවා. \" දේශපාලන ලැයිස්තුවලට ගුරුවරුන් බඳවාගැනීම නවතා දමා ඒවෙනුවට විභාග මගින් ගුරුවරුන් බඳවා ගැනීමට වර්තමාන අග්‍රාමාත්‍ය රනිල් වික්‍රමසිංහමහතා අධ්‍යාපන අමාත්‍ය ධූරයේ කටයුතු කරන අවදියේ පියවර ගත් බව එක්සත් ජාතික පක්‍ෂයේ මහලේකම් සහ අධ්‍යාපන අමාත්‍ය අකිල විරාජ් කාරියවසම් මහතා මෙහිදී පැවසීය. මාධ්‍ය සංදර්ශන පැවැත්වීමට කටයුතු නොකළත් විශාලවැඩකොටසක් අධ්‍යාපනය වෙනුවෙන් සිදු කර තිබෙන බව රටේ සියලූ දෙනාටම දැකගැනීමට හැකිවීතිබෙන බව ද කාරියවසම් මහතා ප්‍රකාශ කළේය. එල්ල වන චෝදනා තමා ඇතුළු රජයට ගැටළුවක් නොවන බවපෙන්වාදුන් කාරියවසම් මහතා නිවැරදි කවුරුන්ද යන්නට වඩා කුමක් නිවැරදිද යන්න වඩාවැදගත් බව සඳහන් කළේය. මෙම අවස්ථාවට මහා සංඝරත්නය,අන්‍යාගමික නායකයින්,අධ්‍යාපන අමාත්‍යංශයේ ලේකම්එම්.එන්. රණසිංහ මහතා ප්‍රමුඛ විද්‍යා පීඨ පීඨාධීපතිවරුන් සහ රාජ්‍ය නිලධාරීන්ඇතුළු පිරිසක් සහභාගීවී සිටියහ.", "URL": "https://sinhala.adaderana.lk/news.php?nid=118586", "Category": null, "Parent URL": null}