{"Source": "Adaderana", "Timestamp": "June 10, 2016 01:41 pm", "Headline": "අනතුරින් සැරයන් මරුට", "News Content": "ගිරිතලේ - බකමූණ ප්‍රධාන මාර්ගයේ අත්තනකඩවල, යාය 26 ප්‍රදේශයේ සිදු වූ රිය අනතුරකින් පොලිස් සැරයන්වරයෙකු මියගොස් තිබේ.අත්තනකඩවල දෙසට ධාවනය වූ මහවැලි සංවර්ධන අධිකාරියට අයත් ජිප් රථයක් සහ ඊට ප්‍රතිවිරුද්ධ දෙසින් පැමිණි යතුරු පැදියක් එකිනෙක ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ යතුරුපැදියේ ගමන් ගත් පොලිස් සැරයන්වරයා අත්තනකඩවල රෝහලට ඇතුළත් කිරීමේදී මියගොස් ඇත.මියගොස් ඇත්තේ 52 හැවිරිදි බකමූණ, කෝට්ටපිටිය, ප්‍රදේශයේ පදිංචිව සිටි අයෙකි. ඔහු පොලොන්නරුව, වැලිකන්ද පොලිස් ස්ථානයට අනුයුක්තව සේවය කළ පොලිස් සැරයන්වරයෙකු බව වාර්තා වේ.අනතුර සම්බන්ධයෙන් ජිප් රථයේ රියදුරු අත්අඩංගුවට ගෙන ඇති අතර ඔහු අද හිඟුගුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට කටයුතු යොදා ඇත.", "URL": "https://sinhala.adaderana.lk/news.php?nid=60965", "Category": null, "Parent URL": null}