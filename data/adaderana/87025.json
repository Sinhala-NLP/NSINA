{"Source": "Adaderana", "Timestamp": "April 6, 2018 10:22 am", "Headline": "බලපත්‍ර නැති රට බීම තොගයක් සැකකරුවන් 2ක් එක්ක කොටු", "News Content": "ගාල්ල ප්‍රෙද්ශය අවට පිහිටි සංචාරක හෝටල්වල බලපත්‍ර රහිතව අලෙවි කිරීමට සූදානම් කර තිබූ විදෙස් මත්පැන් තොගයක් කොළඹ සුරාබදු විශේෂ වැටලීම් ඒකකය විසින් සිය බාරයට ගෙන තිබේ. වැටලීමේදී සැකකරුවන් දෙදෙනෙකුද අත්අඩංගුවට පත්ව ඇත. ගාල්ල හබරාදූව හා හික්කඩුව යන ප්‍රදේශවල පිහිටි සංචාරක හෝටල්වල බලපත්‍ර රහිතව අලෙවි කිරීමට සූදානම් කර තිබූ විදෙස මත්පැන් තොගයක් කොළඹ සුරාබදු විශේෂ වැටලීම් ඒකකයේ නිළධාරීන් විසින් සිය බාරයට ගෙන තිබේ. එම ඒකකය ලද තොරතුරක් මත ඊයේ(05) මෙම වැටලීම සිදු කර ඇති අතර එහිදී සැකකරුවන් දෙදෙනෙක් අත්අඩංගුවට ගෙන ඇත. අධික වටිනාකමකින් යුත් මත් පැන් බෝතල් තොගයේ වටිනාකම මෙතෙක් තක්සේරු කර නැහැ.", "URL": "https://sinhala.adaderana.lk/news.php?nid=87025", "Category": null, "Parent URL": null}