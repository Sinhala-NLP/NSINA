{"Source": "Adaderana", "Timestamp": "December 24, 2018 07:52 am", "Headline": "අමාත්‍ය ධුර ගණන වැඩි කිරීම ව්‍යවස්ථාව උල්ලංගණය කිරීමක්", "News Content": "තනි ආණ්ඩුවක් ක්‍රියාත්මක වන අවස්ථාවක කැබිනට් අමාත්‍යදුර සංඛ්‍යාව 32 දක්වා ඉහළ නැංවීමට කටයුතු කිරීම ව්‍යවස්ථාව උල්ලංගණය කිරීමක් බව නීති විශාරදයින් පෙන්වාදෙයි. කැබිනට් අමාත්‍යධුර සංඛ්‍යාව 32 දක්වා වැඩි කරගැනීමට ව්‍යවස්ථානුකූලව අවස්ථාව පවතින බව එක්සත් ජාතික පෙරමුණ, ජනාධිපතිවරයා වෙත ලිඛිතව දැනුම් දී තිබේ. අග්‍රාමාත්‍ය රනිල් වික්‍රමසිංහ මහතා විසින් අදාළ දැනුම්දීම සිදුකර ඇති අතර ජනාධීපතිවරයා විසින් මෙතෙක් ඊට නිසි ප්‍රතිචාරයක් දක්වා නැහැ. කෙසේවෙතත් 19 වන ආණ්ඩුක්‍රම ව්‍යවස්ථාවට අනුව කැබිනට් අමාත්‍යධුර සංඛ්‍යාව 32ක් දක්වා ඉහළ නැංවීමේ හැකියාවක් පවතින්නේ ද නැද්ද යන්න සම්බන්ධයෙන් අද දෙරණ කැලිෆෝනියා විශ්වවිද්‍යාලයේ නීති පීඨාධිපති මහාචාර්ය ප්‍රතිභා මහානාමහේවා මහතාගෙන් විමසීමක් කළේය.", "URL": "https://sinhala.adaderana.lk/news.php?nid=101211", "Category": null, "Parent URL": null}