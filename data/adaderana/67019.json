{"Source": "Adaderana", "Timestamp": "December 14, 2016 09:27 am", "Headline": "  පැහැරගත් දරුවා සොයා ගැනෙයි", "News Content": "රුපියල් කෝටි 08යි ලක්ෂ 75ක මුදලක් ඉල්ලා පැහැර ගෙන ගිය බව කියන ව්‍යාපාරිකයෙකුගේ දරුවෙකු සොයා ගැනීමට සමත් වී ඇති බව දංකොටුව පොලීසිය පවසයි.පැහැර ගැනීමට ලක්ව ඇත්තේ දංකොටුව - දකුණු ගෝනවිල පදිංචිව කරුවෙකු වන ස්වර්ණාධිපති කුරණගේ කවිෂ්ක ගිම්හාන් කුරේරා (අවු:17) නම් වූ පාසල් දරුවෙකි.පැහැර ගැනීමට ලක්ව ඇති දරුවා ප්‍රදේශයේ පාසලක ඉගෙණුම ලබමින් සිට ඇති අතර මේ දිනවල පැවැත්වෙන අධ්‍යාපන පොදු සහතික පත්‍ර සාමාන්‍යය පෙළ විභාගයට පෙනී සිටිමින් සිට ඇත.පසුගිය 13 වැනිදා පෙරවරුවේ දරුවා ක්‍රීඩා කිරීම සඳහා දංකොටුව - ගොඩැල්ල විද්‍යාලයේ පිහිටි ක්‍රීඩා පිටියට ගොස් තිබේ.නමුත් දහවල් 1.00 පමණ වන විටත් ඔහු නැවතත් නිවසට නොපැමිණීම නිසා මව්පියන් ඒ සම්බන්ධයෙන් සොයා බලා ඇත.දරුවාගේ ජංගම දුරකථනයට ඇමතුමක් ලබා දී ඇතත් ප්‍රතිචාරයක් ලැබී නැති බව වාර්තා වෙයි.රාත්‍රී කාලයේ තම පියාට කථා කර ඇති දරුවා පවසා ඇත්තේ නාදුනන කණ්ඩායමක් විසින් තමන්ව පැහැර ගෙන පැමිණි බවත්, ඔවුන් තමන්ව රදවා සිටින ස්ථානය සම්බන්ධයෙන් කිසිවක් නොදන්නා බවත්ය.ඒ සමගම දරුවාගේ දුරකථනය ඔස්සේ පියාට කථා කර ඇති අයෙකු පවසා ඇත්තේ දරුවාව අවශ්‍යය වන්නේ නම් රුපියල් කෝටි 08 කුත් ලක්ෂ 75 ක මුදලක් අවශ්‍යය බවත්, එසේ නොවුවහොත් දරුවාව මරා දමන බවත්ය.එම මුදල 13 වැනිදා රාත්‍රී 12.00 ට පෙර ලබා දෙන ලෙස මුලින් පවසා ඇති අතර, පසුව එම මුදල ලබා දීමේ දිනය 17 වැනිදා දක්වා වෙනස් කර ගැනීමට මව්පියන් සමත්වී ඇත.මෙම පැහැර ගැනීම සම්බන්ධයෙන් ව්‍යාපාරිකයෙකු වූ ස්වර්ණාධිපති කුරණගේ නිශාන්ත ශම්මික කුරේරා (අවු:35) යන අය විසින් දංකොටුව පොලීසියට 13 වැනිදා රාත්‍රියේ පැමිණිලි කරමින් සඳහන් කර තිබේ.ඒ අනුව ක්‍රියාත්මක වී ඇති දංකොටුව පොලීසිය විමර්ශන කටයුතු ආරම්භ කර ඇත.පැහැර ගත් බව කියන පාසල් සිසුවාව 14 වැනිදා අළුයම දංකොටුව ප්‍රදේශයේ පිහිටි වසා දමන ලද තෙල් මෝලක සිටියදී සොයා ගැනීමට හැකිවූ බව දංකොටුව පොලීසිය සඳහන් කළේය.දරුවා පැහැර ගත් කණ්ඩායම සම්බන්ධයෙන් මෙතෙක් තොරතුරක් ලැබී නොමැති බව පොලීසිය කියයි.දංකොටුව පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=67019", "Category": null, "Parent URL": null}