{"Source": "Adaderana", "Timestamp": "September 27, 2018 04:11 pm", "Headline": "පොලිස්පති ධූරයෙන් ඉවත් නොකර රට යවලා", "News Content": "රටේ ජනතාවට තුන් බිය ඇතිව තිබෙන මොහාතක ආණ්ඩුව විසින් පොලිස්පති පූජිත් ජයසුන්දර මහතා ඉවත් නොකර පුහුණු වීමක් සඳහා ස්කොට්ලන්තයට යවා ඇති බව ඒකබද්ධ විපක්ෂය චෝදනා කරයි. අද(27) කොළඹ පැවති මාධ්‍ය හමුවකට එක්වෙමින් ඒකාබද්ධ විපක්ෂයේ පාර්ලිමේන්තු මන්ත්‍රී ඩි.වී චානක මහතා මේ බව සඳහන් කළේය. මේ අතර ආණ්ඩුව විසින් ඩොලර් බිලියන 4300ක ණය මුදලක් ගෙන ඇති බවත් එයින් සිදු කළ කිසිදු සංවර්ධන පෙනෙන්නට නොමැති බව ඒ මහතා පෙන්වා දෙයි. එම නිසා අග්‍රාමාත්‍ය රනිල් වික්‍රමසිංහ මහතා විසින් ගහපු බෙරයකුත් නෑ බෙරේ පළුවකුත් නොමැති බව ඔහු සඳහන් කළේය. මේ වන විට රටේ සංචාරක කර්මාන්තය කඩා වැටී ඇති බව සහ හිටපු ජනාධිපති මහින්ද රාජපක්ෂ සම මෙවැනි තත්ත්වයක් උදා නොවූ බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=96814", "Category": null, "Parent URL": null}