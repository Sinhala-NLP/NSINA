{"Source": "Adaderana", "Timestamp": "November 18, 2012 09:50 am", "Headline": "  ජාතික ලේඛනාගාරය අන්තර්ජාලයට යයි", "News Content": "ජාතික ලේඛනාරක්ෂක දෙපාර්තමේන්තුවේ තැන්පත් කර ඇති ලේඛන පිළිබද තොරතුරු අන්තර්ජාලය ඔස්සේ ලබාගැනීමේ වැඩපිළිවෙළක් සැලසුම් කර තිබේ. ඒ යටතේ ලේඛනාගාරයේ තැන්පත් කර ඇති සියලු ලේඛන සම්බන්ධ තොරතුරු අන්තර්ජාලයට යොමු කරන බව ජාතික ලේඛනාගාර දෙපාර්තමේන්තුව පවසන්නේය. මේවන විට එම දෙපාර්තමේන්තුවේ පර්යේෂණ අංශය මගින් එම ලේඛන පරිගණක ගත කරමින් තිබේ. ඒ අනුව ඉදිරියේ දී අදාළ තොරතුරු අන්තර්ජාලය ඔස්සේ පහසුවෙන් ලබාගැනීමේ අවස්ථාව උදාවනු ඇත.", "URL": "https://sinhala.adaderana.lk/news.php?nid=29283", "Category": null, "Parent URL": null}