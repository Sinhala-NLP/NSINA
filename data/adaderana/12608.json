{"Source": "Adaderana", "Timestamp": "December 5, 2010 09:11 am", "Headline": "උඩරට මැණිකේලාටත් වැස්ස හරස්වෙයි", "News Content": "පවතින අයහපත් කාලගුණ තත්ත්වය හේතුවෙන් උඩරට දුම්රිය මාර්ගයේ දුම්රිය ධාවනයට බාධා එල්ල වී තිබේ. දුම්රිය මාර්ගයට ගල් පෙරළීම හේතුවෙන් මෙසේ දුම්රිය ගමනාගමනයට බාධා එල්ල වී ඇති බව දුම්රිය දෙපාර්තමේන්තුව පවසයි. ඉහළ කෝට්ටේ සහ රඹුක්කන අතර දුම්රිය මාර්ගයට මෙසේ ඊයේ රාත්‍රීයේ ගල් පෙරළී ඇති බව දුම්රිය පාලක මැදිරිය පවසයි. මේ හේතුවෙන් කොළඹ සිට මහනුවර බලා ධාවනය වන දුම්රියන් රඹුක්කන දුම්රිය ස්ථානය දක්වා සහ මහනුවර සිට කොළඹට පැමිණෙන දුම්රියන් පේරාදෙණිය දුම්රිය ස්ථානය දක්වා පමණක් ධාවනය වන බව දුම්රිය පාලක මැදිරිය පවසයි. ඊයේ රාත්‍රී මහනුවර බලා ධාවනය වීමට නියමිතව තිබූ තැපැල් දුම්රිය ද මේ හේතුවෙන් අවලංගු කිරීමට කටයුතු කර තිබුණි.", "URL": "https://sinhala.adaderana.lk/news.php?nid=12608", "Category": null, "Parent URL": null}