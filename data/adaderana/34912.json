{"Source": "Adaderana", "Timestamp": "June 14, 2013 12:37 pm", "Headline": "වැලිකඩ බන්ධනාගාරයේන් හොර බඩු අල්ලයි", "News Content": "වැලිකඩ බන්ධනාගාරයේ සිදුකරන ලද සෝදිසියක දී රැඳවියන් සතුව තිබී ජංගම දුරකතන ඇතුළු උපකරණ තොගයක් සොයාගෙන තිබේ. පුද්ගල ඝාතන සම්බන්ධයෙන් වරදකරුවන් රඳවා සිටි මැදිරියක් සෝදිසි කිරීමේ දී මෙම උපකරණ සොයාගත් බව බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා සඳහන් කරයි. එහිදී රැඳවියන් සතුව තිබූ ජංගම දුරකතන 12ක්, සිම් කාඩ්පත් 18ක්, ජංගම දුරකතන උපාංග කිහිපයක් සහ රුපියල් 50,000ක් පමණ වටිනාකමින් යුතු මත්කුඩු තොගයක් සොයාගෙන ඇත. විනිසුරු සරත් අඹේපිටිය මහතා ඝාතන සිද්ධියේ වරදකරු වූ පුද්ගලයා සතුව තිබී ජංගම දුරකතන දෙකක් ද සොයාගත් බව බන්ධනාගාර කොමසාරිස් ජනරාල්වරයා වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=34912", "Category": null, "Parent URL": null}