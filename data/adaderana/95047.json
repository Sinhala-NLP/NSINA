{"Source": "Adaderana", "Timestamp": "August 26, 2018 12:45 pm", "Headline": "ප්‍රතිසංස්කරණය කළ රන්වියන ජනපති අතින් ශ්‍රී දළදා මාළිගාවට පූජා කරයි", "News Content": "ශ්‍රී දළදා මාළිගාවේ ප්‍රතිසංස්කරණය කළ රන්වියන අද (26) පෙරවරුවේ ජනාධිපති මෛත්‍රීපාල සිරිසේන මහතා අතින් ශ්‍රී දළදා මාළිගාවට පූජා කරනු ලැබීය. මෙම රන් වියන අළුත්වැඩියාව 2017 ඔක්තෝබර් මස මෙම ප්‍රතිසංස්කරණ කටයුතු ආරම්භ කෙරුණු අතර ජනාධිපති අරමුදලින් රුපියල් මිලියන 48ක් වැය කර තිබේ. අස්ගිරි සහ මල්වතු මහනායක ස්වාමීන් වහන්සේලාගේ සහ ශ්‍රී දළදා මාලිගාවෙ දියවඩන නිළමේවරයා විසින් අග්‍රාමාත්‍යතුමන්ගෙන් කළ ඉල්ලීම පරිදි ජනාධිපතිවරයා විසින් රන් වියන අලුත්වැඩියා කිරීම සදහා ප්‍රතිපාදන ලබා දී තිබේ. 2002 වසරෙන් පසු වසර ගණනාවක්ම මෙම රන්වියනේ අලුත්වැඩියාවක් සිදු නොවුනු අතර, රාජ්‍ය ඉංජිනේරු සංස්ථාව මගින් මෙහි ප්‍රතිසංස්කරණ කටයුතු සිදු කොට තිබේ.", "URL": "https://sinhala.adaderana.lk/news.php?nid=95047", "Category": null, "Parent URL": null}