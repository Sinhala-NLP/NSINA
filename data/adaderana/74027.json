{"Source": "Adaderana", "Timestamp": "June 8, 2017 11:26 am", "Headline": "තියුණු ආයුධයකින් පහර දී අයෙක් මරුට", "News Content": "පින්නවල මොරහැල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. ඊයේ(07) රාත්‍රියේ මෙම පහරදීම සිදුව ඇති අතර බරපතළ තුවාල ලැබු පුද්ගලයා බලන්ගොඩ රෝහලට ඇතුළත් කිරීමේ දී මියගොස් ඇති බව පොලීසිය පැවසුවේය. මියගොස් ඇත්තේ එම ප්‍රදේශයේම පදිංචිව සිටි 56 හැවිරිදි පුද්ගලයෙක් බව සොයා ගෙන තිබේ. ඝාතනයට සම්බන්ධ සැකකරුවන් අත්අඩංගුවට ගැනීම සඳහා පින්නවල පොලීසිය විමර්ශන ආරම්භ කර ඇත.", "URL": "https://sinhala.adaderana.lk/news.php?nid=74027", "Category": null, "Parent URL": null}