{"Source": "Adaderana", "Timestamp": "July 13, 2013 12:05 pm", "Headline": "මන්ත්‍රී රියේ හැපී තරුණයෙක් මරුට - මන්ත්‍රී උසාවියට", "News Content": "දඹුල්ල මහ නගර සභාවේ මන්ත්‍රී දිනේෂ් රාජපක්ෂ මහතා විසින් පැදවූ කැබ් රථයේ යතුරු පැදියක් ගැටී 22 හැවිරිදි තරු‍ණයෙකු මියගොස් ඇති අතර සිද්ධිය සම්බන්ධයෙන් මාතලේ පොලීසියට භාරවූ නාගරික මන්ත්‍රීවරයා අද මාතලේ මහේස්ත්‍රාත්වරයා හමුවට ඉදිරිපත් කිරීමට‍ නියමිතව තිබේ. පලාපත්වල සිට මාතලේ බලා යමින් සිටි මන්ත්‍රීවරයාගේ කැබ් රියේ ඊයේ රාත්‍රී 7.00ට පමණ යතුරු පැදියක් ගැටී ඇති අතර අනතුර සිදුවූ ස්ථානයේදීම යතුරු පැදියේ සිටි 22 හැවිරිදි තරුණයෙකු මියගොස් ඇති බව අප වාර්තාකරු පැවසීය. එම අවස්ථාවේදීම නාගරික මන්ත්‍රීවරයා පොලීසියට ගොස් භාරවී තිබේ. සැකකාර මන්ත්‍රීවරයා දඹුල්ල මහ නගර සභාවේ එක්සත් ජනතා නිදහස් සන්ධාන මන්ත්‍රීවරයෙකු බවද අප වාර්තාකරු පවසයි.", "URL": "https://sinhala.adaderana.lk/news.php?nid=35746", "Category": null, "Parent URL": null}