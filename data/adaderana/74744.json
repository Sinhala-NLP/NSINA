{"Source": "Adaderana", "Timestamp": "July 1, 2017 07:33 am", "Headline": " නව බස් ගාස්තු ක්‍රමය අද සිට ක්‍රියාත්මකයි", "News Content": "වාර්ෂික බස් ගාස්තු සංශෝධනයට අනුව අද (01) සිට නව බස් ගාස්තු ක්‍රමය ක්‍රියාත්මක වෙයි. පෞද්ගලික සහ ලංගම බස් රථවල බස් ගාස්තු මෙන්ම අධිවේගී මාර්ගවල බස් ගාස්තු ද අද සිට සංශෝධනය වෙයි.ඒ අනුව‍ රුපියල් 9 ක් වූ අවම බස් ගාස්තුව රුපියල් 10 ක් දක්වා ඉහළ යන බව ජාතික ගමනාගමන කොමිසන් සභාව සඳහන් කළේය. අධිවේගී මාර්ගයේ කොළඹ සිට මාතර දක්වා බස් ගාස්තුව රුපියල් 530ක් දක්වා වැඩි වී ඇති අතර මහරගම සිට ගාල්ල දක්වා රුපියල් 410ක් දක්වාත්, මහරගම සිට මාතර දක්වා රුපියල් 500ක් දක්වාත්, බස්ගාස්තු වැඩි වී තිබේ.නව සංශෝධනයට අනුව කඩවත සිට ගාල්ලට බස් ගාස්තුව රුපියල් 440ක් වන අතර කඩවත සිට මාතරට බස් ගාස්තුව රුපියල් 540ක් සහ කඩුවෙල සිට ගාල්ලට බස් ගාස්තුව රුපියල් 430ක් වෙයි.නව ගාස්තු සංශෝධනය පිළිබද සියලු බස් රථ මගීන් දැනුම්වත් කළ යුතු බව ජාතික ගමනාගමන කොමිසන් සභාව සඳහන් කළේය.නියමිත ගාස්තු අය කරන්නේ ද යන්න පිළිබද සහ ප්‍රවේශ පත්‍ර නිකුත් කරන්නේ ද යන්න පිළිබද සොයා බැලීම සඳහා කණ්ඩායම් පත් කර ඇති බව ද ජාතික ගමනාගමන කොමිෂන් සභාව ප්‍රකාශ කළේය.", "URL": "https://sinhala.adaderana.lk/news.php?nid=74744", "Category": null, "Parent URL": null}