{"Source": "Adaderana", "Timestamp": "September 5, 2013 01:08 pm", "Headline": "රත්‍රං කැබලි  6ක් සමඟ අයෙක් රේගු දැලේ ", "News Content": "රත්‍රං කැබලි 06 ක් සමඟ ශ්‍රී ලාංකිකයෙකු කටුනායක ගුවන් තොටුපොළ රේගුව විසින් අත්අඩංගුවට ගෙන තිබේ. මෙම පුද්ගලයා එම රත්‍රං කැබලි ගුද මාර්ගයේ සඟවා ගෙන ඉන්දියාවේ චෙන්නායි නුවර බලා පිටත්ව යෑමට උත්සහගත් අවස්ථාවේදී රේගු නිලධාරීන් විසින් අත්අඩංගුවට ගත් බව සඳහන් වෙයි. අවුරුදු 58 ක් වයසැති කල්මුණේ ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගන්නා ලදී.‍ රුපියල් පනස්දාහක දඩයක් නියම කර මෙම පුද්ගලයා නිදහස් කරන ලදී. මේ අතර නීති විරෝධී ලෙස රත්‍රං කිලෝවක පමණ ප්‍රමාණයක් මෙරටින් රැගෙන යාමට උත්සහ කළ ශ්‍රී ලාංකිකයන් දෙදෙනෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අද(05) අළුයම සිංගප්පූරුව බලා පිටත්වීමට සූදානම් වූ කොළඹ ප්‍රදේශයේ පදිංචි පුද්ගලයෙකු සතුව තිබූ ග්‍රෑම් 452 ක් බරැති රත්‍රං කුට්ටි 4 ක් සිය භාරයට ගත් බව රේගුව ප්‍රකාශ කරයි.", "URL": "https://sinhala.adaderana.lk/news.php?nid=37163", "Category": null, "Parent URL": null}