{"Source": "Adaderana", "Timestamp": "April 19, 2016 07:45 pm", "Headline": "මත්ස්‍ය අපනයන තහනම ඉවතට?-මාධ්‍ය ලේකම් බොරු කියයි", "News Content": "ශ්‍රී ලංකාවේ මාළු අපනයන තහනම ලබන 21 වැනි දා සිට ඉවත් කිරීමට නියමිත බව යුරෝපා සංගමය දැනුම් දී ඇතැයි ධීවර අමාත්‍යංශ මාධ්‍ය සම්බන්ධීකරණ ලේකම් ඩබ්ලිව් එම්.ඩී වන්නිනායක මහතා විසින් අද පස්වරු 12ට පමණ ප්‍රවෘත්ති නිවේදනයකින් දැනුම් දෙන ලදී. \"ශ්‍රී ලංකාවේ මත්ස්‍ය අපනයනය සම්බන්ධයෙන් යුරෝපීය රටවල පනවා තිබූ තහනම ඉවත් කිරීම-ප්‍රවෘත්ති සාකච්ඡාව\"යන මැයෙන් එකී නිවේදනයේ සිරස්තලය දැක්විණි. ඔහුම ඊට හෝරාවකට පමණ පසුව \"ශ්‍රී ලංකාවේ මත්ස්‍ය අපනයනය සම්බන්ධයෙන් යුරෝපීය රටවල පනවා ඇති තහනම පිළිබඳ මේ මස 21 වන දින පැවැත්වෙන තීරණාත්මක සාකච්ඡාවේ ප්‍රතිඵලය දැනුම්දීමේ ප්‍රවෘත්ති සාකච්ඡාව\"යන සිරස්තලයෙන් යුතු තවත් නිවේදනයක් නිකුත් කරන ලදී. එසේම ඩබ්ලිව් එම්.ඩී වන්නිනායක මහතා අද දිනයේ තුන්වන වරටද තවත් හෝරාවකට පසු නිවේදනයක් නිකුත් කරමින් තමන් විසින් පළමුව නිකුත් කළ නිවේදනය වැරදි බව නොපිළිගෙන එකී වරද මාධ්‍ය මත පටවමින් \"ශ්‍රී ලංකාවේ මත්ස්‍ය අපනයනය සම්බන්ධයෙන් යුරෝපා රටවල පනවා තිබූ තහනම ඉවත්කර ඇති බවට ඇතැම් මාධ්‍ය විසින් පළකර ඇති ප්‍රවෘත්තිය පදනම් විරහිත\"බව දන්වා තිබිණි. එකී නිවේදන ත්‍රිත්වය පහත පරිදිය.", "URL": "https://sinhala.adaderana.lk/news.php?nid=59324", "Category": null, "Parent URL": null}