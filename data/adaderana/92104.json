{"Source": "Adaderana", "Timestamp": "July 6, 2018 06:46 pm", "Headline": "ඛනිජ තෙල් සංස්ථාවේ ඉන්ධන මිල සම්බන්ධයෙන් මීළඟ අමාත්‍ය මණ්ඩල රැස්වීමේ දී තීරණයක්", "News Content": "ඛනිජ තෙල් සංස්ථාවේ ඉන්ධන අලෙවි මිල සම්බන්ධයෙන් මීළඟ අමාත්‍ය මණ්ඩල රැස්වීමේ දී තීරණයක් ගනු ලබන බවට සඳහන් කරමින් මුදල් මා ජනමාධ්‍ය අමාත්‍යංශය නිවේදනය කර ඇත . 2018 මැයි මස 09 වන දින අමාත්‍ය මණ්ඩලය විසින් අනුමත කළ පරදි ඉන්ධන මිල තීරණය කිරීම පිණිස මිල සුත්‍රයක් හඳුන්වා දිමත් සමඟ සෑම මාස දෙකකට පසුව තුන් වන මස පස් වන දින මිල සංශෝධනය කිරීමට කමිටුවක් පත් කළ බවද එම නිවේදනයේ සඳහන් විය. එම කමිටුව වෙත පවරා ඇති බලය අනුව මේ මස 05 වනදා පෙට්රලල් සහ ඩීසල් මිල සංශෝධනය කරන කල බව එහි වැඩිදුටත් සඳහන් වේ. මෙම ක්‍රමවේදය යටතේ ජාත්‍යන්තර මිල අනුව , ඉන්ධන මිල අඩු වැඩි විය හැකි අතර ජාත්‍යන්තර ඉන්ධන මිල වැඩි වන විට ඛනිජ තෙල් මිල වැඩි වුවද මිල අඩුවන විට එහි වාසිය ද පාරිභෝගික ජනතාවට ලැබෙන බවද එහි සඳහන් විය. ඒ අනුව ඉන්ධන අලෙවියෙහි නිරත ආයතනවලට එම සංශෝධිත මිල ආශ්‍රිතව තම ඉන්ධන අලෙවි මිල වෙනස් කළ හැකි බව මුදල් හා ජනමාධ්‍ය අමාත්‍යංශය කල නිවේදනයේ වැඩි දුරටත් සඳහන් විය.", "URL": "https://sinhala.adaderana.lk/news.php?nid=92104", "Category": null, "Parent URL": null}