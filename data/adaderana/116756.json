{"Source": "Adaderana", "Timestamp": "August 17, 2019 11:09 am", "Headline": "පස්සට ගිය ලොරිය පාපැදියේ සිටි මල් කැකුළ බිළිගනී", "News Content": "පින්නවල පොලිස් වසමේ, වතුකාර කන්ද අතුරු මාර්ගයේ, වතුකාර කන්ද හන්දිය ප්‍රදේශයේදී සිදුවූ අනතුරකින් පිරිමි දරුවෙකු මිය ගොස් තිබේ. ඊයේ(16) සවස මෙම අනතුර සිදුව ඇති බව පොලීසිය පවසයි. මෙම අනතුර සිදුව ඇත්තේ වතුකාර කන්ද අතුරු මාර්ගයේ, වතුකාර කන්ද හන්දිය ප්‍රදේශයේදී පිටුපසට ධාවනය වූ ලොරි රථයක් ළමා පාපැදියක ගැටී මෙන් බව වාර්තා වෙයි. මෙලෙස මිය ගොස් ඇත්තේ වයස අවරුදු හතර හමාරක් වූ කන්ද, මෙගොඩ වෙලේබොඩ, බලංගොඩ ලිපිනයේ පදිංචි ලියනගේ නෙතුන් තොජාන් නැමති කුඩා දරුවෙකි. මෘත ශරීරය බලංගොඩ රෝහලේ මෘත ශරීරාගාරයේ තැන්පත් කර තිබේ. අදාළ අනතුර සම්බන්ධයෙන් ලොරි රථයේ රියදුර අත්අඩංගුවට ගෙන ඇති අතර සිද්ධිය සම්බන්ධයෙන් පින්නවල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116756", "Category": null, "Parent URL": null}