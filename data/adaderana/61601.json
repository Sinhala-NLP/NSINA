{"Source": "Adaderana", "Timestamp": "June 29, 2016 11:23 am", "Headline": "පිළිම 3ක් එක්ක චීන යුවළක් මාට්ටු", "News Content": "වටිනා දේව ප්‍රතිමා තුනක් නීති විරෝධීව මෙරටින් රැගෙන යාමට උත්සාහ කළ චීන ජාතික යුවළක් කටුනායක ජාත්‍යන්තර ගුවන්තොටුපළේ දී අත්අඩංගුවට ගෙන තිබේ.අද(29)අලුයම චීනය බලා පිටත්ව යාමට සූදානමින් සිටියදී ඔවුන් අත්අඩංගුවට ගෙන ඇති බව වාර්තා වේ.රේගු නිලධාරීන් විසින් සිදුකළ පරික්ෂාවකදී සැකකරුවන් සතුව තිබී මෙම දේව ප්‍රතිමා සොයාගෙන ඇති බව සඳහන්ය.අත්අඩංගුවට ගත් චීන ජාතික යුවළ සම්බන්ධයෙන් ගුවන්තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61601", "Category": null, "Parent URL": null}