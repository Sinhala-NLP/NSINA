{"Source": "Adaderana", "Timestamp": "May 20, 2017 01:21 pm", "Headline": " කටාර් ගුවන්යානයේ තවත් 150ක් ලංකාවේ රැඳී සිටියි ", "News Content": "හදිසි ගොඩබෑමකට ලක්වූ කටාර් ගුවන් සේවයට අයත් ගුවන් යානයේ සිටි මඟීන්ගෙන් පිරිසක් වෙනත් ගුවන් යානයකින් පිටත්ව ගොස් තිබේ.තවත් මඟීන් 150 දෙනෙකු පමණ මෙරට රැඳී සිටින බව වාර්තා වෙයි.ඊයේ රාත්‍රී 8.28ට පමණ තායිලන්තයේ ෆුකට් ගුවන්තොටුපලේ සිට දෝහා බලා පියාසර කරමින් තිබූ කටාර් ගුවන් සේවයට අයත් QR 841 දරණ ගුවන් යානය කටුනායක ජාත්‍යන්තර ගුවන්තොටුපලට හදිසි ගොඩබෑමකට ලක් කළේය.ගුවන් යානය හටගත් දුමාරයක් හේතුවෙන් මෙම ගොඩබැස්සවීම සිදුකළ බව ගුවන්තොටුපල බලධාරීන් ප්‍රකාශ කළේය.ගොඩබෑම සිදුකරන අවස්ථාවේදී ගුවන් යානය තුළ මගීන් 208 දෙනෙකු සහ කාර්යමණ්ඩලය 15 දෙනෙකු පමණ සිට තිබේ.කෙසේවෙතත් මේ වන විට මඟීන්ගෙන් පිරිසක් වෙනත් ගුවන් යානයකින් පිටත්ව ගොස් ඇති තවත් පිරිසක් මෙරට තුළ රැඳී සිටියි.ඔවුන්ද අද දිනය තුළ වෙනත් ගුවන් යානයකින් ඔවුන්ගේ ගමනාන්තයන් වෙත පිටත් කර හැරීමට සැළසුම් කර ඇති බව සඳහන්ය.මේ අතර ගුවන් යානය පරීක්ෂා කිරීම සඳහා අමෙරිකානු විශේෂඥයින් කණ්ඩායමක් සහ කටාර් ගුවන් සේවයට අයත් ගුවන් යානා ඉංජිනේරුවන් පිරිසක් මෙරටට පැමිණීමට නියමිතය.ඔවුන් මෙරටට පැමිණෙන දිනයක් පිළිබඳව මේ දක්වාත් ප්‍රකාශ වී නොමැති අතර ඉතා ඉක්මණින් ඔවුන් මෙරටට පැමිණෙනු ඇති බව ගුවන්තොටුපල බලධාරීන් සඳහන් කළේය.", "URL": "https://sinhala.adaderana.lk/news.php?nid=73345", "Category": null, "Parent URL": null}