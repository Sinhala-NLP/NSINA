{"Source": "Adaderana", "Timestamp": "June 21, 2019 08:21 pm", "Headline": "ජාතික ආරක්ෂාව තහවුරු කළ හැකි නායකයෙක් ඉදිරිපත් කරනවා", "News Content": "ජාතික ආරක්ෂාව තහවුරු කළ හැකි නායකයෙකු රටේ අනාගතය වෙනුවෙන් ජනාධිපතිවරණයට ඉදිරිපත් කරන බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ බව සඳහන් කළේ කොළඹ විහාර මහාදේවී එළිමහන් රංග පීඨයේ අද පැවැති සැමරුම් උත්සවයකදීයි. පවතින ආණ්ඩුවට තව ඇත්තේ මාස 4ක් වන බවත් ඕනෑම මැතිවරණයකින් ජනතාවගේ ආරක්ෂාව තහවුරු කළ හැකි නායකයෙක් ඉදිරිපත් කරන බවත් ඒ මහතා කියා සිටියේය. පාස්කු ඉරුදින ප්‍රහාරයේ දෙමස් පූර්ණය නිමිත්තෙන් ජාතික නිදහස් පෙරමුණ සංවිධාන කළ ඉටිපහන් වැට සැමරුම විපක්ෂනායක මහින්ද රාජපක්ෂ මහතාගේ ප්‍රධානත්වයෙන් අද (21) පස්වරුවේ පැවැත්වුණේ කොළඹ විහාරමහාදේවී එළිමහන් රංගපීඨයේදීයී. අනතුරුව පාස්කු ඉරුදින ප්‍රහාරයෙන් මිය ගිය ජනතාව සිහිපත් කර පහන් දැල්වීම සිදුකෙරුණි.", "URL": "https://sinhala.adaderana.lk/news.php?nid=112501", "Category": null, "Parent URL": null}