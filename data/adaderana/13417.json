{"Source": "Adaderana", "Timestamp": "January 11, 2011 12:54 pm", "Headline": "මධ්‍යම පළාතේ සියලුම පාසල් සතියක් වසා දැමෙයි", "News Content": "පවතින අයහපත් කාලගුණ තත්ත්වය හේතුවෙන් මධ්‍යම පළාතේ සියලුම පාසල් මෙම සතියේ වසා තබන බව මධ්‍යම පළාත් ප්‍රධාන අමාත්‍ය සරත් ඒකනායක මහතා පවසයි. පවතින අයහපත් කාලගුණ තත්ත්වය හේතුවෙන් පාසල්වල අධ්‍යයන කටයුතු සිදුකිරීම සඳහා සුදුසු වාතාවරණයක් නොමැති බව ඔහු සඳහන් කළේය. වි‍ශේෂයෙන් පාසල්වලට ළමුන් පැමිණීමේ දී දුෂ්කරතා ඇති වන බවත් එම තත්ත්වයන් සැලකිල්ල‍ට ගනිමින් මෙම පියවර ගත් බව සරත් ඒකනායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13417", "Category": null, "Parent URL": null}