{"Source": "Adaderana", "Timestamp": "July 2, 2010 08:21 am", "Headline": "විමල්ගේ ප්‍රකාශ කරූ හෙළා දකියි", "News Content": "රජයේ වගකිවයුතු ‍ඇමතිවරයෙකු විසින් එක්සත් ජාතීන්ගේ කාර්යාලවලට සහ එහි සේවකයින්ට එරෙහිව ප්‍රචණ්ඩකාරීව හැසිරෙන ලෙස මෙරට ජනතාවට බලපෑම් කිරීම තරයේ හෙළා දකින බව එක්සත් ජාතික පක්ෂය පවසයි. අමාත්‍ය විමල් වීරවංශ මහතා එක්සත් ජාතීන්ගේ සංවිධානය සම්බන්ධයෙන් පසුගියදා සිදුකළ ප්‍රකාශ මගින් ජනතාව නොමග යන බව එම පක්ෂයේ නියෝජ්‍ය නායක කරූ ජයසූරිය මහතා නිවේදනයක් නිකුත් කරමින් සඳහන් කරයි. මෙවැනි ප්‍රකාශ සිදුකිරීම මගින් ජාත්‍යන්තර සමාජය සමග ගනුදෙනු කිරීමේ දී අනුගමනය කළ යුතු ශිෂ්ඨ සම්පන්න විධි ක්‍රම අනුගමනය නොකරන දැඩි මතධාරී රටවල් ගොන්නට ශ්‍රී ලංකාව ද ඇතුළත් වන බව අදාළ නිවේදනයේ වැඩිදුරටත් දැක්වේ.", "URL": "https://sinhala.adaderana.lk/news.php?nid=9334", "Category": null, "Parent URL": null}