{"Source": "Adaderana", "Timestamp": "July 6, 2017 10:09 am", "Headline": "සැමියා විසින් බිරිඳ කපා කොටා ඝාතනය කරලා", "News Content": "තඹුත්තේගම, රාජාංගණය, යාය එක ප්‍රදේශයේදී තියුණු ආයුධයකින් පහරදී කාන්තාවක ඝාතනය කර තිබේ.මියගිය කාන්තාවගේ සැමියා විසින් ඝාතනය සිදුකර ඇති අතර සැකකැරුද වස පානය කර සිය දිවි හානි කරගැනීමට උත්සාහ දරා ඇති බව පොලීසිය පවසයි.ප්‍රදේශයේ කුඹුරු වැඩ සිදුකරමින් සිටියදී අදාළ කාන්තාව ඝාතනය කර තිබේ. මියගොස් ඇත්තේ 38 හැවිරිදි කාන්තාවක වන අතර වස පානය කළ සැකකරු අත්අඩංගුවට ගෙන ඇති අතර ඔහු මේ වන විට පොලිස් ආරක්ෂාව යටතේ තඹුත්තේගම රෝහලේ ප්‍රතිකාර ලබන බව සඳහන්ය.", "URL": "https://sinhala.adaderana.lk/news.php?nid=74932", "Category": null, "Parent URL": null}