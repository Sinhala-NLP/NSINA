{"Source": "Adaderana", "Timestamp": "February 28, 2014 07:51 am", "Headline": "යුද අපරාධ චෝදනා ගැන පරීක්ෂණයක් පැවැත්විය යුතුයි", "News Content": "ශ්‍රි ලංකාවේ යුද අපරාධ චෝදනා සම්බන්ධයෙන් ජාත්‍යන්තර පරීක්ෂණයක් පැවැත්විය යුතු බවට ජාත්‍යන්තර නීතිවේදින්ගේ මානව හිමිකම් ආයතනය විසින් එක්සත් ජාතීන්ගේ සංවිධානයේ මානව හිමිකම් කමිටුවෙන් ඉල්ලීමක් කර තිබේ. අදාළ ඉල්ලීම මගින් එම ආයතනය පෙන්වා දී ඇත්තේ මානව හිමිකම් පිළිබඳ මහකොමසාරිස් නවපිල්ලෙයි මහත්මිය යෝජනා කර ඇති පරිදි අතීත මානව හිමිකම් නීති උල්ලංඝණයන් ද විභාග කළ යුතු බවයි. මානව හිමිකම් උල්ලංඝණ සහ යුද අපරාධ සම්බන්ධයෙන් යුක්තිය ඉටුකිරිමට ශ්‍රි ලංකාවේ නීති පද්ධතිය අවස්ථා කිහිපයකදීම අසමත් වී ඇති බව ජාත්‍යන්තර නීතිවේදින්ගේ මානව හිමිකම් ආයතනය පෙන්වා දී තිබේ. මෙරට ස්වාධීන අධිකරණයක් ක්‍රියාත්මක නොවන බවට ද ඔවුන් චෝදනා කර තිබේ. මේ අතර මෙරට මානව හිමිකම් ක්‍රියාකාරින් මර්දනයට ලක්ව ඇති බව ඇම්නෙස්ටි ජාත්‍යන්තරය මගින් පසුගියදා ඉදරිපත් කළ වාර්තාවකින් පෙන්වා දි තිබුණි.", "URL": "https://sinhala.adaderana.lk/news.php?nid=41426", "Category": null, "Parent URL": null}