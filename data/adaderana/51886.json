{"Source": "Adaderana", "Timestamp": "June 10, 2015 09:15 am", "Headline": "2016 සිට එක ශ්‍රේණියට ළමයි 35යි", "News Content": "පාසල් වල පළමු ශ්‍රේණියේ පංතියක සිටිය යුතු ළමුන් සංඛ්‍යාව සීමා කිරීමට පියවර ගතයුතු බව අධ්‍යාපන අමාත්‍යංශය පවසයි.එම අමාත්‍යංශය පවසන්නේ ලබන වසරේ සිට පාසැලක පළමු ශ්‍රේණියේ සිටිය යුතු උපරිම ළමුන් සංඛ්‍යාව 35 දෙනෙකු විය යුතු බවයි.2007 වසරේ පළමු ශ්‍රේණියේ ළමුන් ඇතුළත් කිරීමට අදාළව ශ්‍රේෂ්ඨාධිකරණය හමුවේ පවරන ලද නඩුවක තීන්දුවකින් මෙම උපරිම ළමුන් සංඛ්‍යාව තහවුරු කර ඇති බව සඳහන්ය.අධ්‍යාපනඥයින්ගේ මතය අනුව ඉගෙනුම් ඉගැන්වීමේ ක්‍රියාවලියට අවතීර්ණ වීම සඳහා ගුරුවරයා සහ දරුවා අතර මනා සබඳතාවක් පැවතිය යුතු බව අධ්‍යාපන අමාත්‍යංශය පවසයි.පංතියක ළමුන් 35 දෙනෙකු පමණ සිටින විට අදාළ සම්බන්ධතාව පහසු වනු ඇති බවට අධ්‍යාපනඥයින් පෙන්වා ඇති බව එම අමාත්‍යංශය කියයි.", "URL": "https://sinhala.adaderana.lk/news.php?nid=51886", "Category": null, "Parent URL": null}