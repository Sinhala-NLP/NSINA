{"Source": "Adaderana", "Timestamp": "January 31, 2019 09:31 pm", "Headline": "දේශපාලන වශයෙන් දැඩි තීරණයක් ගන්න දිගම්බරම් සැරසෙයි", "News Content": "වතු කම්කරුවන්ගේ වැටුප් වැඩි කිරීම සම්බන්ධයෙන් සාධාරණයක් ඉටු නොවුන නිසා දෙමළ ප්‍රගතිශිලි සන්ධානය හෙට(01) අග්‍රාමාත්‍යය රනිල් වික්‍රමසංහ මහතා සමඟ තිරණාත්මක සාකච්ඡාවක් පවත්වන බව කඳුරට නව ගම්මාන යටිතල පහසුකම් සහ ප්‍රජා සංවර්ධන අමාත්‍යය පලනි දිගම්බරම් මහතා පවසයි. අමාත්‍යයවරයා මේ බව කියා සිටියේ තම දේශාපලන ඉදිරි ගමන පිළිබඳව කම්කරු ජාතික පෙරමුණේ සහ ලංකා ජාතික කම්කරු සංගමයේ සමාජිකයන් දැනුවත් කිරීම සඳහා අද (31) නොර්වුඩ් ක්‍රිඩාගණයේ රැස්විම් ශාලාවේ පැවති රැස්විමේදීය. මෙහිදි වැඩි ධරටත් අදහස් දැක්වු අමාත්‍යය පලනි දිගම්බරම් මහතා කියා සිටියේ වතු කම්කරුවන්ට වැටුප් වැඩි කරන බව පවසමින් වතුකරයේ දේශපාඥයින් වතු කම්කරුවන්ව මුලා කල බවයි. වතු කම්කරුවන්ට මෙතෙක් ගෙවු රුපියල් 40 ක දිරි ගැන්විමේ දිමනාව මෙවර නොලැබි ඇති බවයි. මෙතෙක් පැවති මැතිවරණවලින් වතුකරයේ ජනතාව එක්සත් ජාතික පක්ෂයට සහ ජනාධිපති මැතිවරණයේදි මෛත්‍රීපාල සිරිසේන මහතාට වැඩි ඡන්ද ප්‍රතිශයක් ලබා දුන් බවයි. එම ජනතාව වෙනුවෙන් වතු කම්කරුවන්ට මෙවර වැටුප් වැඩි කිරිමේදි අහිමි වු රු 140 දිරිගැන්විමේ දිමනාව අග්‍රාමාත්‍යවරයා කම්කරු ඇමතිවරයාත්, වැවිලි කර්මාන්ත අමාත්‍යවරයාත්, මැදිහත් වි වතු සමාගම් වෙතින් ලබා දිමට කටයුතු නොකළ හොත් දෙමිළ ප්‍රගිතශිලි සන්ධානය ඉදිරියේදි දේශපාලන වශයෙන් දැඩි තීරණයකට එළඹෙන බවද අමාත්‍යයවරයා මෙම රැස්විමේදි වැඩි දුරටත් පැවසීය.", "URL": "https://sinhala.adaderana.lk/news.php?nid=103468", "Category": null, "Parent URL": null}