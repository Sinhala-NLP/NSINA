{"Source": "Adaderana", "Timestamp": "September 28, 2013 08:13 pm", "Headline": "දහම් ගුරා මාට්ටු", "News Content": "වයස අවුරුදු 11 ක් වන පිරිමි දරුවෙකු අපයෝජනයට ලක් කළ බව කියන 56 හැවිරිදි දහම් පාසල් ගුරුවරයෙකු අත්අඩංගුවට ගෙන ඇති බව මාදම්පේ පොලීසිය පවසයි‍‍. අතවරයට ලක්ව ඇති දරුවා මාදම්පේ - පූක්කුලම පදිංචි බව අප වාර්තාකරු කියයි. පාසල් සිසුවෙකු වන දරුවා ප්‍රදේශයේ විහාරස්ථානයක පවත්වා ගෙන යන දහම් පාසලකද ඉගෙනුම ලබයි. සැකකරුද එම දහම් පාසලේ ගුරුවරයෙකු ලෙස කටයුතු කරමින් සිට ඇත. එක් දිනක් ලිපි ගොනු වගයක් සකස් කිරීමට ඇති බව පවසා දරුවාව විහාරස්ථානයේ ලැගුම් ගෙය වෙත ගෙන ගොස් මුලින්ම අතවරයට ලක් කර ඇති බව අප වාර්තාකරු කියයි. පසුව මීට සති දෙකකට පමණ පෙර දිනක විහාරස්ථානයේ උත්සවයක් පැවැත්වෙන විට දරුවා යතුරු පැදියක නංවා ගෙන මාදම්පේ එගොඩවත්ත ප්‍රදේශයේ නිවසකට ගෙන ගොස් ඇති සැකකරු එදිනද දරුවා බරපතළ ලෙස අපයෝජනය කර ඇති බව පොලීසිය විසින් අනාවරණය කරගෙන ඇති බව හෙතෙම පවසයි. තම දරුවාට සිදුවී ඇති අපරාධය සම්බන්ධයෙන් දැන ගත් මව්පියන් විසින් දරුවාද කැටුව විත් පොලීසියට මේ සම්බන්ධයෙන් පැමිණිලි කර ඇත. අත්අඩංගුවට ගෙන ඇති සැකකරු මාදම්පේ - ඉහලගම පදිංචි ව්‍යාපාරිකයෙකි.", "URL": "https://sinhala.adaderana.lk/news.php?nid=37772", "Category": null, "Parent URL": null}