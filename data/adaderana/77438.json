{"Source": "Adaderana", "Timestamp": "September 12, 2017 11:59 am", "Headline": " දැරියක දූෂණය කර මරා දැමීම-වසර 50 ක සිර දඬුවමක් ", "News Content": "බාල වයස්කාර දැරියක දූෂණය කර ඝාතනය කිරීමේ චෝදනාවකට වරදකරු වූ පුද්ගලයෙකුට බදුල්ල මහාධිකරණයෙන් වසර 50ක බරපතළ වැඩ සහිත සිර දඩුවමක් නියම කර තිබේ.2013 වසරේ අගෝස්තු මස 13 වන දින දියතලාව, ඇල්ලගම පාසල්කන්ද ප්‍රදේශයේ 08 හැවිරිදි දැරියක දූෂණය කර ඝාතනය කර තිබුණි.සිද්ධියට අදාළව චෝදනා එල්ල වී තිබූ විත්තිකරු එම ප්‍රදේශයේම පදිංචිකරුවෙකු බව පොලීසිය සඳහන් කළේය.දීර්ඝ නඩු විභාගයකින් අනතුරුව එහි තීන්දුව ඊයේ ප්‍රකාශයට පත් කළ බදුල්ල මහාධිකරණය විත්තිකරුට බරපතළ වැඩ සහිත වසර 50 ක සිර දඩුවමක් නියම කර තිබේ. මෙලෙස දඩුවම් නියම වී ඇත්තේ 43 හැවිරිදි පුද්ගලයෙකුට බව වාර්තා වෙයි.", "URL": "https://sinhala.adaderana.lk/news.php?nid=77438", "Category": null, "Parent URL": null}