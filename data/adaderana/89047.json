{"Source": "Adaderana", "Timestamp": "May 13, 2018 10:32 pm", "Headline": "වගා  ළිං ජලයෙන් වගා කරන ගොවීන්ට භූමිතෙල් සහනාධාරය දෙන්න", "News Content": "ගොවි ජන සේවා දෙපාර්තමේන්තුවේ ලියාපදිංචි වගා ළිං ජලය උපයෝගී කරගෙන වගා කටයුතු කරන ගොවීන්ට භූමිතෙල් සහනාධාර ක්‍රමයට ලබාදෙන ලෙස පලාගල ගොවි සංවර්ධන් සභාවේ සභාපති නිශ්ශංක බෝයගොඩ මහතා ඉල්ලීමක් කරයි. පලාගල ප්‍රාදේශීය ලේකම් බල ප්‍රදේශයේ වගා ළිං 1713 ක් තිබෙන බවත්,වගා බිම් අක්කර 2196 ක යල් මහා දෙකන්නයේ එළවළු ඇතුළු අතිරේක බෝග වගා කරනුයේ වගා ළිං වල ඇති ජලය භුමිතෙල්වලින් ක්‍රියාකරන ජල පොම්ප ආධාරයෙන් බවත්,පසුගියදා ආණ්ඩුව භිමිතෙල් මිල වැඩි කිරීම තුළින් ගොවියාට විශාල අමතර පිරිවැයක් දැරීමට සිදුවන බව පෙන්වා දෙයි. පසුගිය වගා කන්න තුනක් වර්ෂා ජලය නොමැතිව වගා කටයුතු කිරීමට නොහැකි වුවත් වගා ළිං ඇති ගොවින් පොහොර සහනාධාරය පවා නොමැතිව එම ජලය උපයෝගී කරගෙන විවිධ බෝග වගාකර දේශීය එළවළු අවශ්‍යතාවයන් සපුරාදීමට කටයුතු කළ බවද පෙන්වා දුන්නේය.", "URL": "https://sinhala.adaderana.lk/news.php?nid=89047", "Category": null, "Parent URL": null}