{"Source": "Adaderana", "Timestamp": "March 2, 2017 03:06 pm", "Headline": "කේරළ ගංජා කිලෝ 230ක් සමඟ 1ක් කොටු ", "News Content": "මහා පරිමාණ කේරළ ගංජා ව්‍යාපාරිකයෙකු සහ එම ජාවාරමට සම්බන්ධ තවත් පුද්ගලයෙකු කොළඹ දිසා දූෂණ මර්දන ඒකකය විසින් අත්අඩංගුවට ගෙන තිබේ.එම ඒකකයට ලැබුණු තොරතුරක් මත ග්‍රෑන්ඩ්පාස් ප්‍රදේශයේ දී අදාළ ව්‍යාපාරිකයා අත්අඩංගුවට ගෙන ඇති අතර ඔහු සතුව තිබී කේරළ ගංජා කිලෝග්‍රෑම් 16ක් සොයාගෙන ඇති බව සඳහන්ය.සැකකරුගෙන් සිදුකළ ප්‍රශ්න කිරීම්වල දී අනාවරණය වූ තොරතුරු මත ඔහුට අයත් කේරළ ගංජා කිලෝග්‍රෑම් 230ක තොගයක් ගනේමුල්ල, බුලුගහගොඩ ප්‍රදේශයේ දී සොයාගත් බව පොලීසිය පැවසුවේය.එහිදී ජාවාරමට සම්බන්ධ අනෙක් සැකකරු අත්අඩංගුවට ගෙන තිබේ.අත්අඩංගුවට ගත් සැකකරුවන් දෙදෙනා මාළිගාකන්ද සහ ගම්පහ යන මහේස්ත්‍රාත් අධිකරණ වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=70323", "Category": null, "Parent URL": null}