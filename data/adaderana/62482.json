{"Source": "Adaderana", "Timestamp": "July 27, 2016 12:12 pm", "Headline": "සරසවි අනධ්‍යන සේවක වර්ජනයෙන් අධ්‍යයන කටයුතුවලට බාධා", "News Content": "විශ්වවිද්‍යාල අනධ්‍යන සේවකයින් ආරම්භ කර ඇති වැඩ වර්ජනය හේතුවෙන් විශ්වවිද්‍යාලවල අධ්‍යයන කටයුතුවලට බාධා පැමිණ තිබේ.ඉල්ලීම් 7ක් මුල් කරගනිමින් විශ්වවිද්‍යාල අනධ්‍යන කාර්යය මණ්ඩලය අද සිට අඛණ්ඩ වැඩ වර්ජනයක් ආරම්භ කරන ලදී.එම වැඩ වර්ජනය දිවයිනේ සියළුම විශ්වවිද්‍යාලවල ක්‍රියාත්මක වන අතර වර්ජනය හේතුවෙන් සිසුන්ට සිදුවන බලපෑම සම්බන්ධයෙන් උසස් අධ්‍යාපන අමාත්‍යවරයා වගකීම භාරගත යුතු බව විශ්වවිද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ්.මල්වත්තගේ මහතා සඳහන් කළේය.කෙසේවෙතත් උසස් අධ්‍යාපන අමාත්‍ය ලක්ෂ්මන් කිරිඇල්ල මහතා පසුගියදා පැවසුවේ දේශපාලන උවමනාවන් මත මෙම වෘත්තීය ක්‍රියාමාර්ග දියත් වන බවයි.ඊට ප්‍රතිචාර දැක්වූ විශ්ව විද්‍යාල වෘත්තීය සමිති ඒකාබද්ධ කමිටුවේ සම සභාපති එඩ්වඩ්.මල්වත්තගේ මහතා පැවසුවේ තම වෘත්තීය ක්‍රියාමාර්ගයට කිසිදු දේශපාලන අරමුණක් නොමැති බවය.", "URL": "https://sinhala.adaderana.lk/news.php?nid=62482", "Category": null, "Parent URL": null}