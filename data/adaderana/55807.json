{"Source": "Adaderana", "Timestamp": "December 18, 2015 03:47 pm", "Headline": "කුමාර් ගුණරත්නම් යළි රිමාන්ඩ්", "News Content": "පෙරටුගාමි සමාජවාදි පක්ෂයේ දේශපාලන මණ්ඩල සභික කුමාර් ගුණරත්නම් මහතා තවදුරටත් රක්ෂිත බන්ධනාගාර ගත කිරීමට කෑගල්ල මහේස්ත්‍රාත් අධිකරණය නියෝග කර තිබේ.ඔහු ලබන 30 වනදා දක්වා රක්ෂිත බන්ධනාගාර ගත කිරීමට අධිකරණය නියෝග කළ බව අද දෙරණ වාර්තාකරු පැවසුවේය.ආගමන විගමන නීති උල්ලංඝනය කරමින් මෙරට රැඳීසිටීමේ චෝදනා මත පසුගිය නොවැම්බර් මස 04 වනදා කෑගල්ල අගුරුවැල්ල ප්‍රදේශයේදී කුමාර් ගුණරත්නම් මහතා අත්අඩංගුවට ගැනිණ.", "URL": "https://sinhala.adaderana.lk/news.php?nid=55807", "Category": null, "Parent URL": null}