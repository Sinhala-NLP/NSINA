{"Source": "Adaderana", "Timestamp": "July 18, 2017 10:12 am", "Headline": "ප්‍රවීණ සංගීතවේදී සෝමපාල රත්නායක අභාවප්‍රාප්ත වෙයි", "News Content": "ප්‍රවීණ වාදන ශිල්පී සංගීත අධ්‍යක්ෂ සෝමපාල රත්නායක මහතා අභාවප්‍රාප්ත වී තිබේ. මිය යන විට ඔහු 69 වන වියේ පසුවිය. මහනුවර කඩුගන්නාව ප්‍රදේශයේ උපත ලද සෝමපාල රත්නායක මහතා සහෝදර සහෝදරියන් 11 දෙනෙකුගෙන් යුතු පවුලේ 4 වෙනියාය. වික්ටර් රත්නායක මහතා සෝමපාල රත්නායක මහතාගේ වැඩිමහල් සොහොයුරාය. මුල්ම නිර්මාණය වශයෙන් හන්තානේ කතාව චිත්‍රපටයට පසුබිම් සංගීතයෙන් දායක වු සෝමපාල රත්නායක මහතා පසුකාලිනව වාර්තා චිත්‍රපට කිහිපයක සංගීත අධ්‍යක්ෂවරයා වශයෙන් කටයුතු කර තිබේ.", "URL": "https://sinhala.adaderana.lk/news.php?nid=75366", "Category": null, "Parent URL": null}