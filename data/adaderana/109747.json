{"Source": "Adaderana", "Timestamp": "May 11, 2019 01:53 pm", "Headline": "ගතවු පැය 24 තුළත් සෝදිසි මෙහෙයුම්", "News Content": "ගතවු පැය 24 තුළ දිවයිනේ ප්‍රදේශ රැසක ආරක්ෂක අංශ විසින් සෝදිසි මෙහෙයුම් දියත් කර ඇත. ඒ අනුව බණ්ඩාරගම පොලීසිය විසින් ඊයේ (10) සිදු කළ සෝදිසියකදි බණ්ඩාරගම අතුටුගම කිම්මන්තුඩාව බොල්ගොඩ ගඟේ අතුරු ඇල මාර්ගයක තිබි සිම් කාඩ් පත් 2 ක් සහිත ජංගම දුරකථනයක්, යතුරු පැදියක අංක තහඩුවක් සොයා ගෙන ඇත. කලුතර පයාගල පොතුවිල පාලම යට ඊයේ (10) සිදු කළ විශේෂ සෝදිසි මෙහෙයුමකදිත් 9 එම් වර්ගයේ පිස්තෝල 2ක් , ටි 56 පතොරම් 5ක් පොලීසිය විසින් සොයා ගෙන ඇත. මේ අතර පාස්කු ඉරුදින ෂැංග්‍රිලා හෝටලයට මරාගෙන මැරෙන ප්‍රහාරය එල්ල කළ බෝම්බකරු වන ඉන්සාම් අහමඩ් නැමත්තාට අයත් වැල්ලම්පිටිය තඹ කර්මාන්ත ශාලාවෙහි භාණ්ඩ තොගයක් ලොරි රථ 2 කින් වැල්ලම්පිටිය කැලණිමුල්ල ප්‍රදේශයේ ගබඩාවකට රැගෙන ගොස් ඇත. ඒ පිළිබඳව සැක සිතූ වැල්ලම්පිටිය කැලණිමුල්ල ප්‍රදේශයේ ජනතාවටෙ ඊයේ රාත්‍රියේ එම ගබඩා පරිශ්‍රයට පැමිණ ඇත. පසුව යුද හමුදා බට පිරිස් පැමිණ ගබඩා පරිශ්‍රෙය් නවතා තිබු ලොරි රථ පරික්ෂා කළද එහි තිබී කිසිදු සැක කටයුතු යමක් හමුව නැත. පසුව ගබඩාව පරික්ෂා කිරිමටද යුද හමුදා බට පිරිස් කටයුතු කර ඇති අතර එහි තිබීද කිසිදු සැකකටයුතු යමක් හමු වී නැත.", "URL": "https://sinhala.adaderana.lk/news.php?nid=109747", "Category": null, "Parent URL": null}