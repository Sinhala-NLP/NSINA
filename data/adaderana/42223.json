{"Source": "Adaderana", "Timestamp": "April 1, 2014 01:51 pm", "Headline": "කප්පාදුවකින් තොරව විදුලිය දෙනවා", "News Content": "දිවයිනට බලපා ඇති අධික නියං කාලගුණ තත්ත්වය හේතුවෙන් ජල විදුලි නිෂ්පාදනය මේ වන විට සියයට 15ක් පමණ දක්වා පහත වැටී ඇති බව විදුලිබල මණ්ඩලය පවසයි. සියයට 80ට වැඩි ප්‍රමාණයක් තාප බලාගාර වලින් විදුලි නිෂ්පාදනය කෙරෙන බව එම මණ්ඩලය සඳහන් කළේය. කෙසේ වෙතත් ජනතාවට කිසිදු කප්පාදුවකින් තොරව විදුලිය ලබාදීමට කටයුතු කරන බව ලංකා විදුලිබල මණ්ඩලයේ නියෝජ්‍ය සාමාන්‍යාධිකාරී සෙනුජිත් දසනායක මහතා පැවසීය‍.", "URL": "https://sinhala.adaderana.lk/news.php?nid=42223", "Category": null, "Parent URL": null}