{"Source": "Adaderana", "Timestamp": "June 28, 2018 12:37 pm", "Headline": "මාර්ග අනතුරුවලින් මියගිය සංඛ්‍යාව ඉහළට", "News Content": "‍මාර්ග අනතුරුවලින් මියගිය සංඛ්‍යාව පසුගිය වසරේ අදාළ කාල සීමාවට සාපේක්ෂව මෙම වසරේ ජුනි මාසය දක්වා කාලය තුළ සාපේක්ෂව ඉහළ ගොස් ඇති බව රථ වාහන පොලිස් මූලස්ථානය පවසයි. එහි නියෝජ්‍ය අධ්‍යක්ෂ සහකාර පොලිස් අධිකාරී ඩබ්ලිව්. ඩී.ඒ ධනංජය මහතා සඳහන් කළේ පසුගිය වසරේ පළමු මාස 06 තුළ රිය අනතුරුවලින් පුද්ගලයින් 1330 දෙනෙකු ජීවිතක්ෂයට පත්ව ඇති බවයි. මෙම වසරේ ජනවාරි සිට ජුනි මාසය දක්වා කාලය තුළ පුද්ගලයින් 1439 දෙනෙකු මියගොස් ඇති බව හෙතෙම පෙන්වාදෙයි. මේ අතර රිය අනතුරු වලට ලක්වන සංඛ්‍යාව අඩු කරගැනීම සඳහා විශේෂ වැඩපිළීවෙලක් සකස් කිරීමට පියවර ගන්නා බව සෞඛ්‍ය අමාත්‍යංශයේ ප්‍රජා වෛද්‍ය විශේෂඥ වෛද්‍ය ශමිත සිරිතුංග මහතා සඳහන් කළේය.", "URL": "https://sinhala.adaderana.lk/news.php?nid=91627", "Category": null, "Parent URL": null}