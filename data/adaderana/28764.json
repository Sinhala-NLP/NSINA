{"Source": "Adaderana", "Timestamp": "October 31, 2012 09:01 am", "Headline": "එල්.ටී.ටී.ඊ. තහනම ඉවත් කෙරෙයිද? තීරණය 3 වනදා", "News Content": "ඉන්දියාවේ එල්.ටී.ටී.ඊ. තහනම ඉවත් කරන ලෙස ඉල්ලමින් ගොනු කර ඇති නඩුවේ තීන්දුව නොවැම්බර් මස තුන් වන දින ප‍්‍රකාශයට පත් කිරීමට නියමිතව තිබේ. අදාළ නඩුව සම්බන්ධයෙන් සාක්ෂි විමසීම ඊයේ (30) දිනයේ දී ද සිදුවූ බව ඉන්දීය මාධ්‍ය වර්තා කරයි. ඉන්දියාවේ එම්.ඩී.එම්.කේ. පක්ෂය විසින් නවදිල්ලි අධිකරණයක ගොනු කර ඇති මෙම පෙත්සම මගින් ඉල්ලා ඇත්තේ ඉන්දීය රජය විසින් පනවා ඇති එල්.ටී.ටී.ඊ. තහනම ඉවත් කිරීමේ නියෝගයක් නිකුත් කරන ලෙස. අදාළ නඩුව සම්බන්ධයෙන් ඊයේ දිනයේ දී පොලිස් නිලධාරීන් තිදෙනෙකු සාක්ෂි ලබා දී ඇති බව වාර්තා වේ. එහිදී එල්.ටී.ටී.ඊ. සංවිධානය ඉන්දියාවේ සිදුකර ඇති අපරාධ පිළිබඳව අධිකරණ විසින් ඔවුන්ගෙන් කරුණු විමසා ඇත. ඉදිරිපත් වූ කරුණු සලකා බැලූ අධිකරණය අදාළ නඩුව සම්බන්ධයෙන් අවසන් විභාගය ලබන තුන්වන දින සිදු කිරීමට තීරණය කර ඇති බව වාර්තා වේ.", "URL": "https://sinhala.adaderana.lk/news.php?nid=28764", "Category": null, "Parent URL": null}