{"Source": "Adaderana", "Timestamp": "December 23, 2013 08:40 am", "Headline": "ටී.එන්.ඒ. හෙට රැස්වෙයි", "News Content": "දෙමළ ජාතික සන්ධානයේ විශේෂ සභා රැස්වීමක් හෙට(24) පැවැත්වීමට නියමිතව තිබේ. අදාළ රැස්වීම හෙට(24) පෙරවරුවේ වව්නියාවේ දී පැවැත්වීමට නියමිත බව දෙමළ ජාතික සන්ධානයේ ප්‍රකාශකයෙක් සඳහන් කළේය. දෙමළ ජාතික සන්ධානයේ නායක ආර්.සම්බන්දන් මහතාගේ ප්‍රධානත්වයෙන් ‍මෙම රැස්වීම පැවැත්වීමට නියමිතව තිබේ. මෙම රැස්වීම සඳහා දෙමළ ජාතික සන්ධානය නියෝජනය කරන පාර්ලිමේන්තු මන්ත්‍රීවරුන්, පළාත් සභා මන්ත්‍රීවරුන් , ප්‍රාදේශිය සභා මන්ත්‍රීවරුන් සහ පක්ෂය නියෝජනය කරන සෙසු සාමාජිකයින් මීට සහභාගී වීමට නියමිතය. පක්ෂයේ ඉදිරි කටයුතු සම්බන්ධයෙන් සාකච්ඡා කිරීම මෙම රැස්වීමේ ප්‍රධාන අරමුණ වී තිබේ. එමෙන්ම දැනට කතා බහට ලක්වන උතුරු නැගෙනහිර පවතින දේශපාලනික අර්බුද සම්බන්ධයෙන්ද අදාළ රැස්වීමේදී සාකච්ඡා කිරීමට නියමිත බව දෙමළ සන්ධාන ප්‍රකාශකයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=39794", "Category": null, "Parent URL": null}