{"Source": "Adaderana", "Timestamp": "December 19, 2017 06:56 pm", "Headline": "මහින්දත් අපේ-පාටත් අපේ-නායකයොත් අපේ", "News Content": "පොහොට්ටුව සළකුණින් ශ්‍රී ලංකා නිදහස් පක්ෂයේ නායකයින් ප්‍රදර්ශනය කිරීම නීතිවිරෝධි කටයුත්තක් බව අමාත්‍ය මහින්ද සමරසිංහ මහතා පවසයි. අද(19) පැවති ශ්‍රී ලංකා නිදහස් පක්ෂයේ මාධ්‍ය හමුවට එක්වෙමින් අමාත්‍යවරයා මෙම අදහස් පළ කළේය. බණ්ඩාර නායක මැතිනිය හා බණ්ඩාරනායක මහතා වුවද ප්‍රදර්ශනය කිරීමේ අයිතිය ඇත්තේ සැබෑ ශ්‍රී ලංකා නිදහස් පාක්ෂිකයින්ට පමණක් බවත්, මහින්ද රාජපක්ෂ මහතා වුවද ශ්‍රි ලංකා නිදහස් පක්ෂයේ හිටපු නායකයෙකු වන බැවින් ඔහුව භාවිතා කර පොහොට්ටුව සලකුණින් මැතිවරණ ප්‍රචාරණය සිදුකිරීම නිතිවිරෝධි බව අමාත්‍යවරයා සඳහන් කරයි. එමෙන්ම ශ්‍රි ලංකා නිදහස් පක්ෂය බෙදන්න කටයුතු කරන පිරිස් තවත් පැත්තකින් එහි නායකයින් විකුණා දමන බවත් ඒ තුළින් ජනතාව අමාරුවේ වැටෙන බව ද අමාත්‍යවරයා මෙහිදී කියා සිටියේය.", "URL": "https://sinhala.adaderana.lk/news.php?nid=81800", "Category": null, "Parent URL": null}