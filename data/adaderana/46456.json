{"Source": "Adaderana", "Timestamp": "October 2, 2014 11:48 am", "Headline": "2016 ඔලිම්පික් උළෙලට බ්‍රසීලය සුදානම්", "News Content": "2016 ඔලිම්පික් ක්‍රීඩා උළෙල පැවැත්වීමට නියමිත බ්‍රසීලයේ රියෝද ජැනෙයිරෝ නගරයේ එම තරඟාවලිය පැවැත්වීම සඳහා පවතින සුදානම සතුටුදායක බව ජාත්‍යන්තර ඔලිම්පික් කමිටුව පවසයි. ඒ පිළිබඳ නිරීක්ෂණ චාරිකාවක නිරතවුණු කණ්ඩායමේ ප්‍රධානීයා ඊයේ මාධ්‍ය හමුවේ ප්‍රකාශ කර ඇත්තේ අදාළ ඉදිකිරීම් නිවැරදි මාවතේ ගමන් කරන බවයි. මීට මාස 06 කට පමණ පෙර සිදුකළ නිරීක්ෂණයක දී ඔලිම්පික් කමිටු නිලධාරීන් ප්‍රකාශ කර තිබුණේ රියෝ නගරයේ සුදානම ඉතා දුර්වල මට්ටමක පවතින බවයි. කෙසේ වුවද ඊයේ අවසන් වු නිරීක්ෂණ කණ්ඩායමේ දින 03 ක සංචාරයෙන් පසු සුදානම පිළිබඳ ඔවුන් සෑහීමකට පත්ව ඇත.", "URL": "https://sinhala.adaderana.lk/news.php?nid=46456", "Category": null, "Parent URL": null}