{"Source": "Adaderana", "Timestamp": "March 8, 2014 04:54 pm", "Headline": "ශ්‍රී ලංකාව කාන්තාවන්ට ඇති ප්‍රමුඛත්වය ලොවට පෙන්වු රටක්", "News Content": "මානව අයිතිවාසිකම්, මුලික අයිතිවාසිකම් පිළිබඳ කතා කරන යුගයක අධ්‍යාපන, සෞඛ්‍ය වැනි පහසුකම් ලබාදීමේ දී කාන්තා පිරිමි වශයෙන් වෙන් කිරීම අප රට තුළ කිසිදා සිදු නොවුවක් බව ජනාධිපති මහින්ද රාජපක්ෂ මහතා පවසයි. ශ්‍රී ලංකාව කාන්තාවන්ට ඇති ප්‍රමුඛත්වය සෑමවිටම ලොවට පෙන්වු රටක් බව ජනාධිපතිවරයා සඳහන් කළේය. කොළඹ සුගතදාස ක්‍රීඩාංගණයේදී අද (08) පැවති ජාත්‍යන්තර කාන්තා දින සැමරුම් උත්සවය අමතමින් ජනාධිපති මහින්ද රාජපක්ෂ මහතා මෙම අදහස් පළ කළේය. මෙහිදී වැඩිදුරටත් අදහස් දැක්වු ජනාධිපතිවරයා සඳහන් කළේ මෙරට කාන්තාවන් පිරිමි පුද්ගලයින් හා කරට කර ගැටෙමින් සමාජ, ආර්ථික කටයුතු වලට විශාල දායකත්වයක් ලබා දෙමින් සිටින බවයි.", "URL": "https://sinhala.adaderana.lk/news.php?nid=41644", "Category": null, "Parent URL": null}