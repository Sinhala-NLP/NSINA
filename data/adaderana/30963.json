{"Source": "Adaderana", "Timestamp": "January 22, 2013 08:33 am", "Headline": "තලේබාන් කැරලිකරුවන්ට ප්‍රහාර එල්ල කළා", "News Content": "ඇෆ්ගනිස්ථානයේ සිදුකළ මෙහෙයුම් කටයුතුවල දී තමන් තලෙයිබාන් කැරලිකරුවන්ට ප්‍රහාර එල්ල කළ බව බ්‍රිතාන්‍යයේ හැරී කුමරු පවසයි. ඇෆ්ගනිස්ථානයේ හෙල්මන් පළාතේ මෙහෙයුම් කටයුතුවල මාස 5 ක කාලයක් හැරී කුමරු කටයුතු කර ඇති බව විදෙස් මාධ්‍ය වාර්තා කරයි. ඇපාචි ප්‍රහාරක හෙලිකොප්ටරයක සාමාජිකයෙකු ලෙස කටයුතු කළ හැරි කුමරු තලෙයිබාන් සටන්කාමීන්ගේ ප්‍රධාන මධ්‍යස්ථාන රැසක සිදුකළ මෙහෙයුම් කටයුතුවලට සහභාගී වී තිබේ. සිය ඇෆ්ගනිස්ථාන මෙහෙයුම් කටයුතු නිමවීමෙන් අනතුරුව ඊයේ (21) දිනයේ හැරී කුමරු ඇෆ්ගනිස්ථානයෙන් නික්ම ගොස් ඇති බව සඳහන්ය.", "URL": "https://sinhala.adaderana.lk/news.php?nid=30963", "Category": null, "Parent URL": null}