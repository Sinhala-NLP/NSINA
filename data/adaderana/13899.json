{"Source": "Adaderana", "Timestamp": "February 1, 2011 09:17 am", "Headline": "මාතලේ ගම්මාන 3ක නාය යාමේ අවදානමක්", "News Content": "මාතලේ දිස්ත්‍රික්කයේ ගම්මාන 3ක පවුල් 160 ට වැඩි ප්‍රමාණයක් මේ වන විට නාය යාමේ අවදානමකට ලක්ව ඇති බව ජාතික ගොඩනැගිලි පර්යේෂණ ආයතනය පවසයි. මාතලේ දිස්ත්‍රික්කයේ යළි නාය යාම් තත්ත්වය සක්‍රීය වෙමින් පවතින බව ජාතික ගොඩනැගිලි පර්යේෂණ ආයතනයේ නාය යාම් සේවා අධ්‍යක්ෂ ආර්. එම්. එස්. බණ්ඩාර මහතා ප්‍රකාශ ක‍ළේය. මෙය නාය යාමේ තත්ත්වයක් ද එසේත් නැත්නම් වෙනත් ගැටලුවක් ද යන්න පිළිබඳව පරීක්ෂණ ආරම්භ කර ඇති බව ආර් එම් එස් බණ්ඩාර මහතා සඳහන් කළේය. බදුල්ල සිරිගම ප්‍රදේශයේ ද නිවාස 16ක පුද්ගලයින් නායයාමේ අවදානමක් හේතුවෙන් ඉවත් කර ඇති බව බණ්ඩාර මහතා ප්‍රකාශ කළේය. මේ අතර දිවයිනේ ප්‍රදේශ රැසකට වැසි ඇතිවිය හැකි බව කාළගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=13899", "Category": null, "Parent URL": null}