{"Source": "Adaderana", "Timestamp": "August 2, 2018 04:14 pm", "Headline": "පුනාගල රක්ෂිතයේ ගින්නක්-අක්කර 700ක් විනාශයි", "News Content": "වැල්ලවාය, බෙරගල, පුනාගල කඳු රක්ෂිතයේ විශාල ගින්නක් හට ගෙන ඇති බව අද දෙරණ වාර්තාකරු පවසයි. මෙම ගින්න ඊයේ(01) සවස හට ඇති අතර මේ වන විටත් ගින්න ව්‍යාප්ත වෙමින් පවතින බව අප වාර්තාකරු සඳහන් කළේය. ගින්න මැඩලීමට කිසිදු පාර්ශ්වයක් මේ වනතෙක් මැදිහත් නොවූ බව ප්‍රදේශවාසීන් පවසයි. පවතින වියලි කාලගුණය සහ සුළං තත්ත්වය නිසා ගින්න වේගයෙන් ව්‍යාප්ත වන අතර ගින්න හේතුවෙන් රක්ෂිතයේ අක්කර 700 වඩා විනාශ වී ඇති බව ප්‍රදේශවාසීන් පැවසීය.", "URL": "https://sinhala.adaderana.lk/news.php?nid=93698", "Category": null, "Parent URL": null}