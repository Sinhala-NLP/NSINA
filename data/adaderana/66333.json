{"Source": "Adaderana", "Timestamp": "November 23, 2016 12:29 pm", "Headline": " සාපෙ සිසුන් නිසා ගැටළු රැසකට මුහුණදෙන්න වෙලා ", "News Content": "සාමාන්‍ය පෙළ විභාග අපේක්ෂකයන් අවසන් මොහොතේ ජාතික හැඳුනුම්පත් සකස් කිරීම සඳහා ඉල්ලුම්පත් යොමුකිරීම තුළ ගැටළු රැසකට මුහුණදීමට සිදුව ඇති බව පුද්ගලයින් ලියාපදිංචි කිරීමේ දෙපාර්තමේන්තුව පවසයි.එහි අතිරේක කොමසාරිස් ජනරාල් රංජනී ජයකොඩි මහත්මිය සඳහන් කළේ මෙවර සාමාන්‍ය පෙළ විභාගය සඳහා පෙනී සිටින පාසල් අයඳුම්කරුවන් දෙලක්ෂ 82,926කගේ ජාතික හැඳුනුම්පත් සකස් කර තැපැල් කර යවා ඇති බවයි.සාමාන්‍ය පෙළ විභාගයේ සියලු පාසල් අයඳුම්කරුවන්ගේ ඉල්ලුම්පත් අප්‍රේල් මස අවසානයට පෙර පුද්ගලයින් ලියාපදිංචි කිරීමේ දෙපාර්තමේන්තුව වෙත යොමුකරන ලෙස විදුහල්පතිවරුන්ට චක්‍රලේඛයක් ද නිකුත් කර ඇති බව රංජනී ජයකොඩි මහතා පැවසුවේය.මේ අතර ඊයේ(22) දිනයේ පාසල් අයදුම්කරුවන්ගේ ජාතික හැදුනුම්පත් සකස් කරගැනීම සඳහා පුද්ගලයින් ලියාපදිංචි කිරීමේ දෙපාර්තමේන්තුව වෙත ගිය මව්පියන් පිරිසකට රාත්‍රී 9 පසුවන තුරුත් එහි රැඳී සිටීමට සිදුවී තිබේ.", "URL": "https://sinhala.adaderana.lk/news.php?nid=66333", "Category": null, "Parent URL": null}