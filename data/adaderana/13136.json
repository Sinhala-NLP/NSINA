{"Source": "Adaderana", "Timestamp": "December 29, 2010 11:51 am", "Headline": "ශ්‍රී ලංකාවේ විදේශ ප්‍රතිපත්තිය කැඳ හැලියක් ", "News Content": "ශ්‍රී ලංකාවේ විදේශ ප්‍රතිපත්තිය මේ වනවිට කැඳ හැලියක් බවට පත්ව ඇති බව එක්සත් ජාතික පක්ෂ පාර්ලිමේන්තු මන්ත්‍රී මංගල සමරවීර මහතා පවසයි. එමෙන්ම ශ්‍රී ලංකාවේ විදේශ අමාත්‍යවරයා වි‍දෙස් රටවල් ඉදිරියෙහි බොරුකාරයෙක් බවට පත්ව ඇති බවත් ඔහු සඳහන් කරයි. අද(29) කොළඹ පැවති මාධ්‍ය හමුවකදී අදහස් දක්වමින් ඒ මහතා මෙම කරුණු අවධාරණය කළේය. පසුගිය දිනයක නේපාලය සම්බන්ධව විදේශ අමාත්‍යවරයා විසින් සිදුකරන ලද ප්‍රකාශයෙන් ඒ බව පෙනීයන බව ද සමරවීර මහතා එහිදී ප්‍රකාශ කළේය. 2011 වර්ෂය පොදු ජනතාව දිනවන වර්ෂය ලෙස නම් කර ඇති බවත්, එක්සත් ජාතික පක්ෂය නව වර්ෂය සඳහා ජයග්‍රාහීව ඉදිරියට ගමන් කරන බවත් මෙම මාධ්‍ය හමුවේදී පාර්ලිමේන්තු මන්ත්‍රීවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=13136", "Category": null, "Parent URL": null}