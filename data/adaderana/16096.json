{"Source": "Adaderana", "Timestamp": "May 14, 2011 12:57 pm", "Headline": "සම්බුද්ධත්ව ජයන්තිය වෙනුවෙන් විශේෂ ආරක්ෂක වැඩපිළිවෙළක්", "News Content": "2600 වැනි සම්බුද්ධත්ව ජයන්තිය වෙනුවෙන් නගර බද සහ ගම්බදව විශේෂ ආරක්ෂක වැඩපිළිවෙළක් ක්‍රියාත්මක කර ඇති බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා පවසයි. ජනතාවට අපහසුවකින් තොරව ආගමික වතාවත්වල නිරත වීමට අවස්ථාව සලසා දීමේ අරමුණින් මෙම වැඩපිළිවෙළ ක්‍රියාත්මක කරන බව ඔහු සඳහන් කරයි. කිසිදු බාධාවකින්, කරදරයකින් තොරව පූර්ණ ආරක්ෂාව සහිතව ජනතාවට සම්බුද්ධත්ව ජයන්තිය සැමරීම සඳහා වැඩිපුර පොලිස් නිලධාරීන් යොදවා තිරසාර ආරක්ෂක වැඩපිළිවෙළක් යොදවා ඇති බව ඒ පිළිබඳ වැඩිදුරටත් අදහස් දැක්වූ පොලිස් මාධ්‍ය ප්‍රකාශකවරයා කියා සිටියේය. රථවාහන හැසිරවීම සඳහා විශේෂ පොලිස් කණ්ඩායම් යොදවා ඇති බව ද ප්‍රිශාන්ත ජයකොඩි මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=16096", "Category": null, "Parent URL": null}