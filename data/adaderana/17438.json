{"Source": "Adaderana", "Timestamp": "July 16, 2011 03:26 pm", "Headline": "උතුරු, නැගෙනහිර ජන තීන්දුව විරුද්ධ බලවේගවලට හොඳ පිළිතුරක් වෙයි", "News Content": "ඉදිරියේ දී පැවැත්වීමට නියමිත උතුරු හා නැගෙනහිර පළාත් පාලන මැතිවරණයේ දී ජනතාව ලබාදෙන තීන්දුව විරුද්ධවාදී අන්තර්ජාතික බලවේගවලට හොඳ පිළිතුරක් වනු ඇතැයි ඉදිකිරීම් ඉංජිනේරු සේවා නිවාස හා පොදුපහසුකම් අමාත්‍ය විමල් වීරවංශ මහතා පවසයි. ත්‍රිකුණාමලය, පහේ කණුව ප්‍රදේශයේ පැවති මැතිවරණ ප්‍රචාරක රැස්වීමකට සහභාගී වෙමින් අමාත්‍යවරයා මේ බව සඳහන් කළේය. උතුරේ දෙමළ ජනතාව මේ වන විට දේශපාලන වශයෙන් වෙනස් වෙමින් පවතින බව විමල් වීරවංශ අමාත්‍යවරයා එහිදී ප්‍රකාශ කළේය. වෛරී දේශපාලනයේ නිරත වූ දේශපාලකයන් රජයේ සංවර්ධන වැඩපිළිවෙළ හමුවේ අද ප්‍රතික්ෂේප වෙමින් පවතින බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=17438", "Category": null, "Parent URL": null}