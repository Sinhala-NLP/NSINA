{"Source": "Adaderana", "Timestamp": "February 24, 2010 03:12 pm", "Headline": "ෆොන්සේකා අත්සන තබයි", "News Content": "ජෙනරාල් සරත් ෆොන්සේකා මහතා අද දහවල් නාම යෝජනා පත්‍රයට අත්සන් තැබූ බව ජ.වි.පෙ හිටපු පාර්ලිමේන්තු මන්ත්‍රී අනුර කුමාර දිසානායක මහතා පවසයි. ඊයේ දිනයේ අධිකරණයෙන් දුන් නියෝගයට අනුව සැලසුණු ඉඩ ප්‍රස්ථාව ප්‍රයෝජනයට ගෙන නීතිඥ සුනිල් වටගල මහතා විසින් නාම යෝජනාපත්‍රයට සරත් ෆොන්සේකා මහතාගේ අත්සන ලබා ගැනීමට කටයුතු කළ බව හෙතෙම කියා සිටියේය. ජෙනරාල් සරත් ෆොන්සේකා මහතා එළඹෙන මහ මැතිවරණයේදී\"ප්‍රජාතන්ත්‍රවාදී ජාතික පෙරමුණ\"යටතේ\"කුසලානය\"ලකුණෙන් කොළඹ දිස්ත්‍රීක්කයට තරඟවදින බව මීට ඉහතදී ප්‍රකාශයට පත් කර තිබිණි. ප්‍රජාතන්ත්‍රවාදී ජාතික පෙරමුණේ නායකයා වන්නේද ජෙනරාල් සරත් ෆොන්සේකා මහතාය.", "URL": "https://sinhala.adaderana.lk/news.php?nid=6912", "Category": null, "Parent URL": null}