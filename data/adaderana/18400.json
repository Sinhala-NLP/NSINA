{"Source": "Adaderana", "Timestamp": "August 30, 2011 11:00 am", "Headline": "රාමසාන් වෙනුවෙන් සුරාසැල් වැසෙයි", "News Content": "හෙට(31) දිනයේ දිවයින පුරා සුරාසැල් වසා දැමීමට සුරාබදු දෙපාර්තමේන්තුව තීරණය කර තිබේ. හෙට දිනයට යෙදෙන රාමසාන් උත්සවය නිමිත්තෙන් මෙම තීරණය ගත් බව සුරාබදු දෙපාර්තමේන්තුවේ සුරාබදු අධිකාරී ප්‍රභාත් ජයවික්‍රම මහතා සඳහන් කළේය. මෙම නියෝගය කඩකරන සුරා සැල් අධීක්ෂණය කිරීම සඳහා දිවයින පුරා පිහිටි සුරාබදු අධිකාරියේ කාර්යාලවල නිලධාරීන් කටයුතු කරන බව ද ප්‍රභාත් ජයවික්‍රම මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18400", "Category": null, "Parent URL": null}