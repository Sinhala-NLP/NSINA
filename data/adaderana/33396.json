{"Source": "Adaderana", "Timestamp": "April 19, 2013 02:34 pm", "Headline": "ඇතැම් පුද්ගලයින්ගේ ව්‍යාපාරවල අරමුණ ආර්ථික වාසි පමණයි", "News Content": "ඇතැම් පුද්ගලයින්ගේ ව්‍යාපාරවල අරමුණ ආර්ථික වාසි ලබාගැනීම පමණක් බව අස්ගිරි පාර්ශවයේ මහනායක අතිපූජ්‍ය උඩුගම ශ්‍රී බුද්ධ රක්ඛිත නාහිමියෝ පවසති. වාණිජ අභිලාෂයන් පමණක් ඉලක්ක කර සිදුකරන මෙවැනි ඇතැම් ව්‍යාපාර හේතුවෙන් ජනතාව රෝගී තත්ත්වයට පත්වන බව මහනාහිමියෝ පෙන්වාදෙති. මෙරට වකුගඩු රෝගීන් සඳහා ආයුර්වේද වෛද්‍ය ක්‍රමය යොදා ගැනීම පිළිබඳ මහනුවර ආයුර්වේද සංගමයේ වෛද්‍යවරුන් පිරිසක් අස්ගිරි පාර්ශවයේ මහනායක හිමියන් හමුවූ අවස්ථාවේදී උන්වහන්සේ මේ බව පවසන ලදී. අතීතයේ මෙරට ජනතාවට වකුගඩු රෝගය වැනි රෝග තත්ත්ව ඇති නොවූ බව මහනායක හිමියෝ එහිදී පැවසූහ. වර්තමානයේ බොහෝ ආහාර මගින් සහ පිරිසිදු ජලය භාවිතයට නොගැනීම හේතුවෙන් මෙවැනි රෝග ව්‍යාප්ත වී ඇති බව මහනායක හිමියෝ පවසන ලදී.", "URL": "https://sinhala.adaderana.lk/news.php?nid=33396", "Category": null, "Parent URL": null}