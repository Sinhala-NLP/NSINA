{"Source": "Adaderana", "Timestamp": "June 26, 2016 10:11 am", "Headline": "  තෙවන එක්දින ක්‍රිකට් තරගය අද", "News Content": "සංචාරක ශ්‍රී ලංකා කණ්ඩායම සහ එංගලන්ත කණ්ඩායම අතර තෙවන එක්දින ජාත්‍යන්තර ක්‍රිකට් තරගය අද(26) පැවැත්වෙයි. බ්‍රිස්ටල්හිදී දිවා තරගයක් ලෙස මෙම තරගය පැවැත්වීමට නියමිතය. නායක ඇන්ජලෝ මැතිව්ස් සහ උපනායක දිනේෂ් චන්දිමාල් අද උදෑසන ශාරීරික යෝග්‍යතා පරීක්ෂණයකට සහභාගී වීමට නියමිතව තිබේ. මැතිව්ස් පළමු තරගයේ දී ආබාධයකට ලක් වූ අතර චන්දිමාල් පසුගිය තරගයේ දී ආබාධයකට ලක් වුණි. තරග පහකින් සමන්විත එක්දින තරගාවලිය එකට බින්දුවක් ලෙස මේ වන විට පෙරමුණේ පසුවන්නේ එංගලන්ත කණ්ඩායම යි.", "URL": "https://sinhala.adaderana.lk/news.php?nid=61492", "Category": null, "Parent URL": null}