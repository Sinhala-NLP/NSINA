{"Source": "Adaderana", "Timestamp": "September 23, 2016 02:53 pm", "Headline": "රේගුවේ අකුරට වැඩකිරීම තාවකාලිකව අත්හිටුවෙයි", "News Content": "රේගු ආඥා පනත අහෝසිකර ජාවාරම්කරුවන්ට වාසි සැලසෙන අයුරින් නව රේගු පනතක් සකස් කිරීමට විරුද්ධව රේගු ඒකාබද්ධ වෘත්තීය සමිති සන්ධානය විසින් දියත් කළ අකුරට වැඩකිරීමේ වෘත්තීය ක්‍රියා මාර්ගය තාවකාලිකව අත්හිටුවා තිබේ.මුදල් අමාත්‍යවරයා සමග එළඹෙන 27වන දින සාකච්ඡාවක් ලබාදීමට එකඟතාව පළකිරීම හේතුවෙන් මෙම වෘත්තීය සමිති ක්‍රියා මාර්ගය අත්හිටවු බව රේගු ඒකාබද්ධ වෘත්තීය සමිති සන්ධානයේ කැඳවුම්කරු සුදත් සිල්වා මහතා සඳහන් කරයි.", "URL": "https://sinhala.adaderana.lk/news.php?nid=64359", "Category": null, "Parent URL": null}