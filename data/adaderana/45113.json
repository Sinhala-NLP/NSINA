{"Source": "Adaderana", "Timestamp": "August 4, 2014 01:57 pm", "Headline": "රජරට වැඩ සාමාන්‍ය පරිදි කරනවා", "News Content": "රජරට විශ්ව විද්‍යාලයේ අධ්‍යයන කටයුතු අද දිනයේ සාමාන්‍ය පරිදි ආරම්භ කළ බව විශ්ව විද්‍යාලයේ ලේඛකාධිකාරි ඒ. ඒම්. ජී. බී අබේසිංහ මහතා පවසයි. ඔහු සඳහන් කළේ අද දිනයේ දේශන රැසක් ආරම්භ වූ බවයි. සිසුන් සහ ගුරුවරුන්ගේ පැමිණිම ද යහපත් මට්ටමක පවතින බව ලේඛකාධිකාරිවරයා ප්‍රකාශ කළේය. ශිෂ්‍ය ක්‍රියාකාරකම් හේතුවෙන් රජරට විශ්ව විද්‍යාලය වසා දමා තිබු අතර වෘත්තිය ක්‍රියාමාර්ගයක නිරත වූ ආචාර්යවරුන් ද පසුගිය 28 වැනිදා සිට සේවයට වාර්තා කර තිබුණි. පංති තහනමට ලක් කර තිබු සිසුන් 11 දෙනාගේ තහනම ඉවත් කිරීමෙන් අනතුරුව යළි විශ්ව විද්‍යාලය ආරම්භ කෙරිණ.", "URL": "https://sinhala.adaderana.lk/news.php?nid=45113", "Category": null, "Parent URL": null}