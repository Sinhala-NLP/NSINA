{"Source": "Adaderana", "Timestamp": "March 30, 2015 03:28 pm", "Headline": "ඒකාබද්ධ කාලසටහන් යක්‍ෂයාට ශී‍්‍ර ලංගමය බිලි‍දෙන්න එපා!", "News Content": "පෞද්ගලික බස් සමාගම් මාෆියාවට අවශ්‍ය පරිදි ඒකාබද්ධ කාල සටහන් ක්‍රමය ශ්‍රී ලංගමය තුළ ක්‍රියාත්මක කිරීමට ඉඩ නොදෙන ලෙස සමස්ත ලංකා ප්‍රවාහන සේවක සංගමය විෂයභාර අමාත්‍ය රංජිත් මද්දුම බණ්ඩාර මහතාගෙන් ඉල්ලීමක් කරයි. සමස්ත ලංකා පෞද්ගලික බස් සමාගම් සම්මේලනය නමින් හඳුන්වාගන්නා සංගමයක් විසින් අදාළ කාලසටහන් ක්‍රමය ශ්‍රී ලංගමය තුළ ක්‍රියාත්මක කිරීමට දැඩි උත්සාහයක නිරත වන බවත්, ඊ‍ට කිසිසේත් ඉඩ නොදෙන ලෙසත්, එම සංගමයේ ප්‍රධාන ලේකම් සේපාල ලියනගේ මහතා අමාත්‍යවරයා වෙත ලිපියක් යවමින් දන්වා සිටියි. ඔහු විසින් යවන ලද එම ලිපියේ වැඩිදුරටත් පහත පරිදිය. ගරු අභ්‍යන්තර ප‍්‍රවාහන අමාත්‍ය,රංජිත් මද්දුම බණ්ඩාර මැතිතුමා,ප‍්‍රවාහන අමාත්‍යාංශය,ඩී.ආර්. විජේවර්ධන මාවත, කොළඹ 10. ශ‍්‍රී ලංගමයේ අභිමානය කෙළෙසා පෞද්ගලික බස් සංගම් මාෆියාව විසින් බස්රථ වලපෝස්ටර් ප‍්‍රදර්ශනය කිරීම අප සංගමය දැඩි පිළිකුළෙන් යුතුව හෙළාදකිමු. ශී‍්‍ර ලංකා ගමනා ගමන මණ්ඩලයේ අභිමානවත් කීර්ති නාමය කෙළෙසීම අරමුණු කරගෙන සමස්ත ලංකා පෞද්ගලික බස් සමාගම් සම්මේලනය නම් පෞද්ගලික බස් සංගම් මාෆියාවක් විසින් පුද්ගලික බස්රථ වල පෝස්ටර් ප‍්‍රදර්ශනය කිරීමේ ධීන කුමන්ත‍්‍රණයක් මේ මොහොතේ දියත් කරමින් සිටී. එම පෝසටර් ඔබතුමාගේ අවධානය සඳහා මේ සමග යොමු කරන්නෙමු. එම පෞද්ගලික බස්ගම් මාෆියාවේ ප‍්‍රධානම අරමුණ වී ඇත්තේ කුමන අයුරකින් හෝ ඒකාබද්ධ කාලසටහන්සෙප්පඩවිඡ්ජාව ශී‍්‍ර ලංගමය තුළ කි‍්‍රයාත්මක කරවා ශී‍්‍ර ලංගමය විනාශ කරවීමය. එම බස් සංගම් මාෆියාවට ශී‍්‍ර ලංගමයට අපහාස කිරීමට හෝ නින්දා කිරීමට හෝ එහි අභිමානය කෙළෙසීමට කිසිදු සාදාචාරත්මක සහ නීතිමය අයිතියක් නොමැත.2015.03.25. වැනි දින ප‍්‍රවාහන අමාත්‍යාංශය ඉදිරිපිට මෙම බස් සමාගම් මාෆියාව උද්ඝෝෂණය කර ඒකාබද්ධකාලසටහන් කි‍්‍රයාත්මක කිරීමට මැදිහත්වන ලෙස ප‍්‍රවාහන ඇමති වන ඔබතුමාට බල කර සිටි අතර එම ඉල්ලීම් ඉටුකිරීමට පැහැරහරින ලද හොත් 2015.04.02. වැනි දින ඔවුන් දැඩි වෘත්තීය කි‍්‍රයාමාර්ගයක් සිදුකරන බවට තර්ජනය කරන ලදි. එම තර්ජනයට ඔබතුමා මුහුණ දීමට සූදානම් බව ප‍්‍රකාශ කිරීම අප සංගමය අගයකොට සලකන්නෙමු. පෞද්ගලික බස් සමාගම් මාෆියාව මීට ඉහතදී ද විටින් විට මෙවැනි බොරු තර්ජනය කර පසුව නකුට හකුළාගෙන ඇත.ගරු ඇමතිතුමනි,සමස්ත ලංකා පෞද්ගලික බස් සමාගම් සම්මේලනය නමින් හඳුන්වාගන්නා පෞද්ගලික බස් සමාගම් මාෆියාවට අවශ්‍ය පරිදි ඒකාබද්ධ කාල සටහන් යක්‍ෂයාට ශී‍්‍ර ලංගමය බිලි නොදෙන ලෙසත්, 2015.04.02. වැනි දින ඔවුන්ගේ වෘත්තීය කි‍්‍රයාමාර්ගයට යට නොවී ශී‍්‍ර ලංගමයේ අභිමානය රැක දී මගී ජනතාවගේ ගමන් පහසුව ලබාදීමට මැදිහත්වන ලෙසත් අප සංගමය ඔබතුමාගෙන් වගකීමෙන් යුතුව ඉල්ලා සිටිමු.ස්තූතියි.මෙයට විශ්වාසීසේපාල ලියනගේ- ප‍්‍රධාන ලේකම්සමස්ත ලංකා ප‍්‍රවාහන සේවක සංගමය2015. 03.30.", "URL": "https://sinhala.adaderana.lk/news.php?nid=50323", "Category": null, "Parent URL": null}