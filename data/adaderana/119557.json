{"Source": "Adaderana", "Timestamp": "September 20, 2019 10:17 am", "Headline": "ජානගත රෝගයෙන් පරම්පරා ගණනාවකට බලපෑම්", "News Content": "අත්වලත් කකුල්වලත් අමතර ඇඟිලි පිහිටන පවුලක් පිළිබඳව ඉන්දියාවෙන් වාර්තා වෙයි. මේ පුවත වාර්තා වන්නේ ඉන්දියාවේ මධ්‍යම බෙතුල් දිස්ත්‍රික්කයෙන්. මෙලෙස වැඩිපුර ඇඟිලි තිබීමට හේතුව පොලිඩැක්ටිලි නම් ජානගත රෝගයක් බවට සඳහන් වෙයි. සාමාජිකයන් 25 දෙනෙකු සිටින මෙම පවුලේ සැමගේම අතක ඇඟිලි 6 බැගින් සහ පාදයක ඇඟිලි 7 හෝ 8 දක්වා පිහිටා තිබේ. මේ හේතුවෙන් ඔවුන්ට සාමාන්‍ය ජීවිතයක් ගතකිරීමට නොහැකි තත්ත්වයක් උදා වී ඇති බව ඔවුන් ප්‍රකාශ කළේය. ජානගත රෝගයෙන් පරම්පරා ගණනාවක් තිස්සේ මෙම පවුලේ සාමජිකයන් පීඩා විඳ තිබේ. පවුලේ වැඩිමහල් සාමාජිකයින් පවසන්නේ මෙම අස්වාභාවික තත්ත්වය හේතුවෙන් පාසලේදී ළමුන් මානසික පීඩාවන්ට පත්වන බවයි. කලාතුරකින් මේ අයුරින් ඇතැමුන්ගේ අමතර ඇඟිලි පිහිටා ඇති අයුරු දක්නට හැකියි. කෙසේ වෙතත් ඉන්දියාවේ ඇදහිලි හා විශ්වාස අනුව කාන්තාවන්ට මෙසේ අමතර ඇඟිලි පිහිටීම අවාසනාව උදාකරයි.", "URL": "https://sinhala.adaderana.lk/news.php?nid=119557", "Category": null, "Parent URL": null}