{"Source": "Adaderana", "Timestamp": "July 27, 2015 03:50 pm", "Headline": "භාරත ඝාතන නඩුව - ඇප කොන්දේසි කැඩූවෙක් රිමාන්ඩ් ", "News Content": "භාරත ලක්ෂමන් ප්‍රේමචන්ද්‍ර මහතාගේ ඝාතන නඩුවේ ඇප මත මුදාහැර සිටි විත්තිකරුවෙකු රිමාන්ඩ් භාරයේ තැබීමට කොළඹ මහාධිකරණය අද නියෝග කර තිබේ.අදාළ නඩුවේ ඇප මත මුදාහැර සිටි තෙවන විත්තිකරු වන චමින්ද රවී ජයනාත් නමැති පුද්ගලයා ඇප මත මුදාහැරීමේ දී මසකට වරක් රහස් පොලීසියට වාර්තා කළ යුතු බවට අධිකරණය විසින් කොන්දේසියක් පනවා තිබුණි.එහෙත් රජයේ නීතීඥවරයා අධිකරණය හමුවේ කියා සිටියේ විත්තිකරු අදාළ කොන්දේසිය කඩකර ඇති බවයි.ඔහු රහස් පොලීසියට වාර්තා කිරීම කිහිපවතාවක්ම මගහැර තිබෙන බව ද රජයේ නීතීඥවරයා අධිකරණයට දැනුම්දුන්නේය.එම කරුණ පිළිගත් කොළඹ මහාධිකරණ විනිසුරු දේවිකා තෙන්නකෝන් මහත්මිය විත්තිකාර චමින්ද රවී ජයනාත් නමැති පුද්ගලයා අගෝස්තු මස 6 වැනිදා දක්වා රිමාන්ඩ් භාරයේ තැබීමට නියම කළේය.", "URL": "https://sinhala.adaderana.lk/news.php?nid=52879", "Category": null, "Parent URL": null}