{"Source": "Adaderana", "Timestamp": "July 13, 2012 11:07 am", "Headline": "ලොරි දෙකක් ගැටේ - අයෙකු මරුට", "News Content": "දඹුල්ල, හඹරණ ප්‍රධාන මාර්ගයේ හඹරණ නගරය ආසන්නයේදී ‍ ලොරි රථ දෙකක් එකිනෙක ගැටී‍මෙන් සිදුවූ අනතුරකින් පුද්ගලයෙකු මියගොස් තිබේ. දඹුල්ල අර්ථික මධ්‍යස්ථානයේ සිට පොළොන්නරුව ප්‍රදේශයට පළතුරු ප්‍රවාහනය කරමින් තිබූ ලොරි රථයක් මාර්ගයේ නවතා තිබූ තවත් ලොරි රථයක ගැටීමෙන් ‍අනතුර සිදුව ඇති බව පොලීසිය පවසයි. අද අළුයම සිදු වූ එම අනතුරෙන් මිය ‍‍ගොස් ඇත්තේ පොලොන්නරුව කුරුප්පු හන්දිය ප්‍රදේශයේ පදිංචිව සිටි 41 හැවිරිදි අයෙකි.", "URL": "https://sinhala.adaderana.lk/news.php?nid=25747", "Category": null, "Parent URL": null}