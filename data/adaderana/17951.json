{"Source": "Adaderana", "Timestamp": "August 9, 2011 01:29 pm", "Headline": "මනාපය වැඩිවුණාට මුල් පුටුව නෑ", "News Content": "පළාත් පාලන ආයතනක වැඩිම මනාප ගත්තත් අනිවාර්යයෙන් ඔහුට හෝ ඇයට සභාපති තනතුරු ලබා දිය යුතු බවට පැවති මතය ඉවත් කිරීමට පක්ෂයක් වශයෙන් ගත් තීරණය ඉදිරියටත් දැඩිව ක්‍රියාත්මක කරන බව අමාත්‍ය මෛත්‍රීපාල සිරිසේන මහතා පවසයි. අමාත්‍යවරයෙකුගේ හෝ පාර්ලිමේන්තු මන්ත්‍රීවරයෙකුගේ ඥාතී සබඳතා සලකා සභාපති තනතුරු දීමේ පැවති ක්‍රමය ඉවත් කිරීමට රජයට හැකි වී ඇති බව අමාත්‍යවරයා පෙන්වා දෙයි. හිඟුරක්ගොඩ ප්‍රාදේශීය සභාව සඳහා තේරී පත් වූ මන්ත්‍රීවරුන් දිවුරුම් දීමේ අවස්ථාවට එක්වෙමින් මෛත්‍රීපාල සිරිසේන මහතා මෙම අදහස් පළ කළේය. ශ්‍රී ලංකා නිදහස් පක්ෂයේ මහලේකම්වරයා වශයෙන් තමා සෑමවිටම පක්ෂයේ ගෞරවය රැකීමට ක්‍රියාකරන බව එහි දී වැඩිදුරටත් අදහස් දැක් වූ අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=17951", "Category": null, "Parent URL": null}