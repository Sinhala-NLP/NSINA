{"Source": "Adaderana", "Timestamp": "April 30, 2011 02:48 pm", "Headline": "දින තුනක් වයසැති බිළිඳියක් දේවස්ථානයක් අසල දමා ගිහින් ", "News Content": "ගාල්ල, කාලේගාන ප්‍රදේශයේ පිහිටි දේවස්ථානයක් අසල දමා ගොස් සිටි කුඩා බිළිඳියක සොයා ගෙන තිබේ. මෙසේ සොයා ගන්නා ලද බිළිඳියගේ වයස දින තුනක් පමණ වන බව පොලිසිය සඳහන් කරනු ලැබීය. දේවස්ථානය අසලින් කුඩා දරුවෙකු හඩන ශබ්දයක් ඇසී ඒ අසලින් ගිය ප්‍රදේශවාසියෙකු විසින් මේ බව දෙව්මැදුරේ පියතුමාට දැනුම්දීමෙන් පසු අදාළ බිළිඳිය සොයා ගැනීමට හැකිවී ඇත. අනතුරුව එම බිළිඳිය කරාපිටිය රෝහල වෙත බාරදී ඇති අතර ඇය ඉතා හොඳ නිරෝගී තත්ත්වයේ පසුවන බව රෝහල් ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=15796", "Category": null, "Parent URL": null}