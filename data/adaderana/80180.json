{"Source": "Adaderana", "Timestamp": "November 19, 2017 01:13 pm", "Headline": "ශ්‍රී ලංකා පළමු ඉනිම ලකුණු 294 කට සීමා වෙයි", "News Content": "ඉන්දීය කණ්ඩායම සමඟ පැවැත්වෙන පළමු ටෙස්ට් ක්‍රිකට් තරගයේ ශ්‍රී ලංකා පළමු ඉනිම ලකුණු 294 කට සීමා වුණි. කොල්කටාහි ඊඩ්න් ගාඩ්න් ක්‍රීඩාංගණයේ දී පැවැත්වෙන තරගයේ සිව්වන දිනය අදයි. තරගයේ පළමු ඉනිම සඳහා ඉන්දීය කණ්ඩායමට සියලු ක්‍රීඩකයින් දැවී ලබාගත හැකි වුයේ ලකුණු 172ක් පමණි. අද දිනයේ පළමු කඩුල්ල ලෙස නිරෝෂන් දික්වැල්ල ලකුණු 35කට දැවී ගිය අතර දසුන් ශානක කිසිඳු ලකුණක් නොලබා දැවී ගියේය. නායක දිනේෂ් චන්දිමාල් ලකුණු 28කට ද දිල්රුවන් පෙරේරා ලකුණු 5කට ද දවා ගැනීමට ඉන්දීය පන්දුයවන්නන් සමත් වුණි. රංගන හේරත් 67 යි. ඇන්ජෙලෝ මැතිව්ස් ලකුණු 52 ක් සහ ලහිරු තිරිමාන්න ලකුණු 51 ක් ලබාගත්තේය. සධීර සමරවික්‍රම ලකුණු 23 යි. පන්දු යැවීමේදී බුවනේෂ්වර් කුමාර් සහ මොහොමඩ් ශාමි කඩුලු 4 බැඟින් බිඳහෙලීය. යාදෙව් කඩුලු 2 යි.", "URL": "https://sinhala.adaderana.lk/news.php?nid=80180", "Category": null, "Parent URL": null}