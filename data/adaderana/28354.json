{"Source": "Adaderana", "Timestamp": "October 17, 2012 10:06 am", "Headline": " කොළඹ දිස්ත්‍රීක්කයේ රජයේ වෛද්‍යවරුන්ගෙන් සංකේත වැඩ වර්ජනයක් ", "News Content": "කොළඹ දිස්ත‍්‍රික්කයේ සියලු සෞඛ්‍ය ආයතනවල වෛද්‍යවරුන් සංකේත වැඩ වර්ජනයක නිරතවීමට තීරණය කර තිබේ. රජයේ වෛද්‍ය නිලධාරීන්ගේ සංගමය කියා සිටියේ අද(17) උදෑසන 8 සිට පැය 24 ක කාලයක් මෙම වැඩවර්ජනය ක‍්‍රියාත්මක කරන බවයි. ලූනාව රෝහලේ ඇති වූ අර්බුදකාරී තත්ත්වය විසඳීමට ප‍්‍රාදේශීය සෞඛ්‍ය අධක්ෂකවරයා පියවර නොගැනීමට එරෙහිව මෙම වැඩවර්ජනය ක‍්‍රියාත්මක කර තිබේ. ඊයේ දිනයේ දී මොරටුව දිසා රෝහලේ සියලුම වෛද්‍යවරුන් ද සංකේත වැඩ වර්ජනයක නිරත වූ බව රජයේ වෛද්‍ය නිලධාරීන්ගේ සංගමය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28354", "Category": null, "Parent URL": null}