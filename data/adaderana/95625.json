{"Source": "Adaderana", "Timestamp": "September 6, 2018 07:45 am", "Headline": "ජනබලය අසාර්ථකයි", "News Content": "ඒකාබද්ධ විපක්ෂය සංවිධානය කළ “ජන බලය කොළඹට” විරෝධතා ව්‍යාපාරය සඳහා මෙරට පොදු ජනතාවගේ සහයෝගය ලබැගැනීමට නොහැකි වූ බව රාජ්‍ය අමාත්‍ය අජිත් පී පෙරේරා මහතා පවසයි. ඔහු පෙන්වාදෙන්නේ විවිද වරදාන, වරප්‍රසාද මත මෙම විරෝධතා ව්‍යාපාරය සඳහා පුද්ගලයින් සහභාගී කරවාගෙන ඇති බවයි . ඊයේ(05) රාත්‍රී රජයේ ප්‍රවෘත්ති දෙපාර්තමේන්තුවේ පැවති මාධ්‍ය හමුවකට එක්වෙමින් රාජ්‍ය අමාත්‍ය අජිත් පී පෙරෙර්රා මහතා මෙම අදහස් පළ කළේය. එම මාධ්‍ය හමුවට එක්වූ නියෝජ්‍ය අමාත්‍ය නලීන් බණ්ඩාර මහතා සඳහන් කලේ ඒකාබද්ධ විපක්ෂය සංවිධානය කළ විරෝධතා ව්‍යපාරය ඉතා අසාර්ථක බවයි. ශ්‍රි ලංකා පොදු ජන පෙරමුණේ නායකත්ව ගැටලුවක් මෙම විරෝධතා ව්‍යාපාරයට හේතු වී ඇති බව ආරක්ෂක රාජ්‍ය අමාත්‍ය රුවන් විජයවර්ධන මහතා එම මාධ්‍ය හමුවේදී සඳහන් කළේය.", "URL": "https://sinhala.adaderana.lk/news.php?nid=95625", "Category": null, "Parent URL": null}