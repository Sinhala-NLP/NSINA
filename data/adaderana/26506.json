{"Source": "Adaderana", "Timestamp": "August 12, 2012 08:23 am", "Headline": "ගුවන් ‍තොටුපළේදි ලක්ෂ 6 ක දුම්වැටි තොගයක් සමග අයෙකු මාට්ටු", "News Content": "පකිස්තානයේ සිට නීති විරෝධි අයුරින් මෙරටට ගෙන්වු රුපියල් ලක්ෂ 6 ක් පමණ වටිනා දුම්වැටි තොගයක් සිය භාරයට ගත් බව රෙගු අධිකාරි ජී.ජී ප්‍රේමසිරි මහතා පවසයි. සාජා සිට පැමිණෙන ගුවන් යානයකින් අදාළ පුද්ගලයා අද (12) උදෑසන 4.30ට පමණ කටුනායක ගුවන් තොටුපොළට පැමිණි බව ඒ මහතා කියා සිටියේය. සාජා ගුවන් තොටුපළේදි අදාළ පුද්ගලයාට එම දුම්වැටි තොගය වෙනත් පුද්ගලයෙකු විසින් භාරදී ඇතැයි මෙතෙක් කළ පරීක්ෂණවලිදි හෙලි වී ඇතැයි ප්‍රේමසිරි මහතා පැවසුවේය. අත්අඩංගුවට ගත් පුද්ගලයා වැල්ලම්පිටිය ප්‍රදේශයේ පදිංචිකරුවෙකි. 34 හැවිරිදි වියේ පසුවන නිරෝෂන් චමින්ද ලෙස ඔහු හඳුනාගෙන ඇත. සිද්ධිය සම්බන්ධයෙන් රේගුව වැඩිදුරටත් පරීක්ෂණ සිදුකරන බව රේගු අධිකාරි ජී.ජී ප්‍රේමසිරි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=26506", "Category": null, "Parent URL": null}