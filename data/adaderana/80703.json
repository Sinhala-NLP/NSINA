{"Source": "Adaderana", "Timestamp": "November 29, 2017 01:11 am", "Headline": "බුරුත එක්ක 2ක්  කිළිනොච්චියේදී මාට්ටු වෙයි", "News Content": "මුලතිව් මහ කැළයෙන් කපාගෙන කිළිනොච්චිය දෙසට ප්‍රවාහනය කරමින් තිබූ බුරුත කොට විසිපහක් හා ඒවා ප්‍රවාහනය කරමින් තිබු ටිපර් රථයක් සමඟ සැකකරුවන් දෙදෙනෙකු අත් අඩංගුවට ගෙන තිබේ. මල්ලාවි පොලීසිය මඟින් මෙම අත්අඩංගුවට ගැනීම සිදු කර ඇති බව අද දෙරණ වාර්තාකරු පවසයි. මෙම බුරුත කොටවල වටිනාකම රුපියල් එක්ලක්ෂ හතළිස් දාහ්සක් බවට ගණන් බලා ඇත. සැකකරුවන්,වාහනය හා බුරුත් කොට 28 දා කිලිනොච්චිය දිසා අධිකරණය වෙත ඉදිරිපත් කිරීමට මල්ලාවි පොලීසිය පියවර ගෙන තිබේ.", "URL": "https://sinhala.adaderana.lk/news.php?nid=80703", "Category": null, "Parent URL": null}