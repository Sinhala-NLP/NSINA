{"Source": "Adaderana", "Timestamp": "September 19, 2011 10:18 am", "Headline": "රීදී ඇල්ල රක්ෂිතයේ මහා පරිමාණ දැව ජාවාරම් සිදුවනවා", "News Content": "දඹුල්ල, රීදී ඇල්ල වනජීවී රක්ෂිතයේ මහා පරිමාණ දැව ජාවාරම් සිදුවන බව ප්‍රදේශ‍වාසීන් පවසයි. මේ සඳහා වන ආරක්ෂක නිලධාරීන්ගේ ද සහය ලැබෙන බව ඔවුන් පෙන්වාදෙයි. මෙම රක්ෂිතයේ ඇළ මාර්ගවල වැලි ගොඩ දැමීම සිදුවන බව ද ප්‍රදේශ‍වාසීන් සඳහන් කරයි. මේ හේතුවෙන් බකමූණ -දඹුල්ල මාර්ගයේ ඇති පාලමක් ද කඩා වැටීමේ අවදානමකට ලක්ව තිබේ. එවැනි ජාවාරම් වැළැක්වීමට බලධාරීන් මෙතෙක් පියවර ගෙන නොමැති බව ප්‍රදේශවාසීන් පෙන්වා දෙයි.", "URL": "https://sinhala.adaderana.lk/news.php?nid=18818", "Category": null, "Parent URL": null}