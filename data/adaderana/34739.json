{"Source": "Adaderana", "Timestamp": "June 8, 2013 12:05 pm", "Headline": "තලංගම ඉන්ධන හල කොල්ල කෑ අයෙක් මාට්ටු", "News Content": "තලංගම ඉන්ධන පිරවුම්හලේ සේවකයින්ට ගිනි අවි පෙන්වා රුපියල් ලක්ෂ 26ක මුදලක් කොල්ලකෑමේ සිද්ධියට සම්බන්ධ සැකකරුවෙකු පොලීසිය විසින් අත්අඩංගුවට ගෙන තිබේ. කළුතර කොට්ඨාස අපරාධ විමර්ශන අංශයේ නිලධාරීන්ට ලැබුණු තොරතුරකට අනුව මොරගහහේන, කුඹුක වත්ත ප්‍රදේශයේ දී මොහු අත්අඩංගුවට ගෙන ඇත. සැකකරු සතුව තිබි මයික්‍රෝ වර්ගයේ පිස්තෝලයක් ද , ගල්කටස් වර්ගයේ ගිනි අවියක් ද පොලීසිය භාරයට ගෙන තිබේ. සැකකරු අද කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34739", "Category": null, "Parent URL": null}