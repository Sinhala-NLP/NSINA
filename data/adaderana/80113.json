{"Source": "Adaderana", "Timestamp": "November 18, 2017 04:07 pm", "Headline": "  කාර්යය මණ්ඩලයේ 44ක් එක්ක සබ්මැරීනයක් මුහුදුබත් වෙයි?", "News Content": "සාගරයේ ගමන් කරමින් තිබූ සබ්මැරීනයක් එහි කාර්යය මණ්ඩලය 44 දෙනෙකු ද සමඟින් අතුරුදන්වී තිබේ. දකුණූ අත්ලාන්තික් සාගරයේ ගමන් කරමින් තිබූ මෙම සබ්මැරීනය දින 03ක් පුරා ගොඩබිම සමඟ සබඳතා පවත්වා ඇති අතර පසුව එම සබඳතා ඇණ හිට ඇති බව වාර්තා වෙයි. මෙම ගුවන් විදුලි සංඥා ඔස්සේ අදාළ සබ්මැරීනය සෙවීමේ කටයුතු ආර්ජන්ටිනා නාවික හමුදා මඟින් ආරම්භ කර තිබේ. ආර්ජන්ටිනා ජනාධිපති මයුරිකෝ මැක්රි පවසා ඇත්තේ සබ්මැරීනය සෙවීමේ කටයුතු සඳහා ජාත්‍යන්තර සහය ද ලැබී ඇති බවයි. නාසා ආයතනයේ පර්යේෂණ නෞකාවක් ද ඒ සඳහා යොදවා ඇති බව සඳහන්ය.", "URL": "https://sinhala.adaderana.lk/news.php?nid=80113", "Category": null, "Parent URL": null}