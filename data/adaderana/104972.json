{"Source": "Adaderana", "Timestamp": "February 25, 2019 08:51 am", "Headline": "උතුරේ හර්තාල්", "News Content": "යුද්ධයෙන් අතුරුදහන්වූවන් සොයාදෙන ලෙසට හා මියගිය පිරිසට සාධාරණය ඉටු කරන ලෙසට ඉල්ලීම් කරමින් අද (25) උතුරු පළාතේ හර්තාලයක් කැඳවා ඇත. ජිනීවා මානව හිමිකම් කවුන්සලයේ 2019 වර්ෂයේ සැසි වාරය ආරම්භ කිරීමට සමගාමීව යුද්ධයෙන් අතුරුදහන්වූවන් සොයාදෙන ලෙසට හා මියගිය පිරිසට සාධාරණය ඉටු කරන ලෙසට ඉල්ලීම් කරමින් අතුරුදහන්වූවන් ගේ ඥාතීන් හර්තාලය කැඳවා තිබෙන බව අද දෙරණ වාර්තාකරු සඳහන් කළේය. හර්තාලයට සහයෝගය පළ කරමින් යාපනය,වවුනියාව,කිලිනොච්චිය,මන්නාරම හා මුලතිව් දිස්ත්‍රික් වෙළඳ සංගම් සිය වෙළඳ සැල් වසා දමා ඇති බව දක්නට ලැබේ. හර්තාලය හේතුවෙන් උතුරු පළාතේ නගරාශ්‍රිත පාසල් වෙත ළමුන් නොපැමිණි ආකාරයක්ද දක්නට ලැබුනු බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=104972", "Category": null, "Parent URL": null}