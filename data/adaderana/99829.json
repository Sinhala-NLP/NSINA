{"Source": "Adaderana", "Timestamp": "November 26, 2018 04:30 pm", "Headline": "වසර 24 කට පසුව මව්පියන් සොයන ජෝයි", "News Content": "ඉන්දියාවේ ශ්‍රි ලංකා මහ කොමසාරිස් කාර්යාලය මඟින් වයස අවුරුදු 29 ක් වු ජෝයි නැමැති පුද්ගලයෙකු සම්බන්ධයෙන් තොරතුරු විමසා සිටින බව පොලීසිය පවසයි. මෙම තැනැත්තා දැනට ඉන්දියාවේ චානක්‍යපූරි පොලිසිය බාරයේ පසුවන අතර, තම දෙමව්පියන් සොයා ගැනීම සඳහා ලංකාවට පැමිණීමට අවසර ලබා දෙන ලෙස ඉන්දීය මහකොමසාරිස් කාර්යාලය මඟින් ඉල්ලීමක් කර ඇත. මෙම ජෝයි නැමති පුද්ගලයා වයස අවුරුදු 05 දී ඔහුගේ මාමා කෙනෙකු විසින් ඉන්දියාවට රැගෙන ගොස් තිබේ. මොහු කොළඹ ආසන්න ප්‍රදේශයක කතෝලික දේවස්ථානයක් ඉදිරිපිට පිහිටි නිවසක පදිංචිව සිටි බවත් අනාවරණය වී තිබේ. ඔහුගේ පියා බිල්ලු, මව මංගෝ යනුවෙන් හැඳින් වු බවත්, පියා ධීවර රැකියාවේ නිරත වුවෙක් බවත් පොලීසියට දැනුම් දී තිබේ. මොහුගේ ලංකාවේ සිටින දෙමව්පියන් හෝ මේ පිළිබඳ තොරතුරු දන්නා තැනැත්තන් සම්බන්ධයෙන් තොරතුරක් වෙතොත් පහත දුරකථන අංක වෙත දැනුම් දෙන ලෙස පොලීසිය ඉල්ලීමක් කරයි. සංවිධානාත්මක අපරාධ නිවාරණ කොට්ඨාසය - 0112 45 13 97 නියෝජ්‍ය පොලිස්පති කාර්යාලය - 0112 43 24 57", "URL": "https://sinhala.adaderana.lk/news.php?nid=99829", "Category": null, "Parent URL": null}