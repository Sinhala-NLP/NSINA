{"Source": "Adaderana", "Timestamp": "August 20, 2012 05:05 pm", "Headline": "වැල්ලවත්ත ඝාතන සම්බන්ධයෙන් වෛද්‍ය පරීක්ෂණය අද", "News Content": "වැල්ලවත්ත, රාමක්‍රිෂ්ණ ටෙරස්හි පිහිටි නිවසක තිබී සොයා ගත් මළ සිරුරු සම්බන්ධයෙන් අධිකරණ වෛද්‍ය පරීක්ෂණය අද (20) පැවැත්විණි. ප්‍රධාන අධිකරණ වෛද්‍ය නිලධාරී ආනන්ද සමරසේකර මහතා ඇතුළු විශේෂඥ අධිකරණ වෛද්‍ය නිලධාරී කණ්ඩායමක් විසින් කොළඹ මෘත ශරීරාගාරයේ දී එය සිදු කර තිබේ. මෘත ශරීරවල ආමාශගත කොටස් රජයේ රස පරීක්ෂක වෙත යවා වාර්තාවක් ලබා ගැනීමට ද නියමිතය. මරණවලට හේතුව රස පරීක්ෂණ වාර්තාවෙන් පසුව ලබා දෙනු ඇති බව පොලීසිය පවසයි. වැල්ලවත්ත පොලීසිය සහ කොළඹ අපරාධ කොට්ඨාශය අදාළ ඝාතන සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=26743", "Category": null, "Parent URL": null}