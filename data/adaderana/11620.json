{"Source": "Adaderana", "Timestamp": "October 20, 2010 11:22 am", "Headline": "වව්නියාවේ රිය අනතුරකින් හත් දෙනෙක් රෝහලේ", "News Content": "වව්නියාව,ඉරට්ටපෙරියකුලම් මාර්ගයේ ප්‍රබෝධගම ප්‍රදේශයේ දී අද අලුයම සිදු වූ රිය අනතුරකින් පුද්ගලයන් හත් දෙනෙකු තුවාල ලබා තිබේ. තුවාල ලැබූවන් වව්නියාව රෝහලට ඇතුළත් කර ඇති බව පොලිසිය සඳහන් කරයි. ලොරි රථ 2 ක් සහ වෑන් රථයක් එකිනෙක ගැටීමෙන් අනතුර සිදුව තිබේ. මේ අතර තිහගොඩ , තෙල්වත්ත ප්‍රදේශයේ දී බස්රථයක් සහ යතුරු පැදියක් එකිනෙක ගැටීමෙන් යතුරු පැදිකරු මිය ගොස් තිබේ. තුවාල ලැබූ බස් රථයේ රියදුරු ද බලපිටිය රෝහලට ඇතුළත් කර ඇති බව පොලිසිය සඳහන්කරයි.", "URL": "https://sinhala.adaderana.lk/news.php?nid=11620", "Category": null, "Parent URL": null}