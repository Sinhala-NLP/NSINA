{"Source": "Adaderana", "Timestamp": "December 5, 2012 08:13 am", "Headline": "බස් රථයකින් වැටී අයෙක් මරුට", "News Content": "ගොකරැල්ල ප‍්‍රදේශයේ දී සිදුවූ අනතුරකින් පුද්ගලයෙකු ජීවිතක්ෂයට පත්වී තිබේ. කුරුණෑගල සිට දඹුල්ල දෙසට ධාවනය වූ බස් රථයකින් වැටීමෙන් මෙම අනතුර සිදුව ඇති බව සඳහන්ය. මෙම බස්රථයේ පාපුවරුවේ ගමන් ගත් මගියෙකු ඉන් පිටතට විසිවීමෙන් බරපතළ තුවාල ලබා ඇති අතර රෝහල්ගත කිරීමේ දී ඔහු මිය ගොස් සිටි බව පොලීසිය පවසයි. මියගොස් ඇත්තේ ඉබ්බාගමුව ප‍්‍රදේශයේ පදිංචි 25 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=29720", "Category": null, "Parent URL": null}