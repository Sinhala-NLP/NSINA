{"Source": "Adaderana", "Timestamp": "January 16, 2019 01:15 pm", "Headline": "නව ව්‍යවස්ථා කෙටුම්පත ප්‍රෝඩාවක්", "News Content": "ව්‍යවස්ථාවක් ලෙස ගෙන එනු ලබන යෝජනාවට ගිහි පැවිදි සියලු දෙනා විරුද්ධවිය යුතු බව කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ අනුනායක පූජ්‍ය මහාචාර්ය කොටපිටියේ රාහුල හිමියන් අවධාරණය කරයි. ආනමඩුවේ පැවති උත්සවයකදී උන්වහන්සේ මේ බව සඳහන් කළේය. බුදු දහමට ප්‍රමුඛ ස්ථානය ලබා දෙන බව පැවසුවද එම වගන්ති ඇතුලත් ප්‍රධාන ඡේදයෙහි අනු ඡේදවල කිසිදු ආගමකට විශේෂත්වයත් නොමැති බවත් කිසිදු විශේෂ අයිතිවාසිකමක් ඉල්ලීමට අවස්ථාවක් නොමැති බව සඳහන් කර තිබෙන බවද උන්වහන්සේ පැවසීය. \"එකීයභාවය\" කියන වචනයේ අගය \"ඔරුමිත්තනාඩු\" යන වචනය යොදා අඩුකර ඇති බවද උන් වහන්සේ සඳහන් කළේය. මෙම නව ව්‍යවස්තා කෙටුම්පතින් මින් ඉදිරියට ගෙන යමින් එය ස්ථාපිත කිරිමට කිසිදු අවස්ථාවක ඉඩ නොදෙන බවට සියළුම මන්ත්‍රීවරුන්ගෙන් ඉල්ලා සිටින බවද උන්වහන්සේ පැවසීය. මෙම නව ව්‍යවවස්තාවෙන් සිදු කරන්නේ මහා ප්‍රෝඩාවක් බවද උන් වස්සේ වැඩි දුරටත් පැවසීය.", "URL": "https://sinhala.adaderana.lk/news.php?nid=102436", "Category": null, "Parent URL": null}