{"Source": "Adaderana", "Timestamp": "July 2, 2019 10:47 am", "Headline": "මම රටේ බදු මුදලින් වැටුපක් ගන්නේ නෑ-මාලිංග", "News Content": "ලෝක කුසලානෙන් පසු ශ්‍රී ලංකාවේදී එක් තරගයක් හො ක්‍රීඩා කර එක් දින තරඟවලින් සමු ගැනීමට තමන් තීරණය කර ඇති බව ශ්‍රී ලංකා වේග පන්දු යවන ක්‍රීඩක ලසිත් මාලිංග පවසයි. එහෙත් ක්‍රිකට් පරිපාලනයෙන් මේ සම්බන්ධයෙන් විමසා ඔවුන් පවසන්නේ නම් තවත් වසර එකාහාමාරක පමන කාලයක් ක්‍රීඩා කිරීමය බලාපොරොත්තුවන බවද ඔහු පැවසීය. ඩරම් නුවරදී අද දෙරණ සමඟ විශේෂ සම්මුඛ සාකච්ඡාවකට එක් වෙමින් මෙරට ක්‍රිකට් ක්‍රීඩාවට අත්ව ඇති ඉරණම පිළිබඳව ශ්‍රී ලංකා වේග පන්දු යවන ක්‍රීඩක ලසිත් මාලිංග විවේචනාත්මකව අදහස් පළ කළේය. එහිදි අද දෙරණ මාධ්‍යවේදී සුමින්ද තාරක ජයසෙකර කළ ප්‍රශ්න කිරීමකදි ඔහු පැවසුවේ ක්‍රිකට් ක්‍රීඩකයින් කිසිදු විටකදි රටේ පොදු ජනතාවගේ බදු මුදලින් කිසිදු විටකදි වැටුපක් නොලබන බවයි. එමෙන්ම ඒ සම්බන්දයෙන් ජනතාව කරුණූ දැන ගත යුතු බවද ලසිත් මාලිංග පැවසීය. ඇතැම් ක්‍රීඩකයන් පවසන පරිදි තමන් කිසිදු විටකදි පුහුණුකරු වෙනුවෙන් හෝ නායකයා වෙනුවෙන් ක්‍රීඩා නොකර බවත් සෑම විටම තමන් ක්‍රීඩා කරන තරඟය ජය ගැනීම සඳහා ක්‍රීඩා කරන බවත් ඔහු පවසයි. ලකුණු අතරට යාමට නොහැකි වු විට හො කඩුල්ලක් ලබා ගැනීමට නොහැකි වු තමන් පුහුණු කරුට හො වෙනත් ක්‍රීඩකයෙකුට ඒ සම්බන්ධයෙන් චෝදනා නොකරන බවටද ඔහු පිලිතුරු දුන්නේය. එහිදි අද දෙරණ කළ ප්‍රශ්න කිරීමකට පිලිතුරු දෙමින් ඔහු පැවසුවේ තමන්ට ලංකාවේ නැතත් පිටරටක පිළිගැනීමක් තිබෙන බවයි. එහිදි වැඩිදුරටත් අදහස් දැක්වු ක්‍රිකට් ක්‍රීඩක ලසිත් මාලිංග, \" ක්‍රිකට් ක්‍රීඩාවේ සාර්ථකත්වයට බලපාලා නැහැ ඒක. අයි.සී.සී එකේ අපි ඉන්නේ 9 වෙනි තැන. කවුරු ක්‍රිකට් දියුණු කළා කිව්වත් තියෙන තැන පේනවා. දැනුමක් නැති අනුන්ට ඕන විදියට වැඩ කරන අය. තේරීම් කමිටුවට පත් කරන්න එපා\" ප්‍රශ්නය - ඔබ ඉදිරියට පුහුණුකරුවෙක් විදියට හෝ ක්‍රිකට් පරිපාලනයට හෝ සම්බන්ධ වෙන්න අදහසක් තියෙනවාද? පුහුණුකරුවෙක් නම් වෙනස් ආකාරයේ කෙනෙක් වෙන්න ඕන. ඒ වගේ දෙයක් කරන්න මට ඕන. ක්‍රිකට් ආයතනය හෝ ක්‍රීඩකයන් බලාපොරොත්තු වෙනවානම්. මගේ රට වෙනුවෙන් ඒ දේ කරන්න මම කැමතියි. ක්‍රිකට් ආයතනය මට කරපු දේවල්වල හැටියට. මගෙන් දේවල් බලාපොරොත්තු වෙයි හිතන්න අමාරුයි.\"", "URL": "https://sinhala.adaderana.lk/news.php?nid=113184", "Category": null, "Parent URL": null}