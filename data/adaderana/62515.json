{"Source": "Adaderana", "Timestamp": "July 28, 2016 01:10 pm", "Headline": " කුසල් මෙන්ඩිස්ගෙන් අගනා ශතකයක්", "News Content": "ඔස්ට්‍රේලියානු පන්දු යවන්නන් හමුවේ නොබියව දිගට හරහට පන්දුවට පහරදෙමින් සිය පළමු ටෙස්ට් ශතකය දැවැන්ත 6 පහරකින් සම්පූර්ණ කර ගැනීමට ශ්‍රී ලංකා කණ්ඩායමේ නවක ක්‍රීඩකයෙකු වන කුසල් මෙන්ඩිස් මීට ටික වේලාවකට පෙර සමත් විය.පල්ලේකැලේ ක්‍රීඩාංගණයේදී පැවැත්වෙන ශ්‍රී ලංකා - ඔස්ට්‍රේලියා ටෙස්ට් තරඟයේ ශ්‍රී ලංකා දෙවන ඉනිම මේවන විට ක්‍රියාත්මක වන අතර ශ්‍රී ලංකා පිල මීට ටික වේලාවකට පෙර කඩුළු 4ක් දැවී ලකුණු 142ක් ලබා සිටියේය.කුසල් මෙන්ඩිස් සමග අනෙක් අන්තයේ ක්‍රීඩා කරමින් සිටින්නේ දිනේෂ් චන්දිමාල්ය.මෙන්ඩිස් හතරේ පහර රැසකින් පිටිය වර්ණවත් කරද්දී ඔහුගේ ඉනිම එක්දින ඉනිමක ස්වරූපයක් ගෙන ඇති බව දිස්විය.මෙම තරඟයේ පළමු ඉනිමට ශ්‍රී ලංකාව ලකුණු 117ක්ද ඊට පිළිතුරු ලෙස ඔස්ට්‍රේලියාව ලකුණු 203ක් ද ලබා ගන්නා ලදී.", "URL": "https://sinhala.adaderana.lk/news.php?nid=62515", "Category": null, "Parent URL": null}