{"Source": "Adaderana", "Timestamp": "December 13, 2016 10:59 am", "Headline": "  ලෝක වෙළෙඳපොළේ තෙල් මිල ඉහළ යයි", "News Content": "ලෝක වෙළෙඳපොළේ ඛනිජ තෙල් මිල ඉහළ ගොස් තිබේ.අද වන විට තෙල් බැරලයක මිල අමෙරිකානු ඩොලර් 60ක් පමණ දක්වා ඉහළ ගොස් ඇති අතර එය ජනවාරි මාසයේ පැවති මිලට වඩා දෙගුණයක් පමණ වන බව වාර්තා වේ.2015 වසරේ ජූලි මාසයෙන් පසු වාර්තා වූ ඉහළම ඛනිජ තෙල් මිල වන්නේ ද මෙය වේ.ඛනිජ තෙල් අපනයනය කරන රටවල සංවිධානය හෙවත් ඔපෙක් සංවිධානය තෙල් නිපදවන වෙනත් රටවල් සමඟ දෛනික තෙල් නිෂ්පාදනය අඩු කිරිමට ගිවිස ගැනීමෙන් පසු මෙම මිල ඉහළ යාම සිදුවී තිබේ.ඔපෙක් සංවිධානයට අයත් රටවල් දෛනික තෙල් නිෂ්පාදනය බැරල් දොළොස්ල ක්ෂයකින් අඩු කිරීමට එකඟතාව පළ කර ඇති බව වාර්තා වේ.ඔපෙක් සංවිධානයට අයත් නොවන රටවල් ද දෛනිකව තෙල් නිෂ්පාදනය බැරල් පන් ලක්ෂයකින් අඩු කිරීමට ගිවිසගෙන තිබුණි.", "URL": "https://sinhala.adaderana.lk/news.php?nid=66986", "Category": null, "Parent URL": null}