{"Source": "Adaderana", "Timestamp": "June 25, 2010 05:02 pm", "Headline": "සීගිරියේ සියලු ඉදිකිරීම් නවතන්නැයි නියෝග", "News Content": "සීගිරිය පුරාවිද්‍යා භූමියෙහි දැනට සිදුකෙරෙන සියලු ඉදිකිරීම් වහා නවතා දැමීමට පුරාවිද්‍යා දෙපාර්තමේන්තුව නියෝග කර තිබේ. සීගිරිය පුරාවිද්‍යා භූමියේ සිදුකෙරෙන ඉදිකිරීම්වලට එරෙහිව ගම්වාසීන් පිරිසක් දැක්වූ විරෝධතා හේතුවෙන් මෙම පියවර ගෙන ඇති බව සඳහන්ය. ඊට එරෙහිව ගම්වාසීන් ‍තිදෙ‍‍නෙක් පසුගියදා උපවාසයක ද නිරත විය. පුරාවිද්‍යා අධ්‍යක්ෂ ජෙනරාල් ආචාර්ය සෙනරත් දිසානායක මහතා, උසස් අධ්‍යාපන නියෝජ්‍ය අමාත්‍ය නන්දිමිත්‍ර ඒකනායක මහතා ඇතුළු පිරිසක් අදාළ ප්‍රදේශයේ සංචාරයක නිරත වූ අතර එහිදී ඔවුන් මෙම තීරණයට එළඹ ඇති බව සඳහන්ය.", "URL": "https://sinhala.adaderana.lk/news.php?nid=9216", "Category": null, "Parent URL": null}