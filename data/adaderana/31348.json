{"Source": "Adaderana", "Timestamp": "February 4, 2013 10:59 pm", "Headline": "සැප රිය පෙරළී මන්ත්‍රී ඇතුළු 5ක් රෝහලේ", "News Content": "යාපනය දිස්ත්‍රීක් ඊ.පී.ඩී.පී. පාර්ලිමේන්තු මන්ත්‍රී සිල්වෙස්ට්‍රි ඇලන්ටින් මහතා ගමන්ගත් ප්‍රාඩෝ වර්ගයේ මෝටර් රථයක් අද (04) සවස අනතුරට ලක්වීමෙන් ඔහුගේ දරුවන් දෙදෙනා ද, ආරක්ෂක නිලධාරීයා හා රියැදුරු ද තුවාල ලබා කිලිනොච්චි රෝහලට ඇතුළත් කර තිබේ. ඒ 9 මාර්ගයේ මාන්කුලම පොලිස් බලප්‍රදේශයේ කීලවන්කුලම් 232 වැනි කිලෝමීටර් කණුව ස්ථානයේදී මෙම අනතුර සිදුව ඇත්තේ ඔහු ගමන් ගත් වාහනයේ ඉදිරිපස දකුණු ටයරයේ හුළං යාමෙනි. මේ හේතුවෙන් වාහනය මාර්ගයෙන් ඉවතට පැන පෙරළී ඇති අතර අනතුරින් මන්ත්‍රීවරයාත් ඔහුගේ ආරක්ෂක නිලධාරීයාත්, රියැදුරුත් 10 හැවිරිදි හා 15 හැවිරිදි දරුවන් දෙදෙනා ද තුවාල ලබා ඇතැයි පොලීසිය පවසයි. අනතුර සිදුව ඇත්තේ මන්ත්‍රීවරයා ඇතුළු පිරිස වව්නියාවේ සිට යාපනය බලා යමින් සිටියදීය.", "URL": "https://sinhala.adaderana.lk/news.php?nid=31348", "Category": null, "Parent URL": null}