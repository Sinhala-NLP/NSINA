{"Source": "Adaderana", "Timestamp": "July 21, 2010 09:47 am", "Headline": "විද්වත් කමිටුව නවනීදන් පිල්ලෙයි යටතට", "News Content": "ශ්‍රී ලංකාවේ සිදුවීයයි කියනු ලබන යුද අපරාධ චෝදනා සම්බන්ධයෙන් සොයා බලා තමන්ට උපදෙස් ලබා ගැනීම සඳහා එක්සත් ජාතීන්ගේ මහ ලේකම් විසින් පත් කරන ලද විද්වත් කමිටුව එක්සත් ජාතීන්ගේ මානව හිමිකම් කොමසාරිස් කාර්යාලය යටතේ ක්‍රියාත්මක වන බව මහ ලේකම්වරයාගේ සම මාධ්‍ය ප්‍රකාශක ෆර්හාන් හක් පවසයි. ඒ අනුව එක්සත් ජාතීන්ගේ මානව හිමිකම් පිළිබඳ කොමසාරිස්වරිය වන නවනීදන් පිල්ලෙයි මහත්මිය විසින් මෙම කමිටුවේ අධීක්ෂණ කටයුතු සිදුකරනු ඇතැයි කිව හැකිය. තිදෙනෙකුගෙන් සමන්විත විද්වත් කමිටුවට සහය වීම නිසා පසුගිය සතියේ පත් කරන ලද අට දෙනෙකුගෙන් යුත් කමිටුවේ ප්‍රධානියා ලෙස කටයුතු කිරිමට රිචර්ඩ් බෙනට් පත් කර ඇත. කෙසේ වෙතත් ශ්‍රී ලංකාවේ සිදුවීයයි කියනු ලබන යුද අපරාධ චෝදනා සම්බන්ධයෙන් සොයා බැලීම සඳහා පත් කළ විද්වත් කමිටුව ප්‍රථම වරට ඊයේ රැස් වූ බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=9746", "Category": null, "Parent URL": null}