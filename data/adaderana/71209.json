{"Source": "Adaderana", "Timestamp": "March 22, 2017 11:11 am", "Headline": "ලැඟුම්හලකින් මළ සිරුරක් හමුවෙයි", "News Content": "මරදාන ප්‍රදේශයේ ලැඟුම්හලක් තුළ තිබී පුද්ගල මළ සිරුරක් සොයාගෙන තිබේ. මරදාන පොලීසියට ලද තොරතුරක් මත එම මළ සිරුර සොයාගෙන ඇති බව සඳහන්වේ. මියගිය පුද්ගලයා කාන්තාවක් සමඟ අදාළ ලැඟුම්හලේ රැඳී සිට ඇති බව පොලීසිය සිදු කළ විමර්ශනවලදී අනාවරණය වී ඇත. මියගොස් ඇත්තේ බොරැල්ල ප්‍රදේශයේ පදිංචිව සිටි 52 හැවිරිදි අයෙකු බව සඳහන්වේ. මළ සිරුර පිළිබඳ පශ්චාත් මරණ පරීක්ෂණය අද(22) කොළඹ ජාතික රෝහලේ දී සිදු කිරීමට නියමිත අතර මරදාන පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71209", "Category": null, "Parent URL": null}