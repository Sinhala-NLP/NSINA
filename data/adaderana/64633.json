{"Source": "Adaderana", "Timestamp": "October 2, 2016 09:56 am", "Headline": " අනතුරින් 2ක් මරුට-1ක් රොහලට", "News Content": "බිංගිරිය, තිඹිරිවැව ප්‍රදේශයේදී සිදුවු රිය අනතුරකින් යතුරුපැදිකරුවන් දෙදෙනෙකු මියගොස් තිබේ.බිංගිරිය දෙසට ධාවනය වු ජීප් රථයක් ප්‍රතිවිරුද්ධ දෙසින් පැමිණි යතුරුපැදි දෙකක ගැටීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබු යතුරුපැදිකරුවන් දෙදෙනා සහ පසුපැදිකරුවෙකු බිංගිරිය රෝහලට ඇතුළත් කිරීමේදී පැදිකරුවන් දෙදෙනා මියගොස් තිබේ.මියගොස් ඇත්තේ හොරගස්අගාර ප්‍රදේශයේ පදිංචිව සිටි 39 හැවිරිදි අයෙක් සහ ඉලුක්හේන ප්‍රදේශයේ පදිංචිව සිටි 54 හැවිරිදි අයෙකු බව පොලීසිය පැවසුවේය.අනතුර සම්බන්ධයෙන් ජීප් රථ රියදුරු අත්අඩංගුවට ගෙන ඇති අතර බිංගිරිය පොලීසිය වැඩිදුර විමර්ශන සිදුකරයි.මේ අතර යාපනය, කස්තුරියා වීදය ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.ලොරි රථයක් පා පැදියක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පාපැදිකරු යාපනය රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ යාපනය ප්‍රදේශයේ පදිංචි 69 හැවිරිදි පුද්ගලයෙකි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර යාපනය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64633", "Category": null, "Parent URL": null}