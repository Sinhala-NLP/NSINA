{"Source": "Adaderana", "Timestamp": "April 24, 2019 03:23 pm", "Headline": "වීසා නැතුව හිටපු ඊජිප්තු ජාතිකයෙක් අත්අඩංගුවට", "News Content": "වීසා නොමැතිව මෙරට රැදී සිටි ඊජිප්තු ජාතිකයෙක් මාදම්පේ පොලීසිය විසින් අත්අඩංගුවට ගෙන ඇති බව අද දෙරණ වාර්තාතකරු පවසයි. අද(24) සවස මාදම්පේ පැරණි නගරයේ පිහිටි අරාබි පාසලේ දී මෙම අත්අඩංගුවට ගැනීම සිදු කර ඇති බව වාර්තා වෙයි. මීට වසර 4 අධික කාලයකට පෙර සැකකරු මෙරටට පැමිණ ඇති බව පවසන නමුත් ඔහු සතුව ගුවන් ගමන් බලපත්‍රයක් හෝ වීසා බලපත්‍ර තිබී නොමැති බව අප වාර්තාකරු පවසයි. තමන් මෙම අරාබි පාසලේ ගුරුවරයෙකු ලෙස සේවය කරමින් සිටි බව සැකකරු පොලීසිය හමුවේ පවසා ඇති බව වාර්තා වෙයි. පරීක්ෂාවට ලක් කරන ලද අරාබි පාසලේ ගාල් කර තිබූ හිමිකරුවෙකු නොමැති වෑන් රථයක්ද තම බාරයට ගැනීමට මාදම්පේ පොලිස් නිලධාරීන් කටයුතු කර ඇත. මාදම්පේ පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=108609", "Category": null, "Parent URL": null}