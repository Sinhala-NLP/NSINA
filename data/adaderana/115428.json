{"Source": "Adaderana", "Timestamp": "July 31, 2019 01:30 pm", "Headline": "ලිප්ටන් වටරවුම හිරවෙයි", "News Content": "විරෝධතාවයක් හේතුවෙන් ලිප්ටන් වටරවුම ආශ්‍රිතව දැඩි රථ වාහන තදබදයක් හටගෙන ඇති බව අද දෙරණ වාර්තාකරු පවසයි. සෞඛ්‍ය ගිලන් රථ රියදුරන් විසින් ක්‍රියාත්මක කර ඇති විරෝධතා පා ගමනක් හේතුවෙන් මෙම මාර්ගය අවහිර වී ඇති බව වාර්තා වෙයි. අද දහවල් කොළඹ ජාතික රෝහල ඉදිරිපිටින් ආරම්භ කරන පාගමන සඳහා ගිලන් රථ සේවයට අදාළ සංගම් 3 ක නියෝජිතයින් සහභාගී වන බව එම සංගමයේ සභාපති ඩබ්ලිව්.ඩි.විජේසිංහ මහතා පැවසීය. ඉල්ලීම් කිහිපයක් මුල්කරගනිමින් අද(31) දිනයේ විරෝධතා පාගමනක නිරත වන බව රජයේ සෞඛ්‍ය ගිලන් රථ සේවක සංගමය සඳහන් කළේය. එම සංගමයේ සභාපති ඩබ්ලිව්.ඩි.විජේසිංහ මහතා සඳහන් කළේ අවස්ථා කිහිපයකදී සිය ගැටලු සම්බන්ධයෙන් බලධාරින් දැනුවත් කළ ද ඊට විසඳුම් නොලැබුණු බවයි.", "URL": "https://sinhala.adaderana.lk/news.php?nid=115428", "Category": null, "Parent URL": null}