{"Source": "Adaderana", "Timestamp": "November 20, 2012 06:34 pm", "Headline": "තේරීම් කාරක සභාවට එරෙහි පෙත්සම් 4 ක් ශ්‍රේෂ්ඨාධිකරණයේ මතය විමසයි", "News Content": "අගවිනිසුරුට එරෙහි දෝෂාභියෝග චෝදනා විමර්ශනය කිරීමේ පාර්ලිමේන්තු තේරීම් කාරක සභාවට එරෙහි පෙත්සම් 4 ක් ශ්‍රේෂ්ඨාධිකරණයේ මතය විමසීම සඳහා යොමු කර තිබේ. අගවිනිසුරු ආචාර්ය ශිරාණි බණ්ඩාරනායක ට එරෙහි දෝෂාභියෝග චෝදනා විමර්ශනය කිරීමට පත්කරන ලද පාර්ලිමේන්තු තේරීම් කාරක සභාව විසින් එකී චෝදනා විමර්ශනය කිරීමට එරෙහිව ඊයේ දිනයේ අභියාචනාධිකරණයට පෙත්සම් 6 ක් ඉදිරිපත් කෙරිණි. එයින් පෙත්සම් 4 ක් අද (20) දිනයේ විභාගයට ගැනුණු අතර ඒ අනුව එකී පෙත්සම් 4 ශ්‍රේෂ්ඨාධිකරණයේ මතය විමසීම සඳහා යොමු කරන ලද බව අද දෙරණ අධිකරණ වාර්තාකරු පවසයි.", "URL": "https://sinhala.adaderana.lk/news.php?nid=29358", "Category": null, "Parent URL": null}