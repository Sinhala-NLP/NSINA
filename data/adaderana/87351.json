{"Source": "Adaderana", "Timestamp": "April 12, 2018 01:16 pm", "Headline": "මස්කෙළිය ප්‍රදේශීය සභා මංගල රැස්වීම උණුසුම් වෙයි ", "News Content": "පළාත් පාලන මැතිවරණයේදි අළුතින් ස්ථාපනය කරන ලද මස්කෙළිය ප‍්‍රාදේශිය සභාවේ ප‍්‍රථම සභා රැස්වීම එම සභාවේ සභාපතිනි ගෝවින්දසාමි සෙමිබගවල්ලි මහත්මියගේ ප‍්‍රධානත්වයෙන් අද (12) ප‍්‍රදේශීය සභා රැස්විමි ශාලාවේදි පැවැත් විණි. මෙම රැස්වීමට පැමිණි එක්සත් ජාතික පක්ෂයේ මන්ති‍්‍රවරුන් හත්දෙනෙකු කළු පටි පැලඳ සභා ශාලාවට පැමිණි අතර මෙහිදී එක්සත් ජාතික පක්ෂයේ මන්ත්‍රීවරුන් කියා සිටියේ මෙම සභාවට ඉකුත් (28) වනදා සභාපතිනවරයෙකු තෝරාපත් කර ගැනිමේදි පළාත් පාලන කොමසාරිස්වරයා අනුගමනය කළ කි‍්‍රයා පටිපාටියට විරෝධය දක්වමින් තමන් කළු පටි පැලඳ සභාවට පැමිණි බවයි. සභාපතිවරයෙකු තෝරාපත් කර ගැනිම සඳහා ඉකුත් (28) සභාවට නොපැමිණි සභික ඒ.එල්.එමි රංජනි මහත්මිය එදින සභාවට නොපැමිණීම සම්බන්ධයෙන් අදහස් ප‍්‍රකාශ කිරිමත් සමඟ සභාව තුල එක්සත් ජාතික පක්ෂයේ මන්ති‍්‍රවරුන්ගෙන් එයට දැඩි විරෝධයක් මතුකරනවාත් සමඟ සභාව තුල නොසුන්කාරි තත්ත්වයක්ද ඇතිවිය. එම නොසන්සුකාරි තත්ත්වය එම ප‍්‍රදේශිය සභාවේ සභාපතිනිය විසින් පාලනය කළ අතර එම සභාවට සභාපතිවරයෙකු හා උප සභාපතිවරයෙකු තෝරා පත් කර ගැනිමේදී කම්කරු ජාතික පෙරමුණේ හා ලංකා කම්කරු කොංග‍්‍රසයේ සභිකයින් හා අධාරකරුවන් අතර ඉකුත් (28) මස්කෙළිය නගරයේදි නොසන්සුකාරි තත්ත්වයක්ද ඇති විණි. එම නොසන්සුකාරි තත්ත්වය පසුව ගැටුම්කාරි තත්ත්වයක් දක්වා වර්ධනය වු අතර එම සිද්ධිය සම්බන්ධයෙන් මස්කෙළිය පොලීසිය මඟින් හැටන් මහේස්ත‍්‍රාත් අධිකරණයේ කරුණු වාර්තාකරමින් එම නොසන්සුන්කාරි තත්ත්වය ඇති කළ දෙපාර්ශවයේම තිස් හයදෙනෙකුට එරෙහිව මේ මස (25) වන දින හැටන් මහේස්ත‍්‍රාත් අධිකරණයේ පෙනි සිටින ලෙස නොතේසිද නිකුත් කර තිබේ. අද (12) පැවැති සභා රැස්විම වෙනුවෙන් ප‍්‍රදේශීය සභා කාර්යාලය ඉදිරිපිට දැඩි පොලිස් ආරක්‍ෂාවක්ද යොදවා තිබිණි.", "URL": "https://sinhala.adaderana.lk/news.php?nid=87351", "Category": null, "Parent URL": null}