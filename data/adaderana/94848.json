{"Source": "Adaderana", "Timestamp": "August 22, 2018 03:55 pm", "Headline": "වෙනිසියුලාවට ප්‍රබල භූ කම්පනයක්-සුනාමි අනතුරක් නෑ", "News Content": "වෙනිසියුලාවේ ඊසානදිග වෙරළ තීරය ආසන්න ප්‍රදේශයේ අද(22) උදෑසන ප්‍රබල භූ කම්පනයක් හටගෙන තිබේ. කෙසේ නමුත් ඉන් කිසිදු පුද්ගල හානියක් මෙතෙක් වාර්තා වී නැහැ. වෙනිසියුලාවේ කරාකස් අගනුවර ආසන්නයේ රිච්ටර් පරිමාණයේ ඒකක 7.3ක්වූ ප්‍රබල භූ කම්පනයක් හටගෙන තිබේ. ඒ සමඟ හටගත් භූ චලනය විනාඩියක පමණ කාලයක් පැවති බව විදෙස් වාර්තා සඳහන් කළේය. එහිදී ගොඩනැඟිලි සහ රථවාහන සෙලවීමට ලක්වන අයුරු විදෙස් මාධ්‍ය මෙලෙස වාර්තා කර තිබුණි. භූ චලනයත් සමඟ භීතියට පත් ජනතාව ආරක්ෂිත ස්ථාන වෙත දිවයන ආකාරයත් එම වීඩියෝ දර්ශනවල දැක්වෙයි. භූ කම්පනය හේතුවෙන් සුනාමි අවදානමක් පිළිබඳව අනතුරු ඇඟවීම් සිදුකලද මේ වන විට සුනාමි අවදානමක් නොපවතින බව පැසිෆික් සුනාමි අනතුරු ඇඟවීමේ මධ්‍යස්ථානය නිවේදනය කරයි. කෙසේ නමුත් ඉන් කිසිදු පුද්ගල හානියක් සිදුව ඇති බවට මෙතෙක් තොරතුරු වාර්තා වී නැහැ. මේ අතර භූ කම්පනය හේතුවෙන් ඇතැම් ප්‍රදේශවල විදුලි බලය බිඳ වැටී ඇති අතර දේපළ වලටත් සුළුහානි සිදුව ඇති බව වාර්තා වෙයි.", "URL": "https://sinhala.adaderana.lk/news.php?nid=94848", "Category": null, "Parent URL": null}