{"Source": "Adaderana", "Timestamp": "December 12, 2011 05:00 pm", "Headline": "පහරදීමකට එරෙහිව දෙහිඅත්තකණ්ඩියේ සාමකාමී විරෝධතාවක්", "News Content": "දෙහිඅත්තකණ්ඩිය අධ්‍යාපන කලාපයට අයත් කුඩාගල මහා විද්‍යාලයේ සිදුව ඇති බව කියන පහරදීමකට විරෝධය පළකරමින් දෙහිඅත්තකණ්ඩිය නගර මධ්‍යයේ දී සාමකාමී විරෝධතාවක් සංවිධානය කර තිබේ. පාසල් වාර අවසාන නිවාඩු ලබාදුන් දිනයේ දී එම විද්‍යාලයේ ගුරුවරයෙකුට සහ ගුරුවරියන් දෙදෙනෙකුට අදාළ විද්‍යාලයේ තවත් ගුරු පිරිසක් විසින් පහර දී ඇති බව වාර්තා වේ. පොලු, මුගුරු සහ තියුණු ආයුධවලින් අදාළ පහරදීම සිදුව ඇති බව විරෝධකරුවන් පෙන්වා දෙයි. පහරදීම සිදුවන අවස්ථාවේ එය වැළැක්වීමට ගිය සිසුන් පිරිසකට ද අදාළ ගුරුවරුන් විසින් පහරදී ඇති බව වාර්තා වේ.", "URL": "https://sinhala.adaderana.lk/news.php?nid=20636", "Category": null, "Parent URL": null}