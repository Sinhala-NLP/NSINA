{"Source": "Adaderana", "Timestamp": "July 4, 2018 02:09 pm", "Headline": "මැදිරිගිරියේ නිවසකින් බෝම්බ ඇතුලු උපකරණ තොගයක් සොයාගනියි", "News Content": "මැදිරිගිරිය ප්‍රදේශයේ නිවසක තිබී බෝම්බ ඇතුළු උපකරණ සොයාගෙන තිබේ. 119 පොලිස් හදිසි ඇමතුම් අංකයට ලද තොරතුරත් මත මැදිරිගිරිය පොලිසියේ නිලධාරීන් කණ්ඩායමක් මැදිරිගිරිය නව නගරය යාය 03 ප්‍රදේශයේ පිහිටි නිවසක් පරික්ෂාවට ලක් කර ඇති බව සඳහන්ය. ඒ අනුව එම නිවසේ තිබී ටී 56 ගිනි අවි සඳහා භාවිත කරන උණ්ඩ පිරවූ මැගසින් 06 ක් එම මැගසින් රඳවන 03 ක් පුද්ගල නාශක බෝම්බ 02ක්, යුධ හමුදා නිල ඇඳුම් කට්ටල කිහිපයක් සහ යුධ හමුදාව භාවිත කරන ජල බෝතල් 03 ක් ඇතුළු තවත් භාණ්ඩ කිහිපයක් සොයාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. අදාළ නිවස හිටපු යුධ හමුදා සාමාජිකයෙකුට අයත් නිවසක් බව පොලිසිය සිදුකළ මූලික විමර්ශණවලදී අනාවරණය වී තිබේ. ඒ අනුව සැකකරු අත්අඩංගුවට ගැනීම සඳහා මැදිරිගිරිය පොලිසිය විමර්ශන සිදු කරයි.", "URL": "https://sinhala.adaderana.lk/news.php?nid=91976", "Category": null, "Parent URL": null}