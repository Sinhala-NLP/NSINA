{"Source": "Adaderana", "Timestamp": "October 9, 2015 10:45 am", "Headline": "ලයනල් මෙන්ඩිස් ජීවිත ඉනිමෙන් සමුගනියි", "News Content": "ප්‍රවීණ ක්‍රිකට් පුහුණුකරු ලයනල් මෙන්ඩිස් මහතා අභාවප්‍රාප්තවී තිබේ.ඊයේ රාත්‍රීයේ කොළඹ පෞද්ගලික රෝහලකදී ඒ මහතා අභාවප්‍රාප්ත වී ඇති බව පවුලේ ඥාතියෙකු සඳහන් කළේය.දශක 05 ක පමණ කාලයක් මෙරට ක්‍රිකට් ක්ෂේත්‍රය වෙනුවෙන් මහගු සේවාවක් ඉටු කළ ලයනල් මෙන්ඩිස් මහතා කාලයක සිට අසනීප තත්ත්වයෙන් පසු වුණි.එන්.සී.සී ක්‍රිකට් පාසල ආරම්භ කිරීමේ පුරෝගාමියා වූයේ ද ඒ මහතායි.රොෂාන් මහානාම, අර්ජුන රණතුංග, බ්‍රෙන්ඩන් කුරුප්පු, මහේල ජයවර්ධන ඇතුළු ප්‍රවීණ ක්‍රිකට් ක්‍රිඩකයින් රැසකගේ ආරම්භක පුහුණුකරු වූයේ ද ලයනල් මෙන්ඩිස් මහතාය.", "URL": "https://sinhala.adaderana.lk/news.php?nid=54343", "Category": null, "Parent URL": null}