{"Source": "Adaderana", "Timestamp": "March 19, 2012 11:17 am", "Headline": "ඉහළ කොත්මලේ වාන් දොරටුවක් ඇරෙයි..!", "News Content": "මේ වනවිටත් ඉදිකිරීම් සිදුකෙරෙමින් පවතින ඉහළ කොත්මලේ ජලාශයේ එක් වාන් දොරටුවක් හදිසි අවශ්‍යතාවක් හේතුවෙන් අද(19) විවෘත කෙරුණු බව නුවරඑළිය දිස්ත්‍රික් ආපදා සම්බන්ධීකාරක එරන්දන හේමවර්ධන මහතා පවසයි. මේ හේතුවෙන් ඉහළ කොත්මලේ ජලාශය භාවිත කරන්නන් ඒ පිළිබඳ විශේෂ අවධානයකින් පසුවිය යුතු බව හේමවර්ධන මහතා සඳහන් කරයි. ‍ ඒ අනුව ඉහළ කොත්මලේ ජලාශය භාවිත කරන තලවාකැලේ නගරයෙන් පහළ වෙසෙන පිරිස් වෙත ඒ පිළිබඳව සැලකිලිමත් වන ලෙස ඒ මහතා දැනුම්දෙයි‍. ‍ කිසියම් ආකාරයකින් විශාල ජල ප්‍රමාණයක් පැමිණියහොත් ප්‍රජාවට යම් ආපදා තත්ත්වයක් ඇතිවිය හැකි බැවින් ඒ පිළිබඳව සැලකිලිමත් වන ලෙස හෙතෙම වැඩිදුරටත් ඉල්ලා සිටියි.", "URL": "https://sinhala.adaderana.lk/news.php?nid=22894", "Category": null, "Parent URL": null}