{"Source": "Adaderana", "Timestamp": "December 29, 2012 04:39 pm", "Headline": "හසී සමුගනියි", "News Content": "ඔස්ටේ‍්‍රලියානු ක‍්‍රිකට් කණ්ඩායමේ මයික් හසී ජාත්‍යන්තර ක‍්‍රිකට් පිටියෙන් සමු ගැනීමට තීරණය කර තිබේ. දැනට 37 වන වියේ පසු වන හසී උපරිම දක්ෂතා දක්වමින් සිටින අතරවාරයේ දී මෙම තීරණය ගැනීම විශේෂත්වයකි. ඒ අනුව ශ‍්‍රී ලංකාව සමග පැවැත්වෙන ටෙස්ට් තරගාවලිය ඔහුගේ අවසන් තරගාවලිය වනු ඇති බව වාර්තා වේ. මයික් හසී ටෙස්ට් තරග 78 ක දී ශතක 19 ක් සමගින් ලකුණු 6183ක් රැස්කරගෙන සිටියි. එක්දින ජාත්‍යන්තර තරග 185 කට ක‍්‍රීඩා කර ඇති ඔහු ලකුණු 5000 සේ සීමාව පසු කර ඇති අතර එයට ශතක 03 ක් ඇතුළත්ය. මේ අතර ශ‍්‍රී ලංකාව සහ ඔස්ටේ‍්‍රලියාව අතර තෙවන සහ අවසන් ටෙස්ට් ක‍්‍රිකට් තරගය ජනවාරි 03 වැනි දා ආරම්භවීමට නියමිතය.", "URL": "https://sinhala.adaderana.lk/news.php?nid=30344", "Category": null, "Parent URL": null}