{"Source": "Adaderana", "Timestamp": "August 25, 2019 09:25 am", "Headline": "ඉන්දීය-කොදෙව් පළමු ටෙස්ට් තරගයේ සිව්වන දිනය අදයි", "News Content": "ඉන්දීය කණ්ඩායම සහ බටහිර ඉන්දීය කොදෙව් කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ සිව්වන දිනය අදයි. ඊයේ දිනයේ තරගය නතර කරන විට සිය දෙවන ඉනිම සදහා පන්දුවට පහරදෙමින් සිටි ඉන්දීය කණ්ඩායම කඩුලු තුනක් දැවී ලකුණු 185ක් ලබා සිටියේය. නොදැවී පන්දුවට පහරදෙමින් සිටි නායක විරාත් කෝලි ලකුණු 51ක් සහ අජින්කෙයා රහනේ ලකුණු 53ක් ලබා සිටියි. ඉන්දීය කණ්ඩායම සිය ප්‍රථම ඉනිම සඳහා සියලු දෙනා දැවී ලකුණු 297ක් ලබාගත් අතර ඊට පිළිතුරු ලෙස බටහිර ඉන්දීය කොදෙව් කණ්ඩායම පළමු ඉනිම සඳහා සියලු ක්‍රිඩකයින් දැවී ලකුණු 222ක් ලබා ගත්තේය. ඒ අනුව ඉන්දීය කණ්ඩායම තවත් කඩුලු 07ක් අතැතිව කොදෙව් පළමු ඉනිමට වඩා ලකුණු 260ක් ඉදිරියෙන් සිටියි.", "URL": "https://sinhala.adaderana.lk/news.php?nid=117415", "Category": null, "Parent URL": null}