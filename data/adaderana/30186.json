{"Source": "Adaderana", "Timestamp": "December 23, 2012 01:58 pm", "Headline": "අපේ අරමුණ ආණ්ඩුව පෙරළීමයි", "News Content": "ආණ්ඩුව පෙරළීම එක්සත් ජාතික පක්ෂයේ එකම අරමුණ බවත් ඒ සඳහා විපක්ෂයේ සෙසු දේශපාලන පක්ෂවලට ද ආරාධනා කරන බවත් එජාප මන්ත්‍රී ජෝෂප් මයිකල් පෙරේරා මහතා පවසයි. නීතියේ ආධිපත්‍ය බිඳ වැටී ඇතැයිද මේ වන විට ජනතාව ජීවත්වීමට නොහැකි ආර්ථික පීඩනයකින් පෙළෙන බවද මන්ත්‍රීවරයා පෙන්වාදෙයි. මේ නිසා එජාප ආණ්ඩුවක් බිහි කිරීම සිය පක්ෂයේ ප්‍රධානම අරමුණ වී ඇතැයිද ඔහු කියයි. අගවිනිසුරුවරියට පාර්ලිමේන්තු තේරීම්කාරක සභාවේදී සාමාන්‍ය පුද්ගලයෙකුටවත් නොවන ආකාරයේ අපහාසයක් සිදුවු බවද මන්ත්‍රීවරයා කොළඹදී අද (23) පෙරවරුවේ පැවැති මාධ්‍ය හමුවකදී පෙන්වා‍දුන්නේය.", "URL": "https://sinhala.adaderana.lk/news.php?nid=30186", "Category": null, "Parent URL": null}