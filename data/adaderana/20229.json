{"Source": "Adaderana", "Timestamp": "November 24, 2011 01:00 pm", "Headline": "මාකොළ ළමා නිවාසයක දරුවකු මියයාම -පාලකවරයා රිමාන්ඩ්", "News Content": "මාකොළ පිරිමි ළමා රැඳවුම් නිවාසයේ නේවාසිකව සිටි පිරිමි දරුවෙකු නිසි ප්‍රතිකාර නොලබා මියගියේ යැයි කියන සිද්ධියක් සම්බන්ධයෙන් වෛද්‍යවරුන් දෙදෙනෙකුගෙන් ප්‍රකාශ සටහන් කරගැනීමට කොළඹ මහේස්ත්‍රාත් අධිකරණය අවසර ලබාදී තිබේ. ජාතික ළමාරක්ෂණ අධිකාරිය අධිකරණයෙන් කළ ඉල්ලීමකට අනුව මෙම අවසරය ලබාදී ඇති බව සඳහන්ය. ළමා රක්ෂණ අධිකාරිය වෙත දුරකථන මගින් ලැබුණු පැමිණිල්ලකට අනුව මෙම විමර්ශනය අරඹා ඇත. අදාළ රැඳවුම් නිවාසයේ නේවාසිකව අසනීප තත්ත්වයෙන් සිටි පිරිමි ළමයෙකු නිසි ප්‍රතිකාර නොලැබීම හේතුවෙන් මියගිය බවට අදාළ පැමිණිල්ල මගින් අනාවරණය කර තිබුණි. සිද්ධිය සම්බන්ධයෙන් අත්අඩංගුවට ගත් අදාළ රැඳවුම් නිවාසයේ ප්‍රධාන පාලකවරයා හෙට(25) දින දක්වා රිමාන්ඩ් භාරයේ තැබීමට ද කොළඹ මහේස්ත්‍රාත් අධිකරණය නියෝග කර තිබේ.", "URL": "https://sinhala.adaderana.lk/news.php?nid=20229", "Category": null, "Parent URL": null}