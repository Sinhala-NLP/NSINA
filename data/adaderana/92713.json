{"Source": "Adaderana", "Timestamp": "July 17, 2018 04:20 pm", "Headline": "මුවන්ගේ ගොදුරක් වු ගොවි බිම් නිසා ජනතාව දැඩි දුෂ්කරතාවයක", "News Content": "පොලොන්නරුව මැදිරිගිරිය යාය 3 ගම්මානයේ ජීවත්වන ගොවීන් මෙවර සිය කුඹුරු මූවන්ගෙන් ආරක්ෂා කර ගැනීමට නොහැකිව දැඩි දුෂ්කරතාවයට පත්ව සිටියි. ගොවීන් චෝදනා කරන්නේ මැදිරිගිරිය වනජීවි නිලධාරීන් දැනුවත් කරමින් මේ සඳහා කඩිනමින් විසදුමක් ඉල්ලු නමුත් ඔවුන් අද වනතුරුත් තමන්ගේ ගැටළුට නිසි විසඳුමක් ලබා නොදුන් බවයි. ගොවි පවුල් 200කට අධික පිරිසක් මුවන් කුඹුරු විනාශ කිරීම හේතුවෙන් මෙලෙස පීඩාවට පත්ව තිබේ. යල කන්නයේ වගා කරනු ලැබු කුඹුරු අක්කර සියයකට ආසන්න ප්‍රමාණයක මසක් පමණ වයසැති ගොයම් පැල, මුවන් විසින් මෙලෙස විනාශ කර දමා තිබේ. මෙම ගැටළුව සම්බන්ධයෙන් මැදිරිගිරිය වනජීවි නිලධාරීන් දිගින් දිගටම දැනුවත් කරමින් දැල් වැටක් ඉල්ලු නමුත් ඔවුන් ඒ වෙනුවට කම්බි වැටක් ලබා දුන්නත් ඉන් පලක් නොවු බව ගොවීන් පෙන්වා දෙයි.", "URL": "https://sinhala.adaderana.lk/news.php?nid=92713", "Category": null, "Parent URL": null}