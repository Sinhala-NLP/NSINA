{"Source": "Adaderana", "Timestamp": "March 29, 2016 11:40 am", "Headline": "දුරකථනය පරික්ෂා කරන්නැයි විනිසුරුගෙන් නියෝග", "News Content": "වළල්ලාවිට ප්‍රාදේශීය සභාවේ හිටපු සභාපති අතුකෝරලගේ දොන් උදේනි ප්‍රියංග අධිකරණය තුළදී දුරකථනයෙන් කතා කරන අයුරු දුටු කොළඹ ප්‍රධාන මහේස්ත්‍රාත් ගිහාන් පිලපිටිය මහතා ඔහුට අද තරයේ අවවාද කරන ලදී.ඒ සැකකාර හිටපු සභාපතිවරයා අල්ලස් නඩුවක් සඳහා අද පෙනී සිටි අවස්ථාවේදීය.විනිසුරුවරයාගේ අවවාදයෙන් අනතුරුව සැකකරු පවසා සිටියේ තමන්ට දුරකථන ඇමතුමක් ලැබුණු බවයි.කෙසේ වෙතත් සැකකරු පවසන්නේ සත්‍යයක්දැයි සොයා බැලීමට පරීක්ෂණයක් කරන ලෙසත්, සැකකරු අසත්‍ය ප්‍රකාශ කර තිබේ නම් ඔහුට නියම කර ඇති ඇප ‍අහෝසි කර රක්ෂිත බන්ධනාගාර ගත කර හැකිදැයි සොයාබලන ලෙස විනිසුරුවරයා පොලීසියට නියෝග කළ බව අප වාර්තාකරු පැවසීය.වලල්ලාවිට ප්‍රාදේශීය සභාවට අයත් මාර්ගයක බර වාහනවලින් පස් ප්‍රවාහනයට අවසර ලබාදීමට 2013 වසරේදී රුපියල් ලක්ෂ 5ක මුදලක් අල්ලස් වශයෙන් ඉල්ලා සිටීම සම්බන්ධයෙන් සැකකරුට එරෙහි නඩුවක් කොළඹ ප්‍රධාන මහේස්ත්‍රාත් අධිකරණයේ අද විභාගයට ගැනෙයි.", "URL": "https://sinhala.adaderana.lk/news.php?nid=58708", "Category": null, "Parent URL": null}