{"Source": "Adaderana", "Timestamp": "August 27, 2014 01:08 pm", "Headline": "හෙලිකොප්ටරයක් සුඩානයට කඩාවැටෙයි", "News Content": "එක්සත් ජාතීන්ගේ සංවිධානයට අයත් හෙලිකොප්ටර් යානයක් දකුණු සුඩානයට කඩා වැටී තිබේ. භාණ්ඩ ප්‍රවාහනය කරමින් තිබූ යානයක් මෙලෙස අනතුරට ලක්ව ඇති බව විදෙස් මාධ්‍ය වාර්තා කළේය. අනතුරින් යානයේ ගමන් ගත් කාර්යය මණ්ඩල නිලධාරීන් තිදෙනෙකු මියගොස් ඇති අතර එක් අයෙකු දිවි බේරාගැනීමට සමත්ව තිබේ. කෙසේවෙතත් අදාළ යානය අනතුරට ලක්වීමට හේතුව මෙතෙක් අනාවරණය වී නොමැති අතර දකුණු සුඩාන කැරලිකරුවන්ගේ ප්‍රහාරයක් ඊට හේතුවන්නට ඇති බවට සැක පළ වී ඇති බව සඳහන්ය. දකුණු සුඩාන ආරක්ෂක අංශ සහ කැරලිකරුවන් අතර පවතින ගැටුම් හේතුවෙන් පුද්ගලයින් දහස් ගණනක් මේ වසරේ මියගොස් ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=45637", "Category": null, "Parent URL": null}