{"Source": "Adaderana", "Timestamp": "April 25, 2018 10:10 am", "Headline": " ගංජා  වගා කරලා වැඩ වරද්දා ගනී", "News Content": "ගංජා ශාක වගා කළ හේනක් පවත්වාගෙන ගිය පුද්ගලයෙකු බුත්තල, වන්දම දෙමලිය ප්‍රදේශයේදී අත්අඩංගුවට ගෙන තිබේ. සැකකරු විසින් අක්කරයක පමණ භූමි ප්‍රදේශයක ගංජා ශාක පනස්දහසක් පමණ වගා කර තිබූ බව පොලීසිය සඳහන් කළේය. අත්අඩංගුවට ගෙන ඇත්තේ ලුනුගම්වෙහෙර, කුඩාගම්මාන ප්‍රදේශයේ පදිංචි 31 හැවිරිදි පුද්ගලයෙකු බව සඳහන්ය. සැකකරු අද වැල්ලවාය මහේස්ත්‍රාත් අධීකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=87990", "Category": null, "Parent URL": null}