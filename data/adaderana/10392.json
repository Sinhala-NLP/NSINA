{"Source": "Adaderana", "Timestamp": "August 23, 2010 10:06 am", "Headline": "බී.ටී.අයි අද කොළඹ ප්‍රදේශ 3 ට මුදාහරියි", "News Content": "ඩෙංගු මර්දනය සඳහා දේශීය වශයෙන් නිෂ්පාදනය කළ බී.ටී.අයි.බැක්ටීරියා අද දිනයේ කොළඹ දිස්ත්‍රික්කයේ තෝරා ගත් ප්‍රදේශ තුනකට මුදා හැරීමට පියවර ගෙන තිබේ. ලබන බදාදා දිනයේ ද බැක්ටීරියාව මුදා හැරිමේ කටයුතු සිදුකරන බව සොඛ්‍ය නියෝජ්‍ය අමාත්‍ය මහින්ද අමරවීර මහතා පවසයි. නියමු ව්‍යාපෘතියක් වශයෙන් සිදුකරන මෙම වැඩපිළිවෙලේදී බැක්ටීරියා ලීටර් 500ක ප්‍රමාණයක් මුදා හැරීමට නියමිතය. දේශීය වශයෙන් නිෂ්පාදිත බැක්ටීරියා ලීටර් තිස් දහසක් සහ කියුබාවෙන් ගෙන්වීමට නියමිත බැක්ටීරියා ලීටර් තිස් දහසක් ඩෙංගු මර්දනය සඳහා දිවයිනේ තෝරා ගත් ප්‍රදේශ වෙත මුදා හරින බව ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=10392", "Category": null, "Parent URL": null}