{"Source": "Adaderana", "Timestamp": "October 4, 2012 11:21 am", "Headline": "ලක්ෂ 70 ක් පන්නන්න ගිය සිව් දෙනෙකුට වැඩ වරදියි", "News Content": "රුපියල් ලක්ෂ 70 ට ආසන්න විදේශ මුදල් තොගයක් සමඟ පුද්ගලයින් 4 දෙනෙකු කටුනායක ගුවන්තොටුපොලේ දී අත්අඩංගුවට ගෙන තිබේ. ඔවුන් සතුව තිබී අමෙරිකානු ඩොලර් 54,800 ක් ගුවන්තොටුපොල රේගුව විසින් සොයා ගෙන ඇති බව සඳහන්ය. මෙම පුද්ගලයින් කටාර් රාජ්‍ය හරහා මොසැම්බියාවට‍ යාමට සූදානමින් සිටි බව ගුවන්තොටුපොල රේගුව සඳහන් කළේය. අත්අඩංගුවට ගත් සැකකරුවන් බේරු‍වල ප්‍රදේශයේ මැණික් ව්‍යාපාරිකයින් බව අනාවරණය වී තිබේ. ගුවන්තොටුපොළ රේගුව මේ සම්බන්ධයෙන් වැඩිදුර පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=28001", "Category": null, "Parent URL": null}