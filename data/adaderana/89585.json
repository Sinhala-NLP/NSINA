{"Source": "Adaderana", "Timestamp": "May 22, 2018 11:09 am", "Headline": " ලක්ෂ 27ක රත්‍රං එක්ක 4ක් රේගු දැලේ ", "News Content": "නීති විරෝධී ලෙස මෙරටට රත්‍රං රැගෙන ආ පුද්ගලයින් සිව් දෙනෙකු කටුනායක බණ්ඩාරනායක ජාත්‍යන්තර ගුවන්තොටුපලේදී අත්අඩංගුවට ගෙන තිබේ. අද(22) අළුයම ඩුබායි හි සිට යූ.එල් 226 දරණ ගුවන් යානයෙන් මොවුන් දිවයිනට පැමිණ ඇති බව වාර්තා වෙයි. රේගු නිලධාරීන්ට ලද තොරතුරක් මත අත්අඩංගුවට ගත් ඔවුන් පරීක්ෂා කිරීමේදී රත්‍රං ග්‍රෑම් 450ක තොගයක් සොයාගෙන තිබේ. එම රත්‍රංවල වටිනාකම රුපියල් ලක්ෂ 27ක් පමණ වන බව සඳහන්ය. සැකකරුවන් කොළඹ සහ කෑගල්ල යන ප්‍රදේශ වල පදිංචිකරුවන් වන අතර ඔවුන් සම්බන්ධයෙන් ගුවන්තොටුපළ රේගුව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89585", "Category": null, "Parent URL": null}