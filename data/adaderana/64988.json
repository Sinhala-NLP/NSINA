{"Source": "Adaderana", "Timestamp": "October 12, 2016 04:29 pm", "Headline": " ලක්ෂ 6ක දේපල කොල්ලකෑ 2ක් මාට්ටු", "News Content": "අම්බලන්ගොඩ ප්‍රදේශයේ සිදුකරන ලද සොරකම් රැසකට සම්බන්ධ පුද්ගලයින් දෙදෙනෙකු අත්අඩංගුවට ගෙන තිබේ.අම්බලන්ගොඩ, වතුගෙදර ප්‍රදේශයේ දී මොවුන් අත්අඩංගුවට ගෙන ඇති බව සඳහන්ය.සැකකරුවන්ගෙන් සිදුකරන ලද ප්‍රශ්න කිරීම්වල දී ඔවුන් විසින් සිදුකරන ලද සොරකම් කිහිපයක් සම්බන්ධයෙන් තොරතුරු අනාවරණය වී තිබේ.ඒ අනුව අම්බලන්ගොඩ නගරයේ ජංගම දුරකථන අලෙවිසැල් දෙකකින් රුපියල් ලක්ෂ 6ක පමණ විටිනාකමින් යුතු දේපල කොල්ලකෑම සහ අම්බලන්ගොඩ කන්දේගොඩ ප්‍රදේශයේ වෙළෙඳසැලකින් දේපල කොල්ලකෑම් සම්බන්ධයෙන් තොරතුරු අනාවරණය වූ බව පොලීසිය පැවසුවේය.සැකකරුවන් සතුව තිබී කොල්ලකන ලද ජංගම දුරකථන 25ක් සහ පරිගණක උපාංග සොයාගෙන තිබේ.17 හැවිරිදි සහ 18 හැවිරිදි මෙම සැකකරුවන් දෙදෙනා බලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිත අතර අම්බලන්ගොඩ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64988", "Category": null, "Parent URL": null}