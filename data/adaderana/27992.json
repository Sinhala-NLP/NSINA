{"Source": "Adaderana", "Timestamp": "October 4, 2012 09:29 am", "Headline": "පුරාවස්තු හොරකමේ ගිය 2 ක් දැලේ", "News Content": "පොළොන්නරුව ප්‍රදේශයේ පුරාවස්තු සොරා ගැනීමේ අදහසින් කැනීම් කටයුතු කළ පුද්ගලයින් දෙදෙනෙකු අත්අඩංගුවට ගෙන තිබේ. පොළොන්නරුව පුරාවස්තු ආරක්ෂණ පොලිස් ඒකකයේ නිලධාරීන් කණ්ඩායමක් සිදුකළ වැටලීමක දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් පුද්ගලයින් කැනීම් කටයුතු සඳහා යොදාගත් උපකරණ ද පොලීසිය භාරයට ගෙන තිබේ. සැකකරුවන් අද (04) දින පොළොන්නරුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=27992", "Category": null, "Parent URL": null}