{"Source": "Adaderana", "Timestamp": "December 11, 2012 01:33 pm", "Headline": "බිරිඳ ඉල්ලා ස්වාමියා ගහට නගියි", "News Content": "මාස කිහිපයක සිට වැටුප් නැතිව ජෝර්දානයේ සේවය කරන බිරිඳ ගෙන්වා දෙන්නැයි විදේශ‍ සේවා නියුක්ති කාර්යංශයෙන් අවස්ථා කිහිපයකදී ඉල්ලීම් කළත් එය සාර්ථක නොවු ස්වාමි පුරුෂයෙකු කොළඹ හැව්ලොක්, ගවර් වීදීයේ ගසක් උඩ නැග විරෝධතාවයක නිරතව සිටින බව පොලීසිය පවසයි. නුගේතැන්න, තුන්මෝදර ප්‍රදේශයේ පදිංචිකරුවෙකු අද පෙරවරු 11.45 සිට ගසක නැගී මෙලෙස විරෝධතාවයේ නිරතව සිටින බව පොලීසිය සඳහන් කරයි. සිය බිරිඳ සේවය කරන නිවසේ හාම්පුතා ඇයට මාස කිහිපයක සිට වැටුප් ගෙවා නැති බැවින් ඇයව කඩිනමින් දිවයිනට ගෙන්වාදෙන ලෙස ඔහු ඉල්ලා සිටින බව පොලීසිය කියයි.", "URL": "https://sinhala.adaderana.lk/news.php?nid=29874", "Category": null, "Parent URL": null}