{"Source": "Adaderana", "Timestamp": "July 16, 2016 05:09 pm", "Headline": "  ජය ලංකාවටයි", "News Content": "සංචාරක ශ්‍රී ලංකා ඒ කණ්ඩායම සහ එංගලන්ත ඩර්බිෂෙයාර් කණ්ඩායම අතර පැවති එක්දින තරගයෙන් කඩුලු 07ක ජයක් හිමිකරගැනීමට ශ්‍රී ලංකා ඒ කණ්ඩායම ඊයේ(15) සමත් වුණි.තරගයේ කාසියේ වාසිය දිනූ ශ්‍රී ලංකා ඒ කණ්ඩායම පළමුව පන්දුවට පහරදීමේ අවස්ථාව ඩර්බිෂෙයාර් කණ්ඩායමට ලබාදුනි.වර්ෂාවෙන් බාධා එල්ලවීමත් සමග තරගය පන්දුවාර 43කට සීමා වූ අතර ඩර්බිෂෙයාර් කණ්ඩායම නියමිත පන්දුවාර 43 තුළදී කඩුලු 07ක් දැවී ලකුණු 281ක් ලබාගත්තේය.පන්දු යැවීමේ දී ලක්ෂාන් සඳකැන් කඩුලු 05ක් බිඳ හෙළිය.පිළිතුරු ඉනිම සඳහා පිටියට පිවිසි ශ්‍රී ලංකා ඒ කණ්ඩායම පන්දුවාර 32යි පන්දු 02කදී කඩුලු 03ක් පමණක් දැවී ජයග්‍රහණය වාර්තා කළේය.ශ්‍රී ලංකා ඉනිම වෙනුවෙන් ධනංජයද සිල්වා ලකුණු 119ක් සහ නිරෝෂන් දික්වැල්ල ලකුණු 67ක් ලබාගැනීමට සමත් වුණි.", "URL": "https://sinhala.adaderana.lk/news.php?nid=62126", "Category": null, "Parent URL": null}