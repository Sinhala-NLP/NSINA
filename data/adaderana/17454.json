{"Source": "Adaderana", "Timestamp": "July 17, 2011 04:13 pm", "Headline": " බාධා වැඩි වුණොත් මැතිවරණයෙන් ඉවත්වෙනවා", "News Content": "උතුරු සහ නැගෙනහිර පළාත් තුළ මැතිවරණ ප්‍රචාරක කටයුතු වල දී තවදුරටත් බාධා එල්ල වන්නේ නම් මැතිවරණ කටයුතු වලින් ඉවත්වීමට පියවර ගන්නා බව දෙමළ ජාතික සන්ධානය පවසයි. මෙවර පළාත් පාලන මැතිවරණ ප්‍රචාරක කටයුතු වල දී විවිධ බාධාවන් එල්ල වන බව එම පක්ෂයේ හිටපු පාර්ලින්තු මන්ත්‍රී එම්.කේ.ශිවාජිලිංගම් මහතා සඳහන් කරයි. මේ සම්බන්ධයෙන් මැතිවරණ කොමසාරිස්වරයා දැනුවත් කිරීමට කටයුතු කළ බවද මන්ත්‍රීවරයා කියා සිටියේය. එහෙත් ඉන් අනතුරුව ද බාධා කිරීම් සිදු කිරීම දිගින් දිගටම සිදු වූ බව එම්.කේ ශිවාජිලිංගම් මහතා කියා සිටියි. මැතිවරණ නිරීක්ෂණය සඳහා විදේශීය නිරීක්ෂකයින් ගෙන්වීමට කටයුතු කරන ලෙස ද ඔහු මැතිවරණ කොමසාරිස්වරයාගෙන් ඉල්ලා තිබේ.", "URL": "https://sinhala.adaderana.lk/news.php?nid=17454", "Category": null, "Parent URL": null}