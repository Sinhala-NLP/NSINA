{"Source": "Adaderana", "Timestamp": "March 15, 2012 11:04 am", "Headline": " ලක්ෂ 5 ක කප්පම් ඉල්ලූ සැකකරු අත්අඩංගුවේ", "News Content": "රුපියල් ලක්ෂ 5 ක කප්පම් මුදලක් ලබාගැනීමට උත්සාහ ගත් පුද්ගලයෙකු පොලිසිය විසින් අත්අඩංගුවට ගෙන තිබේ. පන්නල, ඇලබඩගම ප්‍රදේශයේ පදිංචිකරුවෙකුට දුරකතන ඇමතුමක් ලබාදී සැකකරු අදාළ කප්පම් මුදල ඉල්ලා ඇති බව පොලිසිය පවසයි. පන්නල පොලිසියේ නිලධාරීන් කණ්ඩායමක් උපාය දූතයෙකු යොදවා කරන ලද විමර්ශනයකින් අනතුරුව අදාළ සැකකරු පන්නල නගරයේ දී අත්අඩංගුවට ගෙන ඇති බව සඳහන්වේ. මොහු හමුදාවෙන් පලාගිය සෙබළෙකු බවට අනාවරණය වී ඇති බව පොලිසිය පවසයි. මෙම අපරාධයට සම්බන්ධ බවට සැකකෙරෙන තවත් සැකකරුවන් දෙදෙනෙකු ද පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=22807", "Category": null, "Parent URL": null}