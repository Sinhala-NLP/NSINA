{"Source": "Adaderana", "Timestamp": "May 11, 2017 12:04 pm", "Headline": "මරණ 3ක්-1ට තුවාලයි", "News Content": "මාවනැල්ල, අම්බුළුවාගල ප්‍රදේශයේදී අකුණු සැර වැදීමෙන් 47 හැවිරිදි කාන්තාවක මියගොස් තිබේ.‍ඇය සිය නිවස තුළ සිටියදී අකුණු සැර වැදී ඇති බව පොලීසිය සඳහන් කළේය.මේ අතර බේරුවල, මරක්කලාවත්ත අනාරක්ෂිත දුම්රිය හරස් මාර්ගයක සිදුවූ අනතුරකින් පුද්ගලයෙකු මියගොස් තිබේ.ගාල්ල සිට කොළඹ බලා ධාවනය වූ දුම්රියක යතුරුපැදියක් ගැටීමෙන් මෙම අනතුර සිදුව ඇති බව බේරුවල පොලීසිය සඳහන් කළේය.මේ අතර ආනමඩුව, තල්ගස්වැව මාර්ගයේ, කොටුවැව ප්‍රදේශයේදී යතුරුපැදියක් පැදිකරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් සිදුවූ අනතුරකින් 16 හැවිරිදි තරුණයෙකු මියගොස් තිබේ.අනතුරෙන් තවත් පුද්ගලයෙකු තුවාල ලබා රෝහල් ගත කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=73059", "Category": null, "Parent URL": null}