{"Source": "Adaderana", "Timestamp": "February 6, 2019 04:17 pm", "Headline": "දූෂණය මැඩලීම සඳහා වන ජාතික ක්‍රියාකාරී සැලැස්මකට කැබිනට් අනුමැතිය", "News Content": "දූෂණය මැඩලීම සඳහා වන ජාතික ක්‍රීයාකාරී සැලැස්ම ක්‍රියාත්මක කිරීම සඳහා අමත්‍ය මණ්ඩල අනුමැතිය හිමිව තිබේ. ජනාධිපති මෛත්‍රීපාල සිරිසේන මහතා විසින් අදාල යෝජනාව ඉදිරිපත් කර ඇති අතර ඊට අමාත්‍ය මණ්ඩල අනුමැතිය හිමිව ඇති බවයි රජයේ ප්‍රවෘත්ති දෙපාර්තමේන්තුව පවසයි. අල්ලස සහ දූෂණය තුරන් කිරීම සඳහා සියළු රජයේ ආයතන සහ අනෙකුත් ආයතන සම්බන්ධයෙන් ‍පොදුවේ ක්‍රියාත්මක වන ජාතික සැලැස්මක් පැවතීමේ අවශ්‍යතාව සැලකිල්ලට ගනිමින් මෙය නිර්මාණය කර තිබේ. ජාතික සැලැස්ම සම්පාදනය කිරීම සඳහා මීට පෙර අමාත්‍ය මණ්ඩලය විසින් අනුමැතිය ලබාදී ඇති අතර ඒ අනුව සියළු පාර්ශවයන්ගේ අදහස් හා යෝජනා සැලකිල්ලට ගනිමින් මෙම ජාතික ක්‍රියාකාරී සැලැස්ම සකස් කර ඇති බව සඳහන්. ඒ අනුව මෙය 2019 – 2023 යන කාල වකවානුව තුළ ක්‍රියාත්මක කිරීමට නියමිතයි.", "URL": "https://sinhala.adaderana.lk/news.php?nid=103803", "Category": null, "Parent URL": null}