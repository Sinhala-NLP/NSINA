{"Source": "Adaderana", "Timestamp": "October 29, 2013 05:05 pm", "Headline": "ඩුබායි සිට අබිං ගෙනැවිත් කටුනායකදී මාට්ටු", "News Content": "නීතිවිරෝධී මත් ද්‍රව්‍යයක් වන අබිං තොගයක් සමඟ සැකකරුවෙකු කටුනායක ගුවන් තොටුපළේ දී අත්අඩංගුවට ගෙන තිබේ. මත්ද්‍රව්‍ය නාශක කාර්යංශයේ ගුවන්තොටුපළ ඒකකයේ නිලධාරින් විසින් සැකකරු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු ඩුබායි සිට මෙරටට පැමිණ ඇති බව වාර්තා වේ. සැකකරු සතුව තිබී අබිං ග්‍රෑම් 482ක් ගුවන්තොටුපළ මත්ද්‍රව්‍ය නාශක කාර්යංශය විසින් සිය භාරයට ගෙන තිබේ. 59 හැවිරිදි කොළඹ 9 ප්‍රදේශයේ පදිංචිකරුවෙකු මෙලෙස අත්අඩංගුවට ගෙන ඇති අතර ඔහු අද දින මීගමුව මහේස්ත්‍රාත්වරයා හමුවට ඉදිරිපත් කිරීමට නියමිතය. සිද්ධිය පිළිබඳ වැඩිදුර විමර්ශන මත්ද්‍රව්‍ය නාශක කාර්යංශය විසින් සිදුකරයි.", "URL": "https://sinhala.adaderana.lk/news.php?nid=38471", "Category": null, "Parent URL": null}