{"Source": "Adaderana", "Timestamp": "April 12, 2018 11:52 am", "Headline": "පෙරටුගාමි රැළිය මැයි 1වන දා කොළඹ දී-දිනය වෙනස් නොකරන්න තීරණයක්", "News Content": "සැලසුම් කරගත් පරිදි තම පක්ෂයේ මැයි දින රැලිය එළඹෙන මැයි පළමු වැනිදා කොළඹදි පවත්වන බව පෙරටුගාමී සමාජවාදි පක්ෂය පවසයි. එම පක්ෂයේ අධ්‍යාපන ලේකම් පුබුදු ජයගොඩ මහතා කොළඹ පැවැති මාධ්‍ය හමුවකට එක්වෙමින් වැඩිදුරටත් ප්‍රකාශ කළේ ආණ්ඩුව දියත් කරන කම්කරු වීරෝධි වැඩපිළිවෙල ඉදිරියේ තමන් දණ නොනමන බවයි. ජාත්‍යන්තර කම්කරු දිනය සඳහා මැයි 01 වෙනි දින යෙදී තිබු නිවාඩු දියත් සුගියදා ගැසට් නිවේඳනයකින් අවලංගු කළ ඇති බවද එසේ අවලංගු කිරීම කම්කරු ජනතා අයිතීන් සම්පුර්ණයෙන්ම විනාශ කිරීමක් බව ඒ මහාතා වැඩිදුරටත් සඳහන් කළේය. පැවති ආණ්ඩුව මෙන්ම පවතින ආණ්ඩුවද දියත්කරනු ලබන්නේ කම්කරු විරෝධි වැඩ පිළිවෙලක් බව පුබුදු ජයගොඩ මහතා පැවසීය.", "URL": "https://sinhala.adaderana.lk/news.php?nid=87344", "Category": null, "Parent URL": null}