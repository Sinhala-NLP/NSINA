{"Source": "Adaderana", "Timestamp": "January 4, 2013 11:33 am", "Headline": "සඳුදා සිට එ.ජා.ප. ට 2,000,000 අලුතෙන්", "News Content": "එක්සත් ජාතික පක්ෂය සඳහා අලුතින් සාමාජිකයින් විසි ලක්ෂයක් බඳවා ගැනීමේ වැඩපිළිවෙලක් ලබන සඳුදා සිට ආරම්භ කරන බව එම පක්ෂයේ මහලේකම් තිස්ස අත්තනායක මහතා පවසයි. දිස්ත්‍රික් සාමාජික ව්‍යාපාර සංවිධානය කිරීමට ද සැලසුම් කර ඇති බව ඔහු සඳහන් කළේය. පළමු දිස්ත්‍රික් සාමාජික ව්‍යාපාරය පෙබරවාරි 2, 3 සහ 4 යන දිනවල දී ගාල්ලේ දී පැවැත්වෙන බව තිස්ස අත්තනායක මහතා ප්‍රකාශ කළේය. මේ අතර පක්ෂයේ ප්‍රධාන තනතුරු තුනක් සඳහා පත්කිරීම් ලබන 10 වැනිදා කෘත්‍යාධිකාරී මණ්ඩල රැස්වීමේ දී සිදුකරන බව තිස්ස අත්තනායක මහතා පැවසීය.", "URL": "https://sinhala.adaderana.lk/news.php?nid=30484", "Category": null, "Parent URL": null}