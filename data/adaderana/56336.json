{"Source": "Adaderana", "Timestamp": "January 13, 2016 06:10 pm", "Headline": "ලෝක ආහාර වැඩසටහනෙන් ශ්‍රී ලංකාවට ඩොලර් මිලියන 20ක්", "News Content": "එක්සත් ජාතීන්ගේ ලෝක ආහාර වැඩසටහන ශ්‍රී ලංකාවට අමෙරිකානු ඩොලර් මිලියන 20ක් ප්‍රදානය කිරීමට තීරණය කර තිබේ.එම වැඩසටහනේ මෙරට නියෝජ්‍ය අධ්‍යක්ෂවරයා සඳහන් කළේ 2016 සහ 2017 වර්ෂ වෙනුවෙන් එම මුදල ප්‍රදානය කරන බවයි.එක්සත් ජාතීන්ගේ ලෝක ආහාර වැඩසටහනේ මෙරට නියෝජ්‍ය අධ්‍යක්ෂවරයා මුදල් අමාත්‍යාංශයේදී මුදල් අමාත්‍ය රවී කරුණානායක මහතා සමග පැවති හමුවකදී මේ බව සඳහන් කර ඇත.ස්වභාවික හේතූන් මත ඇති වන තත්ත්වයන්වල දී ආහාර සුරක්ෂිතතාවය ඇති කිරීම සම්බන්ධයෙන් මැදිහත්වීමට සූදානම් බව ද ඔහු එහිදී ප්‍රකාශ කර තිබේ.එමෙන්ම මෙරට ග්‍රාමීය ජනතාවගේ පෝෂණය ඉහළ නැංවීමට මෙන්ම ග්‍රාමීය සහ වතුකරයේ පාසල් දරුවන්ගේ පෝෂණය සම්බන්ධයෙන් ද එහිදී විශේෂයෙන්ම සාකච්ඡා වු බව මුදල් අමාත්‍යාංශය සඳහන් කළේය.‍", "URL": "https://sinhala.adaderana.lk/news.php?nid=56336", "Category": null, "Parent URL": null}