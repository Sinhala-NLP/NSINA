{"Source": "Adaderana", "Timestamp": "August 16, 2010 04:13 pm", "Headline": "ගල්ගමුවේදී දුම්රියට යටවී පුද්ග‍ලයෙක් මියයයි", "News Content": "ගල්ගමුව දුම්රිය ස්ථානයේ දී දුම්රියට යටවීමෙන් පුද්ග‍ලයෙකු ජීවිතක්ෂයට පත් වී තිබේ. මැදවච්චියේ සිට මීගමුව බලා ධාවනය වූ දුම්රියට හසු‍වීමෙන් මෙම පුද්ගලයා ජීවිතක්ෂයට පත් ව ඇති බව ගල්ගමුව දුම්රිය ස්ථානයේ ප්‍රකාශ‍කයෙකු සඳහන් කළේය. අනතුරින් ජීවිතක්ෂයට පත් ව ඇත්තේ මීගමුව ප්‍රදේශයේ පදිංචි 40 හැවිරිදි පුද්ගලයෙකි. දුම්රිය ස්ථානයේ නවතා තිබූ දුම්රිය ගමන් ආරම්භ කිරීමත් සමගම එම පුද්ගලයා දුම්රියට නැගීමට ගිය අවස්ථාවේ දී මෙලෙස අනතුරට ලක්ව තිබේ.", "URL": "https://sinhala.adaderana.lk/news.php?nid=10267", "Category": null, "Parent URL": null}