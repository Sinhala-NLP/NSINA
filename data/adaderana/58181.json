{"Source": "Adaderana", "Timestamp": "March 13, 2016 09:20 pm", "Headline": "විදුලිය බිඳ වැටීමට කඩිනම් විසඳුම් ", "News Content": "අද(13) දින වූ විදුලි බිඳ වැටීම සම්බන්ධයෙන් ගැඹුරින් අධ්‍යයනය කර නිශ්චිත විසඳුම් ලබා දීමට කටයුතු කරන බව විදුලිබල හා පුනර්ජනනීය බලශක්ති රංජිත් සියඹලාපිටිය මහතා ප‍්‍රකාශ කර තිබේ. ඒ මහතා මේ බව ප‍්‍රකාශ කර සිටියේ කෑගල්ල ප‍්‍රදේශයේ පැවති පුවත්පත් සාකච්ජාවකට සහභාගී වෙමිනි.පසුගිය කාලය තුළ දෙවතාවක්ම විදුලිය බිඳ වැටීම් සිදු වූ අතර එමඟින් පාරිබෝගිකයන් පත් වූ අපහසුතාවය පිළිබඳ කනගාටුවට පත්වන අතර ඒ සඳහා සමාව අයද සිටින බවද ඒ මහතා පවසා ඇත. විදුලිය බිඳ වැටීම සම්බන්ධව අදාළ වාර්ථා ඉදිරිපත් වීමටත් මත්තෙන් යළිත් විදුලි බිඳ වැටීමක් සිදු වූ නමුත් හෙට(14) උදෑසන වන විට මේ සම්බන්ධව අධ්‍යයනය කිරීමට පත් කළ කමිටු සහ අදාළ පාර්ශව කැඳවා මේ පිළිබඳව විමර්ශනය කිරීමට කටයුතු කරන බවත් ඒ මහතා පෙන්වා දී තිබේ.අදාළ කමිටු නිරීක්ෂණ වලින් අනතුරුව සිදු වී ඇති තත්ත්වය පිළිබඳව ජනතාව දැනුවත් කිරීමට සුදානම් බවද ඒ මහතා වැඩිදුරටත් පෙන්වා දී ඇත. විදුලිබල සේවාව වඩාත් කාර්යක්ෂම ලෙස ජනතාවට ලබා දීමට තමන් අප කැපවී කටයුතු කරන බවද රංජිත් සියඹලාපිටිය මහාතා ප‍්‍රකාශ කර සිටියේය .", "URL": "https://sinhala.adaderana.lk/news.php?nid=58181", "Category": null, "Parent URL": null}