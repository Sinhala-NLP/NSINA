{"Source": "Adaderana", "Timestamp": "April 28, 2018 09:11 pm", "Headline": " බක්මහ උළෙලට ඇවිත් පැන ගිය ළමා නිවාසයක දැරියන් තිදෙනා පොලිස් බාරයට", "News Content": "ඌව පළාතේ ළමා නිවාසවල ජීවත් දරුවන් සඳහා පරිවාස ළමා රක්ෂක දෙපාර්තමේන්තුවේ සංවිධානයෙන් බදුල්ල ක්‍රීඩාංගනයේදි පැවැති බක්මහ උළෙලට සහභාගිවී සිටි ගැහැණු ළමුන් තිදෙනෙකු පළාගොස් සිටියදී අද(28) අත්අඩංගුවට ගත් බව බදුල්ල පොලිසිය සඳහන් කරයි. බණ්ඩාරවෙල ළමා නිවාසක රැඳවුම් බාරයේ සිටින මෙම දැරියන් තිදෙනා ගෙන් දෙදෙනෙකු 15 වන වියෙත් එක් අයෙක් 16 වන වියෙත් පසු වන බව පොලීසිය පවසයි. මෙම බක්මහ උළෙල ඊයේ(27) දිනයේ දී පවත්වා තිබේ. මේ පිළිබඳව ළමා නිවාස පාළිකාව විසින් කරන ලද පැමිණිල්ලකට අනුව බදුල්ල පොලිසිය පරික්ෂණ ආරම්භ කළ අතර ඔවුන් තිදෙනා බදුල්ල අලුගොල්ල නිවසක ලැගුම් ගෙන සිටියදි අත්අඩංගුවට ගෙන තිබේ. එම නිවස එක් දැරියකගේ ඥාතින් ජිවත්වන නිවසක් බව විමර්ශනවලදී අනාවරණය වී ඇත. ඔවුන් අධිකරණයට ඉදරිපත් කරන බව පොලීසිය පවසයි. බදුල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88217", "Category": null, "Parent URL": null}