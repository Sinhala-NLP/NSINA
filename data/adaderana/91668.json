{"Source": "Adaderana", "Timestamp": "June 29, 2018 08:11 am", "Headline": "මානාවේරිය වැවෙන් ගිනි අවියක් මතු වෙයි", "News Content": "පුත්තලම-මානාවේරිය වැවේ සඟවා තිබූ ගිනි අවියක් පුත්තලම පොලීසිය සොයා ගෙන තිබේ. ඊයේ (28) සවස අදාල ප්‍රදේශයේ සොදිසි මෙහෙයුමක් සිදු කළ අවස්ථාවේදි මෙම රිවෝල්රය හමු වු බව පොලීසිය පවසයි. හමුවී ඇති රිවෝල්වරය ක්‍රීයාකාරි තත්ත්වයේ නොමැති අතර, එය කුමන රටක නිෂ්පාදනය කර ඇද්ද යන්න මෙතෙක් අනාවරණය වී නොමැති බව ද පොලීසිය ප්‍රකාශ කළේය. කිසියම් අයෙකු විසින් මෙම ගිනි අවිය පාවිච්චි කර පසුව එය වැවට විසි කර දමන්නට ඇති බවට විශ්වාස කරන බව පොලීසිය පවසයි. අදාල රිවොල්වරය සම්බන්ධයෙන් පුත්තලම පොලීසිය වැඩිදුර විමර්ශන කටයුතු සිදු කරයි.", "URL": "https://sinhala.adaderana.lk/news.php?nid=91668", "Category": null, "Parent URL": null}