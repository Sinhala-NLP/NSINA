{"Source": "Adaderana", "Timestamp": "January 8, 2019 06:22 pm", "Headline": "සේනාගෙන් වට්ටක්කා සහ කව්පි වගාවටත් තර්ජන", "News Content": "සේනා දලුඹුවා විසින් අම්පාර දිස්ත්‍රික්කයේ බඩඉරිඟු වගාව මෙන්ම වට්ටක්කා සහ කව්පි වගාවන්වලටද හානි සිදුකරන බව වාර්තා වෙයි. දැනට අම්පාර දිස්ත්‍රික්කයේ බඩඉරිඟු අක්කර තුන්දාහක් පමණ විනාශ කර දමා ඇති බව අම්පාර කෘෂිකර්ම අධ්‍යක්ෂක එම් සනීර් මහතා පවසයි. දමන උහන වඩිනාගල පන්නල්ගම මංගලගම කෙවිලියාමඩුව යන ප්‍රදේශවල විශාල වශයෙන් හානි සිදු ව ඇත මෙයට අමතරව වට්ටක්කාවලටද මෙම දළඹුවා ගෙන් හානි සිදුව තිබේ. මඩකලපුව කෙවිලියා මඩුව සුමනරත්න විහාරස්ථානයේ ඉරිඟු අක්කර 15 කට පමණ මෙම දළඹුවා ගෙන් හානි සිදුව ඇත. මේ තත්ත්වය යටතේ ගොවින් විශාල පිරිසක් දැඩි අපහසුතාවයට පත්ව තිබේ.", "URL": "https://sinhala.adaderana.lk/news.php?nid=102014", "Category": null, "Parent URL": null}