{"Source": "Adaderana", "Timestamp": "September 9, 2013 08:19 am", "Headline": " මානව හිමිකම් සමුළුව අද - පිල්ලේ ලංකාව ගැන කියයි ", "News Content": "එක්සත් ජාතීන්ගේ සංවිධානයේ මානව හිමිකම් පිළිබඳ කවුන්සිලයේ 24 වැනි සාමාන්‍ය සැසිවාරය අද(09) ජිනීවාහිදී ආරම්භ වෙයි. මෙම සැසිය මේ මස 27 වැනි දින දක්වා පැවැත්මීට නියමිතයි. මෙරට සංචාරය නිරත වූ මානව හිමිකම් පිළිබඳ මහකොමසාරිස් නවනීදන් පිල්ලෙයි මහත්මිය විසින් ශ්‍රී ලංකාව පිළිබඳ වාචික කරුණු දැක්වීමක් මේ මස 25 වැනිදා සිදු කිරීමට නියමිතයි. කෙසේ වුව ද අදාළ සැසිවාරය සඳහා ශ්‍රි ලංකාව නියෝජනය කරමින් ඉහළ පෙළේ නියෝජිත පිරිසක් ඉදිරිපත් නොකිරීමට රජය තීරණය කර තිබේ. මානව හිමිකම් පිළිබඳ ජනාධිපතිවරගේ විශේෂ නියෝජිත අමාත්‍ය මහින්ද සමරසිංහ මහතා ප්‍රකශ කළේ ලබන මාර්තු මාසයේ පැවැත්වෙන මීළඟ සැසිවාරය සඳහා ඉහළ පෙලේ නියෝජිත පිරිසක් යොමු කිරීමට අපේක්ෂා කරන බවයි. කෙසේ වුව ද මෙම සැසියට ද අවශ්‍ය වුවහොත් පිටත්වීම සඳහා සූදානමින් සිටින බව ද අමාත්‍යවරයා ප්‍රකාශ කර තිබේ. 24 වැනි සාමාන්‍ය සැසිය සඳහා නීතිපති දෙපාර්තමේන්තුවේ නිලධාරීන් සිව් දෙනෙකු ජිනීවා වෙත පිටත්ව ගොස් ඇති අතර එක්සත් ජාතීන්ගේ සංවිධානයේ ජිනීවාහි ශ්‍රී ලංකා නිත්‍ය නියෝජිත රවිනාත ආරියසිංහ මහතා ශ්‍රී ලංකා නියෝජිත පිරිසේ නායකයා ලෙස කටයුතු කරයි.", "URL": "https://sinhala.adaderana.lk/news.php?nid=37257", "Category": null, "Parent URL": null}