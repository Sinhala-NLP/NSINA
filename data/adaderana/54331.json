{"Source": "Adaderana", "Timestamp": "October 8, 2015 04:28 pm", "Headline": "වෙලේ සුදා හා ගනුදෙනු කළ 17කගේ වැඩ තහනම්!", "News Content": "වෙලේ සුදා සමඟ මුදල් ගනුදෙනු සිදුකළ බව කියන බන්ධනාගාර නිලධාරීන් 17 දෙනෙකුගේ වැඩ තහනම් කර තිබේ.බන්ධනාගාර කොමසාරිස් ජනරාල් රෝහණ පුෂ්පකුමාර මහතා විසින් එම වැඩ තහනම් කිරීම සිදුකර ඇති බව සඳහන්ය.මෙලෙස වැඩ තහනමට ලක්ව ඇත්තේ කොළඹ රිමාන්ඩ් බන්ධනාගාරයේ නිලධාරීන් පිරිසක් බව වාර්තා වේ.අදාළ චෝදනාව සම්බන්ධයෙන් මේ වන විට විනය පරීක්ෂණයක් ක්‍රියාත්මකයි.එම විනය පරීක්ෂණයේදී වැඩ තහනමට ලක්වූ බන්ධනාගාර නිලධාරීන් 17 දෙනා වරදකරුවන් බව ඔප්පු වුවහොත් ඔවුන්ට එරෙහිව දැඩි ක්‍රියාමාර්ග ගන්නා බව බන්ධනාගාර කොමසාරිස් ජනරාල් රෝහණ පුෂ්පකුමාර මහතා පැවසුවේය.", "URL": "https://sinhala.adaderana.lk/news.php?nid=54331", "Category": null, "Parent URL": null}