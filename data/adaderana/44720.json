{"Source": "Adaderana", "Timestamp": "July 17, 2014 08:44 am", "Headline": "ව්‍යාපාර කිරීමේදී ශ්‍රී ලංකාවේ දේශපාලන හා ආරක්ෂක අංශ අවදානම් - බ්‍රිතාන්‍ය", "News Content": "ශ්‍රී ලංකාවේ ව්‍යාපාර සිදුකිරීමේ දී යම් අවදානම් තත්ත්වයක් තිබිය හැකි බව බ්‍රිතාන්‍ය පවසයි. බ්‍රිතාන්‍යයේ විදේශ සහ පොදුරාජ්‍ය මණ්ඩල කාර්යාලය විසින් නිකුත් කළ නවතම වාර්තාවක පෙන්වාදෙන්නේ ශ්‍රී ලංකාවේ ව්‍යාපාර සිදුකිරීමේ දී අවදානමක් පවතින්නේ ආරක්ෂක සහ දේශපාලනික අංශ වලින් බවයි. ශ්‍රී ලංකාවේ ව්‍යාපාරිකයන් වංචා සිදුනොකරන බවත් එම නිසා ශ්‍රී ලංකාව සමඟ ව්‍යාපාර කටයුතු සිදුකිරීම ගැටළු සහගත තත්ත්වයක් නොවන බවත් බ්‍රිතාන්‍ය පෙන්වාදෙයි. කෙසේ වෙතත් 2009 වසරෙන් පසු ශ්‍රී ලංකාවේ ත්‍රස්තවාදි තර්ජන නොමැති බව ද අදාළ වාර්තාවේ සඳහන්ය. ශ්‍රී ලංකාවේ සාර්ථකත්වය රඳාපවතින්නේ උතුරු සහ නැගෙනහිර ජනතාවගේ අභිලාෂයන් ඉටුකිරීම සහ ආගමික අන්තවාදීන් සම්බන්ධයෙන් ශ්‍රී ලංකා රජය ගනු ලබන ක්‍රියාමාර්ග මත බව ද බ්‍රිතාන්‍ය පෙන්වාදෙයි.", "URL": "https://sinhala.adaderana.lk/news.php?nid=44720", "Category": null, "Parent URL": null}