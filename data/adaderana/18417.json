{"Source": "Adaderana", "Timestamp": "August 31, 2011 09:10 am", "Headline": "චෙච්නියාවේ බෝම්බ පිපුරුමක්-7 ක් මරුට", "News Content": "චෙච්නියාවේ සිදු වූ බෝම්බ පිපිරීම් දෙකකින් පුද්ගලයින් 7 දෙනෙකු ජීවීතක්ෂයට පත් ව තිබේ. තවත් 15 දෙනෙකු තුවාල ලබා ඇති බව විදෙස් මාධ්‍ය වාර්තා කරයි. රාමසාන් උපවාස සමය අවසන් කිරීමේ උත්සවයක් පැවැත්වෙන අතරතුර මෙම ප්‍රහාරය එල්ල වී ඇති බව සඳහන්වේ. ප්‍රහාරයෙන් මිය ගිය අතර පොලිස් නිලධාරීන් 5 දෙනෙකු ද වන බව වාර්තා වේ. ප්‍රහාරය එල්ල වී ඇත්තේ චෙච්නියානු පාර්ලිමේන්තු ගොඩනැගිල්ලට මීටර 50ක් පමණ දුරින් පිහිටි ස්ථානයකට බව විදෙස් මාධ්‍ය පවසයි. රාමසාන් උත්සවය සැමරීමට සූදානම්ව සිටින මුස්ලිම්වරුන් බිය ගැන්වීම ප්‍රහාරයේ අරමුණ වන්නට ඇති බව චෙච්නියානු ආරක්ෂක අංශ වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=18417", "Category": null, "Parent URL": null}