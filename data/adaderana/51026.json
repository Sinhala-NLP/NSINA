{"Source": "Adaderana", "Timestamp": "April 30, 2015 10:18 pm", "Headline": "නේපාලයට සැමන් ටින් කන්ටේනරයක් හා ඇපල් කිලෝ 22,560ක්", "News Content": "හදිසි භූමිකම්පාවෙන් අවතැන් වූ නේපාලයේ ජනතාව වෙනුවෙන් මුදල් අමාත්‍ය රවී කරුණානායක මහතාගේ සහ එම අමාත්‍යාංශයේ මැදිහත් වීමෙන් වියළි ආහාර ද්‍රව්‍ය සහ ඇදුම් පැළඳුම් ඇතුළු ආධාර තොගයක් ප්‍රදානය කිරීම අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් කොළඹ අරලියගහ මන්දිරයේ දී අද (30) දින සිදු කෙරිණ. සැමන් ටින් කන්ටේනරයක්, ඇපල් කිලෝ 22,560 ක්, ටී ෂර්ට් තොගයක්, සපත්තු යුගල 18,600ක් සහ රබර් බූට්ස් 100ක් නේපාලයේ අවතැන් වූ ජනතාව වෙනුවෙන් එහිදී ප්‍රදානය කෙරුණි.අග්‍රාමාත්‍ය රනිල් වික්‍රමසිංහ මහතා ශ්‍රී ලංකාවේ නේපාල වැඩ බලන තානාපති රාම් සිං තාපා මහතා වෙත එම ආධාර තොගය සංකේතාත්මකව ප්‍රදානය කළ අයුරු ඉහත දැක්වෙයි.", "URL": "https://sinhala.adaderana.lk/news.php?nid=51026", "Category": null, "Parent URL": null}