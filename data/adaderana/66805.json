{"Source": "Adaderana", "Timestamp": "December 7, 2016 10:51 am", "Headline": " අවිස්සාවේල්ලේදී කොකේන් සමග දෙන්නෙක් දැලේ", "News Content": "කොකේන් කිලෝවකුත් ග්‍රෑම් 100ක ප්‍රමාණයක් සමග පුද්ගලයින් දෙදෙනෙකු අවිස්සාවේල්ල, තල්දුව පාළම අසළ දී ඊයේ රාත්‍රී අත්අඩංගුවට ගෙන තිබේ.සුරාබදු නිලධාරීන්ට ලද තොරතුරක් මත උපාය දූතයින් දෙදෙනෙකු යොදා එම වැටලීම කර ඇත.අත්අඩංගුවට ගෙන ඇත්තේ හැටන්, දික්ඔය ප්‍රදේශයේ පදිංචි ද්‍රවිඩ ජාතිකයින් දෙදෙනෙකි.ඔවුන් දෙදෙනා අධිකරණයට අද පස්වරුවේ ඉදිරිපත් කිරීමට නියමිත අතර සුරාබදු නිලධාරීන් බාරයට ගැනුණු කොකේන් තොගයේ වටිනාකම රුපියල් කෝටියකට අධික බව එම නිලධාරීන් කියයි.සුරාබදු කොමසාරිස් එල්.කේ.ජී ගුණවර්ධන මහතාගේ උපදෙස් පරිදි සහකාර සුරාබදු ‍කොමසාරිස් බස්නාහිර පළාත 1 පී.ඒ දායාරත්න,සුරාබදු අධිකාරි කොළඹ නගරය ප්‍රභාත් ජයවික්‍රම මහතාගේ‍ මෙහෙයවීමෙන් කොළඹ නගරයේ සුරාබදු ස්ථානයේ සුරාබදු පරීක්ෂක ඩී.ජේ.එල් පී.එස් තිලකරත්න, සුරාබදු පරීක්ෂක එල්.කේ ලලිත් කුමාර, සුරාබදු පරීක්ෂක එම්.එම්.ජේ මහවත්ත, සුරාබදු නියාමකවරුන් වන එම්.එස්. විජයකෝන්, බී.සී මානවඩු යන නිලධාරීන්ට ලද තොරතුරක් මත සුරාබදු නියාමක ඒ.පී.ඒ ඩබ්ලිව් අල්විස්, මලින්ද සූරියආරච්චි, සමන්ත චන්දන, සුරාබදු රියදුරු රවිචන්ද්‍රන් සහ ලංකා ඇතුළු පුහුණු සුරාබදු නියාමක ගයාන්, ලහිරු, රාජිත යන නිලධාරීන් විසින් මෙම වැටලීම සිදුකර තිබේ.", "URL": "https://sinhala.adaderana.lk/news.php?nid=66805", "Category": null, "Parent URL": null}