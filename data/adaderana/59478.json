{"Source": "Adaderana", "Timestamp": "April 25, 2016 02:04 pm", "Headline": "ඉන්දියාවේ ගැටුමකින් පොලීසියේ 9කට තුවාල", "News Content": "ඉන්දියාවේ රාම්පූර් නගරයේ උද්ඝෝෂකයින් පිරිසක් සමග ඇති වූ ගැටුමකින් පොලිස් නිලධාරීන් 09 දෙනෙකු තුවාල ලබා තිබේ. නගරයේ මාර්ගයක් පුළුල් කිරීමට විරෝධය පළ කරමින් පැවැති උද්ඝෝෂණයක් අතරතුර මෙම ගැටුම හටගෙන ඇති බව විදෙස් මාධ්‍ය වාර්තා කළේය.අදාළ මාර්ගය පුළුල් කිරීමේ ව්‍යාපෘතිය හේතුවෙන් ප්‍රදේශයේ නිවාස රැසක් කඩා දැමීමට සිදු වන බව වාර්තා වෙයි.උද්ඝෝෂණය පාලනය කිරීමට උත්තර් ප්‍රදේශ් ප්‍රාන්ත පොලීසිය කටයුතු කිරිමේදී උද්ඝෝෂකයින් ගල් ප්‍රහාර එල්ල කර ඇති අතර අනතුරුව පොලීසිය විසින් එම තත්ත්වය පාලන කිරීම සඳහා කදුළු ගෑස් ප්‍රහාර එල්ල කර තිබේ.සිද්ධියෙන් තුවාල ලැබූ පොලිස් නිලධාරීන් ප්‍රාන්ත මහ රෝහලට ඇතුළත් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=59478", "Category": null, "Parent URL": null}