{"Source": "Adaderana", "Timestamp": "March 2, 2012 08:31 am", "Headline": "ශ්‍රී ලංකාව පළමුව පන්දුවට පහරදෙයි", "News Content": "සී.බී.කුසලාන එක්දින ක්‍රිකට් තරගාවලියේ ශ්‍රි ලංකාව සහ ඕස්ට්‍රේලියාව අතර අද පැවැත්වෙන තරගයේ කාසියේ වාසිය දිනාගැනීමට ශ්‍රී ලංකාව සමත්ව තිබේ. ඒ අනුව ඕස්ට්‍රේලියාවේ මෙල්බර්න් ක්‍රීඩාංගණයේ පැවැත්වෙන මෙම තරගයේ දී ඕස්ට්‍රේලියානු කණ්ඩායමට එරෙහිව පළමුව පන්දුවට පහරදීමට ශ්‍රී ලංකා කණ්ඩායමේ නායක මහේල ජයවර්ධන තීරණය කර ඇත. අවසාන තරගාවලිය සඳහා සුදුසුකම් ලැබීමට නම් ශ්‍රී ලංකා කණ්ඩායම මෙම තරගය ජය ගැනීම හෝ ජය පරාජයෙන් තොරව අවසන්කරගත යුතු වේ. අද තරගය සඳහා ඕස්ට්‍රේලියානු කණ්ඩායමේ නායක මයිකල් ක්ලාක් සහභාගී නොවන අතර කණ්ඩායම මෙහෙයවීමේ අවස්ථාව ෂේන් වොට්සන්ට හිමිව තිබේ.", "URL": "https://sinhala.adaderana.lk/news.php?nid=22519", "Category": null, "Parent URL": null}