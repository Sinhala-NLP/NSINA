{"Source": "Adaderana", "Timestamp": "January 18, 2018 11:08 am", "Headline": "දින දෙකක් තුළ මුලතිව් මැතිවරණ ප්‍රචණ්ඩ ක්‍රියා 17 ක් ", "News Content": "දින දෙකක් ඇතුළතදී මුලතිව් දිස්ත්‍රික්කයේ මැතිවරණ ප්‍රචණ්ඩ ක්‍රියා 17 ක් සිදුව ඇතැයි මුලතිව් දිස්ත්‍රික් මතිවරණ කොමසාරිස් කාර්යාලය සඳහන් කරයි. ජනවාරි මස 15 වෙනිදා වන විට මුලතිව් දිස්ත්‍රික්කයේ මැතිවරණ ප්‍රචණ්ඩ ක්‍රියා සිදුව තිබුණේ 18 පමණක් වේ. නමුත් පසුගිය දින දෙක ඇතුළතදී අලුතෙන් මැතිවරණ ප්‍රචණ්ඩ ක්‍රියා 17 ක් සිදු වීමත් සමගම මුලතිව් දිස්ත්‍රික්කයේ මෙතෙක් සිදු වූ මැතිවරණ ප්‍රචණ්ඩකාරී සිදුවීම් සංඛ්‍යාව 35 ක් දක්වා ඉහල ගොස් තිබේ. තර්ජනය කිරීම්,බලපෑම් කිරීම්,පෝස්ටර් වලට හා පක්ෂ කාර්යාලවලට අලාභහානි සිදු කිරීම් මෙම මැතිවරණ ප්‍රචණ්ඩ ක්‍රියා අතර වෙයි. මේ මතිවරණ ප්‍රචණ්ඩ ක්‍රියා වලින් වැඩිම සංඛ්‍යාවක් සිදුව ඇත්තේ මුලතිව් නගරය හා පුදුකුඩීරිප්පු පළාතෙන් බවද මුලතිව් මැතිවරණ කොමසාරිස් කාර්යාලය සඳහන් කරයි. මේ සෑම නීති විරෝධී ක්‍රියාවක් සම්බන්ධයෙන්ම පොලීසියට හා මැතිවරණ කොමසාරිස් කාර්යලයට පැමිණිලි කොට ඇති බවද මුලතිව් මැතිවරණ කොමසාරිස් කාර්යාලයේ නිලධාරීහු කියා සිටියහ.", "URL": "https://sinhala.adaderana.lk/news.php?nid=83159", "Category": null, "Parent URL": null}