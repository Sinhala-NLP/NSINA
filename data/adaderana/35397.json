{"Source": "Adaderana", "Timestamp": "July 1, 2013 01:36 pm", "Headline": " හැමදේටම මුල ආත්මාර්ථකාමීත්වය හා බල අරගලයයි", "News Content": "වත්මන් අන්තර්ජාතික සබඳතා ආත්මාර්ථකාමීත්වය හා බල අරගලය හේතුවෙන් කිලිටි වී ඇති බව ජනාධිපති මහින්ද රාජපක්ෂ මහතා පවසයි. සීෂෙල්ස් රාජ්‍යයේ නිල සංචාරයක නිරත ජනාධිපතිවරයා එරට පාර්ලිමේන්තුව අමතමින් සඳහන් කළේ දශක කිහිපයකට පෙර පරාජය වූ අධිරාජ්‍යවාදය මේ වන විට වෙනස් ආකාරයකින් මතුව ඇති බවයි. රාජ්‍යයන් තම බලය උපයෝගී කරගෙන වෙනත් රටවල අභ්‍යන්තර කටයුතුවලට මැදිහත්වන තත්ත්වයක් වර්තමානයේ දක්නට ලැබෙන බව ජනාධිපති මහින්ද රාජපක්ෂ මහතා එහිදී සදහන් කර තිබේ. අප්‍රිකාව හා ශ්‍රී ලංකාව දශක ගණනාවකට පෙර අධිරාජ්‍යවාදයේ යදමින් බිඳුණු බව පෙන්වා දුන් ජනාධිපතිවරයා අධිරාජ්‍යවාදයට එරෙහි සටනේදී පොදු අරමුණක් වෙනුවෙන් අප්‍රිකාව හා ශ්‍රී ලංකාව එක්ව සිටි බව සීෂෙල්ස් පාර්ලිමේන්තුව අමතමින් සඳහන් පැවසීය.", "URL": "https://sinhala.adaderana.lk/news.php?nid=35397", "Category": null, "Parent URL": null}