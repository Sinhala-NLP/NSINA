{"Source": "Adaderana", "Timestamp": "September 5, 2017 02:59 pm", "Headline": "  අධිවේගී මාර්ගය භාවිතයේදී සැළකිලිමත් වෙන්න", "News Content": "අධිවේගී මාර්ගය භාවිත කිරීමේදී වඩාත් සැළකිලිමත්ව රිය ධාවනය කරන ලෙස මාර්ග සංවර්ධන අධිකාරිය රියදුරන්ගෙන් ඉල්ලීමක් කරයි.පවතින අධික වර්ෂාව හේතුවෙන් පැයට කිලෝමීටර් 60 ක පමණ වේගයකින් රිය ධාවනය කරන ලෙස එම අධිකාරිය දැනුම් දෙයි.අධික වර්ෂාව පවතින අවස්ථාවලදී අධිවේගී මාර්ගයේ පවතින ලිස්සන සුළු ස්වභාවය හේතුවෙන් අනතුරු සිදුවීමේ වැඩි අවදානමක් පවතියි.එමෙන්ම වර්ෂාව හේතුවෙන් අධිවේගී මාර්ගයේ යම් අපැහැදිලි ස්වභාවයක් පවතින්නේ නම් ප්‍රධාන ලාම්පු දල්වා රිය ධාවනය කරන ලෙසද මාර්ග සංවර්ධන අධිකාරිය රථ වාහන රියදුරන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=77151", "Category": null, "Parent URL": null}