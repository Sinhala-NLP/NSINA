{"Source": "Adaderana", "Timestamp": "June 28, 2011 09:44 am", "Headline": "සති අන්ත දුම්රිය දිනපතා ගමනේ", "News Content": "කොළඹ සිට මහනුවර දක්වා සති අන්තයේ පමණක් ධාවනය කරන නගරාන්තර ශිඝ්‍රගාමි දුම්රිය දිනපතා ධාවනය කිරීමට දුම්රිය දෙපාර්තමේන්තුව තීරණය කර තිබේ. පසුගිය ඉරිදා ධාවන කටයුතු ආරම්භ කළ මෙම දුම්රිය සෙනසුරාදා සහ ඉරිදා පමණක් ධාවනය කිරීමට මීට පෙර තීරණය කර තිබුණි. එහෙත් ලබන මස 15 වැනි දින සිට දිනපතා මෙම දුම්රිය ධාවනය කිරීමට සැලසුම් කර ඇති බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. පේරාදෙණිය දුම්රිය ස්ථානයේ පමණක් නතර කරනු ලබන මෙම දුම්රියේ ගමන් කිරීම සඳහා දුරකථන මාර්ගයෙන් ආසන වෙන් කිරීමේ පහසුකම් ද සපයා තිබේ.", "URL": "https://sinhala.adaderana.lk/news.php?nid=17052", "Category": null, "Parent URL": null}