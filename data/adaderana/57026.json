{"Source": "Adaderana", "Timestamp": "February 8, 2016 04:20 pm", "Headline": "වත්මන් හෙදියන් ප්‍රතිකාර කරන්නේ උපකරණ දෙස බලලා", "News Content": "වත්මන් හෙද සේවාවේ ඇතැම් පුද්ගලයින් උපකරණ දෙස බලා ප්‍රතිකාර කරන බව සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා පවසයි.වත්මන් හෙද සේවාවේ ඇතැම් පුද්ගලයින් රුධිර පරික්ෂණ වාර්තා, සී.ටි. ස්කෑන් පරික්ෂණ වාර්තා දෙස පමණක් බලා රෝගීන්ට ප්‍රතිකාර කරන බව වෛද්‍යවරයා සඳහන් කළේය.අනුරාධපුර හෙද විද්‍යාලයේ පැවැති උත්සවයකට එක්වෙමින් සෞඛ්‍ය සේවා අධ්‍යක්ෂ ජනරාල් වෛද්‍ය පාලිත මහීපාල මහතා මේ බව සඳහන් කර තිබේ.හෙද සේවාව සෞඛ්‍ය සේවාවට සමීපතම තනතුරක් වන අතර හෙද හෙදියන් රෝගීන්ට සමීපව පවුලේ ඥාතීන් ලෙස සිතා කටයුතු කළයුතු බව වෛද්‍ය පාලිත මහීපාල මහතා පවසයි.හෙද හෙදියන් ගුණාත්මක, සංවේදී සහ ජනතාවාදි අයුරින් කටයුතු කිරිමට පුරුදුවිය යුතු බව වෛද්‍යවරයා එහිදී වැඩිදුරටත් අවධාරණය කර තිබේ.", "URL": "https://sinhala.adaderana.lk/news.php?nid=57026", "Category": null, "Parent URL": null}