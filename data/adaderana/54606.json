{"Source": "Adaderana", "Timestamp": "October 22, 2015 01:24 pm", "Headline": "පියා මරා වළ දැමූ  පුතා අත්අඩංගුවට", "News Content": "සිය පියා ඝාතනය කර වළ දැමූ බව කියන පුත්‍රයෙකු කලවාන, දෙල්ගොඩ ප්‍රදේශයේදී අත්අඩංගුවට ගෙන තිබේ.එම පුද්ගලයාගේ සහෝදරයෙකු විසින් කලවාන පොලීසියට සිදුකරන ලද පැමිණිල්ලකට අනුව ඔහු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.පසුගිය 03 වන දින සිය පියා ඝාතනය කර නිවස පිටුපස වළ දැමූ බවට අදාළ පුද්ගලයා සිය සහෝදරයාට ඊයේ දිනයේ පවසා ඇත.පියා බීමතින් පැමිණි ආරවුල් ඇතිකරගැනීම හේතුවෙන් මෙම ඝාතනය සිදුකළ බව සැකකරු සඳහන් කර තිබේ.සැකකරු බීමතින් සිටි අවස්ථාවක මෙම ප්‍රකාශය සිදුකර ඇති බව සඳහන්ය.කලවාන පොලීසිය සිද්ධිය සම්බන්ධයෙන් විමර්ශන ආරම්භ කර ඇති අතර මේ පිළිබඳව රත්නපුර මහේස්ත්‍රාත් අධිකරණයට කරුණු වාර්තා කිරීමෙන් අනතුරුව ඝාතනයට ලක්වූ පියාගේ මළ සිරුර අද ගොඩ ගැනීමට නියමිත බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=54606", "Category": null, "Parent URL": null}