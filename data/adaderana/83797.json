{"Source": "Adaderana", "Timestamp": "January 30, 2018 05:32 pm", "Headline": "UNPයට ඉන්න පරණ හා හොර පෙම්වතියන් ගැන විස්තර මෙන්න ", "News Content": "ශ්‍රී ලංකා නිදහස් පක්ෂය හා ජනතා විමුක්ති පෙරමුණ එක්ව රනිල් වික්‍රමසිංහ ආණ්ඩුව ශක්තිමත් කරමින් රටට කළ විනාශයට වගකිව යුතු බව පුජ්‍ය මැදගොඩ අභය තිස්ස හිමියන් පවසයි. අද(30) කොළඹ පැවති එළිය සංවාද මණ්ඩපයේ මාධ්‍ය හමුවකට එක්වෙමින් උන්වහන්සේ මෙම අදහස් පළ කළේය. රටට සිදු කළ අපරාධයෙන් කිසිවිටෙකත් එම පක්ෂ දෙකට ගැළවීමට නොහැකි බව ද පැවසු උන්වහන්සේ එකම සැළැස්මක වැඩසටහන් දෙකක් ලෙස මෙය ක්‍රියාත්මක වන බව ද අභයතිස්ස හිමියන් පැවසීය. ඉදිරියේ දී පැවැත් වෙන මැතිවරණය පසු විපරම් ඡන්දයක් වන බවත් අගමැතිවරයා හා ජනාධිපතිවරයා අතර ඇත්තේ තාවකාලික රණ්ඩුවක් බවත් පැවසූ අභයතිස්ස හිමියන් ජනාධිපතිවරයා UNPවිරෝධි මුහුණුවර උපදින්නේම UNP විරෝධි ඡන්ද ටික තමා වෙත හරවා ගැනීමේ උවමනාවෙන් බව ද කියා සිටියේය. කෙසේ වෙතත් ශ්‍රී ලංකා නිදහස් පක්ෂය එක්සත් ජාතික පක්ෂයේ පැරණි පෙම්වතිය වන බවත් ජනතා විමුක්ති පෙරමුණ හොර පෙම්වතිය බවත් මැදගොඩ අභයතිස්ස හිමියන් මෙහිදී වැඩිදුරටත් පැවසීය.", "URL": "https://sinhala.adaderana.lk/news.php?nid=83797", "Category": null, "Parent URL": null}