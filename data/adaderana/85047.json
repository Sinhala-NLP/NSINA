{"Source": "Adaderana", "Timestamp": "March 2, 2018 07:14 am", "Headline": "අද දිනත් දිස්ත්‍රික්ක කිහිපයකට වැසි හෝ ගිගුරුම් සහිත වැසි", "News Content": "අද දිනයේ ඌව සහ සබරගමුව පළාත් වලටත් මඩකලපුව, අම්පාර, පොලොන්නරුව සහ හම්බන්තොට දිස්ත්‍රික්කවලටත් විටින් විට වැසි හෝ ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පැවසීය. එම දෙපාර්තමේන්තුව සඳහන් කළේ උතුරු පළාත හැර අනිකුත් පළාත්වලට සවස 02.00න් පමණ පසු වැසි ඇති විය හැකි බවය. බස්නාහිර සහ සබරගමුව පළාත්වලටත් ගාල්ල, මඩකලපුව සහ අම්පාර දිස්ත්‍රික්කවලටත් මිලිමිටර් 100ට වැඩි වර්ෂාපතනයක් අපේක්ෂා කෙරෙන බව කාලගුණ විද්‍යා දෙපාර්තමේන්තුව පැවසීය. ත්‍රිකුණාමලයේ සිට මඩකලපුව හරහා හම්බන්තොට දක්වා මුහුදු ප්‍රදේශයේත් ගාල්ල සිට කොළඹ හරහා පුත්තලම දක්වා මුහුදු ප්‍රදේශයේත් විටින් විට වැසි ඇති විය හැකි බවයි කාලගුණ විද්‍යා දෙපාර්තමේන්තුව සඳහන් කළේය. මේ අතර පසුගිය ඔක්තෝබර් මාසයේ සිට දිවයිනේ දිස්ත්‍රික්ක කිහිපයකට බලපා ඇති වියලි කාලගුණික තත්ත්වය හේතුවෙන් පුද්ගලයින් තුන් ලක්ෂ 57,000ක් පමණ පීඩාවට පත්ව තිබේ.", "URL": "https://sinhala.adaderana.lk/news.php?nid=85047", "Category": null, "Parent URL": null}