{"Source": "Adaderana", "Timestamp": "November 27, 2012 07:49 am", "Headline": "රිය අනතුරකින් මන්ත්‍රී දිලිප් ඇතුළු 3ක් රෝහලේ", "News Content": "එක්සත් ජාතික පක්ෂයේ හම්බන්තොට දිස්ත්‍රික් පාර්ලිමේන්තු මන්ත්‍රී දිලිප් වෙදආරච්චි මහතා ඇතුළු පිරිසක් ගමන් රථයක් අනතුරකට ලක්ව තිබේ. හුංගම, වාඩිගල ප්‍රදේශයේ දී අද (27) අලුයම සිදුවු රිය අනතුරෙන් තුවාල ලැබු මන්ත්‍රීවරයා ඇතුළු තවත් දෙදෙනෙකු තංගල්ල දිසා රෝහලට ඇතුළත් කිරීමෙන් පසු මාතර මහ රෝහලට මාරූ කර යවා ඇති බව පොලීසිය පැවසුවේය. අනතුරෙන් මාර්ගයේ ගමන්ගත් 39 හැවිරිදි පුද්ගලයෙකු ද මියගොස් තිබේ. මන්ත්‍රීවරයා ඇතුළු පිරිස ගමන්ගත් රථය බස් රථයක ගැටීමෙන් අනතුර සිදුව ඇති බව වාර්තා වේ.", "URL": "https://sinhala.adaderana.lk/news.php?nid=29515", "Category": null, "Parent URL": null}