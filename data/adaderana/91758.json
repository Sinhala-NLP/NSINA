{"Source": "Adaderana", "Timestamp": "June 30, 2018 07:43 pm", "Headline": "ජනපතිට අගමැතිට බදියුදීන් අනතුරු අඟවයි", "News Content": "ජනාධිපතිවරයා අග්‍රාමාත්‍යවරයා ජනවරමට පිටුපා කටයුතු කළහොත් ඉදිරියේදී ජනතාව නිසි පාඩමක් කියාදෙනු ඇති බව අමාත්‍ය රිෂාඩ් බදියුදීන් මහතා පවසයි. වරකාපොළ ප්‍රදේශයේ පැවති ජන හමුවකට එක් වෙමින් අමාත්‍යවරයා මේ බව ප්‍රකාශ කළේය. විල්පත්තු රක්ෂිතය තුළ එක බිම් අඟලක් හො විනාශ කර ඇති බවට හා මුස්ලිම් ජනතාව පදිංචි කර ඇති බවට ඔප්පු කරන්නේ නම් එම පවුල් සියල්ල එලවා දැමන ලෙස තමන් අභියෝග කරන බව අමාත්‍යවරයා පැවසීය. පසුගිය ආණ්ඩුව සිදු කළ වරද වත්මන් ආණ්ඩුවේ නායකයින් දෙපළ සිදු නොකරන ලෙස මෙහිදී අමාත්‍යවරයා ඉල්ලීමක් කළේය. තවත් මාස දහ අටක් ඇති බවත් ජනතාව දුන් වරම එම කාලය තුළ ඉටු කරන ලෙසත් එසේ නොවන්නේ නම් ජනතාව හොඳ පාඩමක් කියාදෙනු ඇති බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91758", "Category": null, "Parent URL": null}