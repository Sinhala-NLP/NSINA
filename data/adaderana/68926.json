{"Source": "Adaderana", "Timestamp": "February 1, 2017 11:32 am", "Headline": "රසල්ට වසරක් ක්‍රිකට් පිටිය තහනම්", "News Content": "බටහිර ඉන්දීය කොදෙව් තුන්ඉරියව් ක්‍රීඩක ඇන්ඩෘ රසල්ට වසරක තරග තහනමක් පනවා තිබේ.තහනම් උත්තේජක චෝදනා සම්බන්ධයෙන් ඔහුට විරුද්ධව මෙලෙස තරග තහනමක් පනවා ඇති බව විදෙස් මාධ්‍ය වාර්තා කළේය.ඊයේ(31) දිනයේ සිට ක්‍රියාත්මක වන පරිදි ලබන වසරේ ජනවාරි 30 වන දින දක්වා ඔහුට මෙම තහනම පනවා තිබේ.තිදෙනෙකුගෙන් යුත් ස්වාධීන පරීක්ෂණ මණ්ඩලයක් මඟින් සිදුකළ පරීක්ෂණයකින් අනතුරුව ඔහුට මෙම තහනම පනවා ඇති බව වාර්තා වෙයි.29 හැවිරිදි ඇන්ඩෘ රසල් එක්දින තරග 51කදී ලකුණු 985ක් රැස්කරගෙන ඇති අතර පන්දු යැවීමේ දී ඔහු එක්දින කඩුලු 64ක් ලබාගෙන තිබේ.", "URL": "https://sinhala.adaderana.lk/news.php?nid=68926", "Category": null, "Parent URL": null}