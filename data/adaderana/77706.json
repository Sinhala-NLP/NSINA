{"Source": "Adaderana", "Timestamp": "September 18, 2017 03:07 pm", "Headline": " අනතුරින් කත මරුට-1ක් රෝහලට", "News Content": "බදුල්ල - කොළඹ ප්‍රධාන මාර්ගයේ, බලංගොඩ - ඇල්ලෙපොල ප්‍රදේශයේදී මෝටර් රථයක ගැටීමෙන් කාන්තාවක මියගොස් තිබේ.මාර්ගයේ ගමන් ගත් කාන්තාවන් දෙදෙනෙකු යටකර ගමන් කළ මෝටර් රථය ගසක වැටී ප්‍රධාන මාර්ගයට පෙරළී ඇති බව වාර්තා වෙයි.අද (18) දහවල් සිදු වූ එම අනතුරෙන් ඇල්ලෙපොල , පල්ලෙවත්ත ප්‍රදේශයේ පදිංචිව සිටි 38 හැවිරිදි කාන්තාවක මියගොස් තිබේ.බරපතළ තුවාල ලැබූ අනෙක් කාන්තාව බලංගොඩ මූලික රෝහලට ඇතුළත් කර ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=77706", "Category": null, "Parent URL": null}