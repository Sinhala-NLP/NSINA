{"Source": "Adaderana", "Timestamp": "May 16, 2014 05:28 pm", "Headline": "ග්‍රාන්ඩිස් ලොරියක් අල්ලයි", "News Content": "නීති විරෝධී ලෙස ග්‍රාන්ඩිස් වර්ගයේ දැව ප්‍රවාහනය කරමින් සිටි පුද්ගලයකු බණ්ඩාරවෙල, අමුණුදෝව ප්‍රදේශයේදී අත්අඩංගුවට ගෙන තිබේ. හපුතලේ පොලිස් විශේෂ කාර්ය බලකා නිලධාරින්ට ලැබුණු තොරතුරක් මත මොහු අත්අඩංගුවට ගෙන ඇත. එහිදී ග්‍රාන්ඩිස් වර්ගයේ දැව කඳන් 8ක් සහ ඒවා ප්‍රවාහනය සඳහා යොදාගත් ලොරි රථයද පොලිස් වීශේෂ බලකාය බාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන කටයුතු සඳහා හපුතලේ අඩවි වන කාර්යාලය වෙත බාරදුන් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=43248", "Category": null, "Parent URL": null}