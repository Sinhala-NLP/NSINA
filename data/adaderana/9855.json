{"Source": "Adaderana", "Timestamp": "July 27, 2010 07:57 am", "Headline": "සිරිකොත ඉදිරිපිට ගිනි තබාගත් පුද්ගලයා මියයයි ", "News Content": "එක්සත් ජාතික පක්ෂ‍යේ සිරිකොත පක්ෂ මූලස්ථානය ඉදිරිපිට දී ගිනි තබා ගත් පුද්ගලයා ජීවිතක්ෂයට පත් වී තිබේ. ඊයේ රාත්‍රීයේ දී ඔහු ජීවිතක්ෂයට පත් වී ඇති බව කොළඹ ජාතික රෝහලේ ප්‍රකාශයෙකු සඳහන් කළේය. ඊයේ පස්වරුවේ මොහු සිය සිරුරට ගිනි තබා ගෙන ඇති අත‍ර කළු‍බෝවිල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කරනු ලැබීය. පක්ෂයේ සිදුවන ප්‍රතිසංවිධාන හේතුවෙන් මොහු ගිනි තබා ගෙන ඇති බව වාර්තා වේ. පක්ෂයේ ප්‍රතිසංවිධාන වැඩ පිළිවෙළ යටතේ සමගියෙන් වැඩ කළ යුතු බවත්, පක්ෂය බෙදීමට විරුද්ධ බවත්, එකමුතුකමෙන් යුතුව පක්ෂය ජයග්‍රහණය කරවන ලෙස මෙම මියගිය පුද්ගලයා ගිනි තබාගැනීමට පෙර ප්‍රකාශ කර ඇති බව ආරක්ෂක නිලධාරීන් සඳහන් කළ බව මේ සම්බන්ධයෙන්\"අද දෙරණ\"එක්සත් ජාතික පක්ෂයේ මහලේකම් තිස්ස අත්තනායක මහතාගෙන් කළ විමසීමකදී ඒ මහතා සඳහන් කළේය.", "URL": "https://sinhala.adaderana.lk/news.php?nid=9855", "Category": null, "Parent URL": null}