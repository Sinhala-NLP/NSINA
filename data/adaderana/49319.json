{"Source": "Adaderana", "Timestamp": "February 13, 2015 08:13 am", "Headline": "මුළු පාර්ලිමේන්තුවම ආණ්ඩුවක්!", "News Content": "ඉදිරි පාර්ලිමේන්තු මැතිවරණයෙන් පසුව සමස්ත පාර්ලිමේන්තුව ආණ්ඩුවක් බවට පත්වනු දැකීම තම අපේක්ෂාව බව අග්‍රාමාත්‍ය රනිල් වික්‍රමසිංහ මහතා පවසයි.කොළඹ රාජකීය විද්‍යාලයේ පැවති උත්සවයකට එක්වෙමින් ඊයේ පස්වරුවේ අග්‍රාමාත්‍යවරයා මේ බව පැවසීය.කොළඹ රාජකීය විද්‍යලයේ අධ්‍යාපනය හැදෑරූ වර්තමාන පාර්ලිමේන්තුව නියෝජනය කරන පක්ෂ, විපක්ෂ මන්ත්‍රීවරුන් පිළිගැනිම සඳහා එම විද්‍යාලයේ ආදී ශිෂ්‍ය සංගමය විසින් උත්සවය සංවිධානය කර තිබුණි.එහිදී අදහස් දැක්වූ අග්‍රාමාත්‍ය රනිල් වික්‍රමසිංහ මහතා ප්‍රකාශ කළේ සෑම පක්ෂයක් සමග කටයුතු කිරීම එක්තරා අභියෝගයක් මෙන්ම හොඳ අවස්ථාවක් ද වන බවයි.", "URL": "https://sinhala.adaderana.lk/news.php?nid=49319", "Category": null, "Parent URL": null}