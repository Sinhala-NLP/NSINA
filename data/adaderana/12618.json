{"Source": "Adaderana", "Timestamp": "December 5, 2010 03:19 pm", "Headline": "ලංගමයේ ආදායමෙන් 25% ක් හොර පාරේ", "News Content": "තංගල්ල ඩිපෝවට අයත් ලංගම බස් රථ 37ක් නවීකරණය කර ජනතා අයිතියට පත්කර තිබේ. ජනපති දෙවන පදවි ප්‍රාප්තියට සමගාමීව ලංගම බස් රථ දහසක් නවීකරණය කිරීමේ ව්‍යාපෘතිය යටතේ මෙය ක්‍රියාත්මක කර ඇත. අදාළ බස් රථ ජනතා අයිතියට පත්කිරීම ප්‍රවාහන අමාත්‍ය කුමාර වෙල්ගම මහතාගේ ප්‍රධානත්වයෙන් අද සිදුකෙරුණි. එහිදි අදහස් දැක්වු අමාත්‍යවරයා කියා සිටියේ ලංගමයේ ආදායමෙන් සියයට 25ක් අපතේ යන බවයි. මෝටර් රථ අමතර කොටස් සඳහා බස් රථවල කොටස් අලෙවි කිරීම සහ ‍කොන්දොස්තරවරුන් මුදල් වංචා කිරීම මීට හේතුව බව ද කුමාර වෙල්ගම අමාත්‍යවරයා පෙන්වා දුන්නේය.", "URL": "https://sinhala.adaderana.lk/news.php?nid=12618", "Category": null, "Parent URL": null}