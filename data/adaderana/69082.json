{"Source": "Adaderana", "Timestamp": "February 3, 2017 05:45 pm", "Headline": "හාල් මිල අඩු නොකළොත් කරදර වෙන්න වෙයි", "News Content": "සහල් මිල හමුවේ දුෂ්කරතාවයට පත් වන ජනතාවට සහන සැලසීමේ අරමුණින් පහත දමන ලද සහල් මිල ගණන් මේ වන තෙක් වෙළඳුන් විසින් අඩු කර නොමැති බවත් සති දෙකක් ඇතුළත මෙහි වෙනසක් සිදු නොවුනහොත් රජය විසින් මිලක් නියම කිරීම තුළින් වෙළඳුන්ට උසාවි, පොලීසි සඳහා යෑමට සිදුවිය හැකි බව අමාත්‍ය සරත් අමුණුගම මහතා පැවසීය. ඉදිරි සතිය තුළ රුපියල් 65 - 70 ක් පමණ මිලක නාඩු සහල් කිලෝවක් පැවතිය හැකි බවට විශ්වාස කරන බව ද අමාත්‍යවරයා පැවසීය. සතොස තුළ නාඩු කිලෝවක් රුපියල් 76 කට විකිණෙනු ඇත. කෙසේ වෙතත් රජය විසින් දී ඇති මෙම සහනය පාරිභෝගික ජනතාව වෙත ලබා දීම වෙළඳුන් සතු යුතුකමක් බව ද අමාත්‍යවරයා පැවසීය.", "URL": "https://sinhala.adaderana.lk/news.php?nid=69082", "Category": null, "Parent URL": null}