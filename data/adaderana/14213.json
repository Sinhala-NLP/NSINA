{"Source": "Adaderana", "Timestamp": "February 14, 2011 04:48 pm", "Headline": "රජය ඉන්ධන මිල ඉහළ දැමීමට කිසිදු තීරණයක් ගෙන නෑ", "News Content": "විපක්ෂය පවසන ආකාරයට ඉන්ධන මිල ඉහළ දැමීමට කිසිදු තීරණයක් රජය ගෙන නොමැති බව ඛනිජ තෙල් අමාත්‍ය සුසිල් ප්‍රේමජයන්ත් මහතා පවසයි. පසුගිය මාස 16 ට ආසන්න කාලය තුළ දී ඉන්ධන මිල කිසිසේත් ඉහළ දැමීමට කටයුතු නොකළ බව අමාත්‍යවරයා පෙන්වා දෙයි. පසුගිය එක්සත් ජාතික පක්ෂ රජය පැවති කාලය තුළ දී තෙල් සංස්ථාවේ කොටසක් ඉන්දියන් ඔයිල් සමාගමට විකිණීම තුළින් අද වන විට ඊට අදාළ ‍‍ඉන්ධන පිරවුම්හල් වල තෙල් මිල ඉහළ දමා ඇති බව ඔහු කියා සිටියේය.", "URL": "https://sinhala.adaderana.lk/news.php?nid=14213", "Category": null, "Parent URL": null}