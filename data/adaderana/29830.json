{"Source": "Adaderana", "Timestamp": "December 9, 2012 05:06 pm", "Headline": "ඇමතිවරු දෙ‍න්නෙක් අගවිනිසුරුවරියට පහත් ආකාරයෙන් කතා කළා", "News Content": "පාර්ලිමේන්තු තේරීම්කාරක සභාවේදී එම කමිටුව නියෝජනය කළ ඇමතිවරු දෙදෙනෙක් අගවිනිසුරුවරියට ඉතා පහත් ආකාරයෙන් කතා කළ බව වගකීමෙන් පවසන්නේ යැයි ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසයි. කොළඹදී අද (09) පෙරවරුවේ පැවති මාධ්‍ය හමුවක් අමතමින් ඔහු මේ බව පැවසු අතර එහිදී එම පක්ෂයේ ප්‍රධාන ලේකම් ටිල්වින් සිල්වා මහතා ද අදහස් දක්වන ලදී. ඔවුන් දෙදෙනා එහිදී වැඩිදුරටත් දැක්වු අදහස් පහත පරිදිය. ප‍්‍රචාරක ලේකම් පාර්ලිමේන්තු මන්ත්‍රී විජිත හේරත් මහතා දැක්වු අදහස්.. වගකීමෙන් කියනවා කමිටුවේ ඇමතිවරු දෙන්නෙක් ඉතා පහත් ආකාරයෙන් එතුමියට කතා කළා. කමිටුවේ සභාපති අනුර පි‍්‍රයදර්ශන යාපා කියන්නේ සම්පූර්ණයෙන් බොරු. කමිටුව ආරම්භ කළේ නොවැ.14. නොවැ. 23 අගවිනිසුරුවරියට සහ ඇගේ නීතිඥයන්ට කමිටුවට එන්න අවස්ථාව දුන්නා. ආරම්භක දිනයේ සිට අගවිනිසුරුවරිය වෙනුවෙන් පෙනී සිටි රොමේෂ්ද සිල්වා මහතා විමසා සිටියා මෙහි ක‍්‍රමවේදය කුමක්ද කියලා. පැමිණිලිකරුවන් කැඳවන්නේ කොහොමද කියලා. සාක්ෂි ලේඛනය ඉල්ලා සිටියා. නමුත් කිසිදු දෙයක් තිබුණේ නැහැ. දෙසැ. 05 වෙනිදා තමයි කමිටු සභාපතිවරයා පාර්ලිමේන්තු ලේකම් හරහා තමන්ට අවශ්‍ය ලිපිලේඛන වගයක් ගෙන්වා ගත්තේ. එයත් කමිටුව මගින් ගත් සාමූහික තීරණයක් නෙවෙයි. අග‍්‍රවිනිශ්චකාරතුමියට ලිපි ලේඛන බාරදුන්නේ දෙසැ. 06වෙනිදා සවස 4.30ට. ආණ්ඩුව නියෝජනය කරන පාර්ශවය උත්සාහ කළේ ඒ මොහොතේම මෙම පරීක්ෂණය සිදුකරලා ඉවර කරන්න. ඇත්තටම එම ලිපි ලේඛන සම්පූර්ණ ලිපි ලේඛන නෙවෙයි. ආන්දෝලනයට ලක්වුණු ග‍්‍රවුන්ඩි විව් ලිපිය තව වෙනතුරු කමිටුවට ගෙනත් නැහැ. පැමිණිලි පාර්ශවය ලෙස අත්සන් කළ මන්ත‍්‍රීවරු 116 දෙනාගෙන් කිසිදු කෙනෙක් කමිටුව හමුවේ සාක්ෂි දීලා නැහැ. තීන්දුව සකස් කළ දෙසැ. 07වෙනිදා ශිරාණි තිලකවර්ධන, ජනාධිපති ලේකම්, අධිකරණ සේවා කොමිසමේ ලේකම් ඇතුළු රජයේ නිලධාරීන් පාර්ලිමේන්තුවට ගෙන්වලා තිබුණා. කමිටුව එහෙම තීන්දුවක් ගත්තේ නැහැ. එය හදිසියේ තීරණය කරලා කරපු දෙයක්. එයින් පැහැදිළි වෙනවා මෙහි අයුක්තිසහගත තත්ත්වය. වාර්තාව ඉදිරිපත් වුණාට පසුව මාසයක කාලයක් ලබාදෙනවා එම වාර්තා පිළිබඳ අධ්‍යනය කරන්න. හැබැයි මේ කියන චෝදනා ලිපි සම්බන්ධයෙන් නීතිඥයින්ට අධ්‍යනයට ලබාදුන්නේ පැය කිහිපයක් පමණයි. පැහැදිලිව කියනවා එම නීතිඥයින්ට උත්තර බඳින්න සාධාරණ කාලයක් ලබාදුන්නේ නැහැ. එයින් පේනවා එහි තිබෙන බරපතළ අසාධාරණ කම. ඒ වගේම කමිටුවේ සමහර සාමාජිකයෝ අගවිනිසුරුවරියට සහ නීතිඥයින්ට අපහාස වන ආකාරයට කතා කළා. ඉතා පැහැදිළිව කතා කරපු දේවල් රෙකෝර්ඩ් වෙලා තිබෙනවා. අනාගතේ දවසක ඒවා විමර්ශනය කරන්න පුළුවන්. වගකීමෙන් කියනවා කමිටුවේ ඇමතිවරු දෙන්නෙක් ඉතා පහත් ආකාරයෙන් එතුමියට කතා කළා. ඒ අවස්ථාවේදී ඒ කතාවලට ඇහුන්කන් දෙන්නේ නැතිව මට උත්තර දෙන්න කියලා කියපු සභාපති දැන් කියනවා එහෙම දෙයක් වුණේ නැහැ කියලා. වීඩියෝ සටහන්වල ඒ දේවල් තියෙනවා. ඒ කරපු අපහාස ජනතාවට කියන්න බැරි පහත් නින්දිත ඒවා. ඒ නිසයි අපි ඒවා නොකියා ඉන්නේ. අගවිනිසුරුවරිය අපේ රටේ හතරවෙනි පුරවැසියා. යම් නිලයක් දරණ කෙනෙක්. එතුමියටත් සමස්ත අධිකරණ පද්ධතියටත් අපහාස වෙන අයුරින් තමයි ඔවුන් නින්දා කළේ. අපි මෙය හෙළාදකිනවා. රජපවුල වෙනුවෙන් දරදිය අදින, වළං හෝදන අයට තමන් කී දේ ප‍්‍රතික්ෂේප කරන එක මහලොකු දෙයක් නෙවෙයි. අපි කණගාටු වෙනවා ඒ පිළිබඳව. එක පිස්සු බල්ලෙක් නිසා සියලූ බල්ලන් ඒ තත්ත්වයට පත්වෙනවා. එවැනි පිස්සු බල්ලන්ගේ හපාකෑම්, බිරීම් ආණ්ඩුව පැත්තෙන් දැන් අපිට අහන්න ලැබෙනවා. රටේ ජනතාව සිහි බුද්ධියෙන් තේරුම්ගත යුතුයි කියලා අපි කියනවා. කමිටුව කැඳවන අවස්ථාවේ මන්ත‍්‍රීවරුන්ගේ වැඩකටයුතු, පාර්ලිමේන්තු විවාද අවස්ථා පිළිබඳ විවිධ අවස්ථාවල මන්ත‍්‍රීවරුන්ගෙන් කරුණු ඉදිරිපත් වුණා. සාමාන්‍ය දෙයක්. නීතිඥයින්ගේ වෙලාවල් අනුව කමිටුවේ රැස්වීම් තීරණය කළේ නැහැ. ඒ නිසා අපි මුල සිටම කිව්වා එම කමිටුවේ සිදුවන දේවල් ජනතාවට දැනගන්න මාධ්‍ය ආවරණය කරන්න අවස්ථාව ලබාදෙන්න කියලා. ආණ්ඩුව දිගටම උත්සාහයක සිටියා කරුණු මාධ්‍යට හඟවන්න. වාරණය කරන්න. තමන්ට පක්ෂග‍්‍රාහී තීන්දු තීරණ ගන්න තමයි ආණ්ඩුව මේ දේ කළේ. පාර්ලිමේන්තුව ජනතා නියෝජිතයින්ගෙන් සමන්විත තැනක්. ජනතාව වෙනුවෙන් ගන්නා තීන්දු තීරණ ජනතාවට දැනගන්න අවස්ථාව දුන්නා නම් මේ තත්ත්වය උදා වෙන්නේ නැහැ. අගවිනිසුරුවරියගේ නීතිඥයින් ඉල්ලා සිටියා අඩුම තරමේ ස්වාධීන නිරීක්ෂකයින්ට විමර්ශනයට සහභාගී වෙන්න අවස්ථාව ලබාදෙන්න කියලා. අවම අපක්ෂපාතී තත්ත්වයත් පවත්වා ගන්න එයින් තිබුණා. නමුත් ආණ්ඩුව ඒවා ප‍්‍රතික්ෂේප කළා. චෝදනා 14ක් තිබුණා. එනිසා ඒ තරම් ඉක්මනින් පරීක්‍ෂණ කරන්න පුළුවන්ද කියලා මම පාර්ලිමේන්තුවේ ප‍්‍රශ්න කළා. නෙවිල් සමරකෝන් සිද්ධියේ දී එතුමා යම් කතාවක් කියලා තිබුණා. එතුමා පිළිගෙන තිබුණා එවැනි කතාවක් කළා කියලා. නමුත් විෂම පැවැත්ම කියන කරුණු ඔහු ප‍්‍රතික්ෂේප කළ නිසා විභාගයක් තිබුණා. එයට මාස 06ක කාලයක් ගතවුණා. මේ අවස්ථාවේ එවැනි සිද්ධියක් නැහැ. හේතුව වුණේ ඉසෙඩ් ප‍්‍රශ්නය නිසා සිසුන් වැඩි ප‍්‍රමාණයක් විශ්වවිද්‍යාලයට ගන්න කියපු එකයි දිවි නැගුම පනත තීන්දුවයි. හේතු හොයාගෙන ගිහිල්ලා චෝදනා ඉදිරිපත් කළේ. අවම මට්ටමේ සාක්‍ෂි සටහන් දුන්නා කියනව නම් ඒවා දුන්නෙත් දෙසැ.06 වෙනිදා. දින 22ක් කල් දුන්නා කියනවනම් එය පට්ටපල් බොරුවක්. විපක්ෂයේ හඬට කන්දෙන්නේ නැතිව විත්තිවාචකයේ නීතිඥවරුන්ගේ ඉල්ලීම්වලට කන්දෙන්නේ නැතිව මේ වැරදි තීන්දුව අරගෙන තිබෙනවා. නීතිය කියන්නේ ඒකාධිපති පාලනයට අවශ්‍ය වෙලාවට ඕන විදියට චෝදනා සකස්කරන එක හෝ විභාග කරන එක නෙවෙයි. රටක යහපැවැත්ම කියන්නේ ජනතා අධිකරණයි. මෙය රාජපක්ෂ පවුලේ වාර්තාවක්. ජනතාවගෙන් ඉල්ලනවා පිළිගන්න එපා කියලා. ප‍්‍රධාන ලේකම් ටිල්වින් සිල්වා මහතා දැක්වු අදහස්.. ආණ්ඩුව අගවිනිසුරුවරියට එරෙහිව ගෙනා දෝෂාභියෝගය සම්බන්ධයෙන් ආණ්ඩුව විසින් සකස් කළ ලියවිල්ලක් පාර්ලිමේන්තුවේදී කතානායකවරයාට බාරදීලා ඒ පිළිබඳ කි‍්‍රයාවලිය අවසන් කරන්න උත්සාහ කරමින් ඉන්නවා. මෙය ඉතා බරපතළ කාරණයක්. අපේ රටේ යන්තමින් හෝ ඉතිරි වෙලා තිබූ ප‍්‍රජාතන්ත‍්‍රවාදය අහෝසි කරලා දාන්න තමයි ආණ්ඩුව උත්සාහ කරමින් ඉන්නේ. මෙම කමිටුවට සහභාගී වුණු ආණ්ඩුවේ ඇමතිවරු මාධ්‍ය හමුවලට ඇවිත් තමන්ට අවශ්‍ය දේවල් කියමින් මෙම ප‍්‍රජාතන්ත‍්‍ර විරෝධී කි‍්‍රයාව සාධාරණීකරණය කරන්න හදනවා. ඒ නිසා දෝෂාභියෝගය සම්බන්ධව අපේ රටේ ජනතාව නැවත වතාවක් කරුණු දැනගත යුතුයි කියලා අපි විශ්වාස කරනවා. අගවිනිසුරුවරියට මෙම දෝෂාභියෝගය ගෙන ඒම අහම්බයක් ලෙස සිදුවූ දෙයක් නොවෙයි. මහින්ද රාජපක්ෂ ඇතුළු පවුලේ උදවියත් ආණ්ඩුවත් ගෙන යන මෙම අත්තනෝමතික පාලනයට, ප‍්‍රජාතන්ත‍්‍රවාදය තලාගෙන යන, ඒකාධිපතිවාදය තහවුරු කරන පවුල් පාලනයට බාධාවන ආයතන ඩෝසර් කරගෙන යෑමේ කි‍්‍රයාවලියේ ප‍්‍රතිඵලයක් ලෙස තමයි මෙම දෝෂාභියෝගය එන්නේ. නැතුව මෙය ආණ්ඩුව විසින් සිදුකරන රාජ්‍ය ආයතන, රජයේ නිලධාරීන් හෝ මෙම පාලන තන්ත‍්‍රය සුද්ධ පවිත‍්‍ර කිරීමට ගෙන යන කි‍්‍රයාවලියක් නෙවෙයි. එසේ පවිත‍්‍ර කරනවානම් මුලින්ම කළ යුතුව තිබෙන්නේ තමන්ගේ පවුල, පාර්ලිමේන්තුව, ඇමති මණ්ඩලය සුද්ධ පවිත‍්‍ර කිරීමයි. පටන් ගන්න ඕනෑ එතැනින්. මොකද රාජපක්ෂ පවුලේ, පාර්ලිමේන්තුවේ, ඇමති මණ්ඩලයේ ඇතිතරම් චෝදනා ලබපු අය, මහජන මුදල් කොල්ලකාපු අය ඉන්නවා. අගවිනිසුරුවරිය දණගස්වන්න බැරිවුණ නිසා තමයි ආණ්ඩුව මෙම දෝෂාභියෝගය ගෙනාවේ. ආණ්ඩුව හිතුවා දෝෂාභියෝගය ගෙනාවාම එතුමිය ඉල්ලා අස්වෙයි කියලා. නමුත් අගවිනිසුරුවරිය උත්තර බඳින්න, කරුණු පැහැදිළි කරන්න ගිය නිසා ආණ්ඩුවට එය විභාග කරන්න සිදුවුණු මට්ටමට ආවා. ඒ නිසා ඉතා පැහැදිළියි මෙම දෝෂාභියෝගය කරළියට එන්නේ අධිකරණය විසින් දුන් තීන්දු කිහිපයක් නිසා. රාජපක්ෂ විසින් පවත්වාගෙන ගිය ව්‍යවස්ථා විරෝධී, ජනතා විරෝධී, ප‍්‍රජාතන්ත‍්‍ර විරෝධී පාලනයට අධිකරණය විසින් දුන් තීන්දු බාධා කළ නිසා මෙම දෝෂාභියෝගය ගෙනාවා. ආණ්ඩුව තමන්ට බාධාකරණ සියල්ල තලාගෙන යටපත් කරගෙන යන පාලනයක් ගෙනියමින් ඉන්නවා. එවැනි ආයතන පුද්ගලයින් බියවද්දලා, යටපත් කරන්න උත්සාහ කරමින් ඉන්නවා. දෝෂාභියෝගය ගෙනාවට පස්සේ එයින් සිදුවන බරපතළ අනතුර හමුවේ ජනතා විමුක්ති පෙරමුණ තීරණය කළා පාර්ලිමේන්තු කාරක සභාවට සහභාගී වෙන්න. නැතිනම් මෙම පාර්ලිමේන්තු කාරක සභාවෙන් සාධාරණයක් හෝ යුක්තියක් ඉටුවේවි කියලා හිතපු නිසා නොවෙයි. මෙම කමිටුව පත්කරලා මාසයක් පමණ වෙනවා. එම කමිටුවේ යුක්තියක්, සාධාරණයක් තිබුණේ නැහැ. කලින් ගත් තීන්දුවක් ප‍්‍රකාශයට පත්කිරීමට පමණයි එම කමිටුවට තිබුණේ. තීරණය ගත්තේ රජපවුලෙන්. කමිටුව නෙවෙයි. ආණ්ඩුව හිතුවා විපක්ෂයත් මෙම තීරණයට එකතු කරගත්තොත් හොඳයි කියලා. නමුත් අඩුම ගානේ විපක්ෂයේ මන්ත‍්‍රීවරුන්ගේ හඬට ආණ්ඩුව ඇහුම්කන් දුන්නේ නැහැ. විපක්ෂය නියෝජනය කළ මන්ත‍්‍රීවරු කීප සැරයක් කමිටුවෙන් ප‍්‍රශ්න කළා සාක්ෂි ඉදිරිපත් කරන්න සකස් කළ නාමලේඛනය ලබාදෙන්න කියලා. ඒ වගේම දෝෂාභියෝගය විමර්ශනය කරන ක‍්‍රමවේදය පැහැදිළි කරන්න කියලා. නමුත් යම් යම් දේවල් කියමින් ආණ්ඩුව විසින් එය මගහැරියා. ඒ වගේම අගවිනිසුරුවරියගේ නීතිඥයින් විසින් ද එම කරුණු දෙක සම්බන්ධයෙන් විමසීමක් කර තිබුණා. නමුත් ඔවුන්ට පැහැදිළි කිරීමක් ලබාදුන්නෙත් නැහැ. මෙම කමිටුවට පැහැදිළි කරන්න ක‍්‍රමවේදයක් තිබුණේ නැහැ. කමිටුව නාමයෙන් රැස්වීම් තියලා අපහාස කරලා, අගවිනිසුරුවරිය ඉල්ලා අස්වෙන තත්ත්වයට පත්කරන්නයි ආණ්ඩුවට අවශ්‍ය වෙලා තිබුණේ. අගවිනිසුරුවරිය ඇත්තටම වැරද්දක් කරානම් ආණ්ඩුවට තිබුණා එය උපරිම සාධාරණ ලෙස විභාග කරන්න. ඒක කමිටුව ඇතුළේ කරන්න තිබුණා. රට ඉස්සරහා නෙවෙයි. නමුත් ආණ්ඩුව විපක්ෂයට ඒ ගැන කතා කරන්න එපා කියලා ආණ්ඩුව කළේ තමන්ගේ මාධ්‍ය පාවිච්චි කරමින් මේ ගැන සාකච්ඡාවට ලක්කිරීමයි. අගවිනිසුරුවරියට එරෙහිව මඩ පත‍්‍රිකා මුද්‍රණය කළා. පෝස්ටර් ඇලෙව්වා. තමන්ට හිතවත් පිරිස් කැඳවලා උද්ඝෝෂණය කළා. ඒ අතරේ මර්වින් සිල්වා කිව්වා අගවිනිසුරුවරියට ඉල්ලා අස්වෙන්න කියලා. මර්වින් සිල්වා කියනකොට අගවිනිසුරුවරිය ඉල්ලා අස්වෙනව නම් මොකටද කමිටුවක්. වැඩේ මර්වින් සිල්වට බාරදෙන්න තිබුණා. අගවිනිසුරුවරියට කිසිම සාධාරණත්වයක් තිබුණේ නැහැ. කෙසෙල් කැනක් හොරකම් කරපු හොරාටත් නිදහසට කරුණු කියන්න අවස්ථාවක් ලබාදෙනවා. නමුත් රටේ අගවිනිසුරුවරියට තමන්ට එරෙහිව නැගෙන චෝදනාවලට පිළිතුරු දෙන්න අවස්ථාවක් ලබාදෙන්නේ නැහැ. මේ නිසා අගවිනිසුරුවරියට එම කි‍්‍රයාදාමයට විරෝධය පළකරමින් කමිටුවට සහභාගී වීම අත්හැර දැමීමට සිදුවුණා. ඒ අවස්ථාවේදී විපක්ෂය නැවත සාකච්ඡා කරලා සාධාරණ කි‍්‍රයාදාමයක් පවත්වාගෙන යන්න උත්සාහ කළා. නමුත් එය කමිටුව විසින් ප‍්‍රතික්ෂේප කළා. ඒ හේතුවෙන් විපක්ෂයේ මන්ත‍්‍රීවරුන් හතර දෙනා කමිටුවෙන් ඉවත්වීමට තීරණය කළා. ජවිපෙ කමිටුවෙන් ඉවත් වුණේ රාජපක්ෂලා විසින් ගත්තු තීරණයකට සීල් එක තියන්න අත්සන් කරන්න අපට ඕනකමක් නැති නිසා. විපක්ෂයේ මන්ත‍්‍රීවරුන් ඉවත් වුණාම ආණ්ඩුව එය වාසියට හරවාගත්තා. ආණ්ඩුව 07 වෙනිදා රාත‍්‍රියේ තමන්ගේ කමිටු සාමාජිකයින් බලහත්කාරයෙන් නවත්වාගෙන තීරණ අරගෙන වාර්තාව සකස් කරලා ඉවර කළා. කෑම ගෙනල්ලා කාලා, පාන්දර වෙනකම් නිදිමරාගෙන මෙම වාර්තාව හැදුවා. ඉතිහාසයේ පළවෙනි වතාවට තමයි මෙවැනි වාර්තාවක් මේ තරම් ඉක්මනට හදලා ඉවරකළේ. ජනතාව වෙනුවෙන් කරන වැඩපිළිවෙලකට නම් ආණ්ඩුවට මේ තරම් උවමනාවක් නැහැ. නමුත් මෙය කමිටු වාර්තාවක් නෙවෙයි. මේක රජපවුලේ වාර්තාවක්. රාජපක්ෂ පවුල වෙනුවෙන් ඕනෑම දෙයක් කරන, රජපවුල වෙනුවෙන් වළං හෝදන මුර වැඩේ කරන අය ලව්වා ඉදිරිපත් කළ වාර්තාවක්. එනිසයි මෙතරම් කඩිමුඩියේ මේ පරීක්ෂණ කරලා ඉවර කරන්නේ. ආණ්ඩුව සාධාරණ පරීක්ෂණයක් කරන්න බයයි. ඒ නිසා තමයි මහින්ද රාජපක්ෂ අගවිනිසුරුවරිය වෙනුවෙන් පෙනී සිටින නීතිඥ සමාගමට කතාකරලා බලපෑම් කරන්නේ එතුමියට ඉල්ලා අස්වෙන්න කියන්න කියලා. අපේ රට බරපතළ තැනකට පත්වෙලා තිබෙන්නේ. අපි කැමති නෑ මේ ප‍්‍රශ්නය හුදකලා කරලා ගන්න. මෙය ශිරාණි බණ්ඩාරනායක මහත්මියට හෝ අධිකරණය සම්බන්ධයෙන් පැන නැඟුණ ප‍්‍රශ්නයක් නෙවෙයි. රටේ ප‍්‍රජාතන්ත‍්‍රවාදය අහෝසි කරන, වලපල්ලට යවන එක සම්බන්ධ ප‍්‍රශ්නයක්. එනිසා මේ වෙනුවෙන් පෙළ ගැහෙන්න දේශපාලන පක්ෂ ගැන හිතන්න ඕන නැහැ. මෙය අනාගතයේ අපේ රට මුහුණ දෙන්න යන මහා ඛේදවාචකයක පෙරමඟ ලකුණු කියලා හිතලා එය පරාජය කරන්න පෙළ ගැහෙන්න කියලා ජනතාවගෙන් ඉල්ලනවා. මහින්ද රාජපක්ෂ තමන්ගේ දෙවන ධූර කාලය ආරම්භ කළේ යම්කිසි සැලසුමක් ඇතිවයි. ප‍්‍රජාතන්ත‍්‍රවාදය තළලා, පොඩි කරලා අධිරාජ්‍යවාදයට අවශ්‍ය පරිදි රට පාලනය කරන්න, ඒකාධිපති පාලනයක් ගෙන යන්න තමයි ඔහු උත්සාහ කරමින් ඉන්නේ. 2010 ජනාධිපතිවරණයේ සිට සිදුකළේ ප‍්‍රජාතන්ත‍්‍ර විරෝධී වැඩ. පාර්ලිමේන්තුවේදී තමන්ට අයිති නැති නීති විරෝධී ලෙස මන්ත‍්‍රීවරුන් මුදලට ගෙන අල්ලස් දීලා 2/3කේ බලයක් ගොඩ නගා ගත්තා. එම 2/3කේ බලය පාවිච්චි කරලා ජනාතා විරෝධී ව්‍යවස්ථාව වෙනස් කරනවා වෙනුවට යන්තමින් හෝ ප‍්‍රජාතන්ත‍්‍රවාදය ආරක්ෂා වීමට තිබුණ 17 වෙනි සංශෝධනයේ ස්වාධීන කොමිෂන් ටිකත් අහෝසි කරලා තම්න්ට ඕන 18වෙනි ව්‍යවස්ථාව සම්මත කරගත්තා. තමන්ට චිරාත් කාලයක් බලයේ ඉන්න අවස්ථාව හදාගත්තා. දැන් මහින්ද රාජපක්ෂ ජනතාවට, ජන බලයට බය නැහැ. ඔහු කල්පනා කරන්නේ අහස, මුහුද, ගොඩබිම, පාර්ලිමේන්තුව, අධිකරණය තමන් යටතට ගන්න. අධිකරණයත් තමන් යටතට පත්කරගන්න ගියාට පසුව තමයි මේ ගැටුම නිර්මාණය වුණේ. මෙය ඉතා බලවත් ලෙස රටට හානි කරන කි‍්‍රයාවලියක්. අධිකරණයේ මළගම සනිටුහන් කරන්න මේ හදන්නේ. දැන් අපේ රටේ පුරවැසියන්ට කිසියම් හෝ සාධාරණයක් ලබාගන්න තිබුණ අවස්ථාව අහිමි වෙනවා. අධිකරණයට ගොස් තමන්ට නීතියේ පිළිසරණ පතන්න සාධාරණත්වය ඉල්ලා සිටින්න අවස්ථාව අහිමි වෙනවා. අපේ රටේ ජනතාවට ජනාධිපතිවරයාගෙන් හෝ පාර්ලිමේන්තුවෙන් සහනයක් නැහැ. ඉතිරිවෙලා තිබුණේ අධිකරණය පමණයි. 18වෙනි සංශෝධනය සම්මත කරන විට ජවිපෙ කිව්වා එහි බරපතළකම ගැන. නමුත් සමහරු එය පිළිගත්තේ නැහැ. නමුත් දැන් තේරුම් ගනිමින් ඉන්නවා එහි බරපතළකම ගැන. මේ අවස්ථාවේදිත් එහෙමයි. මෙම කි‍්‍රයාවලියේ බරපතළ කම තේරුම්ගන්න මාස කිහිපයක් යයි. නමුත් එවිට නිවැරදි කරන්න බැරි තත්ත්වකට රට පත්වෙන්න පුළුවන්. අනෙක් පැත්තෙන් මේ ආණ්ඩුව ජාත්‍යන්තර වශයෙන් රටට හානි කරමින් ඉන්නවා. අධිරාජ්‍යවාදීන්ට රටට මැදිහත් වෙන්න අවශ්‍ය අවස්ථාව සලසා දෙමින් ඉන්නවා. දේශපේ්‍්‍රමය ගැන කතා කරන, දේශපේ‍්‍රමී ඔලූබක්කෝ දාගෙන ඉන්න මේ ආණ්ඩුවත් මහින්ද රාජපක්ෂත් අධිරාජ්‍යවාදී බලපෑම්වලට වගඋත්තරකාරයෝයි. පසුගියදා ජාත්‍යන්තර මානව හිමිකම් සමුළුවේදී ලංකාවට එරෙහිව යෝජනා සම්මත වුණා. එයින් ලංකාවේ එල්.එල්.ආර්.සී නිර්දේශ කි‍්‍රයාත්මක කරන්න කියලා නිර්දේශ ආවා. එහෙම වෙලාවක ආණ්ඩුව අධිරාජ්‍යවාදී බලපෑම් පරද්දන්න කටයුතු කළ යුතුයි. නමුත් අධිකරණයට අත තියලා අධිකරණය ඩෝසර් කරලා දැම්මාම අධිරාජ්‍යවාදය ලංකාවේ නීති", "URL": "https://sinhala.adaderana.lk/news.php?nid=29830", "Category": null, "Parent URL": null}