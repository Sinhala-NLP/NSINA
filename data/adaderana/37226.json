{"Source": "Adaderana", "Timestamp": "September 8, 2013 08:04 am", "Headline": "ප්‍රචාරවලට රැවටෙනු එපා- ජනපති මුස්ලිම් හා ද්‍රවිඩ වැසියන්ගෙන් ඉල්ලයි", "News Content": "කටකතාවලට සහ බොරු ප්‍රචාරවලට නොරැවටෙන ලෙස ජනාධිපති මහින්ද රාජපක්ෂ මහතා ද්‍රවිඩ සහ මුස්ලිම් ජනතාවගෙන් ඉල්ලීමක් කරයි. ඔහු පවසන්නේ මෙරට සියලු ජන කොටස්වල ආරක්ෂාව වෙනුවෙන් තමා නිරන්තරයෙන් පෙනී සිටින බවය. ත්‍රස්තවාදය නිමා කළේ යළිත් ත්‍රස්තවාදයක් රට තුළ ඇති වීමට ඉඩ තැබීමට නොවන බවත් නිදහස් කරගත් රට ආරක්ෂා කරගැනීම සියලු ජනතාවගේ යුතුකම බවත් ජනාධිපතිවරයා පැවසීය‍. ඊයේ පස්වරුවේ මාතලේ එඩ්වඩ් ක්‍රිඩාංගණයේ පැවති ජනරැළියකට එක්වෙමින් ජනාධිපති මහින්ද රාජපක්ෂ මහතා මේ බව පැවසීය.", "URL": "https://sinhala.adaderana.lk/news.php?nid=37226", "Category": null, "Parent URL": null}