{"Source": "Adaderana", "Timestamp": "June 28, 2014 01:23 pm", "Headline": "රක්ෂිතයේ දැව කැපූ කතක් ඇතුළු 8ක් දැලේ", "News Content": "නීති විරෝධී ලෙස දැව කපමින් සිටි කාන්තාවක ඇතුළු පුද්ගලයින් 08 දෙනෙකු අත්අංඩගුවට ගෙන තිබේ. යාපනය පොලිස් විශේෂ කාර්යය බලකා කඳවුරේ නිලධාරින් කණ්ඩායමක් විසින් පේදුරුතුඩුව , මනල්කාඩු රක්ෂිත ප්‍රදේශයේ සිදුකළ සෝදිසි මෙහෙයුමකදී මොවුන් අත්අඩංගුවට ගෙන ඇති බව සඳහන් වෙයි. ඔවුන් සතුව තිබී ෆයිනස් කඳන් 14 ක්, පාපැදි 06 ක් සහ දැව කැපීමට යොදාගත් උපකරණ තොගයක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවටගත් සැකකරුවන් වැඩිදුර විමර්ශන සඳහා පේදුරුතුඩුව පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=44278", "Category": null, "Parent URL": null}