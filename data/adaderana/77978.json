{"Source": "Adaderana", "Timestamp": "September 25, 2017 09:28 am", "Headline": "තරගාවලියේ ජය ඉන්දියාවට ", "News Content": "සංචාරක ඔස්ට්‍රේලියානු කණ්ඩායම සහ ඉන්දිය කණ්ඩායම අතර පැවැත්වෙන තරග 05කින් සමන්විත එක්දින ක්‍රිකට් තරගාවලිය තුනට බිංදුවක් ලෙස ජය ගැනිමට ඉන්දිය කණ්ඩායම සමත් විය. ඒ දෙරට අතර පැවැති තෙවන එක්දින තරඟය ඉන්දිය කණ්ඩායම කඩුලු 05කින් ජය ගැනිමත් සමඟයි. තරඟයේ පළමුන් පන්දුවට පහරදුන් ඔස්ට්‍රේලියානු කණ්ඩායම නියමිත පන්දුවාර 50 අවසානයේ කඩුලු 06ක් දැවී ලකුණු 293ක් ලබා ගත්තේය. පිළිතුරු ඉනිම සඳහා පිටියට පිවිසි ඉන්දිය කණ්ඩායම පන්දුවාර 47යි පන්දු 03ක් තුළ කඩුලු 05ක් පමණක් දැවී ජයග්‍රහණය වාර්තා කළේය. ඉන්දිය ඉනිම වෙනුවෙන් හර්දික් පාණ්ඩියා ලකුණු 78ක් ද රෝහිත් ෂර්මා ලකුණු 71ක් ද අජින් කෙයාර් රහනේ ලකුණු 70ක් ද ලබා ගැනිමට සමත් විය. මේ අතර පකිස්ථාන කණ්ඩායම සමඟ පැවැත්වෙන ක්‍රිකට් තරගාවලිය සඳහා සහභාගීවිමට ශ්‍රී ලංකා කණ්ඩායම ඊයේ(24) පස්වරුවේ දිවයිනෙන් පිටත්ව ගියේය.", "URL": "https://sinhala.adaderana.lk/news.php?nid=77978", "Category": null, "Parent URL": null}