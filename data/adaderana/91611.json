{"Source": "Adaderana", "Timestamp": "June 28, 2018 08:33 am", "Headline": "මයිකල් ජැක්සන්ගේ පියා මියයයි", "News Content": "මයිකල් ජැක්සන්ගේ පියා වූ ජෝ ජැස්කන් මියගොස් තිබේ. කලක් පිළිකා රෝගයකින් පීඩා විඳ ඇති ඔහු රෝහල්ගතව ප්‍රතිකාර ලබමින් සිටියදී ඊයේ(27) දින මියගිය බව පවුලේ ඥාතීන් පවසා ඇත. මයිකල් ජැකසන් මියගොස් වසර 09ක් සැපිරී දින දෙකකට පසුව ජෝ ජැක්සන් මියයාම විශේෂත්වයක් වෙයි. පිරිමි දරුවන් හත් දෙනෙකු ඇතුළු දරුවන් 11 දෙනෙකුගේ පියා වූ ජෝ ජැක්සන් මිය යන විට 89 වැනි වියෙහි පසු විය. ජෝ ජැක්සන් විසින් සිය පිරිමි දරුවන් පස් දෙනෙකු යොදාගෙන නිර්මාණය කළ “ජැක්සන් ෆයිව්” නැමැති සංගීත කණ්ඩායම 70 දශකයේ ඉතා ජනප්‍රියත්වයට පත්වූ අතර පසුව මයිකල් ජැක්සන්, ජැනට් ජැක්සන් හා රැන්ඩි ජැක්සන් තනිව සිය සංගීත දිවිය ආරම්භ කළේය. ජෝ ජැක්සන්ගේ දේහය පිළිබඳ අවසන් කටයුතු සම්බන්ධයෙන් මෙතෙක් ප්‍රකාශයට පත් කර නොමැති බව විදෙස් මාධ්‍ය සඳහන් කළේය.", "URL": "https://sinhala.adaderana.lk/news.php?nid=91611", "Category": null, "Parent URL": null}