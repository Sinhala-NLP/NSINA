{"Source": "Adaderana", "Timestamp": "June 21, 2015 12:17 pm", "Headline": "නීති රකින අය නීති කඩලා අමාරුවේ වැටෙයි  ", "News Content": "කේරළ ගංජා තොගයක් සමග පොලිස් කොස්තාපල්වරයෙකු අනුරාධපුර සාලියපුර යුද හමුදා කඳවුර අසළ දී අත්අඩංගුවට ගෙන තිබේ.අනුරාධපුර පොලීසියේ විෂ මත්ද්‍රව්‍ය වැටලීම් අංශයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.අත්අඩංගුවටගෙන ඇත්තේ කැබිතිගොල්ලෑව කැළෑපුලියන්කුලම පොලිස් විශේෂ කාර්යය බලකා කඳවුරට අනුයුක්තව සේවය කළ පොලිස් කොස්තාපල්වරයෙකි. ඔහු අද අනුරාධපුර මහේස්ත්‍රාත්වරයා හමුවට ඉදිරිපත් කිරීමට නියමිත අතර අනුරාධපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=52144", "Category": null, "Parent URL": null}