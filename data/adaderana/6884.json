{"Source": "Adaderana", "Timestamp": "February 22, 2010 06:37 pm", "Headline": "HSBC ශ්‍රී ලාංකික ගනුදෙනුකරුවන් ලෝකයට ගෙනයයි", "News Content": "මධ්‍යම පන්තියේ ශ්‍රී ලාංකික ගනුදෙනුකරුවන් සඳහා HSBC නව පුද්ගලික බැංකු සේවාවක් අද හඳුන්වා දෙන ලදී. දිනෙන් දින දියුණු වන ගනුදෙනුකරුවන්ට වඩාත් හොඳ අනාගතයක් උදාකර දෙමින්\"HSBC Advance\"සරල, සමෝධානික මෙන්ම කාර්යක්ෂම බැංකු සේවාවක් පිරිනමයි. මෙම විශිෂ්ට සේවාව හඳුන්වා දෙන හතරවන ආසියානු රට ශ්‍රී ලංකාවයි. ලොව වටා පිහිටි තවත් රටවල් 39කට මෙම සේවාව හඳුන්වා දීමට නියමිතය. ලොව පුරා ව්‍යාප්ත සේවාවන් රැසක් ඇතුළුව පහසු බැංකු සේවාවක්, ආරක්ෂණ සැලසුම් ධන වර්ධන අවස්ථා මෙන්ම ලොව උසස් පිළිගැනීම ලබාදෙන සමෝධානික මූල්‍ය සේවාවක ප්‍රතිලාභ\"HSBC Advance\"ගනුදෙනුකරුවන්ට භුක්තිවිඳිය හැකිය. \"HSBC Advance\"වෙතින් ගනුදෙනුකරුවන්ට ඉහළතම මූල්‍ය නිදහසක් ලබාදෙන අතර ඔවුන්ගේ අනාගත අපේක්ෂාවන් ළඟාකර ගැනීම සඳහා මනා පසුබිමක් සකස්කර දෙන බව HSBC ශ්‍රී ලංකා ආයතනයේ පුද්ගලික මූල්‍ය සේවා අංශ ප්‍රධානී සරිට් විජේකෝන් මහතා පවසයි. ඉතාමත් පහසු බැංකු සේවාවක් පිරිනැමීම සඳහා නිර්මාණය කළ බහු සේවා සහ ගනුදෙනු චැනලයන් තමන්ට අවශ්‍ය පරිදි භාවිත කිරීමට \"HSBC Advance\"ගනුදෙනුකරුවන්ට හැකිය. එමෙන්ම ගනුදෙනුකරුවන්ගේ ආරක්ෂණ අවශ්‍යතා සපුරාලීම අරමුණු කරගෙන ඔවුන් සඳහාම විශේෂයෙන් සැකසුණු රක්ෂණ පැකේජයක්ද මෙම සේවාව යටතේ පිරිනැමේ. තමන් කැමති වේලාවක, කැමති ස්ථානයකදී තමන්ට සුදුසු පරිදි තමන්ගේ මූල්‍ය වත්කම් කළමනාකරණය කිරීමේ පහසුකම මෙම සේවාව තුළින් ගනුදෙනුකරුවන්ට ලබා දේ.", "URL": "https://sinhala.adaderana.lk/news.php?nid=6884", "Category": null, "Parent URL": null}