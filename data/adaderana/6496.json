{"Source": "Adaderana", "Timestamp": "February 5, 2010 03:44 pm", "Headline": "ලකුණ තවම තීරණය කරල නෑ", "News Content": "ඉදිරි මහ මැතිවරණය සඳහා අලියා ලකුණ යටතේ තරඟ වදින්නේද නැද්ද යන්න පිළිබඳව තවමත් තීරණය කර නොමැති බව එක්සත් ජාතික පක්ෂයේ සභාපති ගාමිණී ජයවික්‍රම මහතා අද දෙරණට පැවසීය. පක්ෂ කිහිපයකින්ම සන්ධානයක් යටතේ තරඟ වැදීම සඳහා ඉල්ලීම් ඉදිරිපත්ව ඇති බවත්, නමුත් එසේ තාවකාලික හෝ පොදු සන්ධානයක් යට‍තේ තරඟවැදීම පිළිබඳව තවමත් තීරණයකට එළඹ නොමැති බවත්, ඒ මහතා සඳහන් කළේය. එමෙන්ම පෙබරවාරි 11වන දින පැවැත්වෙන කෘත්‍යාධිකාරී මණ්ඩල රැස්වීමේදී මේ සම්බන්ධව තීරණයකට එළඹෙන බව ද ජයවික්‍රම මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=6496", "Category": null, "Parent URL": null}