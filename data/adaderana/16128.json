{"Source": "Adaderana", "Timestamp": "May 16, 2011 09:51 am", "Headline": "එස්.එල්.පී.එල් තරගාවලියට විදෙස් ක්‍රිඩකයින් 33 දෙනෙක්", "News Content": "ලබන ජුලි මාසයේ කොළඹදී පැවැත්වීමට නියමිත එස්.එල්.පී.එල් ක්‍රිකට් තරගාවලිය සඳහා විදේශීය ක්‍රිඩකයින් 33 දෙනෙකු සහභාගී කරවාගැනීමට ශ්‍රී ලංකා ක්‍රිකට් ආයතනය කටයුතු කර තිබේ. ශ්‍රී ලංකාවේ දී පළමු වරට සංවිධානය කෙරෙන මෙම පන්දුවාර 20/20 ක්‍රිකට් තරගාවලිය ලබන ජූලි මස 19 වැනිදා සිට අගෝස්තු මස 4 වැනි දින දක්වා පැවැත්වීමට නියමිතය. පළාත් 7ක් වශයෙන් තරග කරන එක් කණ්ඩායමක් සඳහා විදේශීය ක්‍රිඩකයින් පස් දෙනෙකු සහභාගි කරවා ගැනීමට අවසර ලබාදී ඇත. ඒ අනුව මෙම තරගාවලියට ඉන්දියාවෙන් ක්‍රිඩකයින් 12 දෙනෙක් පාකිස්ථානයෙන් 6 දෙනෙක් සහ ඔස්ට්‍රේලියාවෙන් සිව් දෙනෙක් සහභාගී කර ගත හැකිය. ඊට අමතරව නවසීලන්තයෙන් ක්‍රිඩකයින් දෙදෙනෙක් සහ බංග්ලාදේශයෙන් එක් ක්‍රිඩකයෙක් ද සහභාගී කරවාගත හැකි බව ශ්‍රී ලංකා ක්‍රිකට් ආයතනයේ ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=16128", "Category": null, "Parent URL": null}