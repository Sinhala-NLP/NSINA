{"Source": "Adaderana", "Timestamp": "February 23, 2014 10:45 am", "Headline": "කහටගස්දිගිලියේ අපූරු ගුරා රිමාන්ඩ්", "News Content": "කහටගස්දිගිලිය ප්‍රදේශයේ පාසලක ඉගෙනුම ලබන බාලවයස්කාර පාසල් සිසුවියන් 8 දෙනෙකුට ලිංගික අතවර කළ බව කියන ගුරුවරයෙකු ලබන මස 6 වැනිදා තෙක් රක්ෂිත බන්ධනාගාර ගත කර තිබේ. සැකකාර ගුරුවරයා පෙරේදා (21) කහටගස්දිගිලිය පොලීසිය විසින් අත්අඩංගුවට ගෙන තිබුණි. සැකකරු අධිකරණයට ඉදිරිපත් කිරීමෙන් පසු ලබන මස 6 වැනිදා තෙක් රක්ෂිත බන්ධනාගාර ගත කිරීමට නියෝග කළ බව පොලීසිය පැවසීය. අදාළ ගුරුවරයා එම පාසලේ පරිගණක හා ක්‍රීඩා කටයුතු භාරව සිටි අයෙකු බව පැවසේ.", "URL": "https://sinhala.adaderana.lk/news.php?nid=41323", "Category": null, "Parent URL": null}