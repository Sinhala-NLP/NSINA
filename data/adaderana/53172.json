{"Source": "Adaderana", "Timestamp": "August 11, 2015 10:07 am", "Headline": "නියෝමාල්ට මනාපය ඉල්ලා විදුලි බුබුළුත් බෙදන්න හදලා", "News Content": "මැතිවරණ ප්‍රචාරක රැස්වීමකදී බෙදාදීමට ගෙනවිත් තිබූ විදුලි බුබුළු 21ක් සමග සැකකරුවන් දෙදෙනෙකු සාලියවැව පොලීසිය විසින් අත්අඩංගුවට ගෙන ඇත.ඊයේ රාත්‍රීයේ සාලියවැව පොලිස් වසමේ ඉහළ පුලියන්කුලම ප්‍රජා ශාලාවේදී මෙම අත්අඩංගුවට ගැනීම සිදු කර තිබේ.අත්අඩංගුවට ගත් සැකකරුවන් ඉහළ පුලියන්කුලම පදිංචිකරුවන් දෙදෙනෙකු බව පොලීසිය කියයි.සැකකරුවන් විදුලි බුබුළු ගෙනා බව කියන කුඩා ප්‍රමාණයේ ලොරියක්ද පොලිස් බාරයට ගෙන ඇත.එක්සත් ජනතා නිදහස් සන්ධානයෙන් පුත්තලම දිස්ත්‍රික්කයට තරඟ කරන හිටපු නියෝජ්‍ය ඇමතිවරයෙකු වන නියෝමාල් පෙරේරාට ආධාර පිණිස මෙම රැස්වීම පවත්වා ඇත.විදුලි බුබුළු බෙදා දීමට සුදානම් කර තිබී ඇත්තේ එම ස්ථානයේදීය.ඡන්දය අපේක්ෂාවෙන් ඡන්ද දායකයින්ට විවිධ දෑ බෙදා දීම සම්බන්ධයෙන් මෙම අපේක්ෂකයාගේ ආධාරකරුවන් මීට පෙර අවස්ථා තුනකදී පොලීසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=53172", "Category": null, "Parent URL": null}