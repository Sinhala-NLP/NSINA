{"Source": "Adaderana", "Timestamp": "February 26, 2015 01:28 pm", "Headline": "බෙලිඅත්තේ ගැටුමට සැක 6ක් මාට්ටු", "News Content": "හම්බන්තොට - බෙලිඅත්ත, කබ්බුස්සාවල ප‍්‍රදේශයේ දෙපිරිසක් අතර ඇතිවූ ගැටුම සම්බන්ධයෙන් සැකපිට 06 දෙනෙකු අත්අඩංගුවට ගෙන තිබේ.මෝටර් රථයකින් පැමිණි පුද්ගලයින් පිරිසක් කබ්බුස්සාවල ප‍්‍රදේශයේ නිවසක සිටි පුද්ගලයෙකුට වෙඩි තැබීමට උත්සාහ කර ඇති අතර එහිදී තුවක්කුකරු සහ අදාළ පුද්ගලයා අතර පොරබැදීමක් සිදුව ඇති බව පොලීසිය සඳහන් කළේය.අනතුරුව ප්‍රදේශවාසින් පිරිසක් එම ස්ථානයට පැමිණ මෝටර් රථයෙන් පැමිණි පිරිස සමඟ ගැටුමක් ඇති කරගෙන තිබේ.එහිදී පුද්ගලයින් 05 දෙනෙකු තුවාල ලබා ප්‍රතිකාර සඳහා තංගල්ල රෝහලට ඇතුළත් කර ඇති අතර එහිදී එක් පුද්ගලයෙකු මියගොස් ඇත.මියගොස් ඇත්තේ 42 හැවිරිදි කබ්බුස්සාවල ප‍්‍රදේශයේ පදිංචිව සිටි පුද්ගලයෙකි.ගැටුමට සම්බන්ධයෙන් අත්අඩංගුවට ගත් පුද්ගලයින් 06 දෙනා අද තංගල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49603", "Category": null, "Parent URL": null}