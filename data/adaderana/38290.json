{"Source": "Adaderana", "Timestamp": "October 21, 2013 09:32 pm", "Headline": "සියාම් ඝාතන නඩුව - මොහොමඩ් ෆවුස්ඩීන්ට ඇප", "News Content": "බම්බලපිටියේ කෝටිපති ව්‍යාපාරික මොහොමඩ් සියාම් ඝාතන නඩුවේ සැකකරුවෙකු වන මොහොමඩ් ෆවුස්ඩීන් අද (21) ඇප මත මුදා හැරීමට කොළඹ මහාධිකරණ විනිසුරු ලලිත් ජයසුන්දර මහතා විසින් නියෝග කර තිබේ. සැකකරුට රුපියල් 50000ක මුදල් ඇපයක් හා රුපියල් ලක්ෂ 5 බැගින් ශරීර ඇප දෙකක් නියම කළ බව අප වාර්තාකරු පැවසීය. ඔහුගේ විදේශ ගමන් බලපත්‍රය අධිකරණයට ලබාදෙන ලෙසද නියෝග කෙරිණ. මේ අතර මොහොමඩ් සියාම් ඝාතන නඩුවේ සෙසු සියලු සැකකරුවන් ලබන මස 4 වන දින දක්වා යළිත් රිමාන්ඩ් කරන ලදී.", "URL": "https://sinhala.adaderana.lk/news.php?nid=38290", "Category": null, "Parent URL": null}