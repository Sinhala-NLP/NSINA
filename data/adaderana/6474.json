{"Source": "Adaderana", "Timestamp": "February 5, 2010 08:07 am", "Headline": "යුධ උපකරණ තොගයක් සොයාගැනේ", "News Content": "මුලතිව් කරයාමුල්ලිවයික්කාල් සහ වෙල්ලමුල්ලිවයික්කාල් ප්‍රදේශයේ සිදු කළ සෝදිසි මෙහෙයුම් වල දී යුධ උපකරණ ඇතුළු භාණ්ඩ තොගයක් සොයාගෙන තිබේ. උතුරු පළාත් භාර විශේෂ පොලිස් කණ්ඩායමක් ඊයේ දිනයේ මෙම සෝදිසි මෙහෙයුම සිදු කර ඇති බව පොලිස් මාධ්‍ය ප්‍රකාශක ‍ජ්‍යෙෂ්ඨ පොලිස් අධිකාරී අයි.එම් කරුණාරත්න මහතා ප්‍රකාශ කළේය. එහි දී ජොනි බට්ටන් 7000 ක් , මිලි මීටර 7 දශම හයයි දෙක උණ්ඩ 700 ක් , සී එම් 76 වර්ගයේ යුධ ටැංකි නාශක උණ්ඩයක් , ආර්.පී.ජී ෂෙල් 01 ක් , ගැලුම් 45 වර්ගයේ ඔයිල් බැරල් 8 ක් , ගැලුම් 45 වර්ගයේ ග්‍රීස් බැරල් 3 ක් සොයා ගෙන තිබේ. තවදුරටත් එම ප්‍රදේශයේ සෝදිසි මෙහෙයුම් ක්‍රියාත්මක බව ද පොලිස් මාධ්‍ය ප්‍රකාශකවරයා පැවසීය.", "URL": "https://sinhala.adaderana.lk/news.php?nid=6474", "Category": null, "Parent URL": null}