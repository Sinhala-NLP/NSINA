{"Source": "Adaderana", "Timestamp": "September 5, 2019 10:45 am", "Headline": "පාර හදන්න ගෙනා බොරළු ගොඩෙන් මතු වු බෝම්බය", "News Content": "මන්නාරම තලෙයිමන්නාරම මාර්ගයේ ප්‍රතිසංස්කරණ කටයුතු වෙනුවෙන් ‍රැගෙන පැමිණි බොරළු ගොඩක තිබී අත්බෝම්බයක් සොයාගෙන ඇත. මන්නාරම තලෙයිමන්නාරම ඔලුතුඩුවායි ප්‍රදේශයේ මාර්ගයේ ප්‍රතිසංස්කරණ කටයුතු වෙනුවෙන් ගෙනා බොරළු ගොඩක තිබි අදාළ අත්බෝම්බය හමු වී ඇත. සෙට්ටිකුලම ප්‍රදේ‍ශයේ සිට අදාළ බොරළු තොගය ගෙනැවිත් ඇති අතර, බොරළු ගොඩ තුළ අදාළ අත්බෝම්බය පවතින බව දැක අනතුරුව පොලිසිය දැනුවත් කිරීමට මාර්ග සංවර්ධනය කළ සේවකයින් කටයුතු කොට ඇත. මන්නාරම මහේස්ත්‍රාත් අධිකරණ නියෝග යටතේ අදාළ අත්බෝම්බය නිශ්ක්‍රීය කිරීම වෙනුවෙන් පොලිස් විශේෂ කාර්ය බළකා බෝම්බ නිශ්ක්‍රීය අංශය වෙත භාර දී ඇත. සිද්ධිය සම්බන්ධයෙන් මන්නාරම පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=118330", "Category": null, "Parent URL": null}