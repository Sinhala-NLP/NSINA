{"Source": "Adaderana", "Timestamp": "August 26, 2010 02:53 pm", "Headline": "මාස්ටර්ලා ගැන පරීක්ෂණ අවසන්", "News Content": "එල්.ටී.ටී.ඊ සංවිධානයේ හිටපු මාධ්‍ය ප්‍රකාශක දයා මාස්ටර් සහ භාෂා පරිවර්තක ජෝර්ජ් මාස්ටර් යන සැකකරුවන් සම්බන්ධයෙන් සිදුකර ඇති පරීක්ෂණ අවසන් කර ඇති බව රහස් පොලිසිය අධිකරණයට වාර්තාවක් ‍ ඉදිරිපත් කරමින් ප්‍රකාශ කර තිබේ. එම සැකකරුවන්ට එරෙහිව ගන්නා ඉදිරි ක්‍රියාමාර්ග පිළිබඳව නීතිපතිවරයාගේ උපදෙස් විමසා ඇති නමුත් මේ වන තෙක් උ‍පදෙස් ලැබී නොමැති බව රහස් පොලිසිය අධිකරණයට දැනුම් දී තිබේ. අදාළ නඩුව අද කොළඹ මහේස්ත්‍රාත් අධිකරණය හමුවේ කැඳවූ අවස්ථාවේදී රහස් පොලිසිය මෙම දැනුම්දීම කර ඇති බව සඳහන්ය. මෙම නඩුව ඔක්තෝබර් 17 වැනිදා යළි කැඳවීමට මහේස්ත්‍රාත් අධිකරණය නියම කර ඇත.", "URL": "https://sinhala.adaderana.lk/news.php?nid=10454", "Category": null, "Parent URL": null}