{"Source": "Adaderana", "Timestamp": "February 15, 2018 06:21 pm", "Headline": "ශ්‍රී ලංකාවට ලකුණු 194ක ඉලක්කයක්", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පළමු 20යි 20 ක්‍රිකට් තරඟය ඩකා හිදී මේ වන විට පැවැත්වෙන අතර තරගයේ පළමුවෙන් පන්දුවට පහරදුන් බංග්ලාදේශ කණ්ඩායම නියමිත පන්දුවාර අවසානයේ කඩුලු 5ක් දැවී ලකුණු 193ක් ලබා ගත්තේය. ඒ අනුව ශ්‍රී ලංකා කණ්ඩායමට හිමි වන ඉලක්කය ලකුණු 194කි. අද දිනයේ ශ්‍රී ලංකා කණ්ඩායම වෙනුවෙන් ෂෙහාන් මධුෂංක සිය පළමු 20යි 20 තරඟයට සහභාගී වෙයි. ඒ අනුව දිනේෂ් චන්දිමාල්ගේ නායකත්වයෙන් යුත් 11 දෙනෙකුගෙන් යුත් සංචිතයට නිරෝෂන් දික්වැල්ල, උපුල් තරංග, කුසල් මෙන්ඩිස්, ජිවන් මෙන්ඩිස්, ධනුෂ්ක ගුණතිලක, තිසර පෙරේරා, දසුන් ශානක, අකිල ධනංජය සහ ඉසුරු උදාන ඇතුළත්. බංග්ලාදේශ කණ්ඩායමට ද නවක ක්‍රීකයින් සිව් දෙනෙකු ඇතුළත්ව සිටින බව වාර්තා වෙයි.", "URL": "https://sinhala.adaderana.lk/news.php?nid=84380", "Category": null, "Parent URL": null}