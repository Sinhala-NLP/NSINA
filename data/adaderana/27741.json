{"Source": "Adaderana", "Timestamp": "September 25, 2012 05:21 pm", "Headline": "වාසනාව සෙවූ දෙදෙනෙක් අවාසනාවට ලක්ෂ ගණන් ගෙවති", "News Content": "පුරාවිද්‍යා රක්ෂිත ප්‍රදේශයක නිධන් හැරීමට උත්සහ කිරීමේ චෝදනාවට වරද පිළිගත් සැකකරුවන් දෙදෙ‍නෙකුට බලංගොඩ මහේස්ත්‍රාත්වරිය විසින් දඩ නියම කර තිබේ. ඒ අනුව එක් අයෙකුට රුපියල් ලක්ෂ 3 ක දඩ මුදලක් සහ අනෙක් පුද්ගලයාට රුපියල් ලක්ෂ 2 ක දඩ මුදලක් බලංගොඩ මහේස්ත්‍රාත් අරුණී ආටිගල මහත්මිය විසින් නියෝග කර ඇති බව සඳහන්ය. බලංගොඩ, කල්තොට, බුදුගල ප්‍රදේශයේ පුරාවිද්‍යා රක්ෂිත භූමියක නිධන් හෑරීමට උත්සහ කළ බවට 2011 වසරේ නොවැම්බර් මාසයේ දිනක දී කල්තොට පොලීසිය විසින් සැකකරුවන් අත්අඩංගුවට ගෙන ති‍බිණි.", "URL": "https://sinhala.adaderana.lk/news.php?nid=27741", "Category": null, "Parent URL": null}