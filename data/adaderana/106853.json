{"Source": "Adaderana", "Timestamp": "March 27, 2019 07:24 pm", "Headline": "බැදුම්කර වංචාවවෙන් නිදහස් වෙන්න UNP නැවතත් ජාතික ආණ්ඩුවක් හදන්න යනවා", "News Content": "මහ බැංකු බැදුම්කර වංචාවේ චෝදනාවලින් නිදහස් වීම සඳහා එක්සත් ජාතික පක්ෂය ශ්‍රී ලංකා නිදහස් පක්ෂයේ කණ්ඩායමක් සමඟ යලිත් වරක් ජාතික ආණ්ඩුවක් නිර්මාණය කිරීමට සූදානමින් සිටින බව ශ්‍රි ලංකා පොදුජන පෙරමුණ පවසයි. විපක්ෂ නායක කාර්යාලයේ අද (27)පෙරවරුවේ කැදවා තිබූ මාධ්‍ය හමුවකට එක්වෙමින් පාර්ලිමේන්තු මන්ත්‍රී මහින්දානන්ද අළුත්ගමගේ මහතා මෙම අදහස් පල කළේය. මෙහිදී වැඩිදුරටත් අදහස් දැක්වූ පාර්ලිමේන්තු මන්ත්‍රී මහින්දානන්ද අළුත්ගමගේ මහතා පැවසුවේ එල්.එන්.ජී විදුලි බලාගාර ටෙන්ඩරය චීනයට ලබාදීමට හොර රහසේම කටයුතු කිරීම , විදුලි උත්පාදනය සදහා ගෙන්වූ විදුලි ජනන යන්ත්‍ර 48 ක් භාවිතයට නොගෙන හැර දැමීම ඇතුළු වංචනික කටයුතු රැසකින් ආණ්ඩුව රටට දැවැන්ත පාඩුවක් සිදු කර ඇති බවයි. එම මාධ්‍ය හමුවට එක්වෙමින් අදහස් දැක්වූ පාර්ලිමේන්තු මන්ත්‍රී සුසිල් ප්‍රේමජයන්ත් මහතා අධිකරණ ක්ෂේත්‍රය සම්බන්ධයෙන් අදහස් පල කළේය.", "URL": "https://sinhala.adaderana.lk/news.php?nid=106853", "Category": null, "Parent URL": null}