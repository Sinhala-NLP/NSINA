{"Source": "Adaderana", "Timestamp": "January 10, 2014 03:23 pm", "Headline": "පොලිස් නිශ්කාශන වාර්තා ගැන දැනගන්න කෙටි පණිවිඩ සේවාවක් ", "News Content": "පොලිස් නිශ්කාශන වාර්තා සම්බන්ධයෙන් තොරතුරු ලබා ගැනීමට කෙටි පණිවිඩ ක්‍රමයක් හඳුන්වාදීමට පොලිස් මූලස්ථානය පියවර ගෙන තිබේ. නිශ්කාශන වාර්තා සම්බන්ධව කරනු ලබන විමසීම් දුරකථන මාර්ග භාවිත කරමින් පමණක් සිදුකිරීම හේතුවෙන් ජනතාවට විවිධ දුෂ්කරතා සිදුවන බව පොලීසිය පවසයි. කෙටි පණිවිඩ ක්‍රමය මගින් නිශ්කාශන අයදුම්පත්හි වාර්තමාන තත්ත්වය හා තැපැල් කළ දිනය යනාදිය ක්ෂණිකව ලබාගත හැකි වෙයි. පි.එල්.සි. හිස්තැනක් සි.ආර්.ටි හිස්තැනක් අයදුම් අංකය සඳහන් කර 1919 යන අංකය වෙත යොමු කිරීමෙන් නිශ්කාශන වාර්තා පිළිබඳ තොරතුරු ලබාගත හැකි බව පොලිස් මූලස්ථානය පවසයි.", "URL": "https://sinhala.adaderana.lk/news.php?nid=40246", "Category": null, "Parent URL": null}