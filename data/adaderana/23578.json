{"Source": "Adaderana", "Timestamp": "April 17, 2012 02:00 pm", "Headline": "අකුරැස්ස ප්‍රාදේශීය සභාවේ විපක්ෂ නායක අත්අඩංගුවට", "News Content": "අකුරැස්ස ප්‍රාදේශීය සභාවේ විපක්ෂ නායකවරයා පොලිසිය විසින් අත්අඩංගුවට ගෙන තිබේ. රිය අනතුරක් සම්බන්ධ වරදකට ඔහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. පසුගිය මාර්තු මස 22 වන දින අකුරැස්ස පොලිස් වසමේ දී යතුරු පැදියක ගැටීමෙන් තුවාල ලබා ඇති බවත්, එම කාන්තාව මේ වනවිට අසාධ්‍ය තත්ත්වයේ පසුවන බව වාර්තා වී ඇතැයි පොලිස් අධිකාරී අජිත් රෝහණ මහතා ප්‍රකාශ කළේය. එම අනතුර සම්බන්ධව අත්අඩංගුවට ගත් යතුරු පැදිකරු වන අකුරැස්ස ප්‍රාදේශීය සභාවේ විපක්ෂ නායක ලෙස කටයුතු කරන 23 හැවිරිදි පුද්ගලයෙකු බව මාතර අධිකරණය වෙත ඉදිරිපත් කිරීමට නියමිත බව ද පොලිස් මාධ්‍ය ප්‍රකාශකවරයා කියා සිටියේය. අකුරැස්ස පොලිසිය සිද්ධිය සම්බන්ධව වැඩිදුරටත් පරීක්ෂණ පවත්වන බව ද හෙතෙම පෙන්වාදුන්නේය.", "URL": "https://sinhala.adaderana.lk/news.php?nid=23578", "Category": null, "Parent URL": null}