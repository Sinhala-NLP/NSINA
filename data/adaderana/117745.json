{"Source": "Adaderana", "Timestamp": "August 29, 2019 10:48 am", "Headline": "කොරී ගෝෆ්ට හා රෆායල් නඩාල්ට ජයක්", "News Content": "ඇමෙරිකානු විවෘත ටෙනිස් තරගාවලියේ කාන්තා කේවල අංශයේ දෙවන වටය සඳහා සුදුසුකම් ලබා ගැනීමට ඇමෙරිකාවේ කොරී ගෝෆ් සමත් වුණි. ඒ රුසියාවේ ඇනස්ටාසියා පොටපෝවා පරාජයට පත් කරමින්. තරගයේ පළමු වටය ලකුණු 6ට 3ක් ලෙස ජය ගැනීමට ඇනස්ටාසියා පොටපෝවා සමත් වුණි. අනතුරුව ආරම්භ වු තරගයේ දෙවන වටය ඉතා පහසුවෙන් ලකුණු 6ට 2ක් ලෙස ජය ගත්තේ කොරී ගොෆ් විසිනි. තීරණාත්මක තුන්වන වටය ප්‍රබල සටනකින් පසු ලකුණු 6ට 4ක් ලෙස ජය ගත් කෝරී ගොෆ් තරගය තරග වට 2ට 1ක් ලෙස ජය ගැනීමට සමත් වුණි. ලෝක ටෙනිස් ශ්‍රේණිගත කිරීමේ සටහනේ 140 වන ස්ථානයේ පසුවන කෝරී ගොෆ් හමුවේ මෙලෙස පරාජයට පත් වුණු ඇනස්ටාසියා පොටපෝවා එම ශ්‍රේණිගත කිරීමේසටහනේ පසුවන්නේ 64 ස්ථානයේයි. මේ අතර අමෙරකානු විවෘත ටෙනිස් තරගාවලියේ පිරිමි කේවල අංශයේ දෙවන වටය සඳහා සුදුසුකම් ලබා ගැනීමට ස්පාඤ්ඤයේ රෆායල් නඩාල් සමත් වුණි. ඒ ඔස්ට්‍රේලියාවේ ජෝන් මිල්මන් පරාජයට පත් කරමිනි. තරගයේ පළමු වටය ප්‍රබල සටනක් පැවැති අතර එම වටය ලකුණු 6ට 3ක් ලෙස රෆායල් නඩාල් සමත් වුණි. අනතුරුව ආරම්භ වු තරගයේ දෙවන වටය ද ලකුණු 6ට 2ක් ලෙස නඩාල් ජය ගත්තේය. තුන්වන සහ අවසන් වටය ද ඉතා පහසුවෙන් ලකුණු 6ට 2ක් ලෙස ජය ගත් රෆායල් නඩාල් තරගය තරග වට 3ට 0ක් ලෙස ජය වාර්තා කළේ දෙවන වටයේ තම ස්ථානය තහවුරු කර ගනිමින්.", "URL": "https://sinhala.adaderana.lk/news.php?nid=117745", "Category": null, "Parent URL": null}