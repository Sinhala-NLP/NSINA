{"Source": "Adaderana", "Timestamp": "February 28, 2019 06:05 am", "Headline": "අද කාලගුණය මෙහෙමයි", "News Content": "දිවයිනේ දකුණු අර්ධයේ අහස වළාකුලින් බරව පවතිනු ඇතැයි බලාපොරොත්තු විය හැකි බව කාලගුණ විද්‍යා දෙපාර්තමේන්තුව පවසයි. නැගෙනහිර පළාතේ සහ පොළොන්නරුව දිස්ත්‍රික්කයේත් වැසිවාර කිහිපයක් ඇති විය හැකි බව එම දෙපාර්තමෙන්තුව සඳහන් කළේය. සබරගමුව, මධ්‍යම සහ ඌව පළාත්වලත් මාතර, හම්බන්තොට, කළුතර, කුරුණෑගල සහ අනුරාධපුර දිස්ත්‍රික්කවලත්තැනින් තැන සවස 2.00 පමණ පසුව වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව විසින් නිකුත්කළ නිවේදනයේ දැක්වෙයි. සබරගමුව සහ මධ්‍යම ඇතැම් ස්ථානවලට මි.මී. 50 පමණ තරමක් තද වැසි ඇති විය හැකි බව කාලගුණ විද්‍යා දෙපාර්තමේන්තුව වැඩිදුරටත් පැවසීය. ගිගුරුම් සහිත වැසි ඇති වන විට එම ප්‍රදේශවල තාවකාලිකව තද සුළං ඇති විය හැකි අතර අකුණු මඟින් සිදුවන අනතුරු අවම කර ගැනීමට අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් කාරුණිකව ඉල්ලා සිටියි.", "URL": "https://sinhala.adaderana.lk/news.php?nid=105179", "Category": null, "Parent URL": null}