{"Source": "Adaderana", "Timestamp": "October 29, 2017 09:18 am", "Headline": "දුම්රිය පාර්සල් ප්‍රවාහන ගාස්තුව සියයට 50කින් ඉහළට", "News Content": "දුම්රියවල පාර්සල් ප්‍රවාහන ගාස්තුව ලබන මස පළමු වැනි දින සිට සියයට 50කින් ඉහළ දැමීමට තීරණය කර තිබේ. දුම්රිය දෙපාර්තමේන්තුවේ වෙළෙඳ හා අලෙවි කළමනාකාර එන්.ජේ.ඉදිපොලගේ මහතා සඳහන් කළේ අදාළ මිල වැඩි කිරීම සඳහා අමාත්‍ය මණ්ඩල අනුමැතිය ද හිමිව ඇති බවයි. 2008 වසරේ සිට පාර්සල් ප්‍රවාහන ගාස්තුව ඉහළ නංවා නොමැති අතර වසර නවයකට පසුව මෙලෙස ගාස්තු වැඩිවීමක් සිදුවන බව දුම්රිය දෙපාර්තමේන්තුව පවසයි. කෙසේවෙතත් වාණිජ පරමාර්ථයෙන් ප්‍රවාහනය කරන භාණ්ඩ සඳහා පමණක් මෙම මිල වැඩිවීම බලපැවැත්වෙන බව එන්.ජේ.ඉදිපොලගේ මහතා සඳහන් කළේය.", "URL": "https://sinhala.adaderana.lk/news.php?nid=79251", "Category": null, "Parent URL": null}