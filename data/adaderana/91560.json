{"Source": "Adaderana", "Timestamp": "June 27, 2018 08:56 am", "Headline": "විදෙස් රටක නිෂ්පාදිත ගිනි අවියක් සමඟ පුද්ගලයෙකු දැලේ", "News Content": "ගිනි අවියක් ලග තබාගෙන සිටි පුද්ගලයෙකු කළුතර පොල්ගම්පල ප්‍රදේශයේදී අත්අඩංගුවට ගන තිබේ. විදෙස් රටක නිෂ්පාදිත රිවෝල්වර් වර්ගයේ ගිනි අවියක් සහ එහි ජීව උණ්ඩ 04ක් සැකකරු සතුව තිබී සොයාගෙන ඇති බව පොලීසිය සඳහන් කළේය. අත්අඩංගුවට ගෙන ඇත්තේ මතුගම, ගලබඩවත්ත ප්‍රදේශයේ පදිංචි 43 හැවිරිදි පුද්ගලයෙකු බව සඳහන්ය. සැකකරු අද(27) මතුගම මහේස්ත්‍රාත් අධිකරණයට ඉදිරිපත් කිරීමට නියමිත අතර මතුගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91560", "Category": null, "Parent URL": null}