{"Source": "Adaderana", "Timestamp": "April 10, 2013 07:51 am", "Headline": " ලොරියක් හා යතුරු පැදියක් ගැටී දෙදෙනෙක් මරුට", "News Content": "පල්ලම, ආනමඩුව බංගදෙණිය ප්‍රදේශයේ සිදු වූ රිය අනතුරකින් කාන්තාවක් සහ කුඩා ළමයෙකු ජීවිතක්ෂයට පත්ව තිබේ. ලොරි රථයක් සහ යතුරුපැදියක් ඊයේ (09) රාත්‍රී එකිනෙක ගැටීමෙන් අනතුර සිදුව ඇති බව සඳහන්ය. අනතුර සිදුවන අවස්ථාවේ දී යතුරුපැදිය තවත් කාන්තාවක විසින් පදවාගෙන යමින් සිට ඇති අතර එහි මියගිය කාන්තාව සහ තවත් ළමුන් දෙදෙනෙකු ද ගමන් කරමින් සිට තිබේ. මෙලෙස මියගොස් ඇත්තේ යතුරුපැදියේ ගමන් ගත් 70 හැවිරිදි කාන්තාව සහ අවුරුද්දක් වයසැති පිරිමි දරුවෙකි. අනතුරින් තුවාල ලැබූ යතුරුපැදිය පැදවූ 32 හැවිරිදි මිය ගිය දරුවාගේ මව සහ අවුරුදු 04 ක් වයසැති දැරියක හලාවත රෝහලේ ප්‍රතිකාර ලබන බව පොලීසිය පවසයි. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=33148", "Category": null, "Parent URL": null}