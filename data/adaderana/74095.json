{"Source": "Adaderana", "Timestamp": "June 10, 2017 02:27 pm", "Headline": "කේරල ගංජා තොගයක් සමඟ 2ක් අල්ලයි", "News Content": "කේරල ගංජා තොගයක් සමග පුද්ගලයින් දෙදෙනෙකු නාවික හමුදාව විසින් අත්අඩංගුවට ගෙන තිබේ.ලද තොරතුරක් මත එම සැකකරුවන් දෙදෙනා අද(10) උදෑසන පේදුරුතුඩුවට ආසන්න තොන්ඩමනාරු වෙරළ තීරයේදී අත්අඩංගුවට ගත් බව නාවික හමුදාව පැවසුවේය.එහිදී ඔවුන් සතුව තිබී කේරල ගංජා කිලෝග්‍රෑම් 56යි ග්‍රෑම් 500ක් නාවික හමුදාව විසින් සොයාගෙන තිබේ.අත්අඩංගුවට ගත් සැකකරුවන් ඉදිරි විමර්ශන කටයුතු සඳහා කන්කසන්තුරය පොලීසිය වෙත බාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=74095", "Category": null, "Parent URL": null}