{"Source": "Adaderana", "Timestamp": "May 31, 2019 01:38 pm", "Headline": "මෝදි-මෛත්‍රී හමුවෙයි", "News Content": "ඉන්දීය අග්‍රාමාත්‍ය නරේන්ද්‍ර මෝදි මහතාගේ දිවුරුම් දීමේ උත්සවයට සහභාගිවීම සඳහා ඉන්දියාව බලා පිටත්ව ගිය ජනාධිපති මෛත්‍රීපාල සිරිසේන මහතා අද (31) ඉන්දීය අග්‍රාමාත්‍යවරයා සමඟ ද්වි පාර්ශවික සාකච්ඡාවක නිරත විය. අග්‍රාමාත්‍ය නරේන්ද්‍ර මෝදි මහතා සහ ජනාධිපති මෛත්‍රීපාල සිරිසේන මහතා අතර එම හමුව හයිද්‍රබාද් නිවස හෙවත් ඉන්දීය අගමැති නිළ නිවසේදී සිදුවූ බව වාර්තා වේ. ජනාධිපතිවරයා ඊයේ (30) පැවති අග්‍රාමාත්‍ය මෝදිගේ දිවුරුම් දීමේ උත්සවයේ විශේෂ ආරාධිතයෙකු ලෙස සහභාගි විය. මේ අතර, ඉන්දීය අග්‍රාමාත්‍යවරයාගේ දිවුරුම් දීමේ උත්සවය සඳහා සහභාගි වීමට ගිය අමාත්‍යවරුන් වන රවුෆ් හකීම්, මනෝ ගනේෂන් , පාර්ලිමේන්තු මන්ත්‍රී ආරුමුගම් තොණ්ඩමන් සහ ඉන්දීයාවේ ශ්‍රී ලංකීය මහා කොමසාරිස් ඔස්ටින් ප්‍රනාන්දු මහතාද ද එම අවස්තාවට සහභාගි වී ඇත.", "URL": "https://sinhala.adaderana.lk/news.php?nid=111065", "Category": null, "Parent URL": null}