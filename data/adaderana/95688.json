{"Source": "Adaderana", "Timestamp": "September 7, 2018 08:46 am", "Headline": "දෙමටත් ආර රක්ෂිතයේ ගින්න පාලනය කරයි", "News Content": "වැල්ලවාය ප්‍රාදේශීය ලේකම් කොට්ඨාශයේ ඇතිලිවැව දෙමටත් ආර රක්ෂිතයේ ඊයේ (6) දහවල් හටගත් ගින්න ඊයේ රාත්‍රි වන විට යුද හමුදාව මැදිහත් වී පාලනය කර තිබේ. මෙම රක්ෂිතයේ හටගත් ගින්න නිසා අක්කර විස්සකට වඩා සම්පූර්ණයෙන්ම විනාශ වී ඇති අතර අවට වගා කර තිබූ වගාවන් රැසක්ද ගින්නට හසු වී විනාශ වී තිබේ. පවතින වියලි කාලගුණය සහ සුලං තත්ත්වය නිසා ගින්න වේගයෙන් පැතිර ගිය අතර ගින්න මැඩපැවැත්වීම සදහා යුද හමුදා නිලධාරීන්ට දැඩි වෙහෙසක් දැරීමට සිදුවිය. ගින්න මැඩපැවැත්වීම සදහා බුත්තල යුද හමුදා කදවුරේ සෙබලුන් දහඅට දෙනෙකු සහභාගි වූ අතර ගින්නට හේතුව මෙතෙක් අනාවරණය වී නොමැත.", "URL": "https://sinhala.adaderana.lk/news.php?nid=95688", "Category": null, "Parent URL": null}