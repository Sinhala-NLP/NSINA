{"Source": "Adaderana", "Timestamp": "January 5, 2016 06:40 am", "Headline": "සැකකාර විදේශිකයෙක් අත්අඩංගුවේ", "News Content": "විදෙස් ගමන් බලපත්‍රයක් හෝ වලංගු වීසා නොමැතිව මහ මග ගමන් කරමින් සිටි වි‍‍දේශිකයෙකු අත්අඩංගුවට ගෙන ඇති බව කොස්වත්ත පොලීසිය කියයි.අද (05)අළුයම 1.00 ට පමණ නාත්තන්ඩිය - කොට්ටරාමුල්ල ප්‍රදේශයේදී මෙම විදේශිකයාව අත්අඩංගුවට ගෙන ඇත.උඩු කය ඇදුමක් නොමැතිව සැක කටයුතු ලෙස මහ මග ගමන් කරමින් සිටි වි‍දේශිකයා සම්බන්ධයෙන් පොලීසියට ලද තොරතුරක් අනුව ඔහුව අත්අඩංගුවට ගැනීම සිදු කර ඇති බව අද දෙරණ වාර්තාකරු පවසයි.තමන් රුසියානු ජාතිකයෙකු බවත්,මොස්කව් නගරයේ සිට මෙරටට පැමිණි බවත් තමාට වයස අවුරුදු 34ක් වන බව පමණක් සැකකාර විදේශිකයා කඩදාසියක ලියා පො‍ලීසියට ඉදිරිපත් කර තිබේ.තමන්ට ඉංග්‍රීසි භාෂාව කථා කිරීමට ‍‍නොහැකි බවද ඔහු සදහන් කරන බව පොලීසිය කියයි.සැකකාර විදේශිකයා සතුව විදේශීය ගමන් බලපත්‍රයක් හෝ වලංගු වීසා ද තිබී නැති අතර ඔහු මෙරටට පැමිණ ඇත්තේ කුමන කාලයකද? ඉන් අනතුරුව රැදී සිට ඇත්තේ කුමන ප්‍රදේශයකද?යන්න අනාවරණය කර ගැනීම අපහසු වී ඇති බව පොලීසිය කියා සිටියි.සැකකාර විදේශිකයා මාරවිල දිසා අධිකරණයට ඉදිරිපත් කිරීමට නියමිතව ඇත.", "URL": "https://sinhala.adaderana.lk/news.php?nid=56148", "Category": null, "Parent URL": null}