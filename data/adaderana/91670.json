{"Source": "Adaderana", "Timestamp": "June 29, 2018 08:57 am", "Headline": "වන අලි ප්‍රහාරයෙන් කාන්තාවක් මිය යයි", "News Content": "වන අලියෙකු පහර දීමෙන් බරපතළ ලෙස තුවාල වු කාන්තාවක් ප්‍රතිකාර සඳහා පුත්තලම මූලික රෝහලට ඇතුළත් කිරීමෙන් අනතුරුව මිය ගොස් තිබේ. අද (29) අළුයම මෙම වන අලි ප්‍රහාරය එල්ල වි ඇති බව පොලීසිය පවසයි. වන අලියා පහර දීම හේතුවෙන් මිය ගොස් ඇත්තේ කොට්ටුකච්චිය - කන්දෙයාය ප්‍රදේශයේ පදිංචිව සිටි 69 හැවිරිදි කාන්තාවක්. අළුයම අවදිවී නිවසේ වැඩ කටයුතු ආරම්භ කර ආහාර පිසීම සඳහා සුදානම්වන අවාස්ථාවේදි මෙම කාන්තාවට වන අලියා පහර දි ඇත්තේ. පශ්චාත් මරණ පරීක්ෂණය අද පැවැත්වමට නියමිතව ඇති බව රෝහල් ප්‍රකාශකයෙකු පැවසීය.", "URL": "https://sinhala.adaderana.lk/news.php?nid=91670", "Category": null, "Parent URL": null}