{"Source": "Adaderana", "Timestamp": "August 17, 2016 10:01 am", "Headline": " ශ්‍රී ලංකා යොවුන් පිල එංගලන්තයේදී ජයකෙළි නංවයි", "News Content": "එංගලන්ත වයස අවුරුදු 19න් පහල කණ්ඩායමට එරෙහිව පැවැති තරඟ 3කින් සමන්විත එක්දින තරඟාවලිය 3-0ක් ලෙස ජය ගැනීමට ශ්‍රී ලංකා වයස අවුරුදු 19න් පහල කණ්ඩායම සමත් විය.ඒ තෙවැනි එක්දින තරඟය ලකුණු 24කින් ජය ගැනීමත් සමගය.එංගලන්තයේ කැන්ටබරි හි පැවැති අවසන් තරඟයේදි පළමුව පන්දුවට පහරදුන් ශ්‍රී ලංකා කණ්ඩායම පන්දුවාර 49.1දී සියළුදෙනා දැවී ලකුණු 300ක් ලබා ගැනීමට සමත්විය.එහිදී අවිශ්ක ප්‍රනාන්දු දෙවන තරඟයේදී මෙන්ම මෙම තරඟයේදීත් වටිනා ශතකයක් ලබාගනිමින් ලකුණු 138ක් රැස් කළේය.පිළිතුරු ලෙස එංගලන්ත කණ්ඩායමට පන්දුවාර 50 අවසානයේ කඩුළු 9ක් දැවී ලබාගත හැකිවූයේ ලකුණු 276ක් පමණි.ඒ අනූව දෙරට අතර තරඟ 3කින් සමන්විත එක්දින තරඟාවලිය ජය ගැනීමට ශ්‍රී ලංකා යොවුන් පිලට හැකිවිය.", "URL": "https://sinhala.adaderana.lk/news.php?nid=63137", "Category": null, "Parent URL": null}