{"Source": "Adaderana", "Timestamp": "July 18, 2012 05:20 pm", "Headline": "තංගල්ලේ දැරියක දූෂණය කිරිමේ නඩුව කල්යයි", "News Content": "තංගල්ල ප්‍රදේශයේ බාලවයස්කාර දැරියක දූෂණය කිරීමේ සිද්ධියට අදාළ නඩු විභාගය ලබන 27 වන දින දක්වා කල්තබා තිබේ. අදාළ සිද්ධියට චෝදනා ලැබ සිටින සැකකරුවන් 22 දෙනා අද (18) තංගල්ල මහේස්ත්‍රාත් අධිකරණයට ඉදිරිපත් කරන ලදී. එහිදී එක් සැකකරුවෙකුට එක් පරීක්ෂණය බැගින් පවත්වා පරීක්ෂණ වාර්තා 22 ක් අධිකරණයට ඉදිරිපත් කරන ලෙස තංගල්ල මහේස්ත්‍රාත්වරිය නියෝග කර තිබේ. මෙම දූෂණ සිද්ධියට අදාළ හදුනා ගැනීමේ පෙරෙට්ටුවක් ඊයේ (17) පැවති අතර එහිදී තංගල්ල නගර සභාවේ නාගරික මන්ත්‍රීවරයෙක් ඇතුළු සිව්දෙනෙකු හදුනාගනු ලැබුහ. මෙම සිද්ධියට සම්බන්ධ තවත් සැකකරුවෙකු අත්අඩංගුවට‍ ගැනීමට නියමිතව ඇත.", "URL": "https://sinhala.adaderana.lk/news.php?nid=25882", "Category": null, "Parent URL": null}