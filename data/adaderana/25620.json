{"Source": "Adaderana", "Timestamp": "July 9, 2012 10:09 am", "Headline": "පවුල් අවුල විසඳන්න ඇවිත් ලොකු අම්මා පොලු පහරකින් මරුට", "News Content": "බිරිඳ හා ස්වාමිපුරුෂයා අතර ඇතිවූ පවුල් ආරාවුලක් විසඳීමට මැදිහත්වූ ඥාති කාන්තාවක පොලු පහරක් වැදීමෙන් ජීවිතක්ෂයට පත්ව තිබේ. තෙරිපැහැ පොලිස් බලප්‍රදේශයට අයත් අංක 518 ඒ- තුන්හටියාව- මඩුල්ල ලිපිනයේදී බිරිඳ සහ පුරුෂයා අතර ඇතිවූ ආරවුලකට මැදිහත්වූ සැකකරුගේ ලොකු අම්මාට මෙසේ පොලූපහරක් වැදී ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 75 ක් වූ බොරගොල්ලේ ගෙදර අනුලාවතී නැමැත්ති අයෙකි. පශ්චාත් මරණ පරීක්ෂණය මෙතෙක් අවසන් නැතත් සැකකරු අත්අඩංගුවට ගෙන ඇති බව පොලිසිය සඳහන් කරයි. සැකකරු අද(09) වලපනේ මහේස්ත‍්‍රාත් අධිකරණයට ඉදිරිපත් කිරීමට නියමිතය. තෙරිපැහැ පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25620", "Category": null, "Parent URL": null}