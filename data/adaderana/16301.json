{"Source": "Adaderana", "Timestamp": "May 24, 2011 04:17 pm", "Headline": "රට පාවා නොදෙන දරුවන් ගොඩනැගීමේ වගකීම ගුරුවරුන් සතුයි", "News Content": "රටට ආදරය කරන හා රට පාවා නොදෙන දරු පිරිසක් ගොඩනැගීමේ වගකීම මෙරට ගුරුවරුන් සතුවන බව ජනාධිපති මහින්ද රාජපක්ෂ මහතා පවසයි. විද්‍යාපීඨ ඩිප්ලෝමාධාරීන්ට ගුරු පත්වීම් පිරිනැමීම වෙනුවෙන් අරලිය ගහ මන්දිරයේ දී අද(24) පැවති උත්සවයකට සහභාගී වෙමින් ජනාධිපතිවරයා මේ අදහස් පළ කළේය. ගුරුවරයා වඩාත් විශ්වාසවන්ත මිතුරෙකු සහෝදරයෙකු මවක හා පියෙකු වශයෙන් දරුවාට ළංවී ඔවුන් යහමග ගෙනයාමේ කාර්යයට මුල පිරිය යුතු බව ජනාධිපති මහින්ද රාජපක්ෂ මහතා එහිදී වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=16301", "Category": null, "Parent URL": null}