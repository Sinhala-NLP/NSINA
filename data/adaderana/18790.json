{"Source": "Adaderana", "Timestamp": "September 17, 2011 05:05 pm", "Headline": "මොහොමඩ් ෆෙරෝස් එජනිස ජයග්‍රහණයට එක්වෙයි", "News Content": "කොළඹ මහ නගර සභාවට එක්සත් ජාතික පක්ෂයෙන් තරග කිරීමට නියමිතව සිටි මොහොමඩ් ෆෙරෝස් මො‍හොමඩ් පවාස් මහතා එම අපේක්ෂකත්වයෙන් ඉවත් වී එක්සත් ජනතා නිදහස් සන්ධානයේ ජයග්‍රහණය වෙනුවෙන් එක්වී සිටියි. මොහොමඩ් ‍ෆෙරොස් මහතා අද(17) පෙරවරුවේ ජනාධිපති මහින්ද රාජපක්ෂ මහතා හමුවූ බව ජනාධිපති මාධ්‍ය අංශය සඳහන් කරයි. කොළඹ මහ නගර සභා ඡන්ද විමසීමේ දී, මිලින්ද මො‍රගොඩ මහතා නගරාධිපති ධූරයට පත්කිරීම සඳහා තමා කැපවන බව ඔහු එහිදි ජනාධිපතිවරයා හමුවේ පවසා තිබේ. රනිල් වික්‍රමසිංහ මහතා තමා කෘත්‍යාධිකාරී මණ්‍ඩලයෙන් ඉවත් කිරීමට තීරණය කර ඇති බව මොහොමඩ් ෆෙරෝස් මහතා එහිදි වැඩිදුරටත් පවසා ඇත.", "URL": "https://sinhala.adaderana.lk/news.php?nid=18790", "Category": null, "Parent URL": null}