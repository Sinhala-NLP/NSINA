{"Source": "Adaderana", "Timestamp": "December 4, 2012 10:34 am", "Headline": "අගවිනිසුරුවරිය පාර්ලිමේන්තුවට පැමිණෙයි", "News Content": "දෝෂාභියෝගයට අදාළ තේරීම්කාරක සභාව හමුවේ පෙනී සිටීම සඳහා අගවිනිසුරු ආචාර්ය ශිරාණි බණ්ඩාරනායක මහත්මිය මීට ටික වේලාවකට පෙර පාර්ලිමේන්තුවට පැමිණ තිබේ. කෙසේ වෙතත් අගවිනිසුරුවරිය පාර්ලිමේන්තු සංකීර්ණයට පැමිණෙන අවස්ථාවේදී ස්ථාන දෙකකදී විවිධ පුද්ගලයින් උද්ඝෝෂණ පැවැත් වු අතර පාර්ලිමේන්තු මාර්ගයේ විශාල පිරිසක් රැඳි සිටීම හේතුවෙන් මේවන විට එම මාර්ගය වසා දමා ඇතැයි අප වාර්තාකරු පවසයි. මේ අතර අද දිනයේ දී ජ්‍යෙෂ්ඨ අමාත්‍යවරුන්ගේ වැය ශීර්ෂ විවාදයට ගැණෙයි.", "URL": "https://sinhala.adaderana.lk/news.php?nid=29701", "Category": null, "Parent URL": null}