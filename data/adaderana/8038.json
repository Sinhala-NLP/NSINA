{"Source": "Adaderana", "Timestamp": "April 27, 2010 12:34 pm", "Headline": "ඉන්දියාවේ ජාතික තලයේ විරෝධතා ", "News Content": "ආහාර සහ ඉන්ධන මිල ගණන් ඉහළ යාමට විරෝධය පළ කරමින් ඉන්දීය කොමියුනිස්ට් පාක්ෂිකයින් සහ තවත් විපක්ෂ කණ්ඩායම් ජාතික ත‍ලයේ විරෝධතා වල නිරත වී තිබේ. බෙංගාලය, ත්‍රි පුර, කේරළය ඇතුළු ප්‍රදේශ රැසක විරෝධතා පළ කරමින් පැය 12 ක වැඩ වර්ජනයක් ද ක්‍රියාත්මක වූ බව වාර්තා වේ. මේ හේතුවෙන් බෙංගාල, කොල්කටා සහ උත්තර ප්‍රදේශ් ප්‍රාන්ත වල ගුවන් සේවා සහ දුම්රිය සේවා කටයුතු වලට ද බාධා මතුවිය. ගෙවුණු වසරට සාපේක්ෂව ඉන්දියා‍වේ ආහාර මිල ගණන් 20% කින් පමණ ඉහළ ගොස් ඇත. භාරතීය ජනතා පක්ෂය සංවිධානය කළ මෙම විරෝධතා සඳහා සුළු පක්ෂ ගණනාවක සහය හිමි වී ති‍බීම විශේෂත්වයකි.", "URL": "https://sinhala.adaderana.lk/news.php?nid=8038", "Category": null, "Parent URL": null}