{"Source": "Adaderana", "Timestamp": "June 26, 2010 09:44 am", "Headline": "නීතිපති දෙපාර්තමේන්තුව පරීක්ෂණ වාර්තා පෙරළයි", "News Content": "නීතීපති දෙපාර්තමේන්තුවේ රජයේ ජ්‍යෙෂ්ඨ නිතීඥවරු පිරිසක් මෙම පරීක්ෂණ වාර්තා මේ වන විට අධ්‍යයනය කරමින් සිටින බව නීතී පති දෙපාර්තමේන්තුවේ ප්‍රකාශකයෙක් සඳහන් ක‍ළේය. අදාළ වාර්තා අධ්‍යයනය කිරීමෙන් අනතුරුව හයිකෝප් මූල්‍ය වංචා සිද්ධියට සම්බන්ධ සැකකරුවන්ට එරෙහිව කොළඹ මහාධිකරණය හමුවේ අධිචෝදනා ගොනු කීරීමට නියමිත බව සඳහන් වේ. දැනටමත් හයිකෝප් මූල්‍ය වංචාව සම්බන්ධයෙන් ප්‍රධාන සැකකරු ලෙස හිටපු යුද හමුදාපති ජෙනරාල් සරත් ෆොන්සේකා මහතා දැනට නම් කර තිබේ. දෙවන සැකකරු ලෙස නම් කර ඇත්තේ සරත් ෆොන්සේකා මහතාගේ බෑණනුවන් වන ධනුන තිලකරත්න මහතාය. ඔහු අත්අඩංගුවට ගැනීම සඳහා කොටුව මහේස්ත්‍රාත් අධිකරණය විවෘත වරෙන්තුවක් ද නිකුත් කර තිබේ.", "URL": "https://sinhala.adaderana.lk/news.php?nid=9221", "Category": null, "Parent URL": null}