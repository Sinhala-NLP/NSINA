{"Source": "Adaderana", "Timestamp": "November 19, 2010 09:37 am", "Headline": "නීති විරෝධී යුද අධිකරණය රට ඔත්පල කරලා -අර්ජුන ", "News Content": "ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රීවරයෙකු මෙන්ම හිටපු ක්‍රිකට් ක්‍රීඩකයකු වන අර්ජුන රණතුංග මහතා පසුගිය සතියේ ඕස්ට්‍රේලියාවේ සිඩ්නි නගරයේ සංචාරයක නිරත වී තිබේ. එහිදී ඔහු ඕස්ට්‍රේලියානු දේශපාලනඥයින් බොහෝදෙනකු හමුව ඇති බව ද සඳහන්ය. ශ්‍රී ලංකාව තුළ පුළුල්ව පැතිර ගිය දූෂණය හා හිටපු හමුදාපති සරත් ෆොන්සේකා මහතාට එරෙහිව ක්‍රියාත්මක වන නීති විරෝධී යුද අධිකරණය රට ඔත්පල කර ඇති බවත් එහිදී ඔහු සඳහන් කර තිබේ. යුද හමුදා මිලදීගැනීමේ පටිපාටියට පටහැනි ලෙස සිදුකල මිලදීගැනීම් පිළිබඳ චෝදනා සම්බන්ධව සරත් ෆොන්සේකා මහතාට දෙවන යුද අධිකරණය මගින් මාස 30 ක සිර දඬුවමක් නියම කරනු ලැබීය. මෙම යුද අධිකරණය හුදෙක් සරත් ෆොන්සේකා මහතා දේශපාලනයට පිවිසීමට තීරණය කිරීම පිළිබඳව රජය විසින් ක්‍රියාත්මක කළ පළිගැනීමක් බව ද අර්ජුන රණතුංග මහතා සඳහන් කර තිබේ.", "URL": "https://sinhala.adaderana.lk/news.php?nid=12255", "Category": null, "Parent URL": null}