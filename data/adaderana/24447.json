{"Source": "Adaderana", "Timestamp": "May 22, 2012 01:03 pm", "Headline": " රට යවන බවට කොකා පෙන්නා පොකැට්ටුවට විදලා ", "News Content": "පුද්ගලයින් රට යවන බව පවසා මුදල් වංචා කළ පුද්ගලයෙකු මාතලේ පොලිසිය විසින් අත්අඩංගුවට ගෙන තිබේ. පොලිසියට ලද බුද්ධි තොරතුරක් අනුව මාතලේ ප්‍රදේශයේ විහාරස්ථානයක සිටිය දී මෙම සැකකරු අත්අඩංගුවට ගත් බව සදහන්වේ. මෙම සැකකරු ළඟ තිබී ව්‍යාජ ජාතික හැඳුනුම්පත් 5ක් , රබර් මුද්‍රා කිහිපයක් සහ මුදල් තොගයක් පොලිස් භාරයට ගෙන තිබේ. සැකකරු මාතලේ , මහනුවර , ගාල්ල , මාතර , හික්කඩුව , පොල්ගොල්ල වැනි ප්‍රදේශ වල පුද්ගලයන් රට යවන බව පවසා මුදල් වංචා කර ඇති බව කියැවෙයි. සැකකරු අධිකරණයට ඉදිරිපත් කිරීමට නියමිත අතර මාතලේ පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24447", "Category": null, "Parent URL": null}