{"Source": "Adaderana", "Timestamp": "February 19, 2015 04:06 pm", "Headline": "ඉන්දීය අගමැති මාර්තු මැද ලංකාවට", "News Content": "තෙදින නිල සංචාරයක් සඳහා ඉන්දීය අගමැති නරේන්ද්‍ර මෝඩි ලබන මස 13 වැනිදා මෙරටට පැමිණීමට නියමිතව තිබේ.අද (19) කැබිනට් තීරණ දැනුම්දීමේ මාධ්‍ය හමුවේදී සෞඛ්‍ය හා දේශීය වෛද්‍ය ඇමති රාජිත සේනාරත්න මහතා මේ බව පැවසීය.ඒ අනූව ලබන 13 වැනිදා මෙරටට පැමිණෙන ඉන්දීය අගමැතිවරයා 15 වැනිදා දක්වා මෙරට රැඳී සිටීමට නියමිතය.මෛත්‍රීපාල සිරිසේන ජනාධිපතිවරයා පසුගියදා ඉන්දියාවේ සිව්දින නිල සංචාරයක නිරත වූ අතර එහිදී සංචාරයක් සඳහා ශ්‍රී ලංකාවට පැමිණෙන්නැයි ඒ මහතා ඉන්දීය අගමැතිවරයාට ආරාධනා කර තිබිණ.ඉකුත් වසරේදී බලයට පත්වූ ඉන්දීය අගමැතිවරයා ශ්‍රී ලංකාවේ මෙතෙක් සංචාරය කර නැත.මේ අතර 2010 වසරෙන් පසු ත්‍රිවිධ හමුදාවට එරෙහිව සිදු වූ බව කියන දේශපාලන චෝදනා විමර්ශනයට ද කමිටුවක් පත්කිරීමට කැබිනට් අනුමැතිය හිමිව තිබේ.අග්‍රාමාත්‍ය රනිල් වික්‍රමසිංහ මහතා ඉදිරිපත් කළ යෝජනාවකට එලෙස අනුමැතිය හිමිව ඇත.", "URL": "https://sinhala.adaderana.lk/news.php?nid=49462", "Category": null, "Parent URL": null}