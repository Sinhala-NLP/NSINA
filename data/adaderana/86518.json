{"Source": "Adaderana", "Timestamp": "March 28, 2018 04:12 pm", "Headline": "ගිනි අවි 2ක් එක්ක පුද්ගලයෙක් තිස්සමාහාරාම දී කොටුවෙයි", "News Content": "තිස්සමාහාරාම, බෙරලිහෙල ප්‍රදේශයේ නිවසක් තුළ සඟවා තිබියදී ගිනි අවි දෙකක් සහ පුද්ගලයෙකු අත්අඩංගුවට ගත් බව තිස්සමාහාරාම පොලිස් අපරාධ අංශය පවසයි. මෙම සැකකරු හා අදළ ගිනි අවි 2 ඊයේ(27) අත්අඩංගුවට ගත් බව පොලීසිය වැඩිදුරටත් සඳහන් කර ඇත. අත්අඩංගුවට ගත් සැකකරු 27 හැවිරිදි අවිවාහක පුද්ගලයෙකු වන අතර ඔහු සතුව තිබී ගල්කටස් වර්ගයේ ගිනි අවියක් බෝර 12යේ පතොරොන් දැමිය හැකි මෙරට නිෂ්පාධිත ගිනි අවියක් සොයා ගෙන තිබේ. මෙම ගිනි අවි අදළ සැකකරු විසින් මීට මාස 3කට ප්‍රථම මිලදී ගෙන ඇති අතර එක් ගිනි අවියක් 10000ක මුදලට මිලදී ගෙන ඇති බව පොලීසිය පැවසීය. ඔහු කිසියම් ජාවරමක් සඳහා මෙම ගිනි අවි මිලදී ගන්නට ඇති බව පොලීසිය විසින් සැකකරණු ලබයි. අදළ සැකකරු තිස්සමාහාරාම මහේස්ත්‍රාත් අධිකරණයට අද(28) ඉදිරිපත් කළ අතර සිද්ධිය සම්බන්ධයෙන් තිස්සමාහාරාම පොලිස් අපරාධ අංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=86518", "Category": null, "Parent URL": null}