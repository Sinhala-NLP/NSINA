{"Source": "Adaderana", "Timestamp": "August 3, 2011 04:29 pm", "Headline": "එ.ජා.ප මහ ලේකම්ගේ උත්සාහය අසාර්ථකයි", "News Content": "එක්සත් ජාතික පක්ෂයේ මතුව ඇති අර්බුදය වසන් කිරීම සඳහා එම පක්ෂ මහ ලේකම්වරයා අසාර්ථක උත්සාහයක නිරතවන බව එක්සත් ජනතා නිදහස් සන්ධානය පවසයි. තිස්ස අත්තනායක මහතා විසින් ආණ්ඩුවට එරෙහිව සිදුකරන ප්‍රකාශ මගින් මෙය තහවුරු වන බව එම සන්ධානයේ මහලේකම් සුසිල් ප්‍රේමජයන්ත් මහතා නිවේදනයක් නිකුත් කරමින් පෙන්වාදෙයි. එක්සත් ජාතික පක්ෂ‍යේ අර්බුදය ‍‍මේ වන විට ප්‍රාදේශීය මට්ටම දක්වා ව්‍යාප්ත වී ඇති බව ද සුසිල් ප්‍රේමජයන්ත් මහතා පවසයි. එම තත්ත්වය වසන් කිරීම සඳහා මහලේකම්වරයා දරණ උත්සාහය සාර්ථක නොවනු ඇති බව සුසිල්‍ ප්‍රේමජයන්ත් මහතා නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=17827", "Category": null, "Parent URL": null}