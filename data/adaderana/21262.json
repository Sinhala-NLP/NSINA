{"Source": "Adaderana", "Timestamp": "January 9, 2012 01:14 pm", "Headline": "මුලතිව් ඡන්දය කඩිනමින් -පක්ෂ ලේකම්වරුන් සමඟ සාකච්ඡාවක්", "News Content": "අවස්ථා දෙකක දී ඡන්දය විමසීම කල් ගිය මුලතිව් දිස්ත්‍රික්කයේ ඡන්ද විමසීම කඩිනමින් පැවැත්වීම පිළිබඳ මැතිවරණ මහලේකම් කාර්යාලයේ අවධානය යොමුව තිබේ. මේ සම්බන්ධයෙන් පක්ෂ ලේකම්වරුන් සමඟ සාකච්ඡා කිරීමට තීරණය කර ඇති බව මැතිවරණ මහලේකම් කාර්යාලය සඳහන් කරයි. බිම් බෝම්බ ඉවත් කිරීම සහ නැවත පදිංචි කරවීමේ කටයුතු අවසන් නොවීම හේතුවෙන් එම දිස්ත්‍රික්කයේ ඡන්ද විමසීම කල් දැමීමට පියවර ගෙන තිබුණි. මේ අතර විද්‍යූත් තාක්ෂණික ක්‍රමයක් යටතේ මැතිවරණ පැවැත්වීමේ ක්‍රමවේදයක් මෙරටට හඳුන්වා දිය යුතු බව කැෆේ සංවිධානය පවසයි. එවැනි ක්‍රමවේදයක් මඟින් මැතිවරණ වල විශ්වසනීයත්වයක් ගොඩනැඟිය හැකි බව එහි විධායක අධ්‍යක්ෂ කීර්ති තෙන්නකෝන් මහතා පෙන්වා දෙයි.", "URL": "https://sinhala.adaderana.lk/news.php?nid=21262", "Category": null, "Parent URL": null}