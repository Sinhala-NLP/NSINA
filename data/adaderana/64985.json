{"Source": "Adaderana", "Timestamp": "October 12, 2016 03:20 pm", "Headline": " සීගිරියේ යන්න ගිහින් අවසන් ගමන් යයි ", "News Content": "සීගිරිය නැරඹීම සඳහා ගමන් කරමින් සිටි පිරිසක් රැගත් කැබ් රථයක් අනතුරට ලක්වීමෙන් දැරියක මියගොස් තිබේ.සීගිරිය - දඹුල්ල මාර්ගයේ තෙන්නකෝන් මාවත ප්‍රදේශයේ දී කැබ් රථය රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව සඳහන්ය.අනතුර සිදුවන අවස්ථාවේ කැබ් රථයේ රියදුරු ඇතුළු දස දෙනෙකු ගමන් කර ඇති අතර අනතුරෙන් තුවාල ලැබූ ගැහැණු ළමුන් දෙදෙනෙකු සහ පිරිමි ළමයෙකු ප්‍රතිකාර සඳහා කිඹිස්ස රෝහලට ඇතුළත් කර තිබේ.එහිදී එක් ගැහැණු ළමයෙකු මියගොස් ඇති බව පොලීසිය පැවසුවේය.මියගොස් ඇත්තේ දඹුල්ල - නුවර පාර ප්‍රදේශයේ පදිංචිව සිටි 16 හැවිරිදි දැරියකි.අනතුරට සම්බන්ධ කැබ් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=64985", "Category": null, "Parent URL": null}