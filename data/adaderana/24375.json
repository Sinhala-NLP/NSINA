{"Source": "Adaderana", "Timestamp": "May 19, 2012 04:38 pm", "Headline": "රිමාන්ඩ් භාරයේ සිටින එල්.ටී.ටී.ඊ. සැකකරුවන් පිරිසක් උපවාසයේ", "News Content": "වව්නියාව රිමාන්ඩ් බන්ධනාගාරයේ රඳවා සිටින එල්.ටී.ටී.ඊ. සැකකරුවන් පිරිසක් උපවාසයක් ආරම්භ කර තිබේ. නඩු පැවරීමකින් තොරව වසර කිහිපයක් තිස්සේ බන්ධනාගාරගතකර සිටින තමන් වහාම නිදහස් කරන ලෙස ඉල්ලමින් ඔවුන් මෙම උපවාසය ආරම්භ කර ඇති බව සඳහන්ය. වව්නියාව, රිමාන්ඩ් බන්ධනාගාරය තුළ එල්.ටී.ටී.ඊ. සිරකරුවන් 14 දෙනෙකු සිටින අතර උපවාසය සඳහා ඔවුන්ට තවත් සිරකරුවන් 30 ගේ පමණ සහය ලැබී ඇති බව වාර්තා වේ. සිරකරුවන් උපවාසය ආරම්භ කිරිමත් සමග බන්ධනාගාර ආරක්ෂක නිලධාරීන් විසින් බන්ධනාගාරයේ ආරක්ෂාව ද තර කොට ඇත.", "URL": "https://sinhala.adaderana.lk/news.php?nid=24375", "Category": null, "Parent URL": null}