{"Source": "Adaderana", "Timestamp": "November 2, 2010 04:33 pm", "Headline": "ලාෆ් බසියි-ෂෙල් එතැනමයි", "News Content": "නව ගෑස් මිල සංශෝධනය අනුව ලාෆ්ස් කි.ග්‍රෑ. 12.5 ක ගෑස් සිලින්ඩරයක මිල රු.73 න් පහල බැස ඇතැයි පාරිභෝගික අධිකාරිය සඳහන් කරයි.ඒ අනුව රු.1593.00 ක් වූ ලාෆ්ස් කි.ග්‍රෑ. 12.5 ක සිලින්ඩරයේ නව මිල 1520.00 ක් වනු ඇත. ෂෙල් ගෑස් සිලින්ඩරයක මිල කිසිදු වෙනසක් සිදුනොවන අතර එබැවින් කි.ග්‍රෑ. 12.5 ක් බරැති ෂෙල් ගෑස් සිලින්ඩරයක මිල පැවති මිල වන රු.1652.00 ක මට්ටමේ පවතී. අද පෙරවරුවේ රැස් වූ පාරිභෝගික අධිකාරියේ මිල කමිටුව විසින් මෙම ගෑස් මිල සංශෝධනය සම්බන්ධයෙන් තීරණයකට එළඹි බව පාරිභෝගික අධිකාරියේ සභාපති රූමි මර්ෂුක් මහතා ප්‍රකාශ කළේය.", "URL": "https://sinhala.adaderana.lk/news.php?nid=11896", "Category": null, "Parent URL": null}