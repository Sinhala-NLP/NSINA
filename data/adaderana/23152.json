{"Source": "Adaderana", "Timestamp": "March 29, 2012 11:26 am", "Headline": "29 වන බාලදක්ෂ ජම්බෝරියට ICTA ක්‍රියාකාරකම් රැසක්", "News Content": "විසිනව වන ආසියානු සහ ශ්‍රී ලංකා සියවස් සැමරුම් බාලදක්‍ෂ ජම්බෝරිය වෙනුවෙන් තොරතුරු හා සන්නිවේදන තාක්‍ෂණය ආශ්‍රිත ක්‍රියාකාරකම් රැසක් එක් කර තිබෙන බව ශ්‍රී ලංකා තොරතුරු හා සන්නිවේදන තාක්‍ෂණ නියෝජිතායතනය පවසයි. දඹුල්ල කණ්ඩලම ඩී.එස්.සේනානායක විද්‍යාලයේදී අප්‍රේල් මස 1 දා සිට 6 වන දා දක්වා මෙම ජම්බෝරිය පැවැත්වේ. සයිබර් සහ පරිගණක ආරක්‍ෂණය සම්බන්ධයෙන් දැනුවත් කිරීමේ සම්මන්ත්‍රණ කිහිපයක්ද මීට අයත්වන බව නියෝජිතායතනය කියා සිටියි. මේ සදහා සහභාගිවන බාලදක්‍ෂයින්ට තොරතුරු හුවමාරු කර ගැනීම සඳහා සියලු පහසුකම් වලින් සමන්විත\"නැණසල\"මධ්‍යස්ථානයක්ද එහි පිහිටුවා තිබේ. ජනාධිපති මහින්ද රාජපක්‍ෂ මැතිතුමාගේ ප්‍රධානත්වයෙන් සමාරම්භක උත්සවය 1 දා පස්වරුවේදී පැවැත්වෙන අතර\"යහපත් ලොවක් සදහා එක්වෙමු\"මෙවර එහි තේමාවයි. ශ්‍රී ලංකාව ඇතුළු රටවල් 23ක් නියෝජනය කරමින් බාලදක්‍ෂයින් හත් දහසක් පමණ මේ සදහා සහභාගි වේ. ශ්‍රී ලංකා බාලදක්‍ෂ සංගමය විසින් මෙය සංවිධානය කර තිබේ.", "URL": "https://sinhala.adaderana.lk/news.php?nid=23152", "Category": null, "Parent URL": null}