{"Source": "Adaderana", "Timestamp": "August 15, 2011 01:25 pm", "Headline": "ඉන්ධන ලබාදීමේදී බිල් අනිවාර්යයි", "News Content": "සෑම ඉන්ධන පිරවුම්හලකින්ම ඉන්ධන නිකුත් කිරීමේ දී පාරිභෝගිකයන් වෙත අනිවාර්යයෙන්ම බිල්පත් නිකුත් කිරීමට ඉන්ධනපිරවුම්හල් පියවරගත යුතු බව ඛනිජ තෙල් කර්මාන්ත අමාත්‍යාංශය ඛනිජ තෙල් නීතිගත සංස්ථාවට දන්වා ඇත. ඉන්ධන නිකුත් කිරීමේ දී බිල්පතක් අනිවාර්යයෙන්ම නිකුත් කිරීම සඳහා අවශ්‍ය පියවර ගන්නා ලෙස ඛනිජ තෙල් කර්මාන්ත අමාත්‍ය සුසිල් පේ‍්‍රමජයන්ත මහතා විසින් ලංකා ඛනිජ තෙල් සංස්ථා සභාපති හැරී ජයවර්ධන මහතා වෙත දැනුම් දී තිබේ. ඒ අනුව ලංකා ඛනිජ තෙල් නීතිගත සංස්ථාවේ අලෙවි අංශය විසින් ඉන්ධන පිරවුම්හල් දැනුවත් කිරීමට නියමිත බව එම අමාත්‍යාංශය නිවේදනයක් නිකුත් කරමින් සඳහන් කරයි. ඉන්ධන නිකුත් කිරීමේ දී පාරිභෝගිකයන් වෙත බිල්පත් නිකුත් කිරීමට සෑම ඉන්ධන පිරවුම්හලක්ම පියවර ගත යුතු බවත්, ඉන්ධන පාරිභෝගික ආරක්‍ෂණය සඳහා මෙම පියවර ගත් බවත් අමාත්‍ය සුසිල් පේ‍්‍රමජයන්ත මහතා ප‍්‍රකාශ කරයි.", "URL": "https://sinhala.adaderana.lk/news.php?nid=18083", "Category": null, "Parent URL": null}