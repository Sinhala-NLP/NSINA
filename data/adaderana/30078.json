{"Source": "Adaderana", "Timestamp": "December 19, 2012 11:27 am", "Headline": "ධීවරයින් 5 ක් අතුරුදන් ", "News Content": "හලාවත ප‍්‍රදේශයෙන් මුහුදු ගිය ධීවරයින් 05 දෙනෙකු අතුරුදන්ව තිබේ. පසුගිය 16 වැනිදා ධීවර රැකියාව සඳහා මුහුදු ගිය ධීවර පිරිසක් මෙලෙස අතුරුදන්ව ඇති බව පොලීසිය සඳහන් කළේය. මොවුන් අතුරුදන්ව ඇති බවට ඊයේ (18) දිනයේ හලාවත පොලීසියට පැමිණිල්ලක් ලැබී තිබිණි. ඒ අනුව අතුරුදන් වූ ධීවරයින් පිරිස සොයා මේ වන විට විමර්ශන ආරම්භ කර ඇති බව පොලීසිය සඳහන් කළේය. අතුරුදන්ව ඇති ධීවරයින් හලාවත, බංගදෙණිය ප‍්‍රදේශයේ පදිංචිකරුවන් පිරිසකි.", "URL": "https://sinhala.adaderana.lk/news.php?nid=30078", "Category": null, "Parent URL": null}