{"Source": "Adaderana", "Timestamp": "March 21, 2018 12:11 pm", "Headline": "වැල්ලවායේ පරිභෝජනයට නුසුදුසු ආහාර සොයා වැටලීම් අරඹයි", "News Content": "වැල්ලවාය ප්‍රාදේශීය ලේකම් කොට්ඨාශයේ වැල්ලවාය නගරය සහ ආශ්‍රිත ප්‍රදේශයේ දී ඉදිරි උත්සව සමය වෙනුවෙන් අපිරිසිදු ආහාර ගබඩා කර ඇති ස්ථාන සොයා සහ පරිභෝජනයට නොසුදුසු ආහාර ද්‍රව්‍ය අලෙවි කරන ස්ථාන සොයා මහජන සෞඛ්‍ය පරීක්ෂකවරුන් අද(21) උදෑසන සිට විශේෂ මෙහෙයුමක් ක්‍රියාත්මක කළ ඇති බව දෙරණ වාර්තාකරු පවසයි. මෙම වැටලීමේදී සිල්ලර වෙලඳසැල්, තොග ගබඩා වෙලඳසැල්, හෝටල් සහ ආහාර ද්‍රව්‍ය අලෙවි කරන අනෙකුත් ස්ථාන රැසක් පරික්ෂාවට ලක්කර තිබේ. එහිදී පරිභෝජනයට නොසුදුසු ආහාර අලෙවි කළ වෙලදසැල් රැසක් සොයා ගෙන ඇත. මෙහිදී වෙලඳසැල් සීයකට ආසන්න ප්‍රමාණයක් පරික්ෂා කර ඇති අතර එහිදී අපිරිසිදු වෙලඳසැල් රැසකටම නඩු පවරා ඇති බව අද දෙරණ වාර්තාකරු පවසයි වෙලදසැල් රැසකට දැඩි ලෙස අවවාද කර ඇති අතර ඉදිරි උත්සව සමය වෙනුවෙන් මෙම මෙහෙයුම් අඛණ්ඩව සිදු කරන බව වැටලීමට සහභාගී වූ නිලධාරීන් පැවසීය. මෙම මෙහෙයුම සඳහා මොනරාගල දිස්ත්‍රික්කයේ සියලුම මහජන සෞඛ්‍ය පරීක්ෂකවරුන් සහභාගි වී තිබේ.", "URL": "https://sinhala.adaderana.lk/news.php?nid=86054", "Category": null, "Parent URL": null}