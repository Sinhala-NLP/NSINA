{"Source": "Adaderana", "Timestamp": "September 8, 2015 10:15 am", "Headline": "NTUC ජනපතිගෙන් සාකච්ඡාවක් ඉල්ලයි", "News Content": "ජාතික වෘත්තීය සමිති මධ්‍යස්ථානය සාකච්ඡාවක් ලබාදෙන ලෙස ජනාධිපති මෛත්‍රීපාල සිරිසේන මහතාගෙන් ලිඛිත ඉල්ලීමක් කර තිබේ. වැඩකරන ජනතාවගේ ගැටලු විසඳීම සඳහා පුළුල් සාකච්ඡාවක් අවශ්‍ය බව ජාතික වෘත්තීය සමිති මධ්‍යස්ථානය ජනාධිපතිවරයාගෙන් ඉල්ලා ඇත.එළඹෙන අයවැය පදනම් කරගනිමින් මෙම සාකච්ඡාව පැවැත්විය යුතු බව ජාතික වෘත්තීය සමිති මධ්‍යස්ථානය පවසයි.වැඩ කරන ජනතාව මුහුණ පා සිටින ප්‍රධාන කරුණු 7ක් පිළිබඳව ද ජනාධිපතිවරයාගේ අවධානය යොමුකිරීමට පියවර ගන්නා බව ජාතික වෘත්තීය සමිති මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=53731", "Category": null, "Parent URL": null}