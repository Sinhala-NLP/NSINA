{"Source": "Adaderana", "Timestamp": "December 14, 2017 09:35 am", "Headline": "අලි පැටවු රට යවන ජාවාරමක් - නැතිවූ අලි පැටියා ගැන තොරතුරකට ඇමතිගෙන් ලක්ෂ 5 ක් ", "News Content": "ශ්‍රී ලංකාවේ අලි පැටවුන් විදෙස් රටවලට විකිණීමේ ජාවාරමක් ක්‍රියාත්මක වන්නේ ද යන්න පිළිබඳව සැක මතුවී ඇති බව තිරසාර සංවර්ධන හා වනජීවී අමාත්‍ය ගාමිණි ජයවික්‍රම පෙරේරා මහතා පවසයි. අමාත්‍යවරයා පෙන්වාදෙන්නේ මැදපෙරදිග රටවලින් තමන්ගෙන් ද අලි පැටවුන් ඉල්ලා ඇති බවයි. ඒ පිළිබඳව අපරාධ පරීක්ෂණ දෙපාර්තමේන්තුව හරහා විමර්ශන ආරම්භ කර ඇති බව ගාමිණි ජයවික්‍රම පෙරේරා අමාත්‍යවරයා සඳහන් කළේය. පසුගියදා තිරුප්පනේ ප්‍රදේශයෙන් අතුරුදන් වූ අලි පැටියා පිළිබදව නිවැරදි තොරතුරක් ලබාදෙන පුද්ගලයෙකුට රුපියල් ලක්ෂ 05ක ත්‍යාග මුදලක් ලබාදීමට සූදානම් බවද ගාමිණි ජයවික්‍රම පෙරේරා අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=81500", "Category": null, "Parent URL": null}