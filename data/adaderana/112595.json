{"Source": "Adaderana", "Timestamp": "June 23, 2019 12:54 pm", "Headline": "ඉරානයේ පරිගණක මෙහෙයුම් ජාලයටකට අමෙරිකානු සයිබර් ප්‍රහාරයක්", "News Content": "ඉරාන අවි පද්ධිතිය පාලනය කරන පරිගණක මෙහෙයුම් ජාලයට අමෙරිකාව විසින් සයිබර් ප්‍රහාරයක් එල්ල කර තිබේ. රොකට් හා මිසයිල දියත් කිරීම් පාලනය කරන පරිගණක ජාලයට මෙම සයිබර් ප්‍රහාරය එල්ල කර ඇති බව විදෙස් මාධ්‍ය වාර්තා කළේය. ඉරානයට එරෙහිව ගුවන් ප්‍රහාර එල්ල කිරීමෙන් වැළකී සිටීමට අමෙරිකානු ජනාධිපති ඩොනල්ඩ් ට්‍රම්ප් ගත් තීරණයට අනුව මෙම ක්‍රියාමාර්ගය ගෙන ඇති බව සඳහන්. ඒ අනුව මේ වන විට ඉරාන රොකට් හා මිසයිල දියත් කිරීම් පාලනය කරන පරිගණක ජාලය අඩපණ වී ඇති බව වොෂිංටන් පෝස්ට් පුවත් සේවය පෙන්වා දෙන්නේය. ඉරානය සහ අමෙරිකාව අතර මේ වන විට දැඩි මතභේදකාරී තත්ත්වයක් හටගෙන ඇති අතර පසුගියදා ඕමාන ගල්ෆ් කලාප මුහුදේ දී ඉන්ධන ප්‍රවාහන නෞකා දෙකකට එල්ල වු ප්‍රහාරය සම්බන්ධයෙන් ද අමෙරිකාව ඉරානයට චෝදනා කර තිබුණි.", "URL": "https://sinhala.adaderana.lk/news.php?nid=112595", "Category": null, "Parent URL": null}