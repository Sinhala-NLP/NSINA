{"Source": "Adaderana", "Timestamp": "October 31, 2013 07:19 am", "Headline": " සංචාරක වීසා ගෙන පැමිණ වැඩමුළුවට සිටීම නීතිවිරෝධියි -මාධ්‍යවේදීනියන් දෙදෙනා හරවා යවයි", "News Content": "සංචාරක වීසා ලබා ගෙන මෙරට වැඩමුළුවකට සහභාගී වු ජාත්‍යන්තර මාධ්‍යවේදින්ගේ සංගමයේ මාධ්‍ය වේදිනියන් දෙදෙනා අද දිනයේ රටින් පිටමං කිරීමට තීරණය කර තිබේ. ආගමන විගමන පාලක චූලානන්ද පෙරේරා මහතා කියා සිටියේ සංචාරක වීසා මත මෙරටට පැමිණ වැඩමුළුවලට සහභාගි වීම නීති විරෝධී බැවින් ඔවුන් රටින් පිට කිරීමට තීරණය කළ බවයි. ජාත්‍යන්තර මාධ්‍යවේදින්ගේ සංගමයේ ආසියා පැසිපික් කලාපයේ අධ්‍යක්ෂිකා ජැක්ලින් පාකර් සහ තවත් සාමාජිකාවක ඊයේ කොළඹ ප්‍රදේශයේ හෝටලයක මාධ්‍ය වැඩමුළුවක නිරත වෙමින් සිටියදි ආගමන විගමන දෙපාර්තමේන්තු නිලධාරින්ගේ පරීක්ෂාවට ලක් ව තිබේ. එහිදී සිදු කළ ප්‍රශ්න කිරිම් වලින් හෙළිවී ඇත්තේ මොවුන් දෙදෙනා සංචාරක වීසා ගෙන මෙරටට පැමිණ ඇති බවයි. ඒ අනුව වහාම ඔවුන් රටින් පිට කිරීමට තීරණය කළ බව ආගමන විගමන පාලක චූලානන්ද පෙරේරා මහතා අද දෙරණට සඳහන් කළේය.", "URL": "https://sinhala.adaderana.lk/news.php?nid=38494", "Category": null, "Parent URL": null}