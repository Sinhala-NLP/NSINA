{"Source": "Adaderana", "Timestamp": "September 12, 2011 09:06 am", "Headline": "ඉහළ කෝට්ටේ දුම්රිය ස්ථානය අසලින් බිළිඳු මළ සිරුරක් හමුවෙයි", "News Content": "කොළඹ -නුවර දුම්රිය මාර්ගයේ ඉහළ කෝට්ටේ දුම්රිය ස්ථානය අසල තිබිය දී බිළිඳු මළ සිරුරක් සොයා ගෙන තිබේ. දුම්රිය මාර්ගය පරීක්ෂා කරමින් සිටි දුම්රිය සේව‍කයෙකු විසින් මෙම බිළිඳු මළ සිරුර දැක ඇත. අනතුරුව දුම්රිය ස්ථානාධිපතිවරයා මාර්ගයෙන් මාවනැල්ල පොලිසියට මේ බව දන්වා තිබේ. දුම්රියෙන් ගමන් කරමින් සිටි ගැබිණි කාන්තාවක් දුම්රිය වැසිකිළියේ දී මෙම දරුවා ප්‍රසූත කර ඇති බවට පොලිසිය සැක පළ කරයි. මාවනැල්ල රෝහලේ දී පශ්චාත් මරණ පරීක්ෂණ කටයුතු සිදු කිරීමට කටයුතු යොදා ඇත. දරුවා බිහි කළ මව අත්අඩංගුවට ගැනීම සඳහා පර්යේෂණ ආරම්භ කර ඇති බව මාවනැල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=18657", "Category": null, "Parent URL": null}