{"Source": "Adaderana", "Timestamp": "March 13, 2017 09:24 am", "Headline": " අද සහ හෙට හෙද වර්ජනයක් ", "News Content": "රාජ්‍ය සේවා එක්සත් හෙද සංගමයට අයත් හෙද හෙදියන් දිවයින පුරා රජයේ රෝහල්වල අද(13) සහ හෙට (14) අසනීප නිවාඩු වාර්තා කිරීමේ වෘත්තීය ක්‍රියාමාර්ගයකට එළඹ තිබේ. කෙසේ වෙතත්, රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා කියා සිටියේ මෙම වර්ජනයට තම සංගමය සහයෝගය නොදක්වන බවයි. වැටුප් විෂමතා ඉවත් කිරීම ඇතුළු ඉල්ලීම් 8ක් මුල් කර ගනිමින් රාජ්‍ය සේවා එක්සත් හෙද සංගමය මෙම වෘත්තීය ක්‍රියාමාර්ගයක් දියත් කිරීමට කටයුතු කර ඇත. කෙසේ වෙතත්, ඊයේ පැවැති මාධ්‍ය හමුවකට එක්වෙමින් රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා කියා සිටියේ තමන්ගේ සහාය නොමැතිව එම වෘත්තීය ක්‍රියාමාර්ගය සාර්ථක නොවන බවයි.", "URL": "https://sinhala.adaderana.lk/news.php?nid=70799", "Category": null, "Parent URL": null}