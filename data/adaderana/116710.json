{"Source": "Adaderana", "Timestamp": "August 16, 2019 04:16 pm", "Headline": "තවත් දේශසීමාවක් ඇවිලෙයි", "News Content": "බොලීවියාව හා චිලී රාජ්‍යය අතර දේශසීමාවේ ගැටුම් හටගෙන තිබේ. නමුත් ඉන් ජීවිත හානියක් සිදුවූ බවට මෙතෙක් වාර්තාවී නැහැ. බොලිවියානු දේශසීමා ආරක්ෂකයන් වෙත ගම්වැසියන්ගෙන් ප්‍රහාරයක් එල්ල වීමත් සමගින් මෙලෙස ගැටුම් හටගත් බව විදෙස් පුවත් වාර්තාවල සඳහන් වෙයි. ගැටුම් හටගත් පිසිගා දේශසීමා නගරය සැලකෙන්නේ දෙරට අතර ඇති කාර්යබහුලතම ප්‍රෙද්ශය ලෙසයි. එය මත්ද්‍රව්‍ය ජාවාරම්කරුවන් අතර ඉතාමත් ප්‍රකට මාර්ගයක් ලෙසින් ද සඳහන් වෙයි. දේශසීමා ආරක්ෂකයන් වෙත එල්ල වූ ප්‍රහාරයට ජාවාරම්කරුවන්ගේ සම්බන්ධයක්ද ඇති බව බොලිවියා රජය තරයේ විශ්වාස කරයි. දෙරට අතර දේශසීමා ආරක්ෂාව සදහා තබා ඇති බාධක සහ වාහන ගිනි තබා ඇති අයුරු දැක්වෙන වීඩියෝවක්ද මාධ්‍ය වෙත නිකුත් වී තිබුණේ මෙලෙසයි.", "URL": "https://sinhala.adaderana.lk/news.php?nid=116710", "Category": null, "Parent URL": null}