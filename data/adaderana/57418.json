{"Source": "Adaderana", "Timestamp": "February 20, 2016 12:49 pm", "Headline": "ලොව වේගවත්ම ටෙස්ට් ශතකය බ්‍රේන්ඩම් මැකලම්ගෙන්", "News Content": "ලොව වේගවත්ම ටෙස්ට් ශතකය වාර්තා කිරීමට නවසීලන්ත ක්‍රීඩක බ්‍රේන්ඩම් මැකලම් අද සමත් වී තිබේ.ඒ මේ වන විට නවසීලන්තයේ පැවැත්වෙන ඔස්ට්‍රේලියා නවසීලන්ත දෙවන ටෙස්ට් ක්‍රිකට් තරගයේදීයි.බ්‍රේන්ඩම් මැකලම් අද දිනයේ සිය ශතකය ලබා ගත්තේ පන්දු 54 කින් වීම විශේෂත්වයකි.මේ අනුව ඔහු බටහිර ඉන්දීය කොදෙව් හිටපු සුපිරි ක්‍රිකට් ක්‍රීඩක විවියන් රිචඩ්ස් පන්දු 56 කදී ශතකයක් වාර්තා කරමින් රැස්කර තිබූ වාර්තාව බිද හෙළනු ලැබීය.මෙම තරගය බ්‍රේන්ඩම් මැකලම්ගේ අවසන් ටෙස්ට් ක්‍රිකට් තරඟය වන අතර ඔහු සිය අවසන් තරගයේදී ලොව වේගවත්ම ටෙස්ට් අර්ධ ශතකයකට හිමිකම් කීමද විශේෂත්වයක් වෙයි.", "URL": "https://sinhala.adaderana.lk/news.php?nid=57418", "Category": null, "Parent URL": null}