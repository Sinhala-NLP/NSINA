{"Source": "Adaderana", "Timestamp": "February 4, 2016 08:55 am", "Headline": "මාරවිල වෙඩි තැබීමක්", "News Content": "මාරවිල නගරයේ සිදුවූ වෙඩි තැබීමකින් පුද්ගලයෙකු මියගොස් තිබේ.අද(04) අළුයම 3.00ට පමණ මෙම වෙඩි තැබීම සිදුව ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.වෙඩි වැදීමෙන් තුවාල ලැබූ පුද්ගලයා මාරවිල රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ 39 හැවිරිදි මාරවිල ප්‍රදේහයේ පදිංචිකරුවෙකු වන අතර පශ්චාත් මරණ පරීක්ෂණය අද සිදුකිරීමට නියමිතව ඇත.මෙම වෙඩි තැබීම සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන ඇති අතර වෙඩි තැබීමට යොදාගත් රිවෝල්වරයද පොලීසිය විසින් සොයාගෙන තිබේ.", "URL": "https://sinhala.adaderana.lk/news.php?nid=56905", "Category": null, "Parent URL": null}