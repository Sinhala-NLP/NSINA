{"Source": "Adaderana", "Timestamp": "January 14, 2016 05:52 pm", "Headline": "සිසු සිසුවියන් 19ක් රෝහලේ", "News Content": "බදුරලිය ප්‍රදේශයේ විදුහලක ළමුන් පිරිසක් හදීසියේ රෝගාතුර වීම හේතුවෙන් රෝහල් ගත කර තිබේ. අද දහවල් රෝගී වූ සිසු සිසුවියන් 19 දෙනෙකු ප්‍රතිකාර සඳහා බදුරලිය රජයේ රෝහලට ඇතුළත් කර ඇති බව පොලීසිය පැවසුවේය.වමනය සහ ක්ලාන්තය යන රෝග තත්ත්වයන්ට ලක්වූ එම සිසුන් අදාළ පාසලේ 05 ශ්‍රේණියට අයත් එක් පංතියක සිසුන් පිරිසක් බව සඳහන්ය.රෝගී වූ පිරිස අතර සිසුවියන් 09 දෙනෙකු වන බව රෝහල් ආරංචි මාර්ග සඳහන් කළේය.සිසුන් හදීසියේ රෝගාතුර වීමට හේතුව මෙතෙක් අනාවරණය වී නොමැති අතර ප්‍රදේශයේ මහජන සෞඛ්‍ය පරීක්ෂකවරයා සහ සෞඛ්‍ය වෛද්‍ය නිලධාරීවරයා විසින් විමර්ශනයක් ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=56358", "Category": null, "Parent URL": null}