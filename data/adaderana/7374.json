{"Source": "Adaderana", "Timestamp": "March 19, 2010 09:47 am", "Headline": "10වන තරගයේ ජය රෝයල් චැලෙන්ජර්ස්ට", "News Content": "ඉන්දීය ප්‍රිමියර් ලීග් තරගාවලියේ ඊයේ පැවති දහවන තරගයෙන් රාජස්ථානු රෝයල්ස් කණ්ඩායම පරදවා කඩුළු 10ක ජයක් ලැබීමට රෝයල් චැලෙන්ජර්ස් බැංග්ලෝර් කණ්ඩායම සමත් විය. කාසියේ ‍වාසිය දිනා ගත‍්තේ බැංගලෝර් කණ්ඩායමයි. ඔවුන් මුලින්ම පන්දුවට පහර දීමේ අවස්ථාව රාජස්ථාන් කණ්ඩායමට ලබා දුන් අතර සියලු දෙනා දැවී එම කණ්ඩායමට ලබා ගත හැකි වූයේ ලකුණු 92 ක් පමණි. පන්දු යැවීමේදී ප්‍රවීන් කුමාර සහ අනීල් කුම්‍බ්ලේ කඩුළු 3 බැගින් දවා ගත්තේය. පිළිතුරු වශයෙන් බැංගලෝර් කණඩායම කිසිවෙකු නොදැවී එම ඉලක්කය පසු කළේය. එහි දී මානීෂ් පාණ්ඩේ ලකුණු 42 ක් සහ ජැක් කාලිස් 44 ක් ලබා ගැනීමට සමත් විය. මේ අතර දිල්ලි සහ චෙන්නායි කණ්ඩායම අතර තරගයත් ඩෙකෑන් සහ පන්ජාබ් කණ්ඩායම අතර තරගයත් අද පැවැත්වේ.", "URL": "https://sinhala.adaderana.lk/news.php?nid=7374", "Category": null, "Parent URL": null}