{"Source": "Adaderana", "Timestamp": "April 16, 2015 11:48 am", "Headline": "නාවුරුවල සිටින සරණාගතයින් කාම්බෝජියාවට යවයි ", "News Content": "නීති විරෝධිව ඕස්ට්‍රේලියාවට ඇතුලුවී නාවුරු දූපත් වල රඳවා සිටින සරණාගතයින් කාම්බෝජියාව වෙත යොමු කිරීමට ඕස්ට්‍රේලියානු රජය පියවර ගෙන තිබේ.සරණාගතභාවය ප්‍රතික්ෂේප වූ ශ්‍රී ලාංකිකයින් ඇතුළු නාවුරු දූපත් වල රඳවා සිටින සරණාගතයින් සියලු දෙනා මෙලෙස කාම්බෝජියාව වෙත යොමු කිරීමට එරට රජය තීරණය කර ඇති බව ඕස්ට්‍රේලියානු මාධ්‍ය වාර්තා කරයි.කාම්බෝජියාව සහ ඕස්ට්‍රේලියාව අතර පසුගිය සැප්තැම්බර් මාසයේ අත්සන් කෙරුණු ගිවිසුමට අදාළව මෙය සිදුවන බව සඳහන්ය.ඒ අනුව පළමු සරණාගත කණ්ඩායම ලබන සදුදා දිනයේ කාම්බෝජියාව වෙත යොමු කිරීමට ඕස්ට්‍රේලියානු රජය සැලසුම් කර තිබේ.ශ්‍රී ලාංකිකයින්ට අමතරව පකිස්ථාන , ඇෆ්ගනිස්ථාන, ඉරාන ජාතිකයින් ඇතුලු නීති විරෝධිව ඕස්ට්‍රේලියාවට ඇතුළු වූ සරණාගතයින් 1200 ක පමණ පිරිසක් මේ වනවිට නාවුරු දූපත් වල රඳවා සිටින බව සඳහන්ය.", "URL": "https://sinhala.adaderana.lk/news.php?nid=50679", "Category": null, "Parent URL": null}