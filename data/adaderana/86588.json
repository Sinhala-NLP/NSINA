{"Source": "Adaderana", "Timestamp": "March 29, 2018 06:06 pm", "Headline": "ජනපති ජාතික ඒකාබද්ධතා සහ ප‍්‍රතිසන්ධාන අමාත්‍යාංශයේ කටයුතු අධීක්ෂණය කරයි ", "News Content": "ජනාධිපති මෛත්‍රීපාල සිරිසේන මහතා ජාතික ඒකාබද්ධ හා ප්‍රතිසන්ධාන අමාත්‍යංශයේ නිරීක්ෂණ චාරිකාවක නිරත වී තිබේ. විෂය භාර අමාත්‍යවරයා වන ජනාධිපතිවරයා අමාත්‍යංශය වෙත ගොස් එහි කටයුතු අධීක්ෂණය කළ අතර අමාත්‍යංශයේ පසුගිය ක්‍රියාකාරකම් හා ඉදිරි සැළසුම් පිළිබඳව ද විමසා බැලූ බව සඳහන්ය. පසුගිය තෙවසර තුළ අමාත්‍යංශය විසින් ක්‍රියාත්මක කරන ලද ජාතික වැඩසටහන් වල ප්‍රගතිය එහිදී ජනාධිපතිවරයාගේ අවධානයට ලක්වූ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=86588", "Category": null, "Parent URL": null}