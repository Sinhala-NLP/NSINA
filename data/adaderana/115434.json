{"Source": "Adaderana", "Timestamp": "July 31, 2019 02:10 pm", "Headline": "පැය භාගයක ප්‍රමාදයකින් අහිමි වූ ජීවිතය-දර්ශන සහිතයි", "News Content": "කැස්බෑව-හොරණ ප්‍රධාන මාර්ගයේ ලී වෙළඳ සැලක ඉදිරිපස වීදුරුවක් සවි කිරීමට යාමේදී සිදුවූ අනතුරකින් පුද්ගලයෙක් ජීවිතක්ෂයට පත්ව තිබේ. ඊයේ(30) මෙම අනතුර සිදුව ඇති බව අද දෙරණ වාර්තාකරු පවසයි. මෙම අනතුර සිදුව ඇත්තේ වෙළඳ සැලක ඉදිරිපස වීදුරුවක් සවි කිරීමට යාමේදී එම වීරුව ගැලවී මියගිය පුද්ගලයාගේ වම් අතේ භාහුවේ වැදීමෙන්ය. මෙම වීදුරුව වැදීමෙන් බරපතළ ලෙස තුවාල ලැබූ මෙම පුද්ගලයා රෝහල් ගත කිරීම සඳහා පැය භාගයක පමණ කාලයක් ගතව ඇති බව අප වාර්තා කරු පවසයි. අනතුරින් තුවාල ලැබූ පුද්ගලයා රෝහල් ගත කිරීමට ප්‍රමාදවීම හේතුවෙන් එම ස්ථානයේදීම මියගොස් තිබේ. අදාළ අනතුර සිදුවන අකාරය සහ එම අනතුරින් පසු තුවාල ලැබූ පුද්ගලයා මිය යන ආකාරයද මෙම වෙළඳසැලේ සවිකරු තිබූ ආරක්ෂිත කැමරාවේ සටහන්ව තිබුණි. මෙලෙස ජිවිතක්ෂයට පත්ව ඇත්තේ අදාළ ලී වෙළඳ සැලේ හිමිකරු වන 34හැවිරිදි පුද්ගලයෙක් බව වාර්තා වෙයි.", "URL": "https://sinhala.adaderana.lk/news.php?nid=115434", "Category": null, "Parent URL": null}