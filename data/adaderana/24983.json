{"Source": "Adaderana", "Timestamp": "June 13, 2012 08:15 am", "Headline": "කෝටි 24 ට අධික වැට් බදු වංචා සිදුකළ විත්තිකරුවන් අධිකරණයට", "News Content": "රුපියල් කෝටි 24 ට අධික වැට් බදු වංචා කිරීමේ සිද්ධියට අදාළ විත්තිකරුවන් අධිකරණය හමුවේ ප්‍රකාශ ලබාදීම ආරම්භ කර තිබේ. අදාළ නඩුවේ විත්තිකරුවන් ලෙස දේශීය ආදායම් දෙපාර්තමේන්තුවේ හිටපු නියෝජ්‍ය කොමසාරිස්වරයෙකු සහ ව්‍යාපාරිකයින් 5 දෙනෙකු නම් කර ඇති බව සඳහන්ය. මෙම විත්තිකරුවන් වැට් බදු වංචා කිරීමේ නිරත වූ බවට චෝදනා කරන නීතීපතිවරයා ඊට අදාළ සාක්ෂිද අධිකරණය හමුවේ ඉදිරිපත් කර ඇත. අදාළ නඩුව ඊයේ(12) කොළඹ මහාධිකරණය හමුවේ කැඳවූ අවස්ථාවේ දී විත්තිකරුවන් ඔවුන්ගේ ප්‍රකාශ ලබා දීම ආරම්භ කර තිබිණි. වැඩිදුර නඩු විභාගය ලබන 15 වැනිදා දක්වා කල් දැමීමට මහාධිකරණ විනිසුරු සුනිල් රාජපක්ෂ මහතා නියෝග කළ අතර එතෙක් විත්තිකරුවන් රිමාන්ඩ් භාරයේ තැබීමට නියෝග කර තිබේ.", "URL": "https://sinhala.adaderana.lk/news.php?nid=24983", "Category": null, "Parent URL": null}