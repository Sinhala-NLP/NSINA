{"Source": "Adaderana", "Timestamp": "October 15, 2010 12:05 pm", "Headline": "විදුලිය විසන්ධි වීම නිසා සුදු කොඩි නඩුව කල් යයි", "News Content": "කොළඹ මහාධිකරණයේ විදුලිය විසන්ධි වීම හේතුවෙන් සුදු කොඩි ප්‍රකාශය පිළිබඳ නඩු විභාගය කල්දැමීමට ත්‍රිපුද්ගල මහාධිකරණ විනිසුරු මඩුල්ල තීරණය කර තිබේ. අදාළ නඩුව අද(15) කැඳවූ අවස්ථාවේදී පැමිණිල්ලේ සාක්ෂිකාරිය වන සන්ඩේ ලීඩර් පුවත්පතේ කතෘ ෆෙඩ්රිකා ජෑන්ස් මහත්මිය හරස් ප්‍රශ්න වලට භාජනය කිරීම ආරම්භ විය. එම අවස්ථාවේ හදිසියේ මහාධිකරණ සංකීර්ණය තුළ විදුලිය විසන්ධි වූ බව අද දෙරණ වාර්තාකරු සඳහන් කළේය. එහිදී විත්තියේ නීතිඥවරුන් සහ විනිසුරුවරුන් අතර මේ සම්බන්ධව ඇතිවූ කතාබහකින් පසුව නඩු විභාගය නොවැම්බර් 02 වනදා දක්වා නඩු විභාගය කල් දැමීමට මහාධිකරණ විනිසුරු මඩුල්ල තීරණය කර ඇත. ඉදිරියට වැඩිදුර හරස් ප්‍රශ්න සටහන් කරගැනීම සිදුවන බවත් මහාධිකරණය දැනුම් දී තිබේ.", "URL": "https://sinhala.adaderana.lk/news.php?nid=11510", "Category": null, "Parent URL": null}