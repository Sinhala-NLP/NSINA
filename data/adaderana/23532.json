{"Source": "Adaderana", "Timestamp": "April 15, 2012 04:45 pm", "Headline": "ඉතිහාසයේ මුල්වරට අත්‍යවශ්‍ය බඩු මිල පහල අගයක තබාගත හැකිවුණා", "News Content": "මෙරට ඉතිහාසයේ පළමුවරට අවුරුදු උත්සව සමයේ අත්‍යවශ්‍ය භාණ්ඩ මිල පහල අගයක පවත්වා ගැනීමට හැකිවූ බව සමූපකාර හා අභ්‍යන්තර වෙළෙඳ අමාත්‍යාංශය පවසයි. සතොස සහ සමුපකාර ඔස්සේ ක්‍රියාත්මක කළ නිසි වැඩපිළිවෙළ හේතුවෙන් මෙම තත්ත්වය ළඟා කරගත හැකිවූ බව එම අමාත්‍යාංශය පෙන්වාදෙයි. සමූපකාර, ලංකා සතොස, කෝප් සිටි සහ මිනිකෝප් සිටි හරහා මෙවර උත්සව සමයේ දී අත්‍යවශ්‍ය භාණ්ඩ පහසු මිලට පාරිභෝගිකයන්ට ලබාදීමට හැකිවූ බව වෙළෙඳ අමාත්‍යාංශය සඳහන් කරයි. මේ හේතුවෙන් පෞද්ගලික අංශයට අවශ්‍ය පරිදි උත්සව සමයේ දී අත්‍යවශ්‍ය භාණ්ඩවල මිල ඉහළ දැමීමට නොහැකි වූ බව ජොන්ස්ටන් ප්‍රනාන්දු අමාත්‍යවරයා ප්‍රකාශ කළේය. මීට පෙර වසරවල දී අත්‍යවශ්‍ය භාණ්ඩ මිළ ඉහළ ගිය ද රජය ගෙන ගිය ක්‍රමවත් වැඩපිළිවෙළ හේතුවෙන් මෙවර භාණ්ඩ මිල පාලනය කරගැනීමට හැකිවූ බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23532", "Category": null, "Parent URL": null}