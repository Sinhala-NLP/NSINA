{"Source": "Adaderana", "Timestamp": "May 5, 2011 02:16 pm", "Headline": "අමෙරිකාව නැතිකළේ එක් ත්‍රස්තවාදියකු පමණයි -අපි ත්‍රස්තවාදය මුළුමනින්ම නැතිකළා ", "News Content": "අමෙරිකාව විසින් එක් ත්‍රස්තවාදී නායකයකු පමණක් විනාශ කළ ද ශ්‍රී ලංකාවට සමස්ත ත්‍රස්තවාදය රට තුළින් මුළිනුපුටා දැමීමට අවස්ථාව ලැබුණු බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. එමෙන්ම මේ වනවිට ශ්‍රී ලංකාව සම්බන්ධ එක්සත් ජාතීන්ගේ කමිටු වාර්තාව පිළිබඳව රජය විධිමත් අයුරින් කටයුතු කරන බවත් ඔහු පෙන්වාදෙයි. එම වාර්තාව සම්බන්ධව අවශ්‍ය ආකාරයට රජයේ ප්‍රතිචාරය ඉදිරිපත් කර ඇති බවද අමාත්‍යවරයා අද(05) පැවති කැබිනට් තීරණ දැනුම්දීමේ මාධ්‍ය හමුවේදී කරුණු දක්වමින් සඳහන් කළේය. එමෙන්ම ඒ පිළිබඳව තවදුරටත් විශ්වාසවන්තව ප්‍රතිචාර දැක්වීමට බලාපොරොත්තු වන බව රඹුක්වැල්ල මහතා අවධාරණය කර සි‍ටියේය.", "URL": "https://sinhala.adaderana.lk/news.php?nid=15906", "Category": null, "Parent URL": null}