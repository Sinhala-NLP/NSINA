{"Source": "Adaderana", "Timestamp": "February 25, 2012 12:46 pm", "Headline": "ජනතාව කුපිත නොකර දුන් පොරොන්දු ඉටු කළ යුතුයි", "News Content": "විශ්ව විද්‍යාල ක්ෂේත්‍රය නැවත වරක් අස්ථාවර තත්ත්වයකට පත් වී ඇති බව විශ්ව විද්‍යාල ආචාර්යවරුන්ගේ සංගමය පවසයි. විශ්ව විද්‍යාලවල අධ්‍යයන මෙන්ම අනධ්‍යන සේවකයින්ට ද රජය ලබා දී ඇති පොරොන්දු කඩ කර ඇති බව ශ්‍රී ලංකා විශ්ව විද්‍යාල ආචාර්යවරුන්ගේ සංගමයේ මාධ්‍ය ප්‍රකාශක මහීම් මෙන්ඩිස් මහතා සඳහන් කරයි. ජන සම්මතවාදී රජයක් යහ පාලන සිද්ධාන්තවලට ගරු කරන්නේ නම් අනිවාර්යයෙන්ම සිය වචනවලට ගරු කළ යුතු බව ඒ මහතා පෙන්වදෙයි. මහ ජනතාව කුපිත නොකර ලබාදුන් පොරොන්දු ඉටුකළ යුතු බව මහීම් මෙන්ඩිස් මහතා වැඩිදුරටත් අවධාරණය කර සිටියි.", "URL": "https://sinhala.adaderana.lk/news.php?nid=22382", "Category": null, "Parent URL": null}