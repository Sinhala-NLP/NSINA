{"Source": "Adaderana", "Timestamp": "June 7, 2018 04:50 pm", "Headline": "කෘෂි කර්මාන්තය සඳහා ජාතික ප්‍රතිපත්තිය හදලා අවසන්", "News Content": "කෘෂි කර්මාන්තය සඳහා ජාතික ප්‍රතිපත්තිය සදා අවසන් බවත් එය කැබිනට් මණ්ඩලය වෙත ඉදිරිපත් කිරීමෙන් පසු මේ සම්බන්ධයෙන් පාර්ලිමේන්තුවේ මැති ඇමතිවරුන්ගේ අදහස් විමසීමට බලාපොරොත්තු වන බව කෘෂිකර්ම අමාත්‍ය මහින්ද අමරවීර මහතා පවසයි. අද (07) කොළඹ පැවති මාධ්‍යහමුවකට එක්වෙමින් අමාත්‍යවරයා මේ බව ප්‍රකාශ කළේය. දැනට කෘෂිකර්ම අමාත්‍යංශය පවතින ගොඩනැඟිල්ල කෘෂිකර්ම අමාත්‍යංශය සඳහා සුදුසු ගොඩනැගිල්ලක් නොවන බව තමා විශ්වාස කරන බවත් අවුරුදු 3 ක කාලයක සිට පාර්ලිමේන්තුවේ ආංශික කාරක සභාව මෙම ගොඩනැගිල්ල තුළ රැස්වී නොමැති බව කෘෂිකර්ම අමාත්‍යවරයා පැවසීය. දැන් මෙම ගොඩනැගිල්ලෙන් ඉවත්වීම සඳහා සකච්ඡා සිදුකරමින් පවතින බවද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=90526", "Category": null, "Parent URL": null}