{"Source": "Adaderana", "Timestamp": "March 23, 2019 08:32 pm", "Headline": "රයිගම් ටෙලි සම්මාන රැසකින් දෙරණ පිදුම් ලබයි", "News Content": "2018 රයිගම් ටෙලි සම්මාන උළෙලේ දී ඉහළම සම්මාන රැසකින් පිදුම් ලැබීමට ටී.වී.දෙරණ සමත් වුණි. නෙළුම්පොකුණ මහින්ද රාජපක්ෂ රගහලේ දී මෙම සම්මාන උළෙල ඊයේ (23) රාත්‍රී අති උත්කර්ෂවත්ව පැවැත්වුණි. එහිදී 2018 වසරට අදාළ නිර්මාණ වෙනුවෙන් සම්මාන පිරිනැමුණි. වසර 15කට පසු පළමු වරට හඳුන්වාදුන් හොදම ප්‍රවෘත්ති සපයන්නාට හිමි සම්මානය දිනාගත්තේ අද දෙරණ ප්‍රවෘත්ති අංශය යි. වසරේ හොදම ප්‍රවෘත්ති නිවේදකයා ලෙස අද දෙරණ ප්‍රවෘත්ති අංශයේ කළිදු කරුණාරත්න සම්මාන ලබාගත්තේය. ටී.වි.දෙරණ ඔස්සේ විකාශය වු \"අධිරජ ධර්මාශෝක\" නාට්‍යය හොදම හඬකැවීම් සඳහා වු සම්මානයෙන් පිදුම් ලැබීය. “360” කාලීන දේශපාලන වැඩසටහන සඳහා ඩිල්කා සමන්මලීට ජූරියේ විශේෂ සම්මානයක් හිමිවුණි. ජනප්‍රියම ටෙලි නාට්‍යය නළුවා ලෙස දෙවෙනි ඉනිම නාට්‍යයේ රගපෑම වෙනුවෙන් රවීන් කණිෂ්ක සම්මාන දිනාගත් අතර ජනප්‍රියම ටෙලි නාට්‍යය නිළිය ලෙස එම නාට්‍යයේම රගපෑ නයනතාරා වික්‍රමාරච්චි විසින් සම්මාන හිමිකරගත්තේය. රූපවාහිනි කේෂත්‍රයේ කුසලතා දැක්වු විශිෂ්ටතයින් රැසක් මෙවර ටෙලි සම්මාන උළලේ දී පිදුම් ලැබීය.", "URL": "https://sinhala.adaderana.lk/news.php?nid=106638", "Category": null, "Parent URL": null}