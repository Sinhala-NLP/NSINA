{"Source": "Adaderana", "Timestamp": "August 13, 2012 03:11 pm", "Headline": "මවක් මරා පලාගිය මොහු කවුද?", "News Content": "තලවකැලේ ලිඳුල අගරකන්ද ප්‍රදේශයේ තේ වතුයායක් අසල මාර්ගයක තිබී කාන්තාවකගේ මළ සිරුරක් සොයාගෙන තිබේ. අද (13) දහවල් අදාළ කාන්තාව තලවාකැලේ නගරයට ගොස් ආපසු එමින් සිටියදි වාහනයකට යටවීමෙන් ඇය මියගොස් ඇති බවට ප්‍රදේශවාසින් පොලිසියට පැමිණිලි කර ඇත. අනතුර සිදුකළ වාහනය පලාගොස් ඇති අතර සිද්ධිය සම්බන්ධයෙන් වහාම අදාළ සැකකරු අත්අඩංගුවට ‍ගන්නා ලෙස ජනතාව පොලිසියෙන් ඉල්ලීමක් කරයි. එම අනතුරින් මියගොස් ඇත්තේ 32 හැවිරිදි වියේ පසුවන දෙදරු මවකි.", "URL": "https://sinhala.adaderana.lk/news.php?nid=26553", "Category": null, "Parent URL": null}