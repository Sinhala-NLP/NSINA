{"Source": "Adaderana", "Timestamp": "March 27, 2016 08:59 am", "Headline": "පාර හරහා ගිය ගමන මරණයෙන් කෙළවරයි", "News Content": "මාදුරුඔය - මනම්පිටිය මාර්ගයේ නවය කණුව ප්‍රදේශයේ දී සිදුවු රිය අනතුරකින් ළමයෙකු මියගොස් තිබේ. අරලගංවිල දෙසට ධාවනය වු යතුරුපැදියක් මාර්ගය හරහා ගමන්ගත් ළමයෙකුගේ ගැටීමෙන් අනතුර සිදුව ඇති බව පොලීසිය සඳහන් කරයි. අනතුරෙන් බරපතළ තුවාල ලැබු ළමයා අරලගංවිල රෝහලට ඇතුළත් කිරීමේ දී මියගොස් තිබේ. මියගොස් ඇත්තේ අරලගංවිල ප්‍රදේශයේ පදිංචිව සිටි 05 හැවිරිදි ළමයෙකි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර අරලගංවිල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58642", "Category": null, "Parent URL": null}