{"Source": "Adaderana", "Timestamp": "August 28, 2015 10:36 am", "Headline": "සුසිල්ට හා අනුරට එරෙහි නඩු ඉවත් කරගනියි", "News Content": "එක්සත් ජනතා නිදහස් සන්ධානයේ මහලේකම්වරයා ලෙස සුසිල් ප්‍රේමජයන්ත් මහතාට සහ ශ්‍රී ලංකා නිදහස් පක්ෂයේ මහලේකම් ලෙස අනුර ප්‍රියදර්ශන යාපා මහතාට එම තනතුරුවල කටයුතු කිරීම වළක්වාලමින් පනවා තිබූ වාරණ නියෝගයට අදාළ නඩු ඉල්ලා අස්කර ගෙන තිබේ.ශ්‍රී ලංකා නිදහස් පක්ෂයේ වැඩ බලන මහලේකම් දුමින්ද දිසානායක සහ එක්සත් ජනතා නිදහස් සන්ධානයේ මහලේකම් විශ්වා වර්ණපාල යන මත්වරුන් විසින් කොළඹ දිසා අධිකරණය හමුවේ අදාළ නඩුව ගොනු කර තිබුණි.සිය තනතුරුවල කටයුතු කිරීමේදී හිටපු ලේකම්වරුන්ගෙන් කිසිදු බාධාවක් ඇති නොවීම හා සුසිල් ප්‍රේම්ජයන්ත එම ධූරයෙන් පසුගියදා ඉල්ලා අස්වීම නිසා නඩුව ඉල්ලා අස්කර ගන්නා බව දුමින්ද දිසානායක හා විශ්වා වර්ණපාල ලේකම්වරු උසාවියේදී පවසා ඇතැයි සඳහන්ය.ඒ අනූව අදාළ නඩු ඉවත් කර ගැනීමට අධිකරණය අවසර දී ඇත.ජනපති මෛත්‍රිපාල සිරිසේන මහතා විසින් මහ මැතිවරණයට පෙර ශ්‍රීලනිප හා සන්ධාන ලේකම්වරු ඉවත් කර වැඩබලන ලේකම්වරුන් ලෙස දුමින්ද දිසානායක හා විශ්වා වර්ණපාල මහත්වරු පත් කරන ලදී.", "URL": "https://sinhala.adaderana.lk/news.php?nid=53509", "Category": null, "Parent URL": null}