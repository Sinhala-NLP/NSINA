{"Source": "Adaderana", "Timestamp": "June 26, 2018 11:05 pm", "Headline": "පාතාලය මර්දනය කිරීමට කටයුතු කළ යුතුයි", "News Content": "නව නීති අණ පනත් සම්මත කරමින් හෝ පාතාලය මර්දනය කිරීමට කටයුතු කරන බව නීතිය හා සාමය පිළිබඳ නියෝජ්‍ය අමාත්‍ය නලින් බණ්ඩාර මහතා පවසයි. මේ හරහා විදෙස් රටවල සිට පාතාලය මෙහෙයවන පුද්ගලයින් අත්අඩංගුවට ගැනීමට හැකියාවක් ලැබෙනු ඇති බව නියෝජ්‍ය අමාත්‍යවරයා සඳහන් කරයි. අමාත්‍ය මණ්ඩල රැස්වීමට සහභාගී වීමෙන් අනතුරුව මාධ්‍ය වෙත අදහස් දැක්වූ නියෝජ්‍ය අමාත්‍ය නලින් බණ්ඩාර මහතා මේ බව සඳහන් කළේය. මේ අතර මාතර සිද්ධියෙන් තුවාල ලැබූ පොලිස් නිලධාරීන් දෙදෙනාගේ සහ කාන්තාවගේ සුවදුක් විමසීම සඳහා පොලිස්පති පූජිත් ජයසුන්දර මහතා අද(26) කොළඹ ජාතික රෝහල වෙත පැමිණියේය. ඉන් අනතුරුව පොලිස්පතිවරයා මෙම සිද්ධියෙන් මියගිය පොලිස් සැරයන්වරයාගේ නිවසට ගොස් පවුලේ ඥාතීන් මුණ ගැසී තිබේ.", "URL": "https://sinhala.adaderana.lk/news.php?nid=91551", "Category": null, "Parent URL": null}