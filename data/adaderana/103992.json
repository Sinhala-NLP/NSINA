{"Source": "Adaderana", "Timestamp": "February 9, 2019 08:48 pm", "Headline": "හෙට ව්‍යවස්ථා සංශෝධනයක් ආවොත් මන්ත්‍රීවරුන්ට හොඳයි", "News Content": "පාර්ලිමේන්තු මන්ත්‍රීවරුන් ලෙසින් හැඳින්වූ විට පාර්ලිමේන්තුවේ මන්ත්‍රීවරුන් 225ක් සිටින බවත් එසේ නමුත් අද වන විට මිනිසුන් පවසන්නේ මන්ත්‍රීවරුන් 225ම හොරුන් ලෙසින් බවත් පාර්ලිමේන්තු මන්ත්‍රී කුමාර වෙල්ගම මහතා පැවසීය. හෙට වන විට ව්‍යවස්ථා සංශෝධනයක් පැමිණියහොත් පාර්ලිමේන්තු මන්ත්‍රිවරුන්ට හොඳ කලදසාවක් උදාවන බවත් එයට හේතුව වන්නේ පක්ෂ මාරු කරන නිසා බවත් ඔහු පැවසීය. මන්ත්‍රීවරයා පැවසූවේ දුප්පත් මිනිසුන් මන්ත්‍රීවරුන්ට මනාපය පළ කිරීමට ඡන්දය භාවිත කරමින් කතිරය ගැසීම සිදු කරන බවත් හා මන්ත්‍රිවරුන් පසුව පාර්ලිමේන්තුවට ගොස් මුදල් උපයාගැනීම සිදු කරගන්න බවත්ය. අද වන විට රටට උදා වී ඇත්තේ මෙවැනි තත්ත්වයක් බවත් පවසමින් ජාතික ආණ්ඩුවට නිල නොවන ලෙස මන්ත්‍රීවරුන් යෑමේ ඉඩකඩද පවතිනු ඇති බවත් ඔහු පැවසීය. ජාතික ආණ්ඩුව පිළිබඳ දේශපාලන වේදිකාවේ පක්ෂ විපක්ෂ නියෝජිතයින් අදහස් පළ කල අතර පාර්ලිමේන්තු මන්ත්‍රී ප්‍රසන්න රණතුංග මහතා සහ පාර්ලිමේන්තු මන්ත්‍රී නිමල් ලන්සා මහතා ඇතුළු මන්ත්‍රීවරුන් අදහස් දැක්වීය.", "URL": "https://sinhala.adaderana.lk/news.php?nid=103992", "Category": null, "Parent URL": null}