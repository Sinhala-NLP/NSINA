{"Source": "Adaderana", "Timestamp": "December 22, 2015 02:03 pm", "Headline": "  වත්මන් නායකයින් ජාතික ආරක්ෂාව ගැන දන්නේ නෑ! ", "News Content": "වත්මන් නායකයින් ජාතික ආරක්ෂාව ගැන නොදන්නා බව රණවිරුවන් සුරකීමේ ජාතික ව්‍යාපාරයේ සභාපති පූජ්‍ය බෙංගමුවේ නාලක හිමි පවසයි.උන්වහන්සේ මේ බව සඳහන් කළේ අද කොළඹ පැවති මාධ්‍ය හමුවකට එක්වෙමින්ය.මේ වන විට රණවිරුවන් වෙනුවෙන් පෙනී සිටින තමන්ට ජාතීවාදී ලේබල් අලවමින් සිටින බවත්, නමුත් තමන් ඇතුළු පිරිස දේශප්‍රේමී බවත්, උන්වහන්සේ එහිදී සඳහන් කර සිටියේය.රණවිරුවන්ට සලකන්නේ සමරන්නේ නැති රටක වීරයින් බිහි නොවන බවද එහිදී නාලක හිමි අවධාරණය කළේය. එසේම තමන්ගේ යුතුකම හා වගකීම රණවිරුවන් වෙනුවෙන් පෙනී සිටීම බවද උන්වහන්සේ වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=55880", "Category": null, "Parent URL": null}