{"Source": "Adaderana", "Timestamp": "August 6, 2017 04:48 pm", "Headline": "දෙදරු මවක අවසන් ගමන් යයි-3ට තුවාලයි", "News Content": "දඹුල්ල - මාතලේ ඒ 09 ප්‍රධාන මාර්ගයේ ලෙන දොර පාසල ඉදිරිපිට අද (06) දහවල් සිදුවූ රිය අනතුරකින් දෙදරු මවක් ජීවිතක්ෂයට පත් වී තිබේ.අනතුර සිදු වුයේ කුඩා ලොරි රථයක් සහ ත්‍රීරෝද රථයක් එකිනෙක ගැටීමෙනි. ත්‍රීරෝද රථයේ ගමන් ගත් එකම පවුලේ තිදෙනෙකු අනතුරින් බරපතල තුවාල ලැබුවා. අදාළ කාන්තාව දඹුල්ල මූලික රෝහලට ඇතුළත් කිරීමෙන් පසු මිය ගිය බව අප වාර්තාකරු පැවසුවේය. මිය ගොස් ඇත්තේ පේරාදෙණිය හිඳගල ප්‍රදේශයේ පදිංචි 44 හැවිරිදි කාන්තාවකි. ඇගේ සැමියා සහ එකොළොස් හැවිරිදි පුත්‍රයාද අනතුරින් බරපතළ තුවාල ලැබීය. ඔවුන් සමග ත්‍රිරෝද රථයේ ගමන් ගත් 14 හැවිරිදි පුත්‍රයාට අනතුරින් කිසිඳු හානියක් සිදුව නැත. අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=76030", "Category": null, "Parent URL": null}