{"Source": "Adaderana", "Timestamp": "February 24, 2017 07:55 am", "Headline": " වෛද්‍ය වර්ජනය පෙරවරු 8න් අවසන්", "News Content": "උතුරු මැද සහ නැගෙනහිර පළාත් තුළ ක්‍රියාත්මක වෛද්‍ය වර්ජනය අද(24) පෙරවරු 08.00න් අවසන්වීමට නියමිතව තිබේ.රජයේ වෛද්‍ය නිලධාරීන්ගේ සංගමය විසින් ඊයේ(23) පෙරවරු 08.00 සිට පැය 04 ක කාලයක් වර්ජනය ක්‍රියාත්මක කළ අතර පසුව එය පැය 24ක් දක්වා දීර්ඝ කිරීමට තීරණය කර තිබුණි.ඒ අනුව අද උදෑසන 8.00 න් වර්ජනය අවසන් කිරීමට නියමිතය.මාලඹේ පෞද්ගලික වෛද්‍ය විද්‍යාලයට විරෝධය පළ කරමින් පළාත් මට්ටමින් වර්ජනයේ නිරවීමට රජයේ වෛද්‍ය නිලධාරීන්ගේ සංගමය තීරණය කර ඇති අතර මේ හේතුවෙන් රෝගීන්ට දුෂ්කරතා රැසකට මුහුණ පෑමට සිදුවූ බවඅද දෙරණ වාර්තාකරුවන් සඳහන් කළේය.", "URL": "https://sinhala.adaderana.lk/news.php?nid=70032", "Category": null, "Parent URL": null}