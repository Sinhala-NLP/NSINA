{"Source": "Adaderana", "Timestamp": "July 24, 2016 11:28 pm", "Headline": "පාද යාත්‍රාවේ අරමුණ බෙදීම් ඇති කිරීම නෙමෙයි", "News Content": "ඒකාබද්ධ විපක්ෂය විසින් සංවිධානය කර තිබෙන පාද යාත්‍රාවේ අරමුණ ශ්‍රී ලංකා නිදහස් පක්ෂයේ බෙදීමක් ඇති කිරීම නොවන බව පාර්ලිමේන්තු මන්ත්‍රී දිලුම් අමුණුගම මහතා පවසයි.ඔහු පෙන්වා දෙන්නේ පක්ෂය බේරාගැනීමේ අරමුණින් මෙම නව වැඩපිළිවෙළ ක්‍රියාත්මක කරන බවයි. මහනුවර ප්‍රදේශයේ පැවති ජනහමුවකට එක්වෙමින් දිලුම් අමුණුගම මන්ත්‍රීවරයා මෙම අදහස් පළ කළේය.කෙසේවෙතත් පක්ෂයේ ප්‍රතිපත්තිවලට පටහැනිව කටයුතු කරන පුද්ගලයින් සම්බන්ධයෙන් ඉදිරියේ දී තීන්දු තීරණ ගන්නා බව එක්සත් ජනතා නිදහස් සන්ධානයේ මහලේකම් අමාත්‍ය මහින්ද අමරවීර මහතා සඳහන් කළේය.මන්ත්‍රීකම අහිමි වුණ ද තම ප්‍රතිපත්ති පාවා නොදෙන බව කළුතර දිස්ත්‍රික් පාර්ලිමේන්තු මන්ත්‍රී පියල් නිශාන්ත මහතා පවසයි.එමෙන්ම ඒකාබද්ධ විපක්ෂය සංවිධානය කරන පාගමනට එක්සත් ජාතික පක්ෂය ද සහයෝගය පළ කරන බව සංචාරක සංවර්ධන හා ක්‍රිස්තියානු කටයුතු අමාත්‍ය ජෝන් අමරතුංග මහතා සඳහන් කළේය.", "URL": "https://sinhala.adaderana.lk/news.php?nid=62396", "Category": null, "Parent URL": null}