{"Source": "Adaderana", "Timestamp": "August 8, 2015 10:44 am", "Headline": "12ක් මැරූ අමෙරිකානුවා පෝරකයට", "News Content": "අ‍ෙමරිකාවේ සමූහ මිනිස් ඝාතනයක් සම්බන්ධයෙන් චෝදනා ලැබූවෙකුට එරට අධිකරණයක් මගින් ජීවිතාන්තය දක්වා සිරදඬුවම් නියම කර තිබේ.2012 වසරේදී කොලරාඩෝ ප්‍රාන්තයේ බැට් මෑන් චිත්‍රපටය තිරගතවෙමින් තිබූ සිනමා ශාලාවකට කඩාවැදී පුද්ගලයින් 12 දෙනෙකු වෙඩි තබා ඝාතනය කිරීම සම්බන්ධයෙන් අදාළ පුද්ගලයාට එරෙහිව චෝදනා එල්ලවී තිබුණි.මෙලෙස ජීවිතාන්තය දක්වා සිරදඬුවම් නියම වූයේ ජේම්ස් හෝම්ස් නැමැති පුද්ගලයෙකුටයි.අදාළ සිද්ධිය වන විට ඔහු කොලරාඩෝ සරසවියේ ස්නායු විද්‍යාව සම්බන්ධයෙන් ආචාර්ය උපාධිය හදාරමින් සිටි බව සඳහන්ය.විත්තිකරු වෙනුවෙන් පෙනී සිටි නීතීඥයින් ප්‍රකාශ කර ඇත්තේ 27 වන වියේ පසුවූ ඔහු එම අවස්ථාව වන විට සිහිමද ගතියකින් සිටි බවයි.කෙසේවෙතත් කාන්තාවන් 09 දෙනෙකුගෙන් ද සමන්විත 12 දෙනෙකුගෙන් යුත් ජූරි සභාවේ නිගමනය වූයේ විත්තිකරු වැරදිකරු බවයි.", "URL": "https://sinhala.adaderana.lk/news.php?nid=53116", "Category": null, "Parent URL": null}