{"Source": "Adaderana", "Timestamp": "April 29, 2016 01:04 pm", "Headline": "පකිස්ථානුවාගේ බඩෙත් මත් ගුලි", "News Content": "හෙරොයින් සමග පකිස්ථාන ජාතිකයෙකු පොලිස් මත්ද්‍රව්‍ය නාශක කාර්යාංශය විසින් අත්අඩංගුවට ගෙන තිබේ.එම කාර්යාංශයට ලැබුණු තොරතුරකට අනුව කොල්ලුපිටිය ප්‍රදේශයේ හෝටලයක සිදු කළ වැටලිමකදී සැකකරු අත්අඩංගුවට ගෙන ඇති බව පොලිස් මාධ්‍ය ප්‍රකාශ කාර්යාලය සඳහන් කළේය.ඒ අනුව සැකකරු සතුව තිබී හෙරොයින් ගුලි 07ක් සොයාගෙන තිබේ.කෙසේ වෙතත් සැකකරු හෙරොයින් ගුලි ගිල ඇති බවට ද පොලිසියට තොරතුරු අනාවරණය වීම හේතුවෙන් ඔහු කොළඹ ජාතික රෝහලට ඇතුළත් කර ඇති බව සඳහන්ය.එහිදී සැකකාර පකිස්ථාන ජාතිකයා විසින් ගිල තිබූ තවත් හෙරොයින් ගුලි 12ක් සොයා ගැනීමට හැකි වූ බව පොලිසිය සඳහන් කළේය.සැකකරු 21 හැවිරිදි අයෙකු වන අතර ඔහු සම්බන්ධයෙන් පොලිස් මත්ද්‍රව්‍ය නාශක කාර්යාංශය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=59626", "Category": null, "Parent URL": null}