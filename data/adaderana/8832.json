{"Source": "Adaderana", "Timestamp": "June 6, 2010 07:58 am", "Headline": "උතුරේ ධීවර කටයුතු පාරම්පරික ධීවරයින්ට", "News Content": "උතුරු නැගෙනහිර පළාත්වල ධීවර කටයුතු සඳහා එහි සිටින පාරම්පරික ධීවරයින්ට අවස්ථාව ලබාදෙන බව ධීවර හා ජලජ සම්පත් අමාත්‍ය රාජිත සේනාරත්න මහතා පවසයි. දෙමළ, සිංහල, මුස්ලිම් ජාතීන්ට අයත් පාරම්පරික ධීවරයින් රැසක් උතුරු නැගෙනහිර පළාත්වල සිටින බව ඔහු පෙන්වාදෙයි. ඔවුන්ගේ ධීවර කටයුතු සඳහා අවශ්‍ය තාක්ෂණික උදව් උපකාර ඇතුළු සියලු අනුග්‍රහයන් දැක්වීමට ද පියවර ගන්නා බව අමාත්‍යවරයා සඳහන් කරයි. යුද්ධ‍ය පැවති කාලසීමාව තුළ ධීවර කටයුතු සිදුකිරීමට නොහැකි වූ මෙම ධීවර ජනතාවගේ අනාගත සුභසිද්ධිය උදෙසා අවශ්‍ය සෑම සහයෝගයක්ම ලබාදීමට බලාපොරොත්තු වන බව ද රාජිත සේනාරත්න අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8832", "Category": null, "Parent URL": null}