{"Source": "Adaderana", "Timestamp": "March 24, 2011 01:01 pm", "Headline": "දිවයිනේ ප්‍රදේශ රැසකට වැසි", "News Content": "වායු‍ගෝලයේ පවතින කැළඹිලි ස්වභාවය හේතුවෙන් දිවයිනේ ප්‍රදේශ රැසකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. වර්ෂාවත් සමග අකුණු ද ඇතිවිය හැකි බව කාර්යයේ නියුතු කාලගුණ විද්‍යාඥ චමින්ද ද සිල්වා මහතා ප්‍රකාශ කළේය. අපර භාගයේදී සහ රාත්‍රී කාලයේදී දිවයින පුරා ගිගිරුම් සහිත වැසි ඇතිවීමේදී එම ප්‍රදේශ වල සුළං වේගය තාවකාලිකව වැඩිවිය හැකි බව ඔහු පෙන්වාදුන්නේය. දිවයිනට දකුණු, නිරිතදිග සහ ගිනිකොන දිග මුහුදු ප්‍රදේශ වල වැසි තත්ත්වය තරමක් වැඩිවිය හැකි බව ද හෙතෙම සඳහන් කළේය.", "URL": "https://sinhala.adaderana.lk/news.php?nid=15044", "Category": null, "Parent URL": null}