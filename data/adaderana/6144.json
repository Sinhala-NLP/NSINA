{"Source": "Adaderana", "Timestamp": "January 20, 2010 12:14 pm", "Headline": "සමෘද්ධිලාභීන්ගේ හැඳුනුම්පත් එකතුකරයි", "News Content": "ආණ්ඩුවේ ප්‍රබලයින් ණය සහනාධාර සහ විශේෂ වරප්‍රසාද ලබා දෙන බව පවසමින් සමෘද්ධිලාභීන් ගේ ජාතික හැඳුනුම්පත් එකතු කරමින් සිටින බව එක්සත් ජාතික පක්ෂ මහ ලෙකම් තිස්ස අත්තනායක මහතා පවසයි. එවැනි පැමණිලි ගණනාවක් මේ වන විට ලැබී ඇති බැවින් ජනතාවට නොරැවටෙන ලෙස හෙතෙම කියා සිටියි. තමන්ගේ ජාතික හැඳුනුම්පත කිසිදු බාහිර පුද්ගලයෙකුට කිසිදු හේතුවක් නිසා ලබා නොදෙන ලෙස ද ජනතාවගෙන් ඉල්ලීමක් කරන බව අද පැවති මාධ්‍ය හමුවකට සහභාගී වෙමින් හෙතෙම කියා සි‍ටියේය. පරාජය හමුවේ වියරු වැටී සිටින ආණ්ඩුව නීති විරෝධී ලෙස මැතිවරණය කොල්ලකෑම සඳහා මේ වන විට සැලසුම් කරමින් සිටින බවත්,හැඳුනුම්පත් එකතු කිරීමේ වැඩ සටහන මෙහි එක් පියවරක් පමණක් නොවන බවත් ඔහු වැඩි දුරටත් කියා සිටියේය.", "URL": "https://sinhala.adaderana.lk/news.php?nid=6144", "Category": null, "Parent URL": null}