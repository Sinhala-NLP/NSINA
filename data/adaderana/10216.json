{"Source": "Adaderana", "Timestamp": "August 13, 2010 04:13 pm", "Headline": "ඒක පාර්ශවීය තීන්දුව පිළිගන්න බෑ", "News Content": "ඒක පාර්ශවීය ලෙස දෙනු ලැබූ යුද අධිකරණ තීන්දුව පිළිගත නොහැකි බව ප්‍රජාතන්ත්‍රවාදී ජාතික පෙරමුණේ පාර්ලිමේන්තු මන්ත්‍රී අනුර කුමාර දිසානායක මහතා පවසයි. ෆොන්සේකා මහතා වෙනුවෙන් පෙනී සිටි නීතිඥයින් නොමැති අවස්ථාවකදී දෙනු ලැබූ මෙම තීන්දුව කිසිසේත්ම සාධාරණ නොවන බවද හෙතෙම කියා සිටියේ අද කොළඹ පිහිටි මාධ්‍ය හමුවකට සහභාගී වෙමිනි. ජොන්ස්ටන් අමාත්‍යවරයා සාක්ෂිදීම සඳහා සහභාගී වූ අවස්ථාවේදී පමණක් ෆොන්සේකා මහතාගේ පාර්ශවයෙන් නීතිඥයින් සහභාගී වූ බවත්,එයින් අනතුරුව දිගින් දිගටම සාක්ෂි විමසීම කරනු ලැබුවේ රජයේ පාර්ශවයෙන් පමණක් බවත් හෙතෙම පෙන්වා දුන්නේය. තමන්ගේ නීතිඥයාට නිවාඩු දී ඇති මොහොතක ලබාදුන් මෙම තීන්දුව පිළිබඳ නීතිඥ සංගමයටත් කරුණු දැක්වීම සඳහා වගකීමක් ඇති බවද අනුර කුමාර දිසානායක මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10216", "Category": null, "Parent URL": null}