{"Source": "Adaderana", "Timestamp": "July 29, 2019 07:58 pm", "Headline": "සෞඛ්‍ය සේවාව වෙනුවෙන් පත්වීම් කිහිපයක්", "News Content": "සෞඛ්‍ය සේවාවේ තනතුරු 05 ක් සඳහා වන පත්වීම් ලිපි ප්‍රදානය සෞඛ්‍ය, පෝෂණ හා දේශීය වෛද්‍ය අමාත්‍ය දොස්තර රාජිත සේනාරත්න මහතාගේ ප්‍රධානත්වයෙන් අද (29) පෙරවරුවේ අරලියගහ මන්දිරයේ දී සිදු කෙරිණි. මෙහිදී වෛද්‍ය රසායනාගාර කාර්මික විද්‍යාඥ, විකිරණ ශිල්පී, පාසල් දන්ත චිකිත්සක, ඛන්තු රේඛණ ශිල්පී, පාසල් දන්ත චිකිත්සක, විද්‍යුත් නිකර්පන රේඛණ සටහන්කරු, උපස්ථායක, ජලනල කාර්මික, අදුරු කාමර සහායක, සෞඛ්‍ය කාර්ය සහායක යන තනතුරු වලට අදාලව පත්වීම් ලිපි ප්‍රදානය කරන ලදි. මෙම අවස්ථාවට සෞඛ්‍ය ලේකම් වසන්තා පෙරේරා මහත්මිය, සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා, සෞඛ්‍ය අමාත්‍යාංශයේ නිලධාරීන්, වෘත්තීය සමිති නියෝජිතයින් ඇතුලු පිරිසක් එක්ව සිටියහ.", "URL": "https://sinhala.adaderana.lk/news.php?nid=115308", "Category": null, "Parent URL": null}