{"Source": "Adaderana", "Timestamp": "April 3, 2018 11:20 am", "Headline": " යාපනය සරසවියේ කළු කොඩි ඔසවයි-පඹයින් පුළුස්සා විරෝධතාවයක (ඡායාරූප)", "News Content": "යාපනය විශ්වවිද්‍යාලය වටා කළු කොඩි දමා පඹයින් පුළුස්සමින් යාපනය විශ්වවිද්‍යාලයේ අනධ්‍යයන සේවකයෝ අප්‍රේල් 02 දා විරෝධතාවයක නිරත වූහ. මේ විරෝධතාවයේ නිරත පිරිස කියා සිටියේ දිවයිනේ සියලුම විශ්වවිද්‍යාලවල අනධ්‍යයන කාර්ය මණ්ඩල වලට ලබාදිය යුතු දීමනා හා පහසුකම් වලට අමතරව යාපනය විශ්වවිද්‍යාලයේ සේවකයින්ට ලැබිය යුතු දීමනා හා පහසුකම් රැසක් තවමත් ලබාගැනීමට ඇති බවයි. ශ්‍රී ලංකාවේ විශ්වවිද්‍යාලවල අනධ්‍යයන සේවකයින් විසින් දීප ව්‍යාප්තව වර්ජනයක් ආරම්භ කිරීමට වසරකට පමණ ඉහත සිට එම ඉල්ලීම් ලබා දෙන ලෙස යාපනය විශ්වවිද්‍යාලයේ සේවකයින් විශ්වවිද්‍යාල බලධාරීන්ගෙන් ඉල්ලා ඇතත් ඊට මේ දක්වාම සාර්ථක පිළිතුරු නොමැති බව යාපනය විශ්වවිද්‍යාලයේ අනධ්‍යයන කාර්ය මණ්ඩලය කියා සිටියි. මෙම අසාධාරණයට එරෙහිව යාපනය විශ්ව විද්‍යාලය වටා කළු කොඩි දමමින්, විශ්වවිද්‍යාල බලධාරීන් පඹයින් බව කියමින් පඹයින් පාර දිගේ ඇදගෙන ගොස් අවසානයේදී එම පඹයින්ට ගිණි තැබූහ.", "URL": "https://sinhala.adaderana.lk/news.php?nid=86818", "Category": null, "Parent URL": null}