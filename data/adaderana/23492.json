{"Source": "Adaderana", "Timestamp": "April 13, 2012 08:48 pm", "Headline": "කිලිනොච්චියෙන් යුද උපකරණ තොගයක් හමුවෙයි", "News Content": "අද(13) කිලිනොච්චිය කොට්ඨාශ අපරාධ විමර්ශන අංශයේ නිලධාරීන් කණ්ඩායමක් විසින් කිලිනොච්චිය පොලිස් වසමේ රත්නම්පුරම් ප‍්‍රදේශයේ කළ සෝදිසි මෙහෙයුමකදී යුද උපකරණ තොගයක් සොයාගෙන තිබේ. ‍ එවකට එල්.ටී.ටී.ඊ. පුස්තකාලය පිහිටි ගොඩනැගිල්ල පිටුපස කැලෑවේ එල්.ටී.ටී.ඊ. සංවිධානය විසින් මතු ප‍්‍රයෝජනය සඳහා මෙම උපකරණ සඟවා තබා ඇති බව පොලිසිය පවසයි. ‍ ටී.එම්. වර්ගයේ උණ්ඩ 92 ක්, එම්.පී.එම්.පී.උණ්ඩ 401 ක්, එම්.පී.එම්.පී. උණ්ඩ 15ක් අඩංගු ලින්ක් 01 ක් හා ආර්.පී.ජී. වර්ගයේ උණ්ඩ 01 ක් මෙසේ හමුවූ යුද උපකරණ අතර වන බව ද පොලිසිය සඳහන් කරයි. ‍ කිලිනොච්චිය පොලිසිය වැඩිදුර විමර්ශන කටයුතු සිදුකරගෙන යනු ලබයි.", "URL": "https://sinhala.adaderana.lk/news.php?nid=23492", "Category": null, "Parent URL": null}