{"Source": "Adaderana", "Timestamp": "August 2, 2018 03:38 pm", "Headline": "හක්කපටස් කාලා ඇත් පැටවෙකු මරුට", "News Content": "මොණරාගල, ඇතිමලේ පොලිස් බල ප්‍රදේශයේ උඩුවර වැවේ ප්‍රදේශයේ දී හක්කපටස් ආහරයට ගැනීමේන් ඇත් පැටවෙකු ජීවිතක්ෂයට පත් වී අති බව අද දෙරණ වාර්තාකරු පවසයි. ඊයේ(01) රාත්‍රි මෙය සිදුව ඇති අතර අද(02) උදෑසන ඇතිමලේ පොලීසියට ලද තොරතුරක් අනුව ඇත් පැටවාගේ මළ සිරුර සොයාගෙන ඇති බව අප වාර්තාකරු සඳහන් කළේය. මෙම මිය ගිය ඇත් පැටවාගේ අගල් එකොලහකට වඩා දිග දල යුඟලයක්ද පවතින අතර ප්‍රදේශයේ වන සතුන් දඩයම් කිරීමේ අරමුණින් තබන ලද හක්කපටස් මෙම ඇත් පැටවා ආහාරයට ගෙන ඇති බව පොලීසිය සැකපළ කරයි. වන අලියාගේ මළ සිරුර පිළිබඳ පශ්චාත් මරණ පරීක්ෂණය නැගෙනහිර සහ ඌව බාර වනජීවි පශු වෛද්‍ය පුෂ්පකුමාර මහතා පැමිණ අද උදෑසන පශ්චාත් මරණ පරීක්ෂණ කටයුතු සිදු කර තිබේ. මෙම වනඅලිය වයස අවුරුදු දහයක පමන වයසක පසුවන බවත් දුර්ලභ ගනයේ දල දෙකක් මෙම ඇත් පැටවා සතු බවත් මෙම වන අලියා ජීවත් වූවානම් ඉතා වටිනා සහ දුර්ලභ ගනයේ ඇතෙකු වන බව වනජීවි නිලධාරීන් පවසයි. මේ පිළිබඳ ඉදිරි විමර්ශන ඇතිමලේ පොලිසිය සහ ඇතිමලේ වනජීවි නිලධාරීන් සිදු කරයි.", "URL": "https://sinhala.adaderana.lk/news.php?nid=93696", "Category": null, "Parent URL": null}