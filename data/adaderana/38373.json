{"Source": "Adaderana", "Timestamp": "October 25, 2013 02:22 pm", "Headline": "ලංගමෙන් කොළඹ - කටුනායක සුඛෝපභෝගි බස් සේවාවක්", "News Content": "කොළඹ - කටුනායක අධිවේගී මාර්ගයේ ලබන 28 වැනිදා සිට සුඛෝපභෝගි බස් රථ සේවාවක් ආරම්භ කිරීමට ලංකා ගමනා ගමන මණ්ඩලය කටයුතු යොදා තිබේ. ඒ අනුව කොළඹ සිට - ජා ඇල දක්වා රුපියල් 100ක ගාස්තුවක් අය කිරීමට නියමිතය. එසේම කොළඹ සිට කටුනායක දක්වා ගාස්තුව රුපියල් 130කි. කොළඹ සිට මීගමුව දක්වා ගාස්තුව වන්නේ රුපියල් 150ක්ය. කොළඹ කටුනායක අධිවේගී මාර්ගය, ජනාධිපති මහින්ද රාජපක්ෂ මහතා අතින් ලබන 27 වැනිදා විවෘත කිරීමට නියමිතය.", "URL": "https://sinhala.adaderana.lk/news.php?nid=38373", "Category": null, "Parent URL": null}