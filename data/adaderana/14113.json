{"Source": "Adaderana", "Timestamp": "February 10, 2011 09:13 am", "Headline": "තවදුරටත් ආපදා තත්ත්වය පැවතුණොත් මැතිවරණය කල් දමන්න වෙයි", "News Content": "ඉදිරි පළාත් පාලන මැතිවරණය කල් දමන ලෙසට පක්ෂ කිහිපයකින්ම රජයට ඉල්ලීම් ලැබී ඇතැයි පළාත් පාලන හා පළාත් සභා නි‍යෝජ්‍ය අමාත්‍ය ඉන්දික බණ්ඩාරනායක මහතා පවසයි. කෙසේ වුවත් මේ සම්බන්ධයෙන් රජය අවසන් තීරණයකට එළඹ නොමැති බව ඔහු සඳහන් ‍කළේය. විශේෂයෙන් පවතින අයහපත් කාලගුණ තත්ත්වය හමුවේ ඇතැම් ප්‍රදේශවල මැතිවරණ කටයුතු නිසියාකාරයෙන් ක්‍රියාත්මක කිරීමට නොහැකි වාතාවරණයක් ගොඩනැගි ඇතැයි ද අමාත්‍යවරයා කියා සිටි‍යේය. මේ සම්බන්ධයෙන් මැතිවරණ ‍කොමසාරිස්වරයා සියලු පක්ෂ කැඳවා ඉදියේදී සාකච්ඡා කරණු ඇති බව ඔහු පැවසුවේය. තවදුරටත් මෙම ආපදා තත්ත්වය පැවතියහොත් මැතිවරණය කල් දැමීමට සිදුවන බව ඉන්දික බණ්ඩාරනායක අමාත්‍යවරයා වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14113", "Category": null, "Parent URL": null}