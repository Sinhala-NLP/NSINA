{"Source": "Adaderana", "Timestamp": "July 30, 2018 03:03 pm", "Headline": "මාළු පැටවු ලක්ෂ දෙකක් මුදා හැරෙයි", "News Content": "කාසල්රි සහ මවුස්සාකැලේ ජලශවලට මත්ස්‍ය පැටවුන් ලක්ෂ දෙකක් මුදාහැරීම මධ්‍යම පළාත් සභා මන්ත්‍රී කනපතිකනගරාජ් සහ නොර්වුඩ් ප්‍රාදේශිය සභාවේ සභාපති රවි කුලන්දවෙල් යන මහතුන්ගේ ප්‍රධානනත්වයෙන් අද(30) එම ජලාශවලදි සිදු කෙරිණි. මධ්‍යම පළාත් ධීවර අමාත්‍යංශයේ ප්‍රතිපාදන මත මෙම මත්ස්‍ය පැටවුන් ජලාශයට මුදා හැරීම සිදු කෙරිණි. ජාතික ජලජ ජීවි වගා සංවර්ධන කාර්යයාල යටතේ පාලනය වන උඩවලව මිරිගල් කාෆ්ට් මත්ස්‍ය අභිජනන මධ්‍යස්ථානයේ අභිජනනය කරන ලද මිරිගල් ඇගිල්ලන් මත්ස්‍යය පැටවුනුයි මෙසේ ජලාශවලට මුදා හැරුණේ. මෙම මත්ස්‍ය පැටවුන් මාස 6 ක කාලයක් තුළ කිලෝ 1 ½ ත්, 2 ක් අතර ප්‍රමාණයකට වැඩෙන බවත්, වසරක් වැනි කාලයක් තුළ ජලාශයට මුදා හැරි මත්ස්‍ය පැටවුන් මෙන් දස ගුණයකින් මෙම මිරිගල් මත්ස්‍යයින් බෝ වන බව ජතික ජලජ ජිවි වගා සංවර්ධන අධිකාරියේ නුවරඑළිය කාර්යයාලයේ ව්‍යාපෘති නිලධාරී බුද්ධික කුෂාන් මහතා කියා සිටියේය. වතුකරයේ ජනතාවගේ පෝෂණ තත්ත්වය ඉහළ දැමිමටත්,කාසල්රි සහ මවුස්සාකැලේ ජලාශයේ ධීවරයන්ගේ ආදායම් තත්ත්වය ඉහළ දැමිමටත්,එම ජලාශවලට මෙවැනි මත්ස්‍ය පැටවන් සහ ඉස්සන් පැටවුන් විශාල ප්‍රමාණයක් ජලාශ වලට මුදා හැර ඇති බව ජතික ජලජජිවි වගා සංවර්ධන අධිකාරියේ ව්‍යාපෘති නිලධාරීයා කියා සිටියි.", "URL": "https://sinhala.adaderana.lk/news.php?nid=93474", "Category": null, "Parent URL": null}