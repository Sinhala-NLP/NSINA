{"Source": "Adaderana", "Timestamp": "September 11, 2017 12:44 pm", "Headline": "රාජ්‍ය නිලධාරීන් බය වෙන්න ඕනි නෑ", "News Content": "රාජ්‍ය නිලධාරීන් දෙදෙනෙකුට දඩුවම් ලබාදුන් පමණින් සෙසු රාජ්‍ය නිලධාරීන් බිය නොවිය යුතු බව වාරිමාර්ග රාජ්‍ය අමාත්‍ය පාලිත රංගේ බණ්ඩාර මහතා පවසයි.වනාතවිල්ලුව නිවාස ව්‍යාපෘතියක් විවෘත කිරීමේ අවස්ථාවට එක්වෙමින් අමාත්‍යවරයා ප්‍රකාශ කළේ දේශපාලනඥයින් කුමන නියෝග පැනවුවද රාජ්‍ය නිලධාරීන් නීතියට අනුව කටයුතු කළ යුතු බවයි.මේ අතර අභ්‍යන්තර කටයුතු, වයඹ සංවර්ධන හා සංස්කෘතික කටයුතු අමාත්‍ය එස්.බී නාවින්න මහතා නොච්චියාගම ප්‍රාදේශීය ලේකම් කාර්යාලයේ පැවැති උත්සවයකින් අනතුරුව ප්‍රකාශ කළේ වැරදිකරුවන්ට තරාතිරම නොබලා දඩුවම් කළ යුතු බවයි.මේ අතර බැඳුම්කර වංචාවේ වැරදිකරුවන්ට ද ඉහළ දඩුවමක් ලබා දෙනු ඇති බවට ජනතාව බලාපොරොත්තුවෙන් පසුවන බව නිපුණතා සංවර්ධන හා වෘත්තීය පුහුණූ අමාත්‍ය චන්දිම වීරක්කොඩි මහතා මැදවච්චිය ප්‍රදේශයේදී ප්‍රකාශ කළේය.", "URL": "https://sinhala.adaderana.lk/news.php?nid=77398", "Category": null, "Parent URL": null}