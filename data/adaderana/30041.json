{"Source": "Adaderana", "Timestamp": "December 17, 2012 06:01 pm", "Headline": "ආයුධ ගත් 4ක් මට පහර දෙන්න හැදුවා ", "News Content": "ආයුධ සහිතව පැමිණි පුද්ගලයින් සිව්දෙනෙකු තමාගේ නිවස ඉදිරිපිටදී තමාට පහරදීමට තැත්කළ බව නීතිඥ ගුණරත්න වන්නිනායක මහතා පවසයි. මේ අතර නීතීඥ ගුණරත්න වන්නිනායක මහතාට පුද්ගලයින් සිව්දෙනෙකු විසින් කර ඇති තර්ජනයක් සම්බන්ධයෙන් ලැබුණු පැමිණිල්ලකට අනූව බොරලැස්ගමුව පොලීසිය පරීක්ෂණ ආරම්භ කර තිබේ. අද පස්වරු 4.59ට පමණ 119 යන දුරකතන අංකයට ලැබුණු පැමිණිල්ලකට අනූව එලෙස පරීක්ෂණ ආරම්භ කර ඇතැයි පොලීසිය පවසයි. නීතිඥ ගුණරත්න වන්නිනායක මහතාගේ බොරලැස්ගමුව පිරිවෙන පාරේ පිහිටි නිවස ඉදිරිපිටදී මෙම තර්ජනය සිදුව තිබේ. සේවය නිමවා ‍සිය මෝටර් රථයෙන් නිවසට යමින් සිටියදී ඒ පිටුපස පැමිණි පුද්ගලයින් 4 සිව්දෙනෙකු වාහනයේ වීදුරුව පහත් කරන ලෙස පවසා මෙලෙස තර්ජනය කළ බව 119 හදීසි ඇමතුම් අංකයට කළ පැමිණිල්ලේ සඳහන්ය. ඒ අනුව බොරලැස්ගමුව පොලීසියේ නිලධාරීන් කණ්ඩායමක් එම ස්ථානයට ගොස් මේ වන විට පරීක්ෂණ ආරම්භ කර ඇතැයි පොලීසිය පවසයි.", "URL": "https://sinhala.adaderana.lk/news.php?nid=30041", "Category": null, "Parent URL": null}