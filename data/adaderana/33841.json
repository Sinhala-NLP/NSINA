{"Source": "Adaderana", "Timestamp": "May 6, 2013 09:03 am", "Headline": "වෙදුන් වර්ජනයේ", "News Content": "රජයේ ලියාපදිංචි සහ සහකාර වෛද්‍යවරුන් අද (06) සිට අඛණ්ඩ වැඩ වර්ජනයක නිරත වීමට තීරණය කර තිබේ. සන්නිවේදන දීමනා ලබානොදීමට එරෙහිව මෙම වැඩ වර්ජනය ක්‍රියාත්මක කරන බව රජයේ ලියාපදිංචි සහ සහකාර වෛද්‍ය නිලධාරීන්ගේ සංගමය සඳහන් කළේය. එම සංගමය පසුගිය අප්‍රේල් මස 8 වන දින සිට අකුරට වැඩ කිරීමේ වෘත්තීය සමිති ක්‍රියාමාර්ගයක් දියත් කර තිබුණි. එහෙත් මෙතෙක් සිය ගැටලුවට විසඳුම් ලබානොදීම හේතුවෙන් අද සිට අඛණ්ඩ වැඩවර්ජනයක නිරත වන බව එම සංගමයේ ලේකම් වෛද්‍ය මහින්ද ලියනගේ මහතා සඳහන් කළේය.", "URL": "https://sinhala.adaderana.lk/news.php?nid=33841", "Category": null, "Parent URL": null}