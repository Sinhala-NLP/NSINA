{"Source": "Adaderana", "Timestamp": "February 9, 2016 02:11 pm", "Headline": " ශ්‍රී ලංකාවට තවත් රන් පදක්කමක් ", "News Content": "දකුණු ආසියානු ක්‍රීඩා උළෙලේ ශ්‍රී ලංකාව වෙනුවෙන් තවත් රන් පදක්කමක් දිනාගැනීමට ජීවන් ජයසිංහ ක්‍රීඩකයා සමත්ව තිබේ.ඒ කිලෝමීටර් 100 පාපැදි ධාවන තරගයෙන්.මීට අමතරව අද(09) දිනයේ ශ්‍රී ලංකා ක්‍රීඩක ක්‍රීඩිකාවන් තවත් රීදි පදක්කම් තුනක් සහ ලෝකඩ පදක්කමක් හිමිකරගෙන තිබේ.බර ඉසිලීමේ ඉසව්වෙන් කිලෝග්‍රෑම් 75 බර පන්තිය යටතේ ඉෂානි අනුෂ්කා ක්‍රීඩිකාව රීදි පදක්කමක් හිමිකරගෙන ඇති අතර කිලෝග්‍රෑම් 105 බර පන්තියෙන් සමන් අබේවික්‍රම ක්‍රීඩකයා ලෝකඩ පදක්කමක් හිමිකර ගෙන ඇති බව වාර්තා වී තිබේ.දුනු විදීමේ කාන්තා සහ පිරිමි කණ්ඩායම් ඉසව් දෙකෙන් රීදි පදක්කම් දෙකක් හිමිකර ගැනීමට ශ්‍රී ලංකා ක්‍රීඩක ක්‍රීඩිකාවන් සමත්ව ඇත.ඒ අනුව ක්‍රීඩා උළෙලේ දී මේ වන විට ශ්‍රී ලංකාව රන් පදක්කම් 12ක් රීදි පදක්කම් 30ක් සහ ලෝකඩ පදක්කම් 24ක් දිනා ගනිමින් සමස්ත පදක්කම් 66ක් ලබා පදක්කම් සටහනේ දෙවන ස්ථානයේ පසුවෙයි. ඉන්දියාව තවදුරටත් පෙරමුණේ පසුවන අතර රන් පදක්කම් 56ක් සමඟින් ඔවුන් ලබා ඇති සමස්ත පදක්කම් සංඛ්‍යාව 85කි.", "URL": "https://sinhala.adaderana.lk/news.php?nid=57051", "Category": null, "Parent URL": null}