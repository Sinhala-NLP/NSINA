{"Source": "Adaderana", "Timestamp": "February 6, 2019 12:09 pm", "Headline": "ත්‍රස්තවාදී ක්‍රියා නිසා දුබලතාවයට පත් ත්‍රිවිධ හමුදා සමාජිකයින්ට සහන", "News Content": "ත්‍රස්තවාදී ක්‍රියා හේතුවෙන් දුබලතාවයට පත්ව විශ්‍රාම ගොස් හෝ අස්ව සිටින ත්‍රිවිධ හමුදා සේවා පුද්ගලයන් වෙත සහන සැලසීමට අමාත්‍ය මණ්ඩල අනුමැතිය හිමිව තිබේ. ත්‍රස්තවාදී ක්‍රියා හේතුවෙන් දුබලතාවයට පත්ව එම දුබලතා ප්‍රතිශතය සියයට 50ට අඩුවීම හේතුවෙන් අදාළ සේවා කාලය සම්පූර්ණ කොට විශ්‍රාම ගොස් සිටින ත්‍රිවිධ හමුදා සමාජිකයින් 1573 ක් සඳහා මෙම සහනය හිමිවනු ඇත. මේ සඳහා මීට පෙර කැබිනට් අනුමැතිය හිමිව තිබිණි. එවැනි විශ්‍රාමික ත්‍රිවිධ හමුදා සාමාජිකයින් 792 දෙනෙකු වෙත අදාළ සහන සැලසීමට ආරක්ෂක අමාත්‍යවරයා ලෙස ජනාධිපති මෛත්‍රීපාල සිරිසේන මහතා විසින් ඉදිරිපත් කළ යෝජනාවට මෙලෙස කැබිනට් අනුමැතිය හිමිව තිබේ.", "URL": "https://sinhala.adaderana.lk/news.php?nid=103781", "Category": null, "Parent URL": null}