{"Source": "Adaderana", "Timestamp": "December 22, 2016 04:34 pm", "Headline": "බුදු රුව සහිත ඒප්‍රන් හා අත්වැසුම් තොගයක් අල්ලයි", "News Content": "කොළඹ වරායේ බහාලුම් අංගණයේ තිබී බුදු රුවට නිගා කෙරෙන අයුරින් මුද්‍රිත ඡායාරූ සහිත නිෂ්පාදිත ඒප්‍රන් සහ අත්වැසුම් තොගයක් සොයාගෙන තිබේ.කොළඹ වරායේ BQ 04 ගුදමේ තිබී මෙලෙස ඒප්‍රන් සහ අත්වැසුම් සහිත කාටුන් 904ක් සොයාගෙන ඇති බවත්,ඒවා රේගු බාරයට ගෙන විමර්ශන පවත්වන බවත් සඳහන්ය.මෙම භාණ්ඩ තොගය මාර්ගස්ථ බඩු ලෙස ඉන්දියාවේ තූත්තකුඩියේ සිට ශ්‍රී ලංකාව හරහා ස්ලෝවේනියාවට යැවීමට සූදානම් කර තිබුණු බව ශ්‍රී ලංකා රේගුව පවසයි.රේගු මාධ්‍ය ප්‍රකාශක ධර්මසේන කහඳව මහතා කියා සිටියේ කිසිදු ආගමික නායකයෙකුගේ රුව එදිනෙදා භාණ්ඩ සඳහා යොදාගැනීමට නීතියට අනුව හැකියාවක් නොවන බවයි.ඒ අනුව මෙම භාණ්ඩ තොගය සම්බන්ධයෙන් ඉන්දීය රේගුව දැනුවත් කිරීමට පියවර ගන්නා බවත්,එමගින් මේ ආකාරයේ නිෂ්පාදන සිදුකිරීම වැළැක්වීම සඳහා ක්‍රියාමාර්ග ගන්නා ලෙස ඉල්ලා සිටින බවත් රේගු මාධ්‍ය ප්‍රකාශකවරයා සඳහන් කළේය.ශ්‍රී ලංකා රේගුවේ සමාජ ආරක්ෂණ වැඩපිළිවෙල යටතේ අපනයන අංශයේ නිලධාරීන් විසින් මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67257", "Category": null, "Parent URL": null}