{"Source": "Adaderana", "Timestamp": "January 28, 2017 09:01 pm", "Headline": " දකුණු අප්‍රිකාවට කඩුලු 8ක ජයක්", "News Content": "ශ්‍රී ලංකා කණ්ඩායම සමඟ පැවති පළමු එක්දින තරඟය කඩුලු 8කින් ජයගැනීමට දකුණු අප්‍රිකානු කණ්ඩායම ඊයේ(28) සමත් විය.ප්‍රථමයෙන් පන්දුවට පහරදුන් ශ්‍රී ලංකා කණ්ඩායමට පන්දුවාර 48යි පන්දු 03ක් අවසානයේ සියලු ක්‍රීඩකයින් දැවී ලබාගත හැකි වූයේ ලකුණු 181ක් පමණි. කුසල් මෙන්ඩිස් ලකුණු 62යි.පිළිතුරු ඉනිම සඳහා පිටියට පිවිසි දකුණු අප්‍රිකානු කණ්ඩායම පන්දුවාර 34යි පන්දු දෙකක් අවසානයේ කඩුලු දෙකක් දැවී ජයග්‍රාහී ඉලක්කය පසු කළේය. හෂීම් අම්ලා ලකුණු 57ක් සහ පෆ් ඩු ප්ලෙසිස් නොදැවී ලකුණු 55ක් ලබාගැනීමට සමත් විය.", "URL": "https://sinhala.adaderana.lk/news.php?nid=68766", "Category": null, "Parent URL": null}