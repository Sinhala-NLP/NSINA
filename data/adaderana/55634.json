{"Source": "Adaderana", "Timestamp": "December 10, 2015 08:47 am", "Headline": "2015 ඡන්ද නාමලේඛනය දෙසැ. 30ට පෙර!", "News Content": "2015 වසරේ ඡන්ද හිමි නාම ලේඛනය දෙසැම්බර් මස 30 වන දිනට පෙර නිකුත් කරන බව මැතිවරණ මහලේකම් කාර්යාලය පවසයි.ඔවුන් පෙන්වා දෙන්නේ මේ දින වල ඡන්ද හිමි නාමලේඛනය සකස් කිරීමේ අවසන් කටයුතු සිදුවන බවයි.2015 වසරේ ඡන්ද හිමි නාමලේඛනය සඳහා අභියාචනා 71,000ක් පමණ ඉදිරිත්ව තිබූ අතර එම අභීයාචනා සළකා බැලීමේ කටයුතු මේ වන විට අවසන් කර ඇත.ඡන්ද හිමි නාමලේඛනයට නම් ඇතුළත් නොවීම සහ ඇතුළත් වී ඇති නම් පිළිබඳව වූ විරෝධතා සම්බන්ධයෙන් ඉදිරිපත්ව තිබූ සියලු අභියාචනා සඳහා විසදුම් ලබාදී ඇති බව මැතිවරණ මහලේකම් කාර්යාලය සඳහන් කළේය.ඒ අනුව මෙම වසර අවසන් වීමට පෙර ඡන්ද හිමි නාමලේඛනය නිකුත් කිරීමට නියමිත අතර ලබන වසරේ පවත්වනු ලබන මැතිවරණ වලදී මේ වසරේ ඡන්ද හිමි නාමලේඛනය යොදාගැනීමට නියමිතය.", "URL": "https://sinhala.adaderana.lk/news.php?nid=55634", "Category": null, "Parent URL": null}