{"Source": "Adaderana", "Timestamp": "June 14, 2012 04:20 pm", "Headline": "03 වන ආසියානු යොවුන් ක්‍රීඩා සත්කාරකත්වය හම්බන්තොටට", "News Content": "2017 වසරේ පැවැත්වෙන 03 වන ආසියානු යොවුන් ක්‍රීඩා උළෙලේ සත්කාරක නගරය ලෙස හම්බන්තොට නම් කර ඇති බව ආසියානු ඔලිම්පික් කවුන්සිලයේ සභාපතිවරයා පවසයි. ශ්‍රී ලංකාව වෙනුවෙන් පසුගිය දා ආසියානු ඔලිම්පික් කමිටුවට ඉදිරිපත් කළ වාර්තාව අනුව අදාළ තරගාවලිය පැවැත්වීම සදහා ශ්‍රී ලංකාවේ හම්බන්තොට නගරය තෝරාගෙන ඇති බව සඳහන්ය. ආසියානු ඔලිම්පික් කමිටුවේ සභාපති සහ ජාත්‍යන්තර ඔලිම්පික් කමිටුවේ සමාජික ෂෙයික් ෆාඩ් අල් සබා මහතා ජනාධිපති මහින්ද රාජපක්ෂ මහතා හමු වූ අවස්ථාවේ දී මේ බව දැනුම් දුන් බව ජනාධිපති මාධ්‍ය අංශය පවසයි. මෙම හමුව අද (14) පෙරවරුවේ අරලියගහ මන්දිරයේ දී සිදුව තිබේ. එළඹෙන වසර 5 ක කාලය තුළ මෙරට ක්‍රීඩා ක්ෂේත්‍රයේ දියුණුව වෙනුවෙන් සහය ලබාදීමටත් ආසියානු ඔලිම්පික් කමිටුවේ සභාපතිවරයා එහි දී පොරොන්දු වූ බව ජනාධිපති මාධ්‍ය අංශය පවසයි.", "URL": "https://sinhala.adaderana.lk/news.php?nid=25032", "Category": null, "Parent URL": null}