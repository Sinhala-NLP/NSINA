{"Source": "Adaderana", "Timestamp": "June 15, 2019 09:26 pm", "Headline": "සයිබර් ආරක්ෂණ පනත හරහා ප්‍රකාශන අයිතිය අහෝසි කිරීමේ සූදානමක්", "News Content": "ආණ්ඩුව විසින් ගෙන ඒමට යෝජිත සයිබර් ආරක්ෂණ පනත හරහා ජනතාවගේ ප්‍රකාශන අයිතිය අහෝසි කිරීමට සූදානම් වන බව අන්තර්ජාල නිදහස සුරකින්නෝ සංවිධානය පවසයි. එම මාධ්‍ය හමුවට එක්වෙමින් නීතීඥ මනෝජ් ගමගේ මහතා මේ බව සඳහන් කළා. \"රජයට විරුද්ධව අදහස් දක්වන පුද්ගලයින්ගේ සමාජ ජාලා ගිණුම් අක්‍රීය කරන්න කටයුතු කළා. වත්මන් ආණ්ඩුව බලයට WI-FI නොමිලේ කිව්වා. දැන් සල්ලි දීලත් බැහැ. සයිබර් ආරක්ෂණ කෙටුම්පතක් ගෙන්න හදනවා. දත්ත ආරක්ෂා කිරීමේ කෙටුම්පතක් ගේන්න හදනවා. අන්තර්ජාලය ආරක්ෂා කරන්න ගේනවා කිව්වට මේවා අධ්‍යනයේදී පේන්න තිබෙන්නේ අන්තර්ජාලය මර්දනය සඳහා ගෙනාව පනත් බවයි. චීනය සහ මැදපෙරදිග රටවල අන්තර්ජාලය රජය අවශ්‍ය ආකාරයට පාලනය කරනවා. ඒ රටවල් භාවිත කරන තාක්ෂණය ගෙන්වලා ඊළඟ ජනාධිපතිවරණයේදී විරුද්ධ අපේක්ෂකයාගේ නම මුරපදය ලෙස ඇතුල්කළොත් ඒ ගිණුම් අක්‍රීය වෙනවා. ජනාධිපතිවරයාට සහ රජයට අපි කියන්නේ අදහස් පළකිරීමේ අයිතිය නැති කරන්න එපා.\" යනුවෙන් ඔහු ප්‍රකාශ කළේය.", "URL": "https://sinhala.adaderana.lk/news.php?nid=112052", "Category": null, "Parent URL": null}