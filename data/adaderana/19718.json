{"Source": "Adaderana", "Timestamp": "November 1, 2011 01:31 pm", "Headline": "අලව්වේ දුම්රිය අනතුරට හේතුව අනාවරණය වෙයි", "News Content": "පසුගිය දා අලව්වේ සිදු වූ දුම්රිය අනතුර සම්බන්ධයෙන් සොයා බැලීමට පත් කළ කමිටුවේ වාර්තාව ප්‍රවාහන අමාත්‍යවරයා වෙත අද භාර දී තිබේ. අදාළ අනතුර දුම්රිය සංඥා පද්ධතියේ ඇති වූ දුර්වලතාවයක් හා දුම්රියේ අධික වේගය නිසා සිදු වී ඇති බවට අනාවරණය වී ඇති බව දුම්රිය දෙපාර්තමේන්තුව සඳහන් කරයි. පසුගිය දා අලව්වේ සිදු වූ දුම්රිය අනතුරින් විදේශීකයෙකු ඇතුළු පුද්ගලයින් දෙදෙනෙකු ජීවිතක්ෂයට පත්විය. මෙවැනි දුම්රිය අනතුරු වළක්වා ගැනීම සඳහා රියදුරුට කිලෝමීටර 10ක් මාර්ග‍ය පැහැදිලි කර ගැනීම සඳහා ඉලෙක්ට්‍රොනික පරිපථයක් හඳුන්වා දීමට ද දුම්රිය දෙපාර්තමේන්තුව පසුව කටයුතු කරන ලදී.", "URL": "https://sinhala.adaderana.lk/news.php?nid=19718", "Category": null, "Parent URL": null}