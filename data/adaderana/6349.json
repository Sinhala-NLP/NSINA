{"Source": "Adaderana", "Timestamp": "January 30, 2010 11:17 am", "Headline": "මත්පැන් තොගයක් සමඟ පුද්ගලයෙක් අත්අඩංගුවට", "News Content": "කඳාන හපුගොඩ ප්‍රදේශයේ දී නීතී විරෝධී මත්පැන් තොගයක් සමඟ පුද්ගලයෙකු අත්අඩංගුවට ගැනීමට කඳාන පොලීසිය සමත් වී තිබේ. ඊයේ පස්වරුවේ මෙම වැටලීම සිදු කළ බව පොලීසිය පවසයි. ප්‍රදේශයේ නිවසක් තුළ දීර්ඝ කාලයක සිට මෙම ජාවාරම පවත්වාගෙන ගොස් ඇති බවට තොරතුරු අනාවරණය වී තිබේ. පොලිස් භාරයට ගත් මත්පැන් තොගයේ වටිනාකම රුපියල් ලක්ෂ දෙකකට අධික බවද පොලීසිය පවසයි. සැකකරු අද වත්තල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=6349", "Category": null, "Parent URL": null}