{"Source": "Adaderana", "Timestamp": "January 29, 2013 08:56 am", "Headline": "උද්ඝෝෂණ පාලනයට රාත්‍රියේ ඇඳිරි නීතිය", "News Content": "ඊජිප්තුවේ රාජ්‍ය විරෝධී උද්ඝෝෂණ පාලනය කිරීම සඳහා රාත්‍රී කාලයේ ඇඳිරි නීතිය ප්‍රකාශයට පත් කර තිබේ. ඊජිප්තු ජනාධිපති මොහොමඩ් මුරුසි විසින් මෙම තීරණය ගෙන ඇති බව විදෙස් මාධ්‍ය වාර්තා කරයි. දින පහක් තිස්සේ ඊජිප්තු රජයට එරෙහිව ජනතාව උද්ඝෝෂණවල නිරත වේ. මෙහිදී ආරක්ෂක අංශ අතර ඇති වු ගැටුම්වලින් පුද්ගලයින් විශාල පිරිසක් මියගොස් ඇති බව ද වාර්තා ‍පවසයි. මේ හේතුවෙන් ඊජිප්තුවේ ප්‍රාන්ත කිහිපයක හදිසි තත්ත්වයක් ද ප්‍රකාශ කිරීමට ඊජිප්තු ජනාධිපති මොහොමඩ් මුරුසි පියවර ගෙන තිබේ. විපක්ෂය සමග ආරම්භ කිරීමට නියමිතව තිබු ජාතික සංවාදය ඊජිප්තු රජය ප්‍රතික්ෂේප කිරීම මෙම විරෝධතාවලට හේතුව බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=31177", "Category": null, "Parent URL": null}