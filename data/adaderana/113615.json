{"Source": "Adaderana", "Timestamp": "July 8, 2019 08:59 am", "Headline": "ලෝක කුසලාන එක්දින ක්‍රිකට් තරගාවලියේ පළමු අවසන් පුර්වය හෙට", "News Content": "මෙවර ලෝක කුසලාන එක්දින ක්‍රිකට් තරගාවලියේ පළමු අවසන් පුර්ව තරගය හෙට (09) පැවැත්වීමට නියමිතයි. තරගය එංගලන්තයේ මැන්චෙස්ටර් හිදී පැවැත්වෙන අතර එය ශ්‍රී ලංකා වේලාවෙන් පස්වරු 3.00ට ආරම්භ වීමට නියමිතව ඇත. ප්‍රසාද ලකුණු සටහනේ පළමු ස්ථානයේ පසුවන ඉන්දියාවත්, සිව්වන ස්ථානයේ පසුවන නවසීලන්ත කණ්ඩායමත් අතර මෙම තරගය පැවැත්වීමට නියමිතයි. මේ අතර දෙවන අවසන් පුර්ව තරගය එංගලන්ත කණ්ඩායම සහ ඔස්ට්‍රේලියානු කණ්ඩායම අතර ලබන 11 වනදා බර්ම්න්හැම් හිදී පැවැත්වෙයි.", "URL": "https://sinhala.adaderana.lk/news.php?nid=113615", "Category": null, "Parent URL": null}