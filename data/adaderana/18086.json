{"Source": "Adaderana", "Timestamp": "August 15, 2011 02:21 pm", "Headline": "කින්නියා ගැටුම -අත්අඩංගුවට ගත් 24 දෙනෙකු නිදහස් ", "News Content": "කින්නියා ප්‍රදේශයේ කලහකාරී ලෙස හැසිරීම හේතුවෙන් සැකපිට අත්අඩංගුවට ගත් පුද්ගලයින් 24 දෙනෙකු මේ වන විට නිදහස් කර තිබේ. අද(15) දහවල් ඔවුන් නිදහස් කිරීමට පියවර ගත් බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. මේ වන විට ප්‍රදේශයේ සාමකාමී වාතාවරණයක් පවතින බව ඔහු පෙන්වා දෙයි. අත්අඩංගුවට ගැනුණු පුද්ගලයින් නිදහස් කරන ලෙසට බල කරමින් අද පෙරවරුවේ කින්නියා ප්‍රාදේශීය ලේකම් කාර්යාලය අසළ දැවැන්ත විරෝධතාවක් ද පැවැත්වුණි.", "URL": "https://sinhala.adaderana.lk/news.php?nid=18086", "Category": null, "Parent URL": null}