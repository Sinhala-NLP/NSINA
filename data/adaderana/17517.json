{"Source": "Adaderana", "Timestamp": "July 20, 2011 10:26 am", "Headline": "පොලීසියේ ගින්නක්-එක් අයෙක් රෝහලේ", "News Content": "ග්‍රෑන්ඩ්පාස් පොලිසියේ ගින්නක් හට ගෙන තිබේ. අද අලුයම 4.30ට ‍පමණ එම ගින්න හට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පවසයි. ගෑස් කාන්දුවක් හේතුවෙන් මෙම ගින්න හට ගෙන ඇති බව සඳහන්වේ. ගින්නෙන් පොලිස් ස්ථානයේ සෙවිලි තහඩු කිහිපයකට හානි සිදු වී ඇති බව ප්‍රිශාන්ත ජයකොඩි මහතා සඳහන් කරයි. මේ වන විට ගින්න සම්පූර්ණයෙන් මැඩ පවත්වා ඇති අතර ගින්නට හසු වීම හේතුවෙන් පොලිස් නිලධාරියෙකු රෝහල් ගත කර ඇති බව ද හෙතෙම කියා සිටියි.", "URL": "https://sinhala.adaderana.lk/news.php?nid=17517", "Category": null, "Parent URL": null}