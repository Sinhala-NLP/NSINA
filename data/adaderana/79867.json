{"Source": "Adaderana", "Timestamp": "November 14, 2017 08:26 am", "Headline": " සයිඩ් අජ්මාල් ක්‍රිකට් තරගවලින් ඉවත් වීමට තීරණය කරයි ", "News Content": "පකිස්ථාන දග පන්දු යවන ක්‍රීඩක සයිඩ් අජ්මාල් ජාත්‍යන්තර ක්‍රිකට් තරගවලින් ඉවත් වීමට තීරණය කර තිබේ. ඒ අනුව ඔහු මේ මස අවසානයේ සිය ක්‍රිකට් දිවියට සමුදීමට තීරණය කර ඇති බව විදෙස් මාධ්‍ය වාර්තා කළේය. 40 හැවිරිදි අජ්මාල් ජාත්‍යන්තර එක්දින තරග 113කට සහභාගී වී ඇති අතර ඔහු ලබා ඇති කඩුලු සංඛ්‍යාව 184කි. එමෙන්ම ටෙස්ට් තරග 25කට සහභාගී වී කඩුලු 178ක් ලබා ගැනීමට සයිඩ් අජ්මාල් සමත්ව තිබේ.", "URL": "https://sinhala.adaderana.lk/news.php?nid=79867", "Category": null, "Parent URL": null}