{"Source": "Adaderana", "Timestamp": "March 16, 2013 09:57 pm", "Headline": "රනිල් එස්.එම්.එස් හා ඊමේල්වලින් වැඩක් ගන්න යයි", "News Content": "ඡායා රූ - සංජීව රත්නායක එජාපය ප්‍රතිසංවිධානය කිරීමේ වැඩපිළිවෙළේදී පක්ෂය වෙනුවෙන් කටයුතු නොකරන පුද්ගලයින් පිළිබඳ තමාට සෘජුවම එස්.එම්.එස්. පණිවිඩයක් මාර්ගයෙන් දැනුම්දෙන ලෙස විපක්ෂනායක රනිල් වික්‍රමසිංහ මහතා පාක්ෂිකයින්ගෙන් ඉල්ලීමක් කරයි. ඒ අනුව පක්ෂය වෙනුවෙන් වැඩ නොකරන පළාත් හා ප්‍රාදේශීය සභා මන්ත්‍රීන් ඇතුළු සංවිධායකයින් පිළිබඳව එස්.එම්.එස්. පණිවිඩයකින් මෙන්ම ඊමේල් මගින් ද දැන්විය හැකි බව අද (16) ගල්ගමුව ගිරිබාව ප්‍රදේශයේ පැවැති ජනහමුවකදී ඔහු පැවසීය. ඒ අනුව එස්.එම්.එස් පණිවිඩ මෙන්ම ඊමේල් මගින් දැන්විය හැකි ලිපිනයක්ද එහිදී ජනතාව හමුවේ ප්‍රදර්ශනය කරන ලදී.", "URL": "https://sinhala.adaderana.lk/news.php?nid=32478", "Category": null, "Parent URL": null}