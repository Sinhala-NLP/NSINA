{"Source": "Adaderana", "Timestamp": "July 22, 2019 05:03 pm", "Headline": "තවත් බීඩි කොළ කිලෝ 1006ක් සොයා ගනියි", "News Content": "උතුරු මැද නාවික විධානයට අනුයුක්ත නාවිකයින් පිරිසක් විසින් ඊයේ (21) මන්නාරම, තාල්පාඩු වෙරළ තීරයේ සිදු කළ ‍සෝදිසි කිරීමකදි බීඩිකොළ තොගයක් සමඟ පුද්ගලයින් පස්දෙනෙකු නාවික හමුදා බාරයට ගෙන ඇත. මෙහිදි පාර්සල් 32 ක බහා තිබූ බීඩී කොළ කිලෝග්‍රෑම් 1006.9 ක් හමු වි තිබේ. සැකකරුවන් වයස අවුරුදු 27, 34, 36, 39 සහ 41 වියෙහි පසුවන පේසාලේ සහ ඉරුක්කලම්පිඩ්ඩි ප්‍රදේශයන්හි පදිංචිකරුවන් බව හදුනාගෙන ඇත. මෙම බීඩී කොළ තොගය මුහුදු මඟින් මෙරටට රැගෙන ඒමට උත්සහ කර ඇති බවට සැක පළ අතර, නාවික හමුදා බාරයට ගත් පුද්ගලයින් සහ බීඩිකොළ තොගය ඉදිරි පරීක්ෂණ කටයුතු සඳහා යාපනය, රේගු කාර්යාලය වෙත භාර දීමට කටයුතු කරන ලදී. ඒ අනුව මෙම වසර තුලදී පමණක් බීඩි කොළ කිලෝග්‍රෑම් 24000 කට අධික ප්‍රමාණයක් නාවික හමුදාව සොයා ගැනිමට කටයුතු කර ඇති අතර, මෙවැනි නීති විරෝධී ජාවාරම් කටයුතු මැඩපැවැත්විම සඳහා නාවික හමුදාව නිරන්තරයෙන් මෙහෙයුම් ක්‍රියාත්මක කර ඇත.", "URL": "https://sinhala.adaderana.lk/news.php?nid=114746", "Category": null, "Parent URL": null}