{"Source": "Adaderana", "Timestamp": "October 14, 2017 10:43 am", "Headline": "අවසන් ගමනත් එකටම යයි", "News Content": "දඹුල්ල - කුරුණෑගල මාර්ගයේ පන්ලියද්ද විහාරස්ථානය අසළදී සිදු වූ රිය අනතුරකින් අඹුසැමි යුවළක් මියගොස් තිබේ.ලොරි රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදියේ ගමන් ගත් එම යුවළ දඹුල්ල රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ ගොකරැල්ල, පන්ලියද්ද ප්‍රදේශයේ පදිංචිව සිටි 30 හැවිරිදි සහ 34 හැවිරිදි යුවළකි.ගොකරැල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78686", "Category": null, "Parent URL": null}