{"Source": "Adaderana", "Timestamp": "May 21, 2015 04:01 pm", "Headline": "පළුගස්වැව ගුරා විසි අවුරුද්දක් හිරේට!", "News Content": "පාසල් සිසුවෙකු අපයෝජනය කිරීමේ චෝදනාවකට වරදකරු වු හිටපු පාසල් ගුරුවරයෙකුට අනුරාධපුර මහාධිකරණය විසින් බරපතළ වැඩ සහිත වසර 20ක සිරදඬුවමක් නියම කර තිබේ.හොරිවිල, පළුගස්වැව ප්‍රදේශයේ පදිංචි පුද්ගලයෙකුට මෙලෙස සිරදඬුවම් නියමවු බව අද දෙරණ අධිකරණ වාර්තාකරු සඳහන් කළේය.2006 වසරේ ජූලි මස 15 වනදින අනුරාධපුර ප්‍රදේශයේදී වයස අවුරුදු 14ක පාසල් සිසුවෙකු බරපතළ ලෙස අපයෝජනය කළ බවට සැකකාර ගුරුවරයාට එරෙහිව නීතිපතිවරයා විසින් චෝදනා දෙකක් යටතේ නඩු පවරා තිබු බව සඳහන්ය.එම චෝදනා වලට සැකකාර ගුරුවරයා වරදකරු බවට නිගමනය කළ අනුරාධපුර විනිසුරු ධම්මික ගනේපොල මහතා සිරදඬුවමට අමතරව අදාළ පාසල් සිසුවාට රුපියල් ලක්ෂ එකහමාරක වන්දියක් ගෙවන ලෙසද නියමකර ඇත.", "URL": "https://sinhala.adaderana.lk/news.php?nid=51489", "Category": null, "Parent URL": null}