{"Source": "Adaderana", "Timestamp": "August 24, 2018 01:28 pm", "Headline": "සීමා නිර්ණය කමිටු වාර්තාව ගැන ඡන්ද විමසීමකට එකඟතාවය", "News Content": "පළාත් සභා සීමා නීර්ණ වාර්තාව සම්බන්ධයෙන් පැවැත්වෙන පාර්ලිමේන්තු විවාදයෙන් අනතුරුව ඒ පිළීබඳ ඡන්ද විමසීමක් පැවැත්වීමට පක්ෂ නායකවරුන් තීරණය කර තිබේ. විවාදය මේ වන විට පැවැත්වෙන අතර විවාදයෙන් අනතුරුව ඡන්ද විමසීමක් පවත්වන්නේද නැද්ද යන්න පිළිබඳව තීරණය කිරිම සදහා විශේෂ පක්ෂ නායක රැස්විමක් මීට ටික වේලාවකට පෙර පැවැත්විණි. එහිදී ඡන්ද විමසීමක් පැවත්විමට පක්ෂ නායකයින් තීරණය කළ බව සභානායක ලක්ෂ්මන් කිරිඇල්ල මහතා සඳහන් කළේය. සීමා නීර්ණ වාර්තා පිළිබඳ විවාදය පස්වරු 06 දක්වා පැවැත්විමට නියමිත අතර ඉන් අනතුරුව ඊට අදාළ ඡන්ද විමසීම පැවැත්වෙනු ඇත. සීමා නීර්ණ වාර්තාව සම්බන්ධයෙන් ඡන්ද විමසීමක් පැවැත් වුවහොත් ඊට විරුද්ධව ඡන්දය භාවිත කරන බවට එක්සත් ජාතික පක්ෂය සහ ඒකාබද්ධ විපක්ෂය ප්රාකාශ කර ඇති අතර ශ්‍රී ලංකා නිදහස් පක්ෂය සහ ජනතා විමුක්ති පෙරමුණ එම වාර්තාවට පක්ෂව ඡන්දය ප්‍රශකාශ කරන බව ප්‍රකාශ කර තිබේ.", "URL": "https://sinhala.adaderana.lk/news.php?nid=94951", "Category": null, "Parent URL": null}