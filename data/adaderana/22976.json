{"Source": "Adaderana", "Timestamp": "March 22, 2012 02:05 pm", "Headline": " හෙට මහනුවරට වතුර නෑ", "News Content": "මහනුවර මහ නගර සභා බල ප්‍රදේශයේ කොටස් කිහිපයකට හෙට දිනයේ පැය 10ක කාලයක් ජල සැපයුම අත්හිටුවීමට සිදු වන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව හෙට පස්වරු 8.00 සිට පසුදින අලුයම 6.00 දක්වා සිදු කෙරෙන ජල සැපයුම අත්හිටුවීම කටුගස්තොට නගරය , වට්ටාරන්තැන්න , මාවිල්මඩ , වටපුළුව , නිත්තවෙල , මාපනාවතුර , කහල්ල , කුඩා රත්වත්තේ මාවත යන ප්‍රදේශ වලට බලපවත්වනු ඇත. කටුගස්තොට ජල පවිත්‍රාගාරයේ සිට අස්ගිරිය ජලාශය දක්වා යොදා ඇති සම්ප්‍රේෂණ ජල නලයට අතුරු සම්බන්ධයක් මඟින් ජල නළයක් සම්බන්ධ කිරීම හේතුවෙන් මෙලෙස ජල සැපයුම අත්හිටුවීමට සිදු වන බව ජල සම්පාදන මණ්ඩලය පවසයි.", "URL": "https://sinhala.adaderana.lk/news.php?nid=22976", "Category": null, "Parent URL": null}