{"Source": "Adaderana", "Timestamp": "February 3, 2012 10:05 am", "Headline": "තවදුරටත් සේවකයින් රැවටුවොත් වර්ජනවලට මුහුණදෙන්න වෙයි", "News Content": "තවදුරටත් දුම්රිය සේවකයින් රැවටීමට ලක්කරන්නේ නම් වර්ජනවලට මුහුණදීමට ආණ්ඩුවට සිදුවන බව සමස්ත ලංකා දුම්රිය ‍‍සේවකයින්ගේ පොදු සේවක සංගමය පවසයි. පසුගිය බදාදා හදිසියේ වර්ජනයක නිරතවීමට ‍හේතුවූයේ වර්ජන ක්‍රියාත්මක කිරීම වැළැක්වීමට ආණ්ඩුව විවිධ ක්‍රමෝපායන් අනුගමනය කිරීම බව එහි ප්‍රධාන ලේකම් සුමතිපාල මානවඩු මහතා නිවේදනයක් නිකුත් කරමින් ප්‍රකාශ කරයි. එවැනි අවස්ථාවල දී දුම්රිය සේවකයින් ජාති ද්‍රෝහීන් ලෙස සලකන ආණ්ඩුව සහ ඇතැම් පුද්ගලයින් සෙසු අවස්ථාවල දී ජනතාව වෙනුවෙන් පෙනී නොසිටින බව මානවඩු මහතා පෙන්වාදෙයි. වසර 8 ක පමණ කාලයක සිට දුම්රිය සේවකයින්ගේ ගැටලු විසඳීමට ආණ්ඩුව පියවර ගෙන නොමැති බව පෙන්වාදෙන සමස්ත ලංකා දුම්රිය සේවකයින්ගේ පොදු සේවක සංගමය ඉදිරි‍යේ දී ද වර්ජන ක්‍රියාමාර්ග වෙත යොමුවීමට සිදුවිය හැකි බවට අනතුරු අඟවයි.", "URL": "https://sinhala.adaderana.lk/news.php?nid=21848", "Category": null, "Parent URL": null}