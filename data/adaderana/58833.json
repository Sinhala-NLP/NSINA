{"Source": "Adaderana", "Timestamp": "April 2, 2016 08:26 am", "Headline": "අපරාධ සොයන්න නව කාර්යංශයක්-නවීන තාක්ෂණයක්", "News Content": "අපරාධ බුද්ධි තොරතුරු විශ්ලේෂණ මධ්‍යම කාර්යංශය නමින් නව ඒකකයක් ස්ථාපිත කිරීමට පියවර ගන්නා බව පොලීසිය පවසයි.මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා පැවසුවේ මනුෂ්‍ය ඝාතන, ස්ත්‍රී දුෂණ වැනි දරුණු ගණයේ අපරාධ පිළිබඳ තොරතුරු දෛනිකව පොලිස් ස්ථාන මට්ටමින් නවීන තාක්ෂණය උපයෝගී කර ගනමින් එක්රැස් කිරීම මෙම කාර්යංශයෙන් සිදු කෙරෙන බවයි.එම තොරතුරු විශ්ලේෂණය කර හදුනාගත් අපරාධ ක්‍රමවේදයන් සහ අපරාධ වර්ධනයවීම් සම්බන්ධයෙන් විමර්ශන නිළධාරීන් දැනුවත් කිරීම ද මෙම නව කාර්යංශයෙන් සිදු කිරීමට නියමිතය.අපරාධ බුද්ධි තොරතුරු විශ්ලේෂණ මධ්‍යම කාර්යාංශය එළඹෙන සිව් වනදා ආරම්භ කෙරෙන අතර එය අපරාධ වාර්තා කොට්ඨාසයේ ස්ථාපිත කෙරෙන බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=58833", "Category": null, "Parent URL": null}