{"Source": "Adaderana", "Timestamp": "March 3, 2011 03:39 pm", "Headline": "රන් ආභරණ සොරකම් කළ ඉන්දීය ජාතිකයින් 02 ක් කොටුවෙයි", "News Content": "රුපියල් ලක්ෂ 09 ක වටිනාකමින් යුත් රන් ආභරණ සමග ඉන්දීය ජාතිකයින් දෙදෙනෙකු පොලිස් අත්අඩංගුවට පත්ව තිබේ. 24 සහ 25 හැවිරිදි මෙම සැකකරුවන් දෙදෙනා විසින් හින්දු පූජකයින් ලෙස පෙනීසිටිමින් පූජා කටයුතු මෙහෙයවා ඇති බව ද සඳහන්ය. සිය රන් ආභරණ සොරාගෙන ඇති බව ඔවුන්ගේ අනුගාමිකයින් විසින් පැමිණිලි ඉදිරිපත් කළ බව ග්‍රෑන්ඩ්පාස්හි උතුරු කොළඹ පොලිස් ස්ථානයේ නිලධාරීන් පවසයි. ඒ අනුව සිදුකළ පරීක්ෂණ වලදී හෙළිවූ තොරතුරු මත අදාළ සැකකරුවන් සතුව තිබී රුපියල් ලක්ෂ 09 ක වටිනාකමින් යුත් රන් ආභරණ සොයාගැනීමට හැකිවූ බව එම නිලධාරීන් ප්‍රකාශ කළේය. මෙම සැකකරුවන් අද(03) අධිකරණය වෙත ඉදිරිපත් කළ බව ද පොලීසිය සඳහන් කරනු ලැබීය.", "URL": "https://sinhala.adaderana.lk/news.php?nid=14587", "Category": null, "Parent URL": null}