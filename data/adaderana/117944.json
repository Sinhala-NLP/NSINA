{"Source": "Adaderana", "Timestamp": "August 31, 2019 03:54 pm", "Headline": "කසළ තේ කිලෝ 2000ක් STF බාරයට", "News Content": "කසළ තේ කිලෝග්‍රෑම් 2000කට අධික තොගයක් ගම්පොල ඇත්ගාල බස්නැවතුම්පළ අසල ප්‍රදේශයේදී පොලිස් විශේෂ කාර්ය බලකාය බාරයට ගෙන ඇත. ලොරි රථයකින් ප්‍රවාහනය කරමින් සිටියදී ගම්පොල පොලිස් විශේෂ කාර්ය බලකා කඳවුරේ නිළධාරීන් විසින් කසළ තේ තොගය සිය භාරයට ගෙන ඇති බව වාර්තා වෙයි. කසළ තේ කිලෝග්‍රෑම් 2340ක තොගයක් නිළධාරීන් භාරයට ගෙන ඇති අතර සිද්ධියට සම්බන්ධ ලොරි රථයේ රියදුරුද අත්අඩංගුවට ගෙන ඇත. කසළ තේ තොගය සහ සැකකරු ඉදිරි විමර්ශන සඳහා ගම්පොළ පොලීසිය වෙත භාර දුන් බව පොලිස් විශේෂ කාර්ය බලකාය පැවසුවේය.", "URL": "https://sinhala.adaderana.lk/news.php?nid=117944", "Category": null, "Parent URL": null}