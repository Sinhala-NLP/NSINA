{"Source": "Adaderana", "Timestamp": "May 6, 2014 07:44 am", "Headline": "ලෝක තරුණ සමුළුව අද ඇරඹෙයි", "News Content": "ලෝක තරුණ සමුළුව ජනාධිපති මහින්ද රාජපක්ෂ මහතාගේ ප්‍රධානත්වයෙන් අද(06) පෙරවරු 11.00 ට හම්බන්තොට, මාගම්පුර රුහුණුපුර ජාත්‍යන්තර සම්මන්ත්‍රණ ශාලාවේ දී ආරම්භ වීමට නියමිතව තිබේ. “ සහශ්‍ර සංවර්ධන දර්ශකය 2015න් ඔබ්බට“ මෙවර සමුළු වාරයේ තේමාව වී තිබේ. ලෝක තරුණ සමුළුවක් ආසියාවේ පැවැත්වෙන ප්‍රථම අවස්ථාව මෙය වෙයි. සමුළු වාරය සඳහා ලොව පුරා රටවල් 150ක් පමණ සහභාගී වීමට නියමිත අතර රටවල් කිහිපයකම යෞවන කටයුතු ඇමතිවරු ඇතුළු තරුණ නියෝජිතයින් 1500ක් පමණ සහභාගී වීමට නියමිතය. අදින් ආරම්භ වන ලෝක තරුණ සමුළුව ලබන 10 වන දින දක්වා බණ්ඩාරනායක අනුස්මරණ සම්මන්ත්‍රණ ශාලාවේ දී පැවැත්වෙනු ඇති.", "URL": "https://sinhala.adaderana.lk/news.php?nid=42997", "Category": null, "Parent URL": null}