{"Source": "Adaderana", "Timestamp": "March 12, 2015 03:40 pm", "Headline": "හයිබ්‍රිඩ් මිල වැඩිවීම නිසා රවීටත් නොතීසි", "News Content": "මුදල් අමාත්‍යවරයා ඇතුළු වගඋත්තරකරුවන් හයදෙනෙකුට අද අභියාචනාධිකරණය විසින් නොතීසි නිකුත් කර තිබේ.ඒ වාහන ආනයනකරුවන්ගේ සංගමයේ නියෝජිතයන් කිහිපදෙනෙකු අභියාචනාධිකාරණයට ඉදිරිපත් කළ පෙත්සමක් සලකා බැලීමෙන් අනතුරුවය.අදාළ පෙත්සම විභාග කිරීමට නියෝග කළ අභියාචනාධිකරණය මාර්තු මස 24 වෙනිදා එය විභාගයට ගන්නා බවද සඳහන් කළේය.අදාළ පෙත්සම මගින් පෙත්සම්කරුවන් පවසා ඇත්තේ මුදල් අමාත්‍ය රවී කරුණානායක මහතා විසින් පසුගිය පෙබරවාරි 10 වනදා නිකුත් කළ ගැසට් නිවේදනයක් මගින් හයිබ්‍රිඩ් වාහන මිල ඉහළ ගොස් ඇති බවයි.ඒ තුළින් වාහන ආනයනකරුවන් අපහසුතාවට පත්ව ඇති බවද පෙත්සම්කරුවන් සඳහන් කර තිබේ.", "URL": "https://sinhala.adaderana.lk/news.php?nid=49927", "Category": null, "Parent URL": null}