{"Source": "Adaderana", "Timestamp": "November 19, 2017 06:12 pm", "Headline": "බෞද්ධාගමට මූලික විය යුතු බව රංගේ බණ්ඩාර කියයි", "News Content": "ඉතිහාසය අමතක කර ව්‍යවස්ථාවක් සම්මත කිරීමට කිසිදු හැකියාවක් නොමැති බව වාරිමාර්ග රාජ්‍ය අමාත්‍ය පාලිත රංගේ බණ්ඩාර මහතා පවසයි. ඔහු පෙන්වා දෙන්නේ ශී‍්‍ර ලංකාව යනු බෞද්ධාගම මූලික කරගනිමින් සියල්ල නිර්මාණය වූ රාජ්‍යයක් බවයි. එබැවින් එම හර පද්ධතීන් ආරක්‍ෂා වූ ක‍්‍රමවේදයකින් බැහැරව කිසිදු කටයුත්තක් සිදු කළ නොහැකි බව අමාත්‍යවරයා අවධාරණය කළේය. දන්ත ධාතූන් වහන්සේත් පාත‍්‍රා ධාතුවත් ආරක්‍ෂා කරන පුද්ගලයා රාජ්‍ය නායකයා ලෙස සැලකීම ඉතිහාසයේ සිටින ක‍්‍රමවේදය බවද ඔහු සිහිපත් කළේය. පුත්තලම තබ්බෝව ජල ව්‍යාපෘතිය විවෘත කිරීම වෙනුවෙන් තබ්බෝව සතිපොළ භූමියේ අද (19) පැවැති ජනහමුවක් අමතමින් රාජ්‍ය අමාත්‍යවරයා මේ බව පැවසීය.", "URL": "https://sinhala.adaderana.lk/news.php?nid=80196", "Category": null, "Parent URL": null}