{"Source": "Adaderana", "Timestamp": "March 3, 2018 07:00 pm", "Headline": "පූජ්‍ය  දරණාගම කුසලධම්ම නාහිමිගේ ආදාහන පූජෝත්සවය 8 වන දා ", "News Content": "අපවත් වී වදාල කොළඹ ශ්‍රී සම්බෝධි විහාරස්ථානයේ විහාරාධිපති පූජ්‍ය දරණාගම කුසලධම්ම නාහිමිගේ ශ්‍රී දේහය අද රාත්‍රියේ එම විහාරස්ථානය වෙත වැඩමකරවීමට නියමිතය. රාත්‍රී 10.00ට පමණ විහාරස්ථානය වෙත වැඩමකරවන ශ්‍රී දේහයට රාත්‍රී 12.00න් පසුව අවසන් ගෞරව දැක්වීමට හිමිවන ඇති බව ආදාහන කමිටුව සදහන් කළේය. මේ අතර ආදාහන පූජෝත්සවය පැවැත්වෙන දිනය සම්බන්ධයෙන් තීරණයක් ගැනීම සඳහා ආදාහන කමිටුව මේ වන විට රැස්වී තිබේ. කළක් රෝගාතුරව සිටි කොළඹ සම්බෝධි විහාරාධිපති හා බෞද්ධයා නාලිකාවේ නිර්මාතෘ පූජ්‍ය දරණාගම කුසලධම්ම නාහිමි අද උදෑසන අපවත් විය. මේ අතර කුසලධම්ම නාහිමියන්ගේ ආදාහන පූජෝත්සවය එළඹෙන බ්‍රස්පතින්දා දිනයේ සිදු කෙරෙනු ඇති බව සම්බෝධි විහාරවාසි කොටනෙළුවේ ප්‍රඥානන්ද ස්වාමින් වහන්සේ සදහන් කළේය.", "URL": "https://sinhala.adaderana.lk/news.php?nid=85129", "Category": null, "Parent URL": null}