{"Source": "Adaderana", "Timestamp": "February 8, 2019 04:15 pm", "Headline": "කොකේන් සමඟ පෑලියගොඩ දී ඇල්ලු විදේශිකයන් රිමාන්ඩ්", "News Content": "අද(08) උදෑසන 10.15 ට පමණ කඳාන දුම්රිය පොල අසලදී කොකේන් සමඟ අත්අඩංගුවට පත් විදේශිකයන් දෙදෙනා පෙබරවාරි මස 18 වන දින තෙක් රක්ෂිත බන්ධනාගාර ගත කර තිබේ. පෑලියගොඩ දිසා අපරාධ කොට්ඨාශයේ නිලධාරීන් විසින් මෙම වැටලීම සිදු කර තිබිණි. එහිදී ග්‍රෑම් 90යි මිලිග්‍රෑම් 798 ක් මොවුන් දෙදෙනා සන්නතකයේ තබා ගෙන සිට ඇත. අත්අඩංගුවට ගත් විදේශිකයින් දෙදෙනා ඉතාලි සහ ඊශ්‍රයිල් ජාතිකයින් වන අතර මොවුන් දෙදෙනා සංචාරක වීසා මත මෙරට රැඳී සිටිමින් මෙම ජාවාරමේ සිදුකර තිබේ. ඔවුන් දෙදෙනා අද මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙලෙස රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=103926", "Category": null, "Parent URL": null}