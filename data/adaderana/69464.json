{"Source": "Adaderana", "Timestamp": "February 11, 2017 03:54 pm", "Headline": " වල් ඌරුමස් අලෙවි කරද්දී 1ක් කොටු ", "News Content": "නීති විරෝධී ලෙස වල් ඌරුමස් අලෙවි කරමින් සිටි පුද්ගලයෙකු මාවනැල්ල, මාකෙහෙල්වල ප්‍රදේශයේ දී අත්අඩංගුවට ගෙන තිබේ. අඹකොටේ පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදී ඔහු සතුව තිබී වල් ඌරුමස් කිලෝග්‍රෑම් 37යි ග්‍රෑම් 500ක් පොලීසිය බාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා මාවනැල්ල පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69464", "Category": null, "Parent URL": null}