{"Source": "Adaderana", "Timestamp": "October 15, 2016 12:16 pm", "Headline": "ඉක්මන් ගමන කෙටි වෙයි - මරණ දෙකයි ", "News Content": "රත්නපුර - අවිස්සාවේල්ල ප්‍රධාන මාර්ගයේ මාදොල ප්‍රදේශයේදී සිදුවූ අනතුරකින් මවක සහ දියණියක ජීවිතක්ෂයට පත්ව තිබේ.රත්නපුර සිට අවිස්සාවේල්ල දක්වා ධාවනය වූ ත්‍රීවිලරයක් වාහනයකට ඉස්සර කිරීමට යාමේදී එය ඉදිරියෙන් පැමිණි කැබ් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ ත්‍රිරෝද රථයේ රියදුරු ඇතුළු කාන්තාවන් දෙදෙනා සහ කුඩා දරුවෙකු අවිස්සාවේල්ල රෝහලට ඇතුළත් කිරීමේදී කාන්තාවන් දෙදෙනා මියගොස් තිබේ.මියගොස් ඇත්තේ තුරුවිල, එරන්නගොඩ ප්‍රදේශයේ පදිංචිව සිටි 70 හැවිරිදි මවක සහ 40 හැවිරිදි ඇගේ දියණියයි.තුවාල ලැබූ රියදුරු සහ 03 හැවිරිදි දරුවා වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා ඇත.අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර අවිස්සාවේල්ල පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65072", "Category": null, "Parent URL": null}