{"Source": "Adaderana", "Timestamp": "February 4, 2012 09:54 am", "Headline": "සියලු පක්ෂ එක්වී ජාතික ප්‍රශ්නයට නිවැරදි විසඳුම තෝරාගත යුතුයි", "News Content": "රටටම පොදුවේ ගැලපෙන දැක්මක් පදනම් කරගනිමින් ස්ථිර සාමයක් සඳහා වු ප්‍රතිපත්ති රාමුවක් සකස් කරගැනීම කාලීන අවශ්‍යතාවක් බව ජනාධිපති මහින්ද රාජපක්ෂ මහතා පවසයි. ජාතික ප්‍රශ්නය විසඳීමට ඇති යාන්ත්‍රණය පාර්ලිමේන්තු තේරීම් කාරක සභාව බව ජනාධිපතිවරයා සඳහන් කරයි. 64 වන ජාතික නිදහස් දින සැමරුම් උළෙලේ දී ජාතිය අමතමින් ජනාධිපති මහින්ද රාජපක්ෂ මහතා මේ බව කියා සිටියේය. අන්තවාදී කණ්ඩායම්වල යෝජනා ක්‍රියාත්මක කිරීමෙන් සැබෑ විසඳුමක් නොලැබෙන බව එහිදි ජනාධිපතිවරයා වැඩිදුරටත් පැවසුවේය. සියලු පක්ෂ එක්වී පාර්ලිමේන්තු තේරීම් කාරක සභාව තුළින් ජාතික ප්‍රශ්නය සඳහා නිවැරදි විසඳුම තෝරාගත යුතු බව ජනාධිපතිවරයා එහිදි අවධාරණය කළේය.", "URL": "https://sinhala.adaderana.lk/news.php?nid=21867", "Category": null, "Parent URL": null}