{"Source": "Adaderana", "Timestamp": "April 2, 2010 09:25 am", "Headline": "පෙත්සම සලකා බැලීමට අවසර", "News Content": "විල්පත්තු ජාතික වනෝද්‍යානය හරහා අනවසරයෙන් මාර්ගයක් ඉදි කිරීමට එරෙහිව පරිසර සංවිධාන කිහිපයක් එක්ව ගොනු කළ මූලික අයිතිවාසිකම් පෙත්සම සලකා බැලීමට ශ්‍රේෂ්ඨාධිකරණය අවසර ලබා දී තිබේ. ශ්‍රේෂ්ඨාධිකරණ විනිසුරු ශිරානි තිලකවර්ධන මහත්මිය ඇතුළු ත්‍රිපුද්ගල විනිසුරු මඩුල්ලක් හමුවේ මෙම පෙත්සම සලකා බැලීය. පෙත්සමෙන් වගඋත්තරකරුවන් කර ඇත්තේ අමාත්‍ය පාඨලී චම්පික රණවක මහතා, වන ජීවි අධ්‍යක්ෂ ජනරාල්වරයා, ශ්‍රී ලංකා සංචාරක අධිකාරිය සහ අමාත්‍ය රිෂාද් බදියුදීන් මහතා ඇතුළු පිරිසකි. ඒ අනුව පෙත්සම අප්‍රේල් 26 වන දින යළි කැඳවීමට ශ්‍රේෂ්ඨාධිකරණය තීරණය කර ඇත.", "URL": "https://sinhala.adaderana.lk/news.php?nid=7623", "Category": null, "Parent URL": null}