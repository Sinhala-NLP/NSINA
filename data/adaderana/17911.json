{"Source": "Adaderana", "Timestamp": "August 7, 2011 04:17 pm", "Headline": " එක්සත් ජාතික පක්ෂය කෙරෙහි තවදුරටත් විශ්වාසයක් තියන්න බෑ", "News Content": "එක්සත් ජාතික පක්ෂය කෙරෙහි පැවති විශ්වාසය ජනතාව කෙරෙන් අද ගිළිහී ගොස් ඇතැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අද වන විට නායකයෙකු ‍තෝරාගැනීමට නොහැකිව එක්සත් ජාතික පක්ෂය ගැටලු රැසකට මුහුණ පා සිටින බව අමාත්‍යවරයා පෙන්වා දෙයි. මෛත්‍රීපාල සිරිසේන අමාත්‍යවරයා මෙම අදහස් පළ කරනු ලැබුවේ පොළොන්නරුව හිඟුරක්ගොඩ ප්‍රාදේශීය සභාවේ අද(07) පැවති උත්සවයකට එක් වෙමිනි. රටක් සංවර්ධනය කිරීම යනු භෞතික සම්පත් සංවර්ධනය කිරීම පමණක් නොව ගුණ යහපත් දේශපාලන සංස්කෘතියක් බිහි කිරීම බව වැඩිදුරටත් අදහස් දැක් වූ අමාත්‍යවරයා එහිදී කියා සිටියේය.", "URL": "https://sinhala.adaderana.lk/news.php?nid=17911", "Category": null, "Parent URL": null}