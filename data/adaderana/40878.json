{"Source": "Adaderana", "Timestamp": "February 4, 2014 01:22 pm", "Headline": "විහාර භූමියේ නිධන් සෙවූ 3ක් මාට්ටු ", "News Content": "වැලිවේරිය, වැබඩ ගල්ලෙන් පුරාණ රජමහා විහාරස්ථාන භූමියේ නිධන් ගැනීමේ අරමුණින් කැනීම් කටයුතු සිදුකරමින් සිටි පුද්ගලයින් තිදෙනෙකු අත්අඩංගුවට ගෙන තිබේ. වැලිවේරිය පොලීසියේ නිලධාරීන් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන් වෙයි. සැකකරුවන් වැබඩ ප්‍රදේශයේ පදිංචිකරුවන් වන අතර ඔවුන් අද(04) දින ගම්පහ මහේස්ත්‍රාත් අධිකරණය වෙත ඉදිරිපත් කිරීමට නියමිතය. මේ අතර පුල්මුඩේ, මහසෙන්පුර පන්සල ආසන්නයේ පිහිටි ඉඩමක නිධන් ගැනීමේ අරමුණින් කැනීම් කටයුතුවල නිරත වු පුද්ගලයෙකු පුල්මුඩේ පොලීසිය විසින් අත්අඩංගුවට ගෙන තිබේ. අත්අඩංගුවට ගත් සැකකරු සතුව තිබී කැනීම් කටයුතු සඳහා යොදාගත් උපකරණ ඇතුළුව පුජා භාණ්ඩ කිහිපයක් ද පොලිසිය විසින් සොයාගෙන ඇති බව සඳහන් වෙයි. සැකකරු අද(04) ත්‍රීකුණාමලය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40878", "Category": null, "Parent URL": null}