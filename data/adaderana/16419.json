{"Source": "Adaderana", "Timestamp": "May 30, 2011 04:34 pm", "Headline": " ‍මග හැරුණු පුංචි ආණ්ඩුවට කතිරය ගැසීම 23 දා ", "News Content": "2011 පළාත් පාලන මැතිවරණයට අදාළව නොපවත්වන ලද පළාත් පාලන ආයතනවල මැතිවරණය ජූලි මස 23 වන දින පවත්වන බව මැතිවරණ කොමසාරිස් කාර්යාලය නිවේදනය කරයි. ඒ අනුව යම් යම් අධිකරණමය ක්‍රියා මාර්ග හා වෙනත් හේතු සාධක නිසා ‍මැතිවරණය නොපැවති පළාත් පාලන ආයතන 67 ක මැතිවරණය ඉදිරියේදී පැවැත්වෙනු ඇත. අද දෙරණ කළ විමසුමකට පිළිතුරු දෙමින් අතිරේක මැතිවරණ කොමසාරිස් ඩබ්ලිව්.පී සුමනසිරි මහතා කියා සිටියේ ඊට අදාළ ගැසට් පත්‍රය නිකුත් කර ඇති බවයි.", "URL": "https://sinhala.adaderana.lk/news.php?nid=16419", "Category": null, "Parent URL": null}