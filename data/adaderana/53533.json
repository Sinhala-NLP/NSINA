{"Source": "Adaderana", "Timestamp": "August 29, 2015 03:56 pm", "Headline": "රට ගිය  කතුන් තවත් 115ක් යළි දිවයිනට!", "News Content": "මැදපෙරදිග ගෘහ සේවය සඳහා ගිය ශ්‍රී ලාංකිකයින් 115 දෙනෙකු යළි දිවයිනට පැමිණ තිබේ.අද අළුයම මැදපෙරදිග ගුවන් සේවවාන්ට අයත් යානා 04 කින් ඔවුන් දිවයිනට පැමිණි බව වාර්තාවෙයි.මෙලෙස පැමිණ ඇත්තේ කටාර් සහ කුවෙට් රටවල ගෘහ සේවයේ නිරතව සිටියදී විවිධ හිංසනයන්ට ලක් වූ ශ්‍රි ලාංකියක් පිරිසකි.කාන්තාවන් 73 දෙනෙකු සහ පිරිමි පුද්ගලයින් 42 දෙනෙකු ඒ අතර වෙයි.මැදපෙරදිග ශ්‍රී ලංකා තානාපති කාර්යාලවලින් තමන්ට නිසි රැකවරණයක් නොලැබුණු බව දිවයිනට පැමිණිමෙන් පසු අදාළ ශ්‍රී ලාංකිකයන් ප්‍රකාශ කර ඇත.මේ අතර සෞදි අරාබියේ සහ කුවේට්හී රැකියා සඳහා ගොස් ගොස් විවිධ දුෂ්කරතාවලට මුහුණ දුන් කාන්තාවන් 56 දෙනෙකු ඊයේ යළි දිවයිනට පැමිණ තිබේ.ශ්‍රී ලංකන් ගුවන් සේවයට අයත් යු.එල් 230 දරණ ගුවන් යානයෙන් අදාළ පිරිස දිවයිනට පැමිණි බව අද දෙරණ ගුවන් තොටුපල වාර්තාකරු සඳහන් කළේය. විදේශ සේවා නියුක්ති කාර්යාංශයේ මැදිහත්විමෙන් එම කාන්තාවන් පිරිස දිවයිනට ගෙන්වා ගැනිමට පියවර ගෙන තිබේ.", "URL": "https://sinhala.adaderana.lk/news.php?nid=53533", "Category": null, "Parent URL": null}