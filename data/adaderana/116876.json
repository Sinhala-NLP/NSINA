{"Source": "Adaderana", "Timestamp": "August 19, 2019 08:16 am", "Headline": "විනයගරුක රටක් දෙන්න පුළුවන් වෙන්නේ ගෝඨාට පමණයි-සුසිල්", "News Content": "රටේ සෑම පුරවැසියෙකුම දේශපාලන භේදයකින් තොරව වෙනසක් බලාපොරොත්තු වන බවත් එම වෙනස රටට ලබාදිය හැක්කේ ගෝඨාභය රාජපක්ෂ මහතාට පමණක් බවත් එක්සත් ජනතා නිදහස් සන්ධාන පාර්ලිමේන්තු මන්ත්‍රී සුසිල් ප්‍රේමජයන්ත් මහතා පවසයි. හෝකන්දර ප්‍රදේශයේ පැවති උත්සවයකට එක්වෙමින් මන්ත්‍රීවරයා මේ අදහස් පළ කළේය. මේ රටේ සියලු දෙනා දේශපාලන පක්ෂ බේදයකින් තොරව වෙනසක් බලාපොරොත්තු වන බවද පැවසු මන්ත්‍රීවරයා එක්සත් ජාතික පක්ෂය තුළ අද වන විට කඳවුරු දෙකක් නිර්මාණය වී ඇතැයි පැවසීය. ජනවර්ග අතරත් වෙනසක් බලාපොරොත්තු වන අය සිටින පැවසු ප්‍රේමජයන්ත් මහතා, සමාජයේ සෑම ස්ථරයකම පහල මට්ටමේ සිට ඉහළ මට්ටමට යන තෙක් සිටින සෑම දෙනාම රටේ වෙනසක් බලාපොරොත්තු වන බවද කියා සිටියේය. වසර 4 හමාරක් පුරා රට ඉදිරියට නොගිය බවත්, රට ආපස්සට යෑම පමණක් සිදුවු බවත් පැවසු මන්ත්‍රිවරයා, මෙතැනින් ඉදිරියට යා යුතු බවත්, ප්‍රධාන වශයෙන් ප්‍රශ්න 3කට පිළිතුරු දිය යුතු බවත් පැවසීය. පළමුවෙන් ජාතික ආරක්ෂාව පත්ව ඇති බවත්, දෙවැන්න රටේ ජනතාවගේ ආර්ථිකය ශක්තිමත් කළ යුතුව ඇති බවත් පැවසු මන්ත්‍රීවරයා, තරුණ තරුණියන්ට රැකියාවෙන් ඔබ්බට ගොස් සාධාරණ සාමාජයක් ලබා දිය යුතු බවත් සඳහන් කළේය. විනය ගරුක රටක් ලබා දිය හැක්කේ, විනය ගරුකව හමුදා නිලධාරියෙක් ලෙසත් අද දිනයේ ජනාධිපති අපේක්ෂකත්වයට පත්ව ඇති ගෝඨාභය රාජපක්ෂ මහතාට පමණක් බව ද සුසිල් ප්‍රේම්ජයන්ත් මහතා පැවසීය.", "URL": "https://sinhala.adaderana.lk/news.php?nid=116876", "Category": null, "Parent URL": null}