{"Source": "Adaderana", "Timestamp": "December 3, 2010 11:51 am", "Headline": "ආණ්ඩු පක්ෂයේ හා විපක්ෂයේ මැතිවරුන්ට කතානායක තරයේ අවවාද කරයි ", "News Content": "අද(03) පාර්ලිමේන්තුවේදී කතානායකවරයා විසින් කලහකාරී හැසිරීම් නිසා පාර්ලිමේන්තුවේ කටයුතු වලට බාධාවන බව පවසමින් ආණ්ඩු පක්ෂයේ හා විපක්ෂයේ මන්ත්‍රීවරුන්ට තරයේ අවවාද කර තිබේ. එමෙන්ම ඒ. එච්. එම් අස්වර් මහතාට විශේෂයෙන් අවවාද කර ඇති අතර දිගින් දිගටම බාධාකළහොත් සතියක කාලයක් පාර්ලිමේන්තුව තහනම් කරන බවට කතානායකවරයා විසින් අවවාද කර ඇති බව ද අද දෙරණ වාර්තාකරු සඳහන් කළේය. ඒ අතර එක්සත් ජාතික පක්ෂයේ පාර්ලිමේන්තු මන්ත්‍රී ජයලත් ජයවර්ධන මහතා විසින් විශේෂ ප්‍රකාශයක් කියවන අවස්ථාවේදී පාර්ලිමේන්තුව තුළ නොසන්සුන්කාරී තත්ත්වයක් ඇතිවූ බව ද අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=12570", "Category": null, "Parent URL": null}