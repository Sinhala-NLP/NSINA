{"Source": "Adaderana", "Timestamp": "August 17, 2012 10:27 am", "Headline": "ඊ.පී.එෆ්.අක්‍රමිකතාව ගැන කොටුවේ දී අත්පත්‍රිකා බෙදාහැරෙයි  ", "News Content": "සේවක අර්ථසාධක අරමුදලට අයත් මුදල්, කොටස් වෙළෙදපළ තුළ ආ‍යෝජනය කිරීමේ දී සිදුව ඇති බව කියන අක්‍රමිකතා සම්බන්ධයෙන් සොයාබලන ලෙස ඉල්ලා නිදහස් වෙළඳ කලාප සේවකයින් දැනුවත් කිරීමේ ව්‍යාපාරයක් ආරම්භ කර තිබේ. අද (17) පෙරවරුවේ පිටකොටුව, මරදාන සහ නාරාහේන්පිට යන ප්‍රදේශවල දී ඊට අදාළ අත්පත්‍රිකා බෙදාදීමේ වැඩසටහනක් පැවැත්විණි. දැනට අනාවරණය වී ඇති කරුණු අනුව පසුගිය වසරේ දී පමණක් සේවක අර්ථසාධක අරමුදලේ රුපියල් මිලියන 16,000 ක පමණ පාඩුවක් සිදුව ඇති බව නිදහස් වෙළඳ කලාප සහ පොදු සේවා සේවක සංගමයේ සමලේකම් ඇන්ටන් මාකස් මහතා සඳහන් කළේය. ඒ සම්බන්ධයෙන් සොයාබැලීම සඳහා පාර්ලිමේන්තු තේරීම්කාරක සභාවක් පත් කර වැරදිකරුවන්ට දඩුවම් ලබාදිය යුතු බව වෘත්තීය සමිති ඉල්ලා සිටියි. සේවක වෘත්තීය සමිති 21 ක් ඒකාබද්ධව මේ සම්බන්ධයෙන් ජනාධිපතිවරයා වෙත ලිපියක් ද‍ යොමු කර ඇත.", "URL": "https://sinhala.adaderana.lk/news.php?nid=26650", "Category": null, "Parent URL": null}