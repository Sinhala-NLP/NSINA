{"Source": "Adaderana", "Timestamp": "September 27, 2018 11:10 am", "Headline": "බස් රථයක් හා කැබ් රථයක් මුහුණට මුහුණ ගැටෙයි", "News Content": "පෑලියගොඩ-පුත්තලම මාර්ගයේ කොස්වාඩිය ප්‍රදේශයේදී කැබ් රථයක් හා පෞද්ගලීක බස් රථයක් මුහුණට මුහුණ ගැටීමෙන් සිදුවු රිය අනතුරකින් පුද්ගලයෙකු මියගොස් තිබේ. අද(27) අළුයම 3.00 පමණ මෙම අනතුර සිදුව ඇති බව පොලීසිය සඳහන් කළේය. හලාවත දෙස සිට පෑළියගොඩ දෙසට ධාවනය කළ පුද්ගලික බස් රථයක් හා ඊට ප්‍රතිවිරුද්ධ දිශාවෙන් පැමිණි කැබ් රථයක් මුහුණට මුහුණ ගැටීමෙන් මෙම අනතුර සිදුව ඇති අතර අනතුරින් බරපතළ තුවාල ලැබූ කැබ් රථයේ රියදුරු මාරවිල රෝහලට ඇතුළත් කරීමෙන් පසු මියගොස් තිබේ. අනතුරෙන් මියගොස් ඇත්තේ කරම, පාලවිය ප්‍රදේශයේ පදිංචි 23 හැවිරි ජේසන් පෙරේරා නැමති පුද්ගලයෙකි. මෘත ශරීරය මාරවිල රෝහලේ මෘත ශරීරාගාරයේ තැම්පත් කළ ඇති අතර දේහය පිළිබඳ පශ්චාත් මරණ පරික්ෂණය අද සිදු කිරීමට නියමිතයි. අනතුර සම්බන්ධයෙන් පුද්ගලික බස් රථයේ රියදුරු අත්අඩංගුවට ගෙන ඇති අතර සිද්ධිය සම්බන්ධයෙන් මාරවිල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96789", "Category": null, "Parent URL": null}