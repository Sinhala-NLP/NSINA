{"Source": "Adaderana", "Timestamp": "September 25, 2015 04:21 pm", "Headline": "ලොයිඩ් ජානක දිවියෙන් සමුගනියි!", "News Content": "සිනමා හා ටෙලිනාට්‍ය කලා අධ්‍යක්ෂවරයෙකු වූ ලොයිඩ් ජානක මහතා අභාවප්‍රාප්ත වී තිබේ.වනවදුලේ වසන්තය, අවිදු අඳුර, අඹුදරුවෝ, උතුවන්කන්දේ සරදියෙල්, ගඟ අද්දර කැලේ, ඉර හඳ යට, පිටගම්කාරයෝ ඇතුළු ටෙලිනාට්‍ය රැසක් සහ සුදු කළුවර ඇතුළු සිනමා නිර්මාණ රාශියක කලා අධ්‍යක්ෂවරයෙකු ලෙස ලොයිඩ් ජානක මහතා කටයුතු කර තිබිණි.එසේම නිෂ්පාදන කළමනාකරුවෙකු සහ රංගන ශිල්පියෙකු ලෙසද කටයුතු කළ ලොයිඩ් ජානක මහතා හෘදයාබාධයක් හේතුවෙන් ඊයේ අභාවප්‍රාප්ත විය.ඒ මහතාගේ අවසන් කටයුතු හෙට සවස 4 ට මිනුවන්ගොඩ පොදු සුසාන භූමියේදී සිදුකිරීමට නියමිතය.", "URL": "https://sinhala.adaderana.lk/news.php?nid=54077", "Category": null, "Parent URL": null}