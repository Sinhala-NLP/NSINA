{"Source": "Adaderana", "Timestamp": "April 1, 2019 03:35 pm", "Headline": "ආනයනික බීජ නිසා පුත්තලම කරවිල ගොවින් අසරණයි", "News Content": "දේශීය සහ විදේශීය වෙළද පොල ඉලක්ක කර ගනිමින් කරවිල වගාවන් ආරම්භ කල පුත්තලම දිස්ත්‍රික්කයේ වගාකරුවන්ට ආනයනික කරවිල බීජවල ප්‍රමිතියක් නොමැති විම හේතුවෙන් මේවන විට වගාවන් විනාශ වී ඇති බව චෝදනා එල්ල කරති. පුත්තලම දිස්ත්‍රික්කයේ කරවිල වගා කරනු ලබන වගාකරුවන් 100 කට වැඩි පිරිසක් ආනයනික බීජ ලබා ගනිමින් වගාකල කරවිල වගාවන් සියල්ලම මේ වන විට නියමිත අස්වැන්න ලබා ගැනිම පවා අසිරු වි ඇති බව පවසයි. එසේම එම ආනයනික බීජ යොදා ගනිමින් කරවිල වගාවන් සිදුකළ ගොවින්ගේ වගාවන් මේ වන විට හදුනාගත නොහැකි රෝගයන්ට පවා ලක්වි කහ පැහැ ගැන්වි වගාවන් මැරෙමින් පවතින බවද වගාකරුවන් චෝදනා එල්ල කරතී. මේ පිළිබඳව අදහස් දැක්වු පුත්තලම දිස්ත්‍රික් අපනයන භෝග වගාකරුවන්ගේ සංගමයේ සභාපති වසන්ත බාලසුරිය මහතා මේ බව පැවසීය. “ මේ තත්ත්වය හරිම බරපතළයි .මොකද මේ වන විට පුත්තලම දිස්ත්‍රික්කයේ අපනයන වෙළද පොල ඉලක්ක කරගනිමින් වගාකරුවන් 100 ක් පමන වගා කටයුතුවල නිරත වෙනවා. මේ සියලුම දෙනාම කරවිල බීජ මිළදි ගන්නේ පුද්ගලික එළවළු පළතුරු බිජ අලේවි සැල්වලින් මේ සියල්ලම එක්කෝ මැලේසියා හයිබ්‍රිඩ් නැත්නම් තවත් රටක. එවා මිළදි ගෙන තමයි වගාකරන්නේ එසේ වගාකරපු සියලුම වගාවන් විනාශ වෙලා ගිහින් කියලා තමයි සියලුම වගාකරුවන් පවසා සිටියේය. මෙය බරපතලම ප්‍රශ්ණයක්. මේ තත්ත්වය නැතිවෙනවා අපිට හොද බීජ ලබා ගන්න ස්ථාන රජය මඟින් ලබා දි තිබුනා නම් \" යැයි ඔහු පැවසිය. මේ පිළිබදව අදහස් දක්වමින් සිටි වනාතවිල්ලුව කරවිල වගාකරුවකු වන රෝහන සුමිත් වසන්ත මහතා පවසා සිටියේ මෙවැන්නකී. “ මම කරවිල වගා කලේ අපනයන වෙළද පොල ඉලක්ක කරගෙන. මොකද නියම ක්‍රම වේදයන්ට අනුව වගා කරපුහාම කරවිල් ඇතුළු අනිකුත් එළවළු අපනයන කරන සමාගම් වලින් නියමිත මිල ගණන්වලට මිලදී ගන්නවා. මිලත් හොඳ මට්ටමක පවතින නිසා අපි වගා කරන්න කැමතියි. නමුත් මේ ප්‍රමිතියට නැති බිජ නිසා මේ වන විට පුත්තලම දිස්ත්‍රික්කයේ අපනයන වෙළද පොල ඉලක්ක කර ගනිමින් කරවිල වගා කරපු වගා කරුවන් 100 ක් විතර කරවිල වගා කරගන්න බැරිව අසරණ වෙලා. නමුත් ප්‍රමිතියට බීජ ලැබුනා නම් අපි අසරණ වෙන එක නවතිනවා. මේ වන විට කරවිල වගා කරන්න යොමු වු පිරිස් අද ඈත් වෙලා\" යැයි ඔහු පැවසිය.", "URL": "https://sinhala.adaderana.lk/news.php?nid=107155", "Category": null, "Parent URL": null}