{"Source": "Adaderana", "Timestamp": "December 11, 2012 08:41 am", "Headline": "සරසවි සිසුන් 4ක් රිමාන්ඩ්", "News Content": "රජරට විශ්ව විද්‍යාලයේ සිසුන් පිරිසකට පහරදීමේ සිද්ධියක් සම්බන්ධයෙන් අත්අඩංගුවට ගත් එම විශ්ව විද්‍යාලයේම සිසුන් සිව්දෙනෙකු රක්ෂිත බන්ධනාගාර ගත කර තිබේ. මිහින්තලය පොලිසිය විසින් අත්අඩංගුවට ගත් එම සිසුන් සිව්දෙනා අනුරාධපුර මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 19 වන දින දක්වා රක්ෂිත බන්ධනාගාර ගත කර ඇති බව වාර්තා වේ. පසුගිය 03වන දින රාත්‍රී රජරට විශ්ව විද්‍යාල භූමියේ පැවති සාදයක් අවසානයේ ඇති වු ආරවුලකින් පසුව දෙසැම්බර් 4 වන දින මෙම පහරදීම සිදුව ඇති අතර එහිදි විශ්ව විද්‍යාල සිසුන් 05දෙනෙකු තුවාල ලබා රෝහල් ගත කරන ලදී. අදාළ පහරදීම සම්බන්ධයෙන් පරීක්ෂණ පැවැත්වු මිහින්තලය පොලීසිය එම සිද්ධිය සම්බන්ධයෙන් සැකපිට රජරට විශ්ව විද්‍යාලයේ කළමනාකරණ අධ්‍යයන පීඨයේ තෙවන වසරේ සිසුන් සිව්දෙනෙකු අත්අඩංගුවට ගෙන අධිකරණයට ඉදිරිපත් කර තිබිණ.", "URL": "https://sinhala.adaderana.lk/news.php?nid=29863", "Category": null, "Parent URL": null}