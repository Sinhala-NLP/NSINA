{"Source": "Adaderana", "Timestamp": "May 16, 2013 09:39 am", "Headline": " වෙඩි තබා තරුණයෙක් ඝාතනය කෙරෙයි", "News Content": "බෙලිඅත්ත, පාළුවත්ත ප්‍රදේශයේ දී තරුණ‍යෙකු වෙඩිතබා ඝාතනය කර තිබේ. 20 හැවිරිදි තරුණයෙකු මෙලෙස ඝාතනය කර ඇති බව පොලිස් මාධ්‍ය ප්‍රකාශක කාර්යාලය ප්‍රකාශ කළේය. වෙළඳසැලක සිට සිය නිවස වෙත ගමන්කරමින් සිටි මෙම තරුණයාට ත්‍රිරෝද රථයකින් පැමිණි පුද්ගලයින් පිරිසක් වෙඩි තබා ඇති බව පොලීසිය පැවසීය. මියගිය තරුණයාගේ මළ සිරුර බෙලිඅත්ත රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය සිදු කිරීමට නියමිතය. බෙලිඅත්ත පොලීසිය මෙම වෙඩි තැබීම සම්බන්ධයෙන් පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=34129", "Category": null, "Parent URL": null}