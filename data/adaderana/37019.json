{"Source": "Adaderana", "Timestamp": "August 30, 2013 01:50 pm", "Headline": "සාර්ක් මුදල් අමාත්‍යවරුන් ජනාධිපති හමුවෙයි", "News Content": "දිවයිනට පැමිණ සිටින දකුණු ආසියානු කලාපීය සහයෝගීතා සංගමයේ සාමාජික රටවල මුදල් අමාත්‍යවරුන් සහ ජනාධිපති මහින්ද රාජපක්ෂ මහතා අතර හමුවක් සිදුව තිබේ. අද(30) පෙරවරුවේ ජනාධිපති මන්දිරයේදී මෙම හමුව සිදුවූ බව ජනාධිපති මාධ්‍ය අංශය සඳහන් කරයි. සාර්ක් මුදල් අමාත්‍යවරුන්ගේ 6 වන වාර්ෂික හමුවට සහභාගී වීම සඳහා මෙම පිරිස දිවයිනට පැමිණ තිබේ. ජනාධිපතිවරයා සමඟ පැවති හමුවේදී අනයෝන්‍ය වැදගත්කම සහිත හා සාමාජික රටවලට විශේෂිත කරුණු කිහිපයක් සම්බන්ධයෙන් අදහස් හුවමාරුවූ බව ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=37019", "Category": null, "Parent URL": null}