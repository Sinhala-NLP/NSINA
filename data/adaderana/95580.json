{"Source": "Adaderana", "Timestamp": "September 5, 2018 12:48 pm", "Headline": "නවගත්තේගම ගින්නක්-පොල් අක්කර 50ක් විනාශයි", "News Content": "නවගත්තේගම, මහමැද්දෑව සමිඳුගම ප්‍රදේශයේ ඇතිවු ගින්නක් හේතුවෙන් පොල් ගස් 200 කට ආසන්න ප්‍රමානයක් සහ විශාල ප්‍රමාණයේ බුලත් වගාවක් විනාශ වී ඇති බව නවගත්තේගම පොලීසිය පවසයි. ඊයේ(04) සවස මෙම ගින්න ඇතිවූ අතර කිසියම් පුස්ගලයෙකු විසින් මෙම ගිනි තැබිම සිදු කර ඇති බව පොලීසිය සඳහන් කළේය. ගින්න අක්කර 50 ක ට ආසන්න භුමියක පැතිරි තිබු අතර එයින් අවුරුදු දෙකක හා අවුරුදු 10 කට ආසන්න වයස්වල පොල් ගස් 200 ක් පමණ විනාශවී තිබුනි. එසේම විශාල ප්‍රමාණයෙන් පවත්වාගෙන ගිය බුලත් වගාවක් සම්පුර්ණයෙන් විනාශ වි තිබු අතර ගින්නෙන් විනාශ වූ බුලත් වගාවට පමණක් සිදුව ඇති හානිය ලක්ෂ දහයකට වැඩි බව එහි හිමිකරුවන් පවසයි. කෙසේ නමුත් ජනතාව එක්ව ගින්න මැඩ පැවැත්වීමට කටයුතු කර ඇති අතර අදාළ ස්ථානයට නවගත්තේගම ආපදා සහන නිලධාරි අජීත් සිරි වන්නිනායක ඇතුව පිරිසක් එක්ව තිබුණි.", "URL": "https://sinhala.adaderana.lk/news.php?nid=95580", "Category": null, "Parent URL": null}