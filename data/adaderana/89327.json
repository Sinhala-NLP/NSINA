{"Source": "Adaderana", "Timestamp": "May 18, 2018 12:38 pm", "Headline": "අනුරුද්ධ පොල්ගම්පලට ඇප", "News Content": "අපරාධ පරීක්ෂණ දෙපාර්තමේන්තුව මඟින් අත්අඩංගුවට ගෙන රක්ෂිත බන්ධනාගාර ගත කර සිටි හිටපු පාර්ලිමේන්තු මන්ත්‍රී අනුරුද්ධ පොල්ගම්පල මහතාට ඇප මත මුදා හැර තිබේ. රුපියල් ලක්ෂ 05ක ශරීර ඇපයක් මත ඔහු මුදාහැරීමටයි කිලිනොච්චි මහේස්ත්‍රාත් අධිකරණය නියෝග කර ඇත. එමෙන්ම අනුරුද්ධ පොල්ගම්පල මහතාට විදෙස් ගතවීම තහනම් කරමින් කිලිනොච්චි මහේස්ත්‍රාත් අධිකරණය නියෝගයක් ද නිකුත් කර තිබේ. 2014 වසරේ “උතුරු වසන්තය” මාර්ග ඉදි කිරීම් ව්‍යාපෘතිය සඳහා පස් ලබාගෙන අගරු චෙක් පත් නිකුත් කර රුපියල් ලක්ෂ 89කට ආසන්න මුදලක් වංචා කිරීම සම්බන්ධයෙන් ඔහුට එරෙහිව චෝදනා එල්ල වී තිබුණි. සිද්ධියට අදාළව කිලිනොච්චි මහේස්ත්‍රාත් අධිකරණය මඟින් නිකුත් කළ වරෙන්තුවකට අනුව අපරාධ පරීක්ෂණ දෙපාර්තමේන්තුව මගින් හිටපු පාර්ලිමේන්තු මන්ත්‍රී අනුරුද්ධ පොල්ගම්පල මහතා පසුගිය 16 වනදා අත්අඩංගුවට ගනු ලැබුවේය.", "URL": "https://sinhala.adaderana.lk/news.php?nid=89327", "Category": null, "Parent URL": null}