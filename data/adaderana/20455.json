{"Source": "Adaderana", "Timestamp": "December 4, 2011 01:00 pm", "Headline": "අධිවේගයේ අනතුරු 8 යි-අදත් අනතුරක් -දෙදෙනෙක් රෝහලේ", "News Content": "දක්ෂිණ අධිවේගී මාර්ගයේ මේ වන විට රිය අනතුරු 08ක් වාර්තා වී ඇති බව පොලිසිය පවසයි. පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කියා සිටියේ අද උදෑසන ද කි.මී 29-30 කණු සීමාව තුළ දොඩං‍ගොඩ ප්‍රදේශයේ දී මෝටර් රථයක් අනතුරට පත්ව ඇති බවයි. ගාල්ල සිට කොළඹ බලා පැමිණි මෙම මෝටර් රථය අනතුරට ලක්වීමෙන් දෙදෙනකු තුවාල ලබා රෝහල්ගත කර ඇති බව හෙතෙම අද දෙරණට කියා සිටියේය. එසේම පොලීසිය විසින් මාර්ග නීති උල්ලංඝණය කළවුන්ට එරෙහිව නඩු 3 ක් ගොනුකර ඇති බවත්,වේග සීමාව උල්ලංඝණය කරන්නන්ට එරෙහිවද කටයුතු කරමින් සිටින බවත් පොලිස් මාධ්‍ය ප්‍රකාශකවරයා පෙන්වා දුන්නේය. සිදුවූ අනතුරු විශ්ලේෂණය කර බලනවිට රියදුරන් කාලගුණික තත්ත්වයන් කෙරෙහි සැලකිල්ලක් නොදැක්වීම,ධාවනයේදී වම් පස ධාවන තීරය අනුගමනය නොකිරීම යන හේතු නිසා වැඩි වශයෙන් රිය අනතුරුවලට ලක්වී ඇති බව තහවුරු වී ඇතැයි අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=20455", "Category": null, "Parent URL": null}