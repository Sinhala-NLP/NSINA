{"Source": "Adaderana", "Timestamp": "April 21, 2013 04:20 pm", "Headline": "නගරයේ දරුවන්ට දෙන පහසුකම් ගමේ දරුවන්ටත් දෙනවා", "News Content": "රට තුළ අධ්‍යාපන විෂමතා ඇති වීමට වත්මන් රජය ඉඩ තබා නැතැයි ජනාධිපති මහින්ද රාජපක්ෂ මහතා පවසයි. දරුවන්ගේ අධ්‍යාපනය රටේ අනාගතය බව ජනාධිපතිවරයා පෙන්වාදෙයි. නගරයේ පාසල්වල දරුවන්ට ලබාදෙන අධ්‍යාපන පහසුකම් ගමේ පාසල්වල දරුවන්ට ද ලබාදෙන බව ජනාධිපති මහින්ද රාජපක්ෂ මහතා පවසයි. වත්මන් රජයේ එම වැඩපිළිවෙළ නගරයේ දරුවන්සේම ගමේ දරුවන් ලබාගන්නා විශිෂ්ඨ ප්‍රතිඵල තුළින් දැකගත හැකි බව ඔහු කියයි. විල්ගමුව, නාමිනඔය ද්වීතික පාසලේ අලුතින් ඉදිකළ තෙමහල් ගොඩනැගිල්ල විවෘත කිරීමේ උත්සවයට අද (21) සහභාගී වෙමින් ජනාධිපතිවරයා මේ බව පැවසීය. අනාගත පරපුර වෙනුවෙන් රට ගොඩ නැගීමට දැවැන්ත සංවර්ධන වැඩපිළිවෙළක් රටතුළ ක්‍රියාත්මක කර ඇති බව එහිදී ජනාධිපතිවරයා පැවසුවේය. ඊට එරෙහිව විවිධ පාර්ශවයන් ගෙනයන අසත්‍ය ප්‍රචාරයන්ට නොරැවටී අනාගත පරපුර වෙනුවෙන් රට ගොඩ නැගීමට සියලු දෙනා එක්විය යුතු බවද ජනාධිපති මහින්ද රාජපක්ෂ මහතා එහිදී අවධාරණය කළේය.", "URL": "https://sinhala.adaderana.lk/news.php?nid=33448", "Category": null, "Parent URL": null}