{"Source": "Adaderana", "Timestamp": "February 19, 2018 06:24 pm", "Headline": "ගෑස් සිලින්ඩරයක් ජීවිත 19 බිලිගනී  ", "News Content": "උත්සවයක් අතරතුර ගෑස් සිලින්ඩරයක් පිපිරීමෙන් මියගිය සංඛ්‍යාව 19ක් දක්වා ඉහල ගොස් තිබේ. ඉන්දියාවේ බයාර් නගරයේ පැවැති අදාළ පිපිරීමෙන් පුද්ගලයින් 18 දෙනෙක් තුවාල ලැබූ බව විදෙස් වාර්තා සඳහන් කර ඇත. තුවාල ලැබූවන්ගෙන් 06 දෙනෙකු මේ වන විට ප්‍රතිකාර ලබා රෝහලෙන් පිටව ගොස් ඇති අතර තුවාලකරුවන්ගෙන් 05 දෙනෙකුගේ තත්ත්වය බරපතළයි. පසුගිය සිකුරාදා රාත්‍රියේ අජ්මර් දිස්ත්‍රික්කයේ බයාර් නගරයේ පැවැති විවාහ උත්සවයක් අතරතුර අදාළ පිපිරීම සිදුව තිබුණි. කෙසේ වෙතත් සුන්බන් ඉවත් කිරීමේ මෙහෙයුම් තවදුරටත් සිදු කෙරන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=84542", "Category": null, "Parent URL": null}