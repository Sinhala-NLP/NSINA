{"Source": "Adaderana", "Timestamp": "March 7, 2013 11:51 am", "Headline": "අතුරුදන් වූ දෙදෙනෙකුගේ මළ සිරුරු හමුවෙයි", "News Content": "මොරටුව, උස්වත්ත මුහුදු තීරයේ පාවෙමින් තිබිය දී සොයාගත් මළ සිරුර හඳුනාගෙන ඥාතීන් වෙත භාරදී තිබේ. මියගිය පුද්ගලයා නාරාහෙන්පිට ප්‍රදේශයේ පදිංචිව සිටි 37 හැවිරිදි අයෙකු බව මොරටුව පොලීසිය පැවසුවේය. වාද්දූව ප්‍රදේශයේ මංගල උත්සවයකට සහභාගී වීමෙන් අනතුරුව ඔහු ආගිය අතක් නොමැති බවට පොලීසියට පැමිණිලි ලැබී තිබිණි. මේ අතර වැල්ලව, රංගම ප්‍රදේශයේ දී පුද්ගලයෙකු ලිඳකට වැටී මියයාම සම්බන්ධයෙන් විමර්ශන ආරම්භ කර තිබේ. 85 හැවිරිදි පුද්ගලයෙකු වන ඔහු නිවස පිහිටි ඉඩමේ ලිඳකට වැටී මිය ගොස් සිටිය දී සොයාගත් බව පොලීසිය පැවසුවේය.", "URL": "https://sinhala.adaderana.lk/news.php?nid=32188", "Category": null, "Parent URL": null}