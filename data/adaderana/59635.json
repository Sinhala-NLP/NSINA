{"Source": "Adaderana", "Timestamp": "April 29, 2016 04:46 pm", "Headline": "අධික රස්නය නිසා උතුරු මැද පාසල් 12ට වැසේ", "News Content": "උතුරුමැද පළාතේ සියලූම පළාත් පාසල් මධ්‍යහ්න 12.00ට අවසන් කිරීමට තීරණය කර ඇති බව පළාත් ප්‍රධාන අමාත්‍ය පේෂල ජයරත්න මහතා පවසයි.මේ දිනවල පවතින අධික උණුසුම් තත්ත්වය හේතුවෙන් මෙම තීරණය ගත් බව ප්‍රධාන අමාත්‍යවරයා සඳහන් කළේය.උතුරු මැද පළාතේ පානීය ජල ගැටළුව උග්‍ර ලෙස පවතින අතර ඒ හේතුවෙන් ජනතාව දැඩි ලෙස පීඩාවට පත්ව සිටින බව සඳහන්ය.මෙම තත්ත්වය තුළ පාසල් සිසුන් තවදුරටත් අපහසුතාවයට පත්වීම වැළැක්වීමේ අරමුණින් උතුරු මැද පළාත් පාසල් කාලච්ඡේද 06කට සීමා කිරීමට තිරණය කර තිබේ.කෙසේ වෙතත් උතුරුමැද පළාතේ පවතින ජාතික පාසල් වලට මෙම තීරණය අදාළ නොවන බව පේෂල ජයරත්න ප්‍රධාන අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=59635", "Category": null, "Parent URL": null}