{"Source": "Adaderana", "Timestamp": "April 17, 2012 11:08 am", "Headline": "පුපුරන ද්‍රව්‍ය සමග සැකකරුවෙකු කොටුවෙයි", "News Content": "පුපුරන ද්‍රව්‍ය සමග සැකකරුවෙකු මන්නාරම පොලිසිය විසින් අත්අඩංගුවට ගෙන තිබේ. මන්නාරම පොලිසියට ලැබුණු තොරතුරක් මත සිදුකළ වැටලීමක දී මෙම පුපුරන ද්‍රව්‍ය තොගය සමග සැකකරු අත්අඩංගුවට ගත් බව පොලිසිය සඳහන් කරයි. මෙහිදී ජෙලට්නයිට් කූරු 15 ක් සහ ඩෙටනේටර් 20 ක් පොලිසිය භාරයට ගෙන තිබේ. අත්අඩංගුවට ගත් සැකකරු අධිකරණයට ඉදිරිපත් කිරීමට නියමිත අතර මන්නාරම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23569", "Category": null, "Parent URL": null}