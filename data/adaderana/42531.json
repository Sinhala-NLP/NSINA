{"Source": "Adaderana", "Timestamp": "April 14, 2014 01:32 pm", "Headline": "ජයලලිතා විනාශ කළා!", "News Content": "සුහදශීලිව විසඳා ගැනීමට තිබු ඉන්දු ලංකා ධීවර ගැටලුව ජයලලිතා ජයරාම් විසින් කඩාකප්පල් කළ බව ඉන්දිය නාවික අමාත්‍ය ජි.කේ වාසන් පවසයි. ඉන්දිය නාවික අමාත්‍යවරයා පවසන්නේ ඉන්දු - ලංකා ධීවර සාකච්ඡා වල දෙවන වටයේ දී මෙම ගැටළුවට විසඳුමක් ලබාගැනීමට හැකියාව තිබු බවය. ඉන්දීය මධ්‍යම රජය විසින් ලබාදුන් අවස්ථාව ජයලලිතා ජයරාම්ගේ ආණ්ඩුව විසින් පැහැර හැරි බව ද ඔහු පවසා ඇත. කෙසේ වෙතත් ඉන්දු - ලංකා ධීවර සාකච්ඡා පැවැත්වීමට අවස්ථාව ලබාදීම සම්බන්ධයෙන් ඉන්දීය මධ්‍යම රජයට ස්තූතිවන්ත වන බව ද ඉන්දීය නාවික අමාත්‍යවරයා පවසා ඇති බව එරට මාධ්‍ය වාර්තා කළේය. ඉන්දු - ලංකා ධීවර ගැටළුව විසදීම සඳහා වන මූලික වටයේ සාකච්ඡා මෙම වසරේ ජනවාරි මස 27 වන දින පැවැත්වුණි. කෙසේ වෙතත් දෙවන වටයේ සාකච්ඡා කොළඹ දී පැවැත්වීමට සැලසුම් කළ ද ඒ.අයි.ඒ.එම්.ඩී.කේ ආණ්ඩුව එය කල් දැමීමටත්, නැවැත්වීමටත් කටයුතු කළ බව ඉන්දිය නාවික අමාත්‍ය ජී.කේ වාසන් මහතා පෙන්වාදෙන්නේය.", "URL": "https://sinhala.adaderana.lk/news.php?nid=42531", "Category": null, "Parent URL": null}