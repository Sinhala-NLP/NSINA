{"Source": "Adaderana", "Timestamp": "December 30, 2017 11:23 am", "Headline": " යතුරුපැදියෙන් මාරයා එයි-1ක ජීවිතයක් නවතී", "News Content": "අඹේපුස්ස - ත්‍රීකුණාමලය මාර්ගයේ තඹලගමුව ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. යතුරුපැදියක් සහ බහුසර් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ යතුරුපැදිකරු සහ පසු පැදිකරු ප්‍රතිකාර සඳහා කෝවිල්අඩි රෝහලට ඇතුළත් කිරීමෙන් පසු පැදිකරු මියගොස් තිබේ. මියගොස් ඇත්තේ කින්නියා ප්‍රදේශයේ පදිංචිව සිටි 53 හැවිරිදි පුද්ගලයෙකි. අනතුර සම්බන්ධයෙන් බහුසර් රථයේ රියදුරු අත්අඩංගුවට ගෙන ඇති අතර තඹලගමුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=82248", "Category": null, "Parent URL": null}