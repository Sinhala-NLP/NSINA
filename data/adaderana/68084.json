{"Source": "Adaderana", "Timestamp": "January 13, 2017 03:35 pm", "Headline": " පැෆරල් සංවිධානයට මුස්තාෆා පිළිතුරු දෙයි", "News Content": "එළඹෙන 17 වනදා වන විට සියලුම සාමාජිකයින්ගේ අත්සන්වලින් සමන්විත වාර්තාවක් තමාට බාර දීමට අශෝක පීරිස් මැතිතුමා තමන්ට පොරොන්දු වී ඇති බැවින් එම වාර්තාව එදිනට තමා අතට ලැබෙනු ඇතැයි තමා විශ්වාස කරන බව පළාත් සභා සහ පළාත් පාලන අමාත්‍ය ෆයිසර් මුස්තාෆා මහතා පවසයි. එසේම එය ලැබුණු විගස වාර්තාව ගැසට් කිරීමට කටයුතු කරන බවද ඒ මහතා අවධාරණය කර සිටියි.සීමා නීර්ණ වාර්තාව සම්බන්ධයෙන් සියලු ගැටළු මෙම මස 17 වැනිදා වන විට අවසන් විය යුතු බවත්, එසේ නොමැති වුවහොත් විෂය භාර අමාත්‍යවරයාට සහ කමිටු සාමාජිකයන්ට එරෙහිව අධිකරණමය ක්‍රියාමාර්ග ගන්නා බවට පැෆරල් සංවිධානය විසින් සිදු කර ඇති ප්‍රකාශය සම්බන්ධයෙන් අදහස් දක්වමින් අමාත්‍යවරයා මේ බව කියා සිටියේය.එහිදී වැඩිදුරටත් අදහස් දැක්වූ ඒ මහතා මෙසේ ද පවසා සිටියේය,“දැන් සියලු දෙනාම තේරුම් අරන් ඉවරයි මේක පළාත් සභා සහ පළාත් පාලන අමාත්‍යංශය විසින් සත් භාවයෙන් ක්‍රියාත්මක කළා කියලා. ඒ වගේම මීට පෙර අත්සන් 3ක් සහිත වාර්තාව මට බාර දෙන්න හදපු අවස්ථාවේ ඒ වාර්තාවේ ගොඩක් අඩුපාඩු තිබුණා. ඒ නිසා රඟපෑවේ මමද වෙන උදවියද කියලා තේරුම් ගන්න පුළුවන්. මම රඟපෑවා නම් 17 වෙනිදා වෙන තෙක් වාර්තාව දෙන්න කල් ඉල්ලන්නෙ නැහැ.මගේ වගකීම් මං හරි ආකාරව ඉෂ්ට කරනවා. මේ වාර්තාව සීත කාමරේ ඉඳන් හදනකොට මේක පරක්කු වෙනවා කියපු අය තමන්ගෙ විරෝධය ප්‍රකාශ කළා නම් මට මෙහෙම පෙර පව්වලට කර ගහන්න වෙන්නෙ නැහැ. “", "URL": "https://sinhala.adaderana.lk/news.php?nid=68084", "Category": null, "Parent URL": null}