{"Source": "Adaderana", "Timestamp": "July 6, 2017 07:05 am", "Headline": "අලුත් දේශපාලන පක්ෂ 6ක්", "News Content": "නව දේශපාලන පක්ෂ 06ක් ලියාපදිංචි කිරීම සඳහා අවසර ලබාදීමට මැතිවරණ කොමිසම තීරණය කර තිබේ.පසුගිය පෙබරවාරි මාසයේ දේශපාලන පක්ෂ ලියාපදිංචි කිරීම සඳහා ඉල්ලුම්පත් කැඳවා තිබූ අතර දේශපාලන පක්ෂ 92ක් එහිදී ඉල්ලුම් කර තිබූ බව මැතිවරණ කොමිසමේ සභාපති මහින්ද දේශප්‍රිය මහතා සඳහන් කරයි.එම දේශපාලන පක්ෂ අතුරින් දේශපාලන පක්ෂ 06ක්, ලියාපදිංචිය සඳහා සුදුසුකම් ලබා ඇති අතර ඊට අදාළ ගැසට් නිවේදනය ඉදිරියේදී නිකුත් කරන බව මහින්ද දේශප්‍රිය මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=74921", "Category": null, "Parent URL": null}