{"Source": "Adaderana", "Timestamp": "April 16, 2010 03:21 pm", "Headline": "පාර්ලිමේන්තුව 22 රැස්වේ", "News Content": "නව පාර්ලිමේන්තුව ලබන 22 වැනි දින පෙරවරු 8.45 ට රැස්වන බැවින් පාර්ලිමේන්තුවට තේරී පත්වූ සියලු මන්ත්‍රීවරුන් එදින පෙරවරු 8.30 වන විට පාර්ලිමේන්තුවට පැමිණීම අත්‍යවශ්‍ය බව පාර්ලිමේන්තු මහලේකම්වරයා නිවේදනයක් නිකුත් කරමින් දැනුම් දෙයි. මේ අතර පාර්ලිමේන්තුවේ මංගල සැසිවාරයට සමගාමීව අප්‍රේල් මස 18 වැනි ඉරිදා සර්ව රාත්‍රික පරිත්‍රාණ ධර්ම දේශනාවක් සහ පසුදින උදෑසන සංඝගත දක්ෂිණාවක් පිරිනැමීමට ද කටයුතු යොදා ඇති බව වාර්තා වේ. මෙම කටයුතු ජනාධිපතිවරයාගේ ප්‍රධානත්වයෙන් පැවැත්වෙන බව පාර්ලිමේන්තු මහලේකම්වරයා නිකුත් කළ ‍නිවේදනයේ දැක්වේ. අදාළ පුණ්‍ය කටයුතුවලට සහභාගි වන ලෙස තේරී පත්වූ සියලු මන්ත්‍රීවරුන්ට සහ පාර්ලිමේන්තු කාර්ය මණ්ඩලයට මහලේකම්වරයා ආරාධනා කර තිබේ.", "URL": "https://sinhala.adaderana.lk/news.php?nid=7834", "Category": null, "Parent URL": null}