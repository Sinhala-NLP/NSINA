{"Source": "Adaderana", "Timestamp": "May 4, 2019 12:48 pm", "Headline": "ආරක්ෂාව තහවුරු වීමෙන් පසු විශ්වවිද්‍යාල අධ්‍යයන කටයුතු අරඹනවා", "News Content": "ආරක්ෂාව තහවුරු කර ගැනීමෙන් අනතුරුව අධ්‍යයන කටයුතු සඳහා විශ්වවිද්‍යාල ආරම්භ කිරීමට කටයුතු කරන බව විශ්ව විද්‍යාල ප්‍රතිපාදන කොමිශන් සභාව පවසා සිටියි. එහි සභාපති මහාචාර්ය මොහාන් ද සිල්වා මහතා පැවසුවේ විශ්ව විද්‍යාලවල ආරක්ෂාව තහවුරු කර ගැනීම සම්බන්ධයෙන් කොමිශන් සභාව දැනුවත් කරන ලෙස උපකුලපතිවරුන්ට දැනුම් දී ඇති බවයි. ඒ අනුව ඒ සම්බන්ධයෙන් දැනුවත් කිරීමෙන් අනතුරුව විශ්ව විද්‍යාල ආරම්භ කිරීම පිළිබඳ අවසන් තීරණයක් ගන්නා බව ඔහු සඳහන් කළේය. මේ අතර පාසල් යළි ආරම්භ කිරීම සඳහා සුදුසු වාතාවරණයක් නොපවතින බව විදුහල්පති සේවා සංගමය පවසා සිටියි. එම සංගමයේ සභාපති සුනිල් ප්‍රේමතිලක මහතා පවසන්නේ පාසල් සදහා ලබා දී ඇති ආරක්ෂාව ප්‍රමාණවත් නොවන බවය.", "URL": "https://sinhala.adaderana.lk/news.php?nid=109221", "Category": null, "Parent URL": null}