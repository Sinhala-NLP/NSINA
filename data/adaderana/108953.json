{"Source": "Adaderana", "Timestamp": "April 30, 2019 12:11 pm", "Headline": "අන්තවාදීන්ට අනුබල දුන් දේශපාලනඥයින් නීතිය හමුවට ඉදිරිපත් කරන්න", "News Content": "පාස්කු ඉරිදා ප්‍රහාර මාලාවට සම්බන්ධ අන්තවාදී කණ්ඩායම්වලට අනුබල ලබාදෙන දේශපාලනඥයින් නීතිය හමුවට ඉදිරිපත් කිරීම රජයේ වගකීමක් බව පාර්ලිමේන්තු මන්ත්‍රී මහින්දානන්ද අළුත්ගමගේ මහතා පවසයි. ක්‍රීඩා අමාත්‍ය ධුරය දැරූ සමයේ රජයේ මුදල් අවභාවිත කළ බවට චෝදනා කරමින් අල්ලස් කොමිසම විසින් ගොනු කර ඇති නඩුව සඳහා පෙනී සිටීමට ඒ මහතා අද (30) කොළඹ මහේස්ත්‍රාත් අධිකරණයට පැමිණියේය. එම අවස්ථාවෙදී මාධ්‍ය වෙත අදහස් දක්වමින් මහින්දානන්ද අළුත්ගමගේ මන්ත්‍රීවරයා මේ බව පැවසීය. මේ අතර හොරණ ප්‍රදේශයේදී මාධ්‍ය හමුවක් පවත්වමින් විදුර වික්‍රමනායක මන්ත්‍රීවරයා පැවසුවේ දේශපාලන හිතවත්කම් නොතිබුණේ නම් අදාල ප්‍රහාර මාලාව වලක්වා ගත හැකිව තිබූ බවයි.", "URL": "https://sinhala.adaderana.lk/news.php?nid=108953", "Category": null, "Parent URL": null}