{"Source": "Adaderana", "Timestamp": "November 5, 2017 11:51 am", "Headline": " ත්‍රීවීල් - ටිපර් අනතුරින් අයෙක් මියගොස් 3කට තුවාලයි", "News Content": "ඉබ්බාගමුව - මුඩගල්ල මාර්ගයේ - 10 කණුව අසළ ප්‍රදේශයේ දී සිදවූ රිය අනතුරකින් පුද්ගලයෙකු මියගොස් තවත් තිදෙනෙකු තුවාල ලබා තිබේ. ඉබ්බාගමුව දෙසට ධාවනය වෙමින් තිබු ටිපර් රථයක පිටුපසින් ධාවනය වූ ත්‍රීරෝද රථයක් ගැටී අනතුර සිදුව ඇති බව පොලීසිය සඳහන් කළේය. අනතුරෙන් ත්‍රීරෝද රථයේ රියදුරු ඇතුළු පුද්ගලයින් සිව්දෙනෙකු තුවාල ලබා කුරුණෑගල රෝහලට ඇතුළත් කිරීමෙන් පසු රියදුරු මියගොස් තිබේ. මියගොස් ඇත්තේ මකුල්පොත ප්‍රදේශයේ පදිංචිව සිටි 29 හැවිරිදි අයෙකි. අනතුර සම්බන්ධයෙන් කුඹුක්ගැටේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79527", "Category": null, "Parent URL": null}