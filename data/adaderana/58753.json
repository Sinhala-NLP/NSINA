{"Source": "Adaderana", "Timestamp": "March 30, 2016 03:25 pm", "Headline": "දරුවන් 93කගෙන් 1කකට ඔටිසම්", "News Content": "ශ්‍රී ලංකාවේ දරුවන් 93 දෙනෙකුගෙන් එක් අයෙක් ඔටිසම් තත්ත්වයෙන් පෙළෙන බව සෞඛ්‍ය අමාත්‍යාංශය පවසයි.ලෝකයේ ඔටිසම් තත්ත්වයෙන් පෙළෙන දරුවන් ප්‍රමාණය සියයට 01ක් ලෙස හදුනාගෙන ඇති බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේය.ඕනෑම තරාතිරමක දරුවෙකු මෙම ඔටිසම් තත්ත්වයට ගොදුරු විය හැකි අතර පිරිමි දරුවන් මෙම තත්ත්වයට ලක්වීමේ වැඩි අවධානමක් පවතින බව සඳහන්ය.ඔටිසම් තත්ත්වයට හේතු ලෙස ජාන සහ පාරිසරික තත්ත්වයන්ගේ අන්තර් ක්‍රියා බලපාන බව පර්යේෂණ වලින් අනාවරණය වී ඇති බව සෞඛ්‍ය සේවා අධ්‍යක්ෂ ජනරාල්වරයා පෙන්වා දෙයි.", "URL": "https://sinhala.adaderana.lk/news.php?nid=58753", "Category": null, "Parent URL": null}