{"Source": "Adaderana", "Timestamp": "January 23, 2013 08:14 am", "Headline": "පුරාවස්තු කැනීම් කළ තිදෙනෙක් මාට්ටු", "News Content": "පොළොන්නරුව, මින්නේරිය ප්‍රදේශයේ නීති විරෝධී ලෙස පුරාවස්තු කැනීමේ නිරතව සිටි පුද්ගලයින් තිදෙනෙකු පොලීසිය විසින් අත්අඩංගුවට ගෙන තිබේ. මින්නේරිය, රජ ඇල ඩී අට ප්‍රදේශයේ කුඹුරු ඉඩමක මෙම කැනීම් කටයුතුවල නිරතව සිටිය දී මොවුන් අත්අඩංගුවට ගෙන ඇති බව පොලීසිය පවසයි. පොළොන්නරුව පුරා වස්තු ආරක්ෂණ ඒකකයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන තිබේ. වැටලීම සිදුකරන අවස්ථාවේ දී එම ස්ථානයේ සිටි තවත් පුද්ගලයින් සිව් දෙනෙකු පලා ගොස් ඇති බව පොලීසිය පවසයි.", "URL": "https://sinhala.adaderana.lk/news.php?nid=30985", "Category": null, "Parent URL": null}