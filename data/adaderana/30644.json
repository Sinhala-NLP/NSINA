{"Source": "Adaderana", "Timestamp": "January 10, 2013 01:10 pm", "Headline": "රථවාහන තදබදය රාජගිරියේ සිට බත්තරමුල්ලට දිගුවෙයි", "News Content": "අගවිනිසුරුවරියට එරෙහි දෝෂාභියෝගයට සහය පළකරමින් කෙරෙන විරෝධතාවක් හේතුවෙන් රාජගිරිය පාර්ලිමේන්තු වටරවුම සිට බත්තරමුල්ල දක්වා දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි. දෝෂාභියෝගයට විරෝධය දක්වමින් හා දෝෂාභියෝගයට පක්ෂව සහයදෙමින් අලුත්කඩේ අධිකරණ සංකීර්ණය අසළ වි‍රෝධතා දක්වන දෙපිරිසක් අතර අද පෙරවරුවේ නොසන්සුන්කාරී තත්ත්වයක් උද්ගතව තිබිණි.", "URL": "https://sinhala.adaderana.lk/news.php?nid=30644", "Category": null, "Parent URL": null}