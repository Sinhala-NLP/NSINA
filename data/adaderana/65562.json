{"Source": "Adaderana", "Timestamp": "October 30, 2016 11:52 pm", "Headline": "   කරපිංචා කඩන්න ගිහින් අවසන් ගමන් යයි ", "News Content": "බඳින තුවක්කුවක් ක්‍රියාත්මක වීමෙන් පුද්ගලයෙකු මියයාමේ සිද්ධියක් සම්බන්ධයෙන් ගලෙන්බිඳුනුවැව ප්‍රදේශයේ දී පුද්ගලයෙකු අත්අඩංගුවට ගෙන තිබේ.ගලෙන්බිඳුනුවැව, පයිරමඩුව ප්‍රදේශයේදී කරපිංචා කැඩීමට ගිය පුද්ගලයෙකුට අදාළ බඳින තුවක්කුව ක්‍රියාත්මක වීමෙන් බරපතළ තුවාල ලබා රෝහල්ගත කිරීමෙන් අනතුරුව මියගොස් තිබුණි.සිද්ධිය සම්බන්ධයෙන් ගලෙන්බිඳුනුවැව පොලීසිය සිදුකළ විමර්ශනයේ දී අනාවරණය කරගත් තොරතුරු මත සැකකරු අත්අඩංගුවට ගෙන ඇති බව සඳහන්ය.මෙලෙස අත්අඩංගුවට ගෙන ඇත්තේ ගලෙන්බිඳුනුවැව අලුත්ගම ප්‍රදේශයේ පදිංචි 45 හැවිරිදි අයෙක් වන අතර ඔහු වන සතුන් දඩයම් කිරීමේ නිරත අයෙක් බව සඳහන්ය.සැකකරු අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර ගලෙන්බිඳුනුවැව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65562", "Category": null, "Parent URL": null}