{"Source": "Adaderana", "Timestamp": "March 3, 2018 10:59 am", "Headline": "කළු ගල් කඩන්න ගන්න බලපත්‍ර නොමැති පුපුරණ ද්‍රව්‍ය තොඟයක් සමඟ අයෙක් අත්අඩංගුවට", "News Content": "මැදිරිගිරිය, දිවුලන්කඩවල ප්‍රදේශයේදී බලපත්‍ර නොමැතිව කළු ගල් කැඩීම සඳහා භාවිතා කරනු ලබන පුපුරණ ද්‍රව්‍ය තොඟයක් සන්තකයේ තබාගෙන සිටි පුද්ගලයෙක් අත්අඩංගුවට ගෙන තිබේ. මැදිරිගිරිය පොලිස් ස්ථානයේ නිලධාරින් විසින් සිදු කළ විමර්ශනයකදී අදාළ සැකකරු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සදහන් කළේය. එහිදී සැකකරු සතුව තිබී ඩෙටනේටර් 313ක්, ඇමෝනියා කිලෝග්‍රෑම් 07ක්, වෝටර් ජෙල් කරල් දොලහ හමාරක්, සේවා නූල් 26ක් සහ ගන් පවුඩර් කැට කිලෝග්‍රෑම් 08ක් පොලිසිය භාරයට ගෙන තිබේ. සැකකරු දිවුලන්කඩවල ප්‍රදේශයේ පදිංචි 69 හැවිරිදි පුද්ගලයෙකි. අත්අඩංගුවට ගත් සැකකරු හිගුරක්ගොඩ මහේස්ත්‍රාත් අධිකරණයට ඉදිරිපත් කිරිමට නියමිත අතර මැදිරිගිරිය පොලිසි වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85109", "Category": null, "Parent URL": null}