{"Source": "Adaderana", "Timestamp": "November 24, 2013 04:44 pm", "Headline": "බලපත්‍ර නැතිව වැලි ඇද්ද පුද්ගලයෙක් මාට්ටු", "News Content": "බලපත්‍ර නොමැතිව වැලි ප්‍රවාහනය කරමින් සිටි පුද්ගලයෙකු තලාතුඔය, මාළිගාතැන්න ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්ය බලකා නිලධාරීන්ට ලැබුණු තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇත. අත්අඩංගුවට ගත් සැකකරු වැලි ප්‍රවාහනය සඳහා යොදාගත් ටිපර් රථය ද පොලිසිය භාරයට ගෙන තිබේ. තලාතුඔය පොලිසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=39086", "Category": null, "Parent URL": null}