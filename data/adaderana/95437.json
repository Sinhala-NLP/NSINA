{"Source": "Adaderana", "Timestamp": "September 2, 2018 09:01 pm", "Headline": "පොලිස් කාන්තාව ඝාතනය කළ පෙම්වතා රක්ෂිත බන්ධනාගාරයට", "News Content": "පානදුර වළාන දූෂණ මර්ධන අංශයේ සේවයේ කළ පොලිස් නිලධාරිනියකගේ ගෙල පිහියකින් කපා සිරුරට ගිනිතබා ඝාතනය කිරිමේ සිද්ධියට සැකපිට අත්අඩංගුවට ගත් ඇයගේ පෙම්වතා ලබන 14 වනදා දක්වා රක්ෂිත බන්ධනාගාරගත කර ඇත. ඒ සැකකරු අද (02) බදුල්ල දිසා විනිසුරු හා අතිරේක මහේස්ත්‍රාත් තාරක ජනදාස මහතා වෙත ඉදිරිපත් කිරීමෙන් අනතුරුවයි. හාලිඇල ජගුල්ල ගම්මානයේ පදිංචිව සිටි චන්දිමා ප්‍රියදර්ශනී චන්ද්‍රෙස්කර නැමැති 23 හැවිරිදි පොලිස් කාන්තාව ඉකුත් (01) වනදා ඝාතනය කර තිබිණ. ඇගේ පෙම්වතා බව කියන කුරුකුලසූරියලාගේ තුසිත නන්දන පෙරේරා නමැති 27 හැවිරිදි සැකකරු එදිනම හාලිඇල පොලිසිය විසින් අත්අඩංගුවට ගෙන තිබිණ. ඔහු හාලිඇල ඌව කැටවල වත්තේ ක්ෂේත්‍ර නිලධාරියෙක්.", "URL": "https://sinhala.adaderana.lk/news.php?nid=95437", "Category": null, "Parent URL": null}