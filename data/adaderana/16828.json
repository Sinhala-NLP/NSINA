{"Source": "Adaderana", "Timestamp": "June 17, 2011 05:03 pm", "Headline": "ජනපති, රුසියානු ජනපති ඇතුළු රාජ්‍ය නායකයින් හමුවෙයි", "News Content": "ජනාධිපති මහින්ද රාජපක්ෂ මහතා රුසියානු ජනාධිපති දිමිත්‍රි මෙද්‍වෙදෙව් ඇතුළු රාජ්‍ය නායකයින් කිහිපදෙනෙක් හමුවී තිබේ. චීන ජනාධිපති හු ජින්තාවෝ, බෙල්ජියමේ භාරකාර අගමැති යිව්ස් ලෙටම්, ස්පාඤ්ඤ අගමැති ජෝසේ ලුයි රුද්‍රිගුයිස් සපටේරෝ, පින්ලන්ත ජනාධිපති ටර්ජා හැලොනින් සමඟ ජනාධිපති මහින්ද රාජපක්ෂ මහතා ද්වීපාර්ශික සාකච්ඡා පවත්වා ඇති බව ජනාධිපති මාධ්‍ය අංශය පවසයි. ශාන්ත පීටර්ස්බර්ග් නුවර වැසිලිව්ස්කි දූපතේ ලෙනෙස්කෝ සම්මන්ත්‍රණ ශාලාවේදී ජාත්‍යන්තර ආර්ථික සමුළුවේ රාජ්‍ය නායක සමුළුව ද අද(17) පෙරවරුවේ ආරම්භ විය. මෙහි සමාරම්භක උළෙලේ නීරීක්ෂකයෙකු ලෙස ජනාධිපති මහින්ද රාජපක්ෂ මහතා සහභාගී වු බව ජනාධිපති මාධ්‍ය අංශය පැවසීය.", "URL": "https://sinhala.adaderana.lk/news.php?nid=16828", "Category": null, "Parent URL": null}