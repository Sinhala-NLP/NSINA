{"Source": "Adaderana", "Timestamp": "June 6, 2019 10:05 am", "Headline": "කාන්තාවන්ට නොමිලේ පොදු ප්‍රවාහන සේවාවන්හි ගමන් කිරීමට අවස්ථාවක්", "News Content": "ඉන්දියාවේ දිල්ලි පාලන ප්‍රදේශය තුළ කාන්තාවන්ට නොමිලේ පොදු ප්‍රවාහන සේවාවන්හි ගමන් කිරීමට අවස්ථාව සැලසීමට දිල්ලි ප්‍රධාන අමාත්‍යවරයා තීරණය කර තිබේ. බස් රථවල සහ මෙට්‍රෝ දුම්රියවල නොමිලේ ගමන් කිරීමට හැකියාව සැලසීමෙන් දිල්ලි නගරයේ කාන්තාවන්ගේ ආරක්ෂාව වර්ධනය කිරිමේ පියවරක් ලෙස මෙය ක්‍රියාත්මක කරන බවයි විදෙස් මාධ්‍ය වාර්තා කළේය. දිල්ලි නගරය ඉන්දියාවේ ස්ත්‍රි දුෂණ වැඩි සංඛ්‍යාවක් වාර්තා වන නගරය බව සඳහන්ය. කෙසේවෙතත් ප්‍රධාන අමාත්‍යවරයාගේ මෙම තීරණයට දිල්ලි වැසියන්ගේ සාර්ථක ප්‍රතිචාර ලැබී නොමැති බව වාර්තා වෙයි.", "URL": "https://sinhala.adaderana.lk/news.php?nid=111429", "Category": null, "Parent URL": null}