{"Source": "Adaderana", "Timestamp": "August 1, 2013 03:56 pm", "Headline": "බඹර ප්‍රහාරයකින් අයෙක් මරුට ", "News Content": "හැටන් - නෝවුඩ් ප්‍රදේශයේ දී බඹර ප්‍රහාරයකට ලක්වීමෙන් පුද්ගලයෙකු ජීවිතක්ෂයට පත්ව තිබේ. ප්‍රදේශයේ වතුයායක තේ දළු නෙලමින් සිටි කම්කරුවන් හත්දෙනෙකු ද බඹර ප්‍රහාරයට ලක්ව ඇති අතර ඔවුන් ප්‍රතිකාර සඳහා දික්ඔය මූලික රෝහලට ඇතුළත් කර ඇති බව වාර්තා වෙයි. බඹර ප්‍රහාරයට ලක්වීමෙන් ජීවිතක්ෂයට පත්ව ඇත්තේ එම වතුයායේ ක්ෂේත්‍ර නිලධාරියකු වන අතර ඔහු 65 හැවිරිදි වියේ පසුවූ පුද්ගලයෙකු බවද අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=36290", "Category": null, "Parent URL": null}