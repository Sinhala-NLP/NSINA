{"Source": "Adaderana", "Timestamp": "July 18, 2011 03:22 pm", "Headline": "කිලිනොච්චියේ 60% ට හැඳුනුම්පත් නෑ -තාවකාලිකව ගන්න උනන්දු නෑ", "News Content": "කිලිනොච්චිය දිස්ත්‍රික්කයේ සිටින ජනතාවගෙන් 60% ට වැඩි ප්‍රමාණයකට ජාතික හැඳුනුම්පත නොමැති බව දිස්ත්‍රික් ලේකම් කාර්යාලය පවසයි. මේ හේතුවෙන් එම ජනතාවට මෙවර ඡන්දය භාවිතා කිරීමට නොහැකි තත්ත්වයක් උදා වී ඇති බව කිලිනොච්චි දිස්ත්‍රික් ලේකම් රූපවතී.කේ.තීස්වරම් මහත්මිය සඳහන් කරයි. පසුගිය මානූෂීය මෙහෙයුම් සමයේ මෙම ජනතාව අවතැන් කඳවුරුවල ජීවත් වන අවස්ථාවේ දී ඔවුන්ගෙන් බොහෝ දෙනෙකුගේ හැඳුනුම්පත් අස්ථානගත වී ඇති බව ද ඇය පෙන්වා දෙයි. මෙවර මැතිවරණයේ දී ඔවුන්ට ඡන්දය භාවිතා කිරීම සඳහා තාවකාලික හැඳුනුම්පත් ලබා දීමට කටයුතු යොදා ඇති නමුත් එම හැඳුනුම්පත් ලබා ගැනීමට එම ජනතාවගේ උනන්දුව අඩු බව ද ලේකම්වරිය වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17478", "Category": null, "Parent URL": null}