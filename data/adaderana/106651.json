{"Source": "Adaderana", "Timestamp": "March 24, 2019 08:25 am", "Headline": "මුන්නේෂ්වරම් පලතුරු වට්ටියෙන් මතුවුණ ගංජා", "News Content": "මුන්නේෂ්වරම් පුජා භූමිය තුළ ගංජා අළෙවි කිරීමේ නිරතව සිටි සැකකරුවෙකුව හලාවත කොට්ඨාස විෂ මත් ද්‍රව්‍ය නාශක ඒකකයේ නිලධාරීන් විසින් අත්අඩංගුවට ගෙන ඇත. අද දෙරණ වාර්තාකරු පැවසුවේ ඊයේ ( 23) සවස මෙම වැටලීම සිදු කර ඇති බවයි. සැකකරු සතුව තිබී ගංජා මිලි ග්‍රෑම් 9880ක්ද පොලිස් බාරයට ගෙන ඇත. අත්අඩංගුවට ගෙන ඇති සැකකරු වයස අවුරුදු 24 ක් වන අයෙකි. උපාය දූතයෙකු යොදවා සැකකරුගෙන් ගංජා මිළදී ගෙන වැටලීම සිදු කිරීමට විෂ මත් ද්‍රව්‍ය නාශක ඒකකයේ නිලධාරීන් කටයුතු කර ඇත. සැකකරු මුන්නේෂ්වරම පුජා භූමිය තුළ පවත්වා ගෙන යන පළතුරු අලවි සැලක සේවකයෙකු ලෙස කටයුතු කරන අයෙක් බව හෙළි වි තාබේ. පළතුරු අලවි කිරීමට අමතරව පුජා භූමියට පැමිනෙන ඇතමුන්ට සැකකරු ගංජා අලවි කරන බවට ලැබුණු තොරතුරක් මත වැටලීම සිදු කර ඇත. සැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතයි. හලාවත කොට්ඨාස විෂ මත් ද්‍රව්‍ය නාශක ඒකකයේ ස්ථානාධිපති උප පොලිස් පරීක්ෂක කීර්තිපාල මහතා ඇතුළු නිලධාරීන් විසින් වැටලීම සිදු කර ඇත.", "URL": "https://sinhala.adaderana.lk/news.php?nid=106651", "Category": null, "Parent URL": null}