{"Source": "Adaderana", "Timestamp": "June 3, 2018 09:29 am", "Headline": "ප්‍රධාන මාර්ගයට ගලක් පෙරළීමෙන් ගිනිගත්හේන නෝටන්බ්‍රිජ් මාර්ගයේ රථවාහන ගමනා ගමනයට බාධා", "News Content": "මධ්‍යම කඳුකරයේ බටහිර බැවුම් ප්‍රදේශවල පිහිටි ජල පෝෂක ප්‍රදේශවලට ඊයේ(02) රාත්‍රියේ සිට කඩින් තද වැසි ලැබෙමින් පවතියි. අධික වර්ෂාවත් සමඟම ගිනිගත්හේන නෝටන්බ්‍රිජ් ප්‍රධාන මාර්ගයේ දියගල මල්ලිකාව ප්‍රදේශයේදි ප්‍රධාන මාර්ගයට කදු මුදුනේ සිට විශාල ගලක් පෙරලි එමෙන් එම මාර්ගයේ ගමනා ගමන කටයුතු අද(03) අලුයම 2 සිට තාවකාලිකව ඇණ හිට ඇති අතර, ත්‍රිරෝද රථ සහ යතුරු පැදි පමණක් එම මාර්ගයේ ගමන් කල හැකි බවයි නෝටන්බ්‍රිජ් පොලීසිය කියා සිටියේය. ප්‍රධාන මාර්ගයට කඩා වැටුනු ගල ඉවත් කිරිමට කටයුතු කරන බවද නෝටන්බ්‍රිජ් පොලීසිය පවසයි. පවතින අධික වර්ෂාවත් සමඟ ප්‍රදේශය පුරා ඝණ මිදුම් තත්ත්වයක් හා අධික සුලං තත්ත්වයක් පවති. මධ්‍යම කඳුකරයේ හැටන් නුවරඑලිය ,හැටන් බලංගොඩ , හැටන් කොළඹ යන මාර්ගවල වාහන ධාවනය කිරිමේදි සැලකිලිමත් ලෙස සෙමින් රිය ධාවනය කරවන ලෙස පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=90247", "Category": null, "Parent URL": null}