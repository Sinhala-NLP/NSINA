{"Source": "Adaderana", "Timestamp": "August 14, 2018 01:52 pm", "Headline": "සාම්ප්‍රදායිකත්වය සමරණ තවත් උත්සවයක්", "News Content": "කාන්තාවන් වෙනුවෙන්ම වෙන්වූ හර්තලිකා තේජ් උත්සවය සැමරීම සඳහා ඉන්දීය කාන්තාවන් මේ දිනවල එක් ව සිටියි. මේ වෙනුවෙන් පැවැත්වෙන සාම්ප්‍රදායික නැටුමින් සහ ගැයුමින් ඉන්දීය වීදි සැරසී ඇති බව පැවසෙයි. හින්දු ආගමිකයන්ගේ සාම්ප්‍රදායික උත්සවයක් ලෙසින් සැලකෙන හාර්තලිකා තේජ් උත්සවය සැමරීම සඳහා ඉන්දීය කාන්තාවන් එක් රොක් වී සිටියේය. සාම්ප්‍රදායික ඉන්දීය ඇදුමින් සැරසුණු කාන්තාවන් ගැමි ගීත ගයමින් නර්තනයේ යෙදෙන ආකාරය මේ දිනවල ඉන්දියාවේ පන්ජාබ් සහ රාජස්ථාන් යන ප්‍රාන්තවල සුලබ දසුනක් වෙයි. රාජස්ථානයේ ප්‍රධාන නගරය වන ජායිපූර් හි වීදි නේක පැහැ වර්ණයෙන් සැරසී අපූරු දසුන් මවනවා. කාන්තාවන් වෙනුවෙන්ම වෙන්වූ මේ වස්සාන උත්සවය පැවැත්වෙන්නේ වස්සානය හා ශිව දෙවියන් සහ පාර්වතී මෑණියන්ගේ මාසය ලෙසින් සැලකෙන ශ්‍රවන් මාසය සැමරීම සඳහායි. උත්සවය සමරමින් එකිනෙකා අතර ත්‍යාග බෙදා ගැනීමටත් ඉන්දිය කාන්තාවන් අමතක කරන්නේ නැහැ.", "URL": "https://sinhala.adaderana.lk/news.php?nid=94387", "Category": null, "Parent URL": null}