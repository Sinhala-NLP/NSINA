{"Source": "Adaderana", "Timestamp": "October 23, 2018 12:21 pm", "Headline": "තවත් පාරක් යට යයි-වාහන ධාවනයට බාධා", "News Content": "මඩකලපුව-කොළඹ ප්‍රධාන මාර්ගයේ හබරණ 7කණුව ප්‍රදේශයෙන් මාර්ගය ගිලා බැස්මකට ලක්ව තිබේ. මේ වන විට එම මාර්ගයේ වාහන ධාවන කටයුතු එක් මංතීරුවකට පමණක් සීමා කර ඇත. ඊයේ(22) රාත්‍රීයේ හබරණ ප්‍රදේශයට ඇඳ හැලුණු ධාරානිපාත වර්ෂාව සමඟ මෙලෙස මඩකලපුව-කොළඹ ප්‍රධාන මාර්ගයේ 7 කණුව ප්‍රදේශයෙන් රාත්‍රී 7 පමණ මෙම ගිලා බැසීම සිදුව ඇත. මේ හේතුවෙන් මාර්ගයේ එක් මංතීරුවක මීටර 10-15 අතර අතර කොටසක් සම්පූර්ණයෙන් කඩා වැටී තිබේ. පොලීසිය විසින් මේ වන විට වාහන ධාවනය එක් තීරුවකට පමණක් සීමා කර ඇත. කෙසේ නමුත් මෙම ගිලා බැසීමකට ලක් වු මාර්ගය ප්‍රතිසංස්කරණය කර මාර්ගයේ රථවාහන ධාවනය යථා තත්ත්වයට පත් කිරීම සඳහා මාර්ග සංවර්ධන නිලධාරීන් මේ වන විට කටයුතු කරමින් සිටින බව වාර්තා වෙයි. ඡායාරූප - අසේල ධර්මවංශ", "URL": "https://sinhala.adaderana.lk/news.php?nid=98095", "Category": null, "Parent URL": null}