{"Source": "Adaderana", "Timestamp": "October 20, 2018 01:47 pm", "Headline": "සමස්ත රාජ්‍ය සේවය සඳහාම නව වැටුප් ක්‍රමයක් ", "News Content": "රාජ්‍ය අංශයේ වැටුප් විෂමතා නිවැරදි කිරිම හා පවතින වැටුප් සම්බන්ධ ගැටලු නිවැරදි කිරිම වෙනුවෙන් පත් කරන ලද විශේෂ කොමිසම් සභාවේ වාර්තාව මෙම මස අවසානයේදී ඉදිරිපත් කිරිමට කටයුතු කරන බව එම කොමිසම් සභාව පවසයි. අදාල නිර්දේශ ඉදිරිපත් කිරිම සඳහා සාමාජිකයින් 15 දෙනෙකුගෙන් සමන්විත කමිටුවක් පසුගිය අගෝස්තු මස 20 වනදා පත් කළ අතර අදාල නිර්දේශ ලබාදීමට ඔවුන්ට මාස දෙකක කාලයක් ලබා දුන්නේය. ඒ අනුව මෙම මස 30 වනදා වන විට කමිටු වාර්තාව ලබා දෙන ලෙස ජනාධිපති මෛත්‍රී පාල සිරිසේන මහතා ඔවුන් දැනුවත් කර තිබුණි. අදාල වාර්තාව මේ වන විට සකස් කිරිමේ කටයුතු සිදු කරන අතර අදාල නිර්දේශ ජනාධිපතිවරයා වෙත භාරදීමට කටයුතු කරන බව කමිටු සභාපති එස්. රනුග්ගේ මහතා සදහන් කළේය. රාජ්‍ය සේවයේ පවතින වැටුප් හා දිමනා සම්බන්ධයෙන් දැනට ක්‍රියාත්මක කරන වැටුප් චක්‍රලේකවල විධි විධාන කෙරෙහි ද අවධානය යොමු කර ඒ සඳහා රාජ්‍ය සේවයට ඇතිවන බලපෑම් අධ්‍යනය කර අවශ්‍ය නිර්දේශ ඉදිරිපත් කිරිම අදාල කමිටුවේ කාර්යය භාරය වේ. මෙම කොමිසම් සභාවේ නිර්දේශය මත සමස්ත රාජ්‍ය සේවය සඳහාම නව වැටුප් ක්‍රමයක් හදුන්වාදීමට ද රජය අපේක්ෂා කරන බව සඳහන් වේ.", "URL": "https://sinhala.adaderana.lk/news.php?nid=97961", "Category": null, "Parent URL": null}