{"Source": "Adaderana", "Timestamp": "March 24, 2016 12:07 pm", "Headline": "ආයෝජන අවස්ථා සොයාබැලීමට තුර්කි  දූත මණ්ඩලයක් දිවයිනට", "News Content": "මොරොක්කෝවේ පැවති Crans Montana සමුළුවේදී ආහාර සුරක්ෂිතතාව පිළිබඳව හා ඒ සම්බන්ධව දක්වන කැපවීම පිළිබඳව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි අමාත්‍යවරයා පැවැත්වූ දේශනයෙන් සමුළුවට සහභාගී වී සිටි.... විදේස් නියෝජිතයින් හා රටවල් ගණනාවක මැති ඇමතිවරුන් ශ්‍රී ලංකාව කෙරෙහි මහත්සේ පැහැදී ආයෝජන අවස්ථා උදාකරගැනීමට ඉදිරිපත් වෙමින් සිටින බව ධීවර හා ජලජ සම්පත් අමාත්‍යංශය කියයි. ඒ අනුව ලබන ජුලි මාසයෙන් පසු මෙරට ධීවර ක්ෂේත්‍රය හා සෙසු ක්ෂේත්‍රයන්හි ආයෝජන අවස්ථා සොයාබැලීමට පස් දෙනෙකුගෙන් සමන්විත තුර්කියේ විශේෂ දුත මණ්ඩලයක් මෙරටට පැමිණීමට නියමිතය. ලබන ජුනි 01 දින තුර්කියේදී පැවැත්වෙන ව්‍යවසායකයන්ගේ සමුළුවට සහභාගී වන්නැයි ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි අමාත්‍යවරයාට අරාධනා කළේය. අනතුරුව ධීවර හා අනෙකුත් ක්ෂේත්‍රයන්වල ආයෝජන සඳහා අවම වශයෙන් ව්‍යපාරිකයන් සියදෙනෙකුට වැඩි පිරිසක් ශ්‍රී ලංකාවට එවීමට ඔවූහු සහතික විය.එරට ව්‍යවසායකයන්ගේ සංගමයේ සභාපතිනිය සමඟ දිලිප් වෙදආරච්චි අමාත්‍යවරයා නව ආයෝජන අවස්ථා පිළිබඳව දීර්ඝ ලෙස සාකච්ඡා කළේය.මෙම සමුළුවෙන් අනතුරුව ජලජීවී ක්ෂේත්‍රයේ විශේෂඥයන් මැති ඇමැතිවරුන් හමු වූ අමාත්‍යවරයා ධීවර කර්මාන්තය පිළිබඳව සාකච්ඡා කරන ලදී. එහිදී ජලජීවී ක්ෂේත්‍රයේ විශේෂඥයන් එකඟ වුයේ ශ්‍රී ලංකාවේ ජාලජීවී ක්ෂේත්‍රයේ සංවර්ධනය සඳහා තාක්ෂණික දැනුම ලබාදීමටය.", "URL": "https://sinhala.adaderana.lk/news.php?nid=58584", "Category": null, "Parent URL": null}