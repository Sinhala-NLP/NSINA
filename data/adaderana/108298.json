{"Source": "Adaderana", "Timestamp": "April 20, 2019 03:17 pm", "Headline": "ජපන් යවන බවට මිනිස්සු රැවටු පුද්ගලයෙක් ගමන් බලපත්‍ර 6ක් සමඟ මාට්ටු", "News Content": "ජපන් යවන බව පවසා මිනිසුන් රවටා මුදල් වංචා කළ පුද්ගලයෙක් කොල්ලුපිටියේ දී අත්අඩංගුවට ගෙන තිබේ. අද උදෑසන 11ට පමණ කොල්ලුපිටිය පොලිස් වසමේ ගාලු මුවදොර වරටවුම අසල දී රථවාහන රාජකාරී යෙදී සිටි නිලධාරීන් කණ්ඩායමක් විසින් මෙම සැකකරු පරීක්ෂාවට ලක් කර තිබේ. එහිදී ඔහු සතුව තිබු වෙනත් පුද්ගලයන්ට අයත් විදේශ ගමන් බලපත්‍ර 6ක්, ව්‍යාජ ලෙස සකස් කළ තාවකාලික තාවකාලික ජපන් වීසා බලපත්‍ර 6ක්, බැංකු පාස් පොත් 2ක්, ටැබ් යන්ත්‍රයක් හා පෙන් ඩ්‍රයි 2ක් අත්අඩංගුවට ගෙන ඇත. අත්අඩංගුවට පත් සැකකරු වයස අවුරුදු 36 ක් වු හුණුපිටිය, වත්තල ලිපිනයේ පදිංචිකරුවෙකි. සැකකරු පිළිබඳ වැඩිදුර විමර්ශනයේ දී ජපන් යවන බව පවසා පුද්ගලයින් රවටා මුදල් වංචා කර ඇති බවට කුරුණෑගල විශේෂ අපරාධ විමර්ශන ඒකකය වෙත පැමිණ පැමිණිලි කිහිපයක් ලැබී ඇති බව අනාවරණය වී තිබේ. සැකකරු වැඩිදුර විමර්ශන සඳහා කොල්ලුපිටිය පොලිස් ස්ථානය විසින් කුරුණෑගල විශේෂ අපරාධ විමර්ශන ඒකකය වෙත භාර දීමට නියමිතයි.", "URL": "https://sinhala.adaderana.lk/news.php?nid=108298", "Category": null, "Parent URL": null}