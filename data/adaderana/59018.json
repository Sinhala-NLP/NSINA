{"Source": "Adaderana", "Timestamp": "April 9, 2016 08:45 am", "Headline": "එජාපය හා එක්ව නොගැලපෙන වැඩපිළිවෙළ පරාජය කළා", "News Content": "ශ්‍රී ලංකා නිදහස් පක්ෂය සහ එක්සත් ජාතික පක්ෂය සමඟ එක්ව අළුත් වැඩපිළිවෙළක් ජයග්‍රහණය කරවා නොගැලපෙන වැඩපිළිවෙළ පරාජය කළ බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ එක්සත් ජාතික පක්ෂය සමඟ පළමුව ගිවිසුම් වලට එළඹුනේ තමා නොවන බවයි.කොළඹ බණ්ඩාරනායක සම්මන්ත්‍රණ ශාලාවේදී පැවති ශ්‍රී ලංකා නිදහස් පක්ෂයේ 56යේ ජනතා ජයග්‍රහණයේ 60 වන සංවත්සර උත්සවයට එක්වෙමින් මේ සම්බන්ධයෙන් ජනාධිපති මෛත්‍රීපාල සිරිසේන මහතා අදහස් පළ කළේය. එහිදී වැඩිදුරටත් අදහස් දැක්වූ ජනාධිපතිවරයා ප්‍රකාශ කළේ පක්ෂයට වඩා රට ගැන සිතීම සෑම කෙනෙකුගේම වගකීමක් බවයි.මෙම සංවත්සර උත්සවයට ශ්‍රී ලංකා නිදහස් පක්ෂයේ හිටපු නායකයින් ඇතුළු විශාල පිරිසක් සහභාගී වූ අතර හිටපු ජනාධිපති මහින්ද රාජපක්ෂ මහතා ඊට සම්බන්ධ නොවීම විශේෂත්වයක් වෙයි.", "URL": "https://sinhala.adaderana.lk/news.php?nid=59018", "Category": null, "Parent URL": null}