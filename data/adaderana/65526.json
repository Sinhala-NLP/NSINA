{"Source": "Adaderana", "Timestamp": "October 29, 2016 08:21 pm", "Headline": " කුසල් ජනිත් මංගල ටෙස්ට් ශතකය වාර්තා කරයි", "News Content": "සංචාරක ශ්‍රී ලංකා කණ්ඩායම සහ සිම්බාබ්වේ කණ්ඩායම අතර පැවැත්වෙන පළමු ටෙස්ට් තරගයේදී කුසල් ජනිත් පෙරේරා සිය මංගල ටෙස්ට් ශතකය වාර්තා කිරීමට සමත් වී තිබේ.තමන් නායකත්වය ලබාදෙන පළමු ටෙස්ට් තරගයේම කාසියේ වාසිය දිනාගැනීමට රංගන හේරත්ට අද (29) අවස්ථාව උදා වුණි. ඒ, සිම්බාබ්වේ කණ්ඩායම සමග මේ වනවිට පැවැත්වෙන පළමු ටෙස්ට් ක‍්‍රිකට් තරගයේදීයි.කාසියේ වාසිය දිනා පළමුව පන්දුවට පහර දෙන ශ‍්‍රී ලංකාව මීට නොබෝ වේලාවකට පෙර කඩුලු 3ක් දැවී ලකුණු 296 ක් රැස් කරගෙන සිටියි.ආරම්භක පිතිකරුවන් ලෙස පිටියට පිවිසි දිමුත් කරුණාරත්න ලකුණු 56 යි. කෞෂාල් සිල්වා ලකුණු 94 ක් රැස්කළේය.ඉකුත් ඕස්ටේ‍්‍රලියානු සංචාරයේ ඉණිම හයකදීම ආරම්භක පිතිකරුවන් ලෙස ඔවුන්ට රැසකර ගැනීමට හැකිව තිබුණේ ලකුණු 27 ක් පමණි.", "URL": "https://sinhala.adaderana.lk/news.php?nid=65526", "Category": null, "Parent URL": null}