{"Source": "Adaderana", "Timestamp": "December 2, 2016 11:41 am", "Headline": " ජාලිය වික්‍රමසූරිය යළි රිමාන්ඩ්", "News Content": "අමෙරිකාවේ හිටපු ශ්‍රී ලංකා තානාපති ජාලිය වික්‍රමසූරිය මහතා ලබන 16 දා තෙක් යළි රක්ෂිත බන්ධනාගාර ගත කර තිබේ.අදාළ නඩුව අද(02) කැඳවූ අවස්ථාවේදී කොළඹ මහේස්ත්‍රාත් ලංකා ජයරත්න මහත්මිය මෙම නියෝග ලබා දී තිබේ.අමෙරිකාවේ හිටපු ලක් තානාපති ජාලිය වික්‍රමසූරිය මහතා පසුගිය (17) දා අත්අඩංගුවට ගෙන රක්ෂිත බන්ධනාගාර ගත කිරීමට කොටුව මහේස්ත්‍රාත් අධිකරණය නියෝග කළේය. මෙරටින් පිටවයාමට සූදානම් වූ අවස්ථාවේදී පොලිස් මූල්‍ය අපරාධ විමර්ශන කොට්ඨාසය මගින් ජාලිය වික්‍රමසූරිය මහතා කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබුණි.එනම් අමෙරිකාවේ ශ්‍රී ලංකා තානාපතිවරයා ලෙස කටයුතු කළ සමයේ තානාපති කාර්යාලය සඳහා ගොඩනැගිල්ලක් ඉදිකිරිමේදී අමෙරිකානු ඩොලර් තුන් ලක්ෂ 32,000ක පමණ මුදලක් වංචා කළ බවට ඒ මහතාට එරෙහිව චෝදනා එල්ල වී තිබේ.මේ අතර බැසිල් රාජපක්ෂ මහතාට විදේශ ගතවීමට අවසර ඉල්ලීම පිළිබඳ විභාගය ලබන 07 වන දින සිදු කිරීමට කොළඹ මහාධිකරණය අද තීරණය කළ බව අද දෙරණ අධිකරණ වාර්තාකරු කේ.එස් උදය කුමාර් පැවසුවේය.", "URL": "https://sinhala.adaderana.lk/news.php?nid=66645", "Category": null, "Parent URL": null}