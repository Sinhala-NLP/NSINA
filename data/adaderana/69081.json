{"Source": "Adaderana", "Timestamp": "February 3, 2017 05:31 pm", "Headline": "  ප්‍රසම්පාදන ක්‍රියාවලිය ශක්තිමත් කරන්න ජනපති උපදෙස් ", "News Content": "රජයේ ප්‍රසම්පාදන ක්‍රියාවලිය ශක්තිමත් කිරීමට ජනාධිපති මෛත්‍රීපාල සිරිසේන මහතා උපදෙස් ලබාදී තිබේ.ජනාධිපති මාධ්‍ය අංශය සඳහන් කළේ ප්‍රසම්පාදන කමිටුවේ නිලධාරීන් සහ ජනාධිපතිවරයා අතර ජනාධිපති කාර්යාලයේ අද(03) පැවැති සාකච්ඡාවකදී මෙම උපදෙස් ලබාදී ඇති බවයි.රජයේ ප්‍රසම්පාදන කමිටුවට බලපාන ගැටළු සම්බන්ධයෙන් හා ප්‍රසම්පාදන ක්‍රියාවලිය සිදු කරගෙන යාම සඳහා නව ක්‍රියාවලියක අවශ්‍යතාව පිළිබඳ මෙහිදී අවධානය යොමුව තිබේ.ජනාධිපති මාධ්‍ය අංශය සඳහන් කළේ පසුගිය සහ නව රජය යටතේ ප්‍රසම්පාදන කොමිෂන් සභාව කටයුතු කළ ආකාරය පිළිබඳව හා සිදුව ඇති අක්‍රමිකතා පිළිබඳව මෙහිදී දීර්ඝ වශයෙන් සාකච්ඡා කළ බවයි.එම අවස්ථාවට අග්‍රාමාත්‍ය රනිල් වික්‍රමසිංහ සහ මුදල් අමාත්‍ය රවී කරුණානායක, ඇතුළු පිරිසක් එක්ව සිටි බව සඳහන්ය.", "URL": "https://sinhala.adaderana.lk/news.php?nid=69081", "Category": null, "Parent URL": null}