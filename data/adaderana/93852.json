{"Source": "Adaderana", "Timestamp": "August 5, 2018 09:28 am", "Headline": "උතුරට මත්ද්‍රව්‍ය එන්නේ දකුණෙන්", "News Content": "උතුර පළාතට වැඩි වශයෙන් මත්ද්‍රව්‍ය පැමිණෙන්නේ දකුණෙන් බවත් ඊට දකුණේ දේශපාලනඥයින්ගෙන් විශාල සහයක් ලැබෙන බවත් එක්සත් ජාතික පක්ෂ පාර්ලිමේන්තු මන්ත්‍රිනී විජයකලා මහේස්වරන් මහත්මිය පැවසීය. මන්ත්‍රීවරිය එසේ පැවසුවේ මත්ද්‍රව්‍ය නිවාරණය සම්බන්ධයෙන් කිලිනොච්චිය ප්‍රදේශයේ පසුගියදා පැවති උත්සවයක් අමතමිනි. උතුරු - නැගෙනහිර ප්‍රදේශවල වලින් නාවික හමුදාව හා පොලීසිය හෙරොයින් ඇතුළු මත්ද්‍රව්‍ය විශාල ප්‍රමාණයක් අත්අඩංගුවට ගනු ලැබූ අතර, මුහුදු මාර්ගයෙන් ද උතුරු පළාතට නීතිවිරෝධී මත්ද්‍රව්‍ය රැගෙන ඒමේ ජාවාරම පසුපස සිටින්නේ දකුණේ දේශපාලානඥයින් හා ව්‍යාපාරිකයින් බවද මන්ත්‍රීවරිය කියා සිටියි. උතුරේ ජනතාව මත්ද්‍රව්‍ය වලට ඇබ්බැහි කළේද දකුණේ පිරිස් බව කියා සිටි මන්ත්‍රීවරිය අතීතයේදී උතුරේ වැසියෝ පුරුදු පුහුණු වී සිටියේ ඖෂධීය පානයන් සදහා බව කියා සිටියාය. යුද්ධය හමාර වී උතුරු පළාත දකුණ සමග විවෘත වීමත් සමගම මේ මත්ද්‍රව්‍ය වුවදුරද ඉතා සීඝ්‍රයෙන් උතුරු පළාත ගිලගත් බව මන්ත්‍රීවරිය මෙහිදී වැඩි දුරටත් කියා සිටියාය.", "URL": "https://sinhala.adaderana.lk/news.php?nid=93852", "Category": null, "Parent URL": null}