{"Source": "Adaderana", "Timestamp": "September 24, 2016 02:44 pm", "Headline": "අනතුරු 2ක්-2ක් මරු‍ට", "News Content": "වව්නියාව - මන්නාරම මාර්ගයේ සාම්බල්තෝට්ටම් ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.යතුරු පැදියක් පැදිකරුට පාලනය කර ගත නොහැකිව මාර්ගයේ පෙරළීයාමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පැදිකරු සහ පසු පැදිකරු වව්නියාව රෝහලට ඇතුළත් කිරීමෙන් පසු, පසුපස ගමන් කළ පුද්ගලයා මියගොස් තිබේ.මියගොස් ඇත්තේ වව්නියාව, ගනේෂපුරම් ප්‍රදේශයේ පදිංචිව සිටි 54 හැවිරිදි පුද්ගලයෙකි.පශ්චාත් මරණ පරීක්ෂණය අද(24) සිදු කිරීමට නියමිත අතර වව්නියාව පොලීසිය මේ පිළිබඳ වැඩිදුර විමර්ශන සිදු කරයි.මේ අතර උඩවලව යුධ හමුදා කඳවුර ආසන්නයේදී සිදු වූ රිය අනතුරකින් පුද්ගලයෙකු මියගොස් තවත් පුද්ගලයෙකු තුවාල ලබා තිබේ.ත්‍රීරෝද රථයක් සහ වෑන් රථයක් මුහුණට මුහුණ ගැටීමෙන් අනතුර සිදුව ඇති බව උඩවලව පොලීසිය පැවසුවේය.අනතුරින් ත්‍රීරෝද රථයේ ගමන් කළ එක් පුද්ගලයෙකු එම ස්ථානයේම මියගොස් ඇති අතර බරපතළ තුවාල ලැබූ තවත් පුද්ගලයෙකු ප්‍රතිකාර සඳහා ඇඹිලිපිටිය රෝහලට ඇතුළත් කර තිබේ.මියගොස් ඇත්තේ කවුරුන්ද යන්න මෙතෙක් අනාවරණය වී නොමැති අතර උඩවලව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64388", "Category": null, "Parent URL": null}