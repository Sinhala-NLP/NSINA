{"Source": "Adaderana", "Timestamp": "August 1, 2018 11:11 pm", "Headline": "යාපනය කොටුව ගැන යුද හමුදාපතිගෙන් පිළිතුරක්", "News Content": "යාපනය කොටු පරිශ්‍රය හමුදාවට තහනම් කලාපයක් බවට පළ වන වාර්තා අසත්‍ය බව යුද හමුදාපති ලූතිනන් ජෙනරාල් මහේෂ් සේනානායක මහතා පවසයි. පසුගියදා මාධ්‍ය වාර්තාවක් උපුටා දක්වමින් රොහිත අබේගුණවර්ධන මහතා සිදුකළ ප්‍රකාශයනට පිළිතුරු දෙමින් ඒ මහතා මේ බව සඳහන් කළේය. යුද හමුදාපති ලූතිනන් ජෙනරාල් මහේෂ් සේනානායක අද(01) යාපනයේ කොටු පරිශ්‍රයේ නිරික්ෂණ චාරිකාවක නිරත වුණි. එහිදී අදහස් දැක්වු යුද හමුදාපතිවරයා “මම හැමෝටම කියන්න කැමතියි ශ්‍රී ලංකා යුද හමුදාව මෙහි කටයුතු කරන්නේ සැහෙන කාලයක ඉඳන්. යාපනයේ කොටුව ඇතුළත යුද හමුදාව ඉන්න ප්‍රථම අවස්ථාව මෙය නෙමෙයි. ඉතින් වසර ගණනක ඉඳන් හමුදාව මෙහි හාටියා වගේම ඉදිරියටත් ඉන්න කටයුතු කරනවා. අපිට විශේෂ හේතුවක් නැහැ මෙතනින් පිටවෙලා යන්න. කවුරුන් හෝ පුරවැසියෙක් හරි නැත්නම් රජයේ ආයතනයක් මේ ස්ථානයට එනවානම් අපි පිළිගන්නවා වගේම එයාලා එක්ක සහයෝගයෙන් කටයුතු කරන්න සුදානම්.“", "URL": "https://sinhala.adaderana.lk/news.php?nid=93649", "Category": null, "Parent URL": null}