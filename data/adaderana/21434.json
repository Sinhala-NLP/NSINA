{"Source": "Adaderana", "Timestamp": "January 17, 2012 08:39 am", "Headline": " විශ්ව විද්‍යාල ආචාර්යවරුන් සංකේත වැඩ වර්ජනයේ", "News Content": "විශ්ව විද්‍යාල ක්ෂේත්‍රයේ නොවිසිඳුනු ගැටලු රැසකට විරෝධය පළකරමින් විශ්ව විද්‍යාල ආචාර්යවරුන්ගේ සමිති සම්මේලනය අද දිනයේ සංකේත වැඩවර්ජනයක් සංවිධානය කර තිබේ. දිවයින පුරා ඇති සියලු විශ්ව විද්‍යාල ආවරණය වන පරිදි මෙම වැඩවර්ජනය ක්‍රියාත්මක කිරීමට නියමිත බව විශ්ව විද්‍යාල ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා ප්‍රකාශ කරයි. මීට සමගාමීව අද දහවල් නාවල විවෘත විශ්ව විද්‍යාලය ඉදිරිපිට උද්ඝෝෂණ ව්‍යාපාරයක් පැවැත්වීමට ද නියමිත බව මහීම් මෙන්ඩිස් මහතා ප්‍රකාශ කළේය.", "URL": "https://sinhala.adaderana.lk/news.php?nid=21434", "Category": null, "Parent URL": null}