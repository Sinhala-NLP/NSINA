{"Source": "Adaderana", "Timestamp": "January 17, 2019 09:39 am", "Headline": "කේරළ ගංජා කිලෝ 2ක් පුත්තලමෙන් අල්ලයි", "News Content": "නාවික හමුදාවට ලද තොරතුරකට අනුව වයඹ නාවික විධානයට අනුයුක්ත නාවිකයින් පිරිසක් විසින් සිදු කළ වැටලීමකදී කේරළ ගංජා කිලෝග්‍රෑම් 2 ක් සමඟ පුද්ගලයෙකු අත්අඩංගුවට ගෙන තිබේ. ඊයේ(16) සවස පුත්තලම, පාලවිය ප්‍රදේශයේදී මෙම සැකකරු අත්අඩංගුවට ගත් බව නාවික හමුදාව පවසයි. මෙම පුද්ගලයා ත්‍රි රෝද රථයකින් කේරළ ගංජා අලෙවි කිරීම සඳහා ප්‍රවාහනය කරමින් සිටිය දී මෙලෙස අත්අඩංගුවට ගෙන තිබේ. අත්අඩංගුවට ගත් පුද්ගලයා, ත්‍රීරෝද රථය සහ කේරළ ගංජා තොගය ඉදිරි නීතිමය කටයුතු සඳහා පුත්තලම, මත්ද්‍රව්‍ය නාශක කාර්යාංශය වෙත භාර දීමට කටයුතු කර ඇත.", "URL": "https://sinhala.adaderana.lk/news.php?nid=102492", "Category": null, "Parent URL": null}