{"Source": "Adaderana", "Timestamp": "April 29, 2018 04:49 pm", "Headline": "පාර මාරුවෙන්න ගිය කත ත්‍රී රෝද රථයක ගැටී මරුට", "News Content": "කඩුවෙල - බත්තරමුල්ල මාර්ගයේ කොස්වත්ත රජයේ රෝහල ඉදිරිපිට පදික මාරුව මත දී සිදුවූ රිය අනතුරකින් කාන්තාවක් මියගොස් තිබේ. පදික මාරුව මතින් ගමන් කළ අදාළ කාන්තාව ත්‍රී රෝද රථයක ගැටීමෙන් අනතුර සිදුව ඇති බව පොලීසිය සඳහන් කළේය. බරපතළ තුවාල ලැබූ ඇය කොස්වත්ත රෝහලට ඇතුළත් කර වැඩිදුර ප්‍රතිකාර සඳහා කොළඹ ජාතික රෝහලට මාරුකර යැවීමෙන් පසු මියගොස් තිබේ. මියගොස් ඇත්තේ තලංගම සූරිය මාවත ප්‍රදේශයේ පදිංචිව සිටි 74 හැවිරිදි කාන්තාවක්ය. අනතුර සම්බන්ධයෙන් ත්‍රී රෝද රථ රියදුරු අත්අඩංගුවට ගෙන ඇති අතර තලංගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88259", "Category": null, "Parent URL": null}