{"Source": "Adaderana", "Timestamp": "April 30, 2018 03:16 pm", "Headline": "දරුවන් හා දෙමාපියන් සුරක්ෂිත කරලීමේ වැඩසටහනක් දිවයින පුරා", "News Content": "“දරුවන් අපේ” යන සංකල්පය යටතේ දරුවන් හා දෙමාපියන් සුරක්ෂිත කරලීමේ වැඩසටහනක් දිවයින පුරා ක්‍රියාත්මක කරන බව ජාතික ළමා ආරක්ෂක අධිකාරිය පවසයි. දිවයින පුරා සෑම ග්‍රාමසේවා වසමකම ක්‍රියාකාරී ග්‍රාමීය සංවිධාන ඒකාබද්ධ කර ගනිමින් මෙම වැඩසටහන් ක්‍රියාත්මක කරන බව ජාතික ළමා ආරක්ෂක අධිකාරියේ සභාපති නීතිඥ එච්.එම් අබයරත්න මහතා සඳහන් කළේය. සෑම ග්‍රාමසේවා වසමකින්ම නියෝජිතයින් තිදෙනෙකු පත් කර විශේෂ පුහුණුවක් ලබා දෙමින් දරුවන් සඳහා යහපත් හෙට දවසක් උදාකරලීමකට කටයුතු කරන බව ද ඔහු පවසයි. එමෙන්ම ළමා අපචාර සඳහා වූ නීති ප්‍රතිපාදන කෙසේ වෙනස් විය යුතු ද යන්න පිළිබඳ ඉදිරියේදී රජය දැනුම්වත් කිරීමට බලාපොරොත්තු වන බව ද ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88292", "Category": null, "Parent URL": null}