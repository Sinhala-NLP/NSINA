{"Source": "Adaderana", "Timestamp": "March 7, 2017 09:26 am", "Headline": "අනතුරින් තරුණයා මරු දකියි", "News Content": "අවිස්සාවේල්ල - නිට්ටඹුව මාර්ගයේ ,තුන්දොල හංදිය ප්‍රදේශයේ දී සිදුවු රිය අනතුරකින් පුද්ගලයෙකු මියගොස් තිබේ. පුද්ගලික බස් රථයක් සහ යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය.අනතුරෙන් බරපතල තුවාල ලැබු යතුරුපැදිකරු අමිතිරිගල රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ ඉඹුල්ගොඩ ප්‍රදේශයේ පදිංචිව සිටි 18 හැවිරිදි තරුණයෙකි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර රුවන්වැල්ල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70529", "Category": null, "Parent URL": null}