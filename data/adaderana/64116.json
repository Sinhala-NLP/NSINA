{"Source": "Adaderana", "Timestamp": "September 15, 2016 05:05 pm", "Headline": "ඖෂධ සංස්ථාවේ අර්බුදය විසඳන්න විමර්ශන කමිටුවක්", "News Content": "ආයුර්වේද ඖෂධ සංස්ථාවේ මතුව ඇති ගැටලුව නිරාකරණය කිරීම සඳහා විමර්ශන කමිටුවක් පත් කිරීමට සෞඛ්‍ය අමාත්‍ය රාජිත සේනාරත්න මහතා පියවර ගෙන තිබේ.සෞඛ්‍ය අමාත්‍යංශයේ පාලනාංශයේ අතිරේක ලේකම් බී.ජී.එස්.ගුණතිලක මහත්මියගේ සභාපතීත්වයෙන් යුතුව එම කමිටුව පත් කර ඇති බව සඳහන්ය. කමිටුවේ සාමාජිකයින් ලෙස ආයුර්වේද ඖෂධ සංස්ථාවේ නිළධාරීන් සෞඛ්‍ය අමාත්‍යංශයේ නීති හා විමර්ශන නිළධාරීන් ඇතුළු පිරිසක් පත් කර ඇති බව සෞඛ්‍ය අමාත්‍යංශය සඳහන් කළේය.ගැටලුකාරී තත්වයක් හේතුවෙන් නාවින්නේ පිහිටි ශ්‍රී ලංකා ආයුර්වේද ඖෂධ සංස්ථාව ඊයේ වසා දැමුණි.ඒ අනුව මතුව ඇති ගැටලු නිරාකරණය කිරීම සඳහා අවශ්‍ය නිර්දේශ ඉදිරිපත් කරන ලෙස පත් කරන ලද විමර්ශන කමිටුවට අමාත්‍යවරයා උපදෙස් ලබාදී තිබේ.සෞඛ්‍ය අමාත්‍ය රාජිත සේනාරත්න මහතා සඳහන් කළේ සංස්ථාවේ පවතින අර්බුදකාරී තත්ත්වය හමුවේ මෙම තීරණය ගෙන ඇති බවයි.සංස්ථාවේ සේවකයින් පිරිසක් ආයුර්වේද ඖෂධ සංස්ථාවේ කටයුතුවලට බාධා එල්ලකරමින් සිටින බව රාජිත සේනාරත්න අමාත්‍යවරයා පවසයි.සේවකයින්ට අවශ්‍ය ආකාරයෙන් කටයුතු කිරීමට ඉඩ නොතබන බව අමාත්‍යවරයා අවධාරණය කරයි.", "URL": "https://sinhala.adaderana.lk/news.php?nid=64116", "Category": null, "Parent URL": null}