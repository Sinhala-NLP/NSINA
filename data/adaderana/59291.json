{"Source": "Adaderana", "Timestamp": "April 18, 2016 09:42 pm", "Headline": "මුල් ආරාධනය පිළිගනිමින් මහින්ද මැයි රැළියට", "News Content": "ජාත්‍යන්තර කම්කරු දිනය සැමරීම යනු පක්ෂ දේශපාලනය නොව කම්කරු අයිතීන් වෙනුවෙන් කටයුතු කිරීම බව හිටපු ජනාධිපති මහින්ද රාජපක්ෂ මහතා පවසයි.හිටපු ජනාධිපතිවරයා පෙන්වා දෙන්නේ වත්මන් ආණ්ඩුවෙන් පීඩාවට පත් වූ පාර්ශව ඒකාබද්ධ විපක්ෂය සමග ද වරප්‍රසාද හිමි වූවන් ආණ්ඩුව සමඟ ද මැයි දිනය සමරනු ඇති බවයි.කෙසේ වුවද තමන්ට කළ මුල් ආරාධනය පිළිගනිමින් ඒකාබද්ධ විපක්ෂ මැයි දින රැළියට තමා සහභාගී වන බව අද(18) බත්තරමුල්ල නෙලුම් මාවතේ පිහිටි සිය කාර්යාලයේ පැවැති උත්සවයකට එක්වෙමින් මහින්ද රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=59291", "Category": null, "Parent URL": null}