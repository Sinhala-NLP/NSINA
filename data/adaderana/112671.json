{"Source": "Adaderana", "Timestamp": "June 24, 2019 02:45 pm", "Headline": "කාන්තා ලෝක කුසලාන තරගාවලියේ අවසන් වටයේ තැන එංගලන්තය රැක ගනී", "News Content": "කාන්තා ලෝක කුසලාන පාපන්දු තරගාවලියේ අර්ධ අවසන් පූර්ව වටයේ තම ස්ථානය තහවුරු කර ගැනීමට එංගලන්තය සමත් විය. ඒ කැමරූන් දේශය පරාජය කරමින්. කාන්තා ලෝක කුසලාන පාපන්දු තරගාවලියේ අවසන් 16 දෙනාගේ වටයේ මෙම තරගය පැවැත්වුනේ ප්‍රංශයේ ස්ටාටඩ් ඩී නෝ ක්‍රීඩාංගණයේ දීයි. තරගයේ 14 වැනි මිනිත්තුවේ දීම දඩුවම් පහර අවස්ථාවක් එංගලන්තයට හිමි වූ අතර එම අවස්ථාව සාර්ථක කර ගැනීමට ඔවුන් සමත් විය. කැමරූන් ක්‍රීඩිකාවන්ගේ නොසැලකිල්ල හේතුවෙන් පළමු අර්ධය නිමා වීමට මිනිත්තු කිහිපයක් තිබියදී තරගයේ දෙවන ගෝලයත් තම කණ්ඩායම වෙනුවෙන් වාර්තා කිරීමට එංගලන්තය සමත් වුනේ තරගයේ ජය තමන් වෙතට තහවුරු කර ගනිමින්. මේ අතර එම අවස්ථවේ දී වීඩියෝ පුනරූපන අවස්ථාව ප්‍රෙයෝජනයට ගනිමින් තවත් ගෝලයක් තමන් සතු කර ගැනීමට එංගලන්තය සමත් විය. ගෝල 2 ට 0 ක් ලෙස තරගයේ පළමු අර්ධය නිමා වන විට පෙරමුණ හිමි කර ගැනීමට එංගලන්තය සමත් විය. දෙවන අර්ධයේ දී ගෝලයක් වාර්තා කිරීමට කැමරූන් දේශය සමත් වුණත් එම ගෝලය නිෂ්ප්‍රභා කිරීමට විනිසුරු තීරණය කළේය. ඉන් උපරිම ප්‍රෙයෝජන ලබා ගත් එංගලන්තය දෙවන අර්ධයේ දී තවත් ගෝලයක් රැස් කළ අතර තරගය ගෝල 3 ට 0 ක් ලෙස නිමු විය. ඒත් සමඟ තරගයේ අර්ධ අවසන් පූර්ව වටයට සුදුසුකම් ලබා ගැනීමට එංගලන්ත කාන්තා පිල සමත් වූ අතර අඛන්ඩව ලෝක කුසලාන තරග 5කදී ඔවුන් අර්ධ අවසන් පූර්ව වටයට සුදුසුකම් ලබා තිබේ. එළඹෙන 27 වැනිදා අර්ධ අවසන් පූර්ව වටයේ තරග ආරම්භ වන අතර එහිදී එංගලන්තය, නෝර්වේ පිල සමඟ තරග වැදීමට නියමිතයි.", "URL": "https://sinhala.adaderana.lk/news.php?nid=112671", "Category": null, "Parent URL": null}