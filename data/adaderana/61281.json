{"Source": "Adaderana", "Timestamp": "June 20, 2016 05:32 pm", "Headline": "ශ්‍රී ලංකාවේ ධීවර කර්මාන්තයට ජපානයෙනුත් සහය", "News Content": "ශ්‍රී ලංකාවේ ධීවර කර්මාන්තය සඳහා ජපානයෙන් නවීන තාක්ෂණික යාත්‍රා ලබා ගැනීමට අවධානය යොමු වී ඇති බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.ප්‍රජා මූලික කළමනාකරණ වැඩපිළිවෙළ යටතේ ජපන් තාක්ෂණයෙන් යුත් නවින ධීවර යාත්‍රා ලාංකික ධීවර ජනතාව වෙත ලබාදිමට අපේක්ෂා කරන බව අමාත්‍යවරයා කියයි.ජපන් විශේෂ නියෝජිත කණ්ඩායමක් සමග ධීවර රාජ්‍ය අමාත්‍යාංශයේ පැවැති සාකච්ඡාවකදී ධීවර රාජ්‍ය අමාත්‍ය දිලිප් වෙදආරච්චි මහතා මේ බව ප්‍රකාශ කර ඇත.එමෙන්ම මත්ස්‍ය අස්වැන්නේ ගුණාත්මක භාවය රැකගැනීම සඳහා අයිස් කුට්ටි වෙනුවට මුහුදු ජලයෙන් අයිස් පතුරු නිෂ්පාදනය කිරීමේ තාක්ෂණය ද මෙරට ලබාදීමට එම ජපන් නියෝජිත කණ්ඩායම සිය එකඟතාවය පළ කළ බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=61281", "Category": null, "Parent URL": null}