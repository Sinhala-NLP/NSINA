{"Source": "Adaderana", "Timestamp": "December 27, 2013 11:41 am", "Headline": "නීති විරෝධීව ගෙන්වූ තවත් එතනෝල් ලීටර් 16,000 ක් මාට්ටු", "News Content": "මැලේසියාවේ සිට නීති විරෝධී ලෙස මෙරටට ගෙන් වු තවත් එතනෝල් අඩංගු කන්ටේනරයක් රේගුව භාරයට ගෙන තිබේ. දෙමටගොඩ බහලුම් ඒකකයේ දී අද(27) පෙරවරුවේ පරීක්ෂාවට ලක් කළ කන්ටේනරයේ තිබී එතනෝල් සහිත බැරල් 80ක් තිබු අතර එම ප්‍රමාණය ලීටර් 16,000ක් පමණ වන බව රේගුව ප්‍රකාශ කරයි. ඒවායේ වටිනාකම රුපියල් මිලියන තුනයි දශම දෙකක් වන බව කියැවෙයි. බොරැල්ල ප්‍රදේශයේ ව්‍යාපාරිකයෙකුගේ නමින් බෝඩ් වර්ගයක් ලෙසට හඳුන්වා රේගු බදු වශයෙන් රුපියල් ලක්ෂ දෙකක පමණ මුදලක් ගෙවා තිබු බව වාර්තා වේ. කෙසේ වුව ද එතනෝල් තොගය ගෙන්වීමෙන් රේගුවට රුපියල් කෝටියක පමණ පාඩුවක් සිදුව ඇති බව රේගු නිලධාරීන් පෙන්වාදෙයි.", "URL": "https://sinhala.adaderana.lk/news.php?nid=39888", "Category": null, "Parent URL": null}