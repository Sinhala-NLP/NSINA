{"Source": "Adaderana", "Timestamp": "July 31, 2017 09:10 pm", "Headline": " අද රාත්‍රියේ ගිගුරුම් සහිත වැසි-ප්‍රදේශ කිහිපයකට නාය යෑමේ අවධානම් ", "News Content": "අද රාත්‍රියේ දිවයිනේ බොහෝ පළාත්වල වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව නිවේදනය කරයි. ඇතැම් ස්ථානවලට මිලිමීටර් 75ක් පමණ වූ තද වැසි ඇති විය හැකි බව එමගින් වැඩිදුරටත් සඳහන් කළේය. මේ හේතුවෙන් කුරුවිට, පස්ගොඩ හා මාතර යන ප්‍රදේශවල කදු සහිත ප්‍රදේශවල වාසය කරන ජනයා අවධානයෙන් පසුවන ලෙස ආපදා කළමනාකරණ මධ්‍යස්ථානය පවසයි. එමෙන්ම හෙට(01) දිනයේදී බස්නාහිර, මධ්‍යම, දකුණු, සබරගමුව, වයඹ සහ උතුරු පළාත්වල වැසි වාර කිහිපයක් අපේක්ෂා කරන බව කාලගුණ විද්‍යා දෙපාර්තමේන්තුව කියා සිටියි.", "URL": "https://sinhala.adaderana.lk/news.php?nid=75829", "Category": null, "Parent URL": null}