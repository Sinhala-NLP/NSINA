{"Source": "Adaderana", "Timestamp": "May 14, 2018 10:33 am", "Headline": "වතුකරයේ ජනතාවට භුමිතෙල් සහනාධාරයක් ලබා දිය යුතුයි", "News Content": "වැඩි වු ඉන්ධන මිලත් සමඟම භුමිතෙල් මිල ඉහළ යැම නිසා තවමත් භුමිතෙල් පාවිච්චි කරන වතුකරයේ ජනතාවට ගැටලු රැසක් මතු වී ඇති බව මධ්‍යම පළාත් ද්‍රවිඩ අධ්‍යාපන හා හින්දු සංස්කෘතින අමාත්‍යය මරදපාණ්ඩි රාමේෂ්වරන් මහතා පවසයි. අමාත්‍යවරයා ඒ බව කියා සිටියේ මධ්‍යම පළාත් හින්දු සංස්කෘතික අමාත්‍යංශයේ මුදල් ප්‍රතිපාදන මත අඹගමුව ප්‍රාදේශිය ලේකම් කොට්ඨාශයේ හින්දු කෝවිල් ගණනාවකටම දේව ප්‍රතිමා ඇතළු හින්දු කොවිල් උපකරණ බෙදා දිමේ උත්සවයකට ඊයේ(13) පස්වරුවේ වටවල ප්‍රදේශයේ පැවැති උත්සවයකින් අනතුරුව මාධ්‍යයට අඳහස් දක්වමින්ය. මෙහිදි වැඩි දුරටත් අදහස් දැක්වු අමාත්‍යයවරයා කියා සිටියේ වතුකරයේ වැඩි පිරිසකගේ නිවාසවලට විදුලි බලය තිබුණත් බහුතර වතු කම්කරු පිරිසක් දෛනිකව තම අවශයතාවය පරිදි භුමිතෙල් පරිහරණය කරන බවයි. එම ජනතාව වෙනුවෙන් වැඩි වු භුමිතෙල් මිලට සමගාමිව ඔහුන්ට රජය මඟින් භුමිතෙල් සහනාධාරයක් ලබා දිය යුතු බවය. මෙම අවස්ථාවට ලංකා කම්කරු කොංග්‍රසයේ ජෙෂ්ඨ නායකයින් රැසක් සහභාගි විය.", "URL": "https://sinhala.adaderana.lk/news.php?nid=89061", "Category": null, "Parent URL": null}