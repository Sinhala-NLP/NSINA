{"Source": "Adaderana", "Timestamp": "April 22, 2019 03:24 pm", "Headline": "බැස්ටියන් මාවතේ සෝදිසියක දී ඩෙටනේටර්ස් 87ක් සොයා ගනී", "News Content": "පිටකොටුව-බැස්ටියන් මාවතේ පෞද්ගලික බස්නැවතුම් පොළේ තිබී ඩෙටනේටර් 12 ක් පිටකොටුව පොලීසිය විසින් සොයා ගෙන තිබේ. බිම වැටී තිබිය දී පොලීසියට ලද තොරතුරක් මත අද(22) දහවල් 1 ට පමණ මෙය සොයා ගෙන තිබේ. වැඩිදුර පරීක්ෂා කිරීමේ දී එම ප්‍රදේශයේ කසල ඉවත් කර තිබු ස්ථානයේ තිබී තවත් ඩෙටනේටර් 75 ක් සොයා ගෙන ඇත. මෙය පොලිස් විශේෂ කාර්ය බලකා නිලධාරීන් විසින් පරීක්ෂා කර ඇති අතර, අපරාධ ස්ථාන පරීක්ෂණ භාර නිලධාරීන් භාරයට ගෙන ඇත. සැකකරුවන් කිසිවෙකු අත්අඩංගුවට ගෙන නොමැත. පිටකොටුව පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=108448", "Category": null, "Parent URL": null}