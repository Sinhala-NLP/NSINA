{"Source": "Adaderana", "Timestamp": "May 8, 2016 05:20 pm", "Headline": " හොරට දුම්රියේ යන අයට වැඩ වරදින ලකුණු", "News Content": "ප්‍රවේශ පත්‍ර නොමැතිව දුම්රියේ ගමන් ගන්නා පුද්ගලයින්ට පනවන දඩ මුදල ඉහළ නැංවිය යුතු බව ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතා පවසයි. මේ වන විට රුපියල් 5000ක්ව පවතින එම දඩය 20,000 දක්වා ඉහළ නැංවිය යුතු බව අමාත්‍යවරයා පවසයි.මහනුවර සහ පේරාදෙණිය අතර රේල් බස් සේවාව ආරම්භ කිරීමේ අවස්ථාවට එක්වෙමින් නිමල් සිරිපාල ද සිල්වා අමාත්‍යවරයා මෙම අදහස් පළ කළේය.දුම්රියේ ගමන්ගන්නා බොහෝ මගීන් ප්‍රවේශ පත්‍ර නොමැතිව දුම්රියේ ගමන් ගන්නා අතර දඩ මුදල ඉහළ දමා හෝ මෙම තත්ත්වය පාලනය කිරීමට පියවර ගත යුතු බව අමාත්‍යවරයා එහිදී සඳහන් කළේය.එමෙන්ම මෙරට පවතින ප්‍රවේශ පත්‍ර නිකුත් කිරීමේ ක්‍රමවේදය වෙනුවට යුරෝපා රටවල පවතින ක්‍රමවේදය හඳුන්වාදීම පිළිබඳව අවධානය යොමු ඇති බව ද නිමල් සිරිපාල ද සිල්වා මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=59938", "Category": null, "Parent URL": null}