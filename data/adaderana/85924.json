{"Source": "Adaderana", "Timestamp": "March 19, 2018 09:46 am", "Headline": "සංස්කෘතියට නොගැළපෙන දේවල් නීතිගත කරන යුගයක් උදාවෙලා ", "News Content": "මෙරට සංස්කෘතියට නොගැළපෙන සමාජය පිළිනොගන්නා දෑ නීතිගත කරන යුගයක් අද වන විට උදාවී ඇතැයි හිටපු ජනාධිපති මහින්ද රාජපක්ෂ මහතා පවසයි. ඊයේ (18) පැවති ආගමික උත්සවයකට එක්වෙමින් හිටපු ජනාධිපතිවරයා මේ බව සඳහන් කළේය. පාදුක්ක ලියන්වල ශ්‍රී සුවිසුද්ධාම විහාරාධිපති පූජ්‍ය දේදුගල කාශ්‍යප හිමියන්ට කෝට්ටේ ශ්‍රී කල්‍යාණි සාමග්‍රී ධර්ම මහා සංඝ සභාවේ සීතාවකපුර ප්‍රධාන සංඝනායක පදවියට අදාළ සන්නස් පත්‍රය පිරිනැමීමේ උත්සවය ඊයේ පස්වරුවේ හිටපු ජනාධිපති මහින්ද රාජපක්ෂ මහතාගේ ප්‍රධානත්වයෙන් එම විහාරස්ථානයේදී පැවැත්විණි.", "URL": "https://sinhala.adaderana.lk/news.php?nid=85924", "Category": null, "Parent URL": null}