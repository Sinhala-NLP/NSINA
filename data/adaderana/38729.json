{"Source": "Adaderana", "Timestamp": "November 10, 2013 11:36 am", "Headline": "දුම වැඩි වාහන 3000ක් කළු ලැයිස්තුවේ", "News Content": "අධික ලෙස දුම් පිටවන රථ වාහන 3000ක් පමණ කළු ලැයිස්තු ගත කිරීමට මෝටර් රථ ප්‍රවාහන දෙපාර්තමේන්තුව පියවර ගෙන තිබේ. මේ වසරේ ගත වු කාලය තුළ තුළ සිදුකළ වැටලීම් වලදී මෙම පියවර ගෙන ඇති බව වාර්තා වේ. අදාළ වාහන ගමනාගමනයට නුසුදුසු බව තහවුරු වීම හේතුවෙන් ඒවා කළු ලැයිස්තු ගත කර ඇත. ඉදිරියේ දී දිවයින පුරා දුම්පිටවන වාහන පරීක්ෂා කිරීමේ වැඩසටහන් අඛණ්ඩව ක්‍රියාත්මක කරන බව මෝටර් රථ ප්‍රවාහන දෙපාර්තමේන්තුව සඳහන් කළේය. මෙම වැඩසටහන යටතේ සෑම දිස්ත්‍රික්කයකම සතියට එක්වරක් ස්ථානීය පරීක්ෂා කිරීමේ වැඩසටහනක් ක්‍රියාත්මක කිරීමට පියවර ගෙන ඇත.", "URL": "https://sinhala.adaderana.lk/news.php?nid=38729", "Category": null, "Parent URL": null}