{"Source": "Adaderana", "Timestamp": "February 21, 2016 12:34 pm", "Headline": "ථේරවාදී භික්ෂු පනත රජයේ අවශ්‍යතාවයක් නොවේ", "News Content": "භික්ෂූන් වහන්සේ සඳහා හඳුන්වාදුන් ථේරවාදී භික්ෂු කථිකාවේ පනත් කෙටුම්පත රජයේ අවශ්‍යතාවය මත සකස් වූවක් නොවන බව කථානායක කරූ ජයසුරිය මහතා පවසයි.ඒ මහතා පෙන්වා දෙන්නේ එම පනත් කෙටුම්පත පිළිබඳව ශ්‍රේෂ්ඨාධිකරණය විසින් ලබා දී ඇති අර්ථ නිරූපණය සම්බන්ධයෙන් මේ වන විට රජය දැනුවත් කිරීමට පියවර ගෙන ඇති බවයි.අම්බලන්ගොඩ ප්‍රදේශයේ පැවැති උත්සවයකට එක්වෙමින් කතානායක කරූ ජයසුරිය මහතා මෙම අදහස් පළකර තිබේ.මේ අතර භික්ෂුන් වහන්සේ සඳහා වූෂු සටන් කලාව හඳුන්වාදීම කෙරෙහිද අවධානය යොමුව ඇති බව මහනුවර ප්‍රදේශයේ පැවැති උත්සවයකදි ක්‍රීඩා අමාත්‍ය දයාසිරි ජයසේකර මහතා සඳහන් කර ඇත‍.", "URL": "https://sinhala.adaderana.lk/news.php?nid=57447", "Category": null, "Parent URL": null}