{"Source": "Adaderana", "Timestamp": "January 10, 2013 10:25 am", "Headline": "රතු-කහ වැස්සේ ප්‍රතිඵල අද නිකුත්වෙයි  ", "News Content": "මෙරටින් වාර්තා වූ රතු සහ කහ වැසිවල පරීක්ෂණ වාර්තාව එංගලන්තයේ කාඩිෆ් විශ්ව විද්‍යාලය විසින් අද (10) දිනයේ නිකුත් කිරීමට නියමිතව තිබේ. පසුගිය දෙසැම්බර් මාසයේ අදාළ සාම්පල එංගලන්තයට යැවූ බව වෛද්‍ය පර්යේෂණ ආයතනයේ අධ්‍යක්ෂ වෛද්‍ය අනිල් සමරනායක මහතා සඳහන් කළේය. එම වාර්තාව නිකුත් වීමත් සමග මෙරටට ඇද හැළුණු විවිධ වර්ණයන්ගෙන් යුත් වර්ෂාවට හේතුව නිගමනය කිරීමට හැකි වෙතැයි බලාපොරොත්තු වන බව වෛද්‍ය අනිල් සමරනායක මහතා පැවසීය. ඊට අමතරව මෙරටට පතිත වූ බව කියන උල්කාෂ්මවල කොටස් ද පරීක්ෂණ කටයුතු සඳහා කාඩිෆ් විශ්ව විද්‍යාලයට යවනු ලැබීය. අදාළ පරීක්ෂණ වාර්තාව ද අද දිනය තුළ ලැබෙන ඇති බව අනිල් සමරනායක මහතා සඳහන් කළේය.", "URL": "https://sinhala.adaderana.lk/news.php?nid=30635", "Category": null, "Parent URL": null}