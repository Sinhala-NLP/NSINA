{"Source": "Adaderana", "Timestamp": "November 13, 2013 06:29 pm", "Headline": " ජන සෙවන වැඩසටහනෙන් මුදල් වංචා කළ 2ක් මාට්ටු ", "News Content": "ජන සෙවන වැඩසටහනෙන් නිවාස ලබා දෙන බව පවසා මුදල් වංචා කළ පුද්ගලයින් දෙදෙනෙකු තලංගම පොලීසිය විසින් අත්අඩංගුවට ගෙන තිබේ. ජන සෙවන ජාතික නිවාස වැඩසටහන ක්‍රියාත්මක කරන නිලධාරීන් ලෙස පෙනී සිටිමින් මුදල් වංචා කර ඇති බව සඳහන් වෙයි. සැකකරුවන් විසින් ව්‍යාජ ලෙස සකස්කරන ලද ජාතික නිවාස සංවර්ධන අධිකාරියේ ලිපි ශීර්ෂ ද පොලීසිය විසින් සොයාගෙන තිබේ. අත්අඩංගුවට ගත් සැකකරුවන් මහරගම සහ බොරැල්ල ප්‍රදේශවල පදිංචිකරුවන් බව සඳහන් වෙයි.", "URL": "https://sinhala.adaderana.lk/news.php?nid=38816", "Category": null, "Parent URL": null}