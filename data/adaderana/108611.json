{"Source": "Adaderana", "Timestamp": "April 24, 2019 03:44 pm", "Headline": "හරීන්ට එරෙහිව පැමිණිල්ලක්", "News Content": "පසුගිය 21 වන දින එල්ල වූ ප්‍රහාරයන් පිළිබඳ තොරතුරු දැන සිටියද එම තොරතුරු වසන් කළ බවට හරීන් ප්‍රනාන්දු අමාත්‍යවරයාට සහ ඔහුගේ පියාට එරෙහිව පිවිතුරු හෙළ උරුමයෙන් පැමිණිල්ලක් ගොනු කර තිබේ. පිවිතුරු හෙළ උරුමයේ ප්‍රධාන ලේකම් උපුල් විජේසේකර මහතා විසින් කොළඹ පොලිස් මූලස්ථානය වෙත අද (24) මෙම පැමිණිල්ල ඉදිරිපත් කර ඇත. මෙම අවස්ථාව සඳහා පිවිතුරු හෙළ උරුමය ප්‍රචාරක ලේකම් නීතිඥ තුෂාර දිසානායක සහ මහජන නියෝජිත කටයුතු ලේකම් උපුල් කෝනාර යන මහත්වරුන් ද එක් විය.", "URL": "https://sinhala.adaderana.lk/news.php?nid=108611", "Category": null, "Parent URL": null}