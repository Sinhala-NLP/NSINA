{"Source": "Adaderana", "Timestamp": "March 22, 2017 10:40 pm", "Headline": "බි‍්‍රතාන්‍ය පාර්ලිමේන්තුව ඉදිරිපිට වෙඩි තැබීමක් ", "News Content": "බි‍්‍රතාන්‍ය පාර්ලිමේන්තු සංකීර්ණය ඉදිරිපිට දී කිසියම් පුද්ගලයෙක් විසින් තියුණු ආයුධයකින් පහර දී පොලිස් නිලධාරියෙකුට තුවාල කිරීමත් සමග පොලිසිය විසින් එම පුද්ගලයාට වෙඩි තබා ඇති බව වාර්තා වෙයි. මෙම සිදුවීමත් සමග එරට ආරක්ෂාව තර කර ඇති බව වාර්තා වෙයි. ආරක්ෂක අංශ විසින් පාර්ලිමේන්තු සංකීර්ණයෙන් පිටතට කිසිවෙකුටත් නොපැමිණෙන ලෙසට දන්වා ඇති බව ද වාර්තා වෙයි. මෙම සිදුවීමත් සමග එරට ආරක්ෂක අංශවල ඉල්ලීම මත වෙස්මිනිස්ටර්හි භූගත දුම්රිය මාර්ගය ද වසා දමා ඇති බව සදහන් වෙයි. කෙසේ වෙතත් මෙම සිදුවීමෙන් එක් කාන්තාවක් මිය ගොස් තවත් කිහිප දෙනෙක් තුවාල ලබා ඇතැයි විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=71232", "Category": null, "Parent URL": null}