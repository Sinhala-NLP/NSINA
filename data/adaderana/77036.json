{"Source": "Adaderana", "Timestamp": "September 3, 2017 09:07 am", "Headline": "  දිස්ත්‍රික්ක 3ට නායයෑමේ අනතුරු ඇඟවීම්", "News Content": "පවතින අයහපත් කාලගුණ තත්ත්වය හේතුවෙන් දිස්ත්‍රික්ක තුනකට නායයෑමේ අනතුරු ඇඟවීම් නිකුත් කර තිබේ.ජාතික ගොඩනැගිලි පර්යේෂණ සංවිධානය විසින් කෑගල්ල, කළුතර සහ රත්නපුර යන දිස්ත්‍රික්ක සඳහා මෙම අනතුරු ඇඟවීමේ නිවේදනය නිකුත් කර ඇති බව ආපදා කළමනාකරණ මධ්‍යස්ථානය සඳහන් කළේය.මිලිමීටර් 75 ඉක්මවූ වැසි මේ වන විට එම ප්‍රදේශ වලට ලැබී ඇති බවට වාර්තා වී ඇති බව සඳහන්ය.පවතින අධික වර්ෂාව තවදුරටත් පැවතුනහොත් නායයෑම්, ගල් පෙරළීම්, කඳු කඩාවැටීම් පිළිබඳව විමසිලිමත් වන ලෙස ජාතික ගොඩනැගිලි පර්යේෂණ ආයතනය රත්නපුර , කෑගල්ල, කළුතර දිස්ත්‍රික්ක වල කඳුකර ප්‍රදේශ වලජීවත් වන ජනතාවට දැනුම්දීමක් කර ඇති බව සඳහන්ය. නෑයයෑම් ලක්ෂණ දුටු වහාම එම ප්‍රදේශ වලින් ඉවත් වන ලෙස ද ජාතික ගොඩනැගිලි පර්යේෂණ ආයතනය දැනුම් දී ඇති බව ආපදා කළමනාකරණ මධ්‍යස්ථානය සඳහන් කළේය.", "URL": "https://sinhala.adaderana.lk/news.php?nid=77036", "Category": null, "Parent URL": null}