{"Source": "Adaderana", "Timestamp": "May 28, 2018 08:15 am", "Headline": "කේරළ ගංජා තොගයක් සමඟ අයෙක් අත්අඩංගුවට", "News Content": "කේරළ ගංජා කිලෝග්‍රෑම් එකයි ග්‍රෑම් 600 ක් සමඟ සැකකරුවෙකු ඊයේ (27) සවස කිලිනොච්චිය 155 කණුව ප්‍රදේශයේදී අත්අඩංගුවට ගෙන ඇති බව කිලිනොච්චිය පොලිස් විශේෂ කාර්ය බළකා නිලධාරීන් පවසයි. පොලිස් විශේෂ කාර්ය බළකා නිළධාරීන් පැවසූවේ ලද තොරතුරක් මත සිදුකල වැටලීමකදී බෙදා හැරීමට සුදානම් කොට තිබු ගංජා තොගය සමඟ සැකකරු අත්අඩංගුවට ගත් බවයි. සැකකරු යාපනය ප්‍රදේශයේ ජාවාරම්කරුවන්ගෙන් ගංජා ලබාගෙන කිලිනොච්චිය ප්‍රදේශයේ බෙදා හැරීම සිදුකරන බවටද තොරතුරු අනාවරණය කොට ගෙන ඇති බවද පොලිස් විශේෂ කාර්ය බළකා නිලධාරීන් පැවසූහ. අත්අඩංගුවට ගත් සැකකරු ගංජා ‍තොගය සමඟ අද (28) කිලිනොච්චිය මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් කිලිනොච්චිය පොලිස් විශේෂ කාර්ය බළකා නිළධාරීන් හා කිලිනොච්චිය පොලිස් නිළධාරීන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=89937", "Category": null, "Parent URL": null}