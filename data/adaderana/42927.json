{"Source": "Adaderana", "Timestamp": "May 2, 2014 09:28 am", "Headline": "විදුලි පන්දම පුපුරා පිය, පුතු හා දියණිය රෝහලේ", "News Content": "බලංගොඩ, මැද්දකන්ද, බැරැන්දෙණිය ප්‍රදේශයේ දී විදුලි පන්දමක් පුපුරායාමෙන් පියා, පුතු හා දියණිය තුවාල ලබා තිබේ. පොලිසිය පැවසුවේ ප්‍රදේශයේ නිවසක මිදුලේ තිබු විදුලි පන්දමක් පුතා විසින් රැගෙන විත් සිය පියාට ලබා දී ඇති අතර ඔහු එය පරික්ෂා කිරීමට යාමේ දී පිපිරීම සිදුව ඇති බවයි. අද උදෑසන 06ට පමණ සිදුවු අනතුරෙන් තුවාල ලැබූවන් බලංගොඩ රෝහලට ඇතුළත් කර තිබේ. තුවාල ලැබුවන් අතර 14 හැවිරිදි පිරිමි දරුවෙකු, 25 හැවිරිදි තරුණියක සහ ඔවුන්ගේ පියා වන 52 හැවිරිදි අයෙකු වන බව පොලිසිය සඳහන් කළේය. මේ අතර වැඩිදුර ප්‍රතිකාර සඳහා තුවාලකරුවන් රත්නපුර මහ රෝහලට මාරුකර යවා ඇතැයි ද වාර්තා වේ.", "URL": "https://sinhala.adaderana.lk/news.php?nid=42927", "Category": null, "Parent URL": null}