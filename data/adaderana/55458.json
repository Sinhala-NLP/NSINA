{"Source": "Adaderana", "Timestamp": "December 2, 2015 09:01 am", "Headline": "පොලිස් වෙස්ගෙන කප්පම් ඉල්ලලා", "News Content": "කප්පම් මුදලක් ලබාගැනීමට උත්සාහ කළ පුද්ගලයෙකු කහතුඩුව, දිසංගොඩ ප්‍රදේශයේදී අත්අඩංගුවට ගෙන තිබේ.අදාළ පුද්ගලයා ව්‍යාජ පොලිස් නිලධාරියෙකු ලෙස පෙනී සිටිමින් ව්‍යාපාරිකයෙකු හට දුරකථන ඇමතුමක් ලබාදී රුපියල් 7000ක කප්පම් මුදලක් ඉල්ලා ඇති බව පොලීසිය පැවසුවේය.ව්‍යාපාරිකයා විසින් මේ පිළිබඳව කහතුඩුව පොලීසියට දන්වා, උපදෙස් පරිදි අදාළ අල්ලස් මුදල ලබාදීමට කටයුතු කර ඇති අතර අල්ලස ලබාගන්නා අවස්ථාවේදී සැකකරු අත්අඩංගුවට ගෙන ඇත.අත්අඩංගුවට ගෙන ඇත්තේ පොල්ගස්ඕවිට ප්‍රදේශයේ පදිංචි 48 හැවිරිදි පුද්ගලයෙකු වන අතර ඔහු අද දින කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=55458", "Category": null, "Parent URL": null}