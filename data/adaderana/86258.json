{"Source": "Adaderana", "Timestamp": "March 24, 2018 03:27 pm", "Headline": "මාවුස්සාකැලේ අක්කර දෙකක් ගින්නකින් විනාශ වෙයි", "News Content": "මාවුස්සාකැලේ ජලාශ රක්‍ෂීතයේ අද (24) පස්වරුවේ හටගත් ගින්නෙන් එම රක්‍ෂිතයේ අක්කර දෙකක පමණ කොටසක් සම්පුර්ණයෙන්ම ගිණි ගෙන විනාශ වී ඇති බව මස්කෙළිය පොලීසිය පවසයි. එම ජලාශයේ මස්කෙළිය නල්ලතන්නිය ප‍්‍රධාන මාර්ගයේ බ‍්‍රවුන්ලෝ වත්ත ප‍්‍රදේශයෙන් ගින්න හටගෙන තිබිණි. මේ දිනවල පවතින දැඩි වියළි කාළගුණයත් සමගම ඉළුක් සහිත එම රක්‍ෂිතයේ හටගත් ගින්න සීඝ‍්‍රයෙන් පැතිර ගොස් තිබේ. පැතිර ගිය ගින්න මස්කෙළිය පොලිසියේ නිළධාරින් එක්ව නිවා දමා තිබේ. ජලාශය අවට සැරි සරන කිසියම් පිරිසක් ජලාශ රක්‍ෂිතයට ගිණි තබන්නට ඇති බව පොලීසිය සැක කරයි.", "URL": "https://sinhala.adaderana.lk/news.php?nid=86258", "Category": null, "Parent URL": null}