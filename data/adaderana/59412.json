{"Source": "Adaderana", "Timestamp": "April 22, 2016 03:19 pm", "Headline": "මහනුවර - මාතර 1040 පරණ වෙලාවටම!", "News Content": "මහනුවර සිට මාතර දක්වා ධාවනය වූ අංක 1040 දරණ සීඝ්‍රගාමි දුම්රිය නැවත පෙර පැවැති වේලාවටම ධාවනය කිරීමට දුම්රිය දෙපාර්තමේන්තුව තීරණය කර තිබේ.දුම්රිය ගමනා ගමන අධිකාරි විජය සමරසිංහ මහතා පෙන්වා දෙන්නේ මගීන්ගේ ඉල්ලීම් සැලකිල්ලට ගනිමින් ලබන 27 වන බදාදා දිනයේ සිට අදාළ දුම්රිය පෙර පැවැති වේලාවට ධාවනය කිරිමට තීරණය කළ බවයි.අංක 1040 දරණ සීඝ්‍රගාමි දුම්රිය දැනට පෙරවරු 04.50ට මහනුවර දුම්රිය ස්ථානයෙන් ගමන් ආරම්භ කරන අතර පෙරවරු 08.05ට කොළඹ කොටුවට ළඟා වෙයි.27 වනදා සිට එම දුම්රිය මහනුවරින් පෙරවරු 05.10ට ගමන් ආරම්භ කර පෙරවරු 08.17ට කොළඹ කොටුව දුම්රිය ස්ථානයට ළඟාවන පරිදි එම වේලාවන් සංශෝධනය කර ඇති බව විජය සමරසිංහ මහතා කියා සිටියේය.කෙසේ වෙතත් එම දුම්රිය කොළඹ කොටුවේ සිට මාතර දක්වා ධාවනය වන වේලාවන් සංශෝධනය කර නොමැති බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=59412", "Category": null, "Parent URL": null}