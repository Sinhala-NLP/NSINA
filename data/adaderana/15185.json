{"Source": "Adaderana", "Timestamp": "March 31, 2011 11:51 am", "Headline": "පාරිභෝගික අධිකාරි නිලධාරීන්ට පහරදුන් 04 ක් අත්අඩංගුවට", "News Content": "පාරිභෝගික කටයුතු පිළිබඳ අධිකාරියේ නිලධාරීන් දෙදෙනෙකුට පහරදුන් බව කියන සැකකරුවන් සිව් දෙනෙකු අත්අඩංගුවට ගෙන තිබේ. මුන්දලම ප්‍රදේශයේ පවත්වාගෙන ගිය වෙළෙඳසැලක් සම්බන්ධයෙන් ලැබුණු පැමිණිල්ලක් අනුව එහි විමර්ශන කටයුතු සඳහා ගිය අවස්ථාවේ දී මෙම පහරදීම සිදුව ඇති බව වාර්තා වේ. පුත්තලම දිසා ලේකම් කාර්යාලයට අනුයුක්තව සේවය කළ විමර්ශන නිලධාරීන් මෙම පහරකෑමට ලක්ව තිබුණි. සිද්ධිය සම්බන්ධයෙන් අත්අඩංගුවට ගත් සැකකරුවන් පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15185", "Category": null, "Parent URL": null}