{"Source": "Adaderana", "Timestamp": "December 2, 2012 03:25 pm", "Headline": "අමෙරිකාවේ ගුවන් තොටපුළක අනතුරක්", "News Content": "අමෙරිකාවේ මියාමි අන්තර්ජාතික ගුවන්තොටුපළේ දී බස් රථයක් අනතුරට ලක්වීමෙන් පුද්ගලයින් දෙදෙනෙකු මියගොස් තවත් තිදෙනෙකු තුවාල ලබා තිබේ. ගුවන්තොටුපළේ පිටවීමේ මාර්ගයේ ඉහළින් ඇති කොන්ක්‍රීට් සිවිලිමක බසය ගැටීමෙන් මෙම අනතුර සිදුව ඇති බව විදෙස් මාධ්‍ය වාර්තා පවසන්නේය. ගුවන් තොටුපළට පැමිණි පිරිසක් රැගෙන යමින් සිටියදී බස් රථය මෙලෙස අනතුරට ලක්ව ති‍බේ. මියගිය පුද්ගලයින් දෙදෙනාම මියාමි ප්‍රදේශයේ පදිංචිකරුවන් බව වාර්තා වේ. තුවාල ලැබූ පුද්ගලයින් ‍තිදෙ‍නාගේ තත්ත්වය බරපතළ නොවන බව විදෙස් මාධ්‍ය වාර්තා පවසයි.", "URL": "https://sinhala.adaderana.lk/news.php?nid=29658", "Category": null, "Parent URL": null}