{"Source": "Adaderana", "Timestamp": "July 19, 2019 11:14 am", "Headline": "රතන හිමි බෝට්ටුවේ ඉදලා පොහොට්ටුවට පැන්නා කියලා රටම දන්නවා-අසාද්", "News Content": "ඉදිරි ජනාධිපතිවරණයට අවශ්‍ය නම් සුළු ජාතීන් නියෝජනය කරමින් අපේක්ෂකයෙකු ඉදිරිපත් කළ හැකි බව බස්නාහිර පළාත් හිටපු ආණ්ඩුකාර අසාද් සාලි මහතා පවසයි. ඊයේ(18) කොළඹදී පැවති මාධ්‍ය හමුවකදී වැඩිදුරටත් අදහස් දක්වමින් හිටපු ආණ්ඩුකාරවරයා පූජ්‍ය අතුරලියේ රතන හිමියන්ට චෝදනා කිහිපයක්ද එල්ල කරනු ලැබුවේය. පූජ්‍ය අතුරලියේ රතන හිමියන්ට අනිවාර්යෙන් ශ්‍රී ලංකා පොදු ජන පෙරමුණේ අපේක්ෂකත්වය හා ජාතික ලැයිතුව හිමිවන බව හිටපු ආණ්ඩුකාරවරයා සඳහන් කළේය. මොහොමඩ් ෂාෆි වෛද්‍යවරයාට කිසිම චොදනාවක් නැති බවට පවසමින් නිපතිවරයා හා අපරාධ පරීක්ෂණ දෙපාර්තමේන්තුව විසින් නිදහස් කරන විට පූජ්‍ය අතුරලියේ රතන හිමියන් කොළඹින් නිතීඥවරු රැගෙන ගොස් සටන් කරන බව හිටපු ආණ්ඩුකාර අසාද් සාලි මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=114485", "Category": null, "Parent URL": null}