{"Source": "Adaderana", "Timestamp": "September 11, 2017 11:24 am", "Headline": "  ත්‍රීරෝද රථයේ මීටරය අනිවාර්ය කෙරෙන ගැසට් නිවේදනය එයි", "News Content": "පුද්ගලයින්‍ හා භාණ්ඩ ප‍්‍රවාහනය කරන ත‍්‍රීරෝද රථ සඳහා මීටරයක් තිබීම අනිවාර්ය කරමින් පසුගිය දා ගැසට් නිවේදනයක් නිකුත් කෙරුණි.ප්‍රවාහන අමාත්‍යාංශය විසින් අදාළ ගැසට් නිවේදනය නිකුත් කර ඇති අතර එය ලබන ඔක්තෝම්බර් මස 1දා සිට ක්‍රියාත්මක වෙයි.ඒ අනුව පුද්ගලයන් හෝ භාණ්ඩ ප්‍රවාහනය කිරීමෙන් පසු ත්‍රීරෝද රථ රියදුරා විසින් රිසිට්පතක් නිකුත් කිරීම අනිවාර්ය වේ.ගමන් කළ දුර, වාහන ලියාපදිංචි අංකය, අය කළ ගාස්තුව සහ ලබාගත් දිනය එහි දැක්විය යුතු බව ගැසට් නිවේදනයේ දැක්වෙයි.ඒ අනුව ත‍්‍රීරෝද රථ සඳහා නව මීටරය කඩිනමින් ලබාදීමට කටයුතු කරන බව මාර්ග ආරක්ෂාව පිළිබඳ ජාතික සභාව පවසයි.එය ප‍්‍රමිති සහගත මීටරයක් බවද මාර්ග ආරක්ෂාව පිළිබඳ ජාතික සභාව පෙන්වා දී තිබේ.මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ මහතා පෙන්වා දී ඇත්තේ පාරිභෝගිකයින්ට වඩාත් විශ්වාසනීය සේවයක් ලබාදීම මෙහි අරමුණ බවයි.ඔක්තෝබර් පළමු වනදා සිට ක‍්‍රියාත්මක කිරීමට නියමිත මෙම නියෝග සම්බන්ධයෙන් ත‍්‍රීරෝද රථ සංගම්ද විවිධ මත පළ කරයි.එමෙන්ම රථවාහන වැරදි සඳහා පනවනු ලබන රුපියල් 25,000 අවම දඩ මුදල ගැසට් කිරීමට අවශ්‍ය නීතිමය රාමුවද මේ වනවිට සකස් වෙමින් පවතියි.එමෙන්ම යතුරුපැදි, හිස් වැසුම් සඳහා එස්.එල්.එස් සහතිකය ද අනිවාර්ය කර තිබේ.", "URL": "https://sinhala.adaderana.lk/news.php?nid=77392", "Category": null, "Parent URL": null}