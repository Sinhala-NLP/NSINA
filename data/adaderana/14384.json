{"Source": "Adaderana", "Timestamp": "February 21, 2011 04:16 pm", "Headline": "විසි හැවිරිදි තරුණියකගේ මළ සිරුරක් හමුවෙයි", "News Content": "පතන-දිඹුල පොලිස් වසමේ ග්රේග්ලි වත්ත ප්‍රදේශයෙන් තරුණියකගේ මළ සිරුරක් සොයාගෙන තිබේ. ඇය මාසිලාමනී ප්‍රින්ස් නමැති 20 හැවිරිදි තරුණියක් බව දැනට හඳුනාගෙන ඇතැයි පතන-දිඹුල පොලීසිය සඳහන් කරයි. පොලීසියට ලැබුණු තොරතුරක් මත අද ප.ව 2.30 ට පමණ මෙම මළසිරුර සොයා ගත් බවත්,හදිසි මරණ පරීක්ෂකවරයා පැමිණෙන තෙක් මළ සිරුර එම ස්ථානයේම තබා ඇති බවත් හෙතෙම කියා සිටියි.", "URL": "https://sinhala.adaderana.lk/news.php?nid=14384", "Category": null, "Parent URL": null}