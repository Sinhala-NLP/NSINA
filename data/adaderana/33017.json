{"Source": "Adaderana", "Timestamp": "April 5, 2013 10:17 am", "Headline": " පූජකවරයාගේ නිවසට විදියි", "News Content": "බණ්ඩාරවෙළ නගරයේ පිහිටි ශ්‍රී ශිවසුබ්‍රමනියම් හින්දු කෝවිලේ ප්‍රධාන පූජකවරයාගේ නිවස බිඳ රුපියල් ලක්ෂ 16 ක් පමණ වටිනා රන් භාණ්ඩ සොරකම් කළ සැකකරුවෙකු අත්අඩංගුවට ගෙන තිබේ. පොලිස් නිල සුනඛයෙකු විසින් හඳුනාගත් සැකකරු යාබද නිවසක සිටි එම කෝවිලේම පූජකවරයෙකු ලෙස කටයුතු කරන අයෙකු බව පොලීසිය පැවසුවේය. මේ අතර සොරකම් කිහිපයකට සම්බන්ධ සැකකරුවෙකු සහ ඔහු විසින් සොරකම් කරන ලද භාණ්ඩ කිහිපයක් තංගල්ල පොලීසිය විසින් අත්අඩංගුවට ගෙන තිබේ. විතාරන්දෙණිය ප්‍රදේශයේ දී සොරකම් කරන ලද යතුරු පැදියක්, සීනිමෝදර, අගුණුකොලය, නාකුලුගමුව, සිටිනමළුව සහ දම්මුල්ල යන ප්‍රදේශවල දී කාන්තාවන්ගෙන් පැහැරගත් රන්මාල කිහිපයක් ද තිබෙන බව පොලිසිය පැවසුවේය.", "URL": "https://sinhala.adaderana.lk/news.php?nid=33017", "Category": null, "Parent URL": null}