{"Source": "Adaderana", "Timestamp": "September 3, 2019 04:10 pm", "Headline": "කටවල් පරිස්සම් කරගෙන හිටියොත් හොඳයි-සී බී රත්නායක", "News Content": "ශ්‍රී ලංකා පොදුජන පෙරමුණ ඉතාමත් ශක්තිමත් ජනාධිපති අපේක්ෂකයෙකු ඉදිරිපත් කළ බව පාර්ලිමේන්තු මන්ත්‍රී සී. බී. රත්නායක මහතා පවසයි. ඒ නිසාම මේ ව නිවට විරුද්ධ බලවේග සිය පාර්ශවයට විරුද්ධව වැඩපිළිවෙළ ආරම්භ කොට තිබෙන බවද මන්ත්‍රීවරයා පැවසීය. ඔහු මේ බව පැවසුවේ අද (03) කොළඹ පැවති මාධ්‍ය හමුවකදී අදහස් දක්වමින්. මේවන විට ප්‍රතිවිරුද්ධ පක්ෂවලින් විවිධ ආකාරයේ චෝදනා එල්ල කිරීම ආරම්භ කොට තිබෙන බවත් පසුගිය යුගයේ පැවති නීති ගරුක තත්ත්වය සශ්‍රීක න්‍යාය තට්ටු තට්ටුමාරු ක්‍රමයත් එක්කම මේ වන විට වෙනස් වී ඇති බවද ඔහු ප්‍රකාශ කළේය. ආර්ථීකමය සහසාමාජීය තත්ත්වය වගේම දේශපාලන තත්ත්වයන් වෙනස්වීමත් එක්ක දේශපාලනීකරනය කර නම් ගැසීමත් අනාගත පරපුරට යහපත් තත්ත්වයක් උදා නොකළ බවද ඔහු පවසයි. රටට නීතිගරුක අපේක්ෂකයෙකු ඉදිරිපත්කර ජනාධිපතිවරයෙකු බිහිකර ගැනීම තුළින් අපේක්ෂා කරන්නේ යහපත් රටක් ඉදිරියේදී ගොඩ නැඟීමට බවද ඔහු පැවසීය. ශ්‍රී ලංකා නිදහස් පක්ෂය අද 68 වන සම්මේලනය සමරන අවස්ථාවේදි දිවංගත සිරිමාවෝ බණ්ඩාරනායක මැතිනියගේ යුගය පිළිබඳව සිහිපත් කළ යුතු බවද ඔහු බවසයි. පළාත් සභා මැතිවරණය කල් නොතබන බවට ජනාධිපතිවරයා ප්‍රකාශ කළ බවත් ඇල්පිටිය ප්‍රාදේශීය සභා මැතිවරණය ජනතා මතය උරගා බලන්නට හැකි හොඳම අවස්ථාවක් බවත් මන්ත්‍රීවරයා පෙන්වා දෙයි. ශ්‍රී ලංකා නිදහස් පක්ෂයේ 68 වැනි සම්මේලනය තිබේන අවස්ථාවේදි ඇතැම් පිරිස් කටවල් පරිස්සම් කරගෙන සිටිය යුතු කාලය එළඹී ඇති බවද මන්ත්‍රීවරයා අවධාරණය කළේය.", "URL": "https://sinhala.adaderana.lk/news.php?nid=118177", "Category": null, "Parent URL": null}