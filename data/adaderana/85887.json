{"Source": "Adaderana", "Timestamp": "March 18, 2018 02:13 pm", "Headline": "කැණීම් කරන ස්ථානවල නාම පුවරු සවි කිරීම අනිවාර්යයි", "News Content": "භූවිද්‍යා සමීක්ෂණ හා පතල් කාර්යාංශය මඟින් නිකුත් කරන බලපත්‍රවල කොන්දේසී නිසිලෙස සපුරා ඇත්ද යන්න පිළිබඳ සොයා බැලීම සදහා විශේෂ වැඩපිළිවෙලක් ආරම්භ කිරීමට සැලසුම් කර ඇති බව එම කාර්යාංශය පවසයි. එහි සභාපති අසේල ඉද්දවල මහතා සඳහන් කළේ රාජ්‍ය ආයතන කිහිපයක් සම්බන්ධ කරගනිමින් එම බලපත්‍රවල කොන්දේසී කඩකරන පුද්ගලයින් සෙවීම සඳහා මෙම වැඩපිළිවෙල ආරම්භ කරන බවයි. ඒ අනුව නව වැඩපිළිවෙල යටතේ කැණීම් සිදුකරන ස්ථානවල නාමපුවරුවක් සවි කිරීම ද අනිවාර්යය කර ඇති බව අසේල ඉද්දවල මහතා කියා සිටියේය.", "URL": "https://sinhala.adaderana.lk/news.php?nid=85887", "Category": null, "Parent URL": null}