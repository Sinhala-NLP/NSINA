{"Source": "Adaderana", "Timestamp": "October 1, 2012 09:39 am", "Headline": "සොරකම් කළ මුදල් තොගයක් සමඟ අයෙක් දැලේ", "News Content": "ගල්කිස්ස, ප‍්‍රදේශයේ දී සොරා ගන්නා ලද මුදල් තොගයක් සමඟ පුද්ගලයෙකු අත්අඩංගුවට ගෙන තිබේ. පරීක්ෂා කිරීමේ දී ඔහු සතුව තිබී රුපියල් තුන් ලක්ෂ දහ අට දහසක මුදලක් සොයා ගත් බව පොලීසිය පවසයි. අදාළ සැකකරුගෙන් සිදුකළ ප‍්‍රශ්න කිරීමේ දී අනාවරණ වී ඇත්තේ මෙම මුදල කතරගම ප‍්‍රදේශයේ ඉන්දන පිරවුම් හලකින් සොරාගෙන ඇති බවය. වැඩිදුර නීතිමය පියවර ගැනීම සඳහා සැකකරු කතරගම පොලීසියට භාරදීමට පියවර ගෙන ඇත.", "URL": "https://sinhala.adaderana.lk/news.php?nid=27892", "Category": null, "Parent URL": null}