{"Source": "Adaderana", "Timestamp": "March 21, 2013 02:19 pm", "Headline": "ක්‍රීඩා කෞතුකාගාරයක් ස්ථාපිත කිරීමට යයි", "News Content": "ජාතික ක්‍රීඩා කෞතුකාගාරයක් ස්ථාපිත කිරීම සඳහා උපදේශක කමිටුවක් පත් කිරීමට ක්‍රීඩා අමාත්‍ය මහින්දානන්ද අලුත්ගමගේ මහතා පියවර ගෙන තිබේ. ජනාධිපති මහින්ද රාජපක්ෂ මහතාගේ උපදෙස් පරිදි මෙම කමිටුව පත් කර ඇති බව ක්‍රීඩා අමාත්‍යංශය සඳහන් කළේය. ක්‍රීඩා අමාත්‍යංශ අතිරේක ලේකම් ආර්.පී.ඒ.අමරසිංහ මහත්මියගේ සභාපතීත්වයෙන් යුත් මෙම කමිටුවට සාමාජිකයින් 12 දෙනෙකු ඇතුළත් බව සඳහන්ය. අදාළ උපදේශන කමිටුව විසින් සකසන වාර්තාව ක්‍රීඩා අමාත්‍යවරයා වෙත භාරදීමට නියමිතය.", "URL": "https://sinhala.adaderana.lk/news.php?nid=32612", "Category": null, "Parent URL": null}