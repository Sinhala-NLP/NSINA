{"Source": "Adaderana", "Timestamp": "November 11, 2018 10:51 am", "Headline": "ගැටළු වලට මුල ජාතික සමඟියක් නොමැති වීමයි", "News Content": "පවතින ගැටළු වලට මූලික හේතුව වී ඇත්තේ රට තුළ ජාතික සමගිය නොමැති විම බව ශ්‍රි ලංකා කොමියුනිස්ට් පක්ෂයේ නායක ඩිව් ගුණසේකර මහතා පවසයි. ඔහු පවසන්නේ නිදහස ලබා අවුරුදු 70ක් ගත වූව ද ශ්‍රි ලාංකික ජාතියක් ලෙස සියලු දෙනාට එක්වීමට මෙතෙක් හැකිවී නොමැති බවයි. මාතර පැවැති උත්සවයක් අමතමින් ඔහු මේ බව ප්‍රකාශ කළේය. ශ්‍රි ලංකා කොමියුනිස්ට් පක්ෂයේ 75 වන සංවත්සර උත්සවය ඊයේ (10) පස්වරුවේ මාතරදී පැවැත් විය. හිටපු අග්‍රාමාත්‍යවරයෙකු වන දී.මු.ජයරත්න, චමල් රාජපක්ෂ , දිනේෂ් ගුණවර්ධන යන අමාත්‍යවරුන්ද මෙම අවස්ථාවට එක්ව සිටියාය.", "URL": "https://sinhala.adaderana.lk/news.php?nid=99041", "Category": null, "Parent URL": null}