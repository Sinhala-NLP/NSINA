{"Source": "Adaderana", "Timestamp": "April 12, 2018 10:49 am", "Headline": "LTTE සංවිධානය වළ දැමූ රත්‍රං සහ අවි ආයුධ සොයා කෑනීම්", "News Content": "එල්. ටී. ටී.ඊ සංවිධානය අවසන් යුධ සමයේ කිලිනොච්චිය,අරිවියල්නගර් ප්‍රදේශයේ රත්‍රං හා ආයුධ තොගයක් වළ දමා ඇති බවට ලද තොරතුරක් මත ඊයේ (11) සවස කිලිනොච්චිය ආරක්ෂක අංශ කිලිනොච්චිය අරිවියල්නගර් ප්‍රදේශයේ කැනීම් සිදුකරනු ලැබීය. කිලිනොච්චිය පොලීසිය හා කිලිනොච්චිය ආරක්ෂක අංශ වෙත ලද තොරතුරක් මත කිලිනොච්චිය පොලීසිය විසින් කිලිනොච්චිය මහේස්ත්‍රාත් අධිකරණයෙන් ලබාගන් නියෝග යටතේ බැකෝ යන්ත්‍ර යොදා ගනිමින් අරිවියල් නගර් ප්රලදේශයේ කැනීම් සිදුකෙරිණ. පැය තුනක පමණ කාලයක් අදාළ ස්ථානයේ කැනීම් කටයුතු සිදුකරනු ලැබුවද ආරක්ෂක අංශ වෙත කිසිඳු භාණ්ඩයක් හෝ උපකරණයක් නොලැබුණු අතර, කැනීම් කටයුතු ඊයේ (11) දිනයේ නවතා දැමු අතර, නැවත කැනීම් කටයුතු අද(12) අදාළ ස්ථානයේදී පවත්වන බවද පොලිසිය පැවසීය. මීට පෙරද අවස්ථා ගණනාවකදී මුලතිව් හා කිලිනොච්චිය ප්‍රදේශයේ එල්. ටී. ටී.ඊ සංවිධානය වළ දැමු රත්රන් පවතින බවට ලද තොරතුරු මත ස්ථාන කිහිපයක කැනීම් කටයුතු සිදුකළද කිසිවක් සොයා ගැනීමට හැකියාවක් නොලැබිණ. කැනීම් වෙනුවෙන් පොලිස් විශේෂ කාර්ය බළකා නිළධාරීන්, කිලිනොච්චිය පොලිස් නිළධාරීන්, කිලිනොච්චිය යුධ හමුදා නිලධාරීන්ද එක්ව සිටියහ. සිද්ධිය සම්බන්ධයෙන් කිලිනොච්චිය පොලිසිය වැඩිදුර පරීක්ෂණ මෙහෙ‍යවයි.", "URL": "https://sinhala.adaderana.lk/news.php?nid=87337", "Category": null, "Parent URL": null}