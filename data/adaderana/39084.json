{"Source": "Adaderana", "Timestamp": "November 24, 2013 02:54 pm", "Headline": "ලංකාවේ භාගයකට කායික ලෙඩලු", "News Content": "දෛනිකව මෙරට ජනගහණයෙන් සියයට 50ක පමණ පිරිසක් කායික වේදනාවන්ගෙන් පෙළෙන බව සෞඛ්‍ය අමාත්‍යංශය පවසයි. වැඩිහිටි ජනගහණය ඉහළ යාම සහ බෝ නොවන රෝග ව්‍යාප්තිය මෙම තත්ත්වයට හේතු වී ඇති බව වාර්තා වේ. මාංශ පේශි, ස්නායු, සහ සන්ධි ආශ්‍රිතව ඇතිවන විවිධ කායික වේදනාවන් වැළඳීමේ වර්ධනයක් පෙන්නුම් කරන බව සෞඛ්‍ය අමාත්‍යංශය පවසයි. මේ හේතුවෙන් කායික වේදනා සඳහා විශේෂ ඒකකයක් කොළඹ ජාතික රෝහල් පරිශ්‍රයේ ඉදිකිරීමට ද සෞඛ්‍ය අමාත්‍යංශය පියවර ගෙන ඇත. කායික වේදනා තවත් රෝගයක මුලික ලක්ෂණයක් විය හැකි බැවින් ඒ සඳහා ප්‍රතිකාර ගැනීම ඉතා වැදගත් බව සෞඛ්‍ය අමාත්‍යංශය කියයි.", "URL": "https://sinhala.adaderana.lk/news.php?nid=39084", "Category": null, "Parent URL": null}