{"Source": "Adaderana", "Timestamp": "November 13, 2013 11:15 pm", "Headline": "ලංකාවේ ලිංගික ප්‍රචණ්ඩ ක්‍රියා වහා නතර කළ යුතුයි ", "News Content": "ශ්‍රී ලංකාව තුළ පවතින ලිංගික හිංසනය නතර කිරීම සඳහා වහාම ශ්‍රී ලංකා ආණ්ඩුව විසින් ක්‍රියාමාර්ග ගත යුතුව ඇති බව බ්‍රිතාන්‍ය විදේශ කටයුතු පිළිබඳ ලේකම් විලියම් හේග් මහතා පවසයි. ශ්‍රී ලංකාවේ පමණක් නොව මුලු ලෝකයේම පවතින ලිංගික ප්‍රචණ්ඩත්වය නවතාලීම සඳහා බ්‍රිතාන්‍ය රජය විසින් මේ වන විටත් වැඩපිළිවෙළක් සකසමින් සිටින බවද ඔහු සඳහන් කර සිටියේය. ඒ මහතා මේ බව සඳහන් කර සිටියේ අද(13) සිවිල් සමාජයේ ජනතාව හමු වූ අවස්ථාවේදීය. 2009 වර්ෂයේදී යුද්ධය අවසන් වීමෙන් අනතුරුය ශ්‍රී ලංකාව සංවර්ධනය අතින් දියුණු තත්ත්වයක පසු වූවත්, ලිංගික ප්‍රචන්ඩත්වය සම්බන්ධයෙන් මහත් සැලකිල්ලක් නොදක්වන බවත් ඒ මහතා එහිදි කියා සිටියේය. ශ්‍රී ලංකාව තුළ පැවතුණු ලිංගික ප්‍රචණ්ඩ ක්‍රියා සම්බන්ධයෙන් විධිමත් පරීක්ෂණ කර මේ සිද්ධීන් වහා නතර කරලීම සඳහා ලංකා ආණ්ඩුව පියවර ගත යුතුව ඇති බව ඔහු වැඩිදුරටත් කීවේය.", "URL": "https://sinhala.adaderana.lk/news.php?nid=38818", "Category": null, "Parent URL": null}