{"Source": "Adaderana", "Timestamp": "June 6, 2012 08:22 am", "Headline": "ව්‍යාජ මුදල් ජාවාරමේ නිරත වූ 7 ක් දැලේ", "News Content": "තන්තිරිමලේ ප්‍රදේශයේ ව්‍යාජ මුදල් නෝට්ටු ජාවාරමේ නිරත වූ පුද්ගලයින් හත් දෙනෙකු පොලිසිය විසින් අත්අඩංගුවට ගෙන තිබේ. අත්අඩංගුවට ගත් පිරිස අතර කාන්තාවන් දෙදෙනෙකු ද වන බව පොලිසිය පවස යි. අත්අඩංගුවට පත්වන අවස්ථාවේ මොවුන් සතුව තිබී ව්‍යාජ රුපියල් දහසේ මුදල් නෝට්ටු 10 ක් සොයා ගෙන ඇති බව සඳහන්ය. තන්තිරිමලේ රජමහා විහාරස්ථානය ආසන්නයේ පිහිටි වෙළඳසැල් වලින් භාණ්ඩ මිල දී ගෙන ඒ සදහා ව්‍යාජ මුදල් නෝට්ටු ලබා දී ඇති බව අනාවරණ වී ඇත. මේ සඳහා යොදා ගත් ත්‍රී රෝද රථ දෙකක් ද පොලිස් භාරයට ගෙන තිබේ.", "URL": "https://sinhala.adaderana.lk/news.php?nid=24794", "Category": null, "Parent URL": null}