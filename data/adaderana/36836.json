{"Source": "Adaderana", "Timestamp": "August 23, 2013 09:31 am", "Headline": "පුද්ගලයින් 16ක් ඝාතනය කළ අමෙරිකානු සෙබළා සමාව ඉල්ලයි", "News Content": "ඇෆ්ගන් ගම්මානයක වැසියන් 16 දෙනෙකු වෙඩි තබා ඝාතනය කළ අමෙරිකානු ජාතික හමුදා සෙබළා එම සිද්ධිය සම්බන්ධයෙන් සමාව අයැද සිටින බව ප්‍රකාශ කර තිබේ. රොබට් බේල්ස් නැමැති 39 හැවිරිදි අදාළ හමුදා සෙබළා විසින් 2012 වසරේ මාර්තු මාසයේදී ඝාතනය සිදුකර තිබූ අතර ඔහුට එරෙහිව වොෂින්ටන් හමුදා අධිකරණයක් මගින් ජීවිතාන්තය දක්වා සිර දඬුවම් නියම කෙරුණි. යහපත් කල් ක්‍රියාවෙන් කටයුතු කිරීම හේතුවෙන් ඔහුගේ දඬුවම 20 වසරක සිරදඩුවමක් බවට පත් කිරීමට නියමිතයි. ඊයේ (23) ඔහු ප්‍රකාශ කර තිබුණේ සමාව ගැනීම ප්‍රමාණවත් නොවුන ද තමන් ඒ සම්බන්ධයෙන් මියගිය අයගේ ඥාතීන්ගෙන් සමාව ඉල්ලා සිටින බවයි.", "URL": "https://sinhala.adaderana.lk/news.php?nid=36836", "Category": null, "Parent URL": null}