{"Source": "Adaderana", "Timestamp": "July 14, 2012 09:36 am", "Headline": "ගංජා තොගයක් සමග තිදෙනෙකු අත්අඩංගුවට", "News Content": "ගාල්ල, රත්ගම ප්‍රදේශයේ දී ගංජා තොගයක් සමග පුද්ගලයින් තිදෙනෙකු අත්අඩංගුවට ගෙන තිබේ. කැබ් රථයකින් ප්‍රවාහනය කරමින් තිබියදී ගාල්ල කොට්ඨාශ දූෂණ මර්දන ඒකකයේ නිලධාරීන් විසින් මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් ගමන් ගත් කැබ් රථය තුළ තිබී ගංජා කිලෝග්‍රෑම් 25 ග්‍රෑම් 250 ක් පොලිසිය ‍විසින් සොයාගෙන ඇත. ගාල්ල කොට්ඨාශ දූෂණ මර්දන ඒකකය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=25770", "Category": null, "Parent URL": null}