{"Source": "Adaderana", "Timestamp": "April 29, 2012 01:32 pm", "Headline": "‍සැකකරුවන් 4 ක් සමග හොර සල්ලි තිප්පොළක් හමුවෙලා", "News Content": "ව්‍යාජ මුදල් නෝට්ටු මුද්‍රණය කළ සැකකරුවන් 4 දෙනකු පොලීසිය විසින් අත්අඩංගුවට ගෙන තිබේ. ඒ අනුව මෙම සැකකරුවන් සමග හලාවත,කැබැල්ලවල ප්‍රදේශයේදී රුපියල් 1000 ව්‍යාජ මුදල් නෝට්ටු 65 ක්,මුද්‍රණ යන්ත්‍රයක් ද පොලිස් භාරයට ගෙන තිබේ. හලාවත පොලීසියේ බුද්ධි අංශයට ලැබුණු තොරතුරක් මත සිදුකළ වැටලීමකදී මෙම පිරිස අත්අඩංගුවට ගෙන ඇති අතර ඔවුන් අද අධිකරණයට ඉදිරිපත් කිරීමට නියමිත බව අද දෙරණ වාර්තාකරු පවසයි. අත්අඩංගුවට පත් ප්‍රධාන සැකකරු පාසලේ 9 පන්තියට පමණක් ගිය වයස අවුරුදු 31 ක දෙදරු පියෙකු වන බවත්,මේවන විට ලක්ෂ 5 ට ආසන්න ව්‍යාජ මුදල් නෝට්ටු ප්‍රමාණයක් තමන් විසින් මුද්‍රණය කර ඇති බව ඔහු විසින් පිළිගෙන ඇති බවත් සඳහන් වේ. ව්‍යාජ රු.1000 මුදල් නෝට්ටු 3 ට සම්මත රු.1000 මුදල් නෝට්ටු 1 ක් වන සේ මෙම ව්‍යාජ මුදල් නෝට්ටු හුවමාරු කළ බවත්,සූදු පොළවල් හා මත්පැන් අලෙවිහල් වල වැඩි වශයෙන් මෙම මුදල් සංසරණය කළ බවත් ප්‍රධාන සැකකරු පොලීසියට පවසා තිබේ.", "URL": "https://sinhala.adaderana.lk/news.php?nid=23888", "Category": null, "Parent URL": null}