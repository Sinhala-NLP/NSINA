{"Source": "Adaderana", "Timestamp": "September 4, 2019 06:31 pm", "Headline": "ප්‍රචණ්ඩත්වයට අල් කුරාණයේ කිසිඳු ඉඩක් නෑ-අලි සබ්රි", "News Content": "ප්‍රචණ්ඩත්වයට අල් කුරාණයේ කිසිඳු ඉඩක් නොමැති බව ජනාධිපති නීතිඥ අලි සබ්රි මහතා පවසයි. ඔහු මේ බව පැවසුවේ \"අල් කුරාණය ප්‍රචණ්ඩත්වයට පොළඹවන්නේද\" යන කෘතිය එළිදැක්වීමේ අවස්ථාවට එක්වෙමින්. උස්තාද් එච්.ඒ.එම්.මන්සුර් විසින් රචිත 'අල් කුරාණය ප්‍රචණ්ඩත්වයට පොළඹවන්නේද' කෘතිය ඊයේ(03) පස්වරුවේ කොළඹදි එළිදැක්වූවේය. එහිදී වැඩිදුරටත් අදහස් දැක්වූ ජනාධිපති නීතිඥ අලි ශබ්රි මහතා මේ බව පැවසීය. “කුරාණයේ යම් දේවල් ගැන විවිධ දේවල් කියනවා. කුරාණයේ වර්ග 3ක වැකි තියෙනවා. ඒ ඉතිහාසයේ කරුණු වාර්තා කරලා තියෙනවා, අනාගතයේ සිදුවිය හැකි දේ ගැන අනාවැකි, මුස්ලිම්වරයෙකු ජීවත්වීමේ නීති රීති, මේ කරුණු 3 දිහා බැලනකොට. මේ යුද්ධය ගැන වැකි 22 මොකටද වැටෙන්නේ? මේවා එදිනෙදා කරගෙන යන දේවල් නෙවෙයි. කුරාණය ගැන දැන් ඔබ පුදුම වෙයි. නුඹලාට නුඹේ දහමද, මට මගේ දහමද වේ. නුඹ බලපෑම් කරන්නෙකු නොවන්නේය. එතකොට ඕනෑම පුද්ගයෙකුට කැමති නම් අදහන්න පුළුවන්. කැමති නම් අදහන්න නැතුව ඉන්න පුළුවන්. එහෙම කියනවා නම් කුරාණයේ. අපි කොහොමද කෙනෙක්ව මරන්නේ? ජිහාද් ගැන අපේ අදහස මොකක්ද? එකිනෙකා කපලා මරලා දාන එක තමයි ජිහාඩ්ය. ජිහාද් කියන්නේ ඒක නෙමෙයි ජිහාද් කිය්නනේ බලවත් ප්‍රයත්නයක් කියන එක. ප්‍රයත්නයක එක කොටසක් විතරයි ආයුධ ගැනීම. රටක හමුදාවක් කොහොමද ආයුධ ගන්නේ. අවස්ථා කිහිපයකදී මේ පොතට අනුව. ඉස්ලාමයෙන් ඉවත් කිරීමේ පරමාර්ථයෙන් සිදුකරන හිංසා වැලැක්වීමට, ආක්‍රමණවලින් ආරක්ෂාවීමට, දුබලයන් අසාධාරණයෙන් ආරක්ෂාවීමට සන්නද්ධ අරගලයකට තමයි ප්‍රයත්නයක් කියන්නේ. එය වෙනත් ජාතින් අතර සිදුකරන සටනක් නෙවෙයි. බිලියන 1.4ක් වන මුස්ලිම් ජනතාවගෙන්. ඇයි 10000ක් හෝ 20000ක්, 30000ක් වන ත්‍රස්තවාදීන්. ප්‍රචණ්ඩකාරින් විතරක් ඒ පණිවිඩය ගත්තේ ඇයි? ඔවුන් නොමග ගිහින්“", "URL": "https://sinhala.adaderana.lk/news.php?nid=118288", "Category": null, "Parent URL": null}