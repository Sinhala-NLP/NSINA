{"Source": "Adaderana", "Timestamp": "July 22, 2019 12:45 pm", "Headline": "වව්නියාවේ දුම්රිය මාර්ගයක් ආසන්නයේ පුද්ගල මළ සිරුරක්", "News Content": "වව්නියාව, මුණ්ඩිමුරුප්පුව ප්‍රදේශයේ දුම්රිය මාර්ගය අසළ තිබි පිරිමි පුද්ගලයෙකුගේ මළ සිරුරක් අද (22) උදෑසන සොයාගෙන ඇත. එසේ සොයාගෙන ඇත්තේ වව්නියාව, මුණ්ඩිමුරුප්පුව ප්‍රදේශයේම පදිංචි මධුෂාන් ‍ජයවීර නමැති 26 හැවිරිදි තරුණයෙකුගේ මළ සිරුරකි. මියගිය පුද්ගලයාගේ පාදයේ තුවාල තිබෙන බවත් අදාළ මරණය දුම්රියේ ගැටීමෙන් සිදුව ඇතිද, නැතිනම් වෙනත් හේතුවක් මත සිදුව ඇතිද යන්න පිළිබඳ පරීක්ෂණ පවත්වන බවද පොලීසිය පවසා ඇත. මියගිය පුද්ගලයාගේ මළ සිරුර පශ්චාත් මරණ පරීක්ෂණ වෙනුවෙන් වව්නියාව රෝහල් මෘත ශරීරාගාරයේ තැන්පත් කොට ඇත. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=114720", "Category": null, "Parent URL": null}