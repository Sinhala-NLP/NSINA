{"Source": "Adaderana", "Timestamp": "May 20, 2014 02:05 pm", "Headline": "පලිය ගත්තාද?", "News Content": "දුම්රිය රියදුරන්ගේ අකුරට වැඩ කිරීමේ ක්‍රියාමාර්ගයට එරෙහිව අද (20) අලව්වේදී දුම්රිය රියදුරෙකුට පහරදීමේ සිද්ධියෙන් පසු එකී පහරදීමට සම්බන්ධ බව කියන මගීන් දෙදෙනෙකුට මරදාන දුම්රිය ස්ථානයේදී කිසියම් පිරිසක් විසින් පහරදී ඇතැයි වාර්තා වේ. ප්‍රහාරයෙන් පසු අදාළ මගීන් දෙදෙනා මරදාන පොලීසියට ගෙනැවිත් බාරදී ඇතැයි ද ඔවුන් මේවන විට පොලිස් බාරයේ පසුවන බවද අනාවරණය විය. අද පෙරවරුවේ අලව්වේ සිදුවූ සිද්ධියත් සමග උතුරු මාර්ගයේ දුම්රිය ධාවනය ද බාධා සිදුවිය. මහව සිට කොළඹ බලා ධාවනය වු දුම්රියේ රියදුරුට මගීන් පිරිසක් අලව්ව දුම්රිය ස්ථානය ආසන්නයේ දී එසේ පහරදීමක් සිදුකර ඇති බව දුම්රිය පාලක මැදිරිය පැවසීය.", "URL": "https://sinhala.adaderana.lk/news.php?nid=43330", "Category": null, "Parent URL": null}