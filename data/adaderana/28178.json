{"Source": "Adaderana", "Timestamp": "October 10, 2012 03:15 pm", "Headline": "පුංචි ආණ්ඩුවේ ඡන්ද වෙනස පාර්ලිමේන්තුවේ සම්මතයි", "News Content": "නව මැතිවරණ ක‍්‍රමයක් හඳුන්වාදීම සඳහා වූ පළාත් පාලන ආයතන ඡන්ද විමසීම් සංශෝධන පනත් කෙටුම්පත සහ පළාත් පළාත් විශේෂ විධිවිධාන පනත් කෙටුම්පත අද (10) මීට ස්වල්ප මොහොතකට පෙර පාර්ලිමේන්තුවේ දී සම්මත වී තිබේ. ඡන්ද විමසීමකින් තොරව මෙම පනත් කෙටුම්පත් දෙක පාර්ලිමේන්තුවේ දී සම්මත වූ බව අද දෙරණ වාර්තාකරු සඳහන් කරයි. නව පනත මගින් මනාප ක‍්‍රමය සම්පූර්ණයෙන් අහෝසි කර මිශ‍්‍ර ක‍්‍රමයක් හඳුන්වාදීමට අපේක්ෂිතය. ඒ අනුව කොට්ඨාස ක‍්‍රමය යටතේ 70% ක් ද, අනුපාත ක‍්‍රමය යටතේ 30% ක් ද වශයෙන් නියෝජිතයන් තෝරා ගැනෙනු ඇති. බහු මන්තී‍්‍ර කොට්ඨාස හඳුන්වාදීම, ඡන්ද නිර්ණ කොමිසන් සභා පිහිටුවීම සහ පරාජිත ඡන්ද වෙනුවෙන් ද අනුපාත ක‍්‍රමයක් මගින් නියෝජිතයන් පත් කර ගැනීම සඳහා අවස්ථාවක් ලබාදීම ඇතුළු නව වෙනස්කම් රැසක් මෙමගින් හඳුන්වා දී තිබේ.", "URL": "https://sinhala.adaderana.lk/news.php?nid=28178", "Category": null, "Parent URL": null}