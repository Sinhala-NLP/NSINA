{"Source": "Adaderana", "Timestamp": "January 30, 2019 06:40 am", "Headline": "මනුසත් දෙරණේ නොනවතින ගමන් මඟ", "News Content": "මනුසත් දෙරණ හරහා දෙරණ මාධ්‍ය ජාලය දියත් කරන සමාජ සද්කාර්ය ව්‍යාපෘති පිළිබඳව මල්වතු මහ නා හිමියන් දැනුවත් කිරීම සිදු කෙරුණා. එහිදී එම වැඩසටහන් සඳහා උන්වහන්සේගේ ආශිර්වාදය හිමිවිය. මහනුවරට පැමිණි මනුසත් දෙරණ කණ්ඩායම මල්වතු පාර්ශ්වයේ මහනායක අති පූජ්‍ය තිබ්බටුවාවේ ශ්‍රී සුමංගල මහ නාහිමියන් බැහැදුටුවේය. 2013 වසරේ සිට මේ දක්වා මනුසත් දෙරණ ව්‍යාපෘතිය හරහා සිදු කළ හා ඉදිරියට සිදු කිරීමට නියමිත සියලුම සමාජ සත්කාරක වැඩසටහන් පිළිබඳව මෙහිදී උන්වහන්සේ දැනුවත් කරනු ලැබූ අතර ඊට ප්‍රශංසා කළ මහා නා හිමියන් ඉදිරි ව්‍යාපෘති සඳහාද ආශිර්වාදය පළ කළේය.", "URL": "https://sinhala.adaderana.lk/news.php?nid=103313", "Category": null, "Parent URL": null}