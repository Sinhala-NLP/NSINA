{"Source": "Adaderana", "Timestamp": "April 18, 2010 01:00 pm", "Headline": "බ්‍රිතාන්‍යයෙන් කෝටි 2 ක ආධාරයක්", "News Content": "උතුරේ නැවත පදිංචි කිරීමේ කටයුතු සහ අවතැන් වූවන්ගේ සුභසාධන කටයුතු සඳහා බ්‍රිතාන්‍ය රජය විසින් රුපියල් කෝටි 2 ක ආධාර මුදලක් පිරිනමා තිබේ.. ශ්‍රී ලංකාවේ බ්‍රිතාන්‍ය මහකොමසාරිස් ආචාර්ය පීටර් හෙන්ස් මහතා පවසන පරිදි මීට පෙ‍ර අවස්ථා කිහිපයකදී ද රුපියල් කෝටි 25 කට ආසන්න ආධාර මුදල් ශ්‍රී ලංකා රජයට ලබා දී ඇත. මුදල් ආධාරවලට අමතරව අවතැන්වූවන්ගේ ජීවිත යළි නගා සිටුවීම සඳහා අවශ්‍ය කරන තාක්ෂණික සේවාවන් ද බ්‍රිතාන්‍ය රජය විසින් ලබාගෙන තිබේ. එම සහයෝගය ඉදිරියටත් ලබාදෙන බව ශ්‍රී ලංකාවේ බ්‍රිතාන්‍ය මහකොමසාරිස් පීටර් හෙන්ස් මහතා පවසයි.", "URL": "https://sinhala.adaderana.lk/news.php?nid=7863", "Category": null, "Parent URL": null}