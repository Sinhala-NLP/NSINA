{"Source": "Adaderana", "Timestamp": "August 24, 2019 12:00 pm", "Headline": "ශ්‍රි ලංකා පළමු ඉනිම ලකුණු 244කට සීමා වෙයි", "News Content": "සංචාරක නවසීලන්ත කකණ්ඩායම සහ ශ්‍රි ලංකා කණ්ඩායම අතර පැවැත්වෙන් දෙවන ටෙස්ට් ක්‍රිකට් තරඟයේ ශ්‍රි ලංකා පළමු ඉනිම ලකුණු 244කට සීමා කිරීමට නවසීලන්ත කණ්ඩායම සමත් වුණි. තරඟයේ තුන්වන දිනය වන අද දිනයේ සිය ටෙස්ට් දිවියේ පස්වන ශතකය වාර්තා කිරීමට ධනංජයද සිල්වා සමත් වු අතර ඔහු හයේ පහර 2ක් සහ හතරේ පහර 16ක් සමඟින් ලකුණු 109ක් රැස්කර ගත්තේය. ශ්‍රි ලංකා ඉනිම වෙනුවෙන් නායක දිමුත් කරුණාරත්න ලකුණු 65ක් සහ කුසල් මෙන්ඩිස් ලකුණු 32ක් ලබා ගැනීමට සමත් වුණි. පන්දු යැවීමේදී ටිම් සවුති කඩුලු 04ක් සහ ට්‍රෙන්ට් බෝල්ට් කඩුලු 03ක් බිඳ හෙළුවේය. කොළඹ පී සරා ඕවල් ක්‍රිඩංගානයේ පැවැත්වෙන මෙම තරඟයේ කාසායේ වාසිය දිනු ශ්‍රි ලංකා නායකයා ප්‍රථමයෙන් පන්දුවට පහර දීමට තීරණය කළේය. කෙසේවෙතත් පසුගිය දින දෙක තුළ පැවති අයහපත් කාලගුණික තත්වය හේතුවෙන් තරගයට අවස්ථා කිහිපයකදී බාධා එල්ල වුණි.", "URL": "https://sinhala.adaderana.lk/news.php?nid=117356", "Category": null, "Parent URL": null}