{"Source": "Adaderana", "Timestamp": "March 6, 2011 12:31 pm", "Headline": "සුනා‍මියෙන් වසර 5 යි,යුද්ධයෙන් මාස 22 යි- පීඩිතයා එතැනමයි", "News Content": "උතුරු නැඟෙනිහිර ජනයාට වඩා වැදගත් වන්නේ\"යුද්ධය ඉවරයි\" කියූ ආරංචිය නොව\"යුද්ධයෙන් පසු සිදුවන්නේ කුමක්ද\" යන කාරණය යැයි ඉලංකෙයි තමිල් අරුසුකච්චි මහ ලේකම්,පාර්ලිමේන්තු මන්ත්‍රී මාවෙයි සේනාධිරාජා මහතා පෙන්වාදෙයි. සුනාමි ව්‍යසනයෙන් වසර 5 ක් ගතවී ඇතත් එයින් පීඩාවට පත්වූ උතුරු නැඟෙනිහිර වැසියන්ගේ ජීවිත යථා තත්ත්වයට ගෙන එන්නට තාමත් කටයුතු සම්පූර්ණ වි නැතැයි හෙතෙම සඳහන් කරයි. යුද්ධය නිමාවී මාස 22 ක් ගතවී ඇතත් එයින් පීඩාවට පත්වූවන්ගේ තත්ත්වයද ඉතාම ඛේදනීය බව මෙවර පළාත් පාලන මැතිවරණය වෙනුවෙන් සේනාධිරාජා මහතාගේ අත්සනින් යුතුව නිකුත් කර ඇති ප්‍රතිපත්ති ප්‍රකාශනයේ දැක්වේ. අද(06)පෙරවරුවේ කල්මු‍නේ YMCA ශාලාවේ පැවති උත්සවයකදී මෙම ප්‍රතිපත්ති ප්‍රකාශනය එළිදක්වා තිබේ. දෙවන ලෝක යුද සමයේ හි‍රෝෂිමා හා නාගසාකි යන නගර වලට හෙළනු ලැබූ බෝම්බ වල විනාශකාරී බලපෑම අදටත් දක්නට ලැබෙන බව සිහිපත් කළ මන්ත්‍රීවරයා ඒ සා විනාශයක් ශ්‍රී ලංකාවේ සිදු නොවූවද යුද්ධයේදී ඇති කළ කම්පනය තාමත් උතුරු නැගෙනහිර ජනයා පෙළන බව වැඩිදුරටත් කියා සිටියි.", "URL": "https://sinhala.adaderana.lk/news.php?nid=14650", "Category": null, "Parent URL": null}