{"Source": "Adaderana", "Timestamp": "July 30, 2015 09:25 am", "Headline": "දුම්රිය වෘත්තීය සමිති 2 වැනිදා සිට වර්ජනයකට සුදානම්", "News Content": "වැටුප් වැඩි කිරීම ඇතුළු ඉල්ලීම් කිහිපයක් මුල් කරගනිමින් වෘත්තීය සමිති ක්‍රියාමාර්ගයක නිරතවීමට දුම්රිය ශ්‍රේණිගත වෘත්තීය සමිති එකමුතුව තීරණය කර තිබේ.ශ්‍රේණිගත වෘත්තීය සමිති එකමුතුවේ කැඳවුම්කරු ජානක ප්‍රනාන්දු මහතා සඳහන් කළේ අගොස්තු මස දෙවන දින මධ්‍යම රාත්‍රියේ මෙම වැඩවර්ජනය ආරම්භ කරන බවයි. මේ අතර හෙද පරිපූරක අතුරු වෛද්‍ය සේවාවට අයත් වෘත්තීය සමිති 14ක් කොළඹ ජාතික රෝහලේ, ඊයේ පෙරවරු 8.00ට ආරම්භ කළ වෘත්තීය සමති ක්‍රියාමාර්ගය අද පෙරවරු 8.00ට අවසන් කර ඇත.ඊයේ පස්වරුවේ සෞඛ්‍ය අමාත්‍යංශ ලේකම් වරයා සමග පැවති සාකච්ඡාවෙන් අනතුරුව වර්ජනය අවසන් කිරීමට තීරණය කළ බව හෙද පරිපූරක අතුරු වෛද්‍ය වෘත්තීය සේවාවන්ගේ ඒකාබද්ධ බල මණ්ඩලයේ කැඳවුම්කරු සමන් ජයසේකර මහතා සඳහන් කළේය.", "URL": "https://sinhala.adaderana.lk/news.php?nid=52938", "Category": null, "Parent URL": null}