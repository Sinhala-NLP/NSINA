{"Source": "Adaderana", "Timestamp": "August 3, 2019 03:59 pm", "Headline": "මුහුණට මුහුණ සිදුවූ මාරක අනතුරක්-CCTV දර්ශන සහිතයි", "News Content": "බණ්ඩාරවෙල, දියතලාව ප්‍රධාන මාර්ගයේ බණ්ඩාවෙළ අඹතැන්න ප්‍රදේශයේදී සිදුවූ අනතුරකින් පුද්ගලයෙකු බරපතළ තුවාල ලබා රෝහල් ගත කර තිබේ. අද(03) මෙම අනතුර සිදුවන ඇති බව අද දෙරණ වාර්තාකරු පවසයි. බස් රථයක් සහ යතුරුපැදියක් මුහුණට මුහුණ ගැටීමෙන් මෙම අනතුර සිදුව ඇති අතර අදාළ අනතුර සිදුවන ආකාරය අසල වෙළඳසැලක සවිකර තිබූ ආක්ෂිත කැමරාවකද සටහන්ව තිබුණි. මෙලෙස අනතුරට ලක්ව ඇත්තේ දියතලාව, හපුතලේගම ප්‍රදේශයේ පදිංචි 26 හැවිරිදි තරුණයෙකි. මෙම කරුණයා දියතලාව ප්‍රදේශයේ සිය නිවසේ සිට බණ්ඩාරවෙ නගරයට පැමි‍ණෙමින් සිටියදී බණ්ඩාරා‍වෙල නගරයේ සිට දියතාලාව දක්වා ධාවනය වූ පෞද්ගලික බස් රථයක ගැටීමෙන් මෙම අනතුර සිදුව තිබේ. අනතුර සම්බන්ධයෙන් පෞද්ගලික බස් රථයේ රියදුරු බණ්ඩාරවෙල පොලීසිය මඟින් අත්අඩංගුවට ගෙන තිබේ. සිද්ධිය සම්බන්ධයෙන් වැඩිදුර පරීක්ෂණ බණ්ඩාවෙල පොලීසිය විසින් සිදු කරයි.", "URL": "https://sinhala.adaderana.lk/news.php?nid=115650", "Category": null, "Parent URL": null}