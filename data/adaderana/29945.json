{"Source": "Adaderana", "Timestamp": "December 14, 2012 10:44 am", "Headline": "හෙට පැය 9ක් වතුර කපයි", "News Content": "කැලණිය ඇතුළු ප්‍රදේශ කිහිපයකට හෙට (15) පෙරවරු 8.00 සිට පස්වරු 5.00 දක්වා පැය 9 ක කාලයක් ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. ඒ අනුව කැලණිය, පෑලියගොඩ, වත්තල, හැඳල, බියගම, මහර සහ ජා ඇල යන ප්‍රාදේශීය සභා බලප්‍රදේශ සහ නගර සභා බලප්‍රදේශවලත් බියගම ආයෝජන කලාපයේත් අදාළ කාලය තුළ ජල සැපයුම අත්හිටුවන බව එම මණ්ඩලය සඳහන් කරයි. ඊට අමතරව දොම්පෙ ප්‍රාදේශීය සභාවට අයත් දෙකටන, නාමලුව, මල්වාන, කලුකොඳයාව සහ දොම්පෙ යන ප්‍රදේශවලට ද ජල සැපයුම අත්හිටුවනු ඇත. විදුලිබල මණ්ඩලයේ අත්‍යවශ්‍ය නඩත්තු කටයුත්තක් හේතුවෙන් මෙලෙස ජල සැපයුම අත්හිටුවනු ලැබේ. මේ අතර හදිසි අලුත්වැඩියා කටයුත්තක් හේතුවෙන් හම්බන්තොට නගරයේ ප්‍රදේශ‍ කිහිපයකට ලබන (16) වැනිදා රාත්‍රී 12.00 සිට පැය 18 ක කාලයක් ජල සැපයුම අත්හිටුවන බවද එම මණ්ඩලය සඳහන් කරයි.", "URL": "https://sinhala.adaderana.lk/news.php?nid=29945", "Category": null, "Parent URL": null}