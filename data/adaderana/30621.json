{"Source": "Adaderana", "Timestamp": "January 9, 2013 03:33 pm", "Headline": " කැලණියේ පක්ෂ කාර්යාල ඉඩමේ නිවසකින් කඩු සහ බෝම්බ", "News Content": "කැලණිය පොලිස් බල ප්‍රදේශයට අයත් ශ්‍රීලං.නි.ප ශාඛා කාර්යාලය පිහිටි ඉඩමේ නිවසක තිබී කඩු දෙකක් සහ ජීව අත්බෝම්බයක් සොයාගත් බව පොලීසිය පවසයි. අද (09) දහවල් බස්නාහිර පළාත් උතුර අපරාධ කොට්ඨාසයේ නිලධාරීන් කණ්ඩායමකට ලද තොරතුරක් මත කැලණිය පොලිස් වසමේ අංක 468/01, නුන්නන්ගොඩ - කැලණිය ලිපිනයේ නිවසක් පරීක්‍ෂා කිරීමෙන් මෙම උපකරණ සොයාගත් බව පොලීසිය කියා සිටියි. එසේම එම නිවසේ පදිංචි සැකකාරියක් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය විසින් නිකුත් කළ නිවේදනයක දැක්වෙයි. බස්නාහිර පළාත් උතුර අපරාධ කොට්ඨාසය විසින් වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=30621", "Category": null, "Parent URL": null}