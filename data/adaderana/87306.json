{"Source": "Adaderana", "Timestamp": "April 11, 2018 04:48 pm", "Headline": "මෝටර් රථයක් බස් රථයක ගැටී 2 කට බරපතළයි   ", "News Content": "කොළඹ - නුවරඑළිය දක්වා අධික වේගයෙන් ධාවනය වු මෝටර් රථයක් හා ලංගම බස් රථයක ගැටීමෙන් මොටර් රථයේ ගමන් ගත් දෙදෙනෙකු තුවාල ලබා වටවල රෝහල වෙත ඇතුළත් කළ බව හැටන් පොලීසිය පවසයි. අද(11) පස්වරු 2.30 පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ හැටන් ෂැනන් වත්ත ප්‍රදේශයේදීය. හැටන් - මීගමුව දක්වා ධාවනය වු ලංගම බස් රථයේ මොටර් රථය ගැටි ඇති අතර මොටර් රථය ඉදිරියෙන් ධාවනය වෙමින් තිබු ත්‍රීරෝද රථයක් ඉස්සර කර යැමට උත්සහ කිරීමේදි ප්‍රති විරුද්ධ දිශාවෙන් ඉදිරියට ධාවනය වෙමින් තිබු බස් රථ‍යේ ගැටී මෙම අනතුර සිදු වී ඇති බව අනතුර පිළිබඳ පරික්ෂණ පවත්වන හැටන් පොලීසිය පවසයි. අපරික්ෂාකාරි ලෙස මොටර් රථය ත්‍රීරෝද රථය පසු කර යැමට උත්සහ කිරීම නිසා මෙම අනතුර සිදුවි ඇති බව හැටන් පොලීසිය වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=87306", "Category": null, "Parent URL": null}