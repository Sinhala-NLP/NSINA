{"Source": "Adaderana", "Timestamp": "July 21, 2018 04:23 pm", "Headline": "සූර්ය බලශක්තියෙන් විදුලිබල ක්ෂේත්‍රයේ පවතින අභියෝග ජයගන්න කටයුතු කරනවා", "News Content": "සූර්ය බලශක්තිය යොදා ගනිමින් මෙරට විදුලිබල ක්ෂේත්‍රයේ පවතින අභියෝග සහ අර්බුද ජය ගැනිමට වත්මන් රජය කටයුතු කරන බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසයි. අමාත්‍යවරයා පෙන්වා දෙන්නේ සූර්ය බල සංග්‍රාමය යටතේ 2020 වසර වන විට ජාතික විදුලිබල අවශ්‍යතාවයෙන් සියයට 20ක් සූර්ය බලශක්තියෙන් ලබාදීමට රජය කටයුතු කරන බවයි. කටුනායක ප්‍රදේශයේ ඉදිකළ මෙරට ප්‍රථම සූර්ය පැනල නිෂ්පාදන කම්හල විවෘත කිරිමේ අවස්ථාවට එක්වෙමින් අමාත්‍ය රංජිත් සියඹලාපිටිය මහතා මේ බව ප්‍රකාශ කර තිබේ. ජපානයේ සූර්ය පැනල නිෂ්පාදන සමාගම් 05ක් එක්ව ජපන් ආයෝජන ව්‍යාපෘතියක් ලෙස මෙම කම්හල ඉදිකර ඇති බව සඳහන්ය.", "URL": "https://sinhala.adaderana.lk/news.php?nid=92977", "Category": null, "Parent URL": null}