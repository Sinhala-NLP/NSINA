{"Source": "Adaderana", "Timestamp": "June 27, 2011 08:18 am", "Headline": "මදුරු මර්දන සතිය අවසානයේ දස දහසකට නඩු වැටෙයි", "News Content": "ජාතික මදුරු මර්දන සතිය අවසන් වන විට මදුරු කීටයන් සහිත ස්ථාන බහුල වශයෙන් වාර්තා වූ පරිශ්‍ර හිමිකරුවන් දස දහසකට පමණ නඩු පැවරීම සඳහා නොතීසි නිකුත් කර තිබේ. පසුගිය 20 වැනිදා සිට ඊයේ(26) දිනය දක්වා පරිශ්‍ර 468,000ක් පමණ සෞඛ්‍ය නිලධාරීන්ගේ පරික්ෂාවට ලක්වූ බව සෞඛ්‍ය අමාත්‍යාංශය පැවසීය. ඉන් පරිශ්‍ර 120,000ක් පමණ මදුරුවන් බෝවිය හැකි අවදානම් ස්ථාන වශයෙන් හඳුනාගෙන ඇත. මදුරු කීටයන් සහිත ස්ථාන දස දහසක් තිබු බව සෞඛ්‍ය අමාත්‍යාංශය සඳහන් කරනු ලැබීය. කොළඹ, නුවර, ගම්පහ සහ කළුතර යන දිස්ත්‍රික්කවල ඩෙංගු රෝගය බහුලව ව්‍යාප්ත වී ඇති අතර පුද්ගලයන් 175 ට වැඩි පරිසක් මේ හේතුවෙන් මියගොස් තිබේ.", "URL": "https://sinhala.adaderana.lk/news.php?nid=17028", "Category": null, "Parent URL": null}