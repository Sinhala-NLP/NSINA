{"Source": "Adaderana", "Timestamp": "January 6, 2018 08:45 am", "Headline": "කිලිනොච්චිය ආරක්ෂක සේනා කලාපයේ වගා කරීමේ වැඩසටහනක්", "News Content": "කිලිනොච්චිය ආරක්ෂක සේනා මූලස්ථානය යළි අපි නැගිටිමු අටුකොටු පුරවමු සංකල්පය මත කිලිනොච්චිය ආරක්ෂක සේනා කලාපයේ කඳවුරු සීමාවන් තුළ වගා කටයුතු ආරම්භ කිරීමේ වැඩසටහන ඊයේ (05) කිලිනොච්චිය ආරක්ෂක සේනා අඥාපති මේජර් ජෙනරල් අජිත් කාරියකරවන මහතාගේ ප‍්‍රධාවත්වයෙන් පැවැත්විණ. කිලිනොච්චිය 57 සේනාංකාධිපති මේජර් ජෙනරල් ජගත් ගුණවර්ධන මහතාගේ මෙහෙයවීම යටතේ ආරම්භ පියවර වශයෙන් 57 සේනාංකය තුළ පිහිටි කඳවුරු තුළ වගා කටයුතු ආරම්භ කිරීමේ වැඩසටහන දියත් කිරීමට නියමිතය. දැනට 57 සේනාංක මූලස්ථාන සීමාවේ වගා සංග‍්‍රාමය අරම්භ කොට ඇති අතර, එහිදි සාර්ථක ඵලදාවක් ලද කෙටි කාලීන භෝග වගාව නිරීක්ෂණයටද කිලිනොච්චිය ආඥාපතිවරයා එක්විණ. වස විසෙන් තොර දේශීය ආහාර නිෂ්පාදනය ඉහළ නැංවීම වෙනුවෙන් කිලිනොච්චිය ආරක්ෂක සේනා කලාපයේ කඳවුරු සීමාවන්හි කෙටි කාලීන භෝග වගාව ආරම්භ කිරීම වෙනුවෙන් ක`දවුරු ස්ථානභාර නිළධාරීන් වෙත එහිදි පැළ බෙදාදීම සිදුකෙරිණි. වැඩසටහන වෙනුවෙන් කිලිනොච්චිය ආරක්ෂක සේනා උසස් නිළධාරීන්ද එක්ව සිටියහ.", "URL": "https://sinhala.adaderana.lk/news.php?nid=82576", "Category": null, "Parent URL": null}