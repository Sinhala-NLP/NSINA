{"Source": "Adaderana", "Timestamp": "September 17, 2016 01:25 pm", "Headline": " රත්‍රං හොරු 6ක් කොටු", "News Content": "වව්නියාව, තෝණිකල් ප්‍රදේශයේ නිවසකට ඇතුළු වී රන් භාණ්ඩ සොරා ගැනීමේ සිද්ධියක් සම්බන්ධයෙන් සැකකරුවන් 06 දෙනෙකු අත්අඩංගුවට ගෙන තිබේ.නිවසක් කොල්ලකා රන් භාණ්ඩ සොරාගත් බවට ලද පැමිණිල්ලක් මත සිදු කළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී සැකකරුවන් සතුව තිබූ සොරා ගන්නා ලද ග්‍රෑම් 48යි මිලිග්‍රෑම් 250ක් බැරැති රත්‍රං ගුලියක්, ග්‍රෑම් 46යි මිලිග්‍රෑම් 600ක් බැරැති රත්‍රං ගුලියක් සහ රන් මුදු 12ක් පොලීසිය විසින් සොයා ගෙන තිබේ.සැකකරුවන් රන් භාණ්ඩ සොරා ගෙන කුරුණෑගල සහ මන්නාරම යන ප්‍රදේශවල උකස් මධ්‍යස්ථාන වෙත උකස් කර ඇති බවට මූලික විමර්ශනවලදී අනාවරණය වී තිබේ.අත්අඩංගුවට ගත් සැකකරුවන් වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=64177", "Category": null, "Parent URL": null}