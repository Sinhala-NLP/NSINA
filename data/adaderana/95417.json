{"Source": "Adaderana", "Timestamp": "September 2, 2018 01:34 pm", "Headline": "ගලහ රෝහල යළි විවෘත කරන ලෙස ඉල්ලා උද්ඝෝෂණයක්", "News Content": "පේරාදෙණිය ගලහ ග්‍රාමීය රෝහල යළි විවෘත කරන ලෙස ඉල්ලා ප්‍රදේශවාසීන් පිරිසක් උද්ඝෝෂණයක නිරත වී තිබේ. අද (02) පෙරවරුවේ ආරම්භ වූ මෙම උද්ඝෝෂණය පැයක පමණ කාලයක් පැවති බව ගලහ පොලීසිය සදහන් කළේය. ප්‍රතිකාර සදහා ගලහ රෝහලට ඇතුළත් කෙරුණු කුඩා දරුවෙකු මියයාමේ සිද්ධියක් මුල් කරගනිමින් දරුවාගේ ඥාතීන් සහ ප්‍රදේශවාසීන් පිරිසක් නොසන්සුන්කාරීව හැසිරීම හේතුවෙන් රෝහල් ගොඩනැගිල්ල සහ එහි දේපලවලට හානී සිදුව තිබිණි. සිද්ධියට සම්බන්ධ පුද්ගලයින් හත් දෙනෙකු මේ වන විට අත්අඩංගුවට ගෙන ඇති අතර රෝහලේ කටයුතු කඩිනමින් යථා තත්ත්වයට පත් කිරීමට කටයුතු කරන බව මධ්‍යම පළාත් සෞඛ්‍ය සේවා අධ්‍යක්ෂිකා ශාන්ති සමරසිංහ මහත්මිය පැවසීය.", "URL": "https://sinhala.adaderana.lk/news.php?nid=95417", "Category": null, "Parent URL": null}