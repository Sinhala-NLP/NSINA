{"Source": "Adaderana", "Timestamp": "February 10, 2012 08:40 pm", "Headline": "ඕස්ට්‍රේලියාවට තියුණු ජයක්", "News Content": "ශ්‍රී ලංකාව හා ඕස්ට්‍රේලියාව අතර අද(10) පැවැති එක්දින තරගයෙන් ශ්‍රී ලංකාව පරදා ලකුණු 05 ක තියුණු ජයක් ලැබීමට ඕස්ට්‍රේලියානු කණ්ඩායම සමත්විය. ‍ ඕස්ට්‍රේලියාවේ පර්ත්හි පැවැති මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව ඕස්ට්‍රේලියානු කණ්ඩායමට ලබාදුන්නේය. ‍ ඒ අනුව ඕස්ට්‍රේලියානු කණ්ඩායමට පන්දුවාර 49 පන්දු 01 දී සියලුම ක්‍රීඩකයින් දැවී ලබාගත හැකිවූයේ ලකුණු 231 ක් පමණි. ‍ පිළිතුරු ඉනිම ක්‍රීඩා කළ ශ්‍රී ලංකා කණ්ඩායමේ සියලුම පිතිකරුවන් ලකුණු 226 ට දවාගැනීමට ඕස්ට්‍රේලියානු පන්දුයවන්නන් සමත්විය. ‍ ශ්‍රී ලංකා කණ්ඩායම වෙනුවෙන් ඇන්ජලෝ මැතිව්ස් ලකුණු 64 ක් රැස්කළේය. ‍ ශ්‍රී ලංකාව, ඕස්ට්‍රේලියාව හා ඉන්දියාව අතර පැවැත්වෙන තුන්කොන් තරගාවලියේ තෙවන තරගය ලෙස මෙම තරගය පැවැත්විණි.", "URL": "https://sinhala.adaderana.lk/news.php?nid=22021", "Category": null, "Parent URL": null}