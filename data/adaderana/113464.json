{"Source": "Adaderana", "Timestamp": "July 5, 2019 10:23 pm", "Headline": "හැමදේම නිකන් ලබාගැනීමට ජනතාව හුරු වෙලා-රවී", "News Content": "හැමදේම නිකන් ලබාගැනී ​සඳහා රටේ ජනතාව හුරු වී සිටින බව විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක මහතා අවධාරණය කරයි. අමාත්‍යවරයා මෙම අදහස් පළකළේ, ලගම පාසල - හොදම පාසල සංකල්පයට සමගාමීව දිවයින පුරා තෝරාගත් පසල් සංවර්ධනය කිරීමේ වැඩසටහන යටතේ කොටහේන ප්‍රින්ස් විද්‍යාලයේ ඉදිකල ගොඩනැගිල්ලක් සිසු අයිතියට පත්කිරීමට පසුගියදා පැවති උත්සව අවස්ථාවට සහභාගි වෙමිනි. මෙහිදී වැඩිදුරටත් අදහස් දැක්වූ අමාත්‍ය කරුණානායක මහතා, 1977 - 1978 ආර්ථිකයට ලොකු වෙනසක් ඇති කළා, එවකට හිටිය ජනාධිපති ජේ.ආර්.ජයවර්ධන මහතා විසින් එතුමා විවෘත ආර්ථිකයට රට විවෘත කළා. අප රටේ විනයක් නැහැ. කැපවීමක් නැහැ. හැමදේම නිකන් ලබාගැනීමට තමයි ජනතුව හුරු වෙලා තිබෙන්නේ. ඒකෙන් වෙන්නේ සීමිත ආදායමක් තුළින්, අසීමිත වුවමනාවන් සපුරාගැනිමට යාමතුළින් ගැටළු මතු වීමයි. ඒ දේ තමයි අපි වෙනසක් කළයුත්තේ. ඒ වගේම විනයක් කඩා වැටුණොත් රටක් හදන්න බැහැ. ඒක අද රට තුල කැපී පෙනෙනවා. රටට, දෙමව්පියන්ට ආදරේ නැත්නම්, එවැනි පුද්ගලයින් සිටින සමාජයක් තුළින් රටක් ඉදිරියට ගෙනියන්න බැහැ. මෙන්න මේ වෙනස තමයි අපි ඇතිකළ යුත්තේ. ඒ වගේම මත්ද්‍රව්‍ය තුළින් අද අපේ තරුණ ජීවිත සම්පූර්ණයෙන් නාස්ති වෙනවා. සමාජය අද කෙතරම් වානිජකරණය වුවත්, දෙමව්පියන් තම දරුවන් වෙනුවෙන් කාලය කැප කළ යුතුයි. නැතිනම් නොදැනුවත්වම දරුවන් මේ සදහා ඇබ්බැහි වෙලා, ජීවිත නාස්ති වෙනවා. ඒ නිසා මේ අපේ අනාගත පරපුර රැකගන්න නම්, මත්ද්‍රව්‍ය උවදුර මුලිනුපුටා දැමිය යුතුයි\" යැයි පැවසීය.", "URL": "https://sinhala.adaderana.lk/news.php?nid=113464", "Category": null, "Parent URL": null}