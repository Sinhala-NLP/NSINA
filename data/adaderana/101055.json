{"Source": "Adaderana", "Timestamp": "December 20, 2018 04:50 pm", "Headline": "සුසිල් පොහොට්ටුවේ සාමාජිකත්වය අරන් නෑ", "News Content": "පොදු ජන පෙරමුණෙහි සාමාජිකත්වය තමා ලබා නොගත් බව පාර්ලිමේන්තු මන්ත්‍රී සුසිල් ප්‍රේම්ජයන්ත මහතා පවසයි. අද(20) පැවති මාධ්‍යහමුවකදී මාධ්‍යවේදියෙකු ඇසූ ප්‍රශ්නයකට පිළිතුරු දෙමින් ඔහු මේ බව පැවසීය. ඔහු පැවසූවේ පවතින ගැටළුව වන්නේ, වෙනත් පක්ෂයක සාමාජිකත්වය ගැනීම නොගැනීම සම්බන්ධයෙන් නොවන බවත් ශ්‍රී ලංකා නිදහස් පක්ෂයෙන් ඉවත් කළාදැයි යන්න සම්බන්ධයෙන් වන බවත් ඔහු පැවසීය. කිසියම් ලියවිල්ලක් භාර දීම සහ සකස් කිරීමට ලබාදුන් ආකාරය දැක්වෙන ඡායාරූපයකට විජේරාම මාවතේ මහින්ද රාජපක්ෂ මහතාගේ නිළ නිවසේදී පෙනී සිටි නමුත් නොවැම්බර් 11 වැනිදා ශ්‍රී ලංකා පොදු ජන පෙරමුණෙහි සාමාජිකත්වය ගැනීමක් සිදු නොවූ බවත් සුසිල් ප්‍රේම්ජයන්ත මහතා පැවසීය. එසේම මේ දිනවල ශ්‍රී ලංකා නිදහස් පක්ෂ ව්‍යස්වථාව, සන්ධාන ව්‍යවස්ථාව, පොදු ජන පෙරමුණ ව්‍යවස්ථාව කියවීම සහ බැලීම හා උපදෙස් දීම සිදු කරන්නේ සුමන්තිරන් මහතා බවද සුසිල් ප්‍රේම්ජයන්ත මහතා පැවසීය. මේ සියල්ල කියවා බැලීමේ කටයුතු වල මේ දිනවල ඔහු නිරත වන ආරංචි වන බවද සුසිල් ප්‍රේම්ජයන්ත මහතා පැවසීය. මහින්ද රාජපක්ෂ මහතාව හා ශ්‍රී ලංකා නිදහස් පක්ෂ මන්ත්‍රීවරුන් ගණනාවක් පාර්ලිමේන්තුවෙන් ඉවතට දැමීමට සුමන්තිරන් මහතාට අවශතාවයක් ඇතිව තිබෙන බවද ඔහු පැවසීය. එසේම ලොව හොඳම මුදල් අමත්‍යවරයා පත් නොකොට අළුතින් පත්වූ මුදල් අමාත්‍යවරයාට මංගල සමරවීර මහතා, මුදල් අමාත්‍යධුරයට පත් වීම ගැන තරමක් සතුටු වන බවද පාර්ලිමේන්තු මන්ත්‍රී බන්දුල ගුණවර්ධන මහතා පැවසිය. සිදු වීමට ගිය මහා විනාශයක් වළක්වා ගැනීමට යම් කිසි දායකත්වයක් ඔහු සපයනු ඇතැයි විශ්වාස කරන බවද පැවසීය. මෙම මාධ්‍ය හමුවට එස්.බී දිසානායක මහතාද අදහස් දැක්වීය.", "URL": "https://sinhala.adaderana.lk/news.php?nid=101055", "Category": null, "Parent URL": null}