{"Source": "Adaderana", "Timestamp": "July 8, 2016 04:26 pm", "Headline": " වැට් බදු සංශෝධනය නීති විරෝධීයි-දින 7ක් තුළ ශ්‍රේෂ්ඨාධිකරණයට යනවා", "News Content": "වැට් බදු සංශෝධනය මගින් ජනතාව පීඩාවට පත්කිරීමට එරෙහිව දින 7ක් තුළ ශ්‍රේෂ්ඨාධිකරණයට කරුණු ඉදිරිපත් කරන බව පාර්ලිමේන්තු මන්ත්‍රී බන්දුල ගුණවර්ධන මහතා පවසයි.වැට් බදු සංශෝධනය පාර්ලිමේන්තුවට ඉදිරිපත් කරන ලද්දේ අද දිනයේ බවත්,පාර්ලිමේන්තුවෙන් සම්මත කර ගැනීමට ප්‍රථම වැට් බදු ඒ ආකාරයෙන් අයකර ගැනීම නීති විරෝධී බවත් මන්ත්‍රීවරයා පෙන්වා දෙයි.ඒ අනුව මෙම නීති විරෝධී වැට් බදු සංශෝධනයට එරෙහිව ශ්‍රේෂ්ඨාධිකරණයට යාමට තමන් තීරණය කර ඇති බව ගුණවර්ධන මහතා කියා සිටියේ අද(08)කොළඹ පැවති මාධ්‍ය හමුවකදීය.ඡායා කැබිනට්ටුවේ අධීක්ෂණ මන්ත්‍රීවරුන් ලෙස තමාට පැවරී ඇත්තේ මුදල් ක්ෂේත්‍රය බැවින් තමාගේ වගකීමේ මුල් ක්‍රියා මාර්ගය ලෙස මෙම කටයුත්ත සිදුකරන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=61906", "Category": null, "Parent URL": null}