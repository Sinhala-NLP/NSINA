{"Source": "Adaderana", "Timestamp": "February 8, 2012 09:13 am", "Headline": "දැනටමත් ආණ්ඩුව අධ්‍යාපන පෞද්ගලීකරණය සිදුකරනවා", "News Content": "ආණ්ඩුව දැනටමත් අධ්‍යාපනය පෞද්ගලීකරණය කිරීමේ ක්‍රියාවලිය සිදුකරමින් පවතින බව වෛද්‍ය පීඨ ශිෂ්‍ය ක්‍රියාකාරී කමිටුව පවසයි. විශ්ව විද්‍යාල සඳහා ලබා දී ඇති ප්‍රතිපාදන කපා හැරීමත් විශ්ව විද්‍යාලවලට අවශ්‍ය පහසුකම් ලබානොදීමත් මාලඹේ පෞද්ගලික විශ්ව විද්‍යාලය ක්‍රියාත්මක වීමට ඉඩ හැරීමත් යන කරුණු මඟින් මෙම කරුණු තහවුරු වන බව එම කමිටුව සඳහන් කරයි. අධ්‍යාපනය පෞද්ගලීකරණය යනු රාජ්‍ය විශ්ව විද්‍යාල පෞද්ගලික අංශ වෙත විකිණීම පමණක් නොවන බව වෛද්‍ය පීඨ ශිෂ්‍ය ක්‍රියාකාරී කමිටුව පෙන්වා දෙයි. මෙම පෞද්ගලිකරණ ක්‍රියාවලිය වහාම අත්හිටුවා නිදහස් අධ්‍යාපනය තහවුරු කිරීමට ආණ්ඩුව ක්‍රියාකල යුතු බව එම කමිටුව පවසයි.", "URL": "https://sinhala.adaderana.lk/news.php?nid=21947", "Category": null, "Parent URL": null}