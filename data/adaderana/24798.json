{"Source": "Adaderana", "Timestamp": "June 6, 2012 09:31 am", "Headline": "චීනය සහ රුසියාව සිරියාව සම්බන්ධව බටහිර රටවල් ගන්නා ක්‍රියාමාර්ගයන් හෙළාදකියි", "News Content": "සිරියාවට එරෙහිව බටහිර රටවල් ගන්නා ක්‍රියාමාර්ගයන් සම්බන්ධයෙන් චීනය සහ රුසියාව විරෝධය පළකර ති‍බේ රුසියානු ජනාධිපති ව්ලැද්මීර් පූටින්ගේ චීන සංචාරය අතරතුර දී මේ පිළිබඳ දීර්ඝ වශයෙන් සාකච්ඡාකර ඇති බව සඳහන්ය. කෙසේ වෙතත් එක්සත් ජාතීන්ගේ සංවිධානයේ නියෝජිත කොෆි අනන්ගේ සාම ක්‍රියාවලියට එරෙහිව සහය දක්වන බව චීන විදේශ අමාත්‍යාංශ ප්‍රකාශයෙකු පවසා ඇත. චීනයේ තෙදින නිල සංචාරයක නිරත වන රුසියානු ජනාධිපතිවරයා එහි දී ආරක්ෂක සමුළුවකට ද සහභාගී වීමට නියමිතය. මීට අමතරව දෙරට අතර ද්විපාර්ශවික වෙළඳ ගණුදෙනු සම්බන්ධයෙන් ද සාකච්ඡා කිරීමට චීන හා රුසියානු නායකයින් පියවර ගන්නා බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=24798", "Category": null, "Parent URL": null}