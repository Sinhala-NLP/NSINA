{"Source": "Adaderana", "Timestamp": "August 11, 2011 09:35 am", "Headline": "දෙසැම්බර් වන තෙක් තනතුරුවල වෙනසක් නෑ", "News Content": "එළඹෙන දෙසැම්බර් මාසය වන තෙක් එක්සත් ජාතික පක්ෂ‍ නායකත්වයේ හෝ වෙනත් තනතුරුවල වෙනසක් ඇති නොවනු ඇති බව එම පක්ෂයේ සභාපති ගාමිණි ජයවික්‍රම පෙරේරා මහතා පවසයි. තමා ඇතුළු පක්ෂයේ ජ්‍යෙෂ්ඨයින් නායකත්ව අර්බුදය සම්බන්ධයෙන් ඊයේ(10) පාර්ලිමේන්තුවේ දී සාකච්ඡා වට කිහිපයක් පැවැත්වූ බව ඔහු සඳහන් කළේය. පක්ෂ නායකත්වය හෝ පක්ෂයේ වෙනත් තනතුරු වෙනස් වන්නේ නම් එය පක්ෂ ව්‍යවස්ථාවට අනුව සිදුවිය යුතු බව ඒ සඳහා මාස කිහිපයක කාලයක් ගත වනු ඇති බවත් ගාමිණි ජයවික්‍රම පෙරේරා මහතා ප්‍රකාශ කළේය. ඉදිරියේ දී පැවැත්වෙන පළාත් පාලන ඡන්ද විමසීම ඉලක්ක කර ගනිමින් සමගිව කටයුතු කිරීමට පක්ෂයේ ජ්‍යෙෂ්ඨයින් අතර යම් එකඟතාවයකට පැමිණි බව ඔහු වැඩිදුරටත් කියා සිටි‍යේය.", "URL": "https://sinhala.adaderana.lk/news.php?nid=17991", "Category": null, "Parent URL": null}