{"Source": "Adaderana", "Timestamp": "December 2, 2017 05:24 pm", "Headline": "  ජේම්ස් ෆෝක්නර් අවුරුදු 2ක් ලන්ක්ෂයර් කණ්ඩායමට සෙල්ලම් කරයි", "News Content": "ඔස්ට්‍රේලියානු තුන් ඉරියව් ක්‍රීඩක ජේම්ස් ෆෝක්නර් නෙට්වෙස්ට් බ්ලාස් ප්‍රිමියර් ලීග් තරඟාවලියේ ලන්ක්ෂයර් කණ්ඩායම සමග ගිවිසුම් අත්සන් තබා තිබේ. ඒ අනුව ඔහු වසර දෙකක් සඳහා එම කණ්ඩායමට තරඟ කිරීමට ගිවිසුම් අත්සන් තබා ඇති බව වාර්තා වෙයි. 27 හැවිරිදි ෆෝක්නර් මේ වන විට එක්දින තරඟ 69කට සහභාගී වී ලකුණු 1032ක් ලබා ඇති අතර 20යි 20 තරඟ 24කට සහභාගී වී ලකුණු 144ක් ලබා සිටියි. එමෙන්ම ඔහු එක්දින කඩුලු 96ක් සහ 20යි 20 කඩුලු 36ක් ලබා ඇති බව වාර්තා වෙයි.", "URL": "https://sinhala.adaderana.lk/news.php?nid=80924", "Category": null, "Parent URL": null}