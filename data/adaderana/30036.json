{"Source": "Adaderana", "Timestamp": "December 17, 2012 02:24 pm", "Headline": "ආදිවාසීන්ගේ අඳෝනාව", "News Content": "මොණරාගල දිස්ත‍්‍රික්කයේ රතුගල ආදිවාසී ජනතාව සිය ජීවනෝපාය සම්බන්ධයෙන් ගැටලු කිහිපයකට මුහුණ දී සිටින බව වාර්තා වේ. ආදිවාසී ජනතාවගේ ප‍්‍රධාන ජීවනෝපාය වන්නේ දඩයම් කිරීම සහ ගොවිතැන් කිරීමයි. එහෙත් පවතින නීති හේතුවෙන් දඩයම් කිරීම සඳහා අවස්ථාව අහිමි වී ඇති බව ආදිවාසීන් පෙන්වාදෙයි. ගොවිතැන් කටයුතු සඳහා ද ප‍්‍රමාණවත් පහසුකම් නොලැබෙන බව ඔවුන් පවසයි. රතුගල ආදිවාසී නායකයා නායකත්වයෙන් ඉවත් කිරීමට පසුගිය කාලයේ දඹානේ ආදිවාසී නායකයා විසින් ගත් තීරණය හේතුවෙන් ද ගැටලු මතුවී ඇති බව අනාවරණය වේ.", "URL": "https://sinhala.adaderana.lk/news.php?nid=30036", "Category": null, "Parent URL": null}