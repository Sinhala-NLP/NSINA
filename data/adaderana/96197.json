{"Source": "Adaderana", "Timestamp": "September 17, 2018 06:23 am", "Headline": "ගංජා කිලෝ 19ක් සමඟ පුද්ගලයෙකු මාට්ටු", "News Content": "කේරළ ගංජා කිලෝග්‍රෑම් 19 ක් ප්‍රවාහනය කළ සැකකරුවෙකු වව්නියාව දුම්රිය ස්ථානයේදී අත්අඩංගුවට ගත් බව වව්නියාව පොලීසිය පවසයි. අදාළ සැකකරු ඊයේ(16) අත්අඩංගුවට ගත් බව පොලීසිය සඳහන් කළේය. පොලීසියට ලද තොරතුරක් මත සැකකරු යාපනය සිට කොළඹ බලා ධාවනය වු දුම්රියෙන් පැමිණ වව්නියාව දුම්රිය ස්ථානයේ රැදී සිටියදී අත්අඩංගුව ගැනීම සිදුකළ බවයි. සැකකරු සතුව තිබි රුපියල් ලක්ෂ 22 ක පමණ වටිනාකමින් යුතු කේරළ ගංජා තොගයක් අත්අඩංගුවට ගත් බවද පොලීසිය සඳහන් කළේය. පොලීසිය වැඩිදුරටත් පැවසූවේ වව්නියාව මහරම්බකුලම ප්‍රදේශයේ පදිංචි 24 හැවිරිදි පුද්ගලයෙකු එලෙස අත්අඩංගුවට ගත් අතර, සැකකරු වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත බවයි. සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි. (ඡායාරූප-මාධව කුළසූරිය)", "URL": "https://sinhala.adaderana.lk/news.php?nid=96197", "Category": null, "Parent URL": null}