{"Source": "Adaderana", "Timestamp": "February 6, 2016 03:20 pm", "Headline": "ආසියා පැසිපික් ධිවර සැසිය ලබන 8දා", "News Content": "ආසියා පැසිපික් ධිවර කොමිසමේ 06 වන කලාපීය විද්වත් සංසදය සහ 34 වන සැසිවාරය ලබන 08 වනදා ආරම්භ වන බව රජයේ ප්‍රවෘත්ති දෙපාර්තමේන්තුව පවසයි.එම දෙපාර්තමේන්තුව සඳහන් කළේ ධිවර හා ජලජ සම්පත් අමාත්‍ය මහින්ද අමරවීර මහතාගේ ප්‍රධානත්වයෙන් එය කොළඹදී පැවැත්විමට නියමිත බවයි.ඒ අනුව ආසියා පැසිපික් ධීවර කොමිසමේ 06 වන කලාපිය විද්වත් සංසදය ලබන 08 වනදා සිට 11 වන දින දක්වාත් 34 වන සැසිවාරය ලබන 12 වනදා සිට 14 වන දින දක්වාත් පැවැත්විමට නියමිතව ති‍බේ.මෙම සැසිවාරය සඳහා රටවල් 21 ක් නියෝජනය කරමින් ධීවර ක්ෂේත්‍රෙය් විශේෂඥයින් සහ ආජයෝජකයින් සියයකට අධික පිරිසක් සහභාගිවිමට නියමිත බව ප්‍රවෘත්ති දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=56971", "Category": null, "Parent URL": null}