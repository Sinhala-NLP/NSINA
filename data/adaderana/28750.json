{"Source": "Adaderana", "Timestamp": "October 30, 2012 03:11 pm", "Headline": "ගසකට මුවා වූ මාරයාට කාන්තාවක් බිලි", "News Content": "කඹුරුපිටිය, එනසල්දොලවත්ත ප්‍රදේශයේ දී ඇල්බීසියා ගසකට යටවීමෙන් කාන්තාවක් ජීවිතක්ෂයට පත්ව තිබේ. අද (30) පෙරවරු 9.45 ට පමණ මෙම අනතුර සිදුව ඇති බව සඳහන්ය. අදාළ කාන්තාව තේ දළු නෙලීම සඳහා එනසල්දොලවත්තට ප්‍රදේශයට යමින් සිටිය දී ඇල්බීසියා ගසක් කඩා වැටී ඇත. ගසට යටවීමෙන් මෙලෙස ජීවිතක්ෂයට පත්ව ඇත්තේ 33 හැවිරිදි මාකදුර ප්‍රදේශයේ පදිංචි කාන්තාවකි. කඹුරුපිටිය පොලීසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=28750", "Category": null, "Parent URL": null}