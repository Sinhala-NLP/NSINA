{"Source": "Adaderana", "Timestamp": "May 13, 2015 10:19 am", "Headline": "ගින්නකින් ගල්කිස්සේ වෙළඳසැලක් සම්පූර්ණයෙන් අළු", "News Content": "ගල්කිස්ස - වෙඩිකන්ද, රත්මලාන ප්‍රදේශයේ වෙළඳසැලක ගින්නක් හටගෙන තිබේ.ප්‍රදේශයේ සිල්ලර බඩු වෙළඳසැලක අද අළුයම 1.20 ට පමණ මෙම ගින්න හටගෙන ඇත.කෙසේවෙතත් ගල්කිස්ස පොලීසිය සහ ප්‍රදේශවාසීන් එක්ව ගින්න මැඩපවත්වා ඇති බව සඳහන්ය.ගින්නෙන් එම වෙළඳසැළ සම්පූර්ණයෙන්ම විනාශ වී ඇති අතර ජීවිත හානි කිසිවක් සිදුව නොමැති බව පොලීසිය පැවසුවේය.ගින්නට හේතුව මෙතෙක් අනාවරණය වී නොමැති අතර ගල්කිස්ස පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51301", "Category": null, "Parent URL": null}