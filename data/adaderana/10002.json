{"Source": "Adaderana", "Timestamp": "August 3, 2010 12:02 pm", "Headline": "නොවැම්බර් සිට හොර ඒජන්සි 67 ක් වටලයි", "News Content": "පසුගිය නොවැම්බර් මාසයේ සිට මේ දක්වා නීතිවිරෝධී ආක‍ාරයෙන් පවත්වාගෙන ගිය විදේශ රැකියා ආයතන 67 ක් වැටලීමට හැකිවූ බව විදේශ සේවා නියුක්ති කාර්යාංශය පවසයි. එම වැටලීම්වලදී පුද්ගලයින් 79 දෙනෙකු ද අත්අඩංගුවට ගත් බව එම කාර්යාංශයේ සභාපති ‍කිංස්ලි රණවක මහතා සඳහන් කළේ ය. අදාළ සැකකරුවන්ට එරෙහිව නීති මගින් කටයුතු කර ඇති අතර ඉන් වරද පිළිගත් පුද්ගලයින් දස දෙනෙකු‍ට රුපියල් ලක්ෂය බැගින් දඩ මුදල් නියම් කර ඇති බව සභාපතිවරයා ප්‍රකාශ කළේය. අනෙක් පිරිසට එරෙහිව මේ වන විට අධිකරණයේ නඩු පවරා ඇති බව සඳහන්ය.", "URL": "https://sinhala.adaderana.lk/news.php?nid=10002", "Category": null, "Parent URL": null}