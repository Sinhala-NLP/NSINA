{"Source": "Adaderana", "Timestamp": "October 7, 2018 03:59 pm", "Headline": "රිය අනතුරකින් 2ක් මිය යයි-3ට තුවාල", "News Content": "කොළඹ - මහනුවර ප්‍රධාන මාර්ගයේ නිට්ටඹුව කලල්පිටිය ප්‍රදේශයේ දී සිදුවු රිය අනතුරකින් කාන්තාවක් ඇතුළු පුද්ගලයින් දෙදෙනෙකු මියගොස් තවත් තිදෙනෙකු තුවාල ලබා තිබේ. අද (07) අලුයම වැලි පැටවු ලොරි රථයක් සහ වෑන් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලීසිය පැවසුවේය. අනතුරෙන් වෑන් රථයේ සිටි පුද්ගලයින් පස් දෙනෙකු තුවාල ලබා වතුපිටිවල රෝහලට ඇතුළත් කර ඇති අතර බරපතල තත්ත්වයේ සිටි කාන්තාවක් සහ පිරිමි පුද්ගලයෙකු එහිදී මියගොස් තිබේ. මියගොස් ඇත්තේ පස්යාල මක්කානිගොඩ ප්‍රදේශයේ පදිංචිව සිටි 71 හැවිරිදි කාන්තාවක් සහ 73 හැවිරිදි පිරිමි පුද්ගලයෙක්. අනතුර සම්බන්ධයෙන් නිට්ටඹුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97310", "Category": null, "Parent URL": null}