{"Source": "Adaderana", "Timestamp": "July 15, 2013 11:43 am", "Headline": "අලි පහරින් 2ක් රෝහලේ", "News Content": "හම්බන්තොට, පල්ලෙමලල ප්‍රදේශයේදී වන අලියෙකු පහරදීමෙන් පුද්ගලයින් දෙදෙනෙකු තුවාල ලබා තිබේ. ඊයේ රාත්‍රී 8.00ට පමණ යතුරු පැදියකින් ගමන් කරමින් සිටියදී පහර කෑමට ලක්වූ පිය පුතු දෙදෙනා හම්බන්තොට රෝහලට ඇතුළත් කර ඇති බව අද දෙරණ වාර්තාකරු සඳහන් කළේය. මේ අතර සෝමාවතිය රක්ෂිතයේ වැලිකන්ද, දිඹුලාන ප්‍රදේශයේදී උගුලකට හසුව වන අලියෙකු තුවාල ලබා තිබේ. මීට මසකට පමණ පෙර අනතුරට ලක්ව ඇති වන අලියාට ගිරිතලේ වන ජීවි නිලධාරීන් විසින් ප්‍රතිකාර ලබාදෙන බව වාර්තා වේ.", "URL": "https://sinhala.adaderana.lk/news.php?nid=35791", "Category": null, "Parent URL": null}