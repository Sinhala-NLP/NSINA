{"Source": "Adaderana", "Timestamp": "January 15, 2012 04:28 pm", "Headline": "නව නිලධාරීන් සමග එ.ජා.ප කෘත්‍යාධිකාරී මණ්ඩල රැස්වීම හෙටයි", "News Content": "නව නිලධාරී මණ්ඩලය පත්වීමෙන් අනතුරුව එක්සත් ජාතික පක්ෂයේ කෘත්‍යාධිකාරී මණ්ඩලය පළමුවරට හෙට දිනයේ රැස්වීමට නියමිතව තිබේ. ඒ අනුව හෙට පෙ.ව 10.30 ට සිරිකොත පක්ෂ මූලස්ථානයේදී කෘත්‍යාධිකාරී මණ්ඩලය රැස්වන බව එක්සත් ජාතික පක්ෂයේ සභාපති,පාර්ලිමේන්තු මන්ත්‍රී ගාමිණී ජයවික්‍රම පෙරේරා මහතා කියා සිටියි. මෙහිදී මේවන විට පුරප්පාඩුව පවතින සෙසු තනතුරු සඳහා නියෝජිතයින් පත්කිරීමට නියමිත බව ඔහු සඳහන් කළේය. එසේම ආණ්ඩු පක්ෂයට එරෙහිව ශක්තිමත් විපක්ෂයක් ලෙස ගෙන යනු ලබන ඉදිරි ක්‍රියාමාර්ග සම්බන්ධයෙන්ද කෘත්‍යාධිකාරී මණ්ඩල රැස්වීමේදී දීර්ඝ වශයෙන් කරුණු සාකච්ඡා කිරීමට අපේක්ෂා කරන බවද ජයවික්‍රම මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=21401", "Category": null, "Parent URL": null}