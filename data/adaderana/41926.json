{"Source": "Adaderana", "Timestamp": "March 20, 2014 06:26 am", "Headline": "ඉන්දීය ධීවරයින් 74 ක් ශ්‍රී ලංකා දැලේ", "News Content": "නීති විරෝධීලෙස මෙරට මුහුදු සිමාවට ඇතුළු වු ඉන්දීය ධීවරයින් 74 දෙනෙකු අත්අඩංගුවට ගෙන තිබේ. ඊයේ දිනයේ යාත්‍රා 18කින් පැමිණි මෙම ධීවරයින් පිරිස ශ්‍රී ලංකා නාවික හුමදාව විසින් අත්අඩංගුවට ගෙන ඇති බව ඉන්දීය මාධ්‍ය උපුටා දක්වයි. කච්චතිව් දුපත ආශ්‍රිත මුහුදු සීමාවේ දී මෙම ධීවරයින් අත්අඩංගුවට ගෙන ඇති බව සඳහන්ය. ශ්‍රී ලංකා අත්අඩංගුවේ සිටි ඉන්දීය ධීවරයින් 140 දෙනෙකු පසුගිය සඳුදා දිනයේ නිදහස් කරනු ලැබිණි.", "URL": "https://sinhala.adaderana.lk/news.php?nid=41926", "Category": null, "Parent URL": null}