{"Source": "Adaderana", "Timestamp": "January 14, 2012 03:15 pm", "Headline": "නීතිවිරෝධී මැණික් ගරන ස්ථානයක් වටලයි - 6 දෙනෙකු අත්අඩංගුවට", "News Content": "කුට්ටිගල, බඹරපිටිය ප්‍රදේශයේ නීතිවිරෝධී ආකාරයෙන් පවත්වාගෙන ගිය මැණික් ගරන ස්ථානයක් වටලා පුද්ගලයින් 6 දෙනෙකු අත්අඩංගුවට ගෙන තිබේ. වැටලීමෙන් අත්අඩංගුවට ගත් සැකකරුවන් කුට්ටිගල, තුංකම ප්‍රදේශයේ පදිංචිකරුවන් පිරිසක් බව පොලිස් විශේෂ කාර්යය බලකාය සඳහන් කරයි. මැණික් ගැරීම සඳහා භාවිත කළ උපකරණ තොගයක් ද මෙහිදී සොයාගෙන ඇති අතර සැකකරුවන් වැඩිදුර පරීක්ෂණ කටයුතු සඳහා කුට්ටිගල පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=21381", "Category": null, "Parent URL": null}