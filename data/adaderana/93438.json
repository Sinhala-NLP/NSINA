{"Source": "Adaderana", "Timestamp": "July 30, 2018 09:13 am", "Headline": "ව්‍යාජ රන් හා මැණික් විකුණු පුද්ගලයෙක් අත්අඩංගුවට", "News Content": "නිධානයක් ලබා ගත් බව පවසමින් පුද්ගලයෙකු විසින් ව්‍යාජ රන් කැබලි සහ ව්‍යාජ මැණික් ගල් විකුණන බවට උහන පොලීසියේ නිලධාරින්ට ලද තොරතුරක් මත සිදු කළ වැටලීමකදි එම සැකකරු අත්අඩංගුවට ගෙන තිබේ. ඊයේ (29) සවස 2.40ට පමන මෙම වැටලිම සිදු කර ඇති අතර සැකකරු සතුව තිබි රන් පාට කරන ලද ව්‍යාජ රන් කැබිලි 335ක්, පෞරාණික පෙනුමැති පිත්තල පහන් 02, බුලත් කෙටීමට ගන්නා වංගෙඩි 01, වැහිලිහීණි කූඩු 02, සඳුන් දැව කිලෝ 08 ග්‍රෑම් 369 ක් මැණික් ගල් වලට සමාන ගල් කැබලි කිහිපයක් පොලිස් භාරයට ගෙන ඇත. අත්අඩංගුවට ගත් සැකකරු වයස අවුරු 35ක් වන බොක්කබැද්ද ප්‍රදේශයේ පදිංචිකරුවෙකි. සැකකරු අද 30 අම්පාර මහේස්ත්‍රාත් අධිකරණයට ඉදිරිපත් කිරිමට නියමිතයි. උහන පොලිසිය වැඩි දුර පරික්ෂණ සිදු කරණු ඇති.", "URL": "https://sinhala.adaderana.lk/news.php?nid=93438", "Category": null, "Parent URL": null}