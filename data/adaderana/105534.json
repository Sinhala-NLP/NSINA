{"Source": "Adaderana", "Timestamp": "March 5, 2019 09:48 pm", "Headline": "ගුවන් යානාවලට ප්‍රහාර එල්ල කළ හැකි ජීව උණ්ඩ 346ක් සමඟ පුද්ගලයෙක් අත්අඩංගුවට", "News Content": "ඉහළ අහසේ පියාසර කරන ගුවන් යානාවලට පොළොවේ සිට ප්‍රහාර එල්ල කළහැකි බර අවි සඳහා යොදනු ලබන සී බී සී (CBC) වර්ගයට අයත් විදේශීය රටක නිෂ්පාදනය කරන ලද ජීව උණ්ඩ 73ක් ඇතුලු ජීව උණ්ඩ 346 ක්, යකඩ බැරල් දෙකක් ඇතුලු භාණ්ඩ තොගයක් සැකකරුවේකුද සමඟ අත්අඩංගුවට ගෙන ඇත. අද (05) සවස 5.30 ට රිදීමාලියද්ද පොලිස් වසමට අයත් කුරුවිතැන්න තඹගොඩ ප්‍රදේශයේ නිවසකදී මෙම උන්ඩ සහ සැකකරු අත්අඩංගුවට ගත් බව පොලීසිය පවසයි. අත් අඩංගුවට පත්ව ඇත්තේ නිවාඩු ලබා පැමිණී 35 වියැති යුධ හමුදා සෙබලෙකි. අත් අඩංගුවට ගත් භාණ්ඩ අතර ඉහළ අහසේ පියාසර කරන ගුවන් යානාවලට පොළොවේ සිට ප්‍රහාර එල්ල කළහැකි බර අවි සඳහා යොදනු ලබන විදේශීය රටක නිෂ්පාදනය කරන ලද සී බී සී (CBC) වර්ගයට අයත් මිලිමීටර් 50-95 වර්ගයේ ජීව උන්ඩ 24 ක්, සී බී සී වර්ගයට අයත් මිලිමීටර් 50-81 වර්ගයේ ජීව උන්ඩ 49 ක් , එප් එන් එම් (FNM) වර්ගයේ මිලිමීටර් 5.81 ජීව උන්ඩ 273 ක්, විදේශය රටක හෝ මෙරට නිෂ්පාදිත 5.81 උණ්ඩ යොදන යකඩ බැරල් එකක් ,බෝර 12 යකඩ බැරල් එකක් සහ ඒවා අසුරා තිබූ මලු කීපයක් තිබූ බව පොලීසිය පවසයි. අත් අඩංගුවටපත් හමුදා සෙබලාට අයත් කාමර දෙකකින් යුත් නිවසේ එක් කාමරයක් තුල මෙම උණ්ඩ තොගය ගබඩා කර තිබිණී. මොහු කුමන හේතුවක් සදහා මෙම උණ්ඩ රැගෙන විත් ඇද්දැයි මේ වන තුරුත් අනාවරණය වී නොමැත. රිදීමාලියද්ද පොලිස් විශේෂ කාර්යාංශයේ පොලිස් කොස්තාපල් (67965) ඩී එම් එන් ආර් දිසානායක මහතා වෙත ලද තොරතුරක් මත බදුල්ල කොට්ඨාශය බාර පොලිස් අධිකාරී වසන්ත කන්දේවත්ත හා මහියංගන පොලිස් අධීකාරී (iii) ඒ එල් අබේගුණසේකර යන මහත්වරුන්ගේ උපදෙස් හා මග පෙන්වීම මත රිදීමාලිය්ද්ද පොලිස් ස්ථානාධීපති රොෂාන් එස් බන්දුසේන මහතාගේ මෙහෙයවීම යටතේ රිදීමාලියද්ද පොලිස් කාන්තා කාර්යාංශයේ ස්ථානාධීපතිනි කාන්තා පොලිස් සැරයන් එන් ඩබ්ලිව් ජනිතා චන්ද්රශසේන (1751), පොලිස් කොස්තාපල්වරුන් වන එච් බී එල් එල් බණ්ඩාර (44850) , එම් ජයලත් (60083), ඩී එම් පී එස් අබේරත්න (67966), ටී ඩබ්ලිව් එම් ඩී බණ්ඩාර (69541) යන නිලධාරීහු වැටලීම සිදුකර සැකකරු අත්අඩංගුවට ගෙන ඇත. සැකකරු හෙට (06) දින අධිකරණයට ඉදිරිපත් කිරීමට නියමිතය. රිදීමාලියද්ද පොලිස් ස්ථානාධිපති රොෂාන් එස් බන්දුසේන මහතාගේ උපදෙස් මත වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=105534", "Category": null, "Parent URL": null}