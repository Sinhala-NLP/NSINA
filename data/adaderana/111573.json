{"Source": "Adaderana", "Timestamp": "June 8, 2019 02:42 pm", "Headline": "අධිවේගී මාර්ගයේ දඩ මුදල් ඉහළට", "News Content": "අධිවේගී මාර්ගයේ දඩ මුදල් ඉහළ නැංවීමට රජය පියවර ගෙන ඇති බව ප්‍රවාහන හා සිවිල් ගුවන් සේවා රාජ්‍ය අමාත්‍ය අශෝක් අබේසිංහ මහතා ප්‍රකාශ කරයි. ඊයේ (07) පාර්ලිමේන්තුවේදී සිය අදහස් පල කරමින් ඒ මහතා මේ බව ප්‍රකාශ කළේය. ඒ අනුව අධිවේගී මාර්ගයක වේග සීමාව 100ක් වන අතර එය 20%කින් වැඩි වුවහොත් දඩය රු.3000 - 5000 අතර වන අතර වේග සීමාව 20 – 30%ත් අතර නම් දඩය රු.5000 – 10000 දක්වා වේ. වේග සීමාව 30 – 50% අතර නම් දඩය රු.10000 – 15000 අතර වන අතර වේග සීමාව 50% ඉක්ම වූ විට දඩය රු. 25000 වන බවත් අශෝක් අබේසිංහ මහතා ප්‍රකාශ කළේය.", "URL": "https://sinhala.adaderana.lk/news.php?nid=111573", "Category": null, "Parent URL": null}