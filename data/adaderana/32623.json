{"Source": "Adaderana", "Timestamp": "March 22, 2013 08:18 am", "Headline": "ජිනීවා යෝජනාවෙන් ලංකාවට බලපෑමක් නෑ", "News Content": "එක්සත් ජාතීන්ගේ මානව හිමිකම් කොමිසමේදී ශ්‍රී ලංකාවට එරෙහිව සම්මත වූ යෝජනාව හේතුවෙන් මෙරටට බලපෑමක් ඇති කිරිමට හැකියාවක් නොමැති බව වැවිලි කර්මාන්ත අමාත්‍ය මහින්ද සමරසිංහ මහතා පවසයි. ජිනීවා යෝජනාව සම්මත වීමෙන් පසු මාධ්‍ය වෙත අදහස් දක්වමින් අමාත්‍යවරයා ප්‍රකාශ කර ඇත්තේ අදාළ යෝජනාව ඒකමතික යෝජනාවක් නොවන බවයි. අමෙරිකාව විසින් ඉදිරිපත් කළ යෝජනාවට පක්ෂව 25 ක් සහ විපක්ෂව ඡන්ද 13 ක් හිමිවිය. රටවල් 8 ක් ඡන්දය දීමෙන් වැළකී සිටිය අතර එක් රටක් ඡන්ද විමසන අවස්ථාවට සහභාගී වී තිබු‍ණේ නෑ. අදාළ යෝජනාව දේශපාලනික වශයෙන් ඉදිරිපත්ව ඇති අතර ඒ සඳහා බලපෑම් තිබූ බව අමාත්‍ය මහින්ද සමරසිංහ මහතා ප්‍රකාශ කර ඇත.", "URL": "https://sinhala.adaderana.lk/news.php?nid=32623", "Category": null, "Parent URL": null}