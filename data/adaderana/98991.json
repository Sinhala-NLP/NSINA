{"Source": "Adaderana", "Timestamp": "November 10, 2018 08:35 am", "Headline": "නිලධාරීන්ගේ වැටලීමෙන් සැකකරුවන් අල්ල ගනියි", "News Content": "මනුෂ්‍ය ඝාතනයක් සම්බන්ධයෙන් අවශ්‍යව සිටි සැකකරුවන් දෙදෙනෙකු නවගමුව, නවකන්ද පාර ප්‍රදේශයේදී අත්අඩංගුවට ගෙන තිබේ. පොලිසිය සඳහන් කලේ මිරිහාන විශේෂ අපරාධ මෙහෙයුම් ඒකකයේ නිලධාරීන් සිදුකළ වැටලීමකදී ඔවුන් අත්අඩංගුවට ගත් බවයි. හංවැල්ල, ජල්තර ප්‍රදේශයේදී තියුණු ආයුධ වලින් පහරදී තරුණයෙකු ඝාතනය කර තිබීම හේතුවෙන් මෙම වැටලීම සිදු කර තිබේ. අත්අඩංගුවට ගෙන ඇත්තේ 16 හා 19 හැවිරිදි තරුණයින් දෙදෙනෙකු වන අතර ඔවුන් රණාල, ජල්තර ප්‍රදේශයේ පදිංචිකරුවන් වෙයි. සැකකරුවන් හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත අතර මිරිහාන පොලීසිය වැඩිදුර විමර්ශන කටයුතු සිදුකරයි.", "URL": "https://sinhala.adaderana.lk/news.php?nid=98991", "Category": null, "Parent URL": null}