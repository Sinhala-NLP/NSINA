{"Source": "Adaderana", "Timestamp": "June 7, 2014 07:45 am", "Headline": "එල්.ටී.ටී.ඊ සංවිධානයට මඩකලපුව ජනතාවගෙන් චෝදනා ", "News Content": "එල්.ටී.ටී.ඊ සංවිධානය විසින් පැහැරගත් තම ඥාතින් පිළිබඳව මෙතෙක් කිසිදු තොරතුරක් වාර්තා වී නොමැති බව මඩකලපුව, කාත්තන්කුඩි ප්‍රදේශයේ වැසියන් පවසයි. උතුරු නැගෙනහිර අතුරුදන් වුවන් පිළිබඳ විමර්ශන සිදුකරන ජනාධිපති කොමිසන් සභාව වෙත කාත්තන්කුඩි වැසියන් මේ බව සඳහන් කර තිබේ. අතුරුදන් වුවන් පිළිබද ජනාධිපති කොමිසන් සභාව මඩකලපුව දිස්ත්‍රික්කයේ ලැබුණු පැමිණිලි විමර්ශනය කිරීමේ කටයුතු ඊයේ (06) කාත්තන්කුඩි ප්‍රාදේශීය ලේකම් කාර්යාලයේ දී ආරම්භ කරන ලදී. එහිදී පුද්ගලයින් 49 දෙනෙකු සාක්ෂි ලබා දුන් බව එම කොමිසන් සභාව සඳහන් කළේය. එම පිරිසෙන් වැඩිදෙනෙකු පවසා ඇත්තේ එල්.ටී.ටී.ඊ සංවිධානය විසින් ඔවුන්ගේ පවුල් වල ඥාතීන් පැහැර ගෙන ගිය බවයි. අද දිනයෙත් කාත්තන්කුඩි ප්‍රාදේශීය ලේකම් කාර්යාලයේ දී සාක්ෂි විමසීම සිදුකිරීමට නියමිත බව අතුරුදන් වුවන් පිළිබඳ ජනාධිපති කොමිසන් සභාව සඳහන් කළේය. හෙට සහ අනිද්දා දින වලද මන්මුනෙයිපත්තු ප්‍රාදේශීය ලේකම් කාර්යාලයේ දී සාක්ෂි විමසීම සිදුකිරීමට නියමිතය.", "URL": "https://sinhala.adaderana.lk/news.php?nid=43794", "Category": null, "Parent URL": null}