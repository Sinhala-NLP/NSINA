{"Source": "Adaderana", "Timestamp": "February 3, 2011 09:05 am", "Headline": "රජය හා දෙමළ ජාතික සන්ධානය අතර දෙවන වටයේ සාකච්ඡා ඇරඹෙයි", "News Content": "දෙමළ ජනතාවගේ ගැටලු සඳහා වු දේශපාලනමය විසඳුමක් සෙවීමේ අරමුණින් රජය සහ දෙමළ ජාතික සන්ධානය අතර සාකච්ඡා මාලාවේ දෙවන වටයේ සාකච්ඡා අද(03) ආරම්භ වෙයි. අද පස්වරු 12 30ට පමණ සාකච්ඡා ආරම්භ වන බව දෙමළ ජාතික සන්ධානයේ පාර්ලිමේන්තු මන්ත්‍රී එම්. ඒ. සුමන්තිරන් මහතා සඳහන් කළේය. මෙම සාකච්ඡා සඳහා දෙමළ ජාතික සන්ධානය වෙනුවෙන් මාවෙයි සේනාධිරාජා, සුරේෂ් ප්‍රේමචන්ද්‍රන් සහ එම්. ඒ. සුමන්තිරන් යන මහත්වරුන් සහභාගී වෙයි. රත්නසිරි වික්‍රමනායක, නිමල් සිරිපාල ද සිල්වා සහ ජී. එල්. පීරිස් යන අමාත්‍යවරුන් පසුගියදා පැවති පළමු වටයේ සාකච්ඡාවේදී රජය නියෝජනය කළේය. දෙපාර්ශවය අතර සාකච්ඡා ඉදිරියට ගෙන යාම සඳහා ඒකාබද්ධ කමිටුවක් ද පත්කර තිබේ.", "URL": "https://sinhala.adaderana.lk/news.php?nid=13943", "Category": null, "Parent URL": null}