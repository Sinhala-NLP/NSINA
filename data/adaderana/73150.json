{"Source": "Adaderana", "Timestamp": "May 14, 2017 02:13 pm", "Headline": "නව බදු විරාම ක්‍රමයක් හඳුන්වදෙයි", "News Content": "සුළු,මධ්‍යම හා මහා පරිමාණ ව්‍යාපාරිකයින් සඳහා දිරිගැන්වීම් වශයෙන් හා දැනට පවතින ව්‍යාපාරික ආයතන සඳහා වැඩිවශයෙන් ආයෝජන කළ හැකි වශයෙන් බදු විරාම හඳුන්වාදී ඇත.අද(14) කොළඹ පැවති මාධ්‍ය හමුවකට එක් වෙමින් මුදල් අමාත්‍ය රවී කරුණානායක මහතා මෙම නව බදු ක්‍රමය ප්‍රකාශයට පත් කර තිබේ.තවද ආදායම් බදු ක්‍රමය එක් තැනකට ඒකරාශිකර ඒ සම්බන්ධයෙන්ද සෘජු ප්‍රකාශයක් ඉදිරිපත්කර ඇති බව රවී කරුණානායක මහතා පවසයි.එමෙන්ම ණය ක්‍රියාත්මක කිරීමේ වැඩපිළිවෙළ සම්බන්ධයෙන්ද මෙහිදී අමාත්‍යතුමා අදහස් දක්වයි.රටේ සෑම කොනකටම ව්‍යාප්තවන පරිදි සුළු ව්‍යාපාරිකයන් සඳහා ලබා දී ඇති ආයෝජන දිරිගැන්වීමේ ක්‍රමවේදය ගැසට් කිරීම සඳහා ඉදිරිපත්කර ඇති අතරම පාර්ලිමේන්තුවේ සනාථ වූ පසු එය ප්‍රකාශයට පත් කරන බව මුදල් අමාත්‍ය රවී කරුණායක මහතා පවසයි.එමෙන්ම සමාගම් ආදායම් බදු අනුපාත ස්ථර 3කින් සමන්විතවන පරිදි සරල කර ඇති අතර සහනදායි බදු අනුපාතය සාමන්‍ය සමාගම් බදු අනුපාතයෙන් 50% ක් වන බව ඔහු පවසයි. සුළු හා මධ්‍ය පරිමාණ වයවසායකයින් , භාණ්ඩ හා සේවා අපනයනය, දේශීය තොරතුරු තාක්ෂණ කර්මාන්තය ,ගාහ භාණ්ඩ නිෂ්පදනය , අධ්‍යාපන ,සංචාරක,ධීවර, සහ වැවිලි කර්මාන්තය ,පුනර්ජනනීය බලශක්ති ,විදේශිය සේවාදායකයින්ට නැව් බඩු ගෙනයාමේ පහසුකම් සැලසීම,සේවක භාර අරමුදල්,අර්ථ සාධක හෝ විශ්‍රාම අරමුදල් ,සහ සේවාන්ත මුදල් ,පුණ්‍යායතන සඳහා 14% ක සහනදායි බදු අනුපාතයක්ද,බැංකු,මූල්‍ය සහ රක්ෂණ,නිෂ්පාදකයින්,වෙළෙදාම , ආදිය සඳහා 28%ක සම්මත බදු අනුපාතයක් ද,මද්‍යසාර , දුම්කොළ,ඔට්ටු සහ සූදු සඳහා 40%ක ඉහළ බදු අනුපාතයක්ද වන බව මෙහිදී ප්‍රකාශකර තිබේ.", "URL": "https://sinhala.adaderana.lk/news.php?nid=73150", "Category": null, "Parent URL": null}