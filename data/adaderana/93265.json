{"Source": "Adaderana", "Timestamp": "July 26, 2018 05:38 pm", "Headline": "අම්පාර දිස්ත්‍රික්කයේ හෙක්ටයාර 200ක් කීඩෑ උවඳුරින් විනාශයි", "News Content": "අම්පාර දිස්ත්‍රික්කයේ මෙවර යල කන්නයේ වගා කරන ලද කුඹුරැවලට කීඩෑ උවඳුර ඇති වි තිබිම නිසා ප්‍රදේශයේ කුඹුරු විශාල ප්‍රමාණයක් විනාශ වි ඇති බව ප්‍රදේශයේ ගොවි ජනතාව පවසති. මේ දිනවල උහන ප්‍රාදේශිය ලේකම් කොට්ඨාශයේ වැරෑංකැටගොඩ,ගලපිටගල ,ගෝනගල,රජගලතැන්න යන ප්‍රදේශවල කීඩෑ උවඳුර විශාල වශයෙන් පැතිර යමින් තිබේ. මේ වෙන විට අම්පාර දිස්ත්‍රික්කයේ හෙක්ටයාර් 200 ක් පමණ කීඩෑ උවඳුර නිසා විනාශ වි තිබෙන බව අම්පාර අන්තර් පළාත් නියෝජ්‍ය කෘෂිකර්ම අධ්‍යක්ෂක එම්.එප්.ඒ. සනීර් මහතා පැවසිය. තත්ත්වය පාලනය කිරිමට කෘෂිකර්ම දෙපාර්මේන්තුව මන්දගාමිව කටයුතු කරන බව ප්‍රදේශයේ ගොවි ජනතාව චෝදනා කරති. කොතරම් කෘෂි රසායන ද්‍රව්‍ය යෙදුවත් තත්ත්වය පාලනය කිරිමට නොහැකි බවද ගොවින් පවසති. මෙම තත්ත්වය පාලනය කිරිම සඳහා සියලුම සේවකයින් කේෂත්‍රයට යොදවා ඇති අතර ඔවුන් ගේ නිවාඩු අවලංගු කර ඇති බව ද අම්පාර අන්තර් පළාත් කෘෂිකර්ම අධ්‍යක්ෂක එම්.එප්.ඒ. සනීර් මහතා කියා සිටියේය. මේ අතර, කීඩෑ රෝගය ඇති කුඹුරුවලට යන්ත්‍රාණු සාරයෙන් කෘෂි රසායන ද්‍රව්‍ය ඉසිම ආරම්භ කොට ඇති බව ද ඔහු පැවසීය. මෙවර යල කන්නය වගා කිරිමේදි ඉගිනියාගල සේනානායක සමුද්‍රයේ ජලය නොමැති කම නිසා වී වගා කිරිමට අවස්ථා තුනකදි ජලය නිකුත්කිරිම නිසා මෙම කිඩෑ උවඳුර ව්‍යාප්ත විමට හේතුව බවද නියෝජ්‍ය අධ්‍යක්ෂකවරයා පැවසිය.", "URL": "https://sinhala.adaderana.lk/news.php?nid=93265", "Category": null, "Parent URL": null}