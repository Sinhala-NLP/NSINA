{"Source": "Adaderana", "Timestamp": "June 30, 2010 07:45 am", "Headline": "චන්ද්‍රිකාගේ  ආරක්ෂක අධ්‍යක්ෂකට බරපතල සිර දඬුවම් ", "News Content": "හිටපු ජනාධිපති චන්ද්‍රිකා බණ්ඩාරනායක මහත්මියගේ ආරක්ෂක අංශයේ හිටපු අධ්‍යක්ෂ නිහාල් කරුණාරත්න මහතාට වසර 4 ක බරපතල සිර දඬුවමක් නියම කර තිබේ. ඊට අමතරව රුපියල් පනස් දහසක දඩ මුදලක් ගෙවීමට මහනුවර පළාත් බද මහාධිකරණ විනිසුරු ප්‍රීතී පද්මන් සූරසේන මහතා ඊයේ නියෝග කර ඇත. නිහාල් කරුණාරත්න මහතාට මෙම දඬුවම් නියම වූයේ හඟුරන්කෙත හිටපු පොලිස් ස්ථානාධිපතිවරයාට මරණීය තර්ජන එල්ල කොට තැති ගැන්වීමේ චෝදනාවට වරදකරු වූ නිසාය. 2001 වසරේ නොවැම්බර් 20 වැනි දා හඟුරන්කෙත පොරමඩුල්ල මධ්‍ය මහා විද්‍යාලයීය ක්‍රීඩාංගණයේ දී මෙම තර්ජනය එල්ල කර ඇති බව සඳහන් වේ. දඬුවම් නියම කරමින් මහනුවර පළාත් බද විනිසුරුවරයා නියෝග කළේ වරදකරු අදාළ රුපියල් පනස්දහසක දඩය නොගෙවන්නේ නම් අමතර වසරක දඬුවමක් ද නියම කරන බවයි.", "URL": "https://sinhala.adaderana.lk/news.php?nid=9295", "Category": null, "Parent URL": null}