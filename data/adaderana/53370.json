{"Source": "Adaderana", "Timestamp": "August 21, 2015 09:17 am", "Headline": "මන්ත්‍රී නාමලේඛනය ගැසට් කෙරේ", "News Content": "මෙවර මහ මැතිවරණයෙන් තේරී පත් වු මන්ත්‍රීවරුන්ගේ නාමලේඛනය ගැසට් කර තිබේ.රජයේ වැඩබලන මුද්‍රණාලාධිපති ගාමිණි ෆොන්සේකා මහතා සඳහන් කළේ අදාළ නම් ලැයිස්තු රජයේ මුද්‍රණාල නිල වෙබ් අඩවියෙන් ලබාගත හැකි බවයි. 1981 අංක එක දරණ පාර්ලිමේන්තු මැතිවරණ පනතේ 62 වන වගන්තියට අනුව මැතිවරණ කොමසාරිස්වරයා විසින් ලබා දී ඇති නම් මෙලෙස ගැසට් කළ බව වැඩබලන මුද්‍රණාලාධිපතිවරයා සඳහන් කළේය.කෙසේවෙතත් ජාතික ලැයිස්තුවෙන් තේරී පත් වු මන්ත්‍රීවරුන්ගේ නාම ලේඛනය මෙතෙක් මුද්‍රණාලය වෙත ලැබී නොමැති බව ද ඔහු පැවසුවේය.ලබන සඳුදා පමණ වන විට අදාළ නාමලේඛනය ලැබෙනු ඇති බවත් ඉන් අනතුරුව අදාළ නම් ගැසට් පත්‍රයක් මගින් ඉදිරිපත් කිරීමට බලාපොරොත්තු වන බවත් වැඩබලන මුද්‍රණාලාධිපති ගාමිණි ෆොන්සේකා මහතා අද දෙරණ කළ විමසීමකදී පවසා සිටියේය.", "URL": "https://sinhala.adaderana.lk/news.php?nid=53370", "Category": null, "Parent URL": null}