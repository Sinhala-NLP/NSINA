{"Source": "Adaderana", "Timestamp": "January 27, 2017 06:37 pm", "Headline": "මහින්ද වෙනුවට ඩමියක් ගෙනාවා ", "News Content": "හිටපු ජනාධිපති මහින්ද රාජපක්ෂ මහතා නොමැතිව ඒ මහතාගේ මෝටර් රථය පමණක් ප්‍රථමයෙන් නුගේගොඩ රැළියට පැමිණි බවත්, එසේ කළේ පවතින ආරක්ෂක තත්ත්වය පිළිබඳව සොයා බැලීමට බවත් පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතා පවසයි.නුගේගොඩ පැවති රැළිය අමතමින් ඒ මහතා මේ බව කියා සිටියේය.එහිදී වැඩිදුරටත් ඒ මහතා කියා සිටියේ,\" අපි වාහනේ තියලා ඩමියක් එවලා බැලුවා ආරක්ෂාව කොහොමද කියලා\" යන්නය.රැළිය අමතමින් සිටි ජොන්ස්ටන් ප්‍රනාන්දු මහතා හිටපු ජනාධිපතිවරයාගේ පැමිණීම සනිටුහන් කරමින් තම කතාව අතරමඟ නතර කළ අතර ඒ අවස්ථාවේදී උත්සවයේ නිවේදක කටයුතු සිදු කළ පුද්ගලයා විසින් හිටපු ජනපති පිළිගැනීමට හේතු පාඨ ප්‍රකාශ කළේය. මහින්ද රාජපක්ෂ මහතා සමඟින් අදාළ මෝටර් රථය වේදිකාව ඉදිරිපිටට පැමිණියද මහින්ද රාජපක්ෂ මහතා නොපැමිණි අතර මද වේලාවකින් නැවතත් මෝටර් රථය පිටු පසට ධාවනය විය. යළි කතාව අරඹමින් ජොන්ස්ටන් ප්‍රනාන්දු මහතා ප්‍රකාශ කර සිටියේ ආරක්ෂාව මැන බැලීම සඳහා හිටපු ජනපති වෙනුවට ප්‍රථමයෙන් ඩමියක් ගෙන ආ බවයි.", "URL": "https://sinhala.adaderana.lk/news.php?nid=68700", "Category": null, "Parent URL": null}