{"Source": "Adaderana", "Timestamp": "March 13, 2019 04:17 pm", "Headline": "පොහොසත් බබාලා වේලාසනින් පුරුදු වෙන්න ඕන ආදායම් බදු ගෙවන්න", "News Content": "එළැඹෙන උත්සව සමය නිමිත්තෙන් ඉන්ධන මිල ඉතා අඩු මුදලකින් ඉහළ දැමූ බව මුදල් අමාත්‍ය මංගල සමරවීර මහතා පවසයි. මුදල් අමාත්‍යාංශයේ අද(13) පැවති මාධ්‍ය හමුවකට එක්වෙමින් අමාත්‍යවරයා මේ බව ප්‍රකාශ කළේය. මේ අතර 2019 වසර සඳහා වන අය වැයෙන් යෝජනා කළ නව වාහන ආනයනික බද්ද මාර්තු මස 6 වෙනි දිනට පෙර විවෘත කළ ණයවර ලිපි සඳහා අය නොවන බව මුදල් අමාත්‍යවරයා සඳහන් කළේය. එමෙන්ම ළමා ඉතුරුම් ගිණුම්වල පොළිය සඳහා බදු අයකිරීම් අදාළ වන්නේ මාසික පොළිය රු. 5,000 ක් හෝ ඊට වැඩිනම් පමණක් බවත් එසේ පොළියක් ලැබීමට නම් අවම වශයෙන් එවැනි ගිණුමක රු. ලක්ෂ 12 ක තැන්පතු මුදලක් තිබිය යුතු බවත් මුදල් අමාත්‍ය මංගල සමරවීර මහතා පවසයි. එහිදී වැඩිදුරටත් අමාත්‍යවරයා පැවසුවේ “පෝසත් බබාලා“ වේලාසනින්ම ආදායම් බදු ගෙවීමට පුරුදු විය යුතු බවයි.", "URL": "https://sinhala.adaderana.lk/news.php?nid=106001", "Category": null, "Parent URL": null}