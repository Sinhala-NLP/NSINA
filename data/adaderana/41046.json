{"Source": "Adaderana", "Timestamp": "February 11, 2014 04:32 pm", "Headline": "පවුලේ පෝෂණයේ වගකීම මව්වරුන්ටයි", "News Content": "පවුලේ පෝෂණය පිළිබඳ තීරණ ගැනීමේ දී මව්වරුන්ට විශාල කාර්යභාරයක් පැවරී ඇති බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. ඇතැම් මව්වරුන් දරුවන්ට ආහාරය සඳහා ලබාදෙන්නේ දේශිය ආහාර නොව මාධ්‍ය හරහා ප්‍රචාරය වන ක්ෂණිය ආහාර පමණක් බව අමාත්‍යවරයා පෙන්වාදෙයි. එම හේතුවෙන් පාසල් දරුවන් දියවැඩියාව වැනි රෝගී තත්ත්වයන්ගෙන් පෙළෙන බවට අනාවරණය වී ඇති බව ද අමාත්‍යවරයා පවසයි. වැලිගම නගර ශාලාවේ පැවති වැඩමුළුවක් අමතමින් කෘෂිකර්ම අමාත්‍ය මහින්ද යාපා අබේවර්ධන මහතා මෙම අදහස් පළ කර තිබේ. රසායනික පොහොර භාවිතයෙන් තොරව ගෙවත්තේ වගා කරන ආහාර දරුවන්ට ලබා දිය යුතු බවත් අනාගතයේ දී රට භාර ගැනීම උදෙසා නිරෝගී දරු පරපුරක් බිහි කිරීමට මව්පියන් පියවර ගත යුතු බවත් අමාත්‍යවරයා එහිදී වැඩිදුරටත් පවසා ඇත.", "URL": "https://sinhala.adaderana.lk/news.php?nid=41046", "Category": null, "Parent URL": null}