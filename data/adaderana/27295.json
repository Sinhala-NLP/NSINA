{"Source": "Adaderana", "Timestamp": "September 10, 2012 05:14 pm", "Headline": "අල්ලස් ගත් පොලිස් නිලදරුවට අත්හිටවූ දඬුවම්", "News Content": "අල්ලස් ලබා ගැනීමේ චෝදනාවකට වරදකරු වු පොලිස් නිලධාරියෙකුට කොළඹ මහාධිකරණය විසින් අත්හිටවු සිරදඬුවම් නියම කර තිබේ. වරෙන්තු ලබා සිටි විත්තිකරුවෙකු අත්අඩංගුවට නොගැනීම සඳහා රුපියල් 12,000 ක මුදලක් අල්ලස් වශයෙන් ලබාගත් බවට අදාළ පොලිස් නිලධාරියාට එරෙහිව චෝදනා එල්ල වී තිබිණි‍. පොළොන්නරුව, පුලස්ථිගම පොලිස් ස්ථානයේ සේවය කරමින් සිටිය දී ඔහු එම වරද සිදුකර තිබු අතර මහාධිකරණය චෝදනා 4 ක් යටතේ විත්තිකරුට අවුරුදු 6 බැගින් වු සිරදඬුවම් නියම කළේය. එම සිරදඬුවම වසර 10 කට අත්හිටවු අතර විත්තිකරුට රුපියල් 12,000 ක දඩයක් නියම කර ඇත.", "URL": "https://sinhala.adaderana.lk/news.php?nid=27295", "Category": null, "Parent URL": null}