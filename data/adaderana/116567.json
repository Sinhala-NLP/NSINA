{"Source": "Adaderana", "Timestamp": "August 15, 2019 08:36 am", "Headline": "හැටන් නගරයේ ලී වෙළඳසැල ගිනි ගත්තද? තිබ්බද?", "News Content": "හැටන් නුවරඑළිය ප්‍රධාන මාර්ගයේ කුඩාගම පිහිටි ලී වෙළඳසැලකට කිසියම් පිරිසක් විසින් ගිනි තැබුවේ යැයි කියන සිද්ධියක් සම්බන්ධයේ හැටන් පොලීසිය පුළුල් පරික්ෂණයක් ආරම්භ කර ඇති බව අද දෙරණ වාර්තාකරු පවසයි. අද(15) අළුයම 1.00ට පමණ එම වෙළඳසැලට ඇතුළු වු කිසියම් පිරිසක් විසින් වෙළඳසැලේ ගබඩා කර තිබු දැවවලට ගිනි තබා තවත් දැව තොගයකට භුමිතෙල් ඉස ඇති බව පොලීසිය පැවසුවේය. එම ලි වෙළදසැලේ කාර්යයාලයේ සවි කර තිබු ආරක්ෂිත කැමරා පද්ධතියටද හානි කර ආරක්ෂිත කැමරා පද්ධතියේ දත්ත සටහන් පද්ධතියද රැගෙන ගොස් ඇති බව වාර්තා වෙයි. පැතිර යමින් පැවති ගින්න හැටන් පොලිසියේ නිලධාරින් සහ ප්‍රදේශවාසින් එක් ව පාලනය කිරීමට සමත් වි තිබේ. එම ලි වෙලදසැලේ අයිතිකරු කියා සිටින්නේ ගිනි තැබිම හේතුවෙන් තමන්ට රුපියල් ලක්ෂ පහක පමණ අලාභයක් සිදු වි ඇති බවත්, මෙම ගිනිතැබිම කිසියම් පිරිසක් විසින් සිදු කරන්නට ඇති බව තමන් සැකකරන බවයි. ලි වෙලදසැලේ කාර්යයාලයේ තිබු මුදල් ද සොරාගෙන ඇති බවත්, අයිතිකරු පැවසීය. ගින්න පිළිබඳව හැටන් පොලීසිය පුළුල් විමර්ෂණයක් ආරම්භ කර තිබේ.", "URL": "https://sinhala.adaderana.lk/news.php?nid=116567", "Category": null, "Parent URL": null}