{"Source": "Adaderana", "Timestamp": "August 31, 2019 06:16 pm", "Headline": "දේශපාලඥයන් සහ රාජ්‍ය නිලධාරීන් එක්ව රට ගොඩනැගිය යුතුයි-ජනපති", "News Content": "දේශපාලඥයන් සහ රාජ්‍ය නිලධාරීන් වාද භේදයෙන් තොරව රට ගොඩනැංවීමට එක්විය යුතු බව ජනාධිපති මෛත්‍රීපාල සිරිසේන මහතා පවසයි. කන්තලේ, මොරවැව ශ්‍රි ඉන්ද්‍රාරාම විහාරස්ථානයේ අභිනවයෙන් ඉදිකළ සමාධි බුද්ධ ප්‍රතිමා වහන්සේ නිරාවරණය කිරීමේ පුණ්‍ය මහෝත්සවයට එක්වෙමින් ජනාධිපතිවරයා මෙම අදහස් පළ කළේය. මෙහිදී වැඩිදුරටත් අදහස් දැක්වු ජනාධිපතිවරයා සඳහන් කලේ අභිමානවත් සහ ශ්‍රේෂ්ඨ ඉතිහාසයකට උරුමකම් කියන මෙරට අතීතයේ කෘෂි කාර්මාන්තයෙන් සශ්‍රික රටක් බවයි. ඉදිරියේදී ද කෘෂිකර්මාන්තය පදනම් කරගනිමින් මෙරට ගොඩනැංවිය හැකි බව පෙන්වා දුන් ජනාධිපතිවරයා කාලගුණික හා දේශගුණික විපර්යාස අභියෝගයක් වුවද නව සැලසුම් ඔස්සේ එම අභියෝග ජයගත හැකි බව පෙන්වා දී ඇත. වැඩිදුරටත් අදහස් දැක්වු ජනාධිපතිරයා සඳහන් කළේ ත්‍රිකුණාමලය දිස්ත්‍රික්කය සංවර්ධනය වෙනුවෙන් තමන් සුවිශේෂි වැඩකොටසක් ඉටු කළ බවයි.", "URL": "https://sinhala.adaderana.lk/news.php?nid=117951", "Category": null, "Parent URL": null}