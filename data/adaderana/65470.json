{"Source": "Adaderana", "Timestamp": "October 28, 2016 10:15 am", "Headline": " සොරකමේ ගිය පාසල් ළමුන් 2ක් සමග තරුණයෙක් කො‍ටු", "News Content": "දිවා කාලයේ නිවෙස් බිද සොරකම් කිරීමේ සිද්ධියක් සම්බන්ධයෙන් පාසල් ළමුන් දෙදෙනකු සහ තවත් තරුණයෙකු මීගමුව නගරයේදී අත්අඩංගුවට ගෙන තිබේ.මීගමුව කොට්ඨාස නීතිය බලගැන්වීමේ ඒකකයේ නිලධාරීන්ට ලද තොරතුරක් මත සිදු කළ සෝදිසියකදී අදාළ සැකකරුවන් අත්අඩංගුවට ගැනීමට හැකි වූ බව පොලිස් මූලස්ථානය සඳහන් කළේය.එහිදී ඔවුන් සතුව තිබී සොරකම් කරන ලද ටැබ් යන්ත්‍රයක්, ජංගම දුරකථනයක්, ලැප්ටොප් වර්ගයේ පරිඝණකයක් පොලීසිය විසින් සොයාගෙන තිබේ.සැකකරුවන් මීගමුව සහ කිඹුලාපිටිය යන ප්‍රදේශවල පදිංචි 14 හැවිරිදි සහ 25 හැවිරිදි වයසේ පසුවන්නන් බව සඳහන්ය.ඔවුන් අද(28) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=65470", "Category": null, "Parent URL": null}