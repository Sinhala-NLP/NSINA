{"Source": "Adaderana", "Timestamp": "February 11, 2016 10:19 am", "Headline": "යටිවාවලදී සෙබලෙක් මරුට", "News Content": "කටුගස්තොට, යටිවාවල ප්‍රදේශයේ සිදුවූ රිය අනතුරකින් ගුවන් හමුදා සෙබලෙකු මියගොස් තිබේ.කටුගස්තොට දෙසට ධාවනය වූ යතුරුපැදියක්, ඉදිරියෙන් පැමිණි ත්‍රීරෝද රථයක ගැටී මාර්ගයේ පෙරළීගොස්, තවත් ලොරි රථයක ගැටීමෙන් අනතුර සිදුව ඇති බව පොලීසිය පවසයි.අනතුරෙන් තුවාල ලැබූ යතුරුපැදිකරු මහනුවර රෝහලට ඇතුළත් කිරීමේදී මියගොස් ඇති බව සඳහන්ය.මියගොස් ඇත්තේ ඉරණමඩු ගුවන් හමුදා කඳවුරේ සේවය කළ ගුවන් හමුදා සෙබලෙකි.පසුපැදිකරු මහනුවර රෝහලේ ප්‍රතිකාර ලබන අතර කටුගස්තොට පොලීසිය අනතුර සම්බන්ධයෙන් විමර්ශන සිදුකරයි.", "URL": "https://sinhala.adaderana.lk/news.php?nid=57125", "Category": null, "Parent URL": null}