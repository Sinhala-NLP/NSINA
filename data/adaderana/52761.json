{"Source": "Adaderana", "Timestamp": "July 21, 2015 05:33 pm", "Headline": "මිරිහානේ හමුදා සිද්ධිය ගැන පරීක්ෂණ ඇරඹුවා - යුද හමුදා මූලස්ථානය ", "News Content": "යුද හමුදා සෙබළුන් තිදෙනෙකු ගිනි අවියක් සමඟ මිරිහාන ප්‍රදේශයේදී අත්අඩංගුවට ගැනීම සම්බන්ධයෙන් යුද හමුදා ‍පොලීසිය විසින් පරීක්ෂණ ආරම්භ කර ඇති බව යුද හමුදා මූලස්ථානය පවසයි.ඊයේ(20) රාත්‍රියේ සුදු වෑන් රථයක සිටියදී අදාළ යුද හමුදා සාමාජිකයින් සමඟ ගිනි අවිය මිරිහාන පොලීසිය විසින් අත්අඩංගුවට ගන්නා ලදී.ඒ අනුව මෙම සිදුවීම සම්බන්ධයෙන් යුද හමුදා මුලස්ථානයට දන්වා ඇති පරිදි යුද හමුදා පොලීසිය විසින් පරීක්ෂණ ආරම්භ කර ඇති බවත්, එම පරීක්ෂණයේදී මෙම සෙබළුන් වැරදිකරුවන් බව සනාථ වුවහොත් යුද හමුදා පනතට අනුව තරාතිරම නොබලා දැඩි දඬුවම් ලබාදීමට කටයුතු කරන බවත් එම මුලස්ථානය වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=52761", "Category": null, "Parent URL": null}