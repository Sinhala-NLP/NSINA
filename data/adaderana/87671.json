{"Source": "Adaderana", "Timestamp": "April 19, 2018 09:42 am", "Headline": "හලාවත අනතුරු 2ක්-පාරට ආපු බෝලයක් අහුලන්න ගිය කාන්තාව බස් රථයේ ගැටී බරපතළයි", "News Content": "හලාවත පොලිස් වසමට අයත් ප්‍රදේශ දෙකකදී සිදු වූ රිය අනතුරු හේතුවෙන් එක් අයෙකු මියගොස් තවත් අයෙක් බරපතළ තුවාල ලබා තිබේ. ඊයේ (18) පස්වරුවේ පළමු අනතුර සිදුව ඇත්තේ හලාවත කොළඹ ප්‍රධාන මාර්ගයේ කාක්කපල්ලිය ප්‍රදේශයේදීය. එහිදී ප්‍රධාන මාර්ගයට පැමිණ බෝලයක් ඇහිලිමට ගිය කාන්තාවක් කොළඹ සිට පුත්තලම බලා ගමන් කල ජනතා සන්තක ප්‍රවාහන සේවයට අයත් බස් රථයක ගැටීමෙන් පසු බරපතළ තුවාල ලබා හලාවත මහා රෝහලට ඇතුලත් කර ඇත. මේ කාන්තාවගේ තත්ත්වය බරපතළ බව වාර්තා වෙයි. බස් රථයේ රියදුරු හලාවත පොලිසිය විසින් අත්අඩංගුවට ගෙන තිබේ. දෙවන අනතුර ඊයේ(18) රාත්‍රියේ සිදුව ඇති අතර එහිදී මහගම කම්මල් හන්දිය ප්‍රදේශයේදී යතුරුපැදියක් පාරෙන් ඉවතට පැන විදුලි කාණුවක ගැටීමෙන් යතුරු පැදි කරු මිය ගොස ඇත. මෙලෙස මියගොස් ඇත්තේ එඩ්වඩ් ඇත්තනි ප්‍රනාන්දු ( 47 ) නමැති අයෙකි. අනතුරු දෙක සම්බන්ධයෙන්ම හලාවත පොලිසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=87671", "Category": null, "Parent URL": null}