{"Source": "Adaderana", "Timestamp": "March 17, 2010 10:10 am", "Headline": "කැබිනට්ටුව 35 ක් බෑ", "News Content": "මහ මැතිවරණයෙන් පසුව පත්වන ආණ්ඩුවේ කැබිනට් මණ්ඩලය 35ක් දක්වා අඩුකරන බවට රජය ගෙන යන ප්‍රකාශ පිළිගත නොහැකි බව එක්සත් ජාතික පක්ෂයේ මහලේකම් තිස්ස අත්තනායක මහතා පවසයි. ඔහු පවසන්නේ කැබිනට් මණ්ඩලයේ සියලු සාමාජිකයින් මෙවර මැතිවරණයට ඉදිරිපත් කර සිටින බවයි. කැබිනට් මණ්ඩලය අඩුකරන ආකාරය පිළිබඳව ආණ්ඩුව ජනතාවට හෙළිදරව් කළ යුතු බව තිස්ස අත්තනායක මහතා කියා සිටියි. ආණ්ඩුවේ ප්‍රමුඛතා ලේඛනයට අනුව කැබිනට් මණ්ඩලය 35 දෙනෙකුට සීමා කළ නොහැකි බව හෙතෙම පෙන්වා දෙයි.", "URL": "https://sinhala.adaderana.lk/news.php?nid=7321", "Category": null, "Parent URL": null}