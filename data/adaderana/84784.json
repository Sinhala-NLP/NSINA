{"Source": "Adaderana", "Timestamp": "February 24, 2018 09:17 pm", "Headline": "දිස්ත‍්‍රික්ක කිහිපයක වියළි කාලගුණයක්-තත්ත්වය තිව‍්‍ර වුණොත් වහාම පියවර ගන්න සුදානම්", "News Content": "මේ වන විට දිවයිනේ ප‍්‍රධාන දිස්ත‍්‍රික්ක කිහිපයකට තද වියළි කාලගුණ තත්ත්වයක් ඇති වී තිබෙන බව ආපදා කළමනාකරණ මධ්‍යස්ථානය නිවේදනය කරයි. ආපදා කළමනාකරණ මධ්‍යස්ථානයේ සහකාර අධ්‍යක්ෂ ප‍්‍රදීප් කොඩිප්පිලි මහතා මේ සම්බන්ධයෙන් අදහස් දක්වමින් කියා සිටියේ, මේ වන විට අනුරාධපුර, පොලොන්නරුව, මන්නාරම, පුත්තලම, කුරුණෑගල වව්නියාව, මොණරාගල හා මහනුවර ඇතැම් ස්ථානවල තද වියළි කාලගුණයක් පවතින බවට තොරතුරු ලැබී ඇති බවයි. මේ හේතුවෙන් තෝරා ගත් ප‍්‍රදේශවලට ජලය බෙදා හැරීම මේ වන විට ආපදා කළමනාකරණ මධ්‍යස්ථානය විසින් ආරම්භ කර ඇති බව ඔහු සදහන් කළේය. පානීය ජල ගැටළුවක් ඇති ව තිබෙන බැවින් ජලය අරපිරිමැස්මෙන් භාවිතා කරන ලෙස ද ආපදා කළමනාකරණ මධ්‍යස්ථානය මහජනතාවගෙන් ඉල්ලීමක් කරයි. ආපදා කළමනාකරණ මධ්‍යස්ථානය ප‍්‍රමුඛ සියලු ආයතන එක්වී මෙම තත්ත්වය තව දුරටත් තීව‍්‍ර වුවහොත් වහාම අවශ්‍ය පියවර ගන්නා බව ද ප‍්‍රදීප් කොඩිප්පිලි මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=84784", "Category": null, "Parent URL": null}