{"Source": "Adaderana", "Timestamp": "June 10, 2010 12:02 pm", "Headline": "චීන කම්කරුවන් 25,000 ක් දකුණේ වැඩ", "News Content": "මෙරට රැකියා විරහිත පිරිස් දිනෙන් දින වැඩි වෙද්දී චීනයෙන් ගෙනා කම්කරුවන් 25,000 ක් දකුණේ තැන තැන සේවය කරමින් සිටින බව පාර්ලිමේන්තු මන්ත්‍රී කබීර් හෂීම් මහතා පවසයි. රටේ සෑම තැනම මේ ආකාරයෙන් චීන කම්කරුවන් විවිධ ව්‍යාපෘතිවල සේවය කරමින් සිටින බවත්,ඒ පිරිස් කෙතරම්ද යන නිවරදි සංඛ්‍යා ලේඛණයක් ඉදිරිපත් කරන්නට ආණ්ඩුව කැමැත්තක් නොදක්වන බවත්,එසේ වුවද දකුණේ හම්බන්තොට දිස්ත්‍රීක්කයේ පමණක් 25,000 ක පමණ පිරිසක් සේවයේ යොදවා ඇති බවට තොරතුරු වාර්තාවන බවත් හෙතෙම කියා සිටියි. චීනයෙන් ණය සහ ආධාර ලබා ගැනීම සඳහා ගිවිසුම් අත්සන් කරද්දී එකී ව්‍යාපෘතිවල සේවය කිරීම සඳහා චීන කම්කරුවන්ම යොදාගත යුතු බවට වන කොන්දේසියකට ලංකා ආණ්ඩුව එකඟ වී ඇති බවත්,එහෙත් ඒ බව ප්‍රසිද්ධියේ නොකියන බවත් මන්ත්‍රීවරයා අද දෙරණට කියා සිටියේය. රටේ රැකියා වියුක්තිය වැඩි වන තත්ත්වයක් තුළ මෙම ගැටලුව ඉතාම බරපතල බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=8929", "Category": null, "Parent URL": null}