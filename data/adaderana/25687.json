{"Source": "Adaderana", "Timestamp": "July 11, 2012 01:13 pm", "Headline": "පොලිසියේ තවත් 4කට ස්ථාන මාරු", "News Content": "සේවා අවශ්‍යතා අනුව පොලිස්පතිවරයාගේ උපදෙස් මත මෙම ස්ථාන මාරුවීම් සිදුකළ බව පොලිස් මාධ්‍ය ප‍්‍රකාශක පොලිස් අධිකාරී අජිත් රෝහණ මහතා පවසයි. ඒ අනුව ප‍්‍රධාන පොලිස් පරීක්‍ෂක එන්.ඒ. රූපසිංහ මහතා පොලිස් ක්ෂේත‍්‍ර බලකා මූලස්ථානයේ සිට අම්බලන්ගොඩ මූලස්ථාන පොලිස් පරීක්ෂකවරයා ලෙසත් ප‍්‍රධාන පොලිස් පරීක්‍ෂක එච්.ඞී.එන්. අබේවර්ධන මහතා අපරාධ පරීක්‍ෂණ දෙපාර්තමේන්තුවේ සිට කහවත්ත ස්ථානාධිපතිවරයා ලෙසත් මාරු කර යවා තිබේ. මීට අමතරව බලංගොඩ පොලිස් ස්ථානයේ සේවය කළ ප‍්‍රධාන පොලිස් පරීක්‍ෂක එච්.කේ. සුමනසේන මහතා පුත්තලම මූලස්ථාන පොලිස් පරීක්ෂකවරයා ලෙසත් ප‍්‍රධාන පොලිස් පරීක්‍ෂක ආර්.එම්.අබේකොන් බණ්ඩා මහතා අවිස්සාවේල්ල පොලිස් ස්ථානයේ සිට කනගරායකුලම් පොලිසියේ ස්ථානාධිපතිවරයා ලෙසත් මාරු කර යවා ඇතැයි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=25687", "Category": null, "Parent URL": null}