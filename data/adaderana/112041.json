{"Source": "Adaderana", "Timestamp": "June 15, 2019 06:07 pm", "Headline": "පැය 8කට පසු හිස්බුල්ලා TIDයෙන් පිටත්ව යයි", "News Content": "ප්‍රකාශයක් ලබා දීමට ත්‍රස්ත විමර්ශන කොට්ඨාශය වෙත පැමිණි නැගෙනහිර පළාත් හිටපු ආණ්ඩුකාර එම්.එල්.ඒ.එම් හිස්බුල්ලා මහතා එම ස්ථානයේන් පිටත්ව ගිය බව පොලිස් මාධ්‍ය ප්‍රකාශක කර්යාලය පවසයි. ඔහු සම්බන්ධයෙන් මේ වන විට සිදුවෙමින් පවතින විමර්ශන කටයුතු වෙනුවෙන් ප්‍රකාශයක් ලබා දීමට ඒ මහතාමෙලෙස ත්‍රස්ත විමර්ශන කොට්ඨාශය වෙත අද (15) උදැසන පැමිණියේය. 2019 අප්‍රේල් 22 වන දින රාත්‍රී 10ට පමණ ඇඳිරි නීතිය බලපැවැත්වෙන් අවස්ථාවේ කල්කුඩා ප්‍රදේශයේ හෝටලයකදී සැකසහිත ලෙස අරාබි ජාතිකයින් දෙදෙනෙකු හමුවී සාකච්ඡාවක් පැවැත්වීමේ සිද්ධියක් සම්බන්ධයෙන් ඇරඹි විමර්ශනයට අදාළව ප්‍රකාශයක් ලබා දීමට ඔහු ත්‍රස්ත විමර්ශන කොට්ඨාශය වෙත පැමිණි බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසයි. අද පෙරවරු 9.45ට පමණ ඔහු ත්‍රස්ත විමර්ශන කොට්ඨාශය වෙත පැමිණි අතර පස්වරු 5.45ට පමන එම ස්ථානයෙන් පිටත්ව ගිය බවද පොලිස් මාධ්‍ය කාර්යාල සඳහන් කළේය.", "URL": "https://sinhala.adaderana.lk/news.php?nid=112041", "Category": null, "Parent URL": null}