{"Source": "Adaderana", "Timestamp": "November 18, 2016 08:55 am", "Headline": " අයවැය දෙවනවර කියවීමේ විවාදයේ අවසන් දිනය අදයි", "News Content": "අයවැය දෙවනවර කියවීමේ විවාදයේ අවසන් දිනය අදට යෙදී තිබේ.අද (18) පෙරවරු 09.30ට පාර්ලිමේන්තුව රැස්වන අතර විවාදය අවසානයේ අයවැය දෙවනවර කියවීම පිළිබඳ ඡන්ද විමසීම සිදු කිරීමට නියමිතය.2017 අයවැය යෝජනා පිළිබඳ කාරක සභා අවස්ථාවේ විවාදය හෙට(19) ආරම්භ වෙයි.කාරක සභා අවස්ථාවේ විවාදය දින 19ක් පුරා පැවැත්වෙන අතර අයවැය පිළිබද අවසන් ඡන්ද විමසීම ලබන මස 10 වනදා සිදු කිරීමට නියමිතය.මේ අතර ආණ්ඩුක්‍රම ව්‍යවස්ථා මණ්ඩලය අද පෙරවරුවේ පාර්ලිමේන්තු සභා ගර්භයේදී රැස්වෙයි.පෙරවරු 09.00ට එම රැස්වීම පැවැත්වෙන අතර මෙහෙයුම් කමිටුවට ඉදිරිපත් කරන ලද අනු කමිටු වාර්තා අග්‍රාමාත්‍ය රනිල් වික්‍රමසිංහ මහතා විසින් ආණ්ඩුක්‍රම ව්‍යවස්ථා මණ්ඩලය වෙත පිළිගැන්වීමට නියමිතය.", "URL": "https://sinhala.adaderana.lk/news.php?nid=66134", "Category": null, "Parent URL": null}