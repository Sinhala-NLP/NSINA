{"Source": "Adaderana", "Timestamp": "January 28, 2011 11:08 am", "Headline": "උතුරේ පු‍රා විද්‍යා ස්ථාන සංරක්ෂණය ඇරඹෙයි", "News Content": "උතුරු ප්‍රදේශයේ පු‍රා විද්‍යා ස්ථාන කඩිනමින් සංරක්ෂණය කිරීමේ කටයුතු ආරම්භ කර ඇති බව පුරාවිද්‍යා දෙපාර්තමේන්තුව පවසයි. එම ප්‍රදේශයේ පුරා විද්‍යා ගවේෂණ කටයුතු මේ වන විට සම්පූර්ණයෙන්ම අවසන් කර ඇති බව පුරාවිද්‍යා කොමසාරිස් ජනරාල් මහාචාර්ය සෙනරත් දිසානායක මහතා ප්‍රකාශ කළේය. මෙම වැඩසටහනේ පළමු අදියර වශයෙන් යාපනය කොටුව ප්‍රදේශය සංරක්ෂණය කිරීමේ කටයුතු ආරම්භ කර ඇති බව දිසානායක මහතා සඳහන් කළේය. ඒ සඳහා විදෙස් රටවල් කිහිපයක ආධාර ද ලැබී ඇති බව පු‍රාවිද්‍යා කොමසාරිස් ජනරාල් සෙනරත් දිසානායක මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=13808", "Category": null, "Parent URL": null}