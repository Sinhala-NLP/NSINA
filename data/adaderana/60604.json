{"Source": "Adaderana", "Timestamp": "May 30, 2016 10:40 am", "Headline": "ලංකාව පිටුපසින්", "News Content": "එංගලන්තය සහ ශ්‍රි ලංකාව අතර පැවැත්වෙන දෙවන ටෙස්ට් ක්‍රිකට් තරගයේ තුන්වන දිනය නිමාවට පත් වන විට සිය දෙවන ඉනිම සඳහා පන්දුවට පහර දෙමින් සිටින ශ්‍රී ලංකා කණ්ඩායම කඩුලු 05ක් බිඳ වැටී ලකුණු 309 ක් ලබා සිටියි.ඒ අනුව ශ්‍රී ලංකා කණ්ඩායම එංගලන්ත පළමු ඉනිමට වඩා ලකුණු 88ක් පිටුපසින් පසුවෙයි.මෙම තරගයේ කාසියේ වාසිය දිනූ එංගලන්ත කණ්ඩායම ප්‍රථමයෙන් පන්දුවට පහරදීමට තීරණය කළ අතර එහිදී ඔවුන් කඩුලු 09කට ලකුණු 498 ක් ලබා සිටියදී පන්දුවට පහරදීමේ අවස්ථාව ශ්‍රී ලංකා කණ්ඩායමට ලබා දුණි.ඒ අනුව ශ්‍රි ලංකා කණ්ඩායමට සිය ප්‍රථම ඉනිම සඳහා ලබා ගත හැකි වූයේ සියලු ක්‍රීඩකයින් දැවී ලකුණූ 101ක් පමණි.කෙසේ වෙතත් ලකුණු 397ක් පිටුපසින් සිටිමින් සිය දෙවන ඉනිම ආරම්භ කළ ශ්‍රී ලංකා ක්‍රීඩකයින් මේ වන විට කඩුලු 05ක් දැවී ලකුණු 309ක් ලබා සිටියි.ශ්‍රි ලංකා දෙවන ඉනිම වෙනුවෙන් නායක ඇන්ජලෝ මැතිව්ස් ලකුණු 80ක් සහ කෞෂාල් සිල්වා ලකුණු 60ක් ලබා ගත්තේය.ඊයේ දිනය නිමා වන විට නොදැවි පන්දුවට පහර දෙමින් සිටි දිනේෂ් චන්දිමාල් ලකුණූ 54ක් සහ මිලින්ද සිරිවර්ධන ලකුණු 35ක් ලබා සිටියේය.", "URL": "https://sinhala.adaderana.lk/news.php?nid=60604", "Category": null, "Parent URL": null}