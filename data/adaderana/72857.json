{"Source": "Adaderana", "Timestamp": "May 5, 2017 05:24 pm", "Headline": " අත්‍යවශ්‍ය සේවා පවත්වාගෙන යන්න ඉහළ පෙළේ කමිටුවක් පත්කරයි", "News Content": "අත්‍යවශ්‍ය සේවා පවත්වාගෙන යාම සඳහා ඉහළ පෙළේ කමිටුවක් පත් කිරීම කෙරෙහි රජයේ අවධානය යොමුව තිබේ.මහින්ද සමරසිංහ අමාත්‍යවරයා පවසන්නේ දිගින් දිගටම ක්‍රියාත්මක වන වර්ජන විරෝධතාවන් හේතුවෙන් ජනතාවට සිදු වන අපහසුතාවන් වලක්වා ගැනීමේ අරමුණින් මෙය ක්‍රියාත්මක වන බවයි.අද (05) පැවැති මාධ්‍ය හමුවකදී අදහස් දක්වමින් ඔහු මේ බව කියා සිටියේය.තවදුරටත් අදහස් දක්වමින් මහින්ද සමරසිංහ අමාත්‍යවරයා පැවසුවේ ක්‍රියාත්මක කරන වැඩ වර්ජනය පටු දේශපාලන අරමුණු ඉටු කර ගැනීම සඳහා සිදු කරන්නක් බවයි.", "URL": "https://sinhala.adaderana.lk/news.php?nid=72857", "Category": null, "Parent URL": null}