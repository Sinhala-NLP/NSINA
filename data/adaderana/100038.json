{"Source": "Adaderana", "Timestamp": "November 30, 2018 08:18 am", "Headline": "ජී 20 සමුළුවේදී ජනාධිපති දෙදෙනා අතර හමුවක්", "News Content": "අද(30) ආරම්භ වන ජී 20 සමුළුවේදී අමෙරිකානු ජනාධිපති ඩොනල්ඩ් ට්‍රම්ප් හා චීන ජනාධිපති ෂී ජින් පින් අතර හමුවක් පැවැත්වීමට නියමිතව තිබේ. විදෙස් මාධ්‍ය පවසන්නේ එහිදී දෙරටම එකිනෙකා අතර පනවා ඇති වෙළඳ සම්බාධක පිළිබඳව ද සාකච්ඡා කරනු ඇති බවයි. කෙසේවෙතත් අමෙරිකානු ජනාධිපතිවරයා මීට දින කිහිපයකට පෙර ප්‍රකාශ කර තිබුණේ අමෙරිකාවට ආනයනය කරන චීන භාණ්ඩ සඳහා පනවා ඇති ඩොලර් බිලියන 200ක වෙළද සම්බාධකය ඩොලර් බිලියන 267ක් දක්වා ඉහළ දැමීමට බලාපොරොත්තු වන බවයි. මේ අතර විදෙස් මාධ්‍ය පවසා ඇත්තේ ජී 20 සමුළුව අතරතුර සිදුවීමට නියමිත හමුවේදී ද දෙරටේ වෙළඳ සම්බාධක අඩු කරගැනීමක් සිදු නොවනු ඇති බවයි.", "URL": "https://sinhala.adaderana.lk/news.php?nid=100038", "Category": null, "Parent URL": null}