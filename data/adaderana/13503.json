{"Source": "Adaderana", "Timestamp": "January 15, 2011 09:30 am", "Headline": "හිටපු ප්‍රධානීන් බලය අයුතු ලෙස යොදවා ප්‍රචාරණ කටයුතු කරනවා", "News Content": "ඇතැම් හිටපු පළාත් පාලන ආයතන ප්‍රධානීන් තම බලය අයුතු ලෙස භාවිත කරමින් මැතිවරණ ප්‍රචාරණ කටයුතු සිදුකරමින් සිටින බවට තොරතුරු ලැබී ඇති බව පැෆ්රල් සංවිධානය පවසයි. මේ පිළිබඳ අදාළ පාර්ශව වහා පියවර ගත යුතු බව එම සංවිධා‍නයේ විධායක අධ්‍යක්ෂ රෝහණ හෙට්ටිආරච්චි මහතා සඳහන් කරයි. මැතිවරණය දක්වා කාල වකවානුව තුළ මේ වනවිට පළාත් පාලන ආයතන වලට පත්කර ඇති විශේෂ කොමසාරිස්වරුන් සිය රාජකාරිය අපක්ෂපාතීව ක්‍රියාත්මක කරනු ඇති බව විශ්වාස කරන බවද හෙතෙම ප්‍රකාශ කරයි. එමෙන්ම සාධාරණ මැතිවරණයක් පැවැත්වීමටත්, රාජ්‍ය දේපළ අයථා ලෙස පරිහරණය වැළැක්වීමට එම කාලය තුළ ඔවුන්ගේ කාර්යයභාරය තීරණාත්මක හා ඉතා වැදගත් වන බව ද හෙට්ටිආරච්චි මහතා පෙන්වාදෙයි.", "URL": "https://sinhala.adaderana.lk/news.php?nid=13503", "Category": null, "Parent URL": null}