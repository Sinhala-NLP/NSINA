{"Source": "Adaderana", "Timestamp": "October 18, 2018 10:16 am", "Headline": "නාලක CIDයට එයි", "News Content": "ත්‍රස්ථ විමර්ශන කොට්ඨාශයේ හිටපු නියෝජ්‍ය පොලිස්පති නාලක ද සිල්වා මහතා අපරාධ පරීක්ෂණ දෙපාර්තමේන්තුව වෙත පැමිණ තිබේ. ජනාධිපතිවරයා සහ හිටපු ආරකෂක ලේකම්වරයා ඝාතන කුමන්ත්‍රණයක් සම්බන්ධයෙන් සිදුකෙරෙන විමර්ශනයට අදාළව ප්‍රකාශයක් ලබාගැනීම සඳහා පැමිණෙන ලෙසට අපරාධ පරීක්ෂණ දෙපාර්තමේන්තුව නාලක ද සිල්වා මහතාට දැනුම්දීමක් සිදුකර තිබුණි. ඒ අනුව මීට ටික වේලාවකට පෙර ඔහු එම දෙපාර්තමේන්තුව වෙත පැමිණි බව අද දෙරණ වාර්තාකරු සඳහන් කළේය. මීට පෙර පසුගිය 16 වනදා අපරාධ පරීක්ෂණ දෙපාර්තමේන්තුව හමුවේ පෙනී සිටින ලෙස නාලක ද සිල්වා මහතාට දැනුම් දී තිබුණද පෞද්ගලික හේතුවක් මත ඔහු ඒ සඳහා වෙනත් දිනයක් ලබාදෙන ලෙස නීතීඥවරුන් මාර්ගයෙන් ඉල්ලීමක් කර තිබුණි.", "URL": "https://sinhala.adaderana.lk/news.php?nid=97862", "Category": null, "Parent URL": null}