{"Source": "Adaderana", "Timestamp": "December 18, 2011 08:10 am", "Headline": "ස්ටාර් චැලේන්ජ් කිරුළට\"රාජූස් බ්‍රේකර්ස් \" හිමිකම් කියයි", "News Content": "\"සංගීතයේ මහා සංග්‍රාමය - දෙරණ ස්ටාර් චැලෙන්ජ්\" අවසන් මහා තරගයෙන් රාජු බණ්ඩාර නායකත්වය දුන් \"රාජූස් බ්‍රේකර්ස් \" කණ්ඩායම ජය හිමිකර ගන්නා ලදී. දෙරණ ස්ටාර් චැලේන්ජ් අවසන් මහා තරගය ඊයේ රාත්‍රී ඉතා විචිත්‍රවත්ව පැවත්වුණු අතර එහිදි ගායක ගායිකාවන් රැසකගේ නිර්මාණ ඉදිරිපත් කෙරුණි. මාස 09 කට වැඩි කාලයක් ගායන තරු අතර පැවති මෙම තර‍ගාවලිය සඳහා ජනප්‍රිය ගායන තරු 06ක් සහ ඔවුන්ගේ කණ්ඩායම් ඉදිරිපත්ව සිටියහ. ඉන් අවසන් මහා තරගයට සුදුසුකම් ලැබුවේ ඉන්ද්‍රචාප ලියනගේ නායකත්වය දුන් \"චාපාස් රොකර්ස්\" කණ්ඩායම සහ රාජු බණ්ඩාර නායකත්වය දුන් \"රාජූස් බ්‍රේකර්ස්\" කණ්ඩායමයි. ප්‍රේක්ෂක ජනතාවගේ කෙටි පණිවුඩ මනාප අනුව ජයග්‍රාහකයන් තේරීම සිදුවිය.", "URL": "https://sinhala.adaderana.lk/news.php?nid=20765", "Category": null, "Parent URL": null}