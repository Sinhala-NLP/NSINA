{"Source": "Adaderana", "Timestamp": "May 30, 2014 02:45 pm", "Headline": "කොළඹ ප්‍රදේශ කිහිපයකට පැය 9ක් ජලය නෑ", "News Content": "කොළඹ ප්‍රදේශ කිහිපකට හෙට රාත්‍රියේ සිට පැය කිහිපයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. ඒ අනුව හෙට රාත්‍රී 9 සිට පසු දින උදෑසන 6 වන තෙක් පැය 9ක කාලයක් ජල සැපයුම අත්හිටුවන බව එම මණ්ඩලය සඳහන් කළේය. ගාලු පාරේ ඩික්මන් පාර හන්දිය සිට බම්බල පිටිය හන්දිය දක්වා සහ ඊට සම්බන්ධ සියලු අතුරු මාර්ග වල මෙලෙස ජල සැපයුම අත්හිටුවීමට නියමිතය. කොළඹ අගනගර සංවර්ධන ව්‍යපෘතිය යටතේ ජලනල එලීම හේතුවෙන් මෙ‍ලෙස ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=43606", "Category": null, "Parent URL": null}