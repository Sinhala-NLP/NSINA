{"Source": "Adaderana", "Timestamp": "October 3, 2018 11:57 am", "Headline": "අනතුරකින් හමුදා සෙබළෙකු මරුට", "News Content": "නිට්ටඹුව, කලල්පිටිය ප්‍රදේශයේදී සිදුවු රිය අනතුරකින් යුද හමුදා සෙබළෙකු ජීවිතක්ෂයට පත්ව තිබේ. පෞද්ගලික බස් රථයක් සහ යතුරුපැදියක් මුහුණට මුහුණ ගැටීමෙන් අනතුර සිදුව ඇති බව පොලීසිය පැවසීය. අනතුරින් බරපතළ තුවාල ලැබු යතුරුපැදියේ පැදිකරු සහ පසු පැදිකරු කොළඹ ජාතික රෝහලට ඇතුළත් කිරීමෙන් අනතුරුව පැදිකරු මියගොස් තිබේ. මියගොස් ඇත්තේ පස්යාල, බෝලක්කන්ද ප්‍රදේශයේ පදිංචිව සිටි 30 හැවිරිදි යුධ හමුදා සෙබලෙකු බව සඳහන්ය. අනතුර සම්බන්ධයෙන් බස්රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=97100", "Category": null, "Parent URL": null}