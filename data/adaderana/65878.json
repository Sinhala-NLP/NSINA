{"Source": "Adaderana", "Timestamp": "November 9, 2016 05:22 pm", "Headline": " තහනම් දැල් දැමූ 9ක් දැලේ", "News Content": "තහනම් දැල් භාවිත කරමින් ධීවර කටයුතුවල නිරත වූ ධීවරයින් 9 දෙනෙකු නාවික හමුව විසින් අත්අඩංගුවට ගෙන තිබේ.මන්නාරම, ගජබා ආයතනයට අනුයුක්ත නාවිකයින් පිරිසක් විසින් පල්ලෙමුනේ ප්‍රදේශයට ඔබ්බෙන් වූ මුහුදු සීමාවේදී එම ධීවරයින් පිරිස අත්අඩංගුවට ගෙන ඇති බව සඳහන්ය.එහිදි මසුන් ඇල්ලීම සඳහා යොදා ගත් තහනම් දැල් 4 ක් සහ කුඩා යාත්‍රා 4ක් නාවික හමුදාව භාරයට ගෙන ඇත.අත්අඩංගුවටගත් ධීවරයින් සහ භාණ්ඩ ඉදිරි විමර්ශන කටයුතු සඳහා මන්නාරම සහකාර ධීවර අධ්‍යක්ෂක කාර්යාලය වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=65878", "Category": null, "Parent URL": null}