{"Source": "Adaderana", "Timestamp": "June 10, 2013 04:13 pm", "Headline": "මඩකළපුව රෝහලේ ශල්‍යාගාරය වසයි", "News Content": "අලුත්වැඩියා කටයුත්තක් හේතුවෙන් මඩකළපුව ශික්ෂණ රෝහලේ ශල්‍යාගාරය තාවකාලිකව වසා දැමීමට තීරණය කර තිබේ. ලබන බ්‍රහස්පතින්දා සිට දින 10 ක කාලයක් ශල්‍යාගාරය වසා තබන බව රෝහල් අධ්‍යක්ෂ කේ.මුරුගානන්දන් මහතා ප්‍රකාශ කළේය. හදිසි ශල්‍යකර්මවලට භාජනය කළ යුතු රෝගීන් අම්පාර, පොළොන්නරුව සහ ත්‍රිකුණාමලය රෝහල් වෙත යොමු කිරීමට පියවර ගෙන තිබේ. දරු උපත් සහ සාමාන්‍ය තුවාල සම්බන්ධ ශල්‍යකර්ම මඩකළපුව ශික්ෂණ රෝහලේදීම සිදු කිරීමට අවශ්‍ය පියවර ගෙන ඇති බව රෝහල් අධ්‍යක්ෂවරයා සඳහන් කළේය.", "URL": "https://sinhala.adaderana.lk/news.php?nid=34802", "Category": null, "Parent URL": null}