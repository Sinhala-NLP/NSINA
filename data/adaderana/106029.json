{"Source": "Adaderana", "Timestamp": "March 14, 2019 08:30 am", "Headline": "යතුරුපැදි අනතුරකින් තරුණයින් දෙදෙනෙක් මරුට", "News Content": "වැලිකන්ද, බොරවැව ප්‍රදේශයේදී සිදු වූ යතුරුපැදි අනතුරකින් තරුණයින් දෙදෙනෙකු මියගොස් තිබේ. යතුරු පැදියේ වේගය පාලනය කර ගත නොහැකිව මාර්ගයෙන් ඉවතට පැනිම හේතුවෙන් අනතුර සිදුව ඇති බව පොලීසිය සඳහන් කළේය. අනතුරින් බරපතළ තුවාල ලැබූ පැදිකරු සහ පසුපැදිකරු වැලිකන්ද රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 27 හැවිරිදි සෙවනපිටිය ප්‍රදේශයේ පදිංචිව සිටි අයෙකු සහ 19 හැවිරිදි ගල්ගමුව ප්‍රදේශයේ පදිංචිව සිට අයෙකු බව සදහන්ය. වැලිකන්ද පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි", "URL": "https://sinhala.adaderana.lk/news.php?nid=106029", "Category": null, "Parent URL": null}