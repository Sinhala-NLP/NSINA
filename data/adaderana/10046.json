{"Source": "Adaderana", "Timestamp": "August 5, 2010 01:24 pm", "Headline": "පැමිණිල්ලක් ආවොත් ඇමතිකම දාලා යනවා", "News Content": "ගස්බැඳීමට ලක් වූ පුද්ගලයා පොලීසියට පැමිණිල්ලක් කළ හොත් තමන් අමාත්‍ය ධූරයෙන් ඉල්ලා අස්වන බව නියෝජ්‍ය අමාත්‍ය මර්වින් සිල්වා මහතා පවසයි. ගස් බැඳපු පුද්ගලයාට මේ සිදුවීම සම්බන්ධයෙන් කිසිසේත්ම ප්‍රශ්නයක් නැති බවත්,අනෙක් මිනිසුන්ට මේ පිළිබඳ රුදාවක් ඇත්තේ මන්දැයි හෙතෙම ප්‍රශ්න කර සිටියේ අද කිරිබත්ගොඩ නගරයේ පැවති උද්ඝෝෂණ ව්‍යාපාරයට සහභාගීවෙමිනි. මෙරට සමෘද්ධි නිලධාරීන් වෙනුවෙන් හැම මොහොතකම පෙනී සිටියේ තමන් බවත්,තමන් සමෘද්ධියේ පියා බවත් මර්වින් සිල්වා මහතා කියා සිටියේය. තමන්ට එරෙහි විරෝධතා ව්‍යාපාරයන් මනමාලි නැති මගුල් ගෙයක් බවත්,එකී විරෝධතාවලට ගස් බැඳීමට ලක්වූ පුද්ගලයා වත් සහභාගී නොවන බවත් හෙතෙම පෙන්වා දුන්නේය.", "URL": "https://sinhala.adaderana.lk/news.php?nid=10046", "Category": null, "Parent URL": null}