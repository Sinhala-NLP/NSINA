{"Source": "Adaderana", "Timestamp": "December 18, 2010 04:50 pm", "Headline": "ප්‍රංශ තානාපතිනිය මල්වතු මහ නා හිමි බැහැදකියි", "News Content": "ශ්‍රී ලංකාවේ ප්‍රංශ තානාපතිනි ක්‍රිස්ටීන් රොබිකා මහත්මිය අද(18) මල්වතු පාර්ශවයේ මහානායක අතිපූජ්‍ය තිබ්බටුවාවේ ශ්‍රි සුමංගල නාහිමියන් බැහැදැක තිබේ. මෙහිදී මහනායක හිමියන් සමග සුහද කතාබහක නිරත වූ තානාපතිනිය මෙරට සාමාජීය හා දේශපාලන තොරතුරු මෙන්ම උතුරු නැගෙනහිර ගැටලුව පිළිබඳව ද සාකච්ඡා කර ඇති බව සඳහන්ය. මෙරට ජාතීන් අතර අසමගියක් හෝ ජාතිවාදී තත්ත්වයක් නොමැති බව මෙහිදී මහනායක නාහිමියන් සඳහන් කළේය. සිංහල, දෙමළ, මුස්ලිම් ජනතාව ඉතා සහයෝගයෙන් කටයුතු කරන බව ද උන්වහන්සේ පැවසුවේය. මෙරට සංවර්ධනය සඳහා ප්‍රංශ රජයෙන් අවශ්‍ය සහය ලබාදීමට කටයුතු කරන බව එහිදී අදහස් දක්වමින් ප්‍රංශ තානාපතිනිය පැවසුවේය.", "URL": "https://sinhala.adaderana.lk/news.php?nid=12949", "Category": null, "Parent URL": null}