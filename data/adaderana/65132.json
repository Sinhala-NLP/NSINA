{"Source": "Adaderana", "Timestamp": "October 17, 2016 09:18 pm", "Headline": " ජෝසප්ගෙන් අකිලට චෝදනා", "News Content": "විදුහල්පති ශ්‍රේණියට අලුතින් බඳවා ගනු ලැබූ 3391 දෙනා මේ දක්වා ස්ථානගත කිරීමට පියවර ගෙන නැතැයි ලංකා ගුරු සංගමය චෝදනා කරයි.එහි ලේකම් ජෝසප් ස්ටාලින් මහතා සදහන් කළේ කැබිනට් මණ්ඩලයේ අනුමැතිය ලබා ගන්නා තෙක් මෙම ස්ථානගත කිරීම් ප්‍රමාද වන බවට අධ්‍යාපන අමාත්‍යවරයා ප්‍රකාශ කළ බවයි.කෙසේ වෙතත් පසුගිය මැයි මාසයේ පත්වීම් ලබාගත් අදාළ විදුහල්පතිවරුන් මේවන තෙක් නිසි පරිදි එම සේවයේ පිහිටුවා නොමැති බව ඔහු සඳහන් කළේය.අදාළ විදුහල්පතිවරුන් මේ වන විට පාසල්වල උප ගුරුවරුන් ලෙස සේවය කිරීම තුළින් අධ්‍යාපන ක්ෂේත්‍රයට ඔවුන්ගෙන් සිදු විය යුතු සේවය නිසි පරිදි ඉටු නොවන බව ජෝසප් ස්ටාලින් මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=65132", "Category": null, "Parent URL": null}