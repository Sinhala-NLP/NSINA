{"Source": "Adaderana", "Timestamp": "April 9, 2011 08:43 pm", "Headline": "හෙද සභා නිලවරණය අදයි -හෙද සංගමය විරුද්ධයි", "News Content": "ශ්‍රී ලංකා හෙද සභාව පිහිටුවීම සඳහා වන නිලවරණය අද(09) පැවැත්විණි. ‍ අදාළ නිලවරණය දිවයින පුරා දිස්ත්‍රික් 21 ක දිස්ත්‍රික් ලේකම් කාර්යාල වලදී පැවැත්වුණු බව සෞඛ්‍ය අමාත්‍යාංශය පැවසීය. ‍ නිලවරණයෙහි ප්‍රතිඵල ලබන සඳුදා(11) නිකුත් කිරීමට කටයුතු කරන බව ද අමාත්‍යාංශය සඳහන් කරනු ලැබීය. ‍ නමුත් මෙම නිලවරණය පැවැත්වීම පිළිබඳව රජයේ හෙද නිලධාරීන්ගේ සංගමය විරෝධය පළකර සිටියි. ‍ නිලවරණය සඳහා සුදුසුකම් නොමැති පුද්ගලයින් ඉදිරිපත් කර ඇති බව එම සංගමයේ සභාපති සමන් රත්නප්‍රිය මහතා සඳහන් කළේය. ‍ එම නිසා මෙම නිලවරණයට එරෙහිව අධිකරණ ක්‍රියා මාර්ග ගැනීමට බලාපොරොත්තු වන බව ද ඔහු අවධාරණය කර සිටියේය.", "URL": "https://sinhala.adaderana.lk/news.php?nid=15378", "Category": null, "Parent URL": null}