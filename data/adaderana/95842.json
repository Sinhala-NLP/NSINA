{"Source": "Adaderana", "Timestamp": "September 10, 2018 07:16 am", "Headline": "ජාතික ගොවි සභාව ජනපති ප්‍රධානත්වයෙන් අැරඹේ‍", "News Content": "මෙරට පුරන් වූ කුඹුරු අස්වැද්දීම සඳහාවන ජාතික ගොවි සභාව අද(10) ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත්විමට නියමිතව තිබේ. හම්බන්තොට රුහුණු මාගම්පුර සම්මන්ත්‍ර ශාලාවේදී මෙය පැවැත්විමට නියමිත බව කෘෂිකර්ම අමාත්‍යාංශය සඳහන් කළේය. පුරන් වූ කුඹුරු නැවත ඇස්වැද්දීම සඳහා ගොවීන් දැනුවත් කිරීම මෙහිදී සිදුවන අතර පුරන් වූ කුඹුරු අස්වද්දා රටට අවශ්‍ය ආහාර නිපදවිමට පියවර ගැනීම මෙම වැඩසටහනේ අරමුණ වී තිබේ. මේ වන විට මෙරට පුරන්ව ගිය කුඹුරු අක්කර එක් ලක්ෂ 40,000ක් පමණ පවතින අතර එම කුඹුරු වසර ගණනායක් තිස්සේ කිසිඳු අයුරකින් වගා කටයුතු සිදු කර නොමැති බව කෘෂිකර්ම අමාත්‍යාංශය සඳහන් කළේය. ඉන් අක්කර 26,000ක් පමණ මේ වන විට කෘෂිකර්ම අමාත්‍යාංශයේ ගොවිජන සංවර්ධන දෙපාර්තමේන්තුවේ හරහා අස්වැද්දීමට පියවර ගෙන ඇති බවද එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=95842", "Category": null, "Parent URL": null}