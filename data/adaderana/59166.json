{"Source": "Adaderana", "Timestamp": "April 14, 2016 10:19 am", "Headline": "අයි.එම්.එෆ් හා ලෝක බැංකුවේ සැසි වාරය ඇරඹෙයි", "News Content": "ජාත්‍යයන්තර මූල්‍ය අරමුදලේ සහ ලෝක බැංකුවේ විශේෂ සැසි වාරයක් වොෂිංටනයේදී ආරම්භවිය. ලබන 17 වනදා දක්වා එම සැසි වාරය පැවැත්වෙන අතර මුදල් අමාත්‍ය රවී කරුණානායක මහතා ඇතුළු පිරිසක් එම සැසිවාරයට සහභාගීවීම සඳහා වොෂිංටන් නුවරට ගොස් සිටියි. සාමාජික රටවල් 187ක නියෝජිතයන් මෙම සැසිවාරය සඳහා සහභාගී වන අතර ශ්‍රී ලංකා නියෝජිත පිරිස සැසිවාරය අතරතුර ජාත්‍යන්තර මූල්‍ය අරමුදලේ සහ ලෝක බැංකු නියෝජිතයන් සමඟ සාකච්ඡා කිරීමට නියමිතය. එම ආයතන වලින් ශ්‍රී ලංකාව ණය මුදලක් අපේක්ෂා කරන අතර මෙරටට පැමිණි විශේෂ නියෝජිත කණ්ඩායම ඒ සම්බන්ධයෙන් මූලික අනුමැතිය ලබාදී ඇති බව වාර්තා වේ. මේ අතර ජී -24 රටවල මුදල් අමාත්‍යවරුන්ගේ සැසිය සඳහා ද මුදල් අමාත්‍ය රවී කරුණානායක මහතා ඇතුළු පිරිස සහභාගීවීමට නියමිතය.", "URL": "https://sinhala.adaderana.lk/news.php?nid=59166", "Category": null, "Parent URL": null}