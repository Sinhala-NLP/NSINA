{"Source": "Adaderana", "Timestamp": "May 25, 2018 10:17 pm", "Headline": "ත්‍රී රෝද රථයක් හා බස් රථයක් ගැටීමෙන් පුද්ගලයෙකුට තුවාලයි", "News Content": "අද (25) සවස 3.35 පමණ දෙනියාය අකුරැස්ස මාර්ගයේ පෝරඹ ප්‍රදේශයේදී ත්‍රී රෝද රථයක් සහ බස් රථයක් අනතුරට පත්වීමෙන් පුද්ගලයකු තුවාල ලබා අකුරැස්ස මුලික රෝහලට ඇතුලත් කළ බව අකුරැස්ස පොලීසිය පවසයි. අකුරැස්ස සිට දෙනියාය දෙසට ධාවනය කල බස් රථයක් පසුපස ගමන් ගත් ත්‍රී රෝද රථයක් බස් රියේ හදිසියේ තිරිංග ක්‍රියාත්මක කිරීමේදී පසුපසින් පැමිණි ත්‍රී රෝද රථය බස් රථයේ පසු පස ගැටී තිබේ. මේ හේතුවෙන් ත්‍රී රෝද රථයට දැඩි ලෙස අලාභ හානි සිදුවී තිබේ. ත්‍රී රෝද රථයේ රියදුරු තුවාල ලබා අකුරැස්ස මලික රෝහලට ඇතුළත් කිරීමෙන් අනතුරුව ප්‍රතිකාර රැගෙන පිටව ගිය බව පවසන අකුරැස්ස පොලීසිය අනතුරට හේතුව ලෙස ත්‍රී රෝද රථය පැදවූ පුද්ගලයාගේ අපරික්ෂාකාරී රිය ධාවනය බව පොලිසිය පවසයි. අනතුර සම්බන්ධයෙන් අකුරැස්ස පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=89829", "Category": null, "Parent URL": null}