{"Source": "Adaderana", "Timestamp": "February 12, 2011 11:38 am", "Headline": "එල්. ටී. ටී. ඊ සංවිධානය යටතේ සේවය කළා පමණයි", "News Content": "එල්. ටී. ටී. ඊ සංවිධානයේ සාමාජිකයින්ට අයත් ගරාජයක සේවය කළ ද තමන් කිසිදු අවස්ථාවක එම සංවිධානයේ සාමාජිකයකු ලෙස කටයුතු නොකළ බව කැනඩාවේ වෙසෙන ශ්‍රී ලාංකික සරණගාතයකු පවසයි. පසුගිය වසරේ අගෝස්තු මාසයේදී ශ්‍රී ලාංකික සරණාගතයින් පිරිසක් රැගෙන කැනඩාව වෙත ළඟා වූ එම් වී සන් සී නැමති නෞකාවෙන් මෙම පුද්ගලයා එරට වෙත ළඟා වී ඇත. මෙම නෞකාවෙහි එල්. ටී. ටී. ඊ සංවිධානය වෙත සහය දක්වන පිරිස් ද සිටින බවට ලැබුණු තොරතුරු මත කැනේඩියානු බලධාරීන් විසින් පරීක්ෂණ ආරම්භ කර තිබිණි. තමන් එම ගරජයෙහි 1996 වසරේදී මාස 06 ක පමණ කාලයක් සේවය කළ බවත්, නමුත් කිසිදු අවස්ථාවක එල්.ටී. ටී. ඊ සංවිධානයට සම්බන්ධවීමට හෝ එහි ක්‍රියාකාරකම් අනුබල දීමට හෝ උත්සාහ නොකළ බව සිදුකළ ප්‍රශ්න කිරීම් වලදී අදාළ පුද්ගලයා අනාවරණය කර ඇති බව විදෙස් මාධ්‍ය වාර්තා කරයි. සන් සී නෞකාවෙන් ශ්‍රී ලාංකික සරණාගතයින් 492 නෙකු කැනඩාව වෙත ළඟා වූ අතර කාන්තාවන් හයදෙනෙකු ඇතුළු 107 දෙනෙකු රැඳවුම් භාරයේ පසුවෙයි.", "URL": "https://sinhala.adaderana.lk/news.php?nid=14163", "Category": null, "Parent URL": null}