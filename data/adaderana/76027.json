{"Source": "Adaderana", "Timestamp": "August 6, 2017 04:23 pm", "Headline": "  රත්‍රං තොගය රට පන්නන්න බැරි වෙයි", "News Content": "නීති විරෝධී රත්‍රං තොගයක් ඉන්දියාවේ චෙන්නායි වෙත රැගෙන යාමට උත්සාහ කළ ඉන්දීය ජාතිකයින් දෙදෙනෙකු කටුනායක ගුවන් තොටුපලේ දී අත්අඩංගුවට ගෙන තිබේ.ගුවන්තොටුපල රේගු නිලධාරීන් විසින් අදාළ ඉන්දීය ජාතිකයින් දෙදෙනා පරීක්ෂා කිරීමේ දී රත්‍රං තොගය සොයාගෙන ඇති බව වාර්තා වෙයි.රත්‍රං තොගයේ වටිනාකම රුපියල් ලක්ෂ 20ක් බව ගුවන් තොටුපල රේගුව සඳහන් කළේය.අදාළ ඉන්දීය ජාතිකයින් දෙදෙනා 32 හැවිරිදි සහ 35 හැවිරිදි වියේ පසු වෙයි.අදාළ රත්‍රං තොගය රාජසන්තක කිරීමට කටයුතු කළ බව ද ගුවන්තොටුපල රේගුව සඳහන් කරයි. ‍", "URL": "https://sinhala.adaderana.lk/news.php?nid=76027", "Category": null, "Parent URL": null}