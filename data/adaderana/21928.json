{"Source": "Adaderana", "Timestamp": "February 7, 2012 10:13 am", "Headline": " අනුරාධපුරයේ ඔසුසැල් 12 ට නඩු", "News Content": "අනුරාධපුර දිස්ත්‍රික්කයේ ඖෂධ අලෙවි සැල් 12 ට එරෙහිව නඩු පැවරීමට ජාතික ඖෂධ අධිකාරිය තීරණය කර තිබේ. ජාතික ඖෂධ අධිකාරියේ නිලධාරීන් පිරිසක් පසුගිය දින කිහිපය තුළ සිදුකළ වැටලීම්වලදී මෙම නඩුපැවරීමට තීරණය කළ බව ජාතික ඖෂධ අධිකාරීයේ සභාපති වෛද්‍ය හේමන්ත බෙනරගම මහතා ප්‍රකාශ කරයි. එම කාලය තුළ ඖෂධ අලෙවිසැල් 30ක් පමණ පරික්ෂාවට ලක් කර තිබේ. එහිදි බලපත්‍ර නොමැතිව , නිසි ප්‍රමිතියකින් තොරව, ඖෂධවේදියෙකු නොමැතිව පවත්වාගෙන ගිය ඖෂධ අලෙවිසැල් හඳුනාගැනීමට හැකිවු බව හේමන්ත බෙනරගම මහතා සඳහන් කරයි. එම අලෙවිසැල්වල නිසි ප්‍රමිතියකින් තොරව ගබඩා කර තිබු ලක්ෂ 15කට අධික වටිනාකමකින් යුත් ඖෂධ තොගයක් සහ ඖෂධ ගබඩා කර තිබු ලොරියක් ඖෂධ අධිකාරිය භාරයට ගත් බව වෛද්‍ය බෙනරගම මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21928", "Category": null, "Parent URL": null}