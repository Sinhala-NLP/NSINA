{"Source": "Adaderana", "Timestamp": "April 5, 2018 09:42 pm", "Headline": "දෙමව්පියන් ගෙදර එන විට දියණිය එල්ලී මැරිලා", "News Content": "වවුනියාව වෙප්පන්කුලම විද්‍යාලයේ ඉගෙණුම ලබමින් සිටි ශිෂ්‍යාවක් නිවසේ බාල්කයක එල්ලී මියගොස් ඇති බව අද දෙරණ වාර්තාකරු පැවසීය. විජයකුමාර් නිලුක්ෂණා නැමති මෙම ශිෂ්‍යාව වයස අවුරුදු 16 ක් වන අතර මියයාමට හේතුව මෙතෙක් අනාවරණය වී නොමති බව පොලීසිය පවසයි ශිෂ්‍යාවගේ දෙමව්පියන් රජයේ සේවකයින් වන අතර ඔවුන් සේවයට ගොස් සවස 5 ට පමණ නිවසට පැමිණ බලන විට දියණිය බාල්කයක එල්ලී සිටිනු දුටු බව පොලීසිය සඳහන් කර තිබේ. අසල්වැසියන්ගේ උදව් මත ඇයව වවුනියාව මහරෝහලට රැගෙන ගියද ඒ වන විට ඇය මියගොස් සිටි බවද ශිෂ්‍යාවගේ දෙමව්පියෝ පවසයි. වවුනියාව පොලීසිය සිද්ධිය පිළිබදව වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=87007", "Category": null, "Parent URL": null}