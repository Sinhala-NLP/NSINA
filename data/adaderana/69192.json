{"Source": "Adaderana", "Timestamp": "February 6, 2017 09:09 am", "Headline": "අනධ්‍යයන සේවකයින් හෙට සිට සංකේත වැඩ වර්ජනයකට සූදානම්", "News Content": "විශ්වවිද්‍යාල අනධ්‍යයන සේවකයින් හෙට(7) සිට සංකේත වැඩ වර්ජනයකට සූදානම් වේ.එසේම හෙට දිනයේ විශ්ව විද්‍යාල ප්‍රතිපාදන කොමිසන් සභාව ඉදිරිපිට දැවැන්ත උත්ඝෝෂණයක් සිදුකිරීමටද ඔවුන් සූදානම් බව වාර්තාවේමාසික හිලව් දීමනාව වැඩි කිරීමේ චක්‍ර ලේඛනය විශ්වවිද්‍යාල ප්‍රතිපාදන කොමිෂන් සභාවෙන් නිකුත් නොකිරීම මෙම වර්ජනයට හේතු වේ.ලබන 12 වනදා ඒකාබද්ධ කමිටුව රැස්වී මේ සම්බන්ධයෙන් ඉදිරි ක්‍රියාමාර්ග ගන්නා බව අනධ්‍යයන සේවක වෘත්තීය සමිතිය පැවසීය.", "URL": "https://sinhala.adaderana.lk/news.php?nid=69192", "Category": null, "Parent URL": null}