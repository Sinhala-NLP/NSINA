{"Source": "Adaderana", "Timestamp": "July 8, 2011 08:09 am", "Headline": "ශ්‍රී ලංකා ප්‍රිමියර් ලීග් ලබන වසරට කල්යයි", "News Content": "ශ්‍රී ලංකා ප්‍රිමියර් ලීග් ක්‍රිකට් තරගාවලිය ලබන වසරේ අගෝස්තු මාසය දක්වා කල්දමා තිබේ. ඉන්දීය ක්‍රීඩකයින් අදාළ තරගාවලියට සහභාගී වීම ප්‍රතික්ෂේප කර තිබීම හේතුවෙන් තරගාවලිය පැවැත්වීම පිළිබඳ ගැටලු මතුව තිබුණි. ඒ අනුව අදාළ තරගාවලිය ලබන වසරේ දී පැවැත්වීමට තීරණය කර ඇති බව වාර්තා වේ. එම තරගාවලිය මේ මස 19 වැනි දින සිට ආරම්භ වීමට නියමිතව තිබුණි. කෙසේවුව ද විදෙස් ක්‍රීඩකයින්ගේ සහභාගීත්වයකින් තොරව අන්තර් පළාත් පන්දුවාර 20/20 ක්‍රිකට් තරගාවලියක් පැවැත්වීමට සැලසුම් කර ඇත.", "URL": "https://sinhala.adaderana.lk/news.php?nid=17256", "Category": null, "Parent URL": null}