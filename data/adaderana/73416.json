{"Source": "Adaderana", "Timestamp": "May 22, 2017 12:14 pm", "Headline": "උමාර් අක්මාල්ට ශූරයින්ගේ කුසලාන තරඟාවලිය අහිමි වෙයි", "News Content": "ශරිර යෝග්‍යතා පරික්ෂණයෙන් අසමත්වීම හේතුවෙන් පාකිස්ථාන පිතිකරු උමාර් අක්මාල්ට එළඹෙන ශූරයින්ගේ කුසලාන ක්‍රිකට් තරඟාවලිය අහිමි වී තිබේ.එංගලන්තයේ පැවැති යෝග්‍යතා පරික්ෂණ දෙකකින් ඔහු අසමත් වී ඇති බව වාර්තා වේ.උමාර් අක්මාල්ගේ පුරප්පාඩුව සඳහා උමාර් අමීම් සහ හැරිස් සොහෙල් කණ්ඩායමට නම් කිරීමට නියමිත බව සඳහන්වේ.කෙසේ වෙතත් උමාර් අමීම් අවසන් වරට එක්දින ජාත්‍යන්තර තරඟයකට මුහුණදී ඇත්තේ 2014 වසරේදී වන අතර හැරිස් සොහෙල් 2015 වසරේදී අවසන් වරට එක්දින ජාත්‍යන්තර තරඟයකට මුහුණ දී තිබේ.උමාල් අක්මාල් මේ දක්වා ජාත්‍යන්තර තරඟ 116කදී ලකුණු 3044ක් රැස්කරගෙන ඇති අතර ඊට ශතක දෙකක් සහ අර්ධ ශතක 20ක් ඇතුළත්වේ.", "URL": "https://sinhala.adaderana.lk/news.php?nid=73416", "Category": null, "Parent URL": null}