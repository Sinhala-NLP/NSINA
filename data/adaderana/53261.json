{"Source": "Adaderana", "Timestamp": "August 15, 2015 05:40 pm", "Headline": "මස්කෙලියේ බඹර ප්‍රහාරයකින් 8ක් රෝහලේ!", "News Content": "මස්කෙලිය, බාග්රෝ වතුයායේ තේ දළු නෙළමින් සිටි කම්කරුවන් පිරිසකට බඹර ප්‍රහාරයක් එල්ල වී තිබේ.තේ පදුරක් මත තිබූ බඹර කූඩුවක් පයට ගැටී ඇවිස්සී යාමෙන් මෙම ප්‍රහාරය එල්ල වූ බව තේ දළු නෙළමින් සිටි කම්කරුවන් පැවසුවේය.බඹර ප්‍රහාරයෙන් වතුකම්කරු කාන්තාවන් 07 දෙනෙකු සහ පිරිමි පුද්ගලයෙකු තුවාල ලබා රෝහල්ගත කර තිබේ.ප්‍රහාරයෙන් තුවාල ලැබූ කාන්තාවන් දෙදෙනෙකුගේ තත්ත්වය බරපතල බව රෝහල් ප්‍රකාශකයෙකු පැවසුවේය.මස්කෙලිය පොලිසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=53261", "Category": null, "Parent URL": null}