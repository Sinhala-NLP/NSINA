{"Source": "Adaderana", "Timestamp": "April 4, 2018 04:08 pm", "Headline": " කතරගම කඩවර දේවාලයේ කපුමහත්තයා මුවමස් එක්ක කොටු", "News Content": "කතරගම කඩවර දේවාලයේ කපුමහතා ලෙස කටයුතු කල පුද්ගලයා මුවමස් කිලෝ 20 ක් සමඟ අත්අඩංගුවට ගැනීමට තණමල්විල කිතුල්කොටේ වනජීවී කාර්යාලයේ නිලධාරින් සමත්වී තිබේ. ලැබුණු තොරතුරකට අනුව පසුගිය ඊයේ(03) රාත්‍රී 11 ට පමණ මෙම වැටලීම සිදුකර ඇති අතර එහිදී දේවාලය පරික්ෂා කරීමේදී දේවාලයට යාබද පිටුපස කාමරයක ශීතකරණයක් තුළ තිබී මෙම මුවමස් තොගය වනජීවී නිලධාරීන්හට හමුවී තිබේ. එමෙන්ම එම අවසථාවේ අදාල කපුමහතා බිමත්ව සිටි බව ද වනජීවී නිලධාරින් කියා සිටියි. අත්අඩංගුවට ගත් කපුමහතා තිස්සමහාරාම අධිකරණයට ඉදිරිපත්කිරීමට කටයුතු යොදා ඇති අතර මෙම වැටලීම තණමල්විල කිතුල්කොටේ වනජීවී කාර්යාලයේ අඩවි ආරක්ෂක අයි .පි . රජිත මහතාගේ ප්‍රධානත්වයෙන් අඩවි සහකාර සංජය ආනන්ද වනසත්ව නියමක විජයරත්න රියදුරු වසන්ත යන අය විසින් සිදුකර තිබේ.", "URL": "https://sinhala.adaderana.lk/news.php?nid=86910", "Category": null, "Parent URL": null}