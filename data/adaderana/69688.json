{"Source": "Adaderana", "Timestamp": "February 16, 2017 08:55 am", "Headline": "ආර්ථික කමිටුව දේපළ මංකොල්ල කනවා", "News Content": "ආණ්ඩුවේ ආර්ථික කමිටුව හරහා රාජ්‍ය දේපල විශාල වශයෙන් මංකොල්ලාකෑමට ලක්ව ඇති බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා පැවසීය. ඊයේ (15) පැවති මාධ්‍ය හමුවකට සම්බන්ධ වෙමින් අමාත්‍යවරයා මේ බව පවසා සිටියේ ය. ආණ්ඩුවේ නීතිය එක්සත් ජාතික පක්ෂයේ ඇතැම් අය විසින් මෙහෙය වන බවට දේවප්‍රිය මහතා මෙහිදී චෝදනා කර සිටියේ ය. එමෙන්ම ආර්ථික කමිටුව රාජ්‍ය දේපළ මංකොල්ල කමින් දේපළ විකුණාගෙන කෑමේ සුදානමක යෙදී සිටින බවට ද අමාත්‍යවරයා මෙහිදී ප්‍රකාශ කළේය. එනිසා රටේ ආර්ථිකය මෙහෙය වීමේ වගකීම ජනාධිපතිවරයාට භාර ගන්නා ලෙස දේවප්‍රිය මහතා පවසා සිටියේ ය.", "URL": "https://sinhala.adaderana.lk/news.php?nid=69688", "Category": null, "Parent URL": null}