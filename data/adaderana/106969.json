{"Source": "Adaderana", "Timestamp": "March 29, 2019 01:25 pm", "Headline": "බලපත්‍ර නොමැතිව ධීවර කටයුතු කළ 2ක් අත්අඩංගුවට", "News Content": "වලංගු බලපත්‍ර නොමැතිව ධීවර කටයුතුවල නිරත වූ පුද්ගලයින් දෙදෙනෙකු කල්පිටිය, බත්තලංගුඩුව මුහුදු ප්‍රදේශයේ දී නාවික හමුදාව විසින් අත්අඩංගුවට ගෙන ඇත. වයඹ නාවික විධානයට අනුයුක්ත නාවිකයින් පිරිසක් විසින් සිදුකළ මුර සංචාරයකදී ඔවුන් අත්අඩංගුවට ගෙන ඇති බව වාර්තා වෙයි. සැකකරුවන් 38 සහ 42 හැවිරිදි වයස්වල පසුවන කල්පිටිය ප්‍රදේශයේ පදිංචිකරුවන් වන අතර ඔවුන් ඉදිරි නීතිමය කටයුතු සඳහා පුත්තලම, ධීවර පරීක්ෂණ කාර්යාලය වෙත බාර දීමට කටයුතු කළ බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=106969", "Category": null, "Parent URL": null}