{"Source": "Adaderana", "Timestamp": "August 2, 2010 11:50 am", "Headline": "කොළඹ 65, 000 ට නිවාස නෑ", "News Content": "පවත්වන ලද සමීක්ෂණ වලට අනුව මේ වනවිට කොළඹ දිස්ත්‍රික්කයේ නිවාස අහිමි ජන සංඛ්‍යාව 65, 000 ක් වන බව ජාතික නිවාස සංවර්ධන අධිකාරියේ සභාපති ජයන්ත සමරවීර මහතා පවසයි. එම සංඛ්‍යාව 2012 වර්ධය වනවිට ලක්ෂ 12 පමණ දක්වා ඉහළ යනු ඇතැයි සිතන බවද එම මහතා සඳහන් කරයි. මෙම නිවාස ගැටලුව විසඳීම සඳහා ඉදිරියේදී යම් ක්‍රියා මාර්ග අනුගමනය කිරීමට බලාපොරොත්තු වන බවත් ඔහු ප්‍රකාශ කළේය. අද පැවති මාධ්‍ය හමුවකදී අදහස් දක්වමින් ඒ මහතා මෙම අදහස් පළ කළේය. එමෙන්ම නිවාස සංවර්ධන අධිකාරිය මගින් ලබාදෙන ලක්ෂයක නිවාස ණය මුදල 11% පොලියක් යටතේ ලක්ෂ 2 දක්වා වැඩිකිරීමට නියමිත බව ජයන්ත සමරවීර මහතා අවධාරණය කළේය.", "URL": "https://sinhala.adaderana.lk/news.php?nid=9979", "Category": null, "Parent URL": null}