{"Source": "Adaderana", "Timestamp": "January 18, 2017 12:44 pm", "Headline": "  විසඳුම් ඉල්ලා පාරට බසී ", "News Content": "රත්නපුර මාර්ගය ඉදිකිරීමේදී ඊට අදාළ පිවිසුම් මාර්ග ජනාකීර්ණ ප්‍රදේශවල ඉදිකිරීමට තීරණය කර ඇති බවට චෝදනා කරමින් ප්‍රදේශවාසීන් පිරිසක් උද්ඝෝෂණයක නිරත වී තිබේ. අද(18) පෙරවරුවේ රත්නපුර පණුකාරාපිටිය මංසන්දියේදී ඔවුන් මෙලෙස උද්ඝෝෂණයේ නිරත වූ බව අද දෙරණ වාර්තාකරු සඳහන් කළේය.උද්ඝෝෂකයින් පවසන්නේ අදාළ පිවිසුම් මාර්ග මීට ප්‍රථම ජන ශූන්‍ය ප්‍රදේශවල ඉදිකිරීමට සැලසුම් කර තිබුණ ද මේ වන විට එම පිවිසුම් මාර්ග ජනාකීර්ණ ප්‍රදේශවල ඉදිකිරීමට මැණුම් කටයුතු ආරම්භ කර ඇති බවයි.මේ අතර සූරියවැව, හම්බන්තොට ප්‍රධාන මාර්ගය මදුනාගල මංසන්දියෙන් අවහිර කරමින් ප්‍රදේශවාසින් පිරිසක් උද්ඝෝෂණයක නිරත වුණි.අදාළ මාර්ගය පුළුල් කිරිමේදී නිසි පරිදි වන්දි මුදල් ලබානොදීමට විරෝධය පළ කරමින් ඔවුන් මෙලෙස විරෝධතාවයේ නිරත වූ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=68244", "Category": null, "Parent URL": null}