{"Source": "Adaderana", "Timestamp": "June 30, 2018 07:27 am", "Headline": "රට තුළ ඉන්ධන හිඟයක් නැහැ", "News Content": "රට තුළ ඉන්ධන හිඟයක් පවතින බවට අසත්‍ය වාර්තා පැතිර ගොස් ඇති බව ලංකා ඛනිජ තෙල් නීතිගත සංස්ථාව පවසයි. එලෙස තෙල් හිඟයක් නොමැති බැවින් ජනතාව නොසන්සුන් නොවිය යුතු බව එහි කළමනාකාර අධ්‍යක්ෂ නීල් ජයසේකර මහතා නිවේදනයක් නිකුත් කරමින් පැවසීය. ඉන්ධන බෙදාහරින පෞද්ගලික බවුසර් රථ හිමියන්ගේ වර්ජනයක් හේතුවෙන් ඉන්ධන බෙදාහැරීමට බාධා පැමිණිය හැකි බවට කටකතා පැතිරෙමින් පවතින බව ඔහු පෙන්වා දි ඇත. මෙවැනි අසත්‍ය ප්‍රචාර සිදු කරන පාර්ශවයන්ට විරුද්ධව දැඩි නීතිමය ක්‍රියාමාර්ග ගැනීමට කටයුතු කරමින් සිටින බව ද ඛනිජ තෙල් නීතිගත සංස්ථාවේ කළමනාකාර අධ්‍යක්ෂ නීල් ජයසේකර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91720", "Category": null, "Parent URL": null}