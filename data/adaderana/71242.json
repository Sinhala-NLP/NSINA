{"Source": "Adaderana", "Timestamp": "March 23, 2017 10:04 am", "Headline": " ජංගම දුරකථන සොරා කෑ 3ක් මාට්ටු ", "News Content": "ජංගම දුරකථන සොරකම් කිරීමේ සිද්ධියක් සම්බන්ධයෙන් කාන්තාවන් දෙදෙනෙකු ඇතුළු පුද්ගලයින් තිදෙනෙකු මීගමුව ප්‍රදේශයේදී අත්අඩංගුවට ගෙන තිබේ. මීගමුව නීතිය බලගැන්වීමේ ඒකකයේ නිලධාරීන් විසින් සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය. මීගමුව ප්‍රදේශයේ ප්‍රධාන පෙලේ ජංගම දුරකථන අලෙවි සැලකින් රුපියල් ලක්ෂ 7ක් පමණ වටිනා ජංගම දුරකථන 14ක් සොරාගෙන ඇති බව පොලීසිය පැවසුවේය. අත්අඩංගුවට ගන්නා අවස්ථාවේදී සැකකරුවන් සතුව තිබී ජංගම දුරකථන 09 ක් පොලීසිය විසින් සොයාගෙන තිබේ. අත්අඩංගුවට ගෙන ඇත්තේ මාතර හා දික්වැල්ල ප්‍රදේශ වල පදිංචි පිරිසක් වන අතර ඔවුන් අද(23) දින මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71242", "Category": null, "Parent URL": null}