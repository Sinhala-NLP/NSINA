{"Source": "Adaderana", "Timestamp": "April 7, 2018 04:53 pm", "Headline": "හුළු ගඟේ  දිය නාන්න ගිය හතරක් මරුට - තවත් අයෙක් අතුරුදහන්", "News Content": "මහවැලි ගඟේ අතු ගංගාවක් වන හුළු ගඟේ පන්විල, කලු පාලම අසළ ප්‍රදේශයේ දියේ ගිලි පුද්ගලයින් පස් දෙනෙකු ජිවිතක්ෂයට පත්ව තිබේ. අද පස්වරුවේ කාන්තාවන් තිදෙනෙකු සහ පුද්ගලයින් 05 දෙනෙකු කලු පාලම අසල ප්‍රදේශයේ දියනෑමට පැමිණ ඇති අතර එහිදී ඔවුන්ගෙන් සිව් දෙනෙකු දියේ ගිලි මියගොස් ඇති බව සඳහන්ය. පසුව පන්විල පොලිසිය ප්‍රදේශවාසීන්ගේ ද සහය ඇතිව අතුරුදන්වූ පුද්ගලයින්ගෙන් සිව් දෙනෙකුගේ මළ සිරුරු සොයාගෙන තිබේ. කාන්තාවන් තිදෙනාගේ සහ එක් පිරිමි පුද්ගලයෙකුගේ මල සිරුරු මෙලෙස සොයා ගෙන ඇති බව පොලීසිය සඳහන් කළේය. අතුරුදන්වූ අනෙක් පිරිමි පුද්ගලයාගේ මළ සිරුරු සොයා තවදුරටත් මෙහෙයුම් සිදු කරනු ලබයි.", "URL": "https://sinhala.adaderana.lk/news.php?nid=87083", "Category": null, "Parent URL": null}