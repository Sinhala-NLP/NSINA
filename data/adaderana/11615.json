{"Source": "Adaderana", "Timestamp": "October 20, 2010 08:49 am", "Headline": "ආර්ථික වර්ධන වේගය 8% යි-සංවර්ධන වේගය ස්ථාවරයි", "News Content": "ශ්‍රී ලංකාවේ ආර්ථික වර්ධන වේගය 8% ක මට්ටමකට පැමිණ ඇති අතර සංවර්ධන වේගය ස්ථාවර මට්ටමකින් පවත්වාගෙන යාමට හැකියාව ලැබී ඇති බව මුදල් හා ක්‍රම සම්පාදන නියෝජ්‍ය අමාත්‍ය ආචාර්ය සරත් අමුණුගම මහතා පවසයි. යුද්ධය නිමා වී ඇති බැවින් ශ්‍රී ලංකාව තුළ මේ වන විට ආයෝජන අවස්ථා රැසක් පවතින බව ඔහු පවසයි. බ්‍රිතාන්‍ය මන්ත්‍රීවරුන් පිරිසක් හමු වූ අවස්ථාවේ දී ආචාර්ය සරත් අමුණුගම නියෝජ්‍ය අමාත්‍යවරයා මේ බව කියා සිටියේය. බ්‍රිතාන්‍ය පාලන සමයේ මෙරටට විශාල වශයෙන් ආයෝජන ගලා ආ බවත්, එහෙයින් දෙරට අතර ආර්ථික සහයෝගීතාව දීර්ඝ ඉතිහාසයකට හිමි කම් කියන බවත් ආචාර්ය සරත් ‍අමුණුගම නියෝජ්‍ය අමාත්‍යවරයා ‍එහි දී පෙන්වා දී තිබේ.", "URL": "https://sinhala.adaderana.lk/news.php?nid=11615", "Category": null, "Parent URL": null}