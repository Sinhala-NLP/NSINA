{"Source": "Adaderana", "Timestamp": "February 28, 2018 09:38 am", "Headline": "දේපළ සොරකමේ ගිය 1ක් කොහුවලදී කොටු", "News Content": "නිවෙස්වලට ඇතුළු වී දේපළ සොරකම් කළ පුද්ගලයෙකු කොහුවල ප්‍රදේශයේදී අත්අඩංගුවට ගෙන තිබේ. සැකකරු කොහුවල, සපුගස්කන්ද, බොරලැස්ගමුව ප්‍රදේශ වල නිවෙස් වලින් මෙලෙස දේපළ සොරාගෙන ඇති බව පොලීසිය පැවසුවේය. සැකකරුගෙන් සිදුකළ වැඩිදුර ප්‍රශ්නකිරීම් වලදී ග්‍රෑම් 25කට ආසන්න උණු කරන ලද රත්‍රං කැබැල්ලක්ද සොයාගත් බව සඳහන්ය. අත්අඩංගුවට ගෙන ඇත්තේ බොරලැස්ගමුව ප්‍රදේශයේ පිදිංචි 32 හැවිරිදි පුද්ගලයෙකි. සැකකරු අද දින නුගොගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=84953", "Category": null, "Parent URL": null}