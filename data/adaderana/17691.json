{"Source": "Adaderana", "Timestamp": "July 28, 2011 12:43 pm", "Headline": "එජාපයේ මීළඟ ජනාධිපති අපේක්ෂකයා සජිත්? -නායකයා කරූ?", "News Content": "පක්ෂයේ අනාගතය වෙනුවෙන් වැදගත් පියවර කිහිපයක් ගැනීම සම්බන්ධව නිවේදනය කිරීමට එක්සත් ජාතික පක්ෂ පාර්ලිමේන්තු මන්ත්‍රී සජිත් ප්‍රේමදාස මහතා විසින් අද(28) විශේෂ මාධ්‍ය සාකච්ඡාවක් කැඳවීමට තීරණය කර ඇති බව විශ්වාස කටයුතු ආරංචි මාර්ග පවසයි. මීළඟ ජනාධිපතිවරණයේදී සජිත් ප්‍රේමදාස මහතා එක්සත් ජාතික පක්ෂයේ අපේක්ෂයා ලෙස ඉදිරිපත්වීම සම්බන්ධව ඒ මහතා සහ පක්ෂයේ මන්ත්‍රීවරුන් පිරිසක් විසින් තීරණය කර ඇති බව සඳහන්ය. එමෙන්ම එක්සත් ජාතික පක්ෂ නායක ධුරය සඳහා කරූ ජයසූරිය මහතා ද පත්කිරීමට ද තීරණය කර ඇති අතර අදාළ තීරණ පිළිබඳව අද පැවැත්වෙන මාධ්‍ය හමුවේදී දැනුම්දීමට නියමිත බව ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=17691", "Category": null, "Parent URL": null}