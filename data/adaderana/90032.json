{"Source": "Adaderana", "Timestamp": "May 29, 2018 05:27 pm", "Headline": "අපරාධ රැසකට සම්බන්ධ පුද්ගලයෙකු අත්අඩංගුවට ", "News Content": "අපරාධ රැසකට සම්බන්ධ පුද්ගලයෙකු කළුතර කොට්ඨාස නීතිය බල ගැන්වීමේ ඒකකය මඟින් අත්අඩංගුවට ගෙන තිබේ. අද (29) අළුයම කළුතර කටුකුරුන්ද ප්‍රදේශයේදී මොහු අත්අඩංගුවට ගත් බව පොලිස් මූලස්ථානය සඳහන් කළේය. සැකකරු අළුත්ගම සහ කළුතර දකුණ පොලිස් වසම්වල ගෙවල් බිඳුම් ඇතුළු අපරාධ රැසකට සම්බන්ධ සැකකරුවෙකු බවට තොරතුරු අනාවරණය වී තිබේ අත්අඩංගුවට ගන්නා අවස්ථාවේ සැකකරු සතුව තිබූ රුපියල් ලක්ෂ 20කට අධික වටිනාකමකින් යුත් දේපලද පොලිස් බාරයට ගෙන ඇති බව සඳහන්ය.", "URL": "https://sinhala.adaderana.lk/news.php?nid=90032", "Category": null, "Parent URL": null}