{"Source": "Adaderana", "Timestamp": "April 29, 2014 09:41 am", "Headline": "යතුරු පැදියෙන් වල්ලපට්ටා අදිද්දී මාට්ටු", "News Content": "වල්ලපට්ටා ශාක කොටස් ප්‍රවාහනය කරමින් සිටි පුද්ගලයෙකු දඹුල්ල නගරයේ දී අත්අඩංගුවට ගෙන තිබේ. දඹුල්ල පොලිස් ස්ථානයේ නිලධාරීන්ට ලද තොරතුරක් මත යතුරු පැදියකින් ගමන් කරමින් සිටියදී මොහු අත්අඩංගුවට ගෙන ඇති බව සඳහන්ය. සැකකරු සතුව තිබී වල්ලපට්ටා කිලෝග්‍රෑම් පහයි ග්‍රැම් 600ක් පොලීසිය විසින් සොයාගෙන ඇත. අත්අඩංගුවට ගත් සැකකරු 26 හැවිරිදි දඹුල්ල ප්‍රදේශයේ පදිංචිකරුවෙකු වන අතර ඔහු අද දඹුල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42854", "Category": null, "Parent URL": null}