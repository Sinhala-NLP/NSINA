{"Source": "Adaderana", "Timestamp": "July 7, 2019 12:09 pm", "Headline": "මෝටාර් ප්‍රහාරයකින් 14ක් මරුට-40කට තුවාල", "News Content": "ඇෆ්ගනිස්ථානයේ උතුරු ප්‍රදේශයේ වෙළෙඳ සංකීර්ණයකට එල්ල වූ මෝටාර් ප්‍රහාරයකින් පුද්ගලයින් 14 දෙනෙකු මියගොස් තවත් 40 දෙනෙකු තුවාල ලබා තිබේ. තුවාල ලැබු පුද්ගලයින් අතර කාන්තාවන් සහ ළමුන් ද වන බව විදෙස් මාධ්‍ය වාර්තා කළේය. අදාළ වෙළෙඳ සංකීර්ණය ආසන්නයේ තිබූ හමුදා කඳවුරක් ඉල්ලක්ක කරගනිමින් තලෙයිබාන් සටන්කාමීන් විසින් මෙම ප්‍රහාරය එල්ල කර ඇති බවට එරට ආරක්ෂක අංශ සැක පල කරයි. කෙසේවෙත් ප්‍රහාරය සම්බන්ධයෙන් තලෙයිබාන් සංවිධානය විසින් මෙතෙක් කිසිදු ප්‍රකාශයක් සිදුකර නොමැති බව වාර්තා වන්නේය.", "URL": "https://sinhala.adaderana.lk/news.php?nid=113563", "Category": null, "Parent URL": null}