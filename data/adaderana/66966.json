{"Source": "Adaderana", "Timestamp": "December 12, 2016 04:17 pm", "Headline": "  වෛද්‍යවරුන්ගේ දරුවන් පාසල්වලට ගන්නවා ", "News Content": "වෛද්‍යවරුන්ගේ දරුවන් පාසල්වල පළමු ‍‍‍‍ශ්‍රේණියට ඇතුළත් කිරිමේදී අවශ්‍ය වාර්තා අමාත්‍යංශය අනුමැතිය යටතේ අධ්‍යාපන අමාත්‍යංශයට භාරදී ඇති බව සෞඛ්‍ය අමාත්‍ය රාජිත සේනාරත්න මහතා පවසයි. ඒ අනුව වෛද්‍යවරුන්ගේ දරුවන් කිහිප දෙනෙකු මේ වන විටත් පාසල්වලට ඇතුළත් කර ගෙන ඇති බව අමාත්‍යවරයා පෙන්වා දෙනු ලබයි. වෛද්‍යවරුන්ගේ ළමුන් 68 දෙනෙකු පළමු ‍ශ්‍රේණියට මෙතෙක් ඇතුළත් කරගෙන නොමැති බව රජයේ වෛද්‍ය නිලධාරීන්ගේ සංගමය සමඟ සෞඛ්‍ය අමාත්‍යවරයා පැවැත්වූ සාකච්ඡාවකදී අනාවරණය වී ඇත. සෞඛ්‍ය අමාත්‍යංශයේ අනුමැතිය මත පමණක් ‍වෛද්‍යවරුන්ගේ දරුවන් පාසල්වලට ඇතුළත් කර ගැනීමට අධ්‍යාපන අමාත්‍යංශය තීරණය ගෙන ඇති බව සෞඛ්‍ය අමාත්‍යංශය පැවසීය. ඒ අනුව 2017 වසර සඳහා වෛද්‍යවරුන්ගේ දරුවන් පළමු ‍‍ශ්‍රේණියට ඇතුළත් කිරීම සඳහා වන ලේඛනය කඩිනමින් සකස් කර සෞඛ්‍ය අමාත්‍යංශයට භාරදෙන ලෙස ‍සෞඛ්‍ය අමාත්‍යවරයා රජයේ වෛද්‍ය නිලධාරීන්ගේ සංගමයට දැනුම් දී ති‍බේ.", "URL": "https://sinhala.adaderana.lk/news.php?nid=66966", "Category": null, "Parent URL": null}