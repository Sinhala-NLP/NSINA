{"Source": "Adaderana", "Timestamp": "April 29, 2018 11:11 am", "Headline": "ත්‍රී රෝද රථයකින් එළුවන් ප්‍රවාහන කළ 1කට වැඩ වරදී", "News Content": "හිංසාකාරි ලෙස බලපත්‍රයක් නොමැතිව ත්‍රී රෝද රථයකින් එළුවන් දෙදෙනෙකු ප්‍රවාහන කළ සැකකරුවෙකු නොර්වුඩ් පොලීසිය විසින් සැකපිට අක්අඩංගුවට ගෙන ඇති බව අද දෙරණ වාර්තාකරු පැවසීය. ඊයේ(28) දහවල් 12 පමණ මෙම සැකකරු අත්අඩංගුවට ගෙන ඇත්තේ හැටන් බගවන්තලාව ප්‍රධාන මාර්ගයේ නොර්වුඩ් මංසන්ධියේදීය . මෙම ත්‍රී රෝද රථය සැකකරු විසින්ම ධාවනය කරමින් සිටි අවස්ථාවේ මර්ග රාජකාරියේ යෙදිසිටි නොර්වුඩ් පොලිසිය නිලධාරින් විසින් සැකකරුව අත්අඩංගුවට ගෙන තිබේ. අත්අඩංගුවට ගත් සැකකරු එළුවන් දෙදෙනා සහ ත්‍රිරෝද රථය හැටන් මහෙස්ත්‍රාත් අධිකරණය වෙත ඉදිරිපත් කරන බවයි.", "URL": "https://sinhala.adaderana.lk/news.php?nid=88242", "Category": null, "Parent URL": null}