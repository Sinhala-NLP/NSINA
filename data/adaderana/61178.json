{"Source": "Adaderana", "Timestamp": "June 17, 2016 09:56 am", "Headline": "ඉන්දීය ධීවරයින් 3ක් අත්අඩංගුවට", "News Content": "යාපනය, කන්කසන්තුරය මුහුදු සීමාවේ අනවසරයෙන් මසුන් අල්ලමින් සිටි ඉන්දීය ධීවරයින් තිදෙනකු අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 30 වනදා දක්වා රක්ෂිත බන්ධනාගාර ගත කර තිබේ.සැකකරුවන් තිදෙනා කයිට්ස් මහේස්ත්‍රාත් අධිකරණයට ඉදිරිපත් කිරීමෙන් පසු මහේස්ත්‍රාත් ඒ.එම්.එම් රියාල් මහතා විසින් අදාළ නියෝගය ලබා දුන් බව යාපනය ධීවර පරීක්ෂක කාර්යාලයේ නියෝජ්‍ය අධ්‍යක්ෂක රමේෂ් ඛන්නා මහතා පැවසුවේය.නියෝජ්‍ය අධ්‍යක්ෂවරයා සඳහන් කළේ රාමේෂ්වරන් ප්‍රදේශයේ සිට ධීවර බෝට්ටුවකින් පැමිණි ධීවරයින් තිදෙනකු මෙලෙස අත්අඩංගුවට ගෙන ඇති බවයි.උතුරු නාවික හමුදා නිලධාරීන් විසින් අත්අඩංගුවට ගත් ධීවරයින්, යාපනය ධීවර පරීක්ෂක කාර්යාලයට භාරදීමෙන් පසු ඔවුන් ඊයේ(16) යාපනය කයිස්ට් අධිකරණයට ඉදිරිපත් කර තිබේ.", "URL": "https://sinhala.adaderana.lk/news.php?nid=61178", "Category": null, "Parent URL": null}