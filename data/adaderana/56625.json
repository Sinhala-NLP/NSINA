{"Source": "Adaderana", "Timestamp": "January 25, 2016 11:29 am", "Headline": "හිටපු ජනපති ආර්යා අද කොමිසමට ඇවිත් නෑ", "News Content": "හිටපු ජනාධිපති ආර්යා ශිරන්ති රාජපක්ෂ මහත්මිය අද බරපතළ වංචා සෙවීමේ ජනාධිපති කොමිසම හමුවේ පෙනී සිටින්නට නියමිතව තිබුණද ඇය පැමිණ නැති බව කියැවෙයි.අද දෙරණ කළ විමසුමකදී එම කොමිසමේ ලේකම් ලැසිල් ද සිල්වා මහතා කියා සිටියේ ශිරන්ති රාජපක්ෂ මහත්මියගේ නීතිඥවරයා මාර්ගයෙන් ඇය වෙනත් දිනයක් ඉල්ලා ඇති බවයි.එසේ වුවද තාමත් ඇයට වෙනත් දිනයක් ලබාදී නොමැති බවත්, කෙසේ වෙතත් ඇයගෙන් ප්‍රකාශයක් ලබාගැනීමට නියමිතව ඇත්තේ හිටපු මාධ්‍ය සම්බන්ධීකාරකයෙකු බව කියන මිලින්ද රත්නායක යන අයට නිවසක් ලබාදීම සම්බන්ධයෙන් බවත් ලැසිල් ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=56625", "Category": null, "Parent URL": null}