{"Source": "Adaderana", "Timestamp": "July 5, 2013 02:49 pm", "Headline": "පාකිස්ථානය සහ මාලදිවයින අද තරඟ බිමට", "News Content": "2014 ලෝක කුසලාන වොලිබෝල් තරඟාවලියට සහභාගී වන ආසියානු කලාපයේ ශූරයින් තේරීමේ තරඟාවලියේ මධ්‍යම කලාපීය තරඟ දෙකක් අද(05) පස්වරුවේ පැවැත්වෙයි. පකිස්ථානය සහ මාලදිවයින අතර තරඟය පස්වරු 3.00ට සුගතදාස ක්‍රීඩාංගණයේ දී පැවැත්වීමට නියමිතය. ශ්‍රී ලංකාව සහ ඉන්දියාව අතර තරඟය පස්වරු 5ට පැවැත්වෙයි. ඊයේ(04) පැවති තරඟයකදී ශ්‍රී ලංකාව පකිස්ථානය හමුවේ පරාජය වු අතර මාලදිවයින ඉන්දියාව හමුවේ පරාජයට පත් විය. මේ වන විට ඉන්දියාව සහ පකිස්ථානය තරඟාවලියේ තරග දෙක බැගින් ජයගෙන ඇති අතර ශ්‍රී ලංකාව එක් තරඟයක් ජයගෙන තිබේ .", "URL": "https://sinhala.adaderana.lk/news.php?nid=35508", "Category": null, "Parent URL": null}