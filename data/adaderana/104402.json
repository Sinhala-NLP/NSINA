{"Source": "Adaderana", "Timestamp": "February 15, 2019 04:27 pm", "Headline": "අරුවක්කාඩු කසල අංගනය ගැන පවතින නොදැනුවත් බව විරෝධතාවලට හේතුවක්", "News Content": "අරුවක්කාඩු කසල අංගනය පිළිබඳව ප්‍රදේශවාසීන්ගේ පවතින නොදැනුවත් භාවයට,ඊට එරෙහි විරෝධතාවලට හේතු වී ඇති බව මහානගර හා බස්නාහිර සංවර්ධන අමාත්‍යාංශයේ ලේකම් නිහාල් රූපසිංහ මහතා පවසයි. අද(15) පුත්තලම නගරයේ ක්‍රියාත්මක වන හර්තාල් ව්‍යාපාරය සම්බන්ධයෙන් මාධ්‍යවේදීන් යොමුකළ ප්‍රශ්නයකට පිළිතුරු ලබා දෙමින් ඒ මහතා මේ බව සඳහන් කළේය. ඕනෑම සමාජයක් තුළ මෙවැනි ලක්ෂණයන් දැකිය හැකි බවත්, එම ජනතාව අද කුණු දාන්න යන තැන ගිහින් බැලුවොත් උද්ඝෝෂකයෝ පුදුමයට පත් වෙන බවත්, ලේකම්වරයා මෙහිදී පැවසීය. මේ උද්ඝෝෂණයේ ඇති සාධාරණත්වය කුමක් ද යන්න පිළිබඳ ඉන් පසුව තීරණය කළ යුතු බව ද ලේකම්වරයා මෙහිදී වැඩි දුරටත් කියා සිටියේය.", "URL": "https://sinhala.adaderana.lk/news.php?nid=104402", "Category": null, "Parent URL": null}