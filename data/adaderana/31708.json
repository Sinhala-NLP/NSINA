{"Source": "Adaderana", "Timestamp": "February 17, 2013 01:57 pm", "Headline": "තරුණයා ගල්කිස්සෙන් අවසන් නෑම නායි", "News Content": "ගල්කිස්ස, මුහුදු තීරයේ දියනෑමට ගිය පුද්ගලයෙකු දියේ ගිලී ජීවිතක්ෂයට පත්වී තිබේ. ඊයේ පස්වරුවේ මෙම පුද්ගලයා ගල්කිස්ස මුහුදු තීරයේ දියනෑමට ගොස් ඇති අතර එහිදි දියේ ගිලී අතුරුදන්ව ඇති බව පොලීසිය සඳහන් කළේය. පොලීසියට ලද තොරතුරක් අනුව කිමිදුම්කරුවන් යොදා සිදුකළ විමර්ශනයකදී ඊයේ රාත්‍රී 11ට පමණ මෙම පුද්ගලයාගේ මළ සිරුර සොයාගෙන තිබේ. 21 හැවිරිදි ග්‍රෑන්ඩ්පාස් ප්‍රදේශයේ පදිංචි තරුණයෙකු මෙලෙස මියගොස් ඇති බව සඳහන්ය.", "URL": "https://sinhala.adaderana.lk/news.php?nid=31708", "Category": null, "Parent URL": null}