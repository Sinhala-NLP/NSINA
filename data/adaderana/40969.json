{"Source": "Adaderana", "Timestamp": "February 8, 2014 03:08 pm", "Headline": "කඩවත අනතුරින් කතුන් 3ක් රෝහලේ", "News Content": "කොළඹ - නුවර මාර්ගයේ කඩවත ප්‍රදේශයේ දී සිදුවු රිය අනතුරකින් කාන්තාවන් තිදෙනෙකු තුවාල ලබා තිබේ. නිට්ටඹුව සිට කොළඹ දෙසට ධාවනය වු වෑන් රථයක් සහ කොළඹ සිට වැලිමඩ බලා ධාවනයවු පෞද්ගලික බස් රථයක් මුහුණට මුහුණ ගැටීමෙන් මෙම අනතුර සිදුව ඇති බව පොලිසිය පවසන්නේය. අනතුර සිදුවන අවස්ථාවේ දී වෑන් රථය මාර්ගයේ දකුණු මංතීරුවේ ගමන් කර ඇති බව ද පොලිසිය සඳහන් කළේය. අනතුරෙන් තුවාල ලැබු වෑන් රථයේ ගමන් කළ කාන්තාවන් තිදෙනෙකු ප්‍රතිකාර සඳහා රාගම රෝහලට ඇතුළත් කර ඇත. අනතුර සම්බන්ධයෙන් කඩවත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40969", "Category": null, "Parent URL": null}