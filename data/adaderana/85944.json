{"Source": "Adaderana", "Timestamp": "March 19, 2018 04:46 pm", "Headline": "හිස නැති කොස් මල්ලිගේ සිරුර ගොඩගනී", "News Content": "ඝාතනයට ලක්වූ කොස් මල්ලි නමින් හඳුන්වන සංවිධානාත්මක අපරාධ කල්ලි සාමාජිකයාගේ සිරුර පරීක්ෂණ කටයුතු සඳහා ගොඩගෙන තිබේ. අගුණුකොළපැලැස්ස කැලෑ ප්‍රදේශයක වල දමා තිබියදී හමුවුන මල සිරුර අගුණුකොළපැලැස්ස මහේස්ත්‍රාත්වරියගේ නිරීක්ෂණය යටතේ අද(19) දහවල් ගොඩගත් බව අද දෙරණ වාර්තාකරු පැවසීය. කොළඹ අපරාධ කොට්ඨාශයේ නිලධාරීන් විසින් අදාළ මල සිරුර හඳුනාගෙන ඇති අතර එය පසුගියදා කෙසෙල්වත්ත ප්‍රදේශයේදී හමුවු හිස කොටසට අයත් සිරුර බවට තහවුරු කර තිබේ. වැඩිදුර පරීක්ෂණ සඳහා සිරුරේ කොටස් හම්බන්තොට රෝහලට යොමු කිරීමට මහේස්ත්‍රාත්වරිය නියෝග කර ඇති බව අද දෙරණ වාර්තාකරු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=85944", "Category": null, "Parent URL": null}