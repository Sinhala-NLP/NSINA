{"Source": "Adaderana", "Timestamp": "July 3, 2018 04:57 pm", "Headline": "කල්පිටිය පොලීසියට විරුද්ධව මාරාන්තික උපවාසයක් ", "News Content": "කල්පිටිය පොලිස් බල ප්‍රදේශයට අයත් පල්ලිවසල්තුරේ රෙඩ්බානා ග්‍රාමයේ පදිංචි කරුවන් පිරිසක් අද ( 03) දහවල් සිට කල්පිටිය පොලිසිය ඉදිරිපිට මාරාන්තික උපවාසයක නිරත වෙයි. රෙඩ්බානා ග්‍රාමයේ පදිංචිව සිටින දිලිප් කුමාර නමැති පුද්ගලයාට කල්පිටිය පොලිසියේ නිලධාරීන්ගෙන් දිගින් දිගටම සිදුවන හිරිහැර මේ උපවාසයට හේතුව වී තිබේ . දිලිප් කුමාර හා ඔහුගේ බිරිදද මේ උපවාසයට එක්ව සිටියි. ඔවුන් ප්‍රකාශ කලේ කල්පිටිය පොලිස් ස්ථානාධිපතිවරයා තමන්ගෙන් රුපියල් 50,000ක මුලක් ණයට ඉල්ලා ගත් අතර පසු එම ණය මුදල නැවත ඉල්ලීම හේතුවෙන් පොලිස් ස්ථානාධිපතිවරයා තමනට හිරිහැර කරන බවයි . මේ වන විට තමන් මත්ද්‍රව්‍ය ජාවාරම් කරුවෙකු ලෙස හා දෙමළෙකු ලෙස හදුන්වමින් පසුගිය දින කීහිපය තුලම රාත්‍රී කාලයේ අවස්ථා කීපයකදී නිවස පැමිණ සෝදිසි කිරීම් සිදු කල බව ප්‍රකාශ කල අතර එක් අවස්ථාවක් රාත්‍රී කාලයේ තමා පොලිසියට රැගෙන ගොස් පැය දොළහක් රදවා තබා ගත් බවද දිලිප් කුමාර මහතා පැවසීය. තමන්ට සහ තම පවුලේ සමාජිකයන්ට මෙලෙස හිරිහැර කරමින් එම පොලිස් ස්ථානාධිපතිවරයා බලාපොරොත්තුවන්නේ තවත් මුදල් වන අතර එය නොදුන්නහොත් , ඉදිරියෙදී තමා බොරු වැරැද්දකට අත්අඩංගුවට ගැනීම අනිවාර්යෙන් සිදුවන බව ද ඔහු ප්‍රකාශ කළේය. තමන්ට ලුනු ලෙවායක්, පොල් ගෙඩි දහසක් කැඩෙන ඉඩමක් හා වෙනත් ආදයම් ඇති බැවින් මත්ද්‍රව්‍ය ජාවාරම්කර මුදල් ඉපයිමට අවශ්‍ය නොවන පැවසීය. පසුගිය දින කීපයේ පොලිස් නිලධාරින් තම නිවස පැමින සෝදිසි කිරීම සිදු කිරිම හේතුවෙන් මාස එකාහාමාරකට ආසන්න කාලයක දරු ගැබක් දරා සිටි බිරිඳ බිය විම හේතුවෙන් දරු ගැබ ද විනාශ වු බව දිලිප් කුමාර මහතා එම අවස්ථාවෙදි ප්‍රකාශ කළේය. මේ තත්වය පිලිබදව පොලිස් පතිවරයාට හා ශ්‍රී ලංකා මානව හිමිකම් කොමිසමට මේ වන විට පැමිණිලි කර ඇති අතර තමනට සාධාරණ විසදුමක් ලැබෙන තෙක් උපවාසය අත්නොහරින බවද ඔහූ පැවසීය. උපවාසය ආරම්භ වූ අවස්ථාවේ කල්පිටිය පොලිස් ස්ථානාධිපතිවරයා මේ ස්ථානයට පැමිණි අතර පසුව මාධ්‍යවේදීන් දැක නැවත පොලිසියට ගිය බව අද දෙරණ වාර්තාකරු සඳහන් කළේය. එම අවස්ථාවේදි කල්පිටිය පොලිස් ස්ථානාධිපති ලක්ෂ්මන් රංවලආරච්චි මහතාගෙන් අද දෙරණ වාර්තාකරු විමසා ඇත. එහිදි පොලිස් ස්ථානාධිපති ලක්ෂ්මන් රංවලආරච්චි මහතා පවසා ඇත්තතේ පෙර චෝදනා නොමැති වුවත් මේ පුද්ගලයා මත්ද්‍රව්‍ය ජාවාරම්කරුවෙකු බවට ලැබුණු තොරතුරු මත පරික්ෂා කර කිසිවක් නොතිබූ නිසා නිදහස් කල බවය . ඉදිරියේදී තවත් පොලිස් කණ්ඩායමක් පැමිණ පරීක්ෂණ පැවැත්වීමට නියමිත අතර එහිදී මත්ද්‍රව්‍ය සොයා ගැනීමට හැකි විය හැකි බවද පොලිස් ස්ථානාධිපති ලක්ෂ්මන් රංවලආරච්චි මහතා පවසා ඇත.", "URL": "https://sinhala.adaderana.lk/news.php?nid=91918", "Category": null, "Parent URL": null}