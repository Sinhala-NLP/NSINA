{"Source": "Adaderana", "Timestamp": "September 1, 2019 05:09 pm", "Headline": "වසර 400ක් පැරණි උත්සවයක් සමරද්දී 400කට තුවාල", "News Content": "ඉන්දියාවේ මධ්‍යප්‍රදේශ් ප්‍රාන්තයේ පැවති සාම්ප්‍රදායික තරගයක් අතර තුර පුද්ගලයින් 400කට අධික පිරිසක් තුවාල ලබා තිබේ. “ගෝට්මාර්” හෙවත් ගල් විසිකිරීමේ මෙම තරගය මධ්‍යප්‍රදේශ් ප්‍රාන්තයේ ගම්මාන දෙකක් විසින් වාර්ෂිකව පවත්වන වසර 400ක් පමණ පැරණි සාම්ප්‍රදායික උත්සවයක් බව සදහන් වේ. ගම්මාන දෙක බෙදෙන ගංගාවක් මධ්‍යයේ සිටුවා ඇති කොඩිගස ලබාගන්නා කණ්ඩායමට තරගයේ ජයග්‍රහණය හිමිවන අතර එහිදි තරගකරුවන් වෙත ප්‍රතිවාදීන් විසින් ගල් ප්‍රහාර එල්ල කරනු ලබයි. කෙසේවෙතත් ඊයේ (31) පැවති තරගය අතර තුර ගල් ප්‍රහාරවලට ලක්වීමෙන් පුද්ගලයින් 400කට අධික පිරිසක් තුවාල ලබා ඇති බව ඉන්දීය මාධ්‍ය වාර්තා කළේය. ඉන් 12 දෙනෙකුගේ තත්ත්වය බරපතල වන අතර තවත් දෙදෙනෙකු අක්ෂි ආබාධවලට ලක්ව ඇති බව ද සදහන්.", "URL": "https://sinhala.adaderana.lk/news.php?nid=118010", "Category": null, "Parent URL": null}