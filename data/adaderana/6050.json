{"Source": "Adaderana", "Timestamp": "January 13, 2010 03:46 pm", "Headline": "ගූගල් චීනයෙන් ඉවත්වෙන්න සූදානම්", "News Content": "අන්තර්ජාල සේවා සපයන ලොව ප්‍රමුඛම ආයතනයක් වන ගූගල්, චීනය තුළ සිය සේවා සැපයීමෙන් ඉවත් වීම පිළිබඳ අවධානය යොමු කර තිබේ. චීන රජයේ ප්‍රතිපත්ති සහ වාරණ සලකා බලා මෙම තීරණය ගැනීමට සූදානම් බව ගූගල් බලධාරීන් ප්‍රකාශ කර ඇත.. කෙසේ වෙතත් තම සේවාදායකයින් වෙනුවෙන් ගතහැකි ක්‍රියාමාර්ග පිළිබඳ චීන රජය සමග සාකච්ඡා කිරීමට තවදුරටත් සූද‍ානම් බව ද ගූගල් බලධාරීන් පවසයි. චීනයෙන් තම සේවා ඉවත් කරගන්නේ නම් එය තම ආයතනයට ගැනීමට සිදුවන ඉතා කටුක තීරණයක් බව ඔවුන් පෙන්වා දෙයි.. දැනට මතුව ඇති තත්ත්වය පිළිබඳ මානව හිමිකම් සංවිධානවල ද අවධානය යොමු වෙමින් පවතින බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=6050", "Category": null, "Parent URL": null}