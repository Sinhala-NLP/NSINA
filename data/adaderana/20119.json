{"Source": "Adaderana", "Timestamp": "November 20, 2011 10:54 am", "Headline": "බන්ධනාගාරයෙන් පැන ගිය රැඳවියෙක් මාට්ටු", "News Content": "මීට මාස කිහිපයකට පෙර පොළොන්නරුව බන්ධනාගාරයෙන් පැන ගොස් සිටි සිරකරුවෙකු යළි අත්අඩංගුවට ගෙන තිබේ. මාතලේ කොට්ඨාසයේ නොවිසඳුනු අපරාධ විමර්ශන ඒකකයේ නිලධාරීන් කණ්ඩායමක් විසින් මෙම සැකකරු අත්අඩංගුවට ගෙන තිබුණි. ඔහු අවිස්සාවේල්ල , මාදොළ උද්‍යාන පාර ප්‍රදේශයේ පදිංචිකරුවෙකු බව පොලිසිය සදහන් කරයි. පසුගිය පෙබරවාරි මාසයේ දී බන්ධනාගාරයෙන් පැන ගොස් සිටි අදාළ සැකකරු දඹුල්ල ‍, ගොකරැල්ල , මාතලේ , රත්නපුර ඇතුළු ප්‍රදේශ රැසක සිදුකළ අපරාධ 11ක් පිළිබඳව ද අවශ්‍යව සිටි අයෙකි. සැකකරු විසින් සොරා ගන්නා ලද දේපල කිහිපයක් ද පොලිස් භාරයට ගෙන ඇති අතර එම දේපල සහ සැකකරු අද මාතලේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20119", "Category": null, "Parent URL": null}