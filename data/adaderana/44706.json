{"Source": "Adaderana", "Timestamp": "July 16, 2014 01:44 pm", "Headline": "හෙට පැය 16ක් ජල සැපයුම අත්හිටුවයි ", "News Content": "හෙට(17) දිනයේ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. හෙට පෙරවරු 08.00 සිට මධ්‍යම රාත්‍රී 12.00 දක්වා පැය 16 ක කාලයක් මෙලෙස ජල සැපයුම අත්හිටුවන බව එම මණ්ඩලය සඳහන් කළේය. කහල්ල, කහවත්ත, අකුරණ, කුරුගොඩ, තෙලඹුගහවත්ත, හාරිස්පත්තුව, ගොහාගොඩ, නුගවෙල , බරිගම, රජපිහිල්ල, හෑදෙණිය, මැදවල, පුජාපිටිය හා මහනුවර මහනගර සභා බල ප්‍රදේශයේ අස්ගිරිය ජල තටාකය මගින් ජලය බෙදාහරිනු ලබන ප්‍රදේශවලට ජල සැපයුම මෙලෙස අත්හිටුවනු ඇත. විසල් මහනුවර ජල පවිත්‍රාගාරයේ අලුතින් ඉදිකෙරුණු ජල රැස්කිරීමේ ටැංකියට සහ පොම්පාගාරයට ප්‍රධාන ජල සබඳතා ලබාදීම හේතුවෙන් මෙලෙස ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=44706", "Category": null, "Parent URL": null}