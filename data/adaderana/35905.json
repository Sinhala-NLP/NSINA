{"Source": "Adaderana", "Timestamp": "July 19, 2013 07:23 am", "Headline": " මධ්‍යම පළාතේ රජයේ වෙදුන්ගෙන් සංකේත වැඩවර්ජනයක්", "News Content": "මධ්‍යම පළාතේ සියලුම රජයේ රෝහල්වල වෛද්‍යවරුන් අද දිනයේ (19) සංකේත වැඩවර්ජනයක නිරතවීමට තීරණය කර තිබේ. ඒ අනුව පෙ.ව 8.00 සිට බලැපැවත්වෙන පරිදි පැය 24 ක කාලයක් මෙම සංකේත වැඩවර්ජනය ක්‍රියාත්මක කරන බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක, වෛද්‍ය නවීන්ද්‍ර සොයිසා මහතා පවසයි. මධ්‍යම පළාත් ආණ්ඩුකාර ටිකිරි කොබ්බෑකඩුව මහතා විසින් වෛද්‍ය නිලධාරීන් සම්බන්ධයෙන් කරන ලද ප්‍රකාශයක් හේතුවෙන් ඊට විරෝධය දැක්වීම සඳහා මෙම වෘත්තීය ක්‍රියාමාර්ගය ගෙන ඇති බව මාධ්‍ය ප්‍රකාශකවරයා අද දෙරණට කියා සිටියේය.", "URL": "https://sinhala.adaderana.lk/news.php?nid=35905", "Category": null, "Parent URL": null}