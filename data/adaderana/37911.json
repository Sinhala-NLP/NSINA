{"Source": "Adaderana", "Timestamp": "October 4, 2013 02:13 pm", "Headline": "අනතුරට ලක්වූ දිනූජ පුතා යාත්‍රාවේ මගීන් 70ක්", "News Content": "ශ්‍රී ලංකාව හා මාලදිවයින අතර මුහුදේ දී අනතුරට ලක්වු යාත්‍රාවෙහි පුද්ගලයින් 70 දෙනෙකු සිටින බව නාවික හමුදාව පවසයි. අදාළ යාත්‍රාවේ සිටි පිරිස නාවික හමුදාව විසින් ඊයේ රාත්‍රී බේරාගනු ලැබුවේය. අදාළ පිරිස නීති විරෝධී අයුරින් ගමන් කරමින් සිටි පිරිසක් වන අතර ඔවුන් අතර කුඩා ළමුන් 13 දෙනෙකු සහ කාන්තාවන් 13 දෙනෙකු වන බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසුරිය මහතා පැවසීය. පසුගිය 26 වැනිදා මෙම පිරිස කල්පිටිය ප්‍රදේශයෙන් පිටත්ව ගොස් ඇති බව මාධ්‍ය ප්‍රකාශකවරයා සඳහන් කළේය. අදාළ පිරිස අද පස්වරුව වන විට ගාල්ල වරාය වෙත රැගෙන එන බව ද ඔහු වැඩිදුරටත් පැවසීය.", "URL": "https://sinhala.adaderana.lk/news.php?nid=37911", "Category": null, "Parent URL": null}