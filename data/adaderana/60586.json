{"Source": "Adaderana", "Timestamp": "May 29, 2016 02:26 pm", "Headline": " ගලක් පෙරළී 1ක් මරුට-2ක් රෝහලට", "News Content": "ගාල්ල, අහංගම ප්‍රදේශයේ ගල් කොරියක දී සිදුවූ අනතුරකින් පුද්ගලයෙකු මියගොස් තවත් දෙදෙනකු තුවාල ලබා තිබේ.ට්‍රක් රථයකට ගල් පටවමින් සිටි අවස්ථාවේ අඩි සියයක පමණ උසින් තිබූ ගල් කන්දේ තිබූ ගලක් ට්‍රක් රථයට පෙරළීමෙන් අනතුර සිදුව ඇති බව සඳහන්ය.පවතින අයහපත් කාලගුණ තත්ත්වය හේතුවෙන් මෙම අනතුර සිදුව ඇති බව අහංගම පොලීසිය සඳහන් කළේය.අනතුරින් ට්‍රක් රථයේ රියදුරු මියගොස් ඇති අතර තවත් පුද්ගලයින් දෙදෙනෙකු තුවාල ලබා තිබේ.මියගොස් ඇත්තේ 57 හැවිරිදි තිත්තගල්ල ප්‍රදේශයේ පදිංචිකරුවෙකි.තුවාලලැබුවන් දෙදෙනා ප්‍රතිකාර සඳහා කරාපිටිය ශික්ෂණ රෝහලට ඇතුළත් කර ඇති අතර අහංගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=60586", "Category": null, "Parent URL": null}