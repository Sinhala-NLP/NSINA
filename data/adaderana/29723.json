{"Source": "Adaderana", "Timestamp": "December 5, 2012 09:53 am", "Headline": "රිය අනතුරකින් අයෙක් මරුට", "News Content": "තංගල්ල, දික්වැල්ල ප‍්‍රධාන මාර්ගයේ තංගල්ල ප‍්‍රදේශයේ සිදුවූ රිය අනතුරකින් පුද්ගලයෙකු ජීවිතක්ෂයට පත්ව තිබේ. ලොරි රථයක් යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් තුවාල ලැබූ යතුරුපැදිකරු රෝහල්ගත කිරීමෙන් අනතුරුව මියගොස් තිබේ. ජීවිතක්ෂයට පත්ව ඇත්තේ 47 හැවිරිදි තංගල්ල, කොටිගල්පොත්ත ප‍්‍රදේශයේ පදිංචිකරුවෙකි. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර ඔහු අද (05) තංගල්ල මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29723", "Category": null, "Parent URL": null}