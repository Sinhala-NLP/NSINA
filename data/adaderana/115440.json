{"Source": "Adaderana", "Timestamp": "July 31, 2019 03:32 pm", "Headline": "මෝදිගෙන් අලුත් වැඩක්", "News Content": "ඉන්දීය අගමැතිවරයා සහභාගි වූ සුවිශේෂී වාර්තාමය වැඩසටහනක් පිළිබද මේදිනවල පුරා කාගේත් අවධානය යොමුව තිබේ. ලොව විශාලතම ප්‍රජාතන්ත්‍රවාදී රාජ්‍යය ලෙසින් සැලකෙන ඉන්දියාවේ දේශපාලන භූමියේ කිරුළු පලන් රජු වන අගමැති නරේන්ද්‍ර මෝදි රූපවාහිනී වාර්තාමය වැඩසටහනක් සඳහා එක්ව ඇත. ඉන්දියාවේ උත්තරාකාන්ද් හි වනාන්තරයක රූගත කෙරුණු අදාළ වැඩසටහන නම්කර ඇත්තේ මෑන් ඇන්ඩ් වයිල්ඩ් ලෙසින්. එම වැඩසටහන සතුන් සංරක්ෂණය හා පාරිසරික වෙනස්වීම් පිළිබද මිනිසාගේ අවධානය යොමුකරවා ගැනීමට ගත් උත්සාහයක්. එහිදී ලෝකප්‍රකට ගවේෂක මයිකල් ග්‍රිල්ස් සමගින් එක්වූ අගමැති මෝදි විෂඝෝර සත්ත්වයින් බහුල වනාන්තර පසුකරමින්,ගංගා තරණය කරමින් ත්‍රාසජනක ගමනක නිරතවන ආකාරය රූගතව තිබේ. මීට පෙර හිටපු අමෙරිකානු ජනාධිපති බැරැක් ඔබාමා ඇතුලු ජනප්‍රිය චරිත රැසක් එක්ව ඇති මෙම වැඩසටහනේ අගමැති මෝදි එක්වූ පරිච්ඡේදය එළඹෙන අගෝස්තු මස 12වැනිදා ඩිස්කවරි නාලිකාව ඔස්සේ විකාශයවීමට නියමිතයි.", "URL": "https://sinhala.adaderana.lk/news.php?nid=115440", "Category": null, "Parent URL": null}