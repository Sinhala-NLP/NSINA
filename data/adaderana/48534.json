{"Source": "Adaderana", "Timestamp": "January 8, 2015 05:58 pm", "Headline": "තැපැල් ඡන්ද ගණන් කිරීම අරඹයි   ", "News Content": "මේ වනවිට ඡන්ද පෙට්ටි ඡන්ද මධ්‍යස්ථාන වල සිට ගණන් කිරීමේ මධ්‍යස්ථාන වෙත රැගෙන යමින් තිබේ. දිස්ත්‍රික්ක තේරිම්භාර නිලධාරීන් පවසන්නේ ඡන්ද මධ්‍යස්ථානවල සිට සියළුම ඡන්ද පෙට්ටි ගණන් කිරීමේ මධ්‍යස්ථාන වෙත රැගෙන ආ පසුව ඡන්ද ගණන් කිරීම ආරම්භ කරන බවයි. සියළුම ඡන්ද පෙට්ටි රැගෙන ආ පසුව මැතිවරණ කොමසාරිස්වරයාගේ අනුමැතියෙන් ගණන් කිරීමේ කටයුතු ආරම්භ කිරීමට නියමිතය. මේ අතර තැපැල් ඡන්ද ගණන් කිරීමේ කටයුතු මේ වන විටත් ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=48534", "Category": null, "Parent URL": null}