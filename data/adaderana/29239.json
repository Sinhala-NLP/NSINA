{"Source": "Adaderana", "Timestamp": "November 16, 2012 03:25 pm", "Headline": "දේශගුණික විපර්යාස වෙන්නේ සංවර්ධනය වේගය වැඩිවන විටයි", "News Content": "සංවර්ධන ‍වේගය ඉහළ යාමත් සමග ලෝකයේ රටවල් ස්වභාවික සම්පත් වැඩි වශයෙන් භාවිත කිරීමට පටන්ගෙන ඇති බව විදුලිබල හා බලශක්ති අමාත්‍ය පාඨලි චම්පික රණවක මහතා පවසයි. දල ජාතික නිෂ්පාදිතය ඉහළ නැංවීමේ අරමුණින් මෙම ක්‍රමවේදය අනුගමනය කරන බව හෙතෙම සඳහන් කරයි. මෙය රටක දේශගුණික විපර්යාසයන්ට සෘජුවම බලපාන බව අමාත්‍යවරයා කියා සිටියි. ශ්‍රී ලංකාවට ද මෙය එලෙසින්ම බලපාමින් ඇති බව පාඨලි චම්පික රණවක අමාත්‍යවරයා පැවසීය. ආසියානු, අප්‍රිකානු සහ මැදපෙරදිග රටවල් 10 ක පරිසර හිතකාමී පාර්ලිමේන්තු මන්ත්‍රීවරුන්ගේ සහභාගීත්වයෙන් අද (16) කොළඹ පැවති සමුළුවක දී අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=29239", "Category": null, "Parent URL": null}