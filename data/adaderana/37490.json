{"Source": "Adaderana", "Timestamp": "September 18, 2013 08:09 am", "Headline": "කොල්ලකරුවෙක් පොලිස් දැලේ ", "News Content": "මොරටුව ප්‍රදේශයේ දී ත්‍රී රෝද රථයක් පැහැරගෙන පළායමින් සිටි පුද්ගලයෙකු එම රථයද සමඟ පොලීසිය විසින් අත්අඩංගුවට ගෙන තිබේ. මොරටුව පොලිස් ස්ථානයේ නිලධාරීන් කණ්ඩායමක් විසින් සැකකරු අත්අඩංගුවට ගෙන ඇති බව සඳහන් වෙයි. සැකකරුගෙන් සිදුකළ ප්‍රශ්න කිරීම් වල දී ඔහු විසින් සොරාගන්නා ලද තවත් ත්‍රී රෝද රථ 02ක් පිළිබඳවද තොරතුරු අනාවරණය කරගෙන තිබේ. සැකකරු 35 හැවිරිදි මොරටුව ප්‍රදේශයේම පදිංචිකරුවෙකු බව සඳහන් වෙයි. ඔහු අද (18) මොරටුව මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=37490", "Category": null, "Parent URL": null}