{"Source": "Adaderana", "Timestamp": "January 15, 2012 02:11 pm", "Headline": " සංචාරක වීසාවෙන් ඇවිත් වෙළඳාම් කරලා අහුවෙයි", "News Content": "සංචාරක වීසා ලබාගෙන මෙරට රෙදි වෙළෙඳාම් සිදුකළ ඉන්දීය ජාතිකයකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. කලවංචිකුඩි පොලිස් විශේෂ කාර්ය බලකා කඳවුරේ බුද්ධි අංශ නිලධාරීන් වෙත ලැබුණු තොරතුරකට අනූව සිදුකළ වැටලීමකදී මෙම ඉන්දීය ජාතිකයා අත්අඩංගුවට ගෙන ඇති බව සඳහන්වේ. අත්අඩංගුවට ගත් ඉන්දීය ජාතිකයා සතුව තිබු රුපියල් 40,000 කට අධික වටිනාකමකින් යුත් රෙදි තොගයක් ද සොයාගෙන තිබේ. මෙම ඉන්දීය ජාතිකයා සම්බන්ධයෙන් වැඩිදුර පරීක්ෂණ කිරීම සඳහා කලවංචිකුඩි පොලිසියට භාරදී තිබේ.", "URL": "https://sinhala.adaderana.lk/news.php?nid=21397", "Category": null, "Parent URL": null}