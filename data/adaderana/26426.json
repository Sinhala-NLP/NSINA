{"Source": "Adaderana", "Timestamp": "August 9, 2012 09:08 am", "Headline": "බන්ධනාගාර නියාමකවරු 6 ක් අත්අඩංගුවට", "News Content": "අනුරාධපුර බන්ධනාගාරයේ නියාමකවරුන් 6 දෙනෙකු මහව පොලිසිය විසින් අත්අඩංගුවට ගෙන ඇත. අනුරාධපුර, කුරුණෑගල ප්‍රධාන මාර්‍ගයේ දළඳාගම ප්‍රදේශයේ දී බස්රථ රියදුරෙකුට සහ පොලිස් කොස්තාපල්වරයෙකුට පහරදීමේ සිද්ධියක් සම්බන්ධයෙන් මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. අත්අඩංගුවට පත් නියාමකවරුන්ට බස්රථය නතර නොකිරීම හේතුවෙන් එහි රියදුරුට පහර දී ඇතැයි වාර්තා වේ. එම අවස්ථාවේ දී සිද්ධිය සමථයකට පත්කිරීමට උත්සාහ දැරූ පොලිස් කොස්තාපල්වරයෙකුට ‍ද මෙම බන්ධනාගාර නියාමකවරුන් පහර දී තිබෙනවා. මංගල සාදයකට සහභාගී වී පැමිණෙමින් සිටි මෙම පිරිස බීමතින් සිට ඇති බව පොලිසිය සඳහන් කරයි. අත්අඩංගුවට ගත් බන්ධනාගාර නියාමකවරුන් සම්බන්ධයෙන් මහව පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26426", "Category": null, "Parent URL": null}