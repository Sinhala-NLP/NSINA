{"Source": "Adaderana", "Timestamp": "March 24, 2011 08:41 pm", "Headline": "මහජන සම්බන්ධතා දිනය මහරගම තරුණ සේවා සභාවේදී", "News Content": "ශ්‍රී ලංකා තරුණ සත්වවේදීන්ගේ සංගමය මගින් පවත්වනු ලබන මහජන සම්බන්ධතා දිනය ඊයේ(23) මහරගම තරුණ සේවා සභාවේදී පැවැත්විණි. ‍ එහිදී ශ්‍රී ලංකාවේ සර්පයින් පිළිබඳව සජීවී නිදර්ශක ආශ්‍රෙයන් පාසල් සිසුන් දැනුවත් කරනු ලැබීය. ‍ ශ්‍රී ලංකාවේ ජෛව විවිධත්වය සහ වැසි වනාන්තර පිළිබඳව විශ්ව විද්‍යාල ආචාර්යයවරුන් විසින් දේශන පැවැත්වීම ද එහිදී සිදුවිය. ‍ වනජිවී අධ්‍යක්ෂ ජනරාල් චන්දවංශ පතිරාජ සහ ජාතික සත්වෝද්‍යාන දෙපාර්තමේන්තුවේ අධ්‍යක්ෂ භාෂ්වර සේනාංක මහත්වරුන් අදාළ අවස්ථාවෙහි ප්‍රධාන ආරාධිත අමුත්තන් ලෙස සහභාගි විය. ‍ ශාක හා සත්වයින් පිළිබඳ කථිකාචාර්ය ජයන්ත වත්තේවිදාන, කොළඹ විශ්ව විද්‍යාලයීය කථිකාචාර්ය සූදිරා රන්වල, තරුණ සත්වවේදීන්ගේ සංගමයේ සභාපති දීපංකර ද සිල්වා සහ උරග හා උභයජීවී විශේෂඥ එල්. ජේ. මැන්ඩිස් යන මහත්ම මහත්මීන් ද දේශන පැවැත්වූවන් අතර විය.", "URL": "https://sinhala.adaderana.lk/news.php?nid=15055", "Category": null, "Parent URL": null}