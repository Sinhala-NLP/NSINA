{"Source": "Adaderana", "Timestamp": "May 5, 2010 11:35 am", "Headline": "ෆොන්සේකා වෙනුවෙන් විමල්ගෙන් ඉල්ලීමක්", "News Content": "ජෙනරාල් සරත් ෆොන්සේකා මහතාගේ පාර්ලිමේන්තු වරප්‍රසාද වලට ගරු කරමින් ඔහුට පාර්ලිමේන්තු සැසි වාරයට සහභාගී වීමට අවස්ථාව සලසා දෙන ලෙස ජාතික නිදහස් පෙරමුණේ නායක,එක්සත් ජනතා නිදහස් සන්ධානයේ පාර්ලිමේන්තු මන්ත්‍රී,නිවාස,ඉදිකිරීම් හා පොදු පහසුකම් අමාත්‍ය විමල් වීරවංශ මහතා මීට සවල්ප මොහොතකට පෙර කතානායකවරයාගෙන් ඉල්ලා තිබේ. ජෙනරාල් ෆොන්සේකාට එරෙහිව අද පැවත්වෙන දෙවෙනි යුද අධිකරණය හේතුවෙන් ඔහුට පාර්ලිමේන්තුවට යාමට අවසර ලබා දී නොමැති බව ප්‍රජාතන්ත්‍රවාදී ජාතික සන්ධා‍නයේ මාධ්‍ය ඒකකය සඳහන් කරන ලදී. පාර්ලිමේන්තු වරප්‍රසාද නොතකා තමන්ට පාර්ලිමේන්තුවට සහභාගීවීමට අවස්ථාව ලබා නොදීම නිසා ජෙනරාල් ෆොන්සේකා මහතා මේ වන විට උපවාසයක් ආරම්භ කර ඇති වගද ප්‍රජාතන්ත්‍රවාදී ජාතික සන්ධා‍නයේ මාධ්‍ය ඒකකය වැඩිදුරටත් කියා සිටියි.", "URL": "https://sinhala.adaderana.lk/news.php?nid=8190", "Category": null, "Parent URL": null}