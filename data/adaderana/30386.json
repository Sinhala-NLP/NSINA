{"Source": "Adaderana", "Timestamp": "December 31, 2012 11:49 am", "Headline": "උදරාබාධයෙන් පෙළුණු සෙබළා ළිඳට වැටිලා", "News Content": "රීදිමාලියද්ද, යකහල්පත ප්‍රදේශයේ ළිඳකට වැටී හමුදා සේවයේ නියුතු වු අයෙකු මියගොස් තිබේ. රාජකාරී නිවාඩු ලබා පසුගිය සෙනසුරාදා නිවසට පැමිණ ඇති ඔහු ඊයේ රාත්‍රී උදරාබාධයකින් පෙළෙන බව සිය බිරිඳට දැනුම් දී ඇති බව වාර්තා වේ. අද උදෑසන ඔහු ‍නිවසේ නොසිටීම පිළිබඳ සිදුකළ සොයා බැලීමකදී ළිඳට වැටී තිබු ඔහුගේ සිරුර සොයාගෙන තිබේ. මියගිය පුද්ගලයා 43න් හැවිරිදි දෙදරු පියෙකු බව අද දෙරණ වාර්තාකරු සඳහන් කළේය. සිද්ධිය සම්බන්ධයෙන් මහියංගනය පොලීසියට පැමිණිලි කර තිබේ.", "URL": "https://sinhala.adaderana.lk/news.php?nid=30386", "Category": null, "Parent URL": null}