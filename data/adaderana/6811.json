{"Source": "Adaderana", "Timestamp": "February 19, 2010 02:15 pm", "Headline": "උතුරු අධිකරණ පුනරුත්ථාපනයට මිලියන 800 ක් ", "News Content": "උතුරු පළාතේ අධිකරණ පද්ධතිය පුනරුත්ථාපනය සඳහා ආසියානු සංවර්ධන බැංකුව රුපියල් මිලියන 800 ක මුදලක් ප්‍රදානය කර තිබේ. එම පළාතේ අධිකරණ යළි ගොඩනැංවීම සහ යටිතල පහසුකම් සංවර්ධනය වෙනුවෙන් මෙම මුදල් වැයකරන බව අධිකරණ හා නීති ප්‍රතිසංස්කරණ අමාත්‍යාංශය පවසයි. ඒ අනුව චාවකච්චේරීය මහ අධිකරණය, මල්ලකාමම්, කයිට්ස්, කිලිනොච්චිය, මුලතිව්, මාන්කුලම් යන දිසා අධිකරණ හා මහේස්ත්‍රාත් අධිකරණ පළමු අදියර යටතේ පිලිසකර කිරීමට නියමිතය. ඩෙල්ෆ් දූපතේ සංචාරක අධිකරණය ද මීට ඇතුළත් බව අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=6811", "Category": null, "Parent URL": null}