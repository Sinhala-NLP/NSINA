{"Source": "Adaderana", "Timestamp": "July 19, 2018 09:16 pm", "Headline": "සැර සුළඟක් නිසා කොස් ගසක් කඩා වැටෙයි-නිවාස දෙකකට දැඩි හානි", "News Content": "දිඹුල-පතන පොලිස් බල ප්‍රදේශයන්ට අයත් තලවාකැලේ දිඹුල වත්තේ පහල කොටසේ නිවාස දෙකක් මතට අද(19) විශාල කොස් ගසක් කඩා වැටීමෙන් එම නිවාසවලට දැඩි හානි සිදුව තිබේ. මධ්‍යම කඳුකර ප්‍රදේශයන්ට මේ දිනවල අධික වර්ෂාව හා තද සුළං පවතින අතර, එම හේතුවෙන් නිවාස අසළ පිහිටි පැරණි කොස් ගසක් මෙසේ කඩා වැටී ඇත. මෙම අනතුරින් එක් නිවසක් හා තවත් නිවසක මුළුතැන්ගෙයක් විනාශයට පත්ව තිබේ. මෙම අනතුරින් නිවාසවල සිටි අයට අනතුරක් සිදුව නොමැති අතර නිවාසයන්ගේ තිබු භාණ්ඩ රැසක් හානියට පත්ව තිබේ. ගස කඩා වැටී නිවාසවලට සිදුව ඇති අනතුර සම්බන්ධයෙන් නිවාස හිමියන් විසින් දිඹුල -පතන පොලීසියට පැමිණිලි කොට තිබේ.", "URL": "https://sinhala.adaderana.lk/news.php?nid=92869", "Category": null, "Parent URL": null}