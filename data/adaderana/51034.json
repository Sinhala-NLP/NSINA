{"Source": "Adaderana", "Timestamp": "May 1, 2015 09:32 am", "Headline": "යතුරුපැදිය ගැටී යතුරුපැදිකරු මරුට", "News Content": "මීටියාගොඩ -අලුත්වල මාර්ගයේ කිරලගහවෙල ප්‍රදේශයේදී සිදුවු අනතුරකින් පුද්ගලයෙකු මියගොස් තිබේ.මීටියාගොඩ සිට අලුත්වෙල දෙසට ධාවනය වු යතුරුපැදියක් ඊට ප්‍රතිවිරුද්ධ දෙසින් පැමිණි අත්ට්‍රැක්ටරයක ගැටීමෙන් අනතුර සිදුව තිබේ.අනතුරෙන් බරපතළ තුවාල ලැබූ පැදිකරු සහ පසුපැදිකරු බලපිටිය රෝහලට ඇතුළත් කිරිමෙදී පසු පැදිකරු මියගොස් තිබේ.මියගොස් ඇත්තේ 18 හැවිරිදි නවගමුව, මීටියාගොඩ ප්‍රදේශයේ පදිංචිව සිටි අයෙකි. අනතුර සම්බන්ධයෙන් 44 හැවිරිදි ට්‍රැක්ටර් රථ රියදුරු අත්අඩංගුවට ගෙන ඇති අතර අද බලපිටිය මහේස්ත්‍රාත් අධිකරණයට ඉදිරිපත් කිරිමට නියමිතය.මීටියාගොඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51034", "Category": null, "Parent URL": null}