{"Source": "Adaderana", "Timestamp": "August 23, 2018 10:43 am", "Headline": "ශ්‍රී ලංකාවට පදක්කම් බලාපොරොත්තුවක් - මැතිව් අබේසිංහ අවසන් තරඟයට", "News Content": "ආසියානු ක්‍රීඩා උළෙලේ මීටර් සියය නිදහස් ආර පිහිණුම් ඉසව්වේ අවසන් තරඟයට සුදුසුකම් ලබාගැනීමට ශ්‍රී ලංකාවේ මැතිව් අබේසිංහ සමත්ව තිබේ. අද (23) පැවති මූලික වටයේ තරඟයකදී තත්පර 49යි දශම 4යි 8ක කාලයකින් එම තරඟය නිම කළ මැතිව් එහිදී තුන්වන ස්ථානය හිමිකරගෙන ඇති බව සඳහන්ය. එම ඉසව්වේ මූලික වටයේ සමස්ථ ප්‍රතිඵලයට අනුව මැතිව් අබේසිංහට හිමිව ඇත්තේ සිව් වන ස්ථානයයි. ඒ අනුව එම ඉසව්වෙන් ශ්‍රී ලංකාවට පදක්කම් බලාපොරොත්තුවක් තැබිය හැකි බව ක්‍රීඩා විචාරකයින් පවසයි. මෙරට ඉතිහාසයේ ආසියානු ක්‍රීඩා උළෙලක පිහිනුම් ඉසව්වෙන් අවසන් තරඟයක් සඳහා ශ්‍රී ලාංකික ක්‍රීඩකයෙකු සුදුසුකම් ලැබූ පළමු අවස්ථාව මෙය වීම විශේෂත්වයකි. මීටර් සියය නිදහස් ආර පිහිණුම් ඉසව්වේ අවසන් තරඟය අද පස්වරුවේ පැවැත්වෙයි.", "URL": "https://sinhala.adaderana.lk/news.php?nid=94874", "Category": null, "Parent URL": null}