{"Source": "Adaderana", "Timestamp": "May 17, 2018 06:40 am", "Headline": "ශ්‍රීලනිපයේ මධ්‍යම කාරක සභාව අද රැස්වෙයි", "News Content": "ශ්‍රී ලංකා නිදහස් පක්ෂ මධ්‍යම කාරක සභාව අද (17) රැස්වීමට නියමිතව තිබේ. ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් අද (17) රාත්‍රී ‍ශ්‍රි ලංකා නිදහස් පක්ෂ මධ්‍යම කාරක සභාව රැස්වීමට නියමිත බව වාර්තා වේ. ‍ශ්‍රි ලංකා නිදහස් පක්ෂයේ ප්‍රතිසන්ධාන කටයුතු මෙන්ම පක්ෂයේ අභිවෘද්ධිය වෙනුවෙන් ගත යුතු තීන්දු තීරණ පිළිබදව මෙහිදී අවධානය යොමු කිරීමට නියමිතය. වත්මන් ආණ්ඩුවෙන් ඉවත් වූ මන්ත්‍රීවරුන්16 දෙනා අද දිනයේදී ජනාධිපතිවරයාට පක්ෂයේ අභිවෘද්ධිය වෙනුවෙන් යෝජනා කිහිපයක් ඉදිරිපත් කිරීමට ද බලාපොරොත්තු වන බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා සඳහන් කළේය. ශ්‍රි ලංකා නිදහස් පක්ෂය ආණ්ඩුවෙන් ඉවත් විය යුතු බවට තම කණ්ඩායම විසින් මීට පෙර මධ්‍යම කාරක සභාවට ඉදිරිපත් කළ යෝජානාව පිළිබදව අද දිනයේ අවධානය යොමු කිරීමට නියමිත බව ලක්ෂ්මන් යාපා අබේවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=89252", "Category": null, "Parent URL": null}