{"Source": "Adaderana", "Timestamp": "October 4, 2017 02:14 pm", "Headline": " දුම්වැටි කාටූන් සමඟ චීන කත රේගු දැලේ ", "News Content": "නීති විරෝධී ලෙස දුම්වැටි තොගයක් මෙරරට රැගෙන ඒමට උත්සාහ කළ චීන ජාතික කාන්තාවක ගුවන් තොටුපළ රේගුව විසින් අත්අඩංගුවට ගෙන තිබේ.අද(04) අළුයම 05.20ට පමණ ඩුබායි සිට අදාළ චීන ජාතික කාන්තාව පැමිණ ඇති බව නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේය.එහිදී ඇයගේ ගමන් මල්ලේ තිබී දුම්වැටි කාටූන් 176ක් රේගුව විසින් සොයාගෙන තිබේ.අදාළ දුම්වැටි තොගයේ වටිනාකම එක් ලක්ෂ 76,000ක් පමණ වන බව සඳහන්ය.එම දුම්වැටි තොගය රාජසන්තක කර ඇති අතර අදාළ කාන්තාවට රුපියල් දස දහසක දඩයක් ගෙවන ලෙසට නියම කළ බව ද නියෝජ්‍ය රේගු අධ්‍යක්ෂ පරාක්‍රම බස්නායක මහතා සඳහන් කළේය.", "URL": "https://sinhala.adaderana.lk/news.php?nid=78336", "Category": null, "Parent URL": null}