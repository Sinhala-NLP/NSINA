{"Source": "Adaderana", "Timestamp": "May 21, 2012 10:57 am", "Headline": "කලවංචිකුඩියේදී ඉන්දීය ජාතිකයෙක් අත්අඩංගුවට", "News Content": "සංචාරක වීසා මත දිවයිනට පැමිණ රෙදි වෙළඳාමේ නිරත වූ ඉන්දීය ජාතිකයෙක් අත්අඩංගුවට ගෙන තිබේ. කලවංචිකුඩි පොලිස් විශේෂ කාර්යය බලකා කඳවුරේ නිලධාරීන් කණ්ඩායමක් විසින් කලවංචිකුඩි, කුරුමන්වේලි ප්‍රදේශයේ දී සැකකරු අත්අඩංගුවට ගෙන ඇත. සැකකරු කලවංචිකුඩි‍ පොලිසියට භාර දී ඇති අතර ඔහු අද (21) අධිකරණයට ඉදිරිපත් කරන බව පොලිසිය පවසයි. මීට පෙර අවස්ථා කිහිපයක දී ද සංචාරක වීසා මත මෙරටට පැමිණ වෙළඳාමේ නිරත වූ ‍ඉන්දීය ජාතිකයින් කිහිප දෙනෙකු අත්අඩංගුවට ගැනුණි.", "URL": "https://sinhala.adaderana.lk/news.php?nid=24408", "Category": null, "Parent URL": null}