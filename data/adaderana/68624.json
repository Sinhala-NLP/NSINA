{"Source": "Adaderana", "Timestamp": "January 26, 2017 03:44 pm", "Headline": "  ගුරුවරු ඉල්ලා දෙමාපියන් අරගලයකට සැරසෙයි", "News Content": "සීගිරිය මහා විදුහලේ පළමු වසරේ සිට පස්වැනි වසර දක්වා පන්ති ගණනාවක පවතින ගුරු හිඟය හේතුවෙන් දරුවන්ට මේ වාරය ආරම්භයේ සිටම ඉගැන්වීම් සිදුකර නොමැති බව දෙමාපියන් පවසයි.බොහොමයක් දරුවන් දෙමාපියන් පාසල් නොයවන බවත්, පාසලට එන දරුවන්ද වැස්සේ අව්වේ සෙල්ලම් කරමින් කාලය ගෙවා නැවත නිවසට යන බවත් වාර්තා වෙයි.තම පාසලට ගුරුවරුන් 14 දෙනෙකු නොමැති බවත්, පාසලේ සිටි ගුරුවරුන්ට ස්ථාන මාරු ලබාදී ඒ වෙනුවට ගුරුවරුන් ලබානොදී සිටින බවත් දෙමාපියන් චෝදනා කරයි.තම පාසලට ලබන සඳුදා දින වන විටදී ගුරුවරුන් ලබා නොදෙන්නේනම් සිගිරිය ප්‍රධාන මාර්ගය වසා දමා විරෝධතාවයක නිරත වන බව දෙමාපියන් වැඩිදුරටත් කියා සිටි‍යේය.", "URL": "https://sinhala.adaderana.lk/news.php?nid=68624", "Category": null, "Parent URL": null}