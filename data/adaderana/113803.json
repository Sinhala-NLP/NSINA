{"Source": "Adaderana", "Timestamp": "July 10, 2019 11:58 am", "Headline": "කලබලය අස්සේ උස්සපු හැටි-දර්ශන සහිතයි", "News Content": "නුවරඑළිය බස් නැවතුම්පළේ උඩුමහලේ පිහිටි වෙළඳසැලකට ඇතුළු වූ නාදුනන පුද්ගලයෙතු විසින් එහි තිබූ වටිනා ජංගම දුරකථන දෙකක් සොරාගෙන ගොස් තිබේ. මෙම ජංගම දුරකථන දෙක සොරා ගන්නා ආකාරය ඉතා පැහැදිලිව වෙළඳසැල තුළ සවිකොට තිබූ ආරක්ෂිත කැමරාවල සටහන්ව ඇත. පසුගිය ජුනි මස 14 දා මෙම සොරකම සිදුව ඇති අතර මේ පිළිබදව වෙළඳසැලෙහි හිමිකරු විසින් නුවරඑළිය පොලීසියට පැමිණිලි කර ඇති බව අප වාර්තාකරු සඳහන් ක‍ළේය. මෙම සැකකරු විසින් මීට ඉහතදී වැලිමඩ,බදුල්ල,බන්ඩාරවෙල ආදි ප්‍රදේශවලින් ද මෙලෙස ජංගම දුරකථන සොරකම් කොට ඇති බවට තොරතුරු ලැබී ඇති බව නුවරඑළිය පොලීසිය. අදාළ සිද්ධිය සම්බන්ධයෙන් නුවරඑළිය පොලීසිය වැඩිදුර පරික්ෂණ සිදු කරයි.", "URL": "https://sinhala.adaderana.lk/news.php?nid=113803", "Category": null, "Parent URL": null}