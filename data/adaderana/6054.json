{"Source": "Adaderana", "Timestamp": "January 13, 2010 04:46 pm", "Headline": "නන්නාඳුනන තුවක්කුකරුවන් හඳුනාගැනෙයි", "News Content": "ජෙනරාල් සරත් ෆොන්සේකා මහතාගේ ආධාරකරුවන් රැගත් බස් රියකට තංගල්ල ප්‍රදේශයේදී වෙඩි තැබූ පුද්ගලයින් අත්අඩංගුවට ගත් බව දකුණු පළාත් බාර නියෝජ්‍ය පොලිස්පති කිංස්ලි ඒකනායක මහතා පවසයි. හුංගමුව-රොටවැව පොල් ඉඩමක සැඟව සිටියදී මෙම සැකකරුවන් අත්අඩංගුවට ගැනීමට හැකි වූ බව හෙතෙම සඳහන් කරයි. තිස්සමහාරාමයේ පැවති එක්සත් ජාතික පෙරමුණේ රැළියකට සහභාගී වෙමින් සිටි ආධාරකරුවන් පිරිසකට කිසිවෙකු වෙඩි තැබීමෙන් ඊයේ එක් අයෙකු ජීවිතක්ෂයට පත් වී තවත් තිදෙනෙකුට තුවාල සිදුවිය.", "URL": "https://sinhala.adaderana.lk/news.php?nid=6054", "Category": null, "Parent URL": null}