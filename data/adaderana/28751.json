{"Source": "Adaderana", "Timestamp": "October 30, 2012 04:08 pm", "Headline": "  දකුණු ආසියාවේ පළමු ආඝාත සත්කාරක මධ්‍යස්ථානය මෙරට", "News Content": "ශ්‍රී ලංකාවේ ප්‍රථමවරට ආඝාත රෝගීන් සඳහා ජාතික ආඝාත සත්කාරක මධ්‍යස්ථානයක් ස්ථාපිත කිරීමට සෞඛ්‍ය අමාත්‍යංශ්‍ය තීරණය කර තිබේ. මෙවැනි ආඝාත මධ්‍යස්ථානයක් ඉදිවන දකුණු ආසියාවේ පළමු රට ශ්‍රී ලංකාව වන බව සඳහන්ය. මුල්ලේරියාව රෝහලට අනුබද්ධව මෙම සත්කාරක මධ්‍යස්ථානය ඉදිකිරීමට නියමිතයි. ඒ සඳහා රුපියල් දශ ලක්ෂ හාරසීයක මුදලක් වැය කිරීමට අපේක්ෂා කරන අතර යෝජිත සත්කාරක මධ්‍යස්ථානය මහල් 4 න් සමන්විත වන බව සෞඛ්‍ය අමාත්‍යංශය සඳහන් කළේය. ජාතික ආඝාත සත්කාරක මධ්‍යස්ථානය ඉදිකිරීම සම්බන්ධ සැලැස්ම ජාතික රුධිර මධ්‍යස්ථානයේ අධ්‍යක්ෂ වෛද්‍ය අනිල් දිසානායක මහතා විසින් සෞඛ්‍ය අමාත්‍ය මෛත්‍රීපාල සිරිසේන මහතා වෙත භාරදී තිබේ.", "URL": "https://sinhala.adaderana.lk/news.php?nid=28751", "Category": null, "Parent URL": null}