{"Source": "Adaderana", "Timestamp": "November 23, 2011 11:08 am", "Headline": "රණවිරුවන්ට සහන දුන් වෙනත් රජයක් ඉතිහාසයේ නෑ", "News Content": "වත්මන් රජය තරම් රණවිරුවන්ට සහන ලබාදුන් වෙනත් රජයක් ඉතිහාසයේ නොමැති බව ආණ්ඩු පක්ෂයේ ප්‍රධාන සංවිධායක දිනේෂ් ගුණවර්ධන මහතා පවසයි. අමාත්‍යවරයා අද පාර්ලිමේන්තුවේ දී මේ බව කියා සිටියේ එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා නැගූ වාචික පැනයකට පිළිතුරු ලබාදෙමිනි. එහිදි දයාසිරි ජයසේකර මන්ත්‍රීවරයා ප්‍රශ්න කර සිටියේ යුද ක්‍රියාන්විතයේ දී ආබාධිත වූ ත්‍රිවිධ හමුදා සෙබළුන්ට ලබාදෙන සියලු දීම‍නා ආබාධිත පොලිස් නිලධාරීන්ට ද ලබාදෙන්නේ ද යන්නයි. මෙම අයවැයෙන් පොලිස් නිලධාරීන්ට සහන රැසක් ලබාදී ඇති බව එහිදී අමාත්‍ය දිනේෂ් ගුණවර්ධන මහතා ප්‍රකාශ කළේය.", "URL": "https://sinhala.adaderana.lk/news.php?nid=20196", "Category": null, "Parent URL": null}