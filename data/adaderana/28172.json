{"Source": "Adaderana", "Timestamp": "October 10, 2012 01:44 pm", "Headline": "පරීක්ෂණ නිමා වනතුරු තරඟ විනිශ්චය තහනම්", "News Content": "පසුගියදා පැවති 20/20 ලෝක කුසලාන තරඟාවලියේ දී සහ ශ්‍රී ලංකා ප්‍රීමියර් ලීග් තරඟාවලිය අතරතුර දී මුදලට තරඟ පාවා දුන් බවට චෝදනා එල්ල වූ විනිසුරුවරුන් 6 දෙනාට තරඟ විනිශ්චය කිරීම තහනම් කර තිබේ.‍ මෙම චෝදනාවලට අදාළව ඔවුන් සම්බන්ධයෙන් සිදුකරනු ලබන පරීක්ෂණ අවසන් වනතුරු මෙම තහනම ක්‍රියාත්මක වන බව අන්තර් ජාතික ක්‍රිකට් කවුන්සිලය සඳහන් කරයි. විනිසුරුවරුන් 6 දෙනෙකු මුදලට තරඟ පාවාදුන් බවට පසුගියදා ඉන්දීය මාධ්‍ය විසින් පෙන්වා දී තිබිණි. අදාළ විනිසුරුවරුන් 6 දෙනා අන්තර් ජාතික ක්‍රිකට් කවුන්සිලයේ විනිසුරුවරුන් නොවන බව අන්තර් ජාතික ක්‍රිකට් කවුන්සිලය නිවේදනය කරයි. එම විනිසුරුවන් මෙහෙයවනු ලබන පෞද්ගලික සංගම් විසින් ඊට අදාළ පරීක්ෂණ පවත්වනු ඇති බවට අන්තර් ජාතික ක්‍රිකට් කවුන්සිලය වැඩිදුරටත් පවසා සිටියි.", "URL": "https://sinhala.adaderana.lk/news.php?nid=28172", "Category": null, "Parent URL": null}