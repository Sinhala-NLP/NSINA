{"Source": "Adaderana", "Timestamp": "October 11, 2013 05:58 pm", "Headline": "නකල්ස් රක්ෂිතයේ නිධන් සෙවු 9 ක් කොටු", "News Content": "උඩුදුම්බර නකල්ස් රක්ෂිතයේ, අනවසරයෙන් නිධන් හාරමින් සිටි පුද්ගලයින් 9 දෙනෙකු උඩුදුම්බර පොලීසිය විසින් අත්අඩංගුවට ගෙන තිබේ. එහිදී නිධන් හෑරීමට යොදාගන්නා උපකරණ කිහිපයක් ද පොලිස් භාරයට ගෙන ඇති බව සඳහන්ය. සැකකරුවන්, මතුගම, බලංගොඩ, සපුගස්කන්ද, මාරස්සන, මාලබේ හා කඩවත යන ප්‍රදේශවල පදිංචිකරුවන් වන බව පොලීසිය පැවසුවේය. සැකකරුවන් තෙල්දෙණිය මහේස්ත්‍රාත් අධිකරණයට ඉදිරිපත් කිරීමට නියමිත‍ය.", "URL": "https://sinhala.adaderana.lk/news.php?nid=38073", "Category": null, "Parent URL": null}