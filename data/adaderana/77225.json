{"Source": "Adaderana", "Timestamp": "September 7, 2017 07:09 am", "Headline": "නායයාම් සහ ගංවතුර පිළිබඳ විමසිලිමත් වෙන්න", "News Content": "දිවයිනේ ප්‍රදේශ රැසකට බලපා ඇති වැසි සහිත කාලගුණ තත්ත්වය හේතුවෙන් නායයාම් සහ ගංවතුර තත්ත්වයන් පිළිබද විමසිල්ලෙන් පසු වන ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලා සිටියි.එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේ ජාතික ගොඩනැගිලි පර්යේෂණ සංවිධානය නායයාම් අනතුරු ඇගවිම් සිදු කර ඇති ප්‍රදේශවල ජනතාව විශේෂ අවදානය යොමු කළ යුතු බවයි.රත්නපුර දිස්ත්‍රික්කයේ කුරුවිට, අයගම, කිරිඇල්ල සහ රත්නපුර යන ප්‍රාදේශිය ලේකම් කොට්ඨාසවලත් ගාල්ල දිස්ත්‍රික්කයේ නාගොඩ ප්‍රාදේශිය ලේකම් කොට්ඨාසයත් කළුතර දිස්ත්‍රික්කයේ පාලින්දනුවර, වළල්ලාවිට සහ අගලවත්ත ප්‍රාදේශිය ලේකම් කොට්ඨාසවලත් නායයාම් ඇති විය හැකි බවට ජාතික ගොඩනැගිලි පර්යේෂණ සංවිධානය අනතුරු අගවා ඇත.", "URL": "https://sinhala.adaderana.lk/news.php?nid=77225", "Category": null, "Parent URL": null}