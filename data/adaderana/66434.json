{"Source": "Adaderana", "Timestamp": "November 26, 2016 10:47 am", "Headline": "නවදිල්ලියේ ගිනි කෙළි සෙල්ලම් බෑ", "News Content": "ඉන්දියාවේ නවදිල්ලි නගරයේ ගිනි කෙළි දැල්වීම තහනම් කර තිබේ.ඉන්දීය ශ්‍රේෂ්ඨාධිකරණය විසින් මෙම තහනම පනවා ඇත.මව්පියන් පිරිසක් විසින් ඉදිරිපත් කළ පෙත්සමක් සළකා බැලූ ශ්‍රේෂ්ඨාධිකරණය මෙම නියෝගය ලබාදී තිබේ.අදාළ පෙත්සම මගින් මව්පියන් ප්‍රකාශ කර ඇත්තේ දිල්ලි නගරයේ පරිසර දූෂණය හේතුවෙන් තම ළමුන් නිතර රෝගී තත්ත්වයට පත්වන බවයි.මේ හේතුවෙන් තමුන්ගේ පෙනහළු ක්‍රියාකාරීත්වයද දුර්වල බව මව්පියන් සිය පෙත්සම මගින් තවදුරටත් පෙන්වා දී ඇති බව සඳහන්ය.මෙම තත්ත්වය මත ගිනි කෙළි භාවිතයෙන් වාතය අධික ලෙස දූෂණය වන බව ඔවුන් අධිකරණය හමුවේ කරුණු දක්වා ඇත.වාර්ෂික ආගමික හා සංස්කෘතික උළෙලවලදී නවදිල්ලියේ අධික ගිනි කෙළි භාවිතයක් සිදුවන බවයි සනාථ වී තිබේ.කරුණු සළකා බැලූ ශ්‍රේෂ්ඨාධිකරණය, දිල්ලි නගරය තුළ ගිනි කෙළි භාවිතය තහනම් කිරීමට නියෝග කර ඇත.", "URL": "https://sinhala.adaderana.lk/news.php?nid=66434", "Category": null, "Parent URL": null}