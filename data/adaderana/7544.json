{"Source": "Adaderana", "Timestamp": "March 28, 2010 09:30 am", "Headline": "මෙරට ආයෝජනයට මැලේසියාවේ දැඩි උනන්දුව", "News Content": "මෙරට ආයෝජනය කිරීම සඳහා මැලේසියානු ආයෝජකයින්ගේ දැඩි උනන්දුවක් ඇති බව ශ්‍රී ලංකාවේ මැලේසියානු මහ කොමසාරිස් රසේලි ඉස්මයිල් මහතා පවසයි. එවැනි ආයෝජන අවස්ථා සොයා බැලීම සඳහා ව්‍යාපාරික කණ්ඩායමක් මෙරටට පැමිණ ඇති බව ඔහු සඳහන් කරයි. මෙරට ප්‍රධාන විදේශ ආයෝජකයෙකු ලෙස මේ වන විට මැලේසියාව ප්‍රමුඛස්ථානයේ සිටියි. විශේෂයෙන්ම විදුලි සංදේශ ක්ෂේත්‍රයේ ආයෝජන රැසක් සිදු කර ඇති අතර සංචාරක, මාර්ග, නිවාස, යටිතල පහසුකම් සංවර්ධන ක්ෂේත්‍ර වල ද ආයෝජන කිරීමට මැලේසියානු අයෝජකයන්ගේ උනන්දුවක් ඇති බව ඉස්මයිල් මහතා පෙන්වා දෙයි. ශ්‍රී ලංකාවේ මැලේසියානු මහකොමසාරිස් ඉස්මයිල් මහතා වැඩි දුරටත් ප්‍රකාශ ‍ කළේ දෙරට අතර ව්‍යාපාරික සබඳතා පුළුල් කර ගැනීම සඳහා ද අවධානය යොමු වී ඇති බවය.", "URL": "https://sinhala.adaderana.lk/news.php?nid=7544", "Category": null, "Parent URL": null}