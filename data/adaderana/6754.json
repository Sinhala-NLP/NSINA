{"Source": "Adaderana", "Timestamp": "February 17, 2010 01:10 pm", "Headline": "සනත් මහ පුටුවකට තරඟ කරයි", "News Content": "ක්‍රිකට් ක්‍රීඩක සනත් ජයසූරිය මහතා එළඹෙන මහ මැතිවරණයේදී මාතර දිස්ත්‍රීක්කයෙන් එක්සත් ජනතා නිදහස් සන්ධානයෙන් තරඟ වදින බව හිටපු ජනමාධ්‍ය ඇමති ලක්ෂ්මන් යාපා අබේවර්ධන මහතා පවසයි. අද ‍කොළඹ පැවති මාධ්‍ය හමුවකදී මාධ්‍යවේදියෙකු නැඟූ පැනයකට පිළිතුරු දෙමින් හෙතෙම මේ බව සඳහන් කරන ලදී. සනත් ජයසූරිය පසුගිය ජනාධිපතිවරණයේදී ජනාධිපති මහින්ද රාජපක්ෂ මහතාගේ ජය තහවුරු කරනු පිණිස මැතිවරණ වේදිකාවට ගොඩ වූ අයෙකි. රටේ ත්‍රස්තවාදය නිමා කරමින් බයක් සැකක් නැතිව ලොව විවිධ රටවලින් ක්‍රීඩකයින් ගෙන්වා ගැනීමට නිදහස් පසුබිමක් ඇති කළ ජනාධිපතිවරයාට කෘත ගුණ සැලකීමට තමන් මැතිවරණ වේදිකාවට ගොඩ වූ බව ඔහු එදා කියා සිටියේය.", "URL": "https://sinhala.adaderana.lk/news.php?nid=6754", "Category": null, "Parent URL": null}