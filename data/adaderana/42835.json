{"Source": "Adaderana", "Timestamp": "April 28, 2014 12:06 pm", "Headline": "හොර පාරෙන් ඉන්දියාවට රත්‍රං රැගෙන ගිය ලාංකිකයින් 3ක් ඉන්දීය අත්අඩංගුවේ", "News Content": "නීති විරෝධි ලෙස මෙරටින් ඉන්දායාවට රත්‍රං රැගෙන යමින් සිටි ශ්‍රි ලාංකික කාන්තාවන් තිදෙනෙකු ඉන්දියාවේ දි අත්අඩංගුවට ගෙන තිබේ. ඉන්දියාවේ, කෙම්පේගෝඩා ජාත්‍යන්තර ගුවන් තොටුපලේ දි අත්අඩංගුවට ගත් කාන්තාවන් සතුව කිලෝග්‍රෑම් එකකට අධික ඝණ රන් සහ තවත් රන් ආභරණ තොගයක් ද තිබු බව වාර්තා වෙයි. අදාළ කාන්තාවන් ඔවුන්ගේ පාවහන් තුළ රත්‍රං සඟවාගෙන පැමිණ ඇති අතර ඒවා අත්බෑගයක් තුළට මාරු කරන අවස්ථාවේ දි ඉන්දිය බලධාරින් විසින් අත්අඩංගුවට ගෙන තිබේ. අත්අඩංගුවට පත්වුණා කාන්තාවන් අවුරුදු 43, 45 සහ 48 හැවිරිදි වියේ පසුවන්නන් බව ඉන්දිය මාධ්‍ය වාර්තා කර ඇත.", "URL": "https://sinhala.adaderana.lk/news.php?nid=42835", "Category": null, "Parent URL": null}