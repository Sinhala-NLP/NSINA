{"Source": "Adaderana", "Timestamp": "May 25, 2010 11:19 am", "Headline": "තිස්ස විතාරණගේ මව මියයයි", "News Content": "තාක්ෂණ හා පර්යේෂණ අමාත්‍ය මහාචාර්ය තිස්ස විතාරණ මහතාගේ මෑණියන් අභාවප්‍රාප්ත වී තිබේ. අද පෙ‍රවරුවේ කොළඹ පෞද්ගලික රෝහල‍ක ප්‍රතිකාර ලබමින් සිටියදී ඇය අභාවප්‍රාප්ත වු බව මහාචාර්ය තිස්ස විතාරණ මහතා සඳහන් කළේය. මිය යන විට වයස අවුරුදු 102ක් වූ එන්. මැගී විතාරණ මහත්මිය ලංකා සමසමාජ පක්ෂයේ ආරම්භක නායකයෙකු වු හිටපු මුදල් අමාත්‍ය ආචාර්ය ඇන්.එම්.පෙරේරා මහතාගේ නැගණියන් ද වේ. මේ වන විට ඇගේ දේහය කොළඹ 03, ගංගාරාම ජිනරතන කාර්මික විද්‍යාලය ඉදිරිපිට පිහිටි ඒ මහත්මියගේ නිවසේ තැන්පත් කර ඇත. මියයාමට පෙර මැගී විතාරණ මහත්මිය පවුලේ සාමාජිකයින්ගෙන් ඉල්ලා ඇත්තේ මියගිය දිනයේදීම ඇගේ දේහය පිළිබඳ අවසන් කටයුතු සිදුකරන ලෙසය. ඒ අනුව අවසන් කටයුතු අද පස්වරු 6.30ට බොරැල්ල ‍පොදු සුසාන භූමියේදී සිදුවන බව තිස්ස විතාරණ මහතා පවසයි.", "URL": "https://sinhala.adaderana.lk/news.php?nid=8615", "Category": null, "Parent URL": null}