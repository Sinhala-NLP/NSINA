{"Source": "Adaderana", "Timestamp": "July 3, 2011 08:41 am", "Headline": " දෙතැනක යතුරුපැදි ගැටී දෙදෙනෙක් මරුට", "News Content": "මිද්දෙණිය , අඟුණුකොළපැලැස්ස මාර්ගයේ අලුත්වැව ප්‍රදේශයේ සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. යතුරුපැදියක් මාර්ගයෙන් ඉවතට පැන ගසක ගැටීමෙන් මෙම අනතුර සිදු වී ඇති බව අඟුණුකොළපැලැස්ස පොලිසිය ප්‍රකාශ කරයි. අනතුරින් තුවාල ලැබූ තවත් පුද්ගලයෙකු ප්‍රතිකාර සඳහා තංගල්ල රෝහලට ඇතුළත් කර තිබේ. මේ අතර ගාල්ල , කොළඹ ප්‍රධාන මාර්ගයේ කළුතර උතුර ප්‍රදේශයේ දී යතුරු පැදි දෙකක් ගැටීමෙන් සිදු වූ අනතුරකින් පුද්ගලයෙකු ජීවිතක්ෂයට පත් ව ඇති බව කළුතර උතුර පොලිසිය පවසයි. අනතුරින් තුවාල ලැබූ තවත් පුද්ගලයෙකු ප්‍රතිකාර සඳහා කළුතර , නාගොඩ රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=17155", "Category": null, "Parent URL": null}