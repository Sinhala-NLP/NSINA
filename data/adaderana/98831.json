{"Source": "Adaderana", "Timestamp": "November 7, 2018 01:33 pm", "Headline": "ගසක් උඩ හිර වුණ ජීවිත බේරගන්න යුද මෙහෙයුමක්", "News Content": "04.20p.m - ගංවතුරට හසුව ගසක් උඩ හිරවී සිටි ඉතිරි ගොවීන් හය දෙනා බේරා ගැනීමට සිවිල් ආරක්ෂක භටයින් මේ වන විට සමත් වූ බව අද දෙරණ වාර්තාකරු පවසයි. 01.33p.m - වැලිකන්ද රුවන්පිටිය කුඩා ඔය ප්‍රදේශයේ ගංවතුරට ගසක් උඩ හිරවී සිටි ගොවීන් 10 දෙනෙකු බේරා ගැනීමට මේ වන විට යුධ හමුදාව, සිවිල් ආරක්ෂක බලකාය, වැලිකන්ද පොලිසිය මෙහෙයුම් අරඹා ඇත. මේ වන විටත් හතර දෙනෙකු මුදවාගෙන ඇති බවත් ඉන් හය දෙනෙකුව තවමත් බේරා ගැනීමේ මෙහෙයුම් සිදු කරන බවත් අද දෙරණ වාර්තාකරු පවසයි. වන අලීන්ගෙන් තම කුඹුරු බේරා ගැනීමට ගිය අවස්ථාවේ මෙම පිරිස ගංවතුරට හසු වී ඇති අතර මෙම පිරිස වයස 40ත් 55ත් අතර පසුවන මුස්ලිම් පිරිසක් බවට අනාවරණය වී ඇත. මේ දිනවල පොළොන්නරුව ප්‍රදේශයට නිරන්තරයෙන් වැසි ඇඳ හැලෙමින් පවතියි. ඒ අනුව මේ වන විට පරාක්‍රම සමුද්‍රයේ වාන් දොරටු දහයම විවෘත කර තිබේ. පවතින වර්ශාව මධ්‍යයේ මෙම මෙහෙයුම් කටයුතු සිදු කරනු ලබයි.", "URL": "https://sinhala.adaderana.lk/news.php?nid=98831", "Category": null, "Parent URL": null}