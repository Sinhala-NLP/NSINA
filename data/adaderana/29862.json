{"Source": "Adaderana", "Timestamp": "December 11, 2012 08:36 am", "Headline": "මිනී ඇටසැකිලි ගැන පුරාවිද්‍යා පරීක්ෂණයක්", "News Content": "මාතලේ රෝහල් භූමියෙන් හමුවු මිනිස් ඇටසැකිලි පිළිබඳව පුරා විද්‍යාත්මක පරීක්ෂණයක් ආරම්භ කර තිබේ. මාතලේ අධිකරණ වෛද්‍ය නිලධාරීවරයාගේ ඉල්ලීමකට අනුව මෙම පරීක්ෂණය ආරම්භ කළ බව පුරාවිද්‍යා පශ්චාත් උපාධි ආයතනයේ මහාචාර්ය රාජ් සෝමදේව මහතා සඳහන් කළේය. පසුගිය 23 වන දින මාතලේ මහ රෝහල් භූමියේ ජීව වායු ඒකකයක් සඳහා ගොඩනැගිල්ලක් තැනීමට බිම් සකස් කරමින් සිටියදී අස්ථි කොටස් කිහිපයක් හමුවිය. ඒ අනුව මාතලේ අධිකරණ වෛද්‍ය නිලධාරීවරයාගේ ප්‍රධානත්වයෙන් කැනීම් කටයුතු සිදුකළ අතර එහිදි මිනිස් ඇටසැකිලි සහ හිස්කබල් විශාල සංඛ්‍යාවක් සොයා ගන්නා ලදී අදාළ මිනිස් ඇටසැකිලි පිළිබඳව පුරාවිද්‍යා පරීක්ෂණයක් ආරම්භ කර ඇති බව මහාචාර්ය රාජ් සෝමදේව මහතා සඳහන් කළේය.", "URL": "https://sinhala.adaderana.lk/news.php?nid=29862", "Category": null, "Parent URL": null}