{"Source": "Adaderana", "Timestamp": "May 11, 2019 03:45 pm", "Headline": "මහවැලි ගඟට බිලි වූ තරුණ ජීවිතයක්", "News Content": "මහවැලි ගගේ දිය නෑමට ගිය තරුණයෙක් දියේ ගිලී ජිවිතක්ෂයට පත් වි ඇත. ජීවිතක්ෂයට පත්ව ඇත්තේ නාවලපිටිය මහකුඹුර ප්‍රදේශයේ පදිංචි මොහාමඩ් උස්මාන් නැමති 17 හැවිරිදි තරුණයෙකි. ඔහු ඊයේ (10) පස්වරු 4 ට පමණ ඔහුගේ මිතුරන් කිහිපදෙනෙකු සමඟ මහවැලි ගඟේ නාවලපිටිය සෙලම්බ්‍රිජ් ප්‍රදේශයෙන් දියනෑමට මහවැලි ගඟට බැස ඇත. මිතුරන් සමඟ මහවැලි ගගේ ගැඹුරු වලක දිය නාමින් සිටි තරුණයා එකවරම ජලයේ අතුරුදහන් ව ඇත. අතුරුදහන්ව සිටි තරුණයාගේ සිරුර ප්‍රදේශවාසීන් සහ නාවලපිටිය පොලීසියේ නිලධාරින් එක්ව ගොඩගෙන සිරුර නාවලපිටිය මුලික රෝහල වෙත බාර දී ඇත. සිද්ධිය සම්බන්ධයෙන් නාවලපිටිය පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=109752", "Category": null, "Parent URL": null}