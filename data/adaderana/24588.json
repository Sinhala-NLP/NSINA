{"Source": "Adaderana", "Timestamp": "May 29, 2012 08:26 am", "Headline": "ඇවරියවත්තේ දී හෙරොයින් සමග දෙදෙනෙකු අත්අඩංගුවට", "News Content": "සපුගස්කන්ද, ඇවරියවත්ත ප්‍රදේශයේ දී හෙරොයින් තොගයක් සමග පුද්ගලයින් දෙදෙනෙකු අත්අඩංගුවට ගෙන තිබේ. ත්‍රීරෝද රථයකින් ගමන් කරමින් සිටිය දී ඔවුන් අත්අඩංගුවට ගත් බව පොලිසිය පවසයි. හෙරොයින් ග්‍රෑම් 26 මිලිග්‍රෑම් 10 ක් ඔවුන් සතුව තිබී සොයාගෙන ඇත. හෙරොයින් විකිණීම සඳහා යොදාගත් ඉලෙක්ට්‍රොනික තරාදියක් මෙන්ම හෙරොයින් විකිණීමෙන් උපයාගත් බවට සැක කෙරෙන රුපියල් 1300 ක මුදලක් ද ඔවුන් සතුව තිබී සොයාගත් බව පොලිසිය පවසයි. සැකකරුවන් වැල්ලම්පිටිය ප්‍රදේශයේ පදිංචිකරුවන් වන අතර ඔවුන් අද(29) මහර මහේස්ත්‍රාත් අධිකරණයට ඉදිරිපත් කිරීමට නියමිත බව පොලිසිය සඳහන් කරයි.", "URL": "https://sinhala.adaderana.lk/news.php?nid=24588", "Category": null, "Parent URL": null}