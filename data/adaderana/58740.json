{"Source": "Adaderana", "Timestamp": "March 30, 2016 10:37 am", "Headline": "පහරදීමකින් 2ක් රෝහලේ", "News Content": "තංගල්ල, කුඩාවැල්ල ධීවර වරාය පරිශ්‍රයේදී සිදුකළ පහරදීමකින් පුද්ගලයන් දෙදෙනෙකු තුවාල ලබා තිබේ.පුද්ගලයින් දෙදෙනෙකු අතර ඇති වූ ගැටුමක් දුරදිග යාමෙන් මෙම පහරදීම සිදුව ඇති බව පොලිස් මාධ්‍ය ප්‍රකාශක කාර්යාලය පැවසුවේය.ගැටුමට සම්බන්ධ එක් පුද්ගලයෙකුගේ අතක් මැණික්කටුව අසළින් කැපී වෙන්වී ඇති අතර ගැටුම සමතයකට පත් කිරීම සඳහා උත්සහ කළ තවත් පුද්ගලයෙකුට එහිදී තුවාල ලබා තිබේ.තුවාල ලැබූ පුද්ගලයින් දෙදෙනා තංගල්ල රෝහලට ඇතුළත් කිරීමෙන් අනතුරුව කොළඹ ජාතික රෝහලට මාරුකර යවා තිබේ.පහරදිම සිදු කළ පුද්ගලයා ප්‍රදේශයෙන් පළාගොස් ඇති අතර ඔහු අත්අඩංගුවට ගැනීම සඳහා තංගල්ල පොලීසිය වැඩිදුර විමර්ශන ආරම්භ කර ඇති බව සඳහන්ය.", "URL": "https://sinhala.adaderana.lk/news.php?nid=58740", "Category": null, "Parent URL": null}