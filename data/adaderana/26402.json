{"Source": "Adaderana", "Timestamp": "August 8, 2012 07:55 am", "Headline": "සරසවි ඇදුරන්ගේ වැටුප් වැඩිකරන්න බැහැ-එස්.බී", "News Content": "විශ්ව විද්‍යාල ආචාර්යවරුන්ගේ වැටුප් ඉහළ නැංවිය නොහැකි බව උසස් අධ්‍යාපන අමාත්‍ය එස්.බී දිසානායක මහතා පවසයි. සෙසු රාජ්‍ය සේවකයින්ට සාපේක්ෂව ආචාර්ය වැටුප් කැපී පෙනෙන ලෙස ඉහළ නැංවීමට කටයුතු කළ බව අමාත්‍යවරයා සඳහන් කළේය. කෙසේ වෙතත් තම ගැටලු සම්බන්ධයෙන් නිසි විසඳුමකට එළඹෙන තෙක් වර්ජනය ක්‍රියාත්මක කරන බව විශ්ව විද්‍යාල ආචාර්යවරුන්ගේ සමිති සම්මේලනයේ සභාපති ආචාර්ය නිර්මාල් රංජිත් දේවසිරි මහතා පැවසීය. උසස් පෙළ උත්තර පත්‍ර ඇගයීම් කටයුතුවලට ද විශ්ව විද්‍යාල ආචාර්යවරු සහභාගී නොවන බව නිර්මාල් රංජිත් දේවසිරි මහතා වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=26402", "Category": null, "Parent URL": null}