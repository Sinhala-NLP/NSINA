{"Source": "Adaderana", "Timestamp": "January 20, 2018 08:02 am", "Headline": "LTTE ප්‍රහාරයෙන් පසු මහ බැංකුවට සිදුවූ දැවැන්තම හානිය වත්මන් ආණ්ඩුව යටතේ වෙලා", "News Content": "එල්.ටී.ටී.ඊ සංවිධානය විසින් එල්ල කළ ප්‍රහාරයෙන් පසුව ශ්‍රී ලංකා මහ බැංකුවට සිදුවූ දැවැන්තම හානිය වත්මන් ආණ්ඩුව යටතේ සිදුවී ඇති බව බන්දුල ගුණවර්ධන මන්ත්‍රීවරයා පවසයි. එල්.ටී.ටී.ඊ සංවිධානය ශ්‍රී ලංකා මහ බැංකුවට සිදුකල හානිය කෙටි කලක් තුළ යථා තත්වයට පත් කළ ද බැඳුම්කර වංචාව මගින් සිදුවූ හානිය සාපේක්ෂව ඉතා ඉහළ බව ඔහු පෙන්වා දෙයි. මුදල් අමාත්‍යවරයා ලෙස රවී කරුණානායක මහතාගේ පත් කිරීමද නීත්‍යානුකූල නොවන බව බන්දුල ගුණවර්ධන මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=83246", "Category": null, "Parent URL": null}