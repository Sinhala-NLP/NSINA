{"Source": "Adaderana", "Timestamp": "June 30, 2013 08:06 am", "Headline": "සරසවි වරම්  ලැබූවන්ගෙන් අයදුම්පත් කැඳවීම අද සිට", "News Content": "2012 උසස් පෙළ විභාගයෙන් විශ්ව විද්‍යාල සුදුසුකම් ලැබු සිසුන් සඳහා අයඳුම් පත් භාර ගැනීම අද (30) සිට ආරම්භ කරන බව විශ්ව විද්‍යාල ප්‍රතිපාදන කොමිෂන් සභාව පවසයි. අදාළ අයඳුම්පත් ජූලි මස 23 වන දින දක්වා භාර ගන්නා බව විශ්ව විද්‍යාල ප්‍රතිපාදන කොමිෂන් සභාව සඳහන් කළේය. විශ්ව විද්‍යාල ප්‍රවේශය සඳහා අයදුම්කරුවන් විසින් විශ්ව විද්‍යාල ප්‍රතිපාදන කොමිෂන් සභාව නිකුත් කර ඇති අයඳුම්පත් සම්පූර්ණකොට ලබා දිය යුතුවේ. එම අයඳුම්පත් සහ විශ්ව විද්‍යාල ප්‍රවේශ අත්පොත අද දිනයේ සිට විශ්ව විද්‍යාල ප්‍රතිපාදන කොමිෂන් සභාවෙන් හෝ එම සභාව පත් කර ඇති නියෝජිතයින් ගෙන් ලබා ගත හැකිය. තැපැල් මගින් ද අයඳුම්පත් ගෙන්වා ගත හැකි වන අතර ඒ පිළිබද වැඩි විස්තර අද දිනයේ පුවත් පත් වල පළ කරන බව ද විශ්ව විද්‍යාල ප්‍රතිපාදන කොමිෂන් සභාව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=35355", "Category": null, "Parent URL": null}