{"Source": "Adaderana", "Timestamp": "January 25, 2010 10:10 am", "Headline": "අද දෙරණ උණුසුම් පුවත්\"මොබිටෙල්\"වෙතින්", "News Content": "\"අද දෙරණ\"උණුසුම් පුවත් දැන් ඔබේ ජංගම දුරකථනයේ විශේෂ තැනක් අත්පත් කරගෙන ඇත.ශ්‍රී ලංකාවේ ජාතික ජංගම දුරකථන සේවා සපයන්නා වන ශ්‍රී ලංකා ටෙලිකොම් මොබිටෙල් සමාගම මොබිටෙල් සබඳතා සහිත ජංගම දුරකථන මගින්\"අද දෙරණ\"උණුසුම් පුවත් ලබාගැනීම සඳහා සිය පාරිභෝගිකයන්ට දැන් අවස්ථාව උදාකර දී තිබේ. මොබිටෙල් සිය පාරිභෝගිකයන් වෙත ලබාදෙන නවතම පහසුකම වන මෙය පසුගියදා නිල වශයෙන් ආරම්භ විය. මේ සම්බන්ධයෙන් අදහස් දක්වන මොබිටෙල් සමාගම පවසන්නේ තම පාරිභෝගිකයන්ට උපරිම හා ගුණාත්මක සේවාවක් සැලසීමේ අභිප්‍රායෙන් යුතුව මෙම පහසුකම ලබාදීමට තීරණය කළ බවය. සත්‍යය ප්‍රථමයෙන් ගෙනඑන\"අද දෙරණ\"මහ ජනතාව වෙත උණුසුම් පුවත් ලබාදීමේ ඉඩහසර තවත් පුළුල් කිරීමේ අරමුණින් මෙන්ම වේගවත්ව සහ නිවැරදිව ජනතාව වෙත තොරතුරු ලබාදීමේ අභිලාෂයෙන් ‍මොබිටෙල් සමාගම සමඟ මෙම ගිවිසුමට එළඹ තිබේ. එමෙන්ම ජනතාව අතර දෙරණ නාලිකාව සත්‍ය පුවත් එසැනින් ගෙන එන්නෙකු ලෙසද විශ්වාසයක් ගොඩනැඟී තිබේ. මෙම ගිවිසුම පිළිබඳව අදහස් දක්වමින් දෙරණ නාලිකාවේ අධ්‍යක්ෂක හා සාමාන්‍යාධිකාරී මාධව මඩවල මහතා සඳහන් කළේ මෙරට විද්්‍යුත් සන්නිවේදන ක්ෂේත්‍රයේ දැවැන්තයකු වන මොබිටෙල් සමාගම මෙවැනි එකඟතාවයකට පැමිණීම මගින්\"අද දෙරණ\"ප්‍රවෘත්ති විකාශය පිළිබඳව කෙටි කාලයක් තුළදී ලාංකීය ජනතාව තුළ විශ්වාසයක් ගොඩනැගී ඇතිබව පැහැදිලි වන බවය. ජාතික ජංගම දුරකථන සේවා සපයන්නා වන මොබිටෙල්, නොයෙකුත් බාධක ජයගනිමින් වර්තමානයේ මෙරට විද්්‍යූත් සන්නිවේදන ක්ෂේත්‍රයේ වඩාත් නවීනතම තාක්ෂණයෙන් සුසැඳි ආයතනයක් බවට පත්ව තිබේ. මෙහිදී අදහස් දක්වමින් ශ්‍රී ලංකා ටෙලිකොම් මොබිටෙල් සභාපතිනි ලේෂා ද සිල්වා චන්ද්‍රසේන මහත්මිය පැවසුවේ\"අද දෙරණ\"ප්‍රවෘත්ති සේවය ඉතාමත් වේගයෙන් දේශීය ප්‍රවෘත්ති සේවාවන් අතර ප්‍රමුඛස්ථානයට පැමිණෙමින් සිටින බවය. එසේම ජංගම දුරකථන සේවා සපයන්නා ලෙස දේශීය සමාගම් සමඟ අත්වැල් බැඳගනිමින් තම පාරිභෝගිකයන්ට නවමු සේවාවන් ලබාදීමට මොබිටෙල් සමාගම කටයුතු කරන බව ද ඇය පැවසුවාය. මේ වනවිටත් මොබිටෙල් සමාගම දෙරණ ඩ්‍රීම් ස්ටාර් තරඟය සමඟ එක්වී කටයුතු කරන බවද එහිදී සඳහන් ‍ෙකරිණිග\"අද දෙරණ\"උණුසුම් පුවත් මොබිටෙල් තුළින් ගෙනඒම මගින් දෙරණ නාලිකාවත් සමඟ පවතින සබඳතාවය තවදුරටත් පුළුල් වන බවද සභාපතිනිය පැවසුවාය. වැඩිදුරටත් අදහස් දක්වමින් ඇය පැවසුවේ මෙම සේවාව ලබාදීම මොබිටෙල් පාරිභෝගිකයන‍්ගේ ප්‍රසාදයට හේතුවන බවට තමන් විශ්වාස කරන බවය. මෙහිදී මොබිටෙල් සමාගමේ ප්‍රධාන විධායක නිලධාරී සුරේන් අමරසේකර මහතා ද අදහස් දැක්වීය. එහිදී ඔහු සඳහන් කළේ වර්තමානයේ ජංගම දුරකථනය තොරතුරු සන්නිවේදනය සඳහා යොදාගත හැකි ඉතා කාර්යක්ෂම මෙවලමක් බවය. එමෙන්ම වර්තමානයේ පවතින අතිශය කාර්යබහුල ජන ජීවිතය හේතුවෙන් ජංගම දුරකථන සේවා මගින් තොරතුරු ලබාගැනීමට ඉහළ ඉල්ලුමක් පවතින බවද හෙතෙම පැවසීය. මේ හේතුව නිසා\"අද දෙරණ\"වැනි නැවුම් මෙන්ම නිවැරදි පුවත් ගෙන එන ප්‍රවෘත්ති සේවයක් සමඟ එක්වීටම හැකිවීම සතුටට කරුණක් බව ද සඳහන් කෙරුණි. මෙම පහසුකම් සියළුම පාරිභෝගිකයන්ට ලබ‍ාගත හැකි බව ද‍ හෙතෙම සඳහන් කළේය. එසේම වීඩියෝ ඇලට් සේවය wap හරහා ලබාදෙන බවත්, එම නිසා 3G පහසුකම අනවශ්‍ය බවත්, වැඩිදුරටත් කරුණු දක්වමින් හෙතෙම පැවසුවේය. මෙම ගිවිසුම පිළිබඳ කරුණු දක්වමින් දෙරණ නාලිකාවේ සභාපති ලක්සිරි වික්‍රමගේ මහතා පැවසුවේ මෙහි මූලික හා එකම අරමුණ අපක්ෂපාතී පුවත් සිදුවූ සැනින් මහ ජනතාව වෙත සන්නිවේදනය කිරීම බවය. වැඩිදුරටත් අදහස් දක්වමින් හෙතෙම පැවසුවේ මොබිටෙල් සමාගම ජාතික ජංගම දුරකථන සේවා සපයන්නා ලෙස මෙරට ජංගම දුරකථන සේවයේ ප්‍රමුඛස්ථානයට පැමිණ ඇතිබවය.\"අද දෙරණ\"උණුසුම් පුවත් මහ ජනතාවට ලබාදීමට හැකිවීම පිළිබඳව දෙරණ නාලික‍ාව ආඩම්බරයට පත්වන බවද ලක්සිරි වික්‍රමගේ මහතා අවධාරණය කළේය. දැන් සියළුම මොබිටෙල් පාරිභෝගිකයන්ට REGAD ටයිප් කර 2299 අංකයට සෙන්ඩ් කිරීමෙන්\"අද දෙරණ\"උණුසුම් පුවත් කෙටි පණිවිඩ මාර්ගයෙන් ලබාගත හැකිය. එසේම REGADV ටයිප් කර 2299 අංකයට සෙන්ඩ් කිරීමෙන්\"අද දෙරණ\"වීඩියෝ පුවත් ලබාගත හැකිය. මෙහිදී වීඩියෝ ප්‍රවෘත්ති wap තාක්ෂණය ඔස්සේ කෙටි පණිවිඩ මාර්ගයෙන් ලබාදෙනු ලැබේ. එමනිසා පාරිභෝගිකයන්ට වඩාත් පහසුවෙන් වීඩියෝ පුවත් නැරඹීමේ හැකියාව ලැබේ. 2010 ජනවාරි 31 දක්වා හඳුන්වාදීමේ කාලය තුළදී මෙම සේවාවන් ද්විත්වයමය අය කිරීමකින් තොරව ලබාදෙනු ලැබේ.", "URL": "https://sinhala.adaderana.lk/news.php?nid=6233", "Category": null, "Parent URL": null}