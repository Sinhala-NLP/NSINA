{"Source": "Adaderana", "Timestamp": "December 2, 2015 01:10 pm", "Headline": "සියයට 9 දුෂ්කරයි - ඒත් බැරි නෑ - 2030දී ශ්‍රී ලංකාව ඉහළ ආදායම් ලබන රටක්", "News Content": "සියයට 9ක ආර්ථික වර්ධන වේගයක් අත්කර ගැනීම දුෂ්කර කාර්යයක් වුවද එය අත්කර ගැනීම අපහසු නොවන බවත්, 2030 වන විට ශ්‍රී ලංකාව ඉහළ ආදායම් ලබන රටක් බවට පත් කිරීමට සිදුව ඇති බවත්, අග්‍රාමාත්‍ය රනිල් වික්‍රමසිංහ මහතා පවසයි.කවර තත්ත්වයක් හමුවේ වුවද ආර්ථික ශක්තිය වර්ධනය කර ගැනීම සඳහා ලබන වසරේදී සියයට 6.5ක ආර්ථික වර්ධනය වේගයක් අත්කර ගත යුතුව ඇතැයි ඒ මහතා අවධාරණය කරයි.අග්‍රාමාත්‍යවරයා මේ බව කියා සිටියේ කොළඹ කොටස් වෙළඳපොළේ 30 වැනි සංවත්සරය නිමිත්තෙන් අද එහි පැවැති උත්සවයකට එක්වෙමිනි.ඇතැම් අවස්ථාවල අපේක්ෂා නොකළ අනපේක්ෂිත සිදුවීම් වලින් අපගේ ආර්ථිකයට පමණක් නොව නැඟී එන වෙළඳපොළ ආර්ථිකයට ද බලපෑම් සිදුවීමෙන් එය ආර්ථික වර්ධන වේගය පහලට වැටීමට හේතුවක් වනු ඇතැයි ද අග්‍රාමාත්‍යවරයා පෙන්වාදුන්නේය.නමුත් එම බලපෑම සර්ව ආර්ථිකයට පමණක් නොවිය හැකි බවද ඉන් බාහිරව සිදුවිය හැකි බවද ඔහු කියා සිටියේය.කෙසේ හෝ කවර බලපෑම් හමුවේ වුවද අපට සියයට 6.5 ආර්ථික වර්ධන වේගයේ සිට ඉහළ වර්ධන වේගයකට යා යුතු බවත්, සියයට 8ක වර්ධනයක් සහතික කරගත හොත් සියයට 9ක් ලබා ගැනීම අසීරු නොවන බවද අග්‍රාමාත්‍යවරයා පෙන්වාදුන්නේය.ඒ සඳහා නව ආයෝජන අවස්ථා සොයා ගැනීමට ඇති බවත්, ඒ මගින් ශක්තිමත් මධ්‍යම පාන්තියක් බිහිකළ හැකි බවත්. අගමැතිවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55465", "Category": null, "Parent URL": null}