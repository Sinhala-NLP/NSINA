{"Source": "Adaderana", "Timestamp": "February 27, 2019 05:00 pm", "Headline": "නිව්යෝර්ක් නුවර සිදුවු අනතුරකින් ජීවිත 3ක් අහිමි වෙයි", "News Content": "අමෙරිකාවේ නිව්යෝර්ක් නුවර සිදුවූ දුම්රිය අනතුරකින් පුද්ගලයින් තිදෙනෙක් මියගොස් තිබේ. අනතුර හේතුවෙන් ද ලෝන්ග් අයිලන්ඩ් දුම්රිය මාර්ගයේ දුම්රිය ගමනාගමනය තාවකාලිකව අත්හිටුවා ඇති බවද වාර්තා වෙයි. නිව්යෝර්ක් සිට මෑන්හැටන් දක්වා ධාවනය වෙමින් පැවැති දුම්රියක් මෙසේ අනතුරට ලක්ව තිබේ. ධාවනය වෙමින් පැවැති දුම්රිය ට්‍රක් රියක ගැටීමෙන් අනතුර සිදුවිය. අනතුර සිදුවූ අවස්ථාවේදී දුම්රියේ මගීන් 200කට ආසන්න පිරිසක් ගමන්කළ බවට සඳහන් වෙයි. දුම්රිය ට්‍රක් රථයේ ගැටීමෙන් පසු පීළි පැනීමටද ලක්ව ඇති බව අමෙරිකානු වාර්තා සඳහන් කරයි. සිදුවීමෙන් දුම්රියේ ගමන්කළ මගීන්ගෙන් පිරිසකට සුළු තුවාල සිදුවිය. අනතුරින් පසු රොන්කොන්කෝමා සහ හන්ටින්ග්ටන් දුම්රියපොල අතර දුම්රිය ගමන් තාවකාලිකව අවලංගු කෙරුණි.", "URL": "https://sinhala.adaderana.lk/news.php?nid=105159", "Category": null, "Parent URL": null}