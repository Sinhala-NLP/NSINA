{"Source": "Adaderana", "Timestamp": "June 15, 2017 04:53 pm", "Headline": "කළු ජූලියක් ආයෙ එයිද? තිස්ස බයෙන් ", "News Content": "83 කළු ජූලිය අවසන් ප්‍රතිඵලය ලෙස ලංකා ඉතිහාසයේ ඇති වු කළු සලකුණ වසර 27 ක් පුරා ජන ජීවිතයට බාධා කළ බවත් අද වන විට නැවතත් එවැනි තත්ත්වයක් උදාවෙනු ඇතැයි සැකයක් මතුව ඇති බවත් ලංකා සම සමාජ පක්ෂ නායක තිස්ස විතාරණ මහතා පවසයි. අද(15) පැවති මාධ්‍ය හමුවකට එක් වෙමින් තිස්ස විතාරණ මහතා මේ බව කියා සිටියේ ය. එල්.ටී.ටී.ඊ සංවිධානය සමඟ පැවති යුදමය වාතාවරණය හමුවේ රටේ ආර්ථිකය කඩා වැටී රට විනාශයට පත්වු බවත් අද වන විට රට තුළ එවැනි තත්ත්වයක පෙරනිමිති වාර්තා වන බව ද තිස්ස විතාරණ මහතා වැඩි දුරටත් පැවසීය. සිංහල, දෙමළ හා මුස්ලිම් අන්තවාදීන් මේ වන විට රට තුළ මතුවෙමින් පවතින බවත් ඊට විරුද්ධව රජය කිසිදු පියවරක් මෙතෙක් ගෙන නොමැති බවද පැවසු ඔහු තව දුරටත් කියා සිටියේ පෙර ඇති වු තත්ත්වයටත් වඩා ඉදිරියේ දී රටට මුහුණ දීමට ඇති තත්ත්වය භයානක බවයි.", "URL": "https://sinhala.adaderana.lk/news.php?nid=74256", "Category": null, "Parent URL": null}