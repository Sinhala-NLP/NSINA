{"Source": "Adaderana", "Timestamp": "January 31, 2014 08:35 am", "Headline": "අනතුරු 2යි - මරණ 2යි", "News Content": "ලොරියක රියදුරෙකුට එය පාලනය කර ගත නොහැකිවීම නිසා මහනුවර ගැටඹේ මහානාම විද්‍යාලය අසලදී පදිකයින් පිරිසකගේ සහ බස් රථයකද ගැටීමෙන් එක් අයෙකු මියගොස් තිබේ. අනතුරෙන් ලොරි රථයේ රියදුරු, සහයකයා සහ පදිකයෙකු බරපතළ තුවාල ලබා මහනුවර මහ රෝහලට ඇතුළත් කිරිමෙන් පසු පදිකයා මියගොස් ඇති බව පොලීසිය පැවසුවේය. මියගිය පුද්ගලයා හිඳගල, දොළුව පාර ප්‍ර දේශයේ පදිංචිව සිටි 39 හැවිරිදි අයෙකි. මේ අතර කන්තලේ ත්‍රිකුණාමලය මාර්ගයේ 177 - 178 කිලෝමීටර් කණු අතර ප්‍රදේශයේදී බස් රථයක ගැටීමෙන් පා පැදිකරුවෙකු මියගොස් තිබේ. ඊයේ සිදුවු අනතුරෙන් මියගිය පුද්ගලයා 58 හැවිරිදි ගල්මැටියාව, කන්තලේ ප්‍රදේශයේ පදිංචිව සිටි අයෙකු බව පොලිසිය පැවසුවේය. බස් රථයේ රියදුරු අත්අඩංගුවට ගෙන කන්තලේ මහේස්ත්‍රාත් අධිකරණයට ඉදිරිපත් කිරිමෙන් පසු ලබන 05 වනදා දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=40778", "Category": null, "Parent URL": null}