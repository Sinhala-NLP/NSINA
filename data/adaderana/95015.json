{"Source": "Adaderana", "Timestamp": "August 25, 2018 06:24 pm", "Headline": "තන්හාව විනාශයට අත වනයි", "News Content": "පෝය දිනයේ වැඩි මිළට අරක්කු හා බියර් විකුණු පුද්ගලයෙකු අද (25) දහවල් අත්අඩංගුවට ගත් බව වවුනියාව පොලිසිය පවසයි. වවුනියාව පොලිසිය පැවසූවේ වවුනියාව මූලස්ථාන පොලිස් බුද්ධි ඒකකයට ලද තොරතුරක් මත වවුනියාව මහරම්බකුලම ප්‍රදේශයේදී සැකකරු අත්අඩංගුවට ගත් බවයි. සැකකරු දීර්ඝ කාලයක සිට හෝටලයක් පවත්වාගෙන යන මුවාවෙන් වැඩි මිළට අරක්කු විකිනීම සිදුකොට ඇති බවට පොලිසිය අනාවරණය කොටගෙන ඇත. සැකකරු සතුව තිබි අරක්කු බෝතල පහක් හා බියර් ටින් 48 ක් අත්අඩංගුවට ගත් බවද පොලිසිය පැවසීය. පොලිසිය පැවසූවේ මහරම්බකුලම ප්‍රදේශයේ පදිංචි අත්අඩංගුවට ගත් සැකකරු වවුනියාව මහේස්ත්‍රාත් අධිකරණයට ඉදිරිපත් කිරීමට නියමිත බවයි.", "URL": "https://sinhala.adaderana.lk/news.php?nid=95015", "Category": null, "Parent URL": null}