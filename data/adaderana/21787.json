{"Source": "Adaderana", "Timestamp": "February 1, 2012 09:50 am", "Headline": "  අනධ්‍යයන සේවකයින්ගේ වෘත්තීය ක්‍රියාමාර්ගය තාවකාලිකව අත්හිටවුයි", "News Content": "විශ්ව විද්‍යාල අනධ්‍යන සේවකයින් අද දිනයේ සිට ක්‍රියාත්මක කිරීමට නියමිත තිබූ අඛණ්ඩ වෘත්තීය සමිති ක්‍රියාමාර්ගය තාවකාලිකව නතර කර තිබේ. අන්තර් විශ්ව විද්‍යාලයීය වෘත්තීය සමිති මහා සම්මේලනයේ සභාපති ආර්.එම් චන්ද්‍රපාල මහතා කියා සිටියේ සිය වැටුප් ගැටලු සම්බන්ධයෙන් හෙට දිනයේ සාකච්ඡාවක් ලබා දී ඇති බවයි. වැටුප් කොමිසම සමග හෙට දිනයේ පවත්වනු ලබන අදාළ සාකච්ඡාවෙන් අනතුරුව ඉදිරි වෘත්තීය සමිති ක්‍රියාමාර්ගය සමබන්ධයෙන් අවසන් එකඟතාවකට පැමිණෙන බව චන්ද්‍රපාල මහතා ප්‍රකාශ කළේය.", "URL": "https://sinhala.adaderana.lk/news.php?nid=21787", "Category": null, "Parent URL": null}