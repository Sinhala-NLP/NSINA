{"Source": "Adaderana", "Timestamp": "November 22, 2010 10:16 am", "Headline": "නැගෙනහිර ඉස්සන් මිල ශීඝ්‍ර ලෙස පහළ බසියි", "News Content": "නැගෙනහිර පළාතේ ඉස්සන් මිල ශීඝ්‍ර ලෙස පහළ බැස ඇතැයි ධීවරයන් පවසයි. රුපියල් 800ත් 1000ත් අතර මිලකට පැවති ඉස්සන් කිලෝ ග්‍රෑම් එකක් මේ වන විට රුපියල් 500ක් පමණ දක්වා පහළ බැස ඇති බව ඔවුන් පෙන්වා දෙයි. මඩකළපුව, කලවංචිකුඩි, කාත්තන්කුඩි සහ වාලච්චේනේ ඇතුළු ප්‍රදේශවල ඉස්සන් බහුල වශයෙන් අලෙවි කෙරෙන බව අද දෙරණ වාර්තාකරු සඳහන් කළේය. වසර 30ට පමණ පසු මෙතරම් අගයකින් ඉස්සන් මිල පහළ ගිය පළමු අවස්ථාව මෙය බව පාරිභෝගිකයින් පෙන්වා දෙයි.", "URL": "https://sinhala.adaderana.lk/news.php?nid=12316", "Category": null, "Parent URL": null}