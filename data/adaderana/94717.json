{"Source": "Adaderana", "Timestamp": "August 20, 2018 02:26 pm", "Headline": "ජනාධිපති අපේක්ෂකයා මහින්ද ද ? චන්ද්‍රිකා ද?", "News Content": "එළඹෙන ජනාධිපතිවරනය සඳහා හිටපු ජනාධිපතිවරුන් වන චන්ද්‍රිකා බණ්ඩාරනායක කුමාරතුංග මහත්මියට හා මහින්ද රාජපක්ෂ මහතාට ඉදිරිපත් විය හැකි බව ඒකාබද්ධ විපක්ෂය පවසයි. එහි නියෝජිතයින් වන ජී.එල් පිරීස් මහතා අද (20) කොළඹ පැවති මාධ්‍ය හමුවකට එක්වෙමින් මේ බව සඳහන් කළේය. මේ අතර යෝජිත විසිවන ව්‍යවස්ථාව මඟින් ජනාධිපතිවරයා පත් කර ගැනීමේ වගකීම බාරවන්නේ ජනතාවට නොව පාර්ලිමේන්තුවට බවත් එය එක හෙලා ප්‍රතික්ෂේප කරන බව ඒ මහතා පවසයි. විධායක ජනාධිපති ක්‍රමය අහෝසි කිරීම අද රටේ පවතින තත්වයන් සමඟ කාලෝචිත පියවරක් නොවන බව ඒ මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=94717", "Category": null, "Parent URL": null}