{"Source": "Adaderana", "Timestamp": "November 5, 2018 07:10 pm", "Headline": "නව රජයේ අයවැය පරාජය කරන්න ජවිපෙ සූදානම්", "News Content": "නව රජය විසින් ඉදිරිපත් කිරීමට නියමිත අයවැය ලේඛනය පරාජයට පත් කිරීම සඳහා ඡන්දය ලබා දීමට ජනතා විමුක්ති පෙරමුණ සූදානම් බව පාර්ලිමේන්තු මන්ත්‍රී අනුර කුමාර දිසානායක මහතා පවසයි. අද(05) පස්වරුවේ එම පක්ෂ මූලස්ථානයේදී මාධ්‍ය හමුවක් කැඳවමින් ඔහු මේ බව සඳහන් කළේය. මේ අතර කථානායකවරයාට පැවරී ඇති බලය අනුව පාර්ලිමේන්තුව වහා කැඳවිමට පියවර ගත යුතු බව ජනතා විමුක්ති පෙරමුණේ නියෝජිතයින් සඳහන් කළේය. පෙර පැවැති තත්ත්වය තවදුරටත් පිළිගැනීම සම්බන්ධයෙන් කථානායකවරයා අද කළ ප්‍රකාශය ඉතා හොඳ තත්ත්වයක් බව එම පක්ෂයේ නායක අනුර කුමාර දිසානායක මහතා අද පැවැති මාධ්‍ය හමුවකදී ප්‍රකාශ කළේය.", "URL": "https://sinhala.adaderana.lk/news.php?nid=98744", "Category": null, "Parent URL": null}