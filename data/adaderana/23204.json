{"Source": "Adaderana", "Timestamp": "April 1, 2012 08:06 am", "Headline": "තියුණු ආයුධයකින් පහරදී බිරිඳ ඝාතනය කරලා", "News Content": "අඟුරුවාතොට , පෙතිගමුව කන්ද ප්‍රදේ‍ශයේ කාන්තාවක තියුණු ආයුධයකින් පහර දී ඝාතනය කර තිබේ. ඊයේ පස්වරුවේ ඝාතනයට ලක් වූ කාන්තාව 21 වැනි වියේ පසු වූ අයෙකු බව පොලිසිය සඳහන් කරයි. ස්වාමිපුරුෂයා සහ අදාළ කාන්තාව අතර ඇති වූ ආරවුලක් දුරදිග යාමෙන් ඝාතනය සිදුව තිබේ. සිද්ධිය සම්බන්ධයෙන් අත්අඩංගුවට ගත් සැකකරු පිළිබඳ වැඩිදුර පරීක්ෂණ මෙහෙය වන බව අඟුරුවාතොට පොලිසිය කියා සිටියි.", "URL": "https://sinhala.adaderana.lk/news.php?nid=23204", "Category": null, "Parent URL": null}