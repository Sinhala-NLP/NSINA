{"Source": "Adaderana", "Timestamp": "May 19, 2016 11:45 am", "Headline": " හලාවත-කොළඹ-උඩරට දුම්රිය ධාවනයට බාධා", "News Content": "හලාවත - කොළඹ මාර්ගයේ දුම්රිය ගමනාගමන කටයුතු වලට බාධා එල්ල වී තිබේ.දුම්රිය පාලක මැදිරිය සඳහන් කළේ හලාවත සිට කොළඹ බලා ධාවනය වූ දුම්රියක බොරලැස්ස දුම්රිය ස්ථානය අසළ දී ත්‍රීරෝද රථයක් ගැටීමෙන් අනතුරක් සිදුවීම හේතුවෙන් එම මාර්ගයේ දුම්රිය ගමනාමන කටයුතු වලට බාධා එල්ල වී ඇති බවයි.මේ අතර උඩරට දුම්රිය මාර්ගයේ දුම්රිය ධාවන කටයුතු වලට තවදුරටත් බාධා එල්ල වී තිබේ.දුම්රිය පාලක මැදිරිය සඳහන් කළේ රඹුක්කන සහ මහනුවර අතර දුම්රිය ධාවන කටයුතු සිදු නොවන බවයි .උඩරට දුම්රිය මාර්ගයේ දුම්රිය ධාවන කටයුතු සිදුවන්නේ කොළඹ සිට රඹුක්කන දක්වා සහ මහනුවර සිට බදුල්ල දක්වා පමණක් බව දුම්රිය පාලක මැදිරිය පවසයි.මේ හේතුවෙන් බදුල්ල දක්වා ධාවනය වන රාත්‍රී තැපැල් දුම්රියන් අවලංගු කිරීමට ද පියවර ගෙන තිබේ.ගිලාබැසීමට ලක්වූ රඹුක්කන සහ මහනුවර අතර දුම්රිය මාර්ගයේ පිලිසකර කිරීමේ කටයුතු තවදුරටත් සිදුකරමින් පවතින බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=60278", "Category": null, "Parent URL": null}