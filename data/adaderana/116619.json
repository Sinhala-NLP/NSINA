{"Source": "Adaderana", "Timestamp": "August 15, 2019 03:14 pm", "Headline": "නිදහස් පක්ෂයේ තීරණය සැප්තැම්බර් 3 වෙනිදා-අමරවීර", "News Content": "ඉදිරි ජනාධිපතිවරණය සම්බන්ධයෙන් ශ්‍රී ලංකා නිදහස් පක්ෂය ගන්නා තීරණය ලබන සැප්තැම්බර් මස 3 වනදා පැවැත්වෙන පක්ෂ සම්මේලනයේදී ප්‍රකාශයට පත් කරන බව එක්සත් ජනතා නිදහස් සන්ධාන මහලේකම් මහින්ද අමරවීර මහතා පවසයි. අද (15) පෙරවරුවේ කොළඹ පැවති මාධ්‍ය හමුවකට එක්වෙමින් මහින්ද අමරවීර මහතා පැවසුවේ ශ්‍රී ලංකා නිදහස් පක්ෂ 68 වන සංවත්සර උත්සවය අතිඋත්කර්ශවත් අන්දමින් පැවැත්වීමට සැලසුම් කර ඇති බවයි. එම උත්සවයේදී පක්ෂ සභාපති ජනාධිපති මෛත්‍රීපාල සිරිසේන මහතා විසින් පක්ෂයේ ඉදිරි වැඩපිළිවෙල පිළිබඳ කරුණු පැහැදිලි කිරීමක් සිදු කිරීමට නියමිත බව ඔහු සදහන් කළේය. ශ්‍රී ලංකා නිදහස් පක්ෂය කිසිඳු අයුරකින් වෙනත් පක්ෂයක් හමුවේ දුර්වල වීමට ඉඩ ලබා නොදෙන බව ද එක්සත් ජනතා නිදහස් සන්ධාන මහලේකම්වරයා එහිදී වැඩිදුරටත් කියා සිටියේය.‍", "URL": "https://sinhala.adaderana.lk/news.php?nid=116619", "Category": null, "Parent URL": null}