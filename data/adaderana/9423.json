{"Source": "Adaderana", "Timestamp": "July 6, 2010 08:33 am", "Headline": "ඩෙස්මන්ඩ් ප්‍රනාන්දු මියයයි", "News Content": "ප්‍රකට නීතීඥයෙකු වූ ජනාධිපති නීතීඥ ඩෙස්මන්ඩ් ප්‍රනාන්දු මහතා අභාවප්‍රාප්ත වී තිබේ. අඩසිය වසරකට අධික කාලයක් නීතීඥයෙකු ලෙස කටයුතු කළ හෙතෙම දෙවරක් ශ්‍රී ලංකා නීතීඥ සංගමයේ සභාපතිත්වය දරා ඇත. එමෙන්ම ජාත්‍යන්තර නීතීඥ සංගමයේ සභාපතිධූරය ද දැරූ එකම ශ්‍රී ලාංකිකයා මෙන්ම දකුණු ආසියාතිකයා වන්නේ ද ජනාධිපති නීතීඥ ඩෙස්මන්ඩ් ප්‍රනාන්දු මහතාය. එමෙන්ම ප්‍රමුඛ පෙළේ මානව හිමිකම් ක්‍රියාකාරිවරයෙකු ලෙස ද ඩෙස්මන්ඩ් ප්‍රනාන්දු මහතා කැපී පෙනෙන කාර්යභාරයක් ඉටු කර ඇත.", "URL": "https://sinhala.adaderana.lk/news.php?nid=9423", "Category": null, "Parent URL": null}