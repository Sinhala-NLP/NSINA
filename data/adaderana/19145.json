{"Source": "Adaderana", "Timestamp": "October 5, 2011 08:12 am", "Headline": "කොරියානු හමුදා නැවක් ශ්‍රී ලංකාවේ", "News Content": "කොරියානු හමුදාවට අයත් නෞකාවක් ශ්‍රී ලංකාවේ සංචාරයක නිරත වන බව සඳහන් වේ. මෙම නෞකාව හෙට කොළඹ වරායට පැමිණීමට නියමිත බව ශ්‍රී ලංකාවේ පිහිටි කොරියානු තානාපති කාර්යාලය පවසයි. දෙරට අතර නාවික සුහදතාව වර්ධනය කර ගැනීමේ අරමුණින් මෙම නෞකාව ලංකාවට පැමිණෙන බව කොරියානු තානාපති කාර්යාලය සඳහන් කරයි. දෙදිනක කාලයක් අදාළ නාවික දූත පිරිස මෙරට රැඳී සිටිනු ඇත. එම කාලය තුළ කොරියානු හා ශ්‍රී ලංකා නාවික හමුදා අතර සුහද පාපන්දු තරගයක් ද පැවැත්වීමට නියමිත බව කියැවෙයි.", "URL": "https://sinhala.adaderana.lk/news.php?nid=19145", "Category": null, "Parent URL": null}