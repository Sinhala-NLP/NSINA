{"Source": "Adaderana", "Timestamp": "September 16, 2018 07:25 pm", "Headline": "අනාගතයේ විශ්වාසය තැබිය යුත්තේ කෘෂි කර්මාන්තය ගැන", "News Content": "අදට යෙදී ඇති අන්තර් ජාතික වෙරළ පවිත්‍රතා දිනයට සමගාමීව සංවිධානය කෙරුණු වෙරළ පවිත්‍රතා දින ජාතික සැමරුම් උත්සවය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ගාල්ල දඩල්ල වෙරළ තීරයේ දී පවත්වා තිබේ. අද පෙරවරුවේ පැවති එම උත්සවයේ දි ජාතික වෙරළ පිරිසිදු කිරීමේ සහ සමුද්රර සම්පත් සුරැකීමේ සතිය ක්‍රියාවට නැංවීම ද සිදුවූ බව ජනාධිපති මාධ්‍ය අංශය සඳහන් කළේය. සැප්තැම්බර් මස 15 වන දින සිට 22 වන දින දක්වා ක්‍රියාත්මක කෙරෙන මෙම සතියේ දී වෙරළ හා සමුද්‍රීය පරිසරය පිරිසිදු කිරීමේ වැඩසටහන් ගණනාවක් දිස්ත්‍රික්ක 14ක වෙරළ තීරයන් සියයකදි සමුද්‍රීය පරිසර ආරක්ෂණ අධිකාරිය මූලිකත්වයෙන් සංවිධානය කර තිබේ. මේ අතර අද (16) පස්වරුවේ පැවති 30 වන මහවැලි ක්‍රීඩා උළෙලේ සමාප්ති උත්සවයට ද ජනාධිපති මෛත්‍රීපාල සිරිසේන මහතා එක්විය. එහිදි අදහස් දැක්වු ජනාධිපති මෛත්‍රීපාල සිරිසේන මහතා සඳහන් කළේ පසුගිය අවුරුදු තුනක කාලය තුළ කෘෂි කර්මාන්තයේ පැහැදිළි ප්‍රබෝදක් ඇති වී ඇති බවයි. අනාගතය සම්බන්ධයෙන් කතා කරන විට විශ්වාසය තැබිය යුත්තේ කෘෂි කර්මාන්තය සම්බන්ධයෙන් බවත් අනාගතය සැලසුම් කිරීමේදී රටක් ලෙස සතුටුවිය හැකි බොහෝ දේ කර්මාන්ත ක්ෂේත්‍රෙය් නාර්මාණය වනු ඇති බවද ජනාධිපතිවරා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=96188", "Category": null, "Parent URL": null}