{"Source": "Adaderana", "Timestamp": "April 14, 2012 01:04 pm", "Headline": "පසුගිය වසරට සාපේක්ෂව සංචාරකයින් පැමිණීමේ වර්ධනයක් ", "News Content": "පසුගිය වසරේ ජනවාරි හා පෙබරවාරී මාසවලට සාපේක්ෂව මෙම වසරේ එම මාසවල සංචාරකයින් පැමිණීමේ වර්ධනයක් පෙන්නුම් කරන බව ආර්ථික සංවර්ධන අමාත්‍යාංශය පවසයි. පසුගිය වසරේ පළමු මාස දෙකට සාපේක්ෂව මෙම වසරේ 15.7% න් සංචාරකයින් පැමිණීමේ වර්ධනයක් දක්නට ලැබෙන බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා ‍අබේවර්ධන මහතා සඳහන් කරයි. නෝර්වේ, ස්පාඤ්ඤය, ස්විට්සර්ලන්තය, දකුණු අප්‍රිකාව හා පිලිපීනය යන රටවලින් ‍වැඩි සංචාරකයින් සංඛ්‍යාවක් මෙම වසරේ මුල් මාස දෙක තුළ මෙරටට පැමිණ තිබේ. විශේෂයෙන්ම පිලිපීනයෙන් සංචාරකයින් පැමිණීමේ 232 .6% ක් ද ස්විට්සර්ලන්ත සංචාරකයින් පැමිණීම 113 . 3% ක ද වර්ධනයක් පෙන්නුම් කිරීම සුවිශේෂී තත්ත්වයක් බව රජයේ නිල පුවත් වෙබ් අඩවිය පෙන්වා දෙයි.", "URL": "https://sinhala.adaderana.lk/news.php?nid=23504", "Category": null, "Parent URL": null}