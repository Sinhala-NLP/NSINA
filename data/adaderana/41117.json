{"Source": "Adaderana", "Timestamp": "February 14, 2014 11:31 am", "Headline": "කැලේදී තොණ්ඩුව දාගෙනද? - දාලාද?", "News Content": "කතරගම - තිස්සමහාරාමය ප්‍රධාන මාර්ගයේ ගම්උදාව මාර්ග බාධකය අසළ කැලෑ ප්‍රදේශයේ ගෙල වැලලාගෙන සිටි පුද්ගලයෙකුගේ සිරුරක් සොයාගෙන තිබේ. පොලිස් හදිසි ඇමතුම් අංශයට ලැබුණු තොරතුරක් මත මළ සිරුර සොයාගෙන ඇති අතර මිය ගිය පුද්ගලයාගේ අනන්‍යතාව මෙතෙක් හඳුනාගෙන නොමැති බව කතරගම පොලිසිය සඳහන් කළේය. මේ අතර කහවත්ත, කට්ටන්ගේ ප්‍රදේශයේදී පුද්ගලයෙකු ගෙල වැලලාගෙන මියයාමට හේතුව පවුල් ආරවුලක් විය හැකි බවට මුලික පරීක්ෂණවලදී අනාවරණය වී ඇත. කොලොන්න, බුළුතොට ප්‍රදේශයේ දී ගෙල වැලලාගෙන මියගොස් සිටි 27 හැවිරිදි පුද්ගලයෙකුගේ සිරුරක් ඊයේ උදෑසන පොලිසියට ලද තොරතුරක් මත සොයාගැනිණ. ඒ පිළිබද මහේස්ත්‍රාත් පරීක්ෂණයෙන් පසු පශ්චාත් මරණ පරීක්ෂණය සඳහා මළ සිරුර රත්නපුර රෝහලේ තැන්පත් කර ඇති බව කහවත්ත පොලිසිය සඳහන් කළේය.", "URL": "https://sinhala.adaderana.lk/news.php?nid=41117", "Category": null, "Parent URL": null}