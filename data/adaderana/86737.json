{"Source": "Adaderana", "Timestamp": "April 2, 2018 09:17 am", "Headline": "අනියම් පෙමක් නිසා තරහ ගොස් තියුණු ආයුධයකින් පහර දී අයෙක් මරුට", "News Content": "දිඹුලපතන, යදන්සයිඩ් වත්ත ප්‍රදේශයේදි තියුණු ආයුධයකින් පහරදී පුද්ගලයෙකු ඝාතනය කර තිබේ. තම බිරිඳ සමඟ පැවැති අනියම් සම්බන්ධයන් හේතුවෙන් අදාල ඝාතනය සිදුව ඇති බව පොලිසිය පවසයි. අනියම් සම්බන්ධය හේතුවෙන් කෝපයට පත් අදාල පුද්ගලයා තම බිරිඳට සහ අනියම් සම්බන්ධතාව පැවැත් වූ පුද්ගලයාට පහරදී තිබේ. පහරකෑමෙන් බරපතළ තුවාල ලැබූ බිරිඳ සහ එම පුද්ගලයා කොටගල රෝහලට ඇතුළත් කර ඇති අතර එහිදී 49 හැවිරිදි පුද්ගලයා මියගොස් තිබේ. ඝාතනය සිදු කළ සැකකරු අත්අඩංගුවට ගෙන ඇති අතර දිඹුලපතන පොලිසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=86737", "Category": null, "Parent URL": null}