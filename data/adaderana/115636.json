{"Source": "Adaderana", "Timestamp": "August 3, 2019 12:32 pm", "Headline": "නැඳුන්ගමුවේ රාජා මෙවර දළඳා පෙරහැරට නෑ", "News Content": "සෞඛ්‍ය හේතුන් මත නැදුන්ගමුවේ රාජා හස්තියා මෙවර මහනුවර ඇසළ පෙරහැර මංගල්‍යය සඳහා සහභාගී නොවන බව දියවඩන නිලමේ ප්‍රදීප් නිලංග දෑල මහතා පවසයි. මහනුවර ශ්‍රී දළඳා මාළිගා පරිශ්‍රයේ ඊයේ(02) පැවති මාධ්‍ය හමුවකදී ඒ මහතා මේ අදහස් පළ කළේය. මෙවර මහනුවර ඇසළ පෙරහැර මංගල්‍යය සඳහා අලි ඇතුන් 70කට අධික ප්‍රමාණයක් ගමන් කර බව දියවඩන නිලමේවරයා සඳහන් කළේය. විශේෂයෙන් මෙවර වගේම හැමවරම වැඩිවාර ගණනක් කරඩුව වඩම්මනු ලබන්නේ ශ්‍රි දළඳා මාලිගයේ සිටින ඉන්දිරාජ නැමති හස්තියා විසින් බව දියවඩන නිලමේ ප්‍රදීප් නිලංග දෑල මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=115636", "Category": null, "Parent URL": null}