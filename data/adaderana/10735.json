{"Source": "Adaderana", "Timestamp": "September 9, 2010 10:13 am", "Headline": "දේව මෙහෙය වෙනුවෙන් මාතර වෙරළ මාර්ගය වැසෙයි", "News Content": "මාතර වෙරළ පාරේ සාමිදුවගේ දේවස්ථානයේ වාර්ෂික මංගල්‍යය සහ දේව මෙහෙය රාජ්‍ය අනුග්‍රහය යටතේ හෙට ආරම්භ වන හෙයින් හෙට සිට ලබන 12 වැනිදා දක්වා මාතර වෙරළ මාර්ගය රථ වාහන ගමනාගමනය සඳහා තාවකාලිකව වසා තැබෙයි. ඒ අනූව හෙට දිනයේ පස්වරු හතරේ සිට සහ 11 වැනිදා මුළු දිනයම සහ 12 වැනිදා දහවල් 12 දක්වා මාර්ගය තාවකාලිකව වසා තැබෙන බව පොලිස් මූලස්ථානය සඳහන් කළේය. ඒ අනුව එම කාලය තුළ විකල්ප මාර්ගයක් ලෙස අලුත් තංගල්ල මාර්ගය සහ පරණ තංගල්ල මාර්ගය භාවිත කිරීමට කටයුතු කරන ලෙස රියදුරන්ගෙන් පොලිස් මූලස්ථානය ඉල්ලා සිටියි. විශේෂයෙන් වාර්ෂික මංගල්‍යය පැවැත්වෙන දිනවල පැමිණෙන ක්‍රිස්තියානි බැතිමතුන් මාතර වෙරළ පාරේ තාවකාලික කුඩාරම් තුළ සහ අවට ස්ථානවල නේවාසිකව සිටීම සිරිතක් ව‍ශයෙන් සිදුකරන හෙයින් මෙසේ මාර්ගය තාවකාලිකව වසා තැබීමට හේතුව වී ඇත.", "URL": "https://sinhala.adaderana.lk/news.php?nid=10735", "Category": null, "Parent URL": null}