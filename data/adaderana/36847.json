{"Source": "Adaderana", "Timestamp": "August 23, 2013 02:48 pm", "Headline": " පැන‍ඩෝල් පෙත්ත සිරවී දරුවෙක් මරුට", "News Content": "පැනඩෝල් පෙති ½ ක් උගුරේ හිරවීමෙන් වයස අවුරුදු 1 ½ ක කුඩා දරුවෙකු හලාවත මහා රෝහලට ඇතුළත් කිරීමෙන් පසුව මිය ගොස් තිබේ. මෙසේ මිය ගොස් ඇත්තේ හලාවත - කරවිටාගාරය පදිංචිව සිටි රංකොත් පේඩිගේ සදෙව් සංකල්ප (1 ½) නම්වු පිරිමි දරුවෙකි. අද (23) දහවල් මෙම සිදුවීම සිදුවී ඇති බව අද දෙරණ වාර්තාකරු පවසයි. නිවසේදී ඇතිවු අසනීප තත්ත්වයක් හේතුවෙන් මිය ගොස් ඇති දරුවාට ඔහුගේ මව්පියන් විසින් පැනඩෝල් පෙති ½ තක් පානය කිරීමට දී ඇත. නමුත් දරුවාට එය පානය කිරීමට නොහැකිව උගුරේ සිරවී ඇති බවත් , අනතුරුව අසාධ්‍යය තත්ත්වයෙන් පසුවු දරුවා එම අවස්ථාවේදීම හලාවත මහා රෝහලට ඇතුළත් කළද ප්‍රාථමික සත්කාර ඒකකයේදී දරුවා මිය ගොස් ඇති බවත් සඳහන්ය. පශ්චාත් මරණ පරීක්ෂණය පැවැත්වීමට නියමිතව ඇත.", "URL": "https://sinhala.adaderana.lk/news.php?nid=36847", "Category": null, "Parent URL": null}