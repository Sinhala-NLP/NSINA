{"Source": "Adaderana", "Timestamp": "October 16, 2012 08:35 am", "Headline": "හෙරොයින් සමඟ අයෙක් දැලේ", "News Content": "කඩවත, මහර ප්‍රදේශයේ දී හෙරොයින් තොගයක් සමඟ පුද්ගලයෙකු අත්අඩංගුවට ගෙන තිබේ. අදාළ පුද්ගලයා මහර මහේස්ත්‍රාත් අධිකරණ භූමියේ දී අත්අඩංගුවට ගත් බව පොලීසිය පැවසීය. ඔහු සතුව තිබී හෙරොයින් ග්‍රෑම් 18 මිලිග්‍රෑම් 530 ක ප්‍රමාණයක් පොලීසිය භාරයට ගෙන ඇත. සැකකරු රාගම, මඟුල්පොකුණ ප්‍රදේශයේ පදිංචිකරුවෙකි. ඔහු අද (16) දින අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28317", "Category": null, "Parent URL": null}