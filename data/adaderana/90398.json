{"Source": "Adaderana", "Timestamp": "June 5, 2018 05:34 pm", "Headline": "කුණු පුළුස්සන යන්ත්‍රය කැඩිලා නිසා වතුපිටිවල රෝහල තුළම කුණු පුළුස්සලා වෙච්ච දෙයක්", "News Content": "දිනකට සීමා නොකර පරිසර ආරක්ෂා කිරීම සියල්ලන්ගේ වගකීමක් වුවත් එළිමහන් භූමියක රෝහල් අපද්‍රව්‍ය පුළුස්සමින් පරිසරය දූෂණය කිරීම මෙන්ම අවට ජනතාවද රෝගී කරවන පුවතක් වතුපිටිවලින් අපට වාර්තා විය. වතුපිටිවල රෝහලේ අපද්‍රව්‍ය පුළුස්සන යන්ත්‍රය මසක පමණ කාලයක සිට අක්‍රීය වී තිබේ. මේ හේතුවෙන් රෝහලේ මෘත ශරීරාගාරය, සූතිකාගාරය, ශල්‍යාගාරය සහ සියලු වාට්ටුවලින් පිටකරන අපද්‍රව්‍ය පුළුස්සනු ලබන්නේ රෝහල් භූමිය එළිමහනේ සිටයි. මෙලෙස එළිමහනේ අපද්‍රව්‍ය පිළිස්සීම නිසා ඉන් පිටවන දුමාරය හේතුවෙන් රෝහල අවට සිටින දරුවන් රෝගී වී ඇති බවට මව්පියන් චෝදනා කරයි. ඔවුන් පෙන්වා දෙන්නේ රෝහල් වෛද්‍ය අධිකාරීවරයාට මේ පිළිබදව දැනුම්දුන්නද මෙතෙක් කිසිදු ක්‍රියාමාර්ගයක් ගෙන නොමැති බවයි.", "URL": "https://sinhala.adaderana.lk/news.php?nid=90398", "Category": null, "Parent URL": null}