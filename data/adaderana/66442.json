{"Source": "Adaderana", "Timestamp": "November 26, 2016 03:20 pm", "Headline": "වංචා, දූෂණ හා අක්‍රමිකතා වාර්තාකරණය ගැන වැඩමුළුවක්", "News Content": "වංචා දූෂණ සහ අක්‍රමිකතාවන් සම්බන්ධ සිද්ධීන් වාර්තාකරණය පිළිබඳ මාධ්‍ය වැඩමුළුවක් ලබන 29 වැනිදා පැවැත්වීමට නියමිත බව රජයේ ප්‍රවෘත්ති දෙපාර්තමේන්තුව පවසයි. නීතිය සාමය සහ දක්ෂිණ සංවර්ධන අමාත්‍යාංශය සහ අල්ලස් හෝ දූෂණ චෝදනා විමර්ශන කොමිෂන් සභාවේ සහයෝගයෙන් රජයේ ප්‍රවෘත්ති දෙපාර්තමේන්තුව විසින් මෙම වැඩමුළුව සංවිධානය කරන බව එම දෙපාර්තමේන්තුව සඳහන් කළේය. වංචා දූෂණ සහ අක්‍රමිකතාවන් ප්‍රශස්ත මාධ්‍ය භාවිතයේ දී කෙසේවිය යුතු ද යන්න සහ ඒ හා සබැඳි නෛතික පසුබිම පිළිබඳව මාධ්‍යවේදීන් දැනුවත් කිරීම මෙහි අරමුණ වී ඇත.ඒ අනුව අල්ලස් හා දූෂණ සම්බන්ධ නීතිය හා නිවාරණය, විමර්ශන කටයුතු සිදුකිරීමේ ක්‍රියාවලිය සහ ප්‍රශස්ත මාධ්‍ය භාවිතකරණය යන මාතෘකා පිළිබඳව මෙහිදී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=66442", "Category": null, "Parent URL": null}