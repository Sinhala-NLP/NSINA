{"Source": "Adaderana", "Timestamp": "July 2, 2015 12:07 pm", "Headline": "හිටපු මැ.කොගේ ජංගම දුරකථනය භාවිතා කළ කොස්තාපල්ට ඇප", "News Content": "හිටපු මැතිවරණ කොමසාරිස් දයානන්ද දිසානායක මහතාට අයත් ජංගම දුරකථනයක් ළඟ තබාගැනීමේ චෝදනාව මත අත්අඩංගුවට ගත් පොලිස් කොස්තාපල්වරයෙකු ඇප මත මුදාහැරීමට අනුරාධපුර මහේස්ත්‍රාත් අධිකරණය නියෝග කර තිබේ.හිටපු මැතිවරණ කොමසාරිස්වරයාට අයත් රුපියල් අසූපන්දහසක් පමණ වටිනා ජංගම දුරකථනය පසුගිය වසරේ ජුලි මස 05 වනදා අස්ථානගත වූ බවට පොලිසියට පැමිණිලි කර තිබුණි.පිච්ච මල් පූජාවට සහභාගීවිම සඳහා පැමිණි අවස්ථාවේ තම දුරකථනය අස්ථානගත වූ බව හිටපු මැතිවරණ කොමසාරිස්වරයා පැමිණිලි කර තිබිණ.අදාළ දුරකථනයේ එමි අංකය භාවිත කරමින් වසරක කාලයක් සිදු කළ පරීක්ෂණ වලින් අනතුරුව එම දුරකථනය භාවිත කරමින් සිටි පොලිස් කොස්තාපල්වරයා නාවලපිටිය ප්‍රදේශයේ ඔහු පදිංචිව සිටි නිවසේදී අත්අඩංගුවට ගෙන නඩු පවරා තිබුණි.", "URL": "https://sinhala.adaderana.lk/news.php?nid=52385", "Category": null, "Parent URL": null}