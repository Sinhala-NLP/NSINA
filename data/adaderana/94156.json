{"Source": "Adaderana", "Timestamp": "August 10, 2018 06:02 am", "Headline": "බස් රථය වැවට පෙරළී පුද්ගලයෙක් මරුට-7කට තුවාල", "News Content": "අම්බලන්තොට-නෝනාගම ප්‍රදේශයේදී බස් රථයක් අනතුරට ලක්වීමෙන් එහි ගමන් ගත් මගියෙකු මියගොස් තවත් මගීන් හත්දෙනෙකුට පමණ තුවල සිදුවී ඇති බව අද දෙරණ වාර්තාකරු පවසයි. මෙලෙස අනතුරට ලක්ව ඇත්තේ කොළඹ සිට කතරගම දක්වා ගමන්ගත් පුද්ගලික මඟී ප්‍රවාහන බස් රථයකි. අම්බලන්තොට, නෝනාඟම වැව අසළ වංගුවේදී රියදුරුට රිය පාලනය කර ගත නොහැකි වීම නිසා බස් රථය දුරකථන කණු කීපයකම ගැටී නෝනාගම වැවට පෙරළීමෙන් මෙම අනතුර සිදුව ඇති අප වාර්තාකරු සඳහන් කළේය . අනතුරුන් පසු බස් රථයේ රියදුරු හා කොන්දොස්තර වරයා පළා ගොස් ඇති බව වාර්තා වෙයි. අදාළ අනතුරින් මිය ගොස් ඇත්තේ අම්බලන්තොට, නෝනාඟම ප්‍රදේශයේ පදිංචි කරුවෙකුකි. අනතුරට හේතුව බස්රථයේ අධික වේගය බවත් රිය අනතුර සම්බන්ධයෙන් පරීක්ෂණ පවත්වන හුංගම පොලීසිය සඳහන් කළේය. අනතුරින් බස් රථයට ද දැඩි හානි සිදුවීඇති අතර සිද්ධිය සම්බන්ධයෙන් හුංගම පොලිසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=94156", "Category": null, "Parent URL": null}