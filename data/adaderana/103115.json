{"Source": "Adaderana", "Timestamp": "January 26, 2019 01:41 pm", "Headline": "පොරොන්දු ඉටු නොකළ ආණ්ඩුවට එරෙහිව ජනතාව පෙල ගැසෙමින් සිටිනවා", "News Content": "පොරොන්දු ඉටු නොකළ ආණ්ඩුවට එරෙහිව ජනතාව පෙල ගැසෙමින් සිටින බව විපක්ෂ නායක මහින්ද රාජපක්ෂ මහතා පැවසීය. අද(26) නාරාහේන්පිට අභයාරාමයට පැමිණි අවස්ථාවේදි මාධ්‍යවේදින් නැගූ ප්‍රශ්නවලට පිළිතුරු ලබා දෙමින් විපක්ෂ නායකවරයා මේ බව කියා සිටියේය. ආණ්ඩුවක් තමන්ගේ පොරොන්දු ඉටු නොකර රට කෑලි වලට කඩා පාවා දීමට යන අවස්ථාවක සම්පූර්ණයෙන්ම එයට විරුද්ධව ජනතාව සිටින බව විපක්ෂ නායකවරයා පැවසීය. එසේම විපක්ෂ නායකවරයා පැවසූවේ විපක්ෂ නායක කාර්යාලය විවෘත කර ඇති බවත් ඒ අනුව ඉදිරියට ගමන් කිරීම සිදු වන බවත්ය. වර්තමානයේ පවතින තත්ත්වය අනුව ව්‍යවස්ථාව ඉදිරිපත් කිරීමේ හැකියාවක් නොමැති බවත් ඊට හේතුව තුනෙන් දෙකෙහි බලයක් නොමැති නිසා බවත් පැවසීය. නාරාහේන්පිට අභයාරාම විහාරස්ථානයේ විහාරාධිපති පූජ්‍ය මුරුත්තෙට්ටුවේ ආනන්ද හිමියන්ගේ ඡන්ද දිනය නිමිත්තෙන් පැවැත්වූ ලේ දන්දිමේ පිංකම සඳහාද අද පෙරවරුවේ විපක්ෂ නායක මහින්ද රාජපක්ෂ මහතා එක් විය.", "URL": "https://sinhala.adaderana.lk/news.php?nid=103115", "Category": null, "Parent URL": null}