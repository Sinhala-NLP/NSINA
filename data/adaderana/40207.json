{"Source": "Adaderana", "Timestamp": "January 9, 2014 08:10 am", "Headline": "මාතලේ ඩිපෝවේ ප්‍රධාන ලිපිකරු අත්අඩංගුවේ", "News Content": "මාතලේ ලංගම ඩිපෝවේ ගිණුම් අංශයේ වැඩ බලන ප්‍රධාන ලිපිකරු අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබේ. විශ්‍රාමික කොන්දොස්තරවරයෙකුගෙන් රුපියල් 500 ක අල්ලස් මුදලක් ලබා ගැනීමේ දි මොහු අත්අඩංගුවට ගෙන ඇති බව සඳහන් වෙයි. කොන්දොස්තරවරයාගේ අර්ථ සාධක අරමුදලේ මුදල් ලබාගැනීම සඳහා අවශ්‍ය ලේඛන සකස් කර දීමට මෙම ලිපිකරු විසින් අදාළ අල්ලස් මුදල ඉල්ලා ඇති බ‍ව වාර්තා වෙයි. මාතලේ ලංගම ඩිපෝව තුළදී එම අල්ලස් මුදල ලබාගන්නා අවස්ථාවේ දි අල්ලස් කොමිසමේ නිධාරින් විසින් සැකකරු අත්අඩංගුවට ගෙන තිබේ. සැකකරු අද(09) දින මාතලේ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40207", "Category": null, "Parent URL": null}