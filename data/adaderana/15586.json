{"Source": "Adaderana", "Timestamp": "April 20, 2011 01:35 pm", "Headline": "කොළඹ-මොණරාගල ගමනාගමනයට බාධා", "News Content": "අධික වැසි හේතුවෙන් මොණරාගල කුඹුක්කන පාලමට බිඳවැටීම හේතුවෙන් කොළඹ -මොණරාගල ගමනාගමනයට බාධා මතුව තිබෙන බව ආපදා කළමනාකරණ මධ්‍යස්ථානය පවසයි. මේ හේතුවෙන් විකල්ප මාර්ග භාවිත කරන ලෙස ජනතාවට දැනුම් දෙන බව එහි සහකාර අධ්‍යක්ෂ ප්‍රදීප් කොඩිප්පිලි මහතා අද දෙරණට කියා සිටියි. ඒ අනුව මොණරාගල-බඩල්කුඹුර බුත්තල මාර්ගය තාවකාලිකාව විකල්ප මාර්ගයක් ලෙස භාවිතා කළ හැකි බව ඔහු සඳහන් කරයි. අනුරාධපුර ප්‍රදේශයේ ඇති වූ තද සුළං තත්ත්වය නිසා නිවාස කිහිපයකට අර්ධ හානි සිදුව ඇති බව දිස්ත්‍රීක් සම්බන්ධීකාරකවරයා දැනුම්දී ඇතැයිද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15586", "Category": null, "Parent URL": null}