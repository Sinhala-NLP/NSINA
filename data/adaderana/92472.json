{"Source": "Adaderana", "Timestamp": "July 13, 2018 10:32 am", "Headline": "ශ්‍රී ලංකා දකුණු අප්‍රිකා පළමු ටෙස්ට් තරඟයේ දෙවන දිනය අද", "News Content": "ශ්‍රී ලංකාව සහ දකුණු අප්‍රිකාව අතර ගාල්ල ජාත්‍යන්තර ක්‍රීඩාංගණයේ පැවැත්වෙන පළමු ටෙස්ට් තරඟයේ දෙවන දිනය අදයි. ඊයේ (12) ශ්‍රී ලංකා කණ්ඩායම පළමු ඉනිම සදහා සියලු දෙනා දැවී ලකුණු 287ක් ලබා ගත්තේය. විශිෂ්ඨ ඉනිමක් ක්‍රීඩා කළ දිමුත් කරුණාරත්න නොදැවී ලකුණු 158ක් ලබා ගැනිමට සමත් විය. ටෙස්ට් තරඟයක ඉනිම ආරම්භ කර ඉනිම අවසන් වන තෙක් නොදැවී ක්‍රීඩා කළ සිව් වැනි ශ්‍රී ලාංකික ක්‍රීඩකයා විමට එහිදී දිමුත් කරුණාරත්නට හැකි විය. පන්දු යැවිමේදී කගිසෝ රබාඩා කඩුලු 04ක් දවා ගත්තේය දකුණු අප්‍රිකා කණ්ඩායම අද දිනයේ මේ වන විට කඩුලු 3 ක් දැවී ලකුණු 22 ක් ලබා සිටියි.", "URL": "https://sinhala.adaderana.lk/news.php?nid=92472", "Category": null, "Parent URL": null}