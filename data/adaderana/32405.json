{"Source": "Adaderana", "Timestamp": "March 14, 2013 11:19 am", "Headline": "කාත්තන්කුඩි කැලෑවෙන් හමුවූ බිළිඳා කාගේද?", "News Content": "කාත්තන්කුඩි, තාලංකුඩා ප්‍රදේශයේ කැලෑවක බිළි‍ඳෙකු දමා යෑමේ සිද්ධිය සම්බන්ධයෙන් කාත්තන්කුඩි පොලිසිය විමර්ශන ආරම්භ කර තිබේ. එම ප්‍රදේශයේ දර කැඩීමට ගිය පුද්ගලයින් දෙදෙනෙකුට, මාස 9 ක් පමණ වයසැති පිරිමි දරුවෙකු ඊයේ (136) පස්වරුවේ හමුවී තිබිණි. ඒ අනුව අදාළ දරුවා පිළිබඳ කාත්තන්කුඩි පොලීසිය දැනුවත් කිරීමට ඔවුන් පියවර ගෙන තිබූ අතර පසුව දරුවා ආරියම්පති රෝහලට ඇතුළත් කිරීමට පොලීසිය පියවර ගත්තේය. මේ වන තෙක් අදාළ දරුවාගේ මවුපියන් පිළිබඳ කිසිදු තොරතුරක් අනාවරණය වී නොමැති බව කාත්තන්කුඩි පොලීසිය පැවසීය.", "URL": "https://sinhala.adaderana.lk/news.php?nid=32405", "Category": null, "Parent URL": null}