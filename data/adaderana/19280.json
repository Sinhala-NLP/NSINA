{"Source": "Adaderana", "Timestamp": "October 11, 2011 09:00 am", "Headline": " බිරිඳගේ අනියම් සැමියා පොරෝ පහරින් මරුට", "News Content": "ඇඹිළිපිටිය පොලිස් බල ප්‍රදේශයේ\" මධුර නිවස” මුල්ලගස්යාය,නාවන්තිස්සපුර ප්‍රදේශයේ පොරවකින් පහරදීමෙන් තුවාල ලත් අයකු ඇඹිලිපිටිය රෝහලට ඇතුළත් කිරීමේදී මිය ගොස් ඇති බව පොලීසිය පවසයි. මෙසේ මරණයට පත්ව ඇත්තේ වයස අවුරුදු 30 ක් වූ වර්ණ ධම්මික නයනකුමාර නැමැති ඇඹිලිපිටිය පොලිස් නිවාස සංකීර්ණයේ පදිංචිකරුවෙකි. මෘත ශරීරය ඇඹිලිපිටිය රෝහලේ මෘත ශරීරාගාරයේ තබා ඇති බවත්, පශ්චාත් මරණ පරීක්ෂණය අද දින සිදුකිරීමට නියමිත බවත් පොලීසිය කියා සිටියි. පොරොවෙන් පහරදුන් බව කියන සැකකරු අත්අඩංගුවට ගෙන ඇත. මරණයට පත්වූ පුද්ගලයා සැකකරුගේ බිරිඳ සමග තිබූ අනියම් පේ‍්‍රම සම්බන්ධතාවයක් හේතුවෙන් මෙම අපරාධය සිදු කර ඇති බව මූලික පරීක්ෂණ වලදී අනාවරණය වී ඇතැයි පොලීසිය කියා සිටියි. සැකකරු අද දින ඇඹිලිපිටිය මහේස්ත‍්‍රාත් අධිකරණයට ඉදිරිපත් කිරීමට නියමිත බවත්,ඇඹිලිපිටිය පොලීසිය වැඩිදුර විමර්ශන පවත්වාගෙන යනු ලබන බවත් පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19280", "Category": null, "Parent URL": null}