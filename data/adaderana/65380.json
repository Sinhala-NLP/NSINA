{"Source": "Adaderana", "Timestamp": "October 25, 2016 10:00 am", "Headline": " ගිලන් රථ රියදුරන්ට ඉන්දීය පුහුණුවක් සුදුසුයි", "News Content": "ඉන්දීය ගිලන් රථ සේවාවේ කාර්යය මණ්ඩලයට ඉන්දියාවේ දී ලබාදුන් පාඨමාලාව ලංකාවේ සෞඛ්‍ය දෙපාර්තමේන්තුවේ ගිලන් රථ රියදුරන්ට ද ලබාදීම සුදුසු බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පවසන්නේ එම පුහුණුව ලබාදීම පිළිබඳව විදේශ කටයුතු නියෝජ්‍ය අමාත්‍ය හර්ෂ ද සිල්වා මහතා සමග සාකච්ඡා සිදුකිරීමට කටයුතු කරන බවයි.සෞඛ්‍ය අමාත්‍යංශයේ දී සියලු වෘත්තීය සමිති නායකයින් සමග පැවැත්වු සාකච්ඡාවකදී අමාත්‍ය රාජිත සේනාරත්න මහතා මෙම අදහස් පළ කළ බව අමාත්‍යංශය කියා සිටියි.අදාළ ගිලන් රථ සේවාවට අවශ්‍යම රියදුරන් සෞඛ්‍ය දෙපාර්තමේන්තුව මගින් ලබාගැනීමේ යෝජනාවක් මෙහිදි ඉදිරිපත් වූ අතර ඒ පිළිබඳ අදාළ බලධාරීන් සමග සාකච්ඡා කරන ලෙස අමාත්‍යවරයා විසින් සෞඛ්‍ය ලේකම්වරයාට උපදෙස් ලබාදුන් බව ද සෞඛ්‍ය අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=65380", "Category": null, "Parent URL": null}