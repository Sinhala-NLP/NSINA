{"Source": "Adaderana", "Timestamp": "February 9, 2011 09:07 am", "Headline": "මහනුවර විද්‍යාර්ථයේ ශ්‍රේණි කිහිපයක් වසාදමයි", "News Content": "මහනුවර විද්‍යාර්ථ විද්‍යාලයේ ශ්‍රේණි කිහිපයක් අද(09) දිනය තුළ ද වසා තැබෙන බව විදුහල්පතිවරයා පවසයි. විද්‍යාල භූමියක කොටස් නාය යාමේ තර්ජනයකට ලක්ව ඇති බැවින් මෙම තීරණය ගත් බව හෙතෙම කියා සිටියි. විද්‍යාලයේ 6 , 7 , 8 සහ ප්‍රාථමික අංශයේ පළමු ශ්‍රේණිය මෙසේ වසා තැබෙන බව සඳහන් වේ. ජාතික ගොඩනැගිලි පර්යේෂණ ආයතනයේ භූ විද්‍යාඥයින්ගේ නිර්දේශ මත ඉදිරි ක්‍රියාමාර්ග ගන්නා බව විදුහල්පතිවරයා පවසයි.", "URL": "https://sinhala.adaderana.lk/news.php?nid=14097", "Category": null, "Parent URL": null}