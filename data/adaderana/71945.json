{"Source": "Adaderana", "Timestamp": "April 10, 2017 10:27 pm", "Headline": " ගිනිඅවි ළඟ තබාගත් සෙබලා මාට්ටු", "News Content": "නීති විරෝධිව මෙරට නිෂ්පාදන ගිනි අවි දෙකක් ළඟ තබාගෙන සිටි යුද හමුදා සෙබලෙකු රත්නපුර, උඩනිරිඇල්ල ප්‍රදේශයේදී අත්අඩංගුවට ගෙන තිබේ.රත්නපුර පොලිස් ස්ථානයේ නිලධාරින් කණ්ඩායමක් විසින් සැකකරු අත්අඩංගුවට ගෙන ඇති බව සඳහන්වේ.අත්අඩංගුවට ගෙන ඇත්තේ උඩනිරිඇල්ල ප්‍රදේශයේ පදිංචි 30 හැවිරිදි පුද්ගලයෙකි.සැකකරු රත්නපුර මහේස්ත්‍රාත් අධිකරණයට ඉදිරිපත් කිරිමට නියමිත අතර රත්නපුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71945", "Category": null, "Parent URL": null}