{"Source": "Adaderana", "Timestamp": "June 23, 2016 06:41 am", "Headline": "පොලිස් ලොක්කන් 7කට ලොකු පුටු", "News Content": "ජ්‍යෙෂ්ඨ පොලිස් අධිකාරීවරුන් හත් දෙනෙකු නියෝජ‍්‍ය පොලිස්පති තනතුර සඳහා උසස් කිරීමට යෝජනා ඉදිරිපත් වී තිබේ.පොලිස්පති පූජිත් ජයසුන්දර මහතා විසින් අදාළ යෝජනා පොලිස් කොමිසම වෙත ලබාදී ඇති බව වාර්තා වෙයි.ඒ අනුව අදාළ උසස්වීම් සඳහා අද(23) දිනයේ රැස් වන පොලිස් කොමිසම විසින් අනුමැතිය ලබාදීමට නියමිත බව පොලිස් කොමිසමේ ලේකම් ආරියදාස කුරේ මහතා සඳහන් කළේය.මෙහිදී කොළඹ - උතුර ප්‍රදේශය භාර ජ්‍යෙෂ්ඨ පොලිස් අධිකාරී අජිත් රෝහණ මහතා ඇතුළු නිලධාරීන් හත් දෙනෙකු නියෝජ්‍ය පොලිස්පතිවරුන් ලෙස උසස් කිරීමට නියමිතව තිබේ.මේ අතර පොලිස් වි‍ශේෂ කාර්ය බලකායේ ප්‍රධානියා විසින් පසුගියදා මාධ්‍යයට සිදුකළ බව කියන ප්‍රකාශය පිළිබදව මූලික පරීක්ෂණ වාර්තාව පොලිස් කොමිසම වෙත ලැබී ඇති බව ආරියදාස කුරේ මහතා පවසයි.ජ්‍යෙෂ්ඨ නියෝජ්‍ය පොලිස්පතිවරයෙකුගේ ප්‍රධානත්වයෙන් සිදුකළ අදාළ පරීක්ෂණයේ වාර්තාව පිළිබඳව අද(23) දිනයේ රැස් වන පොලිස් කොමිසමේ අවධානය යොමු කිරීමට නියමිතය.", "URL": "https://sinhala.adaderana.lk/news.php?nid=61367", "Category": null, "Parent URL": null}