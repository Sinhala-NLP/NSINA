{"Source": "Adaderana", "Timestamp": "August 4, 2018 10:12 am", "Headline": "රට නිවැරදි මාවතට ගෙන යන්න 2020 දක්වා කැප වෙනවා", "News Content": "2020 දක්වා අප කැපවී සිටින්නේ මේ රට නිවැරදි මාවතට ගෙනයාමට බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතකෝරළ මහත්මිය පවසයි. අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතකෝරළ මහත්මිය මෙම අදහස් පළ කළේ පිබිදෙමු පොලොන්නරුව ජනාධිපති වැඩසටහන යටතේ ඉදි කළ අරලගංවිල දේවගම ප්‍රාථමික විද්යාදලයේ දෙමහල් පාසල් ගොඩනැගිල්ල සිසු අයිතියට පත් කිරීමේ උත්සවයේ ප්‍රධාන ආරාධිත අමුත්තා වශයෙන් පසුගියදා (02) එක්වෙමිනි. එහිදී තවදුරටත් අදහස් දැක්වු අමාත්යතවරිය මෙසේ ද සදහන් කළාය. යෝධ මහවැලි ව්‍යාපාරයේ අවසන් ව්‍යාපෘතිය ලෙස කළුගග ව්‍යාපෘතිය පසුගියදා ජනාධිපතිතුමා විසින් ජනතා අයිතියට පත්කළා. පරාක්‍රම සමුද්‍රය වගේ හය ගුණයක් විශාල මෙරගහකන්ද ජලාශය ජනතා අයිතියට පත් කිරීමට ලැබීම ජනාධිපතිතුමාගේ අප්‍රතිහත උත්සාහයන්වල ප්‍රථිඵලයක් බව අපි කවුරුත් දන්නවා. එතුමා මේ රජරටට පොලොන්නරුවට කොයිතරම් ආදරේද කියලා ඔබ දන්නවා. කොයිතරම් බලවත් අමාත්‍ය ධුර වසර ගණනාවක් දැරුවත් එතුමාට මේ සංවර්ධනය සඳහා අවස්ථාවක් ලැබුණේ නැහැ. මේ දවස් තුන තුළ කෝටි 6000 ක සංවර්ධන ව්‍යාපෘති 180 ක් ජනතා අයිතියට පත් කරනවා. රජ රටට වගේම රටක් වශයෙන් ගත්තාමත් එතුමා විශාල වැඩ කොටසක් සිදු කරනවා. දැන් අපේ අමාත්‍යංශය යටතේ මේ පොලොන්නරුවේ රුපියල් ලක්ෂ 3770 ක අධිකරණ සංකීර්ණයක් ඉදි කරනවා. එතුමාටත් පුළුවන්කමක් තිබුණා ලොකු අධිවේගී මාර්ග ගුවන් තොටුපලවල් ඉදි කරන්න. අපි එදා කිවුවෙත් මේ පොලොන්නරුවට අධිවේගී මාර්ග ගුවන් තොටුපලවල් එතුමා ජනාධිපති වුණාම ගේන්න පුළුවන් කියලා. හැබැයි එතුමා ඔබේ මුදල් වංචා කරන්න සල්ලි හොයන්න ඒ වගේ දේවල්වලට වඩා මේ පළාතේ ජනතාවගේ අවශ්‍යතාවය අනුව කටයුතු කරලා තිබෙනවා. මේ රට නොදකින ණය මුදල් වෙනුවෙන් සංවර්ධන ව්‍යාපෘති එතුමා පටන් ගත්තේ නැහැගඑතුමා ජනතා අවශ්‍යතා තේරුම් අර ගෙන කටයුතු කර තිබෙනවා. අපි එතුමා වගේ නායකයෙක් මේ රටේ ජනාධිපති කරන්න කැපවීම ගැන හදවතින්ම සතුටු වෙනවා. ඊයේ පෙරේදා එතුමා තීරණයක් ගත්තා මේ මත් ද්‍රව්‍ය සම්බන්ධව මරණීය දණ්ඩනය නියමව බන්ධනාගාරගතව සිටින තවදුරටත් මත් ද්‍රව්‍ය ව්‍යාපාරයේ ඉන්න අයට මරණීය දණ්ඩනය ක්‍රියාත්මක කරන්න ඕන කියලා. එතුමා මට කිවුවේ මේ තත්වය බන්ධනාගාරවල සිදු වෙනවා නම් එය මැඩ පවත්වන්න කටයුතු කරන්න කියලා. ඒ විදිහට උපදෙස් දීලා එතුමා අපට ශක්තියක් වෙලා තිබෙනවා. එතුමා මේ රටේ මත් ද්‍රව්‍ය ව්‍යාපාරය මැඩ පවත්වන්න විශාල කැපවීමක් සිදු කර ගෙන යනවා ගමත් මත්ද්‍රව්‍ය ව්‍යාපාරය පිටු දකින්න ජනාධිපති කාර්ය සාධක බලකායක් පිහිටුවලා තිබෙනවා. පරිසරය ආක්ෂා කරන්න කාර්ය සාධක බලකායක් පිහිටුවලා තිබෙනවා. ගමට දැනෙන ගමට අවශ්‍ය සංවර්ධනයක් පිබිදෙමු පොලොන්නරුව වැඩ සටහන මඟින් සිදු කර තිබෙනවා.අපි හොඳ බෞද්ධයෝ වගේම අපි බෞද්ධ ප්‍රතිපත්ති අනුව ඒවා ආරක්ෂා කර ගෙන ජීවත් වෙනවා. අද සමහර අය පන්සල් වලට ගිහිල්ලා ස්වාමීන් වහන්සේලාටත් වඩා බෞද්ධකම ගැන සිංහලකම ගැන කථා කරනවා මේ අය එක්කෙනෙකුටවත් බැරි වුණා මේ රට මත් කුඩු මධ්‍යස්ථානයක් බවට පත් වෙන එක නතර කරන්න. එදා මත් කුඩුවලට සම්බන්ධ ඇතැම් අයගේ ගෙවල් ආරක්ෂා අංශ පරීක්ෂා කළාම මේ රටේ හිටපු රාජ්‍ය නායකයෝ ඒ අයගේ ගෙවල්වලට ගිය බව ද අමාත්‍යවරිය පැවසුවාය. අද අපේ රජය පාසල් දරුවන් වෙනුවෙන් විශේෂිත රක්ෂණ ක්‍රමයක් ඇති කර තිබෙනවා. මේ වගේ දැවැන්ත වැඩ සටහන් අපි රජයක් වශයෙන් ක්‍රියාත්මක කර තිබෙනවා. එහෙම වැඩ කර ගෙන යන කොට චෝදනා කරනවා අපි වැඩ කරන්නේ නැහැ කියලා මේ එහෙම කියන්නේ අපේ වැඩවල බෝඩ් එක නැති නිසාගමම මේ දැන් මහවැලි සංවර්ධන අධිකාරියේ අධ්‍යක්ෂක ජනරාල්තුමාට කිවුවේ මේ දැන් මෙතන ගහලා තියෙන බෝඩ් එක උත්සවය අවසන් වුණාම මේ පාරේ අයිනේ ගහන්ඩ කියලා. මේ බෝඩ් එක පෝස්ටර් නැති නිසා තමයි කියන්නේ අපි වැඩ කරන්නේ නැහැ කියලා. දැන් මම රත්නපුරේ මැතිවරණ කොට්ඨාශ දෙකක වැඩ බලනවා මේ මැතිවරණ කොට්ඨාශ දෙකේ රුපියල් ලක්ෂ 5000 කට වඩා පාලම් ඉදි කිරීම සඳහා පමණක් ව්‍යාපෘති ආරම්භ කර තිබෙනවා. ඒවායේ වැඩ පටන් අර ගෙන තියෙනවා. හැබැයි කුවුරුත් ඒ ගැන දන්නේ නැහැ. මොකද බෝඩ් එක නැති නිසාගඑදා පාලම මෙහේ හදන කොට බෝඩ් එක ගහනවා කොළඹ. මෙහේ වැඩක් කරනවා නම් පෝස්ටරය බදුල්ලේත් ගහනවා. මේ ආණ්ඩුවට එහෙම අවශ්‍යතාවයක් නැහැ ජනතාව දෙන ඕනෑම තීන්දුවක් භාර ගැනීමට අපි සුදානම්. බලය විතරක් බලා ගෙන අපි දේශපාලනය කරන්නේ නැහැ. එදා අපි කැපවීම් කරලා කරලා ජනාධිපතිතුමා දිනවන්න කටයුතු කළා. එදා මේ රටේ ජනතාවට නිදහස තිබුණේ නැහැ. ප්‍රදේශීය ලේකම් කාර්යාලයෙන් එවන සමහර නිලධාරින්ගේ උවමනාවට කටයුතු කරන්න ජනතාවට සිදු වුණා. අද සමහර අය කියනවා අධිකරණයේ ස්වාධීනත්වය නැහැ කියලා මේ රටේ අග්‍රවිනිශ්චයකාරවරුන් පැය 24 න් ගෙදර යවපු ඒවා විනිසුරුවරුන්ට කථා කරලා තීන්දු තීරණ දෙන්න උපදෙස් දුන්න යුගය ඒ අයට අමතක වෙලා තිබෙනවා. අපි අද එදා නොතිබු මාධ්‍ය නිදහස උපරිමයෙන් ලබාදී තිබෙනවා. අද ඕනම කෙනෙකුට චෝදනා කිරීමේ අපිව විවේචනය කිරීමේ හැකියාව තිබෙනවා. සමහර වෙලාවට අපි කාන්තාවන් වශයෙන් බොහොම අපහසුතාවයට පත් වෙනවා අර මුහුණු පොත හරහා කරන දේවල් දැක්කහම. අපි ඒවා ගණන් ගන්නේ නැහැ ඕන තරම් විවේචනය කරන්න පුළුවන්. නමුත් 2020 වෙනකල් අපි කැප වෙලා ඉන්නේ මේ රට නිවැරදි මාවතට අර ගෙන යන්න.", "URL": "https://sinhala.adaderana.lk/news.php?nid=93790", "Category": null, "Parent URL": null}