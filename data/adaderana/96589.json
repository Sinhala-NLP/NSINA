{"Source": "Adaderana", "Timestamp": "September 23, 2018 02:51 pm", "Headline": "මුරුංගාකොළ ආහාරයට ගත් යුවල බලන්න ඇමතිනිය යයි", "News Content": "කහටගස්දිගිලිය ප්‍රදේශයේ යුවලක් මුරුංගාකොළ තම්බා ආහාරයට ගත් පුවත ආණ්ඩුව අපහසුතාවයට පත් කිරීමේ අරමුණින් නිර්මාණයකර ඇති බව කාන්තා හා ළමා කටයුතු ඇමතිනි චන්ද්‍රානි බණ්ඩාර මහත්මිය පවසයි. අදාළ පුවත පිළිබඳ සොයා බැලීම සඳහා කහටගස්දිගිලිය වෙලංවැව ප්‍රදේශයේ පිහිටි එම යුවලගේ නිවසට පැමිනීමෙන් අතුරුව මාධ්‍යයට අදහස් දක්වමින් ඇය මේබව සඳහන් කළේය. ආර්ථික අපහසුතා හේතුවෙන් කහටගස්දිගිලිය වෙලංවැව ප්‍රදේශයේ පදිංචි යුවලක් මුරුංගාකොළ තම්බා ආහාරයට ගත් පුවතක් පිළිබඳව පසුගියදා වාර්තා විය. ජනාධිපති මෛත්‍රීපාල සිරිසේන මහතාද පසුගියදා එම පුවත සම්බන්ධයේන අදහස් පලකර තිබිණි. මේ අතර එම යුවල පිළිබඳ සොයා බැලීමට ඊයේ (22) කාන්තා හා ළමා කටයුතු ඇමතිනි චන්ද්‍රානි බණ්ඩාර මහත්මිය වියළි සලාක ආහාර මල්ලක්ද රැගෙන එම යුවල වාසය කරන නිවස වෙත පැමිණියේය. එහිදි අදාළ යුවල ආමාත්‍යවරිය වෙත පවසා ඇත්තේ අගහිඟකම් බොහෝ ඇතත් මුරුංගා කොළ පමණක් තම්බා නොකෑ බවත් තමන් බත් සමඟ මුරුංගා කොළ ආහාරයට ගත් බවයි.", "URL": "https://sinhala.adaderana.lk/news.php?nid=96589", "Category": null, "Parent URL": null}