{"Source": "Adaderana", "Timestamp": "January 12, 2014 10:17 am", "Headline": "මුදල් ආරවුලකට වෙඩි තබා මරයි", "News Content": "මාතර, තුම්මෝදර, තුඩාව ප්‍රදේශයේ සිදුවු වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. පොලිසිය සඳහන් කළේ යතුරුපැදියකින් පැමිණි දෙදෙනෙකු මෙම වෙඩි තැබීම සිදුකර ඇති බවයි. වෙඩි තබා පළා යාමට උත්සාහ කිරිමේ දී ප්‍රදේශවාසීන් විසින් එක් සැකකරුවෙකු අල්ලා පොලිසියට භාර දී ඇත. ඔහු සතුව තිබි රිවෝල්වරයක්, මිලිමීටර් 09 වර්ගයේ පිස්තෝලයක්, ජීව උණ්ඩ 05ක් සොයාගත් බව පොලිසිය සඳහන් කළේය. මුදල් ආරවුලක්මත මෙම ඝාතනය සිදුකර ඇති බවට මුලික පරීක්ෂණ වලින් හෙළිවී ඇත. අත්අඩංගුවට ගෙන ඇත්තේ කඩුවෙල, පන්නිපිටිය ප්‍රදේශයේ පදිංචිකරුවෙකු වන අතර අනෙක් සැකකරු අත්අඩංගුවට ගැනීම සඳහා පරීක්ෂණ ආරම්භ කර ඇති බව මාතර පොලිසිය සඳහන් කළේය.", "URL": "https://sinhala.adaderana.lk/news.php?nid=40287", "Category": null, "Parent URL": null}