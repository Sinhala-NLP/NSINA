{"Source": "Adaderana", "Timestamp": "February 16, 2019 11:51 am", "Headline": "යුද හමුදා ට්‍රක් රථයක ගැටි පොලිස් නිලධාරියෙක් මිය යයි", "News Content": "තලංගම අතුරේගොඩ යුද හමුදා කඳවුර ආසන්නයෙදී සිදු වු රිය අනතුරකින් විශේෂ කාර්ය බලකා නිලධාරීයෙකු මියගොස් තිබේ. යතුරුපැදියක් සහ යුද හමුදා ට්‍රක් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් යතුරු පැදියේ ගමන් කළ පැදිකරු සහ පසුපැදිකරු තුවාල ලබා කොස්වත්ත රෝහලට ඇතුළත් කීරමේදී පැදි කරු මිය ගොස් තිබේ. මියගොස් ඇත්තේ රාජගිරිය පොලිස් විශේෂ කාර්ය බලකා කඳවුරට අනුයුක්තව සේවය කළ 33 හැවිරිදි නිළධාරීයෙක්. අනතුර සම්බන්ධයෙන් යුධ හමුදා මුලස්ථාන කඳවුරට අනුයුත්කව සේවය කරන රියදුරෙකු අත්අඩංගුවට ගෙන ඇති බව සඳහන්. අනතුර සම්බන්ධයෙන් තලංගම පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104450", "Category": null, "Parent URL": null}