{"Source": "Adaderana", "Timestamp": "March 16, 2011 08:09 am", "Headline": "මූන් ගේ කමිටුවෙන් යහපතක්ම වෙයිලු..?", "News Content": "එක්සත් ජාතීන්ගේ සංවිධානයේ මහලේකම් විසින් පත්කළ කමිටුව ශ්‍රී ලංකා‍වේ අනාගතයට මනා පිටුබලයක් බව දකුණු හා මධ්‍යම ආසියා කලාපීය කටයුතු භාර අමෙරිකානු සහකාර ලේකම් රොබ්ට් ඕ බ්ලේක් මහතා පවසයි. එසේ පත් කරන ලද බැන්කි මූන් කමිටුව මගින් ශ්‍රී ලංකාවේ ගැටුම් පැවති ප්‍රදේශවල සිටි පුද්ගලයින්ගේ ජන ජීවිතය යහපත් කරගැනීමට මනා පිටුබලයක් වන ඇති බව ඔහු පෙන්වාදෙයි. වසර ගණනක් පැවති යුද්ධය නිමා කළ ශ්‍රී ලංකාවට සංවර්ධනයේ අරුණළු දැකීමට කදිම අවස්ථාවක් උදාවී ඇති බව ද හෙතෙම කියා සිටියි. ශ්‍රී ලංකාව ගොඩනැගීම සදහා අමෙරිකා රජය තවදුරටත් සිය උපරිම සහයෝගය ලබාදෙන බව ද හෙ‍තෙම කියා සිටියි. ආචාර්ය පාලිත කොහොන මහතා ඇතුළු ආසියා සංග‍මයේ නියෝජිත පිරිසක් හමුවූ අවස්ථා‍වේ දී හෙතෙම මේ බව ප්‍රකාශ කර තිබේ.", "URL": "https://sinhala.adaderana.lk/news.php?nid=14868", "Category": null, "Parent URL": null}