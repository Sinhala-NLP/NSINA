{"Source": "Adaderana", "Timestamp": "January 15, 2016 08:34 pm", "Headline": "  මාධ්‍ය ප්‍රකාශක ඉවත්වෙයි", "News Content": "ඇඹිලිපිටිය සුමිත් ප්‍රසන්න ජයවර්ධන එක්දරු පියාගේ ඥාතීන්ගේ පාර්ශ්වයේ සාක්ෂි මෙහෙයවීමේ කටයුතුවලින් තමන් ඉවත් වන බව පොලිස් මාධ්‍ය ප්‍රකාශක සහකාර පොලිස් අධිකාරී නීතිඥ රුවන් ගුණසේකර මහතා පවසයි.අද දෙරණ කළ විමසීමකදී පොලිස් මාධ්‍ය ප්‍රකාශකවරයා සඳහන් කළේ මරණ පරීක්ෂණයේ සාක්ෂි සටහන් කිරීමේ කටයුතු ඉදිරියට කරගෙන යාම සඳහා පොලිස්පතිවරයා විසින් වෙනත් අයෙකු පත් කරනු ඇති බවයි.ඇඹිලිපිටියේ එක්දරු පියාගේ මරණයට අදාළව පැවැත්වෙන සාක්ෂි විමසීම සඳහා පොලිස් මාධ්‍ය ප්‍රකාශකවරයා සම්බන්ධවීම ගැන ඇතැම් නීතීඥයින්ගෙන් මෙන්ම මියගිය එක්දරු පියාගේ ඥාතී පාර්ශවයෙන්ද පසුගිය දිනවල අප්‍රසාදය පළවී තිබුණි.කෙසේ වෙතත් තමන් සාක්ෂි විමසීමට සම්බන්ධ වූයේ පොලිස්පතිවරයාගේ අවසරය මත ඒ මහතා එකී චෝදනාවලට ප්‍රතිචාර වශයෙන් පවසන ලදී.", "URL": "https://sinhala.adaderana.lk/news.php?nid=56382", "Category": null, "Parent URL": null}