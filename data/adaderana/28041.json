{"Source": "Adaderana", "Timestamp": "October 5, 2012 02:26 pm", "Headline": "බස් රථ 2 ක් මුහුණට මුහුණ ගැටීමෙන් රියදුරන් මරුට - 11 ට තුවාලයි", "News Content": "යාපනයේ ඒ 9 මාර්ගයේ ඉරුපාලෙයි පොලිස් බලප්‍රදේශයට අයත් කෝපායි හි පිල්ලෙයාර් කෝවිල අසල සිදුවූ රිය අනතුරකින් දෙදෙනෙකු ජීවිතක්ෂයට පත්වී තවත් 11 දෙනෙකු තුවාල ලබා තිබේ. අද (05) දහවල් 1.00 ට පමණ පෞද්ගලික බස් රථ දෙකක් මුහුණට මුහුණලා එකිනෙකට ගැටීමෙන් මෙම අනතුර සිදුව ඇති බව පොලිස් අධිකාරී ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කරයි. මෙම අනතුරෙන් මිය ගොස් ඇත්තේ බස් රථ දෙකෙහි රියදුරන් ලෙස සේවය කර දෙදෙනා බවත් තුවාල ලැබූවන් යාපනය මූලික රෝහලට‍ ඇතුළත් කළ බවත් පොලිස් මාධ්‍ය ප්‍රකාශකවරයා කියා සිටියේය. ඉරුපාලෙයි පොලීසිය වැඩිදුර පරීක්ෂණ පවසයි.", "URL": "https://sinhala.adaderana.lk/news.php?nid=28041", "Category": null, "Parent URL": null}