{"Source": "Adaderana", "Timestamp": "October 24, 2012 10:51 am", "Headline": "අම්බලන්තොටත් වෙඩි තැබීමක් ", "News Content": "අම්බලන්තොට, වලවේ වත්ත ප්‍රදේශයේ සිදුවු වෙඩි තැබීමකින් තුවාල ලැබු පුද්ගලයින් දෙදෙනකු රෝහල් ගත කර තිබේ. යතුරු පැදියකින් පැමිණි පුද්ගලයින් දෙදෙනෙකු ඊයේ සවස මෙම වෙඩි තැබීම සිදුකර පලාගොස් ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි ප්‍රිශාන්ත ජයකොඩි මහතා පවසයි. තරුණයින් දෙදෙනෙකු වෙඩි ප්‍රහාරයට ලක්ව ඇති අතර ඔවුන්ගේ දෙපාවලට වෙඩි වැදී ඇතැයි ද ඔහු පැවසුවේය. තුවාල ලැබු තරුණයින් දෙදෙනා හම්බන්තොට හා කරාපිටිය රෝහල්වල ප්‍රතිකාර ලබන අතර ඔවුන් අම්බලන්තොට ප්‍රදේශයේ පදිංචිකරුවන් වේ. මේ අතර පාදුක්ක ප්‍රදේශයේද ඊයේ තවත් වෙඩි තැබීමක් සිදුවිය.", "URL": "https://sinhala.adaderana.lk/news.php?nid=28574", "Category": null, "Parent URL": null}