{"Source": "Adaderana", "Timestamp": "December 31, 2016 09:07 am", "Headline": " ගොවිජන සම්මේලනයෙන් රතු එළියක්!", "News Content": "රජයේ වී නිකුත් කිරීම වහා නවතා නොදැමුවහොත් වී ගබඩා මෙන්ම අමාත්‍යංශය හා විෂය බාර ඇමතිවරයාගේ නිවස වටලන බව සමස්ථ ලංකා ගොවිජන සම්මේලනය පවසයි.වී අලෙවි මණ්ඩලය සතු වී තොග අලෙවි කිරීමේදී බරපතළ ලෙස දූෂණ අක්‍රමිකතා සිදුව ඇති බව එම සංගමයේ ජාතික සංවිධායක නාමල් කරුණාරත්න මහතා පවසයි.වී නිකුත් කිරීම නවතා දමා වංචාවන් පිළිබඳ පරීක්ෂණ පවත්වන ලෙස එම සංගමය රජයට යෝජනා කරයි.දඹුල්ල ප්‍රදේශයේ පැවති මාධ්‍ය හමුවකදී නාමල් කරුණාරත්න මහතා මේ බව කියා සිටියේය.කෙසේවෙතත් වී අලෙවි මණ්ඩලයේ සභාපති එම්.බී දිසානායක මහතා පවසන්නේ මණ්ඩලය සතු වී තොග නිකුත් කිරීම ඉතා විනිවිදභාවයකින් යුතුව සිදුවන බවයි.", "URL": "https://sinhala.adaderana.lk/news.php?nid=67529", "Category": null, "Parent URL": null}