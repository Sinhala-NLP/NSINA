{"Source": "Adaderana", "Timestamp": "September 2, 2019 06:24 am", "Headline": "හෙරෝයින් සමඟ හමු වු ගජමුතු", "News Content": "පුත්තලම මනල්ගුන්ඩුව ප්‍රදේශයේ හෙරෝයින් ජාවාරම්කරුවෙකු රහසිගතව සඟවා තිබු ගජමුතු දෙකක් පුත්තලම පොලිසියේ දුෂණ මර්ධන අංශයේ නිළධාරින් විසින් අත් අඩංගුවට ගෙන ඇත. මෙම සැකකරු ඊයේ (01 )පුත්තලම අධිකරණයට ඉදිරිපත් කළ පසු මෙ මස 04 දා දක්වා බන්ධනාගාර ගත කිරීමට පුත්තලම වැඩ බලන මහෙස්ත්‍රාත්වරයා නියෝග කර තිබේ. මෙසේ අත් අඩංගුවටගෙන තිබුනේ පුත්තලම මනල්ගුන්ඩුව ප්‍රදේශයේ පදිංචි 31 හැවිරිදි බරපතල හෙරෝයින් ජාවාරම්කරුවකු බව අනාවරණය වී ඇත. අත්අඩංගුවට ගත් සැකකරුගේ නිවස පොලිස් නිළධාරින්ට ලැබුන තොරතුරක් මත සෝදිසි කිරීම් කර ඇති අතර එහිදි මිළ කල නොහැකි ගජමුතු දෙකක් හමු වී ඇත. අදාල සැකකරු මෙම ගජමුතු දෙක වනාතවිල්ලුව එළුවන්කුලම ප්‍රදේශයෙදී මිළදි ගත් බව ප්‍රශ්න කිරීම් වලද පවසා ඇතත් එහි මිල හා ගැනුම්කරුවන් මෙතෙක් අනාවරණය වී නොමැති බව වාර්තා වේ. අත් අඩංගුවට ගත් සැකකරු සඟවා තිබු හෙරෝයින් මිලි ග්‍රැම් 620 ක ප්‍රමානයක්ද පොලිස් නිළධාරින් සොයා ගෙන තිබුනී. අත් අඩංගුවට ගැනුන ගජමුතු යුගල නියම එවා දැයි සොයා බැලිමට මැණික් හා ස්වර්ණාභරණ අධිකාරියට යොමු කිරිමට කටයුතු කර තිබු බව පොලිසිය පවසයි.", "URL": "https://sinhala.adaderana.lk/news.php?nid=118033", "Category": null, "Parent URL": null}