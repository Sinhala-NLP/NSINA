{"Source": "Adaderana", "Timestamp": "November 7, 2017 07:30 pm", "Headline": "නව ව්‍යවස්ථාවක් ගෙන ඒමේ ප්‍රමුඛ අවශ්‍යතාවයක් නෑ", "News Content": "නව ව්‍යවස්ථාවක් ගෙන ඒමේ ප්‍රමුඛ අවශ්‍යතාවක් නැතැයි ශ්‍රී ලංකා රාමඤ්ඤ මහා නිකාය පවසයි. කොළඹ පිහිටි එහි මූලස්ථානයේදි අද(07) පැවැති මාධ්‍ය හමුවකට එක් වෙමින් සංඝරතනය මේ බව කියා සිටියේය. විධායක ජනාධිපතිධූරයේ අසීමිත බලතල සීමා කළ යුතු බව ශ්‍රි ලංකා රාමඤ්ඤ මහා නිකායේ අධිකරණ ලේඛකාධිකාරි මහාචාර්ය අත්තන්ගනේ රතනපාල හිමියන් පැවසීය. මේ අතර මෙහිදී අදහස් දක්වමින් ශ්‍රි ලංකා රාමඤ්ඤ මහා නිකායේ මාධ්‍ය ප්‍රකාශක ආචාර්ය පූජ්‍ය ඕමල්පේ සෝභිත හිමියන් පවසා සිටියේ, ව්‍යවස්ථාවට යම් ආකාරයකින් අත තබන්නේ නම් බුදු දහම ආරක්ෂා කර පෝෂණය කිරීමේ වගකීම ශ්‍රී ලංකා ජනරජය සතු වන බවයි. එමෙන්ම නව ව්‍යවස්ථා සංශෝධනය තුළින් අලුත් කොටසක් එකතු කිරීම සැකයට භාජනය වන බවත්, බලය බෙදීම ගැන වර්තමාන ජනාධිපතිවරයාගේ බලතළ වෙනස් කිරීම වෙනත් රාජ්‍යයක් බිහි වීම දක්වා වර්ධනය වන අනතුරු ඇඟවීමක් වන බව ද උන්වහන්සේ සඳහන් කළේය.", "URL": "https://sinhala.adaderana.lk/news.php?nid=79620", "Category": null, "Parent URL": null}