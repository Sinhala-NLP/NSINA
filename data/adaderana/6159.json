{"Source": "Adaderana", "Timestamp": "January 21, 2010 09:09 am", "Headline": "මහින්ද රාජපක්ෂ ක්‍රීඩාංගණය විවෘතයි", "News Content": "රුපියල් මිලියන 118 ක වියදමින් ඉදිකෙරුණු හෝමාගම, දියගම මහින්ද රාජපක්ෂ ක්‍රීඩාංගණය ජනාධිපති මහින්ද රාජපක්ෂ මහතා අතින් අද මීට ස්වල්ප මොහොතකට පෙර විවෘත විය. අක්කර 126 ක භූමි භාගයක් පුරා මෙම ක්‍රීඩාංගණය ඉදිවී තිබේ.. මෙම ක්‍රීඩා සංකීර්ණය තුළ මලල ක්‍රීඩා, පාපන්දු, රගර් වැනි එළිමහන් ක්‍රීඩා සඳහා විශාල ක්‍රීඩාංගණයක් ද ඉදිවී ඇති බව ක්‍රීඩා අමාත්‍යාංශය සඳහන් ක‍රයි. වොලිබෝල්, නෙට්බෝල්, පැසිපන්දු, මේස පන්දු, බැඩ්මින්ටන් වැනි ගෘහස්ථ ක්‍රීඩා සඳහා ක්‍රීඩාංගණයක් ද ඉදිකර තිබේ.. මීට අමතරව පිහිනුම් තටාකාංගණයක්, ක්‍රීඩක ක්‍රීඩිකාවන් 200 දෙනෙකුට නවාතැන් පහසුකම් ලබාදිය හැකි විශාල නේවාසිකාගාරයක් ද හෝමාගම ඉදිවූ මහින්ද රාජපක්ෂ ක්‍රීඩාංගණයට ඇතුළත් වේ. ශ්‍රී ලංකා යුද හමුදාවේ 7 වන ඉංජිනේරු සේවා රෙජිමේන්තුව මගින් ඉදි කළ මෙම ක්‍රීඩාංගණය පරිසර හිතකාමී ‍අයුරින් සකස් කර තිබීම විශේෂත්වයකි.", "URL": "https://sinhala.adaderana.lk/news.php?nid=6159", "Category": null, "Parent URL": null}