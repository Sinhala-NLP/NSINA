{"Source": "Adaderana", "Timestamp": "August 22, 2013 08:15 am", "Headline": "දැන් සිර දඬුවම් නෑ - පුනරුත්ථාපනය පමණයි ", "News Content": "මත්ද්‍රව්‍යවලට ඇබ්බැහි වූ පුද්ගලයින් සඳහා සිර දඬුවම් ලබා දීම වෙනුවට ඔවුන් පුනරුත්ථාපනය කිරීමේ වැඩසටහනක් ක්‍රියාත්මක කිරීමට බන්ධනාගාර දෙපාර්තමේන්තුව තීරණය කර තිබේ. එහි පළමු කණ්ඩායම වශයෙන් මත්ද්‍රව්‍යවලට ඇබ්බැහි වී සිරදඬුවම් ලබා සිටින රැදවියන් 25 දෙනෙකු පුනරුත්ථාපනය කිරීම සඳහා යොමු කර ඇති බව බන්ධනාගාර දොපර්තමේන්තුව සඳහන් කරයි. පොළොන්නරුව, කාදන්කඩුව පුනරුත්තාපන මධ්‍යස්ථානයේදී මෙම පුනරුත්තාපන වැඩසටහන ක්‍රියාත්මකයි. මින් ඉදිරියට මත්ද්‍රව්‍ය සම්බන්ධයෙන් වරදකරුවන් වන පුද්ගලයින් සඳහා සිරදඬුවම් ලබාදීම වෙනුවට මෙලෙස පුනරුත්ථාපනය කිරීම සිදු කරන බව බන්ධනාගාර දෙපාර්තමේන්තුව සඳහන් ක‍රයි. බන්ධනාගාරවල පවතින තදබඳය අවම කිරීම සහ යළි මත්ද්‍රව්‍ය වලට ඇබ්බැහිවීම වලක්වාලීමේ අරමුණින් මෙම වැඩසටහන ක්‍රියාවට නංවා තිබේ.", "URL": "https://sinhala.adaderana.lk/news.php?nid=36811", "Category": null, "Parent URL": null}