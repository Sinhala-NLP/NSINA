{"Source": "Adaderana", "Timestamp": "July 26, 2011 04:42 pm", "Headline": " මාර්ක්ස් හෙල්ත්කෙයාර් වෙතින් කැල්සියම් වැදගත්කම වැඩමුළුවක්", "News Content": "ශී‍්‍ර ලංකාවේ සීඝ‍්‍රයෙන් ප‍්‍රගතිය කරා ගමන් කරන ඖෂධ සමාගමක් වන, මාර්ක්ස් හෙල්ත්කෙයාර් සමාගමේ\"සත්කාරය\"නම් ආයතනික සමාජ සත්කාරක වැඩසටහන යටතේ ති‍්‍රකුණාමල දිස්ති‍්‍රක්කයේ කින්නියා රෝහලේ සියලූම වෛද්‍යවරුන් වෙනුවෙන් ගැබිණි මව්වරුන් සඳහා කැල්සියම්වල වැදගත්කම පිළිබඳව විශේෂිත වෛද්‍ය වැඩමුළුවක් පසුගියදා පැවැත්වුණි. මෙම වෛද්‍ය වැඩමුළුවේ ප‍්‍රධාන දේශනය පැවැත්වූ එම රෝහලේ ප‍්‍රසව හා නාරී විශේෂඥ වෛද්‍ය, එස්. ජයකුමාර මහතා පැවසුවේ, කාන්තාවකගේ සාමාන්‍ය ජීවිතයට වඩා ගැබිණි සමයේ දී 20%න් වැඩි කැල්සියම් ප‍්‍රමාණයක් අවශ්‍ය බව ය. කුස තුළ සිටින දරුවාගේ අස්ථි වර්ධනයේ සිට ස්නායු පද්ධතියේ මනා කි‍්‍රයාකාරීත්වය දක්වා මවට ලැබෙන කැල්සියම් ප‍්‍රතිශතය වැදගත්වන බව ජයකුමාර් මහතා තවදුරටත් අවධාරණය කළේය. අප අවට පරිසරයෙන් නිරන්තරයෙන් ම කැල්සියම් අවශ්‍ය ප‍්‍රමාණය ලැබිය හැකි වූවද, ගැබිණි මව්වරුන්ට බලපාන වඩාත් පොදු ඌණතාව වන්නේ ද මෙම කැල්සියම් හිඟතාවයයි. මෙම වෛද්‍ය වැඩමුළුවට සහභාගී වූ රෝහලේ වෛද්‍යවරුන්ට විශේෂඥ වෛද්‍ය ජයකුමාර් මහතා අවධාරණය කර සිටියේ ගැබිණි සමයේදී මාළු හා කිරි වැනි කැල්සියම් බහුල ආහාර වැඩිපුර ගැනීමට අමතරව මිලිග‍්‍රෑම් 1000-1500ත් අතර කැල්සියම් ප‍්‍රමාණයක් අතිරේක පෝෂණ ඖෂධ හරහා ගතයුතුවීමෙන්, එය වෛද්‍ය උපදෙස් මත සිදුවිය යුත්තක් බවය. වෛද්‍ය උපදෙස්වලින් තොරව එවැන්නක් ගැබිණි මව්වරුන් ලබාගැනීමද ශරීරයට අහිතකර බව ද ඔහු වැඩිදුරටත් පෙන්වා දුණි. . මෙම වෛද්‍ය වැඩමුළුවේ දෙවන අදියර වෙන් වූයේ, කින්නියා රෝහලේ අනාගත සැලසුම් සම්බන්ධයෙන් සාකච්ජාවට ගැනීමට වන අතර, එයට විශේෂඥ වෛද්‍ය, ජයකුමාර් මහතා සමඟ එහි ශල්‍ය විශේෂඥ වෛද්‍ය, ශෛයිස්වරන් මහතා හා දි‍්‍රස්ති‍්‍රක් වෛද්‍ය නිලධාරී, ඒ.එච්. සමීන් මහතා සහභාගී වූහ. එහිදී රෝහලේ LSCS නම් සිසේරියන් සැත්කම් අංශය වෙත වැඩි අවධානයක් යොමු කෙරුනේ රෝහලේ සිදුවන දරු ප‍්‍රසූතිවලින් 10% ක් එහි සිදුවීමෙනි. දි‍්‍රස්ති‍්‍රක් වෛද්‍ය නිලධාරී, ඒ.එච්. සමීන් මහතා මෙහිදී පැවසුවේ, මේ වනවිටදි කින්නියා රෝහල මගින් ප‍්‍රදේශයේ 85,000 ක පමණ වූ ජනතාවකට වෛද්‍ය පහසුකම් සපයන බවකි. මාර්ක්ස් හෙලත්කෙයාර් සමාගමේ වෛද්‍ය අධ්‍යක්ෂ, වෛද්‍ය, එස්. මහකලන්ද මහතා තම සමාගමේ ආයතනික සමාජ වගකීම් වැඩසටහනක් ලෙසින් සිදු කළ මෙම වෛද්‍ය වැඩමුළුව සම්බන්ධයෙන් පැවසුවේ, කින්නියා රෝහල ශී‍්‍ර ලංකාවේ සෞඛ්‍ය ඉතිහාසයේ වැදගත් සංධිස්ථානයක් වන බවය. එනම් වසර 2004දී සුනාමී ඛේදවාචකයේදි සහමුලින්ම විනාශයට පත්වූ මෙම රෝහල නව ස්ථානයක ඉදිකර වෛද්‍යවරුන් විශාල කැපවීමකින් ප‍්‍රදේශයේ ජනතාවට උපරිම සේවයක් ලබාදුන් බවය. එමෙන්ම මෙම වෛද්‍ය වැඩමුළුව සාර්ථක කරගැනුමට දිස්ති‍්‍රක් වෛද්‍ය නිලධාරී, වෛද්‍ය සමීන් මහතා, විශේෂඥ වෛද්‍ය ජයකුමාර මහතා හා විශේෂඥ ශල්‍ය වෛද්‍ය, ශෛයිස්වරන් මහතා ලබාදුන් සහයෝගයට ද මෙම අවස්ථාවේදී වෛද්‍ය, මහකලන්ද මහතා ස්තුති කළේ ය.", "URL": "https://sinhala.adaderana.lk/news.php?nid=17651", "Category": null, "Parent URL": null}