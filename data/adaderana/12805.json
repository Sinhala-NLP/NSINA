{"Source": "Adaderana", "Timestamp": "December 13, 2010 09:53 am", "Headline": "ආන්දම්කුලම් රක්ෂිතයේ නිධන් හෑරූ පස්දෙනෙකුට මාංචු ", "News Content": "පොතුවිල්, කෝමාරි, ආන්දම්කුලම් රක්ෂිතයේ නිධන් හාරමින් සිටි සැකකරුවන් පස්දෙනෙකු අත්අඩංගුවට ගෙන තිබේ. කාර්තිව් විශේෂ කාර්ය බලකායට අනුයුක්ත නිලධාරීන් කණ්ඩායමක් ඊයේ(12) සිදුකළ මෙහෙයුමකදී සැකකරුවන් අත්අඩංගුවට ගත් බව වාර්තා වේ. සැකකරුවන් සතුව තිබු ගිනි අවියක්, ජීව උණ්ඩ දෙකක්, පූජා භාණ්ඩ සහ ත්‍රිරෝද රථයක් ද විශේෂ කාර්ය බලකා නිලධාරීන්ගේ භාරයට ගෙන ඇත. එම භාණ්ඩ සහ ත්‍රිරෝද රථය පොතුවිල් පොලිසියට ඉදිරිපත් කර ඇති බව වාර්තා වේ. අත්අඩංගුවට ගත් සැකකරුවන් අද(13) පොතුවිල් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12805", "Category": null, "Parent URL": null}