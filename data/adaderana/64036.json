{"Source": "Adaderana", "Timestamp": "September 12, 2016 04:03 pm", "Headline": "   ජනපති අඩවිය හැක්කළ සිද්ධියේ විමර්ශන වාර්තාව කඩිනමින්", "News Content": "ජනපති නිල වෙබ් අඩවියට අනවසරයෙන් ඇතුළු වී එහි දත්ත වෙනස් කිරීමේ සිද්ධිය සම්බන්ධයෙන් සිදු කරන විමර්ශනයේ වාර්තාවක් ජනාධිපති කාර්යාලය වෙත භාරදෙන බව පරිගණක හදිසි ප්‍රතිචාර සංසඳය පවසයි.එහි තොරතුරු ආරක්ෂණ ඉංජිනේරු රොෂාන් චන්ද්‍රගුප්ත මහතා සඳහන් කළේ විමර්ශනය අවසන් කළ වහාම එම වාර්තාව භාර දෙන බවයි.ජනපති නිල වෙබ් අඩවියට අනවසරයෙන් ඇතුළුවීමේ සිද්ධියට අදාළ තාක්ෂණික ගැටළු එම විමර්ශනයේදී සොයා බැලෙන බව ඔහු ප්‍රකාශ කළේය.අදාළ විමර්ශනය ඉදිරි සති දෙකක පමණ කාලය තුළ අවසන් කරන බව රොෂාන් චන්ද්‍රගුප්ත මහතා සඳහන් කර තිබේ.", "URL": "https://sinhala.adaderana.lk/news.php?nid=64036", "Category": null, "Parent URL": null}