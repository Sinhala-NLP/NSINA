{"Source": "Adaderana", "Timestamp": "December 28, 2011 10:20 am", "Headline": "ගංජා හේනක් වටලා සැකකරුවෙක් අල්ලලා", "News Content": "මැදගම, රුවන්වල ප්‍රදේශයේ දී ගංජා හේනක් වටලා ති‍බේ. අක්කර භාගයක පමණ ප්‍රදේශයක ගංජා වගා කර තිබියදී සොයාගත් බව පොලිසිය පවසයි. මේ සම්බන්ධයෙන් පුද්ගලයෙකු සැකපිට අත්අඩංගුවට ගෙන ඇති අතර ඔහු සතුව තිබී විදේශයක නිෂ්පාදිත ගිනි අවි දෙකක් සොයාගත් බව පොලිසිය කියා සිටියි. මැදගම පොලිස් ස්ථානයේ නිලධාරීන් කණ්ඩායමක් විසින් මෙම වැටලීම සිදුකර ඇත. අත්අඩංගුවට ගත් සැකකරු අද බිබිල මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20998", "Category": null, "Parent URL": null}