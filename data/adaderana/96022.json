{"Source": "Adaderana", "Timestamp": "September 13, 2018 07:35 am", "Headline": "රිය සහයක ලොරි රථයටම යට වූ අනතුරක්", "News Content": "කොළඹ සිට නුවරඑලිය දක්වා ධාවනය වු ලොරි රථයේ රිය සහයකයා එම රථයටම යට වි ජිවිතක්ෂයට පත් වු බව වටවල පොලිසිය පැවසීය. අද (13) අලුයම 3.00 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ වටවල කැරොලිනා වත්ත ප්‍රදේශයේදීය. මෙම අනතුරෙන් මිය ගොස් ඇත්තේ නුවරඑලිය හාවාඑළියේ පදිංචි ධර්මලිංගම් මුරුගන් (47) නැමැති තිදරු පියෙකි. පොහොර ටොන් 10 රැගෙන ධාවනය වි ඇති ලොරි රථයෙ රියදුරා සහ රිය සහයකයා විවේකගැනිම සදහා ලොරි රථය ප්‍රධාන මාර්ගය අභියස ගාල්කර මදක් විවේක ගෙන යලිත් ලොරි රථය පන ගන්වා ධවනය කරවන අවස්තාවේ ලොරි රථයේ ආරක්ෂාවට පසුපස රෝදයේ තැබු අඩයක් ගැනිමට රිය සහයකයා උත්සහ කිරිමේදි ලොරි රථය පසුපසට ඇදි රිය සහයකයා යට වි ඇති බව අනතුර පිලිබඳ පරික්ෂණ පවත්වන වටවල පොලිසිය කියා සිටියේය. අනතුර පිලිබදව මහෙස්ත්‍රාත් පරික්ෂණයෙන් පසු සිරුර පශ්චාත් මරණ පරික්ෂණ සඳහා නාවලපිටිය අධිකරණ වෛද්‍යවරයා වෙත යොමු කරන බව වටවල පොලිසිය ප්‍රකාශ කළේය. අනතුර පිලිබද ලොරි රථයේ රියදුරාව සැකපිට වටවල පොලීසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=96022", "Category": null, "Parent URL": null}