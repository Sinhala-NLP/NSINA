{"Source": "Adaderana", "Timestamp": "December 1, 2017 09:45 pm", "Headline": "විදේශ කටයුතු අමාත්‍යාංශයේ කොන්සියුලර් ගාස්තු සංශෝධනය කරයි", "News Content": "1981 අංක 04 දරණ කොන්සියුලර් කටයුතු පනත යටතේ විදේශ කටයුතු අමාත්‍යාංශයේ කොන්සියුලර් (ප්‍රදුත) අංශය මඟින් අයකරනු ලබන ගාස්තු 2018 ජනවාරි මස 01 වැනි දින සිට බලපැවැත්වෙන පරිදි සංශෝධනය කර ඇත. ඒ අනුව සංශෝධිත කොන්සියුලර් ගාස්තු පහත පරිදි වේ. a)විභාග දෙපාර්තමේන්තුව මගින් නිකුත් කරන ලද විභාග සහතිකයක් සඳහා රු.500.00 b)විදේශ ජාතිකයෙකුට ශ්‍රී ලංකා රජය විසින් නිකුත් කරන ලද ඕනෑම සහතිකයක් සඳහා රු.1500.00 c)අපනයන කටයුතු ඉටු කිරීම සඳහා නිකුත් කරන ලද ඕනෑම ලේඛනයක් සඳහා රු.6000.00 d)වෙනත් ඕනෑම ලේඛනයක් සඳහා රු. 800.00 අවසන් වරට කොන්සියුලර් ගාස්තු සංශෝධනය කරනු ලැබුවේ 2007 ජූලි මාසයේදීය. මහජනතාව වෙත ඉතා කාර්යක්‍ෂම හා ඵලදායී ලෙස කොන්සියුලර් සේවාවන් සැපයීම සඳහා නවීන ඩිජිටල් තාක්ෂණය උපයෝගී කර ගන්නා බවද විදේශ කටයුතු අමාත්‍යාංශය දැනුම් දෙයි. කොන්සියුලර් අංශය මඟින් සපයන සේවාවන් පිළිබඳ වැඩිදුර විස්තර කොන්සියුලර් කටයුතු අංශය, දෙවන මහල, සෙලින්කෝ ගොඩනැඟිල්ල, ජනාධිපති මාවත, කොළඹ 01 - යන ලිපිනයෙන් හෝ දුරකතන අංක: 0112338812 ( සඳුදා සිට සිකුරාදා - පෙ.ව. 8.30 සිට ප.ව.4.15 දක්වා) ෆැක්ස් අංක: 0112473899 හෝ consular@mfa.gov.lk යන විද්‍යුත් ලිපිනය ඹස්සේ හෝ ලබාගත හැකිය.", "URL": "https://sinhala.adaderana.lk/news.php?nid=80866", "Category": null, "Parent URL": null}