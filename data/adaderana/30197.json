{"Source": "Adaderana", "Timestamp": "December 24, 2012 08:13 am", "Headline": "අනවසරයෙන් රෙදි විකුණූ විදේශිකයෙක් දැලේ", "News Content": "අම්පාර, කල්මුණ ප්‍රදේශයේ දී නීති විරෝධි ලෙස රෙදි වෙළෙඳාමේ ‍යෙදී සිටි ඉන්දීය ජාතිකයෙකු අත්අඩංගුවට ගෙන තිබේ. අම්පාර කොට්ඨාස දූෂණ මර්ධන අංශයේ නිලධාරීන් කණ්ඩායමක් විසින් අදාළ සැකකරු අත්අඩංගුවට ගෙන ඇති බව සඳහන්ය. අදාළ ඉන්දීය ජාතිකයා සතුව විදේශ ගමන් බලපත්‍රයක්වත් නොතිබූ බව පොලීසිය පැවසීය. සැකකරු වැඩිදුර විමර්ශන සඳහා කල්මුණ පොලීසියට භාරදී තිබේ. කල්මුණ පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30197", "Category": null, "Parent URL": null}