{"Source": "Adaderana", "Timestamp": "April 6, 2016 09:10 am", "Headline": "පැනමා හෙළිදරව්වේ ලංකාවේ 22ක් ගැනත් තොරතුරු ඇතුළත්ලු?", "News Content": "පැනමා රිවීව් හෙළිදරව්ව මගින් ලංකාවේ සමාගම් 3ක් සහ කොටස්කරුවන් 22 දෙදෙනෙකු සම්බන්ධයෙන් මුල්‍ය විශුද්ධිකරණ චෝදනා අනාවරණය වී ඇතැයි දුෂණ විරෝධී පෙරමුණ කියයි. එහි උපදේශක රජිත් කීර්ති තෙන්නකෝන් මහතා සඳහන් කරන්නේ මෙරට මුල්‍ය අපරාධ සම්බන්ධයෙන් කටයුතු කර සියලු පාර්ශව ඉතා විද්‍යාත්මක මැදිහත්වීමක් මෙම සිදුවීම සම්බන්ධයෙන් සිදු කළ යුතු බවයි.දූෂණ විරෝධී පෙරමුණ මඟින් මීට පෙර හෙළිදරව් කළ සීෂෙල්ස් සහ ඩුබායි බැංකු හරහා සංසරණය වු මෙරට දේශපාලඥයින්ගේ සහ ඔවුන්ගේ හිතවතුන්ගේ සහ ඥාතීන්ගේ ගිණුම් පිළිබඳ ඉතා වැදගත් තොරතුරු රැසක් මෙම පැනමා අණාවරණය මඟින් හෙලිකරගත හැකිවනු ඇති බවට ඒ මහතා විශ්වාසය පළ කරයි.ඒ පිළිබඳව වැඩිදුරටත් අදහස් දක්වන කීර්ති තෙන්නකෝන් මහතා.“දූෂණ විරෝධී පෙරමුණ සවිස්තරව ඉදිරිපත් කරලා තියෙන පැමිණිලි 512 සම්බන්ධයෙන් විමර්ශන පවා තවමත් ප්‍රශස්ත තත්ත්වයක නැහැ. නීතිපති දෙපාර්තමේන්තුව තුළ විමර්ශන අවසන් වුණු ලිපිගොනු 40ක් තවමත් තියෙනවා. මෙයින් බහුතරයක් ලිපිගොනු සහ මෙම පැනමා අනාවරණය අතර සෘජු සම්බන්ධයක් තියෙන්නට පුළුවන් කියන සැකය අපිට මොනම ආකාරයකින් වත් බැහැර කරන්නට බෑ. අපිට හැකියාවක් නැත්නම් මේ මුදල් සම්බන්ධයෙන් දේශියව මේ අදාළ පාර්ශව සම්බන්ධයෙන් නඩු පවරන්නට අපිට මොනම ආකාරයකින් වත් හැකියාවක් ලැබෙන්නේ නෑ ලංකාවෙන් මේ පැහැරගෙන ගියපු මංකොල්ලකාපු මේ අතිවිශාල ධනස්කන්ධය නැවත ආපහු මේ රටට ලබාගන්න.ඒ සඳහා තීරණාත්මක මැදිහත් වීමක් සිදුකිරීමේ වගකීම මේ රජයට පැවරිලා තියෙනවා.ඉතා අවාසනාවන්ත තත්ත්වය තමයි පසුගිය මාස 15ක කාලය තුළ දුෂණ විරෝධී පෙරමුණ නැවත නැවත අවධාරණය කරපු ආකාරයට මේ මුදල් නැවත ලංකාවට ගේන්වා ගැනීමට විධිමත් විද්‍යාත්මක ගවේශණාත්මක නඩු පැවරීමේ කාර්යයකට ලංකාවේ රජය සහ ඒ සම්බන්ධ ආයතන අසමත් වෙලා කියන යතාර්ථය“ දුෂණ විරෝධී පෙරමුණ.2016 අප්‍රේල් 6", "URL": "https://sinhala.adaderana.lk/news.php?nid=58983", "Category": null, "Parent URL": null}