{"Source": "Adaderana", "Timestamp": "December 24, 2016 01:38 pm", "Headline": " අහිතකර වායු මුදාහරින කර්මාන්ත ශාලාවලට නීති දැඩි වෙයි", "News Content": "නියමිත ප්‍රමිති හා ප්‍රමාණ සැලකිල්ලට නොගෙන පරිසරයට අහිතකර වායු මුදාහරින කර්මාන්ත ශාලාවලට එරෙහිව ඉදිරියේදී දැඩි නීතිමය ක්‍රියාමාර්ගවලට එලඹෙන බව මධ්‍යම පරිසර අධිකාරිය පවසයි.එම අධිකාරියේ පරිසර දුෂණ පාලන අංශයේ නියෝජ්‍ය අධ්‍යක්ෂ ජනරාල් සංජය රත්නායක මහතා සඳහන් කළේ සංචරණ වායු තත්ත්වයන් පිළිබඳ වූ ප්‍රමිති හා ප්‍රමාණ සම්බන්ධයෙන් සියලු කර්මාන්ත ශාලා දැනුවත් කර ඇති බවයි.එමෙන්ම මාස 03කට වරක් මධ්‍යම පරිසර අධිකාරියේ නිලධාරීන් විසින් දිවයින පුරා පිහිටි සියලුම කර්මාන්ත ශාලා අධීක්ෂණය කරන බව නියෝජ්‍ය අධ්‍යක්ෂ ජනරාල්වරයා කියා සිටියේය.ඊට අමතරව පරිසරයට හිතකර නොවූ ශබ්ද උත්පාදනය, ජලය අක්‍රමවත්ව බැහැර කිරීම, විනාශකාරී අපද්‍රව්‍ය පරිසරයට මුදාහැරීම සිදු කරනු ලබන කර්මාන්ත ශාලා සම්බන්ධයෙන්ද දැඩි නීතිමය ක්‍රියාමාර්ග ගන්නා බව නියෝජ්‍ය අධ්‍යක්ෂ ජනරාල් සංජය රත්නායක මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67324", "Category": null, "Parent URL": null}