{"Source": "Adaderana", "Timestamp": "December 13, 2014 09:05 am", "Headline": "පුද්ගලයෙක් බෝතල් කටුවකින් ඇනලා මරලා ", "News Content": "කොම්පඤ්ඤවීදිය , විතානගේ මාවත ප්‍රදේශයේ දී බෝතල් කටුවකින් ඇන පුද්ගලයෙකු ඝාතනය කර තිබෙනවා. ඊයේ රාත්‍රී 07.00 ට පමණ දෙපිරිසක් අතර ඇති වූ ආරවුලක් දුරදිග යාමෙන් පුද්ගලයෙකු විසින් අදාළ පුද්ගලයාට බෝතල් කටුවකින් ගෙල ප්‍රදේශයට ඇන ඇති බව වාර්තා වෙයි. සිද්ධියෙන් බරපතළ තුවාල ලැබු අදාළ පුද්ගලයා කොළඹ ජාතික රෝහලට ඇතුළත් කිරිමෙන් අනතුරුව මියගොස් තිබේ. මියගොස් ඇත්තේ කොළඹ 02 ස්ටුවට් වීදිය ප්‍ර දේශයේ පදිංචිව සිටි 31 හැවිරිදි අයෙකි. ඝාතනය සිදුකළ පුද්ගලයා මේ වන විට හඳුනාගෙන ඇති අතර ඔහු ප්‍රදේශයෙන් පළාගොස් ඇති බව පොලිසිය සඳහන් කළේය. සිද්ධිය සම්බන්ධයෙන් කොම්පඤ්ඤවීදිය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=47980", "Category": null, "Parent URL": null}