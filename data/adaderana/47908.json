{"Source": "Adaderana", "Timestamp": "December 10, 2014 10:11 am", "Headline": "පාතදුම්බර එජාප මන්ත්‍රීගේ නිවසට ප්‍රහාරයක්", "News Content": "පාතදුම්බර එක්සත් ජාතික පක්ෂ ප්‍රාදේශිය සභා මන්ත්‍රී අතුල බණ්ඩාර ඒකනායක මහතාගේ වත්තේගම, මීගමවත්ත ප්‍රදේශයේ පිහිටි නිවසට කිසියම් පිරිසක් විසින් ප්‍රහාරයක් එල්ල කර තිබේ. ඊයේ රාත්‍රි 12.30ත් 1.00ත් අතර කාලයේදී කිසියම් පිරිසක් විසින් මෙම ප්‍රහාරය එල්ල කර ඇත. ප්‍රහාරයෙන් එම නිවසේ ජනේල වලට හානි සිදුව තිබේ. මෙම ප්‍රහාරයෙන් කිසිදු පුද්ගලයෙකුට අනතුරක් සිදුවී නැති අතර මේ සම්බන්ධයෙන් වත්තේගම පොලීසිය පරික්ෂණ පවත්වයි. ඡායා රූ - චන්දන උඩුවාවල", "URL": "https://sinhala.adaderana.lk/news.php?nid=47908", "Category": null, "Parent URL": null}