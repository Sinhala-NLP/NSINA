{"Source": "Adaderana", "Timestamp": "December 18, 2010 08:40 am", "Headline": "අලි මිනිස් ගැටුම වැළකීමට සිවිල් ආරක්ෂක බලකාය", "News Content": "අලි මිනිස් ගැටුම වැළැක්වීම සඳහා සිවිල් ආරක්ෂක බලකා සාමාජිකයින් යොදා ගන්නා බව ගොවිජන සේවා හා වනජීවී අමාත්‍ය එස්. එම්. චන්ද්‍රසේන මහතා පවසයි. සිවිල් ආරක්ෂක බලකා සාමාජිකයින් 3000 ක් පමණ ඒ සඳහා යොදවන බව ඔහු සඳහන් කරයි. සිවිල් ආරක්ෂක බලකා සාමාජිකයින්, වනජීවී නිලධාරීන් යටතේ අදාළ ප්‍රදේශවල අලින් ගම්වැදීම වැළැක්වීම සඳහා යොදවන බව අමාත්‍යවරයා කියා සිටියි. ආරක්ෂක ලේකම් ‍ගෝඨාභය රාජපක්ෂ මහතා දැනටමත් ඊට අනුමැතිය පළ කර ඇති බව එස්. එම්. චන්ද්‍රසේන ඇමතිවරයා පවසයි. එමෙන්ම නව තාක්ෂණික ක්‍රම අනුව අලි වැටවල් ඉදිකිරීමට ද පියවර ගන්නා බව ඔහු සඳහන් කරයි. ඒ සඳහා ඉන්දියාවේ අනුගමනය කර ඇති ක්‍රියාමාර්ග ආදර්ශයට ගන්නා බව ද ඇමතිවරයා කියා සිටියේය.", "URL": "https://sinhala.adaderana.lk/news.php?nid=12932", "Category": null, "Parent URL": null}