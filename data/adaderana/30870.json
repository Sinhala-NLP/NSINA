{"Source": "Adaderana", "Timestamp": "January 18, 2013 05:43 pm", "Headline": "තැලසීමියා ප්‍රතිකාර නිසා රජයට ප්‍රශංසා", "News Content": "තැලසීමියා රෝගී සත්කාරක සේවා සම්බන්ධයෙන් රජය ක්‍රියාත්මක කරන වැඩසටහන් ප්‍රශස්ථ මට්ටමක පවතින බව අන්තර්ජාතික තැලසීමියා මධ්‍යස්ථානයේ මහාචාර්ය ශ්‍රීමත් ඩේවිඩ් වෙදරෝල් මහතා පවසයි. ජාතික තැලසීමියා සභාවේ විශේෂ සාකච්ඡාවක් අද පැවති අතර එම අවස්ථාවට සහභාගී වෙමින් ඔහු කියා සිටියේ තැලසීමියා රෝගයට ගොදුරු වූවන්ට අවශ්‍ය ඖෂධ සැපයීම සහ පුනරුත්තාපන කටයුතු සාර්ථකව සිදුවන බවයි. තැලසීමියා රෝගීන් 60ත් 80ත් අතර සංඛ්‍යාවක් මෙරටින් වාර්තා වන අතර බහුල වශයෙන් එම රෝගය වාර්තා වන්නේ කුරුණෑගල දිස්ත්‍රික්කයෙන් බව සෞඛ්‍ය අංශ පෙන්වාදෙයි. එම රෝගීන්ට ලබාදෙන ඖෂධ කිසිදු හිඟයකින් තොරව පවතින බව අද පැවති සාකච්ඡාවකදී අනාවරණය විය.", "URL": "https://sinhala.adaderana.lk/news.php?nid=30870", "Category": null, "Parent URL": null}