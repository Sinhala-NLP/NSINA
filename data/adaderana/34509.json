{"Source": "Adaderana", "Timestamp": "May 31, 2013 10:28 am", "Headline": "සිසුන්ට සහයට අනධ්‍යයන කාර්ය මණ්ඩලයත් එක්වෙයි", "News Content": "සබරගමු විශ්ව විද්‍යාලයේ සිසුන් පිරිසක් ආරම්භ කර ඇති උපවාසයට සහය පළ කීරීමේ අරමුණින් එම විශ්වවිද්‍යාලයීය අනධ්‍යයන සේවක සංගම් එකමුතුව උද්ඝෝෂණ ක්‍රියාමාර්ගයක නිරත වීමට තීරණය කර තිබේ. අද දහවල් 12.00 සිට පැයක කාලයක් මෙම උද්ඝෝෂණය ක්‍රියාත්මක කිරීමට ඔවුන් තීරණය කර ඇත. ඒ සඳහා සබරගමුව විශ්ව විද්‍යාලයේ කාර්යාල වෘත්තීය සංගමය , ලිපිකාර හා කාර්මික සේවා සංගමය , නිදහස් සේවක සංගමය , පුස්තකාල නිලධාරී සංගමය හා ශ්‍රී ලංකා විශ්ව විද්‍යාලයීය කාර්මික නිලධාරී සංගමය යන සියළු අනධ්‍යයන සේවක සංගම් සහභාගී වීමට තීරණය කර තිබේ. සබරගමු විශ්ව විද්‍යාලය තුළ ආචාර්යවරුන්ට , සිසුන්ට හා අනධ්‍යයන සේවකයින්ට ක්‍රියාත්මක කර ඇති මර්දනය සිසු නායකයින් 5 දෙනෙකුට පනවා ඇති නීති විරෝධි පන්ති තහනම සහ විශ්ව විද්‍යාලය තුළ දේශපාලන අතපෙවීම් හේතුවෙන් සිදුවන ක්‍රියාකාරකම් වලට විරෝධය පළ කිරීම ඔවුන්ගේ උද්ඝෝෂණ ක්‍රියාමාර්ගයේ අරමුණ වී තිබේ.", "URL": "https://sinhala.adaderana.lk/news.php?nid=34509", "Category": null, "Parent URL": null}