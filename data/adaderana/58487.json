{"Source": "Adaderana", "Timestamp": "March 22, 2016 08:36 am", "Headline": "උසස්වීම් ගැන පොලිස් සාකච්ඡා", "News Content": "පොලිස් නිලධාරීන්ගේ උසස්වීම් සම්බන්ධයෙන් පොලිස් පරීක්ෂක සංගමය හා කණිෂ්ඨ පොලිස් නිලධාරීන්ගේ සංගමය සමග ජාතික පොලිස් කොමිසම සාකච්ඡා පවත්වා තිබේ.උසස්වීම් පටිපාටියේ පවතින ගැටළු සහ අඩුපාඩු පිළිබඳව මෙහිදි සාකච්ඡා කළ බව පොලිස් කොමිසමේ ලේකම් ආරියදාස කුරේ මහතා සඳහන් කළේය.පොලිස් සේවයේ උසස් වීම් ලබාදීමේ දී දීර්ඝ සේවා පදනම,ජ්‍යෙෂ්ඨත්වය හා සුදුසුකම් සැලකිල්ලට ගන්නා ලෙස මෙහිදි යෝජනා වී තිබේ. ඒ අනුව අදාළ යෝජනා පිළිබඳව අවධානය යොමුකර නිසි උසස්වීම් ක්‍රමවේදයක් සකස් කිරීම සඳහා කමිටුවක් පත් කිරීමට යෝජනා වී ඇති බව ආරියදාස කුරේ මහතා සඳහන් කළේය.අදාළ කමිටුව මෙම සතිය තුළ පත් කර නතර කර ඇති පොලිස් සේවයේ උසස්වීම් කඩිනම් කිරීමට සැලසුම් කර ඇති බව ජාතික පොලිස් කොමිසම සඳහන් කළේය.", "URL": "https://sinhala.adaderana.lk/news.php?nid=58487", "Category": null, "Parent URL": null}