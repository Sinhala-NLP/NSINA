{"Source": "Adaderana", "Timestamp": "May 20, 2016 01:41 pm", "Headline": "69 සැසියට රාජිත ස්විස්ටර්ලන්තයට", "News Content": "ලෝක සෞඛ්‍ය සමුළුවේ 69 වන සැසිවාරය ලබන 23 වනදා ස්විස්ටර්ලන්තයේ දී ආරම්භවීමට නියමිතව තිබේ.ස්විස්ටර්ලන්තයේ ජිනීවා නුවරදී ආරම්භ වන මෙම සමුළුව ලබන 28 වනදා දක්වා පැවැත්වෙන බව සඳහන්ය. තිරසර සංවර්ධනය සඳහා 2030 සැලැස්මට ලෝකය සූදානම් කිරීම යන්න මෙම සමුළුවේ තේමාව වේ. ශ්‍රී ලංකාව නියෝජනය කරමින් සෞඛ්‍ය පෝෂණ හා දේශීය වෛද්‍ය අමාත්‍ය රාජිත සේනාරත්න මහතා ඇතුළු නියෝජිත පිරිසක් සහභාගී වීමට නියමිත බව සෞඛ්‍ය අමාත්‍යංශය සඳහන් කළේය. ලෝක සෞඛ්‍ය සංවිධානයේ ප්‍රතිපත්ති පිළිබඳ තීන්දු වලට එළැඹීම, මූල්‍ය ප්‍රතිපත්ති සැලැස්ම හා වැඩසටහන් අයවැය සලකාබැලීම මෙම සමුළුවේ ප්‍රධාන අරමුණ බව සෞඛ්‍ය අමාත්‍යංශය පැවසුවේය.", "URL": "https://sinhala.adaderana.lk/news.php?nid=60316", "Category": null, "Parent URL": null}