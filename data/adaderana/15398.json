{"Source": "Adaderana", "Timestamp": "April 11, 2011 08:22 am", "Headline": "මෙරට ආර්ථික වර්ධන වේගය 8% යි", "News Content": "2010 වර්ෂයේ දී මෙරට ආර්ථික වර්ධන වේගය 8% දක්වා ඉහළ ගොස් ඇතැයි ශ්‍රී ලංකා මහ බැංකුව පවසයි. එය නිදහසෙන් පසු ශ්‍රී ලංකාවෙන් වාර්තා වු ඉහළම ආර්ථික වර්ධන වේගය බව මහ බැංකු අධිපති අජිත් නිවාඩ් කබ්රාල් මහතා පෙන්වා දෙයි. ශ්‍රි ලංකාව මේ වන විට අපේක්ෂිත ආර්ථික මට්ටමට වඩා ඉහළ ආර්ථික වර්ධනයක් ලබාගෙන ඇති බව අන්තර්ජාතික මූල්‍ය අරමුදල ද පිළිගෙන තිබේ. ඉන්දියාව සහ පකිස්ථානය වැනි රටවල් සමඟ සන්සන්ධනය කිරීමේ දී ද ශ්‍රී ලංකාවේ ආර්ථික වේගය ඉහළ අගයක් ගන්නා බව වාර්තා වේ. 2010 වසරේ මහ බැංකු වාර්තාව අද පෙරවරුවේ නිකුත් කිරීමට නියමිතය.", "URL": "https://sinhala.adaderana.lk/news.php?nid=15398", "Category": null, "Parent URL": null}