{"Source": "Adaderana", "Timestamp": "February 7, 2011 04:02 pm", "Headline": "නුවරඑළිය අවදානම්!", "News Content": "නුවරඑළිය දිස්ත්‍රික්කයෙහි ප්‍රදේශ කිහිපයක් ඉදිරි පැය 24 තුළ නාය යාමේ අවදානම් කලාප ලෙස නම් කර තිබේ. ගිනිගත්හේන, කොත්මලේ, වලපනේ, හැටන් සහ නුවරඑළිය යන ප්‍රදේශ වලට මෙම අවදානම් තත්ත්වය පවතින බව ආපදා කළමනාකරණ මධ්‍යස්ථානයේ නුවරඑළිය දිස්ත්‍රික් සම්බන්ධීකාරක එරන්ධන හේමවර්ධන මහතා පැවසුවේය. මේ හේතුවෙන් එම ප්‍රදේශ වල ජීවත් වන ජනතාව අවධානයෙන් සිටින ලෙස ද ඔහු ඉල්ලා සිටියි. මේ අතර නුවරඑළිය දිස්ත්‍රික්කයේ ප්‍රධාන මාර්ග කිහිපයක් ද ගිලා බැසීමේ අවදානමකට ලක්ව ඇති බව අද දෙරණ වාර්තාකරු සඳහන් කළේය. නුවරඑළිය - වැලිමඩ මාර්ගය, නුවරඑළිය - ගම්පොළ මාර්ගය සහ නාවලපිටිය - හැටන් යන මාර්ග වල ස්ථාන කිහිපයක් මෙලෙස ගිලා බැසීමේ අවදානමට ලක් ව ඇති බව ඔහු කියා සිටියේය.", "URL": "https://sinhala.adaderana.lk/news.php?nid=14059", "Category": null, "Parent URL": null}