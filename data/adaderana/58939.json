{"Source": "Adaderana", "Timestamp": "April 4, 2016 03:40 pm", "Headline": "ජී.එල් වගේ බුද්ධිමතෙකුගෙන් ප්‍රශ්න කිරීම වැරදියි", "News Content": "මේ රටේ අවුරුද්ද කන්න සුදානම් වෙන මේ කාලය තුළ රටට සාමය ගෙනා රණවිරුවන් හිරබත් කන බවත්,බෝම්බ ගෙනා ත්‍රස්ත්‍රවාදීන්ගෙන් ප්‍රශ්න නොකර දෙශපාලනඥයාගෙන් ප්‍රශ්න කිරීමට යහපාලන රජය කටයුතු කරන බවත් පාර්ලිමේන්තු මන්ත්‍රී නාමල් රාජපක්ෂ මහතා පවසයි.මන්ත්‍රීවරයා මේ බව කියා සිටියේ අද(04)තංගල්ල කාල්ටන් පෙරපාසලේ වාර්ෂික බක්මහ උළෙලට සහභාගිවූ අවස්ථාවේදී මාධ්‍යවේදීන් විසින් අසන ලද ප්‍රශ්න කීපයකට පිළිතුරු දෙමිනි.එහිදී ඔහු මෙසේද සඳහන් කළේය.වර්තමාන යහපාලන රජයක් පිහිටවාගෙන තිබෙන වෙලාවක සිංහල-දමිල අලුත් අවුරුද්ද එනවා. නමුත් වෙනදා වගේ අපේ ගම්වල දෙමාපියන්ට ජයට අවුරුදු කන්න විදියක් නෑ . යාන්තම් ජනතා බලවෙගවලට බය වෙච්ච පාර වැට්බද්ද පළමුදා සිට සියයට පහළොව කරන එකනම් හකුළා ගත්තා.ඒත් තාවකාලිකවයි.මොකද වැට් බද්ද සියයට පහළොව කරන්නේ මේ ආණ්ඩුව ජාත්‍යන්තර සංවිධානවලට සහයෝගතාව සහ ආණ්ඩුවේ තියෙන බංකොළොභාවය තහවුරු කරන්නයි. අද ගම්වල ජනතාවගේ ජිවන වියදම වැඩිවෙලා තියෙනවා ගොවියන්ට වී ටික විකුණගන්න විදියක් නෑ.ධීවරයන්න්ගේ ආදායම අඩුවෙලා තියෙනවා.ආණ්ඩුවේ ලොකු ලොකු අය ලෝකය වටේ සවාරි ගිහින් එදා චීන රජයට බැණ බැණ ගියා.අද චීනයට ගිහින් ලංකාවට යෝජනා ගෙන්න පුද්ගලික සමාගම් මුදල් දීලා අරගෙන කපුකම් කරනවා.අද අගමැතිතුමා චීනයට ගිහින් තියෙනවා . මේ ආණ්ඩුවේ ය ජයට අවුරුද්ද කන්න සුදානම් වෙනකොට අපේ ගම්වල දෙමා පියන්ටනම් ජයට අවුරුදු කන්න වෙන්නේ නෑ.මොකද එක පැත්තකින් අපි සියලුදෙනාටම නිදහස ගෙනාපු රණ විරුවෝ අද හිර බත් කනවා.මේ රට වෙනුවෙන් ජිවිත පුජාකරපු රණ විරුවෝ අද හිර ගෙවල්වල.අද බෝම්බ ගෙනල්ල අහුවෙන ත්‍රස්ත්‍ර වාදියගෙන් ප්‍රශ්න කරන්නේ නෑ. ඒවා පිළිබඳව රටට හෙළිකරන දෙශපාලනඥයාගෙන් ප්‍රශ්න කරනවා . ජි. එල් පීරිස් හිටපු විදේශ ඇමතිතුමාගෙන් පැය දෙකාහමාරකට වැඩිය ප්‍රශ්න කෙරුවා.එතුමා වගේ උගත් බුද්ධිමත් කෙනෙක්ටත් එවැනි අවලාද වලට ලක්කරන්න මේ ආණ්ඩුව කටයුතු කරනවා.එහෙම කරන්න හොඳ නෑ.මොකද මේ ආණ්ඩුවට අද පදනමක් නෑ.මේ ආණ්ඩුවට අද සැලැස්මක් නෑ. තනිකර කියන්නේ බොරු.ඔන්න ඊයේ පෙරේදා කැබිනට් ප්‍රකාශක තුමා බොරුවක් කියලා චීන රජයෙන් චීන තානාපති කාර්යාලයෙන් ඒ බොරුව බොරුවක් කියලා ඔප්පුකරලා තියෙනවා .අපි ආණ්ඩුවට කියන්නේ මේ රටේ ජනතාවට පොරොන්දුවූ සහන ටික දෙන්න කියලා.", "URL": "https://sinhala.adaderana.lk/news.php?nid=58939", "Category": null, "Parent URL": null}