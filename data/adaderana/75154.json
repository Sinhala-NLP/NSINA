{"Source": "Adaderana", "Timestamp": "July 12, 2017 09:25 am", "Headline": "හෙරොයින් ළඟ තබාගත් 2ක් අල්ලයි", "News Content": "හෙරොයින් ළඟ තබාගෙන සිටි තරුණයින් දෙදෙනෙකු දොම්පේ, කුරුසකණුව හා දෙකටන ප්‍රදේශ වලදී අත්අඩංගුවට ගෙන තිබේ.දොම්පේ, කුරුසකණුව ප්‍රදේශයේදී තරුණයෙකු සතුව තිබී හෙරොයින් ග්‍රෑම් 02යි මිලි ග්‍රෑම් 200ක් සොයාගත් බව පොලීසිය පැවසුවේය.අත්අඩංගුවට ගෙන ඇත්තේ 28 හැවිරිදි තරුණයෙකු බව සඳහන්වේ.මේ අතර හෙරොයින් ග්‍රෑම් 02යි මිලි ග්‍රෑම් 150ක් සමඟ තරුණයෙකු දොම්පේ, දෙකටන, බැලුම්මහර ප්‍රදේශයේදී අත්අඩංගුවට ගෙන තිබේ.සැකකරු 21 හැවිරිදි එම ප්‍රදේශයේම පදිංචි තරුණයෙකු බව පොලීසිය පැවසුවේය.සැකකරුවන් දෙදෙනා අද(12) දින පූගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=75154", "Category": null, "Parent URL": null}