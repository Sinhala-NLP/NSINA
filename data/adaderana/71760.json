{"Source": "Adaderana", "Timestamp": "April 5, 2017 01:26 pm", "Headline": "හෙරොයින් ළඟ තබා ගත් 1ක් අල්ලයි", "News Content": "හෙරොයින් ළඟ තබා ගත් පුද්ගලයෙකු කොළඹ ගුණසිංහපුර මහල් නිවාස අසලදී අත්අඩංගුවට ගෙන තිබේ. වැල්ලවත්ත දිසා දූෂණ මර්දන ඒකකයේ නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගෙන ඇති බව සඳහන්වේ. ඔහු සතුව තිබී හෙරොයින් ග්‍රෑම් 5ක් පොලීසි බාරයට ගෙන තිබේ. අත්අඩංගුවට ගෙන ඇත්තේ ගුණසිංහපුර ප්‍රදේශයේ පදිංචි 49 හැවිරිදි අයෙක් බව පොලීසිය පැවසුවේය. ඔහු මාළිඟාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කෙසෙල්වත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=71760", "Category": null, "Parent URL": null}