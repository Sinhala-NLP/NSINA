{"Source": "Adaderana", "Timestamp": "March 11, 2016 11:21 am", "Headline": "මුහුදු සීමාව උල්ලංඝණය කළ 64ක් මාස 2ක් තුළ අත්අඩංගුවට ", "News Content": "මෙරට මුහුදු සීමාවට ඇතුලු වී ධීවර කටයුතුවල නිරත වූ ඉන්දීය ධීවරයින් 64 දෙනෙකු පසුගිය මාස දෙක තුළ පමණක් අත්අඩංගුවට ගෙන ඇති බව ධීවර හා ජලජ සම්පත් සංවර්ධන අමාත්‍ය මහින්ද අමරවීර මහතා පවසයි.මේ වන විට ඉන්දීය ධීවර යාත්‍රා 86ක් මෙරට බලධාරීන් භාරයේ පවතින බව අමාත්‍යවරයා සඳහන් කළේය.ධීවර අමාත්‍යාංශ ශ්‍රවණාගාරයේදී ධීවර සමූපකාර සමිති නියෝජිතයින් පිරිසක් හමුවූ අවස්ථාවේ මහින්ද අමරවීර අමාත්‍යවරයා මේ බව පවසා ඇත.එමෙන්ම ඉන්දීය මුහුදු සීමාවට ඇතුලු වී ධිවර කටයුතු වල නිරත වූ ශ්‍රීලාංකික ධීවරයින් 09 දෙනෙකු එරට අත්අඩංගුවේ පසුවන අතර යාත්‍රා 12ක් ද ඉන්දීය බලධාරීන්භාරයේ පසුවන බව අමාත්‍යවරයා සඳහන් කළේය.මෙරට මුහුදු සීමාවට ඇතුලුවන ඉන්දීය ධීවරයින් අත්අඩංගුවට ගෙන මානුෂික හේතුන්මත නිදහස් කළ ද ඔවුන් සතු ධීවර උපකරණවන බෝට්ටු සහ දැල් කිසිසේත්ම නිදහස් නොකරන බව මහින්ද අමරවීර අමාත්‍යවරයා පවසයි.ඒ සම්බන්ධයෙන් නීත්‍යානුකූලව කටයුතු කර ඒවා රාජසන්තක කිරීමට කටයුතු කරන බවද අමාත්‍යවරයා වැඩිදුරටත් පවසා ඇත.", "URL": "https://sinhala.adaderana.lk/news.php?nid=58084", "Category": null, "Parent URL": null}