{"Source": "Adaderana", "Timestamp": "November 10, 2013 06:49 pm", "Headline": " ශ්‍රී ලංකාව 288/9යි", "News Content": "සංචාරක නවසීලන්ත කණ්ඩායම සමග පැවැත්වෙන එක්දින තරගාවලියේ පළමු තරඟයේදී කාසියේ වාසියේ ආරාධනයෙන් පිටියට පිවිසි ශ්‍රී ලංකා කණ්ඩායම කඩුලු 9ක් දැවී ලකුණු 288ක් ලබා ගැනීමට සමත් විය. එහිදී තිලකරත්න ඩිල්ෂාන් ලකුණු 81ක්, කුමාර් සංගක්කාර ලකුණු 79ක් හා ඇන්ජලෝ මැතිව්ස් නොදැවී ලකුණු 74ක් ලබා ගන්නා ලදී. ඩිල්ෂාන් හා සංගක්කාර 2 වැනි කඩුල්ලට ලකුණු 137ක සබඳතාවක් ගොඩනැගීමට ද සමත් විය. සෙසු පිතිකරුවන් කිසිවෙකුත් ලකුණු 15 සීමාව හෝ ඉක්මවා ගියේ නැත. පන්දු යැවීමේදී කයිල් මිල්ස් ලකුණු 48ට කඩුලු 3ක් දවා ගැනීමට සමත් විය. මෙම තරඟය සූරියවැව මහින්ද රාජපක්ෂ ක්‍රීඩාංගණයේදී දිවා රාත්‍රී තරඟයක් ලෙස පැවැත්වෙයි.", "URL": "https://sinhala.adaderana.lk/news.php?nid=38740", "Category": null, "Parent URL": null}