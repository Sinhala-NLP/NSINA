{"Source": "Adaderana", "Timestamp": "May 28, 2014 01:43 pm", "Headline": "ස්ථානාධිපති විහින් අමාරුවේ වැටෙයි", "News Content": "බලපත්‍ර නැතිව පස් ඇද්ද බව කියන ටිපර් රථයක හිමිකරුවෙකුගෙන් රුපියල් 20,000ක මුදලක් බලහත්කාරයෙන් ගත්තැයි කියන සිද්ධියක් සම්බන්ධයෙන් වැල්ලව පොලීසියේ රථවාහන අංශයේ ස්ථානාධිපතිවරයා වැල්ලව පොලීසියේ නිලධාරීන් විසින් අද පෙරවරුවේ අත්අඩංගුවට ගෙන තිබේ. ඉකුත් 24දා සැකකාර ස්ථානාධිපතිවරයා මෙම මුදල බලහත්කාරයෙන් ලබාගෙන ඇති අතර මේ සම්බන්ධයෙන් පරීක්ෂණයක් පැවැත්වීමෙන් පසු හෙතෙම අද පෙරවරුවේ අත්අඩංගුවට ගෙන ඇතැයි පොලිස් මාධ්‍ය ප්‍රකාශක කාර්යාලය පැවසීය.", "URL": "https://sinhala.adaderana.lk/news.php?nid=43545", "Category": null, "Parent URL": null}