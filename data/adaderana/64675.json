{"Source": "Adaderana", "Timestamp": "October 3, 2016 10:51 am", "Headline": " ඩිජිටල්කරණය නිසා ලක්ෂ 68ක ලාභයක්", "News Content": "ඩිජිටල්කරණය නිසා ලංකා ධීවර නීතිගත සංස්ථාව මාස 09ක් තුළ රුපියල් ලක්ෂ 68ක ලාභයක් උපයා ඇති බව ධීවර හා ජලජ සම්පත් සංවර්ධන අමාත්‍යාංශය පවසයි.මේ වන විට ධීවර වරාය 21ක් තිබෙන අතර එම වරාය කටයුතු සියල්ලටම ඩිජිටල් තාක්ෂණය හඳුන්වාදීමට අමාත්‍යාංශය විසින් මෙම වසරේ පියවර ගෙන තිබුණි.විශේෂයෙන්ම ධීවර වරායන්වල සිදුවන නාස්තිය සහ දූෂණ වැළැක්වීමේ පියවරක් ලෙස මෙම ඩිජිටල් මෙහෙයුම් පද්ධතිය හඳුන්වා දුන් බව අමාත්‍යාංශය සඳහන් කළේය.බෝට්ටුවලට අවශ්‍ය ඉන්ධන, විදුලි බලය, ජල පහසුකම් යනාදී සියලුම කාරණාවන් සහ බෝට්ටු ලියාපදිංචි කිරීම නිසි ආකාරයෙන් සිදුව තිබෙන්නේද යන්න පිළිබඳව එම මෙහෙයුම් පද්ධතිය මගින් සොයා බලන බව සඳහන් වෙයි.බෝට්ටු ලියාපදිංචි කිරීම නියමිත කාලයේදී සිදු නොකළහොත් ඒ සම්බන්ධයෙන් අවස්ථා කිහිපයකදී බෝට්ටු හිමියාට දැනුම් දෙන අතර ලියාපදිංචි නොකළහොත් ධීවර කටයුතු සඳහා එම බෝට්ටුවට අවසර නොලැබෙන බව ධීවර හා ජලජ සම්පත් අමාත්‍යාංශය පවසයි.", "URL": "https://sinhala.adaderana.lk/news.php?nid=64675", "Category": null, "Parent URL": null}