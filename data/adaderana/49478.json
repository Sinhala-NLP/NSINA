{"Source": "Adaderana", "Timestamp": "February 20, 2015 01:33 pm", "Headline": "නිවසකින් කෝටියක මැණික් ඉස්සු අයෙක් මාට්ටු", "News Content": "මැණික් ගල් සොරකම් කළ පුද්ගලයෙකු ගල්කිස්ස උසාවි සංකීර්ණය අසල ප්‍රදේශයේදී අත්අඩංගුවට ගෙන තිබේ.දෙහිවල, තිස්සමාවත ප්‍රදේශයේ නිවසකින් රුපියල් කෝටියක් පමණ වටිනාකමින් යුත් මැණික් ගල් කිහිපයක් සොරකම් කිරීම සම්බන්ධයෙන් පසුගිය වසරේ දෙහිවල පොලිස් ස්ථානයට පැමිණිල්ලක් ලැබී තිබුණි.ඒ අනුව ගල්කිස්ස අපරාධ විමර්ශන අංශයට ලද තොරතුරක් මත ඊයේ පස්වරුවේ මොහු අත්අඩංගුවට ගෙන ඇති බව පොලීසිය සඳහන් කළේය.සැකකරු 51 හැවිරිදි බේරුවල ප්‍රදේශයේ පදිංචිකරුවෙකු වන අතර ඔහු ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49478", "Category": null, "Parent URL": null}