{"Source": "Adaderana", "Timestamp": "February 5, 2013 08:53 am", "Headline": "කුඩු සමග දෙදෙනෙක් මාට්ටු", "News Content": "හෙරොයින් ළඟ තබාගත් පුද්ගලයින් දෙදෙනෙකු මෝදර ප්‍රදේශයේ දී අත්අඩංගුවට ගෙන තිබේ. මෝදර පොලීසිය ලද තොරතුරකට අනුව තොටළඟ, හේනමුල්ල ප්‍රදේශයේ දී මොවුන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී හෙරොයින් ග්‍රෑම් 2 මිලිග්‍රෑම් 370 ක් පොලීසිය විසින් සොයාගෙන තිබේ. සැකකරුවන් අද (05) දින මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31355", "Category": null, "Parent URL": null}