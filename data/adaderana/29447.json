{"Source": "Adaderana", "Timestamp": "November 24, 2012 12:06 pm", "Headline": " පකිස්තානයේ ජංගම දුරකථන ජාල අක්‍රීය කරයි", "News Content": "පකිස්තානයේ ප‍්‍රධාන නගරවල ජංගම දුරකථන ජාල අක‍්‍රිය කිරීමට එරට බලධාරීන් පියවර ගෙන තිබේ. ත‍්‍රස්තවාදී ප‍්‍රහාර එල්ලවනු ඇති බවට ප‍්‍රචාරය වීමත් සමග ඊයේ සිට ඉදිරි දින කිහිපය තුළ ප‍්‍රධාන නගරවල ජංගම දුරකථන ජාල අක‍්‍රීය කිරීමට පියවර ගෙන ඇති බව සඳහන්ය. පසුගිය කාලයේ සිදුවූ බෝම්බ ප‍්‍රහාරවලින් සියයට 90 ක් සිදු කිරීම සඳහා ජංගම දුරකථන භාවිත කර ඇති බවට අනාවරණය වීමත් සමග මෙම පියවර ගෙන ඇති බව වාර්තා වේ. එමෙන්ම අදාළ ප‍්‍රදේශයන් හිදී යතුරුපැදිවල පුද්ගලයින් දෙදෙනෙකු ගමන් කිරීමද එම කාලය තුළ තහනම් කර තිබේ.", "URL": "https://sinhala.adaderana.lk/news.php?nid=29447", "Category": null, "Parent URL": null}