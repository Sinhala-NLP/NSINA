{"Source": "Adaderana", "Timestamp": "April 23, 2010 08:41 am", "Headline": "නව මන්ත්‍රීවරුන් දැනුවත් කිරීමේ වැඩසටහනක් ", "News Content": "7 වැනි පාර්ලිමේන්තුවට අභිනවයෙන් තේරී පත් වූ මන්ත්‍රීවරුන් සඳහා වූ දැනුවත් කිරීමේ වැඩසටහනක් අද පැවැත්වේ. පාර්ලිමේන්තු ක්‍රියාදාමයන් සහ සම්ප්‍රදායන් පිළිබඳ නවක මන්ත්‍රීවරුන්ට අවබෝධයක් ලබා දී‍ම මෙම වැඩසටහනේ අරමුණය. අද‍ පෙරවරු 9.15 ට පාර්ලිමේන්තු සංකීර්ණයේ දී මෙම වැඩසටහන ආරම්භ වන අතර හෙට දිනයේ එය ආරම්භ වන්නේ පෙරවරු 9.30 ට ය. පසුගිය සතියේ ද නවක මන්ත්‍රීවරුන් සඳහා තොරතුරු ලබා ගැනීමේ මධ්‍යස්ථානයක් පාර්ලිමේන්තු සංකීර්ණයේ ස්ථාපිත කර තිබුණි.", "URL": "https://sinhala.adaderana.lk/news.php?nid=7953", "Category": null, "Parent URL": null}