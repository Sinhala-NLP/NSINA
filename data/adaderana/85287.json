{"Source": "Adaderana", "Timestamp": "March 7, 2018 09:36 am", "Headline": " කදින් වෙන් කළ හිසක් බෑගයකින් මතුවෙයි", "News Content": "බෑගයක දැමූ මිනිස් හිසක් කෙසෙල්වත්ත, බණ්ඩාරනායක මාවත ප්‍රදේශයේ තිබී සොයාගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ අද(07) පෙරවරුවේ කෙසෙල්වත්ත පොලීසියට ලද තොරතුරක් මත එම මිනිස් හිස සහිත බෑගය සොයාගෙන ඇති බවයි. මියගිය පුද්ගලයාගේ අනන්‍යතාව මෙතෙක් තහවුරු වී නොමැති අතර කිසියම් පුද්ගලයෙකු හෝ කණ්ඩායමක් විසින් එම පුද්ගලයා ඝාතනය කර හිස අදාළ ස්ථානයේ දමා යන්නට ඇති බවට සැක පල කෙරෙයි. සිද්ධිය සම්බන්ධයෙන් කෙසෙල්වත්ත පොලීසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=85287", "Category": null, "Parent URL": null}