{"Source": "Adaderana", "Timestamp": "October 10, 2017 12:43 pm", "Headline": " සුදු සැරයටි දිනය නිමිත්තෙන් ජනපතිගෙන් මූල්‍ය පරිත්‍යාගයක්", "News Content": "ජාත්‍යන්තර සුදු සැරයටි දිනය නිමිත්තෙන් ශ්‍රී ලංකා දෘෂ්‍යාබාධිත උපාධිධාරී මණ්ඩලයට ජනාධිපති මෛත්‍රීපාල සිරිසේන මහතා මූල්‍ය පරිත්‍යාගයක් සිදු කර තිබේ. දෘෂ්‍යාබාධිත පුද්ගලයින්ගේ අවශ්‍යතාව වෙනුවෙන් ඉදි කෙරෙමින් පවතින ශ්‍රවණාගාරයේ වැඩ කටයුතු සඳහා අවශ්‍ය රුපියල් ලක්ෂ 20 ක මුදලක් ජනාධිපතිවරයා විසින් ලබා දුන් බව ජනාධිපති මාධ්‍ය අංශය සඳහන් කළේය. මේ අතර ජාත්‍යන්තර සුදු සැරයටි දිනය වෙනුවෙන් පවත්වන කොඩි අලෙවි සතියේ සමාරම්භය සනිටුහන් කරමින් පළමු කොඩිය ජනාධිපති මෛත්‍රීපාල සිරිසේන මහතා වෙත පැළඳවීම අද පෙරවරුවේ ජනාධිපති කාර්යාලයේදී සිදු කෙරුණි. ශ්‍රී ලංකාදෘෂ්‍යාබාධිත උපාධිධාරී මණ්ඩලයේ සභාපති සරත් කුමාර මඩුගස්වත්ත මහතා විසින් ජනාධිපතිවරයා වෙත පළමු කොඩිය පැළඳවීම සිදු කෙරුණු අතර ජාත්‍යන්තර සුදු සැරයටි දිනය සංකේතවත් කරමින් ජනාධිපතිවරයා දෘෂ්‍යාබාධිතයින් එමෙන්ම දෘෂ්‍යාබාධිත ප්‍රජාවට බලපාන ගැටළු සම්බන්ධයෙන් මෙහිදී සාකච්ඡා කෙරුණු අතර එම ගැටළු ඇතුළත් සංදේශයක් ජනාධිපති මෛත්‍රීපාල සිරිසේන මහතා වෙත බාර දී තිබේ.", "URL": "https://sinhala.adaderana.lk/news.php?nid=78554", "Category": null, "Parent URL": null}