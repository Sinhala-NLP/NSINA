{"Source": "Adaderana", "Timestamp": "June 13, 2019 12:02 pm", "Headline": "ඌව පළාත් සභා රැස්වීම විනාඩි 10යට සිමා වෙයි", "News Content": "ඌව පළාත් සභාවේ මාසික රැස්වීම විනාඩි 10 කින් අවසන්වූ බව අද දෙරණ වාර්තාකරු පවසයි. සභාපති ඒ.එම් .බුද්ධදාස මහතාගේ ප්‍රධානත්වයෙන් අද(13) උදෑසන ඌව පළාත් සභාවේ වැඩ කටයුතු ආරම්භ විය. එක්සත් ජාතික පක්ෂ මන්ත්‍රී එම්.සච්චිත්තා නන්දන් මහතා විසින් යෝජනා දෙක ලබන සභාවාරයේ ඉදරිපත් කරන බව ප්‍රකාශ කළේය. එක්සත් ජනතා නිදහස් සන්ධාන මන්ත්‍රී ආර්.එම්.කුඩා බණ්ඩාරමහතාගේ යෝජනාව ඉදිරිපත් කිරීම සඳහා ඔහු සභාවේ නොසිටීමත් නිසා සභාවේ වැඩකටයුතු අවසන් කළ සභාපතිවරයා ලබන 27 වනදා යළි සභාව රැස්වන බව දන්වා සිටි බව අප වාර්තාකරු පැවසීය.", "URL": "https://sinhala.adaderana.lk/news.php?nid=111881", "Category": null, "Parent URL": null}