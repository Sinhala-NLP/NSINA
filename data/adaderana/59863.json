{"Source": "Adaderana", "Timestamp": "May 6, 2016 12:34 pm", "Headline": "  ලිහිසි තෙල් නිෂ්පාදනාගාරයකට ගිවිසුම් ගහයි", "News Content": "කිසිදු තෙල් හිඟයක් ඇතිවීමට ඉඩනොදෙන බව ඛනිජ තෙල් සම්පත් සංවර්ධන අමාත්‍ය චන්දිම වීරක්කොඩි මහතා පවසයි.තමන් විෂයභාර ඇමතිවරයා ලෙස වැඩ ආරම්භ කිරීමෙන් පසු එවැනි තත්ත්වයක් මතුව නැති බවත්, ඉදිරියේදී එවැන්නකට ඉඩ නොතබන බවත්, හෙතෙම කියයි.මලයාසියාව සමග එක්ව මුතුරාජවෙල ලිහිසි තෙල් නිෂ්පාදනගාරයක් ඉදිකිරීම වෙනුවෙන් ගිවිසුමක් අත්සන් කිරීම ඛනිජ තෙල් කර්මාන්ත අමාත්‍යංශයේදී අද පෙරවරුවේ සිදුවිය.එම අවස්ථාවට එක්වෙමින් අමාත්‍යවරයා මේ බව කියා සිටියේය.වසරක් ඇතුළත එහි ඉදිකිරීම් අවසන් කිරීමට නියමිත බව පැවසේ.", "URL": "https://sinhala.adaderana.lk/news.php?nid=59863", "Category": null, "Parent URL": null}