{"Source": "Adaderana", "Timestamp": "January 24, 2018 10:31 am", "Headline": " යතුරුපැදිය ජීවිතයක් නතර කරයි", "News Content": "දඹුල්ල - කුරුණෑගල මාර්ගයේ සමන්පුර ප්‍රදේශයේදී සිදු වූ යතුරුපැදි අනතුරකින් පුද්ගලයෙකු මියගොස් තිබේ. මාර්ගය හරහා ගමන් කරමින් සිටි පුද්ගලයෙකු යතුරුපැදියක ගැටීමෙන් අනතුර සිදුව ඇති බව පොලීසිය පැවසුවේය. අනතුරින් බරපතළ තුවාල ලැබූ එම පුද්ගලයා කුරුණෑගල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ කුරුණෑගල ප්‍රදේශයේ පදිංචිව සිටි 50 හැවිරිදි අයෙකි. අනතුර සම්බන්ධයෙන් යතුරුපැදිකරු අත්අඩංගුවට ගෙන ඇති අතර කුරුණැගල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83437", "Category": null, "Parent URL": null}