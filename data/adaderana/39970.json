{"Source": "Adaderana", "Timestamp": "December 30, 2013 05:06 pm", "Headline": "රට රැකියාවට යන අය ගුවන් තොටුපළේ ලියාපදිංචිය අත්හිටුවයි", "News Content": "විදේශ රැකියා නියෝජිත ආයතනවල සම්බන්ධතාවකින් තොරව පළමු වරට රැකියා සඳහා පිටත්ව යන ශ්‍රමිකයින් ජනවාරි 01 වැනිදා සිට කාර්යාංශයේ ගුවන් තොටුපළ ඒකකයෙන් ලියාපදිංචි කිරීම අත්හිටුවීමට තීරණය කර තිබේ. ඒජන්සි මඟින් විදෙස් ගත නොවන පුද්ගලයින් සිය කාර්යාංශයේ ප්‍රධාන කාර්යාලයෙන් සහ දිස්ත්‍රීක් කාර්යාලවලින් ලියාපදිංචි වීම සිදුකළ යුතු බව විදේශ සේවා නියුක්ති කාර්යාංශය පවසයි. පෙර විදේශ ගත වී දිවයිනට පැමිණ යළි එම රටේ සේවය කළ ස්ථානයටම පිටත්ව යන පුද්ගලයින්ට සහ ඒජන්සි මාර්ගයෙන් විදෙස් ගත වන පුද්ගලයින්ට ගුවන් තොටුපළේ දී ලියාපදිංචි වීම සිදුකළ හැකිය. විදේශ රැකියා සඳහා දිවයිනෙන් බැහැරවන ශ්‍රමිකයින් ශ්‍රී ලංකා විදේශ සේවා නියුක්ති කාර්යාංශයේ ලියාපදිංචිවීම අනිවාර්යය වේ.", "URL": "https://sinhala.adaderana.lk/news.php?nid=39970", "Category": null, "Parent URL": null}