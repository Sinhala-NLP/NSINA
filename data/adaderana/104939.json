{"Source": "Adaderana", "Timestamp": "February 24, 2019 01:37 pm", "Headline": "ඒකාබද්ධ විපක්ෂයේ කිසිදු මන්ත්‍රිවරයෙක් මත්ද්‍රව්‍යය භාවිතා කරන්නේ නෑ", "News Content": "ශ්‍රි ලංකා පොදු ජන පෙරමුණේ කිසිදු මන්ත්‍රිවරයෙක් කොකේන් භාවිතා නොකරන බව පාර්ලිමේන්තු මන්ත්‍රී මහින්දානන්ද අලුත්ගමගේ මහතා පවසයි. එක්සත් ජාතික පක්ෂය ඒ සම්බන්ධව පරික්ෂණයක් ආරම්භ කිරිම තුලින් පැහැදිලි වන්නේ ‍කොකේන් භාවිතා කරන මන්ත්‍රීවරුන් සිටින්නේ එම පක්ෂය තුළම බවද මන්ත්‍රීවරයා ප්‍රකාශ කළේය. රාජ්‍ය අමාත්‍යය රන්ජන් රාමනායක මහතා චෝදනා කරන අකාරයට ඒකාබද්ධ විපක්ෂයේ කිසිදු මන්ත්‍රිවරයෙකු මත්ද්‍රව්‍යය භාවිතා නොකරන බව ඒ මහතා පවසයි. ශ්‍රී ලංකා පාපන්දු ලීගය මගින් ඊයේ (23) සිට නාවලපිටිය ජාතික ක්‍රිඩාංගණයේ ආරම්භ කල පාපන්දු තරගාවලියේ සමාරම්භක උත්සවයේ ප්‍රධාන ආරාධිතයා වශයෙන් සහභාගි වෙමින් මන්ත්‍රිවරයා මාධ්‍යය හමුවේ මෙම අදහස් ප්‍රකාශ කළේය.", "URL": "https://sinhala.adaderana.lk/news.php?nid=104939", "Category": null, "Parent URL": null}