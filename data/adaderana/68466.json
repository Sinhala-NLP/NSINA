{"Source": "Adaderana", "Timestamp": "January 23, 2017 04:02 pm", "Headline": "ගංජා සමඟ 3ක් අල්ලයි", "News Content": "මන්නාරම - තලෙයිමන්නාරම මාර්ගයේ කර්මාන්තපුරය අසලදී සිදු කළ වාහන පරීක්ෂාවකදී ගංජා සමඟ පුද්ගලයින් තිදෙනෙකු අත්අඩංගුවට ගෙන තිබේ.කොට්ඨාස විෂ මත්ද්‍රව්‍ය වැටලීම් අංශයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලීසිය පවසයි.එහිදී ඔවුන් සතුව තිබී ගංජා කිලෝග්‍රැම් 34 යි ග්‍රෑම් 885ක් පොලීසිය විසින් සොයාගෙන ඇත.සැකකරුවන් කොළඹ 13, අලුත්කඩේ සහ කෝට්ටේ යන ප්‍රදේශවල පදිංචිකරුවන් බව පොලීසිය සඳහන් කරයි.මන්නාරම කොට්ඨාස විෂ මත්ද්‍රව්‍ය වැටලීම් අංශය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=68466", "Category": null, "Parent URL": null}