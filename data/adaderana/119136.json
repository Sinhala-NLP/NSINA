{"Source": "Adaderana", "Timestamp": "September 15, 2019 10:54 am", "Headline": "නිකමුන් ලෙස උඩ බලාගෙන සිටි යුගයට තිත තියමු-වෙදආරච්චි", "News Content": "ධීවර හා සංචාරක ව්‍යාපාරය මගින් ලෝකයේ වැඩිම ඉල්ලුමක් ඇති මත්ස්‍ය නිෂ්පාදනය අපනයනය සහ රටට අවශ්‍ය මත්ස්‍ය ඉල්ලුම සපුරාලීම මගින් නව රැකියා සහ නව ආදායම් උත්පාදනය ඉලක්ක කර කළපු සංවර්ධන ව්‍යාපෘතිය ආරම්භ කරන බව ධීවර හා ජලජ සම්පත් සංවර් ධන රාජ්‍ය අමාත්‍ය දිලිප් වෙදආරච්චි මහතා පවසයි. අමාත්‍යවරයා මෙම අදහස් පල කළේ රැකව කළපු සංවර්ධන ව්‍යාපෘතිය පිළිබද මහජන අදහස් සහ යෝජනා ලබාගැනීම මෙන්ම මෙම කළපු සංවර්ධන ව්‍යාපෘතිය පිළිබඳ ප්‍රදේශවාසීන් සහ ධීවර ප්‍රජාව දැනුවත් කිරීම සදහා රැකව කළපු කළමනාකරණ ප්‍රජා ශාලාවේදී ඊයේ (14) පැවති සාකච්ජාවේදී ය. මෙය අපේ ජනතාවගේ දෙපතුල ලගට පැමිණි සම්පතක් බැවින් මේ සම්පතින් රටට විශාල ආදායමක් වගේම අපේ ජනතාවටගේ ආර්ථික අවශ්‍යතා සපුරාලීම සදහා ලැබුණු වෙස්වලාගත් ආශීර් වාදයක් සේ සලකා උපරිම ප්‍රතිලාභ රටට උරම කර දීම සදහා කටයුතු කල යුතු බවද අමාත්‍යවරයා පැවසිය. එහිදී නිකමුන් ලෙස සිටිමින් අනුන්ට ගැරහීම පසෙක තබා සියළු දෙනා කැපවීමෙන් ලැබුණු අවස්ථාවෙන් උපරිම ඵල ලබා ගැනීමට පෙරට ආ යුතු බවද සදහන් කළේය. එම කළපු සංවර්ධන ව්‍යාපෘතිය මගින් පළමු අදියරේ තෝරාගත් කළපු 10 ක් ආශ්‍රිතව සංවර්ධන කටයුතු ආරම්භ කිරීමට නියමිතය.", "URL": "https://sinhala.adaderana.lk/news.php?nid=119136", "Category": null, "Parent URL": null}