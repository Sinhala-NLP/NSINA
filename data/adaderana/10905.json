{"Source": "Adaderana", "Timestamp": "September 17, 2010 08:15 am", "Headline": "කොල්ල කල්ලියක සාමාජිකයින් 7 ක් රක්ෂිත බන්ධනාගාරයට", "News Content": "කොළඹ හා තදාසන්න ප්‍රදේශවල සමූහ මංකොල්ලකෑම් සිද්ධීන් ගණනාවකට සම්බන්ධ කොල්ල කල්ලියක සාමාජිකයින් 7 දෙනෙකු රක්ෂිත බන්ධනාගාර ගත කර තිබේ. පොලිස් ස්ථාන කිහිපයක් මගින් අත්අඩංගුවට ගෙන කොළඹ මහේස්ත්‍රාත් අධිකරණයට ඉදිරිපත් කළ සැකකරුවන් ලබන 29 වැනි දක්වා රක්ෂිත බන්ධනාගාර ගතකිරීමට මහේස්ත්‍රාත්වරයා නියෝග කළේය. සැකකරුවන් පිරිස, හෝමාගම, කිරිබත්ගොඩ, මුල්ලේරියාව සහ වැල්ලම්පිටිය ඇතුලු ප්‍රදේශ ගණනාවක දී ගිනි අවි පෙන්වා කොල්ලකෑම් සිදුකර ඇති බවට අනාවරණ වී ඇති බව වාර්තාවක් ඉදිරිපත් කරමින් පොලිසිය අධිකරණයට දන්වා තිබේ. මෙම කොල්ල කල්ලියට සම්බන්ධ තවත් පිරිසක් අත්අඩංගුවට ගැනීම සඳහා පරීක්ෂණ පවත්වන බව ද පොලිසිය පැවසීය.", "URL": "https://sinhala.adaderana.lk/news.php?nid=10905", "Category": null, "Parent URL": null}