{"Source": "Adaderana", "Timestamp": "January 26, 2013 07:30 pm", "Headline": " බොහෝ රටවල් දිළිදුකම තුරන් කරන්නට සංචාරක ව්‍යාපාරය යොදා ගන්නවා", "News Content": "සංවර්ධනය වෙමින් පවතින බොහෝ රටවල් දිළිදු බව තුරන් කිරීම සඳහා සංචාරක ව්‍යාපාරය යොදාගන්නා බව ආර්ථික සංවර්ධන අමාත්‍ය බැසිල් රාජපක්ෂ මහතා පවසයි. සංචාරක ව්‍යාපාරය රටේ සෑම ජනතාවගේම දියුණුව ඉලක්ක කර ගනිම්න් සංවර්ධනය කිරීම රජයේ අරමුණ බව අමාත්‍යවරයා සඳහන් කළේය. පරිසර හිතකාමී හෝටලයක් ලෙස ඉදිවූ පාදුක්ක, මීපේ, කිතුල්කන්ද මවුන්ටන් රිසෝට් හෝටලය විවෘත කිරීමේ අවස්ථාවට ඒක් වෙමින් බැසිල් රාජපක්ෂ අමාත්‍යවරයා මේ අදහස් පළ කළේය. ශ‍්‍රී ලංකාවට පැමිණි සංචාරකයින්ගෙන් බහුතරය මහා පරිමාණ හොටල් වල නවාතැන් ගැනීම වෙනුවට කුඩා හෝටල් සඳහා යොමු විමේ ප‍්‍රවණතාවක් පසුගිය වසර තුළ දක්නට ලැබුණු බව අමාත්‍යවරයා එහි දී පැවසුවේය. මේ හේතුවෙන් සංචාරක ව්‍යාපාරයේ වැඩි ආදායමක් කුඩා ව්‍යාපාරිකයන් අතර බෙදී ගොස් ඇති බව ද බැසිල් රාජපක්ෂ අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=31101", "Category": null, "Parent URL": null}