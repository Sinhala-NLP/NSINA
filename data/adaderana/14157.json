{"Source": "Adaderana", "Timestamp": "February 12, 2011 09:30 am", "Headline": "දැයට කිරුළේ ආරක්ෂක අංශ සාමාජික ගැටුම ගැන පරීක්ෂණ අරඹයි", "News Content": "බුත්තල දැයට කිරුළ ප‍්‍රදර්ශන භූමියේ ආරක්ෂක අංශ සාමාජිකයින් පිරිසක් අතර ඇති වූ ගැටුම පිළිබඳ පරීක්ෂණ ආරම්භ කර තිබේ. යුද හමුදා පොලිසිය හා බුත්තල පොලිසිය ඒකාබද්ධව මෙම පරීක්ෂණ සිදු කරන බව සඳහන්ය. දැයට කිරුළ ප‍්‍රදර්ශන භූමියේ යුද හමුදා ප‍්‍රදර්ශන කුටිය අසලදී යුද හමුදා භට පිරිසක් සහ සිවිල් ඇඳුමින් සැරසුණු පොලිස් විශේෂ බලකා සාමාජිකයින් පිරිසක් අතර මෙම ගැටුම හටගෙන ඇත. එහිදී ආරක්ෂක අංශ සාමාජිකයින් 05 දෙනෙකු සහ සාමාන්‍ය වැසියෙකු තුවාල ලැබීය. තුවාල ලැබූවන් බුත්තල රෝහලට ඇතුළත් කළ බව වාර්තා වේ.", "URL": "https://sinhala.adaderana.lk/news.php?nid=14157", "Category": null, "Parent URL": null}