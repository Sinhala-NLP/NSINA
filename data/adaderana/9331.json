{"Source": "Adaderana", "Timestamp": "July 2, 2010 08:08 am", "Headline": "ආයතන දියුණුවට එක්විය යුතුයි -රාජිත", "News Content": "සියලු වෘත්තීය සමිති තම සංගම්වල අනන්‍යතාව සමගින් ආයතනයේ දියුණුව වෙනුවෙන් එක්ව කටයුතු කළ යුතු බව ධීවර හා ජලජ සම්පත් සංවර්ධන අමාත්‍ය රාජිත සේනාරත්න මහතා පවසයි. ධීවර අමාත්‍යාංශයට අනුබද්ධ ආයතනවල තනතුරු ස්ථානගත කරන ලද නිසි සැලැස්මක් සකස් කිරීමට සියලු ආයතනවලට උපදෙස් ලබාදී ඇති බව ඔහු සඳහන් කරයි. එමගින් එක් එක් ආයතනයන්ට අවශ්‍ය සේවක සංඛ්‍යාව, උසස්වීම්, ශ්‍රේණිගත කිරීම් ඇතුළු කාර්යයන් කාර්යක්ෂමව ඉටුකිරීමට පැවරෙන බව අමාත්‍යවරයා අවධාරණය කළේය. ධීවර අමාත්‍යාංශයට අනුබද්ධ ආයතනවල වෘත්තීය සමිති නියෝජිතයින් සමග පැවති සාකච්ඡාවකදී අමාත්‍ය රාජිත සේනාරත්න මහතා මේ බව ප්‍රකාශ කළේය. අ‍ායතනවල දියුණුව ඇතිකිරීම සඳහා වෘත්තීය සමිතිවල දායකත්වය අනිවාර්යයෙන් අවශ්‍ය වන බව එහිදී වැඩිදුරටත් අදහස් දැක්වූ අමාත්‍යවරයා පැවසුවේය.", "URL": "https://sinhala.adaderana.lk/news.php?nid=9331", "Category": null, "Parent URL": null}