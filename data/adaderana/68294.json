{"Source": "Adaderana", "Timestamp": "January 19, 2017 01:49 pm", "Headline": " ලී ජයියොංග්ට වරෙන්තු නිකුත් කිරීම ප්‍රතික්ෂේප කරයි ", "News Content": "සැම්සුංග් සමාගමේ ප්‍රධානී ලී ජයියොංග් අත්අඩංගුවට ගැනීම සඳහා වරෙන්තු නිකුත් කිරීම දකුණු කොරියානු අධිකරණය විසින් ප්‍රතික්ෂේප කර තිබේ.අල්ලස් චෝදනා මත ඔහු අත්අඩංගුවට ගැනීම සඳහා එරට අධීකරණයෙන් ඉල්ලා ඇති බව විදෙස් මාධ්‍ය වාර්තා කරයි.දකුණු කොරියානු ජනාධිපති පාක් ගෙවුන් හී ට එරෙහිව දෝෂාභියෝගයක් ගෙනඒමේ ක්‍රියාවලියට අදාළව මෙම දූෂණ චෝදනාව එල්ල වී ඇති බව සඳහන්ය.කෙසේවෙතත් සැම්සුංග් සමාගමේ ප්‍රධානියා අදාළ චෝදනා තරයේ ප්‍රතික්ෂේප කර තිබේ.සැම්සුංග් ප්‍රධානියා විසින් ඇමරිකානු ඩොලර් මිලියන 36කට අධික මුදලක් පවතින ආණ්ඩුවේ සුරක්ෂිතභාවය රැකගැනීම සඳහා අල්ලස් දී ඇති බවට චෝදනා එල්ල වී ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=68294", "Category": null, "Parent URL": null}