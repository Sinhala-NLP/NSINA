{"Source": "Adaderana", "Timestamp": "June 24, 2019 07:04 am", "Headline": "19 වන ආණ්ඩුක්‍රම ව්‍යවස්ථාව අහෝසි නොකළ යුතුයි-පැෆ්රල්", "News Content": "පුද්ගලික හේතු කාරණා මත 19 වන ආණ්ඩුක්‍රම ව්‍යවස්ථා සංශෝධනය අහෝසි කරන්නේ නම් එය රටට කිසිසේත් උචිත නොවන බව මැතිවරණ නිරීක්ෂණයේ නිරත පැෆ්රල් කණ්ඩායම පවසයි. වර්තමානයේ සිදුකළ යුතුව පවතින්නේ 19 වන ආණ්ඩුක්‍රම ව්‍යවස්ථා සංශෝධනය අහෝසි නොකර ඊට සංශෝධන එක් කිරීම පමණක් බව ඔවුන් පෙන්වා දෙයි. යහපත් රාජ්‍ය පාලනයක් සඳහා ආණ්ඩුක්‍රම ව්‍යවස්ථාවේ 18 සහ 19 වන සංශෝධන අහෝසි කළ යුතු බවට ජනාධිපතිවරයා සිදුකළ ප්‍රකාශයෙන් අනතුරුව අද දෙරණ සමඟ අදහස් දක්වමින් පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා මෙම අදහස් පළ කළේය.", "URL": "https://sinhala.adaderana.lk/news.php?nid=112632", "Category": null, "Parent URL": null}