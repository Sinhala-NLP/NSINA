{"Source": "Adaderana", "Timestamp": "August 29, 2011 11:19 am", "Headline": "ඩෙංගු රෝගයෙන් 121 ක් මරුට", "News Content": "වසරේ ගත වූ මාස කිහිපය තුළ ඩෙංගු රෝගය හේතුවෙන් මිය ගිය පුද්ගලයින්ගේ සංඛ්‍යාව 121 දෙනෙකු දක්වා ඉහළ ගොස් තිබේ. වැඩිම මරණ සංඛ්‍යාවක් කොළඹ දිස්ත්‍රික්කයෙන් වාර්තා වී ඇති බව සෞඛ්‍ය අමාත්‍යාංශයේ වසංගත රෝග විද්‍යා අංශය සඳහන් කරයි. ගෙවුණු මාස කිහිපය තුළ ඩෙංගු රෝගයට ගොදුරු වීමෙන් කොළඹ දිස්ත්‍රික්කය තුළ මිය ගිය පුද්ගලයින්ගේ සංඛ්‍යාව 58 දෙනෙකු වන බව එම වාර්තා පෙන්වා දෙයි. මේ දක්වා ඩෙංගු රෝගයට ගොදුරු වූ පුද්ගලයින්ගේ සංඛ්‍යාව දහසය දහස් හැට තුන් දෙනෙකි. වැඩිම රෝගීන් සංඛ්‍යාවක‍් කොළඹ , ගම්පහ සහ කළුතර යන දිස්ත්‍රික්ක වලින් වාර්තා වන අතර පසුගිය මාසයට සාපේක්ෂව මේ මාසය තුළ ඩෙංගු රෝගීන් වාර්තා වීමේ සැලකිය යුතු අඩුවීමක් ද පෙන්නුම් කරන බව වසංගත රෝග විද්‍යා අංශ වාර්තා පවසයි.", "URL": "https://sinhala.adaderana.lk/news.php?nid=18379", "Category": null, "Parent URL": null}