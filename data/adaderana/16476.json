{"Source": "Adaderana", "Timestamp": "June 2, 2011 08:10 am", "Headline": "කටුනායක යළි ඇරෙයි -විශේෂ ආරක්ෂක වැඩපිළිවෙළක් ක්‍රියාත්මකයි", "News Content": "තාවකාලිකව වසා දැමුණු කටුනායක නිදහස් වෙළෙඳ කලාපයේ සේවා කටයුතු අද(02) සිට යළි ආරම්භ කරන බව ශ්‍රී ලංකා ආයෝජන මණ්ඩලය පවසයි. අද දිනයේ සුපුරුදු පරිදි සේවකයින් තම සේවාවන් සඳහා වාර්තා කළ යුතු බව නිවේදනයක් නිකුත් කරමින් ආයෝජන මණ්ඩලය සඳහන් කරනු ලැබීය. කටුනායක නිදහස් වෙළෙඳ කළාපයේ සේවා කටයුතු අද සිට ආරම්භ කිරීම සම්බන්ධයෙන් ආයෝජකයින් සිය කැමැත්ත ප්‍රකාශ කර ඇති බව ද ආයෝජන මණ්ඩලය සඳහන් කරයි. සේවා කටයුතු යළි ආරම්භ කරන අද දිනයේ විශේෂ ආරක්ෂක වැඩපිළිවෙළක් ද ක්‍රියාත්මක කර ඇති බව වාර්තා වේ. කිසිදු බියකින් තොරව සිය සේවා ස්ථාන වෙත පැමිණ සුපුරුදු පරිදි සිය වැඩකටයුතු ආරම්භ කරන ලෙස ශ්‍රී ලංකා ආයෝජන මණ්ඩලය සේවකයින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=16476", "Category": null, "Parent URL": null}