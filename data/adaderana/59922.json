{"Source": "Adaderana", "Timestamp": "May 8, 2016 09:12 am", "Headline": " දෙමළ සභාවෙන් එක්සත් ජාතීන්ගේ කාර්යාලයට ලිපියක්", "News Content": "උතුරු පළාතේ දෙමළ ජනතාවගේ ගැටළු සඳහා දේශපාලන විසඳුමක් ලබාදිය යුතු බවට ඉල්ලීමක් කරමින් එක්සත් ජාතීන්ගේ කාර්යාලය වෙත ලිපියක් භාර දී තිබේ.පළාත් ප්‍රධාන අමාත්‍ය සී.වී.විග්නේෂ්වරන් මහතාගේ නායකත්වය යටතේ දෙමළ මහජන සභාව විසින් එම ලිපිය භාර දී ඇති බව වාර්තා වෙයි.පසුගියදා මෙරට සංචාරයක නිරත වු එක්සත් ජාතීන්ගේ නියෝජිතයන් වෙත ද අදාළ ඉල්ලීම් භාරදීමට ඉදිරිපත් කළ බව දෙමළ මහජන සභාවේ ප්‍රකාශකයෙකු සඳහන් කළේය.උතුර නැගෙනහිර ඒකාබද්ධ කර ෆෙඩරල් පාලනයක් ඇති කළ යුතු බවට වන යෝජනාව ද එක්සත් ජාතීන්ගේ කාර්යාලය වෙත භාරදුන් ඉල්ලීම් මාලාවට ඇතුළත් කර තිබේ.දෙමළ ජනතාවගේ ගැටළු වෙනුවෙන් දේශපාලන විසඳුමක් අවශ්‍ය බව පවසා උතුරු පළාත් සභාව මගින් පසුගියදා යෝජනාවක් ද සම්මත කර ගනු ලැබීය.", "URL": "https://sinhala.adaderana.lk/news.php?nid=59922", "Category": null, "Parent URL": null}