{"Source": "Adaderana", "Timestamp": "August 31, 2019 08:01 am", "Headline": "හතුරුසිංහව අයින් කරන්න මම කියලා නෑ-හරීන්", "News Content": "පුරප්පාඩු වී තිබෙන ශ්‍රී ලංකා ක්‍රිකට් ආයතනයේ ප්‍රධාන පුහුණුකාර ධූරය සඳහා මේ වන විට විදේශීය පුහුණුකරුවන් තිදෙනෙකු සමඟ සාකච්ඡා ආරම්භ කර තිබෙන බව ක්‍රීඩා අමාත්‍ය හරීන් ප්‍රනාන්දු මහතා පවසයි. ඊයේ(30) ක්‍රීඩා අමාත්‍යාංශයේ පැවැති මාධ්‍ය හමුවකින් පසු අමාත්‍යවරයා මේ බව සඳහන් කළේය. ප්‍රශ්නය- ක්‍රිකට් කණ්ඩායමේ පුහුණුකරු සම්බන්ධයෙන් කතා කළොත්? ක්‍රීඩා අමාත්‍ය හරීන් ප්‍රනාන්දු - හතුරුසිංහව අයින් කරන්න මම කියලා නැහැ. මේක අභ්‍යන්තරයේ විශාල ප්‍රශ්න තිබුණා. ඒක මගෙන් අහන්න එපා ක්‍රීඩකයන්ගෙන් අහන්න. එතුමන්ලා සතුටුද නැද්ද මේ වෙනසට කියලා ප්‍රශ්නය - වෙනසක් වුණොත් පුහුණුකරු සම්බන්ධයෙන්? ක්‍රීඩා අමාත්‍ය හරීන් ප්‍රනාන්දු - දැනටමත් තුන්දෙනෙක් නම් වෙලා තියෙන්නේ. සාකච්ඡාත් ආරම්භ වෙලා තියෙනවා. එක්කෙනෙක් ඔස්ට්‍රේලියානු ජාතිකයෙක්. අනිත් කෙනා දකුණු අප්‍රිකානු ජාතිකයෙක් ප්‍රශ්නය - ලබන මාසේ අග අපි පාකිස්තානයේ සංචාරයට යනවා ක්‍රීඩා අමාත්‍ය හරීන් ප්‍රනාන්දු - ක්‍රීඩකයෝ කිහිපදෙනෙක් කිව්වා ගෙවල්වලින් බයයි . යන්න බැරි ප්‍රශ්නයක් තියෙනවා කියලා ක්‍රිකට් ආයතනය මේ සම්බන්ධයෙන් කතා කරයි. මට එන්නේ ඕක අවසානයට ප්‍රශ්නය - දැන් මේක අවිනිශ්චිත තත්වයකද තියෙන්නේ? ක්‍රීඩා අමාත්‍ය හරීන් ප්‍රනාන්දු -ක්‍රිකට් ආයතනය ස්ථීර කරලා ඉවරයි. සංචාරය යයි, කවුරු යයිද කියලා තමයි ප්‍රශ්නේ", "URL": "https://sinhala.adaderana.lk/news.php?nid=117911", "Category": null, "Parent URL": null}