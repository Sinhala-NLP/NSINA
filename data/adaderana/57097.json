{"Source": "Adaderana", "Timestamp": "February 10, 2016 02:09 pm", "Headline": "හොරෙන් ඕස්ට්‍රේලියා යන්න ගිහින් මාට්ටු", "News Content": "නීති විරෝධී ලෙස බෝට්ටු මගින් ඕස්ට්‍රේලියාවට ගොස් සිටියදී අත්අඩංගුවට ගත් ශ්‍රී ලාංකිකයින් දෙදෙනෙකු මෙරටට පිටුවහල් කර තිබේ.පිටුවහල් කරනු ලැබූ අදාළ සැකකරුවන් ඊයේ පස්වරුවේ කටුනායක ජාත්‍යන්තර ගුවන්තොටුපොළෙන් දිවයිනට පැමිණ ඇති බව සඳහන්ය.එහිදි අපරාධ පරීක්ෂණ දෙපාර්තමේන්තුවේ කටුනායක ඒකකයට ලද තොරතුරක් මත ගුවන්තොටුපොළේදී සැකකරුවන් අත්අඩංගුවට ගත් බව පොලීසිය පවසයි. මෙලෙස අත්අඩංගුවට ගෙන ඇත්තේ යාපනය ප්‍රදේශයේ පදිංචිකරුවන් දෙදෙනෙක් වන අතර ඔවුන් මීගමුව මහේස්ත්‍රාත් අධිකරණය වෙත ඉදිරිපත් කිරිමට නියමිතව තිබේ.", "URL": "https://sinhala.adaderana.lk/news.php?nid=57097", "Category": null, "Parent URL": null}