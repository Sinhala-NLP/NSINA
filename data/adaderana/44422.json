{"Source": "Adaderana", "Timestamp": "July 4, 2014 12:33 pm", "Headline": "ගිනි තබාගත් පුද්ගලයා මරුදකී", "News Content": "කොළඹ කොටුව බ්‍රිස්‌ටල් වීදියේදී සිරුරට ගිනිතබා ගත් පුද්ගලයා කොළඹ ජාතික රෝහලේ ප්‍රතිකාර ලබමින් සිටියදී අද (04) අළුයම මියගොස් තිබේ. ඊයේ සවස 3.45 ට පමණ පුද්ගලයෙක්‌ සිරුරට ගිනි තබාගෙන ඇති බවට ලැබුණු පණිවිඩයකට අනූව කොටුව පොලීසි‍ෙය් නිලධාරීන් කණ්ඩායමක් පැමිණ කඩිනමින් එම පුද්ගලයා කොළඹ ජාතික රෝහලට ඇතුළත් කරන ලදී. මෙම පුද්ගලයා සිරුරට ගිනි තබා ගැනීමට හේතුව අනාවරණය වී නොමැති අතර හෙතෙම දෙමටගොඩ ප්‍රදේශයේ පදිංචි 64 හැවිරිදි පුද්ගලයෙකු බව පොලිස් මාධ්‍ය ඒකකය පැවසීය.", "URL": "https://sinhala.adaderana.lk/news.php?nid=44422", "Category": null, "Parent URL": null}