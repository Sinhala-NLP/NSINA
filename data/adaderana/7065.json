{"Source": "Adaderana", "Timestamp": "March 4, 2010 12:54 pm", "Headline": "සොරකම් රැසක් කළ දෙදෙනෙක් අත්අඩංගුවට", "News Content": "ගෙවල් බිඳුම් හා කොල්ලකෑම් රැසකට සම්බන්ධ පුද්ග‍ලයින් දෙදෙනෙකු බලං‍ගොඩ ප්‍රදේශයේ දී අත්අඩංගුවට ‍ගෙන තිබේ. රත්නපුර කොට්ඨාශ අපරාධ විමර්ශන අංශයේ නිලධාරීන් සිදුකළ වැටලීමකදී මොවුන් අත්අඩංගුවට ගෙන ඇති බව පො‍ලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් සැකකරුවන් සතුව තිබී ගල් කටස් වර්ගයේ ගිනි අවියක් සහ පතරොම් 12 ක් ද‍ සොයාගෙන ඇත. මොවුන් විසින් කොල්ල කන ලද රන් පවුම් 27 ක් සහ ලක්ෂයකට අධික මුදල් තොගයක් ද පොලිසිය භාරයට ගෙන තිබේ. ‍සැකකරුවන් දෙදෙනා අද අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=7065", "Category": null, "Parent URL": null}