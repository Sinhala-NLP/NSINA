{"Source": "Adaderana", "Timestamp": "November 15, 2013 04:04 pm", "Headline": "රිෆ්ලෙක්ෂන් ඔෆ් ශ්‍රී ලංකා මහ ජනතාවට නොමිලේ නැරඹිය හැකියි ", "News Content": "පොදුරාජ්‍ය මණ්ඩලයීය රාජ්‍ය නායක සමුළුවට සමගාමීව පැවැත්වෙන “රිෆ්ලෙක්ෂන් ඔෆ් ශ්‍රී ලංකා“ වෙළෙඳ, සංචාරක සහ අයෝජන ප්‍රදර්ශනය මහ ජනතාවට සඳහා නොමිලේ නැරඹීමට අවස්ථාව ලබාදී තිබේ. කර්මාන්ත හා වාණිජ අමාත්‍යාංශය සඳහන් කරන්නේ බත්තරමුල්ල ජනකලා කේන්ද්‍රයේ පැවැත්වෙන ප්‍රදර්ශනය නැරඹීමට අද(15) සිට ලබන 17 වන දින දක්වා ජනතාවට අවස්ථාව සලසා ඇති බවයි. ජාත්‍යන්තර ව්‍යාපාරිකයින්, කර්මාන්තකරුවන්, ආයෝජකයින් සහ දේශීය කර්මාන්තකරුවන් එකම ස්ථානයක හමුවන සුවිශේෂී ප්‍රදර්ශනයක් ලෙස මෙම ප්‍රදර්ශනය හැඳින්විය හැකි බව කර්මාන්ත හා වාණිජ අමාත්‍යාංශය පවසයි. එමෙන්ම පොදුරාජ්‍ය මණ්ඩලයීය ව්‍යාපාරික සමුළුවට සහභාගී වීම සඳහා පැමිණි ව්‍යාපාරික ප්‍රජාව මෙන්ම විදේශීය ගැණුම්කරුවන් රැසක් ද මෙම ප්‍රදර්ශනය නැරඹීමට සහභාගි වී සිටින බව සඳහන් වෙයි.", "URL": "https://sinhala.adaderana.lk/news.php?nid=38864", "Category": null, "Parent URL": null}