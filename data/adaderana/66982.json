{"Source": "Adaderana", "Timestamp": "December 13, 2016 08:52 am", "Headline": "  ශ්‍රී පාද වන්දනා සමය අද ඇරඹෙයි", "News Content": "අද(13) සිට ලබන වෙසක් පුන් පසළොස්වක පොහෝ දිනය දක්වා සිරිපා වන්දනා සමය ක්‍රියාත්මක වෙයි. පැල්මඩුල්ල, ගල්පොත්තාවල ශ්‍රී පාද රජමහා විහාරයේ සමන් දේවාලයේ තැන්පත් කර ඇති සධාතුක කරඞුව ශ්‍රී සුමන සමන් දෙවියන්ග් පිළිරුව හා දේවාභරණ රැගත් රිය පෙරහැර ශ්‍රී පාද ස්ථානය වෙත වැඩම කරවීමට නියමිතය.රත්නපුර - පලාපත්වල පාර , බලන්ගොඩ - බගවන්තලාව පාර සහ රත්නපුර - අවිස්සාවේල්ල කිතුල්ගල මාර්ගය ඔස්සේ එම පෙරහැර වැඩම කර තිබේ.අද පෙරවරුවේ ශ්‍රී පාදස්ථානාධිපති පූජ්‍ය බෙංගමුවේ ධම්මදින්න හිමියන් ඇතුළු මහා සංඝයා විසින් උඩමළුවේ දී බුද්ධ පූජාව තබා වත්පිළිවෙත් සිදුකිරීමත් සමග ශ්‍රී පාද සමය ආරම්භ වු බව වාර්තා වෙයි. මෙවර ශ්‍රී පාද වන්දනාවේ පැමිණෙන සැදැහැවතුන්ගේ ආරක්ෂාව සඳහා දහසකට ආසන්න පොලිස් නිලධාරීන් පිරිසක් යොදවා තිබේ.වාහන වන එකතු වන කැළි කසළ ඉවත් කිරීමට මාවුස්සා කැලේ දී කැළි කසළ මල්ලක් ලබාදීමට නල්ලතන්නිය පොලීසිය කටයුතු කර තිබේ.සැහැවතුන් සඳහා අවශ්‍ය ජල පහසුකම් ඇතුළු අනෙකුත් පහසුකම් සැලසීමට නුවරඑළිය දිස්ත්‍රික් ලේකම්වරියගේ උපදෙස් පරිදි කටයුතු කර ඇති බව වාර්තා වෙයි.හැටන් සහ නල්ලතන්නිය අතර ක්‍රියාත්මක 24 පැයේ බස් රථ සේවාවක් ද සලසා ඇති බවයි වාර්තා වෙයි.", "URL": "https://sinhala.adaderana.lk/news.php?nid=66982", "Category": null, "Parent URL": null}