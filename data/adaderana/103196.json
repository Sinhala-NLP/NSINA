{"Source": "Adaderana", "Timestamp": "January 28, 2019 09:50 am", "Headline": "රිවෝලරයක් සහ උණ්ඩ තොගයක් සමඟ තරුණයෙක් කොටු වෙයි", "News Content": "විදේශීය රටක නිෂ්පාදිත ගිනි අවියක් සමඟ පුද්ගලයෙකු තංගල්ල, කුඩාවැල්ල ප්‍රදේශයේදී අත්අඩංගුවට ගෙන තිබේ. තංගල්ල පොලිස් ස්ථානයේ නිළධාරීන්ට ලද තොරතුරක් මත කළ සෝදිසි මෙහෙයුමකදී විදෙස් රටක නිෂ්පාදිත රිවෝලරයක් සහ උණ්ඩ තොගයක් සමඟ සැකකරු අත්අඩංගුවට ගත් බව පොලීසිය සඳහන් කළේය. සැකකරු කුඩවැල්ල,නාකුළුගමුව ප්‍රදේශයේ පදිංචිකරුවෙකු වන අතර අද (28) තංගල්ල මහේස්ත්‍රාත් අධිකරණය වෙත ඉදිරිපත් කිරිමට නියමිතයි. තංගල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=103196", "Category": null, "Parent URL": null}