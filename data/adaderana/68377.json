{"Source": "Adaderana", "Timestamp": "January 21, 2017 10:39 am", "Headline": " බදු නො‍ගෙව්වොත් වැඩ වරදියි ", "News Content": "රජයට බදු නොගෙවා වෙළෙඳපොළට මත් පැන් නිකුත් කළ මත්පැන් නිෂ්පාදනාගාර වැටලීමේ වැඩසටහනක් ක්‍රියාත්මක කළ බව මුදල් අමාත්‍යංශයේ නීති වීරෝධී මත්ද්‍රව්‍ය වැටලීමේ ඒකකය පවසයි. එහි ප්‍රධානී වින් කමාන්ඩර් රවී ජයසිංහ මහතා පැවසුවේ වැටලීමෙන්, බදු නොගෙවූ මත්පැන් නිෂ්පාදනාගාර 30ක් පමණ හඳුනාගත් බවයි. එලෙස බදු නොගෙවූ මත්පැන් නිෂ්පාදනාගාර වෙනුවෙන් දඩ මුදල් අය කරගැනීමට සිදූවූ බව ඔහු පවසයි. ඉදිරියේදීද සුරා බදු දෙපාර්තමේන්තුව හා එක්ව මෙවැනි වැටලීම් සිදු කිරීමට බලාපොරොත්තු වන බව වින් කමාන්ඩර් රවී ජයසිංහ මහතා අද දෙරණ සමඟ වැඩිදුරටත් කියා සිටියේය.", "URL": "https://sinhala.adaderana.lk/news.php?nid=68377", "Category": null, "Parent URL": null}