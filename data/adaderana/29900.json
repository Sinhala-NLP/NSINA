{"Source": "Adaderana", "Timestamp": "December 12, 2012 02:50 pm", "Headline": "ලොරියක ගැටුණු තුන් රියෙන් අයෙක් මරුට 2 ට තුවාල", "News Content": "කොළඹ, හලාවත ප‍්‍රධාන මාර්ගයේ මාරවිල ප‍්‍රදේශයේ දී සිදු වූ රිය අනතුරකින් එක් අයෙකු මිය ගොස් තවත් දෙදෙනෙකු තුවාල ලබා තිබේ. ලොරි රථයක් හා ත‍්‍රී රෝද රථයක් ගැටීමෙන් අනතුර සිදුව ඇති බව පොලීසිය සඳහන් කළේය. අනතුරින් ත‍්‍රීරෝද රථයේ රියදුරු සහ එහි ගමන් ගත් පුද්ගලයින් දෙදෙනෙකු බරපතළ තුවාල ලබා ඇති අතර මාරවිල රෝහලට ඇතුළත් කිරීමේ දී ඉන් එක් අයෙකු මියගොස් ඇත. අනෙක් පුද්ගලයින් දෙදෙනා මාරවිල රෝහලට ඇතුළත් කිරීමෙන් අනතුරුව වැඩිදුර ප‍්‍රතිකාර සඳහා කොළඹ ජාතික රෝහලට මාරු කර යවා ඇති බව පොලීසිය සඳහන් කළේය. සිද්ධියට සම්බන්ධ ලොරි රථයේ රියදුරු අත්අඩංගුවට ගෙන ඇති අතර මාරවිල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29900", "Category": null, "Parent URL": null}