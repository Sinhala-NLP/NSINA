{"Source": "Adaderana", "Timestamp": "January 14, 2014 10:14 am", "Headline": "වෙළඳසැලේ හටගත් ගින්න පිළිබඳ විමර්ශන අරඹයි ", "News Content": "වාද්දූව ප්‍රදේශයේ වෙළඳසැලක හටගත් ගින්න සම්බන්ධයෙන් පොලීසිය විමර්ශන ආරම්භ කර තිබේ. අද(14) අලුයම මෙම ගින්න හටගෙන ඇති අතර ගිනි නිවීමේ ඒකකයේ නිලධාරීන්, පොලීසිය සහ ප්‍රදේශවාසීන් එක්ව ගින්න මැඩපැවැත්වු බව වාද්දූව පොලීසිය සඳහන් කළේය. ගින්නෙන් වෙළඳසැලෙහි ප්ලාස්ටික් භාණ්ඩ සහ විදුලි උපකරණ විනාශ වී තිබේ. ගින්නට හේතුව මෙතෙක් අනාවරණය වී නොමැති අතර ගින්නෙන් හානි වු දේපළ පිළිබඳ මෙතෙක් තක්සේරු කර නොමැති බව පොලීසිය සඳහන් කළේය. වාද්දූව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40340", "Category": null, "Parent URL": null}