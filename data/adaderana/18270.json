{"Source": "Adaderana", "Timestamp": "August 24, 2011 09:31 am", "Headline": "අත් බෝම්බ 2ක් සමග අයෙක් මාට්ටු", "News Content": "මොරටුව , කටුබැද්ද ප්‍රදේශයේ දී විදේශීය රටක නිෂ්පාදිත අත්බෝම්බ 2ක් සමඟ පුද්ගලයෙකු අත්අඩංගුවට ගෙන තිබේ. කොල්ලකෑමක් සිදු කර පළායන පුද්ගලයෙකු බවට ලැබුණූ තොරතුරකට අනුව සිදු කළ පරීක්ෂා කිරීමක දී මෙම අත්බෝම්බ දෙක සොයා ගත් බව මොරටුව පොලිසිය ප්‍රකාශ කරයි. අත්අඩංගුවට ගත් සැකකරු සතුව තිබී උල් පිහි 2ක් සහ මුඛ ආවරණයක් ද පොලිසිය විසින් සොයා ගෙන තිබේ. මොහු ගාල්ල , කරාපිටිය ප්‍රදේශයේ පදිංචිකරුවෙකු බව මොරටුව පොලිසිය ප්‍රකාශ කරයි.", "URL": "https://sinhala.adaderana.lk/news.php?nid=18270", "Category": null, "Parent URL": null}