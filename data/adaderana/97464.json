{"Source": "Adaderana", "Timestamp": "October 10, 2018 10:53 am", "Headline": "නාරාහේන්පිට පාරක් ගිලා බසී", "News Content": "නාරාහේන්පිට, කිරුල පාරේ, චිත්‍රා පටුමඟ මංසන්ධිය අසළ මාර්ගයේ කොටසක් ගිලා බැසීමකට ලක්ව තිබේ. අද(10) අළුයම 05.00 ට පමණ මෙලෙස මාර්ගය ගිලා බැස ඇති අතර එම අවස්ථාවේදී මාර්ගයේ ගමන් කරමින් තිබූ වෑන් රථයක් ද ගිලා බැස ඇති බව පොලිසිය සඳහන් කළේය. ඒ හේතුවෙන් එම මාර්ගයේ ගමනාගමන කටයුතුවලට බාධා එල්ල වී ඇති බව ද පොලීසිය පැවසීය. මේ අතර පවතින අධික වර්ෂාපතනය හේතුවෙන් බොරැල්ල, රාජගිරිය සහ කොටා පාර යන ප්‍රදේශවල දැඩි රථවාහන තදබයක් ද හටගෙන ඇති බව සඳහන්ය.", "URL": "https://sinhala.adaderana.lk/news.php?nid=97464", "Category": null, "Parent URL": null}