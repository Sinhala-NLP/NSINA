{"Source": "Adaderana", "Timestamp": "April 5, 2017 11:16 am", "Headline": "අනතුරින් 29 හැවිරිදි තරුණයා එලොව යයි", "News Content": "හුංගම, හාතාගල පල්ලෙරොට අතුරු මාර්ගයේදී යතුරුපැදියක් අනතුරට ලක් වීමෙන් තරුණයෙකු මියගොස් තිබේ. පල්ලෙරොට සිට හාතාගල දෙසට ධාවනය වූ යතුරු පැදියක් ලිස්සා ගොස් විදුලි රැහැන් කණුවක ගැටීමෙන් එම අනතුර සිදුව ඇති බව පොලීසිය පැවසුවේය. අනතුරෙන් යතුරුපැදිකරු බරපතල තුවාල ලබා අඟුණුකොළපැලැස්ස රෝහලට ඇතුලත් කිරීමෙන් පසු මියගොස් තිබේ. මියගොස් ඇත්තේ මොරවක, කොස්නිල්ගොඩ ප්‍රදේශයේ පදිංචිව සිටි 29 හැවිරිදි තරුණයෙකි. අනතුර සම්බන්ධයෙන් හුංගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=71752", "Category": null, "Parent URL": null}