{"Source": "Adaderana", "Timestamp": "November 16, 2018 08:17 pm", "Headline": " පාර්ලිමන්ට් ජෝක්ස් 03 චිත්‍රපටිය තමයි මේක", "News Content": "එක්සත් ජාතික පක්ෂ නායක රනිල් වික්‍රමසිංහ මහතා සහ ජනතා විමුක්ති පෙරමුණේ නායක අනුර කුමාර දිසානායක මහතා පවසන පරිදි හැකිනම් මහා මැතිවරණයක් පැවැත්වීමට සහාය ලබාදෙන ලෙස ශ්‍රී ලංකා පොදුජන පෙරමුණ අද(16) ඉල්ලීමක් කළේය. බත්තරමුල්ල නෙළුම් මාවතේ පිහිටි සිය පක්ෂ මූලස්ථානයේ පැවති මධ්‍ය හමුවකට එක්වෙමින් පාර්ලිමේන්තු මන්ත්‍රී ඉන්දික අනුරුද්ධ මහතා මේ බව සඳහන් කළේය. මේ අතර එම මාධ්‍ය හමුවට එක්වෙමින් එක්සත් ජනතා නිදහස් සන්ධාන පාර්ලිමේන්තු මන්ත්‍රී රෝහිත අබේගුණවර්ධන මහතා සඳහන් කර සිටියේ පසුගිය 14 දා සහ ඊයේ පාර්ලිමේන්තුව තුළ පාර්ලිමන් ජෝක්ස් 03 වෙනි චිත්‍රපටය පෙන් වූ බවයි. එම චිත්‍රපටයේ නිෂ්පාදකවරයා වන්නේ කථානායක කරූ ජයසූරිය මහතා බවත් එහි අධක්ෂවරුන් වන්නේ එක්සත් ජාතික පක්ෂය බවත් රෝහිත අබේගුණවර්ධන මහතා පැවසීය. මේ අතර කථානයක කරූ ජයසූරිය මහතා විසින් ඔහු වෙත තිබු ගරුත්වය විනාශ කරගත් බව පාර්ලිමේන්තු මන්ත්‍රී රෝහිත අබේගුණවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=99334", "Category": null, "Parent URL": null}