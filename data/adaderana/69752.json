{"Source": "Adaderana", "Timestamp": "February 17, 2017 03:45 pm", "Headline": "තාක්ෂණික දෝෂයක්  නිසා මලයාසියානු  ගුවන් යානය ක්වාලාලම්පූර් ගුවන්තොටුපලට ගොඩබස්වයි", "News Content": "කොළඹ බලා පිටත් වූ මලයාසියානු ගුවන් සමාගමට අයත් ගුවන් යානයක් තාක්ෂණික දෝෂයක් හේතුවෙන් යළි ක්වාලාලම්පූර් ගුවන්තොටුපලට ගොඩබස්වා තිබේ. මලයාසියානු ගුවන් සමාගමට අයත් MH 179 දරණ ගුවන් යානය ඊයේ (16)රාත්‍රී ක්වාලාලම්පූර් ගුවන්තොටුපලෙන් පිටත් වී ඇති බව සඳහන්වේ.කෙසේවෙතත් තාක්ෂණික දෝෂයක් හටගැනීම හේතුවෙන් යානය අද(17) අළුයම 1.50ට පමණ යළි ක්වාලාලම්පූර් ගුවන්තොටුපලට ගොඩබස්වා ඇති බව වාර්තා වේ.තාක්ෂණික දෝෂය යථා තත්වයට පත් කිරිමෙන් අනතුරුව අද(17) පස්වරුවේ යානය යළි කොළඹ බලා පිටත්වීමට නියමිත බව මලයාසියානු ගුවන් සමාගම නිවේදනය කර තිබේ.", "URL": "https://sinhala.adaderana.lk/news.php?nid=69752", "Category": null, "Parent URL": null}