{"Source": "Adaderana", "Timestamp": "January 8, 2019 09:53 am", "Headline": "ප්‍රායෝගික දේශප්‍රේමීන් ක්‍රියාවෙන් හඳුනාගැනීමට සුදුසු කාලය එළඹිලා", "News Content": "ප්‍රායෝගික දේශප්‍රේමීන් කවුරුන්ද යන වග ක්‍රියාවෙන් හඳුනාගැනීමට සුදුසු කාලය එළඹ ඇතැයි නිවාස, ඉදිකිරිම් සහ සංස්කෘතික කටයුතු අමාත්‍ය සජිත් ප්‍රේමදාස මහතා පවසයි. හම්බන්තොට පැවති උත්සවයකට එක්වෙමින් අමාත්‍යවරයා මේ බව සඳහන් කළේය. සැමට සෙවණ යළි පිබිදෙන උදාගම්මාන වැඩසටහන යටතේ හම්බන්තොට, සූරියවැව හබරත්තවල ප්‍රදේශයේ ඉදිකළ සදාවීර කැප්පෙටිපොල, 147 වන ආදර්ශ ගම්මානය ජනතා අයිතියට පත් කිරීම නිවාස, ඉදිකිරිම් සහ සංස්කෘතික කටයුතු අමාත්‍ය සජිත් ප්‍රේමදාස මහතාගේ ප්‍රධානත්වයෙන් සිදු කෙරුණේය.", "URL": "https://sinhala.adaderana.lk/news.php?nid=101984", "Category": null, "Parent URL": null}