{"Source": "Adaderana", "Timestamp": "January 31, 2010 08:46 am", "Headline": "විදුලි පද්ධති සංවර්ධනයට පියවර", "News Content": "දශක 6 කට අධික කාලයක් මුළු‍ල්ලේ ක්‍රියාත්මක වන විදුලි සම්ප්‍රේෂන පද්ධති වර්තමානයට ගැල‍පෙන පරිදි නවීන තාක්ෂණය යටතේ සංවර්ධනය කිරීමට විදුලිබල හා බලශක්ති අමාත්‍යාංශය පියවර ගෙන තිබේ. කාර්යක්ෂම විදුලි සේවාවක් ලබා දීම සඳහා මෙම තීරණය ගත් බවයි විදුලි බල හා බලශක්ති අමාත්‍යාංශය පවසයි. ආසියානු සංවර්ධන බැංකු ණය ආධාර ය‍ටතේ ක්‍රියාත්මක වන මෙම ව්‍යාපෘතිය දිවයිනේ ප්‍රධාන සම්ප්‍රේෂන පද්ධති ඉලක්ක කර ක්‍රියාත්මක කිරීමට නියමිත වන අතර යල් පැනගිය විදුලි සම්ප්‍රේෂන පද්ධතිය ඔස්සේ විදුලිය ජනනය කිරීම තුළින් සිදු වන විදුලිය නාස්තිය අවම කිරීම ද මෙහි අරමුණ වී තිබේ. මෙමඟින් විදුලි පාරීභෝගික ජනතාවට අඩු මිලට විදුලිය ලබා දීමට හැකි වන බව විදුලි බල අමාත්‍යාංශය පවසයි. මෙම ව්‍යාපෘතිය සඳහා රුපියල් මිලියන දාසය දාහක් වැය වනු ඇති බවට ඇස්තමේන්තු කර තිබේ.", "URL": "https://sinhala.adaderana.lk/news.php?nid=6364", "Category": null, "Parent URL": null}