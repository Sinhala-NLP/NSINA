{"Source": "Adaderana", "Timestamp": "October 9, 2013 09:17 am", "Headline": "ආහාර විෂ වීමෙන් ඇඟළුම් සේවිකාවන් 19ක් රෝහලේ", "News Content": "මැදවච්චිය ප්‍රදේශයේ ඇඟළුම් කම්හලක සේවිකාවන් 19 දෙනෙකු රෝහල් ගත කර තිබේ. අදාළ ආයතනය මගින් එහි සේවිකාවන්ට ලබා දුන් දිවා ආහාරය විෂවීම හේතුවෙන් ඔවුන් මැදවච්චිය රෝහලට ඇතුළත් කර ඇති බව මැදවච්චිය පොලීසිය පවසයි. මේ වන විට සේවිකාවන් 4 දෙනෙකු ප්‍රතිකාර ලබා රෝහලෙන් පිටව ගොස් ඇති අතර තවත්15 දෙනෙකු නේවාසිකව ප්‍රතිකාර ලබන බව වාර්තා වෙයි. සිද්ධිය සම්බන්ධයෙන් මැදවච්චිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=38013", "Category": null, "Parent URL": null}