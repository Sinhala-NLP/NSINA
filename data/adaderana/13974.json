{"Source": "Adaderana", "Timestamp": "February 4, 2011 09:18 am", "Headline": "තහනම් ඖෂධ භාවිතය වැළකීමට ක්‍රීඩා පනත සංශෝධනය කිරීමේ තීරණයක්", "News Content": "ක්‍රීඩා කටයුතුවලදී තහනම් ඖෂධ භාවිතය වැළැක්වීම සඳහා ක්‍රීඩා පනත සංශෝධනය කිරීමට රජය තීරණය කර තිබේ. ඒ අනුව තහනම් ඖෂධ භාවිතය වැළැක්වීම සඳහා යුනෙස්කෝ සම්මුතිය ප්‍රකාශයට පත්කිරීමට එම සංවිධානය සමග ගිවිසුමකට එළඹීම සඳහා කැබිනට් අනුමැතිය හිමිව ඇති බව සඳහන්ය. යුනෙස්කෝ සම්මුතිය ප්‍රකාශයට පත්කිරීමේ ගිවිසුමට බලපාන 1973 අංක 25 දරණ ක්‍රීඩා පනත සහ ඊට අදාළ වෙනත් නීති ද සංශෝධනය කරන බව ක්‍රීඩා අමාත්‍යාංශය පවසයි. යුනෙස්කෝ ආයතනයේ කටයුතු ප්‍රවර්ධනය කිරීමට සමානව ක්‍රීඩා කටයුතුවලදී තහනම් ඖෂධ භාවිතයට එරෙහි කෝපන් හේගන් ප්‍රකාශනය සම්මත ක‍ර‍ගෙන තිබේ.", "URL": "https://sinhala.adaderana.lk/news.php?nid=13974", "Category": null, "Parent URL": null}