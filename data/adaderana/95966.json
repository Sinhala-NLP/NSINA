{"Source": "Adaderana", "Timestamp": "September 12, 2018 10:29 am", "Headline": "අලි ප්‍රහාරයකින් පුද්ගලයෙකු මරුට", "News Content": "දිඹුලාගල, ඉහළඇල්ලේ වැව ප්‍රදේශයේදී වන අලි ප්‍රහාරයකින් පුද්ගලයෙක් මියගොස් තිබේ. අද(12) අළුයම 5.30 පමණ මෙම පුද්ගලයා වන අලි ප්‍රහාරයට ලක්ව අති බව අරලගංවිල පොලීසයි සඳහන් කළේය. මිය ගිය පුද්ගලයා අද උදෑසන නිවස ආසන්නයේ ඇති ඇළකට ගිය අවස්ථාවේදී මෙම වන අලි ප්‍රහාරයට ලක්ව ඇති බව පොලීසිය පැවසීය. මෙලෙස මියගොස් ඇත්තේ ඉහළඇල්ලේ වැව ප්‍රදේශයේ පදිංචිව සිටි 48 හැවිරිදි කේ.ජේ.වසන්ත බණ්ඩාර නැමති දෙදරු පියෙකි. මිය ගිය පුද්ගලයාගේ සිරුර මේ වන විට අරලගංවිල ප්‍රාදේශීය රෝහලේ තැම්පත් කළ ඇති බව අද දෙරණ වාර්තාකරු සඳහන් කරයි. සිද්ධිය සම්බන්ධයෙන් අරලගංවිල පොලීසිය වැඩිදුර විමර්ශන සිදු කරයි. (ඡායාරූප-ප්‍රසාද් සමන්)", "URL": "https://sinhala.adaderana.lk/news.php?nid=95966", "Category": null, "Parent URL": null}