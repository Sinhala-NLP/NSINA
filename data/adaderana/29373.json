{"Source": "Adaderana", "Timestamp": "November 21, 2012 12:27 pm", "Headline": "මොබිටෙල් ආයතනයට 2012 තුන්වන කාර්තුවේදී කැපී පෙනෙන ලාභයක් ", "News Content": "ජාතික ජංගම දුරකථන ජාලය වන මොබිටෙල් ආයතනය සිය ක්ෂේත‍්‍රය තුළ නිර්මාණය වී තිබෙන දැඩි තරගකාරී ස්වභාවය හමුවේ වුවද සිය ආදායම් ප‍්‍රමාණය වැඩි කරගනිමින් අඛණ්ඩ වර්ධනයක් පවත්වා ගැනීමට සමත්ව සිටියි. 2012 පළමු මාස 9 තුළ මොබිටෙල් ආයතනය පෙර වසරට සාපේක්ෂව සිය ආදායම රුපියල් බිලියන 18.2 ක් දක්වා 14%ක වර්ධනයක් පෙන්නුම් කර ඇත. මොබිටෙල් ග‍්‍රාහක පිරිස මෙන්ම මොබිටෙල් පිලිබඳ පාරිභෝගික අත්දැකීම් ඉහළයාම මෙම ආදායමේ වර්ධනයට හේතුවී තිබේ. අභියෝග සහිත වටපිටාවක වුවද පොළී ගෙවුම්, බදු ගෙවුම්, අවප‍්‍රමාණය වීම්, හිලව් කිරීම් ආදියට පෙර ආදායම ( EBITDA ) සහ පොළී ගෙවුම්, බදු ගෙවුම්, ආදියට පෙර ආදායම (EBIT ) ආදී වූ ලාභ පෙන්නුම් කෙරෙන දර්ශක පිලිවෙළින් 20% සහ 30% කින් ඉහළ ගොස් ඇත. ලාභය නිරූපනය කෙරෙන මෙම දර්ශක වල වර්ධනයක් ඇතිවීමට බලපෑ හේතු වන්නේ සිදුකළ වියදම් වලින් උපරිම ප‍්‍රයෝජනය ගැනීම මෙන්ම ඵලදායිතාවය වර්ධනය සඳහා අවශ්‍ය පියවර ගැනීමයි. පොළී ගෙවුම්, බදු ගෙවුම්, අවප‍්‍රමාණය වීම්, හිලව් කිරීම් ආදියට පෙර ආදායම ( EBITDA ) සහ එහි අන්තික වර්ධනයට මෙසේ ගනු ලැබූ තීරණ බෙහෙවින් දායකත්වය සැපයුවේය. පොළී ගෙවුම්, බදු ගෙවුම්, අවප‍්‍රමාණය වීම්, හිලව් කිරීම් ආදියට පෙර ආදායමේ ආන්තිකය පෙර වසරට වඩා 33% වාර්තාගත වර්ධනයක් පෙන්නුම් කළේය. විනිමය අනුපාතයන්ගේ පහල අගයක් ගැනීම හේතුවෙන් සිදුවූ අලාභ තිබියදී පවා මෙම අධ්‍යන කාලයට අදාළව බදු ගෙවුම් වලට පෙර ලාභය 45% ක සුවිශේෂී වර්ධනයක් වාර්තා කළේය. රුපියලේ ආන්තික අගය ඉහළයාම හේතුවෙන් ආදායම් වර්ධනය වූ අතර එහි ප‍්‍රතිඵලයක් ලෙස මොබිටෙල් ආයතනය රුපියල් බිලියනයක කැපීපෙනෙන ශුද්ධ ලාභයක් අත්කරගැනීමට සමත් විය. මෙම වටපිටාව තුළ රුපියල අවප‍්‍රමාණය වීමෙන් 2012 වර්ෂයේ මුල් මාස 6 තුළ සිදුවූ අලාභ මගහරවා ගැනීමටද මොබිටෙල් ආයතනයට හැකියාව ලැබේ. සමාගමේ ප‍්‍රගතිය පිළිබඳ අදහස් දක්වමින් මොබිටෙල් ආයතනයේ ප‍්‍රධාන විධායක නිලධාරී ලලිත් ද සිල්වා මහතා මෙසේ අදහස් දැක්වීය. \"2012 ප‍්‍රථම කාර්තු 3 හි අපගේ ප‍්‍රගතිය ඉතාම සුවිශේෂියි. අසමසම වර්ධනයකට අවශ්‍ය කෙරෙන වටපිටාව සකස් කරගෙන තොරතුරු සන්නිවේදන ක්ෂේත‍්‍රයේ නියමුවා ලෙස කි‍්‍රයාකරමින් මෙම වසර තුළ අපි අපගේ කාර්යයන් සිදුකරන ආකාරය වගේම අපි අප තුළ යම් වෙනසක් ඇතිකර ගැනීමටත් අවධානය යොමු කළා. ක්ෂේත‍්‍රයේ සිදුවන නව ප‍්‍රවණතා දකිමින් අපි නව උපාය මාර්ග, ප‍්‍රතිපත්ති, කි‍්‍රයාවලීන්, තාක්ෂණය මෙන්ම නව අදහස්ද මොබිටෙල් ආයතනයේ ප‍්‍රගතිය වෙනුවෙන් උත්පේ‍්‍රරක සැපයුවා. ඒ අනුව මොබිටෙල් ආයතනය තවත් ඉදිරියට ගෙන යන්නයි අපි අපේක්ෂා කළේ. ලංකාව ආසියාවේ ආශ්චර්ය බවට පරිවර්තනය කිරීමේ අපේක්ෂාව ඇතිව රජය ළගාකරගැනීමට අපේක්ෂා කරන වේගවත් සංවර්ධන ඉලක්ක යථාර්ථයක් බවට පත්කරගන්නට සහය පළ කරමින් ශ්‍රී ලංකාවේ තොරතුරු සන්නිවේදන ක්ෂේත‍්‍රයේ පරිවර්තනයන්ට මුලපිරීමට ජාතික ජංගම දුරකථන ජාලය ලෙසින් මොබිටෙල් ආයතනයට භාරදූර වගකීමක් පැවරී තියනවා.’’", "URL": "https://sinhala.adaderana.lk/news.php?nid=29373", "Category": null, "Parent URL": null}