{"Source": "Adaderana", "Timestamp": "September 5, 2019 12:32 pm", "Headline": "සෝමාවතිය රක්ෂිතයේ ක්‍රීඩා පිටියක්", "News Content": "සෝමාවතිය ජාතික උද්‍යානයේ ප්‍රේරක කලාපයේ මේවන විට පිරිසක් විසින් ක්‍රීඩාංගනයක් ඉදිකරමින් සිටියි. කෙසේ වෙතත් සෝමාවතිය ජාතික උද්‍යානය භාරකරු පවසන්නේ මෙම ක්‍රීඩා පිටිය ඉදිකිරීම සඳහා තමන්ගේ කිසිඳු අවසරයක් ලබාගෙන නොමැති බවයි. මේ සෝමාවතිය ජාතික උද්‍යානයට යාබඳව පිහිටි එහි ප්‍රේරක කලාපයයි. මෙහි අක්කර 05ක භූමිප්‍රමාණයක්,යන්ත්‍ර සූත්‍ර යොදාගනිමින් පිරිසක් ක්‍රීඩාංගනයක් ඉදි කරන බවට අද දෙරණට වාර්තා විය. අද දෙරණ එහි යන විටත් යන්ත්‍ර සූත්‍ර උපයෝගී කරගනිමින් එම ස්ථානයේ එළි කිරීම් සිදුකර ඇති අකාරය දැකගත හැකිවිය. අනතුරුව අප මේ සම්බන්ධයෙන් සෝමාවතිය ජාතික උද්‍යානය භාරකරුවන කේ.එම්.එල්.කේ වාසල මහතාගෙන් විමසීමක් කළ අතර එහිදී ඔහු පැවසුවේ ක්‍රීඩා පිටිය ඉදිකිරීම සඳහා කිසිඳු අවසරයක් ලබාගෙන නොමැති බවයි. මෙය ජලගැලීසම් ප්‍රදේශයට යටවෙන ස්ථානයක් බවත් මෙය කිසිසේත් ක්‍රිඩාපිටියකට සුදුසු ස්ථානයක් නොවන බවත් එයට අවසරයක් ලබා දී නොමැති බවත් ඔහු වැඩිදුරටත් පැවසීය. එසේනම් මොවුන් මෙලෙස පරිසරය විනාශ කරන්නේ කාගේ අනුහසින්ද? වගකිවයුත්තනි මේ ඔබේ අවධානය පිණිසයි.", "URL": "https://sinhala.adaderana.lk/news.php?nid=118348", "Category": null, "Parent URL": null}