{"Source": "Adaderana", "Timestamp": "August 31, 2019 08:53 pm", "Headline": "එජාපයේ ජනපති අපේක්ෂකයා නම් කරලා මේ ප්‍රශ්නය ඉවර කරන්න", "News Content": "ඉදිරි ජනාධිපතිවරණය සඳහා ඉදිරිපත්වන එක්සත් ජාතික පෙරමුණේ ජනාධිපති අපේක්ෂකයා හැකි ඉක්මනින් නම් කළ යුතු බව කැබිනට් නොවන අමාත්‍ය අජිත් පී පෙරේරා මහතා පවසයි. ඇමතිවරයා මේ බව පැවසුවේ හැටන් දික්ඔය ප්‍රදේශයේ එක්සත් ජාතික පාක්ෂිකයින් හා වතු කම්කරුවන් පිරිසක් අමතමින්ය. එමිදී වැඩි දුරටත් අදහස් දැක්වු ඒ මහතා මෙසේද පැවසීය. “එක්සත් ජාතික පක්ෂයේ අපේකෂයා ඉකමන් නම් කරලා ඉවරකර ගන්න තිබියදී නිශ්ශංක නානයකකාර කියන මහජන බැංකුවේ සභාපතිතුමා එතුමා කියනවා දැන්ම බෑ. දැන්ම අපේක්ෂකයා තොරන්න තහනම් අපේ ව්‍යවස්ථාව අනුව කියලා. මම නිශ්ශංක මහත්තයට කියනවා අනේ නිශ්ශංක මහත්තයෝ ඔහොම කඩේ යන්න එපා. ඔයා අඳගෙන ඉන්න කළු කබායටයී. ඔබතුමා මහජන බැංකුවේ සභාපති කම ගත්ත එක්සත් ජාතික පක්ෂයෙන් ලැබුන වරප්‍රසාදයට ද්‍රෝහි වෙන්න එපා. කරුණා කරලා තමන්ගේ සතුරන්ට උදව් නොකර සත්‍ය තත්ත්වය කියන්න ජනතාව නොමඟ යවන්න එපා කියලා. අපේ ප්‍රධාන සතුරු බලවේගය පොහාට්ටුව තමාගේ අපේක්ෂකයා නම් කරලා තිටයනවා.ජනතා විමුක්ති පෙරමුණත් තමාගේ අපේක්ෂකයා නම් කරලා තියෙනවා. ඒ වගේ වටපිටාවක එක්සත් ජාතික පෙරමුණ පුළුවන් තරම් ඉක්මනින් තමන්ගේ අපේක්ෂකයා නම් කරලා මේ ප්‍රශ්නය ඉවරකර ගන්න ඕන. පාර්ලිමේන්තුවේ එක්සත් ජාතික පක්ෂයේ මන්ත්‍රිවරු ඉන්නේ 72 යි. ඒකෙන් 54 දෙනෙක් කිව්වා දින හතක් ඇතුලත කෘත්‍යාධිකාරී මණ්ඩලයත් පාර්ලිමේන්තු කණ්ඩායමත් රැස්කරලා අපේක්ෂකයා තොරගෙන මේ ප්‍රශ්ණය ඉවර කරන්න කියලා. එම ලිපිය පක්ෂ සභාපති කබිර් හෂිම් මැතිතුමා විසින් පක්ෂ නායක අගමැති රනිල් වික්‍රමසිංහ මැතිතමාට භාර දිලා දින 10 කට වැඩී. ජාධිපතිවරණයට තව තියෙන්නේ දින 72යි.මැතිවරණ කොමසාරිස් කියනකල් හිටියොත් දේශපාලනේ දන්න අය දන්නවා මේ රටේ ජාතික මැතිවරණයක් කරන්න වෙන්නේ නෑ. ජනාධිපතිවරණය බොහාවිට නොවැම්බර් මාසයේ 23 නැත්නම් 30 දේශපාලනය දන්න තොරතුරු දන්න අය දන්නවා. ජනාධිපතිවරණය පිළිබඳව මැතිවරණ කොමිසමේ ප්‍රකාශය එන්නේ තවත් මාසයක් ගිහිල්ලා. එතකං හිටියෝත් ඡන්ද ව්‍යාපාර කරන්න වෙන්නේ නෑ.“", "URL": "https://sinhala.adaderana.lk/news.php?nid=117961", "Category": null, "Parent URL": null}