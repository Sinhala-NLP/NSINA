{"Source": "Adaderana", "Timestamp": "May 14, 2016 01:28 pm", "Headline": "දේශපාලන පලිගැනීමක් නෙවෙයිලු", "News Content": "ඛණිජ තෙල් නීතිගත සංස්ථාවේ ශ්‍රී ලංකා නිදහස් සේවක සංගමයේ සභාපතිවරයාගේ වැඩ තහනම් කිරීම දේශපාලන පලිගැනීමක් නොවන බව ඛණිජ තෙල් නීතිගත සංස්ථාව පවසයි.නිවේදනයක් නිකුත් කරමින් ලංකා ඛණිජ තෙල් නීතිගත සංස්ථාව පවසන්නේ අදාළ වැඩ තහනම් කිරීම දේශපාලන පළිගැනීමක් ලෙස ඇතැම් වාර්තා පළ වී ඇති බවයි.ඔහු විසින් පසුගිය පාලන කාලය තුළ සිදු කරන ලද දූෂණ සහ අක්‍රමිකතාවන් සම්බන්ධයෙන් සිදු කළ පරීක්ෂණවලින් අනතුරුව මොහුගේ වැඩ තහනම් කිරීමට පියවර ගත් බව ද අදාළ ලිපිය මගින් පෙන්වා දී ඇත.ශ්‍රී ලංකා නිදහස් සේවක සංගමයේ ඛණිජ තෙල් ශාඛා සභාපතිවරයා සිය දේශපාලන හා වෘත්තිය සමිති බලතල අයුතු ලෙස යොදා ගනිමින් විවිධ දුෂණ හා අක්‍රමිකතා සිදු කර ඇති බව එම සංස්ථාව සඳහන් කළේය.මේ සම්බන්ධයෙන් රජයේ විගණකාධිපති දෙපාර්තමේන්තුව සහ දූෂණ මර්දන කමිටුව පරීක්ෂණ සිදු කළ බව ද ඔවුන් කියයි.මෙම පරීක්ෂණවලට අදාළව පසුගිය 03 වනදා සිට අදාළ ශාඛා සභාපතිවරයාගේ වැඩ තහනම් කළ බව ද ඛණිජ තෙල් නීතිගත සංස්ථාව සඳහන් කරයි.", "URL": "https://sinhala.adaderana.lk/news.php?nid=60139", "Category": null, "Parent URL": null}