{"Source": "Adaderana", "Timestamp": "November 8, 2010 04:16 pm", "Headline": "බාර්ට්ලීට් ෆිනෑන්ස්\"බාර්ට්ලීට් ඔබේ දොරකඩට”ගෙනෙයි", "News Content": "ශ‍්‍රී ලංකාවේ ප‍්‍රකට සමාගමකවන බාර්ට්ලීට් සමාගමේ මූල්‍ය අංශයවන, බාර්ට්ලීට් ෆිනෑන්ස් සමාගම, ශී‍්‍ර ලංකාවට පළමුවරට හඳුන්වා දුන් ගනුදෙනුකරුවන් වෙතට ම ගොස් ඔවුන්ගේ මූල්‍ය කටයුතු පහසුවෙන් හා සුරක්ෂිතව ඉටුකරදීමේ\"බාර්ට්ලීට් ඔබේ දොරකඩට”නම් නව සේවය දිවයින පුරා විසිරුණු ගනුදෙනුකරුවන් අතර මෙම දිනවලදී ඉමහත් ප‍්‍රසාදයට පත්ව තිබේ. විශේෂයෙන් ම, උතුරු-නැගෙනහිර පළාත් හි අලුතෙන් ශාඛා ඇරඹීමත් සමගින් එම පළාත්වල ජනතාව බාර්ට්ලීට් ෆිනෑන්ස් සමාගම හඳුන්වා දුන් වැඩි පහසුකම් සහිත මෙම නව සේවයට වැඩි උනන්දුවක් දක්වන බව බාර්ට්ලීට් ෆිනෑන්ස් සමාගමේ, සහකාර සාමාන්‍යාධීකාරී අජිත් එදිරිසිංහ මහතා පැවසීය. බාර්ට්ලීට් ෆිනෑන්ස් සමාගම මෙරටට මුල්වරට හඳුන්වා දුන්\"බාර්ට්ලීට් ඔබේ ෙදාරකඩට\" නම් නව මූල්‍ය සේවය මගින් විවිධ අරමුණු සහිතව ස්ථාවර තැන්පතු ඇරඹීමට අදහස් කරන ශි‍්‍ර ලංකාවේ ඕනෑම ප‍්‍රදේශයක සිටින ඕනෑ ම අයෙකුට බාර්ට්ලීට් ෆිනෑන්ස් සමාගම සමග ස්ථාවර තැන්පතුවක් ඇරඹීමට හැකි අතර, ඒ සඳහා ගනුදෙනුකරුවා කළ යුත්තේ, තමාට ස්ථාවර තැන්පතුවක් ඇරඹීමට අවශ්‍යයැයි බාර්ට්ලීට් ෆිනෑන්ස් සමාගමට දැන්වීම පමණි. එවිට සියලු විස්තර හා එම ස්ථාවර තැන්පතුව ඇරඹීමට අවශ්‍ය පහසුකම් ද එම සමාගම විසින් සැපයේ. එහෙයින් ස්ථාවර තැන්පතුවක් ඇරඹිමේ සාමාන්‍ය ක‍්‍රමවේදයවන ගිණුම්ලාභියා මූල්‍ය සමාගම වෙත පැමිණීමක් ද මෙහිදී අවශ්‍ය නොවේ.\"බාර්ට්ලීට් ඔබේ දොරකඩට\"නම් මෙම නව මුල්‍ය සේවය යටතේ එම සමාගමේ නියෝජිතයෙකු ගනුදෙනුකරුවා සිටින ස්ථානයටම ගොස් මුදල් රැගෙන ඒමක් සිදුකිරීමෙන්, එහි සුරක්ෂිතභාවය පිළිබඳ වගකීමෙන් ද ගනුදෙනුකරුවා නිදහස්වන අතර, මුදල් බාරගත් බවට එදින ම කුවිතාන්සියක් නිකුත්කිරීම ද බාර්ට්ලීට් ෆිනෑන්ස් සමාගමේ විශේෂත්වයක් වන අතර, මෙම සේවාවේදී චෙක්පත් භාර ගැනීමක් සිදු නොවේ. තවද මෙම\"බාර්ට්ලීට් ඔබේ දොරකඩට\"මුල්‍ය සේවයේ විශේෂත්වයවන්නේ, ගනුදෙනුකරුවා තම මුදල් ෆිනෑන්ස් සමාගමේ නියෝජිතයාට භාරදුන් අවස්ථාවේ සිටම එම ස්ථාවර තැන්පතුවේ පොලී ගණනයකිරීම ඇරඹීමවන අතර, මෙරට ජ්‍යෙෂ්ඨ පුරවැසියන්ට සේම කාර්යබහුල පුද්ගලයන්ට මෙය කදිම සහනදායි මුදල් අයෝජනයකිරීමේ ක‍්‍රමවේදයක් ද වේ. එයට අමතරව, බාර්ට්ලීට් ෆිනෑන්ස් සමාගමෙන් ලීසිං පහසුකම් ලබාගන්නා පාරිභෝගිකයන්ට විශේෂ පහසුකම් හා ප‍්‍රතිලාභ රැසක්ම එම සමාගම සපයා තිබේ. ඒ අතර, තම ලීසිං වාරිකය නිවැරදි දිනයට පෙර බාර්ට්ලීට් ශාඛාවකට පැමිණ ගෙවීමට යම් අසීරුතාවක් ඇත්නම්, ඒ බව අදාළ ශාඛාවට දැන්වීමෙන් නියෝජිතයෙකු පැමිණ මුදල් රැගෙන යැමක් සිදුකෙරේ. මෙම පහසුකම යටතේ නියමිත දිනය පසුවීමෙන් ගෙවීමට සිදුවන අනවශ්‍ය දඩ මුදල් පාරිභෝගිකයාට ඉතිරි වේ. එයට අමතරව, ස්වයං-රැකියා අරඹන්නන්ට අතදීමක් ලෙසින් රුපියල් 28,000ක් පමණක් ගෙවා තී‍්‍රවිලරයක් මිලදී ගැනීමටද බාර්ට්ලීට් ෆිනෑන්ස් සමාගම අවස්ථාව සලසා දී තිබේ. බොහෝ ව්‍යාපාරික ක්ෂේත‍්‍රයන් ශ‍්‍රී ලංකාවට හඳුන්වාදීමේ ගෞරවය සේම, වසර 104ක ප්‍රෞඪ ඉතිහාසයක් හිමි බාර්ට්ලීට් සමාගම, මෙරට පුරෝගාමී තේ බ්‍රෝකර් හා අපනයන සමාගමකවන අතර, වර්තමානයේදී පවා එම ව්‍යාපාර ක්ෂේත්‍රයේ ප‍්‍රමුඛත්වය හිමි සමාගමකි. එයට අමතරව, මෙරට මූල්‍ය ක්ෂේත‍්‍රයට අවශ්‍ය මෘදුකාංග නිපඳවීම සහ හඳුන්වාදීම හා මෙරට කොටස් වෙළඳපොළේ ආරම්භක තැරැව්කාර සමාගමක් ලෙසින් ද පුරෝගාමීත්වයක් හිමි සමාගමකි. තවද, ඉන්දියාවේ සේම ආසියාවේ ද අංක 1 හිමි රක්ෂණ සමාගමවන LIC ඉන්දියා සමාගම සමග ඒකාබද්ධව LIC රක්ෂණ සමාගම සේම, මෙරට ප‍්‍රමුඛතම සමාගම් හා පෞද්ගලික වත්කම් කළමනාකරණය සඳහාම වෙන්වූ බාර්ට්ලීට් ට‍්‍රාන්ස්කැපිටල් සමාගම මෙරට කැපී පෙනෙන සමාගම් අතර වෙති. \"බොහෝ ඉපැරණි ප්‍රෞඪ ඉතිහාසයක් හිමි බාර්ට්ලීට් සමූහ ව්‍යාපාරය වසර සියවසක තරම් කාලයක් පුරාම මෙරට ආර්ථිකය හා ජනජීවිතය නඟාසිටුවීමට කැප වූ සමාගමක්. එමෙන්ම, අප සමාගම මෙරටට නව ව්‍යාපාරික ක්ෂේත‍්‍රයන් හඳුන්වාදීමටත් පුරෝගාමී වූ සමාගමක්. එහෙයින් බාර්ට්ලීට් ෆිනෑන්ස් සමාගමත් අපේ මව් සමාගම ලෙසින්ම මෙරටට නව මූල්‍ය සේවාවන් හඳුන්වාදීමට වැඩි උනන්දුවක් දක්වන සමාගමක්. එයට අනුව අප මෙරටට මූල්‍ය ක්ෂේත‍්‍රයට මුල් වරට හඳුන්වා දුන්\"බාර්ට්ලීට් ඔබේ දොරකඩට\"නම් නව සේවාව මෙරට ගනුදෙනුකරුවන්ට අළුත් අත්දැකීමක් වූවා. මන්ද බාර්ට්ලීට් ෆිනෑන්ස් සමාගම නිර්මාණය වී ඇත්තේ, සහමුලින්ම පාරිභෝගිකයාගේ සුවපහසුව හා ආරක්ෂාව පිළිබඳව සැළකිලිමත්වීමෙනුයි. එයට අමතරව, ගනුදෙනුවෙන් පසුවත් අප කාර්යය මණ්ඩලය සැමවිටම පාරිභෝගිකයා සමග සුහදව හා සමීපව කටයුතුකිරීමෙන් කිසිදු ගැටලුවකින් තොරව ගනුදෙනුවල යෙදීමට හැකියි. සියලූ මූල්‍ය කටයුතු සඳහා අපේ නියෝජිතයෙකු තමා වෙතට ගෙන්වා ගැනීමේ පහසුකම සපයා දී තිබෙනවා.\" බාර්ට්ලීට් ෆිනෑන්ස් සමාගමේ\"බාර්ට්ලීට් ඔබේ දොරකඩට\"මූල්‍ය සේවාව සම්බන්ධයෙන් තම අදහස් දක්වමින් එම සමාගමේ සහකාර සාමාන්‍යාධිකාරී, අජිත් එදිරිසිංහ මහතා පැවසීය.", "URL": "https://sinhala.adaderana.lk/news.php?nid=12018", "Category": null, "Parent URL": null}