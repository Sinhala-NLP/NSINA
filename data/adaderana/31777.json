{"Source": "Adaderana", "Timestamp": "February 20, 2013 07:54 am", "Headline": "සභාපති තෝරන නිලවරණය අදයි", "News Content": "ශ‍්‍රී ලංකා නීතීඥ සංගමයේ සභාපති ධූරය සඳහා වන නිලවරණය අද (20) පැවැත්වෙයි. ඡන්ද විමසීම අද පෙරවරු 8.00 ට ආරම්භ වන අතර එය පස්වරු 5.00 ට අවසන් වීමට නියමිතය. නිලවරණය සඳහා අපේක්ෂකයින් තිදෙනෙකු ඉදිරිපත්ව සිටියි. ජනාධිපති නීතීඥ ටිරන්ත වලලියද්ද, නීතීඥ උපුල් ජයසූරිය සහ නිතීඥ ආර්.ආර්.එස් තංගරාජා යන මහත්වරුන් සභාපති ධූරය සඳහා තරඟ වදින බව සඳහන්ය. මෙතෙක් ශ‍්‍රී ලංකා නිතීඥ සංගමයේ සභාපති ධුරය දැරූ ජනාධිපති නීතීඥ විජයදාස රාජපක්ෂ මහතාගේ ධූර කාලය අවසන් වීමෙන් පසු පුරප්පාඩු වන අදාළ තනතුර සඳහා නීතීඥයෙකු පත්කර ගැනීමට මෙම නිලවරණය පැවැත්වෙයි.", "URL": "https://sinhala.adaderana.lk/news.php?nid=31777", "Category": null, "Parent URL": null}