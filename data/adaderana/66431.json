{"Source": "Adaderana", "Timestamp": "November 26, 2016 10:38 am", "Headline": " ආසියානු සංවර්ධන බැංකුවෙන් කොටස් වෙළඳපොළට ඩොලර් මිලියන 250ක්", "News Content": "කොටස් වෙළඳපොළ සංවර්ධනය සඳහා වන වැඩසටහනකට ආසියානු සංවර්ධන බැංකුව අමෙරිකානු ඩොලර් මිලියන 250ක මූල්‍ය ආධාරයක් ශ්‍රී ලංකාවට ලබාදී තිබේ.ශ්‍රී ලංකා රජය වෙනුවෙන් මුදල් අමාත්‍යංශ ලේකම්වරයා ද ආසියානු සංවර්ධන බැංකුව වෙනුවෙන් එහි මෙරට නේවාසික දූත මණ්ඩල අධ්‍යක්ෂකවරයා ඊට අදාළ ගිවිසුම සඳහා අත්සන් තබා ඇති බව සඳහන්ය.ආසියානු සංවර්ධන බැංකුවේ සාමාන්‍ය ප්‍රාග්ධන සම්පත් අරමුදලෙන් මෙම ණය මුදල ලබාදීමට නියමිත බව මුදල් අමාත්‍යංශය නිකුත් කළ නිවේදනයේ සඳහන් වේ.කොටස් වෙළඳපොළ සංවර්ධන වැඩසටහනේ මූලික අරමුණ වී ඇත්තේ ශ්‍රී ලංකාවේ කොටස් වෙළඳපොළ රටේ අවශ්‍යතාවයන් සඳහා වඩා සාධනීය ලෙස ඒකරාශී කිරීම බව සඳහන්ය.", "URL": "https://sinhala.adaderana.lk/news.php?nid=66431", "Category": null, "Parent URL": null}