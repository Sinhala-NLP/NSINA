{"Source": "Adaderana", "Timestamp": "January 7, 2019 11:01 am", "Headline": "ක්‍රිඩා පුහුණුව සඳහා රජයේ පාසල්වලට පුහුණුකරුවන් 3850ක්", "News Content": "ක්‍රිඩා පුහුණු සඳහා පුහුණුකරුවන් 3850ක් රජයේ පාසල් වෙත බඳවා ගැනීම සඳහා ඉදිරිපත් කළ කැබිනට් පත්‍රිකාවට කැබිනට් මණ්ඩල අනුමැතිය හිමි වූ බව අධ්‍යාපන අමාත්‍ය අකිල විරාජ් කාරියවසම් මහතා පවසයි. මාර්තු මස අතුරු සම්මත ගිණුම පාර්ලිමේන්තුවට ඉදිරිපත් කිරීමෙන් පසුව අදාළ බඳවාගැනීම් සිදු කිරීමට නියමිතයි. අද(07) පෙරවරු 09.00 ට ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කැබිනට් රැස්වීම පැවැත් විය. කැබිනට් රැස්වීම පවත්වනු ලබන්නේ සෑම සතියේ දිනකම අඟහරුවාදා වුවද ජනාධිපතිවරයාගේ විශේෂ වැඩසටහන් කිහිපයක් එදිනට යෙදී ඇති බැවින් කැබිනට් රැස්වීම අද දිනයේ කැඳවා තිබුණි.", "URL": "https://sinhala.adaderana.lk/news.php?nid=101927", "Category": null, "Parent URL": null}