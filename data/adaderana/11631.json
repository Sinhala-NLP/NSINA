{"Source": "Adaderana", "Timestamp": "October 21, 2010 08:08 am", "Headline": "කල්මුණේදී අනවසර රූපවාහිනි නාලිකාවක් වටලයි", "News Content": "කල්මුණේ, නායපට්ටුමුණ ප්‍රදේශයේ අනවසරෙන් පවත්වාගෙන ගිය රූපවාහිනි නාලිකාවක් වටලා ද්‍රවිඩ ජාතිකයෙකු අත්අඩංගුවට ගෙන තිබේ. \"සන් ටීවී\"නමින් අදාළ රූපවාහිනී නාලිකාව පවත්වාගෙන ගොස් ඇති බව පොලිසිය සඳහන් කරනු ලැබීය. අදාළ වැඩසටහන් පවත්වාගෙන යන අවස්ථාවේදීම මෙම වැටලීම් සිදුකර ඇති අතර එම රූපවාහිනී නාලිකාවට අයත් දේපළ රැසක් ද එහිදි පොලිස් භාරයට ගෙන තිබේ. සැකකරු අද(21) දින කල්මුණේ මහේස්ත්‍රාත් අධිකරණයට ඉදිරිපත් කිරීමට නියමිතය. මේ සම්බන්ධයෙන් කල්මුනේ පොලිසිය වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=11631", "Category": null, "Parent URL": null}