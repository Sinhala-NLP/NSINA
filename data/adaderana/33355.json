{"Source": "Adaderana", "Timestamp": "April 18, 2013 08:16 am", "Headline": " පතල් සේවකයින්ගේ උපවාසය දිගඇදෙයි", "News Content": "කුරුණෑගල, දොඩම්ගස්ලන්ද කහටගහ මිණිරන් පතලේ සේවකයින් පිරිසක් උපවාසයක් ආරම්භ කර තිබේ. ඊයේ උදෑසන සිට සේවකයින් 60 දෙනෙකු පමණ මිණිරන් පතල තුළ මෙම උපවාසයේ නිරතවී සිටින බව වාර්තා වේ. සේවය ස්ථීර කිරීම, ප්‍රසාද දීමනා ලබාදිම ඇතුළු ඉල්ලීම කිහිපයක් මෙම උපවාසයට හේතු වි තිබේ. ඊයේ මධ්‍යම රාත්‍රිය වන තුරු මේ සම්බන්ධයෙන් බලධාරීන් සමග සාකච්ඡා කළ ද එය අසාර්ථක වූ බව උපවාසයේ නිරත සේවකයින් සඳහන් කළේය. එම නිසා තවදුරටත් උපවාසය අත්නොහරින බව එම සේවකයා අද දෙරණට කියා සිටියේය.", "URL": "https://sinhala.adaderana.lk/news.php?nid=33355", "Category": null, "Parent URL": null}