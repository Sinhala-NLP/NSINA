{"Source": "Adaderana", "Timestamp": "August 5, 2018 01:14 pm", "Headline": "රුසියාව සහ අමෙරිකාව අතර සබදතා තර කරන්න අමෙරිකානු නළුවෙක් පත් කරයි", "News Content": "රුසියාව සහ අමෙරිකාව අතර සබදතා ශක්තිමත් කිරීම සදහා විශේෂ නියෝජිතයෙකු ලෙස රුසියාව විසින් අමෙරිකානු නළු ස්ටීවන් සීගල් පත් කර තිබේ. රුසියානු විදේශ කටයුතු අමාත්‍යාංශය විසින් මෙය නිල වශයෙන් නිවේදනය කර ඇති බව විදෙස් මාධ්‍ය වාර්තා කළේය. 2016 වසරේ දී රුසියානු පුරවැසිභාවය ලබාගෙන ඇති ස්ටීවන් සීගල් රුසියානු ජනාධිපතිවරයා ලොව විශිෂ්ට රාජ්‍ය නායකයෙකු ලෙස හඳුන්වා දී තිබිණි. අමෙරිකාවේ උපත ලැබූ 66 හැවිරිදි සීගල් සටන් කලාවන් ප්‍රගුන කළ අයෙකු වන අතර චිත්‍රපට නළුවෙකු, නිෂ්පාදකයෙකු, අධ්‍යක්ෂවරයෙකු මෙන්ම තිර පිටපත් රචකයෙකු ලෙස ද ප්‍රචලිතව සිටියි.", "URL": "https://sinhala.adaderana.lk/news.php?nid=93864", "Category": null, "Parent URL": null}