{"Source": "Adaderana", "Timestamp": "April 7, 2014 07:50 am", "Headline": "රජය විසින් තහනම් කළ පුද්ගලයින් ඉන්දියාවේ සිටිනවා ", "News Content": "එල්.ටි.ටි.ඊ සංවිධානය ඇතුළු විදෙස් රට වල සිට ක්‍රියාත්මක වන සංවිධාන සමඟ සබඳකම් පැවැත්වීම සම්බන්ධයෙන් ශ්‍රි ලංකා රජය විසින් තහනමට ලක්කළ පුද්ගලයින්ගෙන් පිරිසක් ඉන්දියාව තුළ රැඳී සිටින බව ඉන්දිය මාධ්‍ය වාර්තා කරයි. එල්.ටි.ටි.ඊ සංවිධානය ඇතුළු ශ්‍රි ලංකාව තුළ වෙනමම රාජ්‍යයක් පිහිටුවීමේ අරමුණින් ක්‍රියාත්මක වූ සංවිධාන 15ක් රජය විසින් පසුගියදා තහනම් කිරීමට පියවර ගන්නා ලදී. ත්‍රස්තවාදය මැඩලීම සහ ඔවුන්ගේ මූල්‍ය කටයුතු නැවැත්වීම අරමුණ කරගනිමින් මෙම පියවර ගත් බව රජය ප්‍රකාශ කළේය. කෙසේ වෙතත් අනතුරුව අදාළ සංවිධාන සමඟ සබඳකම් පැවැත්වු සාමාජිකයින් 422 දෙදෙනෙකුගේ ක්‍රියාකාරිත්වය මෙරට තුළ තහනම් කිරිමට ද පියවර ගැණුනි. කෙසේ වෙතත් මොවුන්ගෙන් 32දෙදෙනෙකු ඉන්දියාව තුළ රැඳී සිටින බව ඉන්දිය මාධ්‍ය වාර්තා කළේය.", "URL": "https://sinhala.adaderana.lk/news.php?nid=42359", "Category": null, "Parent URL": null}