{"Source": "Adaderana", "Timestamp": "March 1, 2013 01:50 pm", "Headline": "කැලණිය ප්‍රා.සභාව ගැන පරීක්ෂණ නවතන්නැයි නියෝගයක්", "News Content": "කැලණිය ප්‍රාදේශීය සභාවේ කටයුතු සම්බන්ධයෙන් දැනට කෙරීගෙන යන පරීක්ෂණ නවතන ලෙස කොළඹ මහාධිකරණය අද (01) අතුරු තහනම් නියෝගයක් නිකුත් කර තිබේ. මහජන සම්බන්ධතා හා මහජන කටයුතු අමාත්‍ය මර්වින් සිල්වා මහතා විසින් කැලණිය ප්‍රාදේශීය සභාවේ පාලනය මෙහෙයවීමට උත්සහ කරන බව පවසා එම ප්‍රාදේශීය සභාව විසින් පෙත්සමක් ඉදිරිපත් කර තිබිණ. එකී පෙත්සම සලකා බැලීමෙන් පසුව මෙම නියෝගය නිකුත් කර ඇත. කැලණිය ප්‍රාදේශීය සභාවේ කටයුතු සම්බන්ධයෙන් බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා හා විශ්‍රාමික මහාධිකරණ විනිසුරු ඩඩ්ලි කරුණාරත්න යන අය දැනට සිදුකරන පරීක්ෂණ ඒ අනුව නතර කරන ලෙසට මහාධිකරණය නියෝග කර තිබේ. මෙම නියෝගය මාර්තු මස 27 වැනිදා දක්වා බලපැවැත්වෙන අතර එම නඩු විභාගය මේ මස 25 වැනිදා යළි කැඳවීමට නියමිතය.", "URL": "https://sinhala.adaderana.lk/news.php?nid=32026", "Category": null, "Parent URL": null}