{"Source": "Adaderana", "Timestamp": "April 1, 2015 12:03 pm", "Headline": "බෝගොල්ලාගමටත් ඇප - රට ගමන් බෑ!", "News Content": "මූල්‍ය වංචාවක් සම්බන්ධයෙන් චෝදනා එල්ල වී ඇති හිටපු අමාත්‍ය රෝහිත බෝගොල්ලාගම මහතා ඇප මත නිදහස් කර තිබේ.කොළඹ ප්‍රධාන මහේස්‍ත්‍රාත් අධිකරණය වෙත සැකකරු ඉදිරිපත් කිරීමෙන් පසු මෙම නියෝගය ලබාදී ඇති අතර ඔහුගේ විදෙස් ගමන් ද තහනම් කර ඇත.එසේම ඔහුට විදේශගත වීමද තහනම් කරමින් නියෝගයක් නිකුත් කර තිබේ.2006 වසරේ සිදුවූ බව කියන මූල්‍ය අක්‍රමිකතාවක් සම්බන්ධයෙන් හිටපු අමාත්‍ය රෝහිත බෝගොල්ලාගම මහතාට චෝදනා එල්ල වී ඇත.ඒ අනුව රුපියල් 50,000 ක මුදල් ඇපයක් සහ රුපියල් ලක්ෂ 10 බැගින් වූ ශරීර ඇප දෙකක් මත ඔහු මුදාහරින ලෙසට මහේස්ත්‍රාත් ගිහාන් පිලපිටිය මහතා විසින් නියෝග කර තිබේ.මෙම සිද්ධිය සම්බන්ධයෙන් අල්ලස් හෝ දූෂණ විමර්ශන කොමිෂන් සභාව විසින් හිටපු අමාත්‍ය රෝහිත බෝගොල්ලාගමට එරෙහිව පසුගිය 24 වැනිදා නඩු පැවරීය.", "URL": "https://sinhala.adaderana.lk/news.php?nid=50362", "Category": null, "Parent URL": null}