{"Source": "Adaderana", "Timestamp": "August 10, 2012 03:44 pm", "Headline": "අකුරැස්සේ හිටපු සභාපති යළි රිමාන්ඩ්", "News Content": "දැරියක් අපයෝජනය කිරීම සම්බන්ධයෙන් අත්අඩංගුවට ගෙන රක්ෂිත බන්ධනාගාර ගතව සිටි අකුරැස්ස ප්‍රාදේශීය සභාවේ හිටපු සභාපතිවරයා යළිත් රක්ෂිත බන්ධනාගාර ගත කර තිබේ. සිද්ධිය සම්බන්ධයෙන් අත්අඩංගුවට ගත් සැකකාර හිටපු සභාපතිවරයා සහ තවත් පුද්ගලයෙකු ලබන 20 වැනි දින දක්වා රක්ෂිත බන්ධනාගාර ගත කරන ලෙස මාතර ප්‍රධාන මහේස්ත්‍රාත් උදේශ් රණතුංග මහතා නියෝග කළේය. ළමා අපචාර සිද්ධියක් සම්බන්ධයෙන් අකුරැස්ස ප්‍රාදේශීය සභාවේ හිටපු සභාපති සුනිල් ලියනගේ සහ ඔහු‍ගේ ඥාති සහෝදරයෙකු පොලිසිය විසින් අත්අඩංගුවට ගන්නා ලදි. අත්අඩංගුවට ගෙන අධිකරණයට ඉදිරිපත් කළ මොවුන් රක්ෂිත බන්ධනාගාර ගතකර තිබූ අතර අද යළිත් මාතර මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම නියෝගය ලබාදී තිබේ.", "URL": "https://sinhala.adaderana.lk/news.php?nid=26471", "Category": null, "Parent URL": null}