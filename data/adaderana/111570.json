{"Source": "Adaderana", "Timestamp": "June 8, 2019 01:34 pm", "Headline": "සාරි ඔසරි ඇඳීම අවශ්‍ය නෑ-චක්‍රලේඛයේ සංශෝධනයක්", "News Content": "පාස්කු ප්‍රහාරයෙන් පසුව නිකුත් වූ කාර්යාලීය නිල ඇඳුම් පිළිබඳ චක්‍රෙල්කයට අනුව කටයුතු කිරීමේ අවශ්‍යතාවක් නැති බව අග්‍රාමාත්‍ය රනිල් වික්‍රමසිංහ මහතා පවසා ඇතැයි අග්‍රාමාත්‍ය කාර්යාලය නිවේදනය කළේය. පසුගියදා රාජ්‍ය පරිපාලන, ආපදා කළමනාකරණ සහ ග්‍රාමීය ආර්ථික කටයුතු අමාත්‍යංශය විසින් නව චක්‍ර ලේඛයක් නිකුත් කළේය. එහි දැක්වුණේ, රජයේ පිරිමි නිලධාරින්ට කලිසම හා කමිසය හෝ ජාතික ඇඳුමින් සැරසි සිටිය යුතු අතර කාන්තා නිලධාරිනියන් සාරිය හා ඔසරිය යන ඇඳුමින් සැරසි සිටිය යුතු බවයි. රාජ්‍ය පරිපාලන හා ආපදා කළමනාකරණ අමාත්‍යංශය විසින් ඉකුත් මැයි මස 29 වැනිදා රජයට අයත් කාර්යාල පරිශ්‍රවල ආරක්ෂාව තහවුරු කිරීම සඳහා නව චක්‍රෙල්ඛයක් නිකුත් කළේය. එහි සඳහන් වුයේ රජයේ නිලධාරින් රාජකාරි වේලාව තුළ ස්වකීය පරිශ්‍රයට පැමිණිමේ දි පිරිමි නිලධාරින් කලිසම හා කමිසය හෝ ජාතික ඇඳුමින් සැරසි සිටිය යුතු අතර කාන්තා නිලධාරිනියන් සාරිය හා ඔසරිය යන ඇඳුමින් සැරසි සිටිය යුතු බවයි. කෙසේ වෙතත් අග්‍රාමාත්‍ය කාර්යාලය අද නිවේදය කළේ කාර්යාලිය නිලඇඳුම් පිළිබඳ චක්‍රෙල්ඛය සශෝධනය කිරීමට රජය තීරණය කර ඇති බවයි. ඒ හේතුවෙන් ඊට අනුකූලව ක්‍රියාකිරිමේ අවශ්‍යතාවක් නොමැති බවට අග්‍රාමාත්‍යවරයා සඳහන් කර ඇති බව අදාළ නිවේදනයේ සදහන්. අග්‍රාමාත්‍ය කාර්යාලය නිකුත් කළ නිවේදනයේ වැඩිදුරටත් සදහන් වූයේ රාජ්‍ය පරිපාලන, ආපදා කළමනාකරණ සහා ග්‍රාමීය ආර්ථික කටයුතු අමාත්‍ය රංජිත් මද්දුමබණ්ඩාර මහතා විසින් එම චක්‍රෙල්ඛනය සශෝධනය කිරීමට කටයුතු කරමින් සිටින බවයි.", "URL": "https://sinhala.adaderana.lk/news.php?nid=111570", "Category": null, "Parent URL": null}