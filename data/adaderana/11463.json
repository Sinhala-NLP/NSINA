{"Source": "Adaderana", "Timestamp": "October 13, 2010 10:20 am", "Headline": "චීලියේ පතලක සිරවී සිටියවුන් මුදා ගැනීම ඇරඹෙයි", "News Content": "මාස 2 ක කාලයක සිට චීලී රාජ්‍යයේ පතලක සිරවී සිටින කම්කරුවන් මුදා ගැනීමේ කටයුතු මේ වන විට සිදුවේ‍. මෙසේ සිර වී සිටි එක් කම්කරුවෙකු නිදහස් කර අවසන් බව විදෙස් වාර්තා උපුටා දක්වයි. ඒ අනුව නිදහස ලැබූ පුද්ගලයා ෆ්ලෝරෙන්සියෝ ඇවලෝස් නැමැති 31 හැවිරිදි තැනැත්තෙකි. අඩි 2047ක ගැඹුරින් පිහිටි පතලේ මොවුන් මාස 2ක කාලයක සිට සිර වී සිටින අතර ඔවුන්ගේ සෞඛ්‍ය තත්ත්වය යහපත් බව ද සඳහන් වේ. විශේෂයෙන් සැකසූ කැප්සියුලයක් මගින් කම්කරුවන් මුදා ගැනීම සඳහා කටයුතු යොදා තිබේ.. පැයකට එක් පුද්ගලයෙකු බැගින් නිදහස් කර ගැනීමට මෙම ක්‍රමවේදයට අනුව හැකියාව ලැබෙන බව කියැවේ.. එරට ජනාධිපති සෙබස්තියන් පිනේරා පවසන්නේ චිලී රාජ්‍යයට අද ‍ඓතිහාසික දිනයක් බවයි.", "URL": "https://sinhala.adaderana.lk/news.php?nid=11463", "Category": null, "Parent URL": null}