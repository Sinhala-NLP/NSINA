{"Source": "Adaderana", "Timestamp": "August 26, 2018 04:07 pm", "Headline": "හෙරොයින් සමඟ කාන්තාවක් ඇතුළු පුද්ගලයින් 3 ක් අත්අඩංගුවට", "News Content": "හෙරොයින් ළඟ තබාගෙන සිටි කාන්තාවක් ඇතුළු තිදෙනෙකු පෑලියගොඩ, බොරැල්ල සහ මෝදර යන ප්‍රදේශවලදී අත්අඩංගුවට ගෙන තිබේ. ඔවුන් සතුව තිබී හෙරොයින් ග්‍රෑම් 30කට ආසන්න ප්‍රමාණයක් සොයා ගෙන ඇති බවයි පොලිස් මාධ්‍ය ප්‍රකාශක කාර්යාලය සඳහන් කළේය. බොරැල්ල සර්පන්ටයින් පාර ප්‍රදේශයේදී හෙරොයින් ග්‍රෑම් 22යි මිලිග්‍රෑම් 30ක් සමඟ පුද්ගලයෙකු අත්අඩංගුවට ගෙන තිබේ. පෑලියගොඩ, ගෑස් වත්ත ප්‍රදේශයේදී හෙරොයින් ග්‍රෑම් 02යි මිලිග්‍රෑම් 98ක් සමග තරුණයෙකු අත්අඩංගුවට ගෙන ඇති අතර මෝදර ප්‍රදේශයේදී හෙරොයින් ග්‍රෑම් 02 මිලිග්‍රෑම් 200ක් සමග 50 හැවිරිදි කාන්තාවක් අත්අඩංගුවට ගෙන ඇතිබව සඳහන්ය. සැකකරුවන් සහ සැකකාරිය අළුත්කඩේ හා මාලිගාකන්ද මහේස්ත්‍රාත් අධිකරණය වෙත ඉදිරිපත් කිරිමට නියමිත බව පොලිසිය පැවසීය.", "URL": "https://sinhala.adaderana.lk/news.php?nid=95061", "Category": null, "Parent URL": null}