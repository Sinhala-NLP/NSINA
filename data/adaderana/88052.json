{"Source": "Adaderana", "Timestamp": "April 26, 2018 11:04 am", "Headline": "වියානා ඇළට තවත් මෝටර් රථයක් බිළිවෙයි-රථය ගොඩ ගනියි-මිනිස්සුන්ට වෙච්ච දෙයක් නෑ", "News Content": "බදුල්ල-මහියංගන ප්‍රධාන මාර්ගයේ ගමන් ගත් මෝටර් රථයක් අද (26) උදෑසන 5.00 ට පමණ එම මාර්ගය අතරතුර පිහිටි වියානා ඇළට පෙරළී අනතුරට ලක්ව ඇතැයි මහියංගන පොලීසිය පවසයි. එම මාර්ගයේ සටහන්ව ඇති මාපාකඩ 08 කණුව ප්‍රදේශයේදී මෙම රථය මහවැලි ඇළට වැටී ඇති බව වාර්තා වෙයි. ඇළ මාර්ගයට පෙරළී ගිය මෝටර් රථය පෙරළීගිය ස්ථානයට මීටර් කීපයක් පහළින් පොලීසිය හා ප්‍රදේශවාසීන් එක්ව අද උදෑසන ගොඩ ගත් බවද පොලීසිය පවසයි. අනතුරට පත් මෝටර් රථය ගොඩ ගනු ලැබූවත් එහි ගමන් ගත් පුද්ගලයින්ට සිදුවූවේ කුමක් දැයි යන්න තෙක් අණාවරණය වී නොමැත. අනතුරට ලක්ව ඇත්තේ හිගුරක්ගොඩ ප්‍රදේශයේ පදිංචිකරුවෙකුට අයත් මෝටර් රථයකි. සිද්ධිය සම්බන්ධයෙන් මහියංගන පොලීසිය පරීක්ෂන පවත්වයි. මෙම මෝටර් රථය අනතුරට ලක්වු ස්ථානයේදීම මීට මාස කීපයකට ඉහතදී ද මෝටර් රථය දෙකක් හා ත්‍රීවීල් රථයක් අනතුරට ලක්වීමෙන් හය දෙනෙකුට දිවි අහිමි විය.", "URL": "https://sinhala.adaderana.lk/news.php?nid=88052", "Category": null, "Parent URL": null}