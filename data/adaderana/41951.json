{"Source": "Adaderana", "Timestamp": "March 21, 2014 07:55 am", "Headline": "යතුරු පැදි අනතුරින් කතක් මරුට", "News Content": "ඇල්පිටිය - අම්බලන්ගොඩ ප්‍රධාන මාර්ගයේ දී සිදුවු රිය අනතුරකින් කාන්තාවක් මියගොස් තිබේ. අම්බලන්ගොඩ දෙසට ධාවනය වූ යතුරුපැදියක් එම දිසාවටම ධාවනය වු ත්‍රීරෝද රථයක ගැටීමෙන් අනතුර සිදුව ඇත. අනතුරෙන් බරපතළ තුවාල ලැබු යතුරුපැදිකරු සහ පසුපැදිකාරිය කරන්දෙණිය රෝහලට ඇතුළත් කර තිබේ. කාන්තාව වැඩිදුර ප්‍රතිකාර සඳහා කරාපිටිය රෝහලට ඇතුළත් කිරීමෙන් අනතුරුව මියගොස් ඇත. මියගොස් ඇත්තේ උණගස්වල හන්දිය, කරන්දෙණිය ප්‍රදේශයේ පදිංචිව සිටි 52 හැවිරිදි කාන්තාවකි.", "URL": "https://sinhala.adaderana.lk/news.php?nid=41951", "Category": null, "Parent URL": null}