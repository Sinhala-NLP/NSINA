{"Source": "Adaderana", "Timestamp": "September 9, 2017 12:42 pm", "Headline": " තවදුරටත් තද වැසි ", "News Content": "දිවයිනේ පළාත් කිහිපයකට තවදුරටත් තද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි.ඒ අනුව බස්නාහිර, සබරගමුව, මධ්‍යම , දකුණ සහ වයඹ යන පළාත්වල වැසි පවතින බව එම දෙපාර්තමේන්තුව සඳහන් කළේය.පවතින වැසි සහිත කාලගුණ තත්ත්වය හේතුවෙන් රත්නපුර දිස්ත්‍රික්කයේ ප්‍රදේශ රැසක් ජලයෙන් යටවී තිබේ.නායයාමේ අනතුරු ඇඟවීම් නිවේදනය තවදුරටත් දීර්ඝ කර ඇති බව ආපදා කළමනාකරණ මධ්‍යස්ථානය සඳහන් කළේය.මේ අතර ආපදාවන් ඇති කිරීමට සම්බන්ධ වූ පුද්ගලයින්ට කිසිඳු දඩුවමක් ලබා නොදීම කණගාටුවට කරුණක් බව අමාත්‍ය පාඨලී චම්පික රණවක මහතා පවසයි.ලක්සද සෙවණ නිවාස සංකීර්ණයේ පැවැති උත්සවයකට එක්වෙමින් අමාත්‍ය පාඨලී චම්පික රණවක මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=77329", "Category": null, "Parent URL": null}