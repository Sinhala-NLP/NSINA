{"Source": "Adaderana", "Timestamp": "February 15, 2019 09:24 am", "Headline": "නිවසේ නිදා සිටි බිරිඳට හා දැරියට පියාගෙන් ඇසිඩ් ප්‍රහාරයක්", "News Content": "කාන්තාවක් හා දැරියක් නිවසේ නිදා සිටිය දී නිවසට ඇතුළු වු දෙදෙනෙකු විසින් ඇසිඩ් ප්‍රහාරයක් එල්ල කර පළා ගොස් තිබේ. ඊයේ(14) රාත්‍රී 10.30 ට පමණ කඹුරුපිටිය පොලිස් වසමේ අමල්කා නිවස, බෝලගෙවත්ත, රත්කැකුලාව යන ලිපිනයේ පදිංචි කාන්තාවකට හා දැරියකට මෙම අවාසනාවන්ත සිදුවීමට මුහුණ පෑමට සිදුව තිබේ. එහිදී තුවාලකරුවන් කඹුරුපිටිය ආඳපාන රෝහලට ඇතුළත් කර ඇති අතර, කාන්තාව වැඩිදුර ප්‍රතිකාර සඳහා මාතර රෝහලට මාරු කර යවා තිබේ. පසුව ප්‍රතිකාර ලබමින් සිටි ඇය එහිදී මිය ගොස් තිබේ. ‍ මෙසේ මියගොස් ඇත්තේ වයස අවුරුදු 39 ක් වු ප්‍රකාපසිංහ ආරච්චිගේ විජිතා නම් කාන්තාවකි. මෘත ශරීරය මේ වන විට මාතර රෝහලේ තැන්පත් කර තිබේ. මරණකාරියගේ ස්වාමි පුර්ෂයා මාස 5ක කාලයක් ඇගෙන් වෙන්වී සිට ඇති අතර, මෙම පුද්ගලයා තවත් පුද්ගලයෙකු සමඟ රාත්‍රී කාලයේ මෙලෙස පැමිණ ඇසිඩ් ප්‍රහාරය එල්ල කඑ ඇති බවට දැරිය විසින් ප්‍රකාශයක් ලබා දී ඇත.", "URL": "https://sinhala.adaderana.lk/news.php?nid=104356", "Category": null, "Parent URL": null}