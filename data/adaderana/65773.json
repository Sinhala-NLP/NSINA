{"Source": "Adaderana", "Timestamp": "November 6, 2016 03:22 pm", "Headline": "දිස්ත්‍රික්ක 4ක් නායයෑ‍මේ අවදානමක", "News Content": "පවතින අයහපත් කාලගුණ තත්ත්වය හේතුවෙන් දිස්ත්‍රික්ක 04ට නායයාම් අවදානම් නිවේදන නිකුත් කර ති‍බේ.ජාතික ගොඩනැගිලි පර්යේෂණ සංවිධානය විසින් ඉදිරි පැය 24 සඳහා මෙම නිවේදනය නිකුත් කර ඇති බව ආපදා කළමනාකරණ මධ්‍යස්ථානය සදහන් කළේය.රත්නපුර, කළුතර, ගාල්ල සහ මාතර යන දිස්ත්‍රික්කවල නායයාම්, පස් කඳු කඩාවැටීම් සහ ගල් පෙරළීම් සිදු විය හැකි බව ජාතික ගොඩනැගිලි පර්යේෂණ සංවිධානය පැවසීය.මේ හේතුවෙන් අදාළ ප්‍රදේශවල කඳුකර ආශ්‍රිතව සිටින ජනතාව අවධාන‍යෙන් සිටිය යුතු බව ආපදා කළමනාකරණ මධ්‍යස්ථානය වැඩිදුරටත් ප්‍රකාශ කර සිටියි.මේ අතර පවතින වැසි සහිත කාලගුණික තත්ත්වය හේතුවෙන් ගාල්ල සහ මාතර දිස්ත්‍රික්කවල ජල ගැලීම් තත්ත්වයන් වාර්තා වන බව ආපදා කළමනාකරණ මධ්‍යස්ථානය පවසයි.එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසන්නේ මේ හේතුවෙන් නිවාස සහ අතුරුමාර්ග කිහිපයක් ජලයෙන් යටවී ඇති බවට වාර්තා වන බවයි.", "URL": "https://sinhala.adaderana.lk/news.php?nid=65773", "Category": null, "Parent URL": null}