{"Source": "Adaderana", "Timestamp": "July 19, 2017 09:26 am", "Headline": "මනුෂ්‍ය ඝාතනයකට සම්බන්ධ සැකකරුවන් 3 ක් අත්අඩංගුවට", "News Content": "මනුෂ්‍ය ඝාතනයකට සම්බන්ධ සැකකරුවන් තිදෙනෙකු තලංගම ප්‍රදේශයේදී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයට ලද තොරතුරක් මත සිදුකළ වැටලීමකදී මොවුන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි. පසුගිය අප්‍රේල් මස 28 වන දින තලංගම ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබූ අතර මිරිහාන විශේෂ අපරාධ මෙහෙයුම් ඒකකය විසින් ඊට අදාළ මෙහෙයුම් ආරම්භ කර තිබුණි. අත්අඩංගුවට ගෙන ඇත්තේ තලවතුගොඩ ප්‍රදේශයේ පදිංචි පුද්ගලයින් තිදෙනෙකු බව පොලීසිය පවසයි. සැකකරුවන් අද(19) කඩුවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර තලංගම පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=75405", "Category": null, "Parent URL": null}