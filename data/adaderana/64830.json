{"Source": "Adaderana", "Timestamp": "October 8, 2016 02:57 pm", "Headline": "‍කසළ තේ ඇදලා", "News Content": "කසළ තේ ප්‍රවාහනය කරමින් සිටි පුද්ගලයින් දෙදෙනෙකු සපුගස්කන්ද, මාකොල ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරීන්ට ලද තොරතුරක් මත ලොරි රථයක් නවතා සිදුකළ පරීක්ෂාවකදී ඔවුන් අත්අඩංගුවට ගෙන ඇති බව පොලීසිය සඳහන් කළේය.එහිදී සැකකරුවන්ගෙන් සිදුකළ වැඩිදුර ප්‍රශ්න කිරීම්වලදි තවත් කසළ තේ ගබඩා කර තිබූ ස්ථානයක් වටලා පුද්ගලයින් දෙදෙනෙකු අත්අඩංගුවට ගෙන ඇත.එහිදී කසළ තේ කිලෝග්‍රෑම් 48,160ක් පොලීසිය භාරයට ගෙන ඇත.සැකකරුවන් දෙමටගොඩ, පූගොඩ, රත්මලාන සහ ගම්පහ යන ප්‍රදේශවල පදිංචිකරුවන් වේ.සැකකරුවන් පොලිස් ඇප මත මුදාහැර ඇති අතර ඔවුන් හට ලබන 14 වන දින මහර මහේස්ත්‍රාත් අධිකරණය වෙත පෙනී සිටින ලෙස නියෝග කර ඇත.", "URL": "https://sinhala.adaderana.lk/news.php?nid=64830", "Category": null, "Parent URL": null}