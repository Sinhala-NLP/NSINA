{"Source": "Adaderana", "Timestamp": "February 6, 2013 04:29 pm", "Headline": "දිස්ත්‍රික් ප්‍රාග්ධන සමූපකාර බැංකු ගොඩනැගිල්ල ගිනිගනියි", "News Content": "හම්බන්තොට දිස්ත්‍රික් ප්‍රාග්ධන සමූපකාර බැංකුව පිහිටි ගොඩනැගිල්ලේ ගින්නක් හටගෙන තිබේ. තිස්සමහාරාම නගරයේ පිහිටි අදාළ බැංකුවේ අද (06) අලුයම මෙම ගින්න හටගෙන ඇති බව අද දෙරණ වාර්තාකරු සඳහන් කළේය. කෙසේවෙතත් තිස්සමහාරාම පොලීසිය සහ වීරවිල ගුවන් හමුදා කඳවුරේ නිලධාරීන් එක්ව ගින්න මැඩපවත්වා තිබේ. පසුව සිදුකළ පරීක්ෂණවල දී බැංකු ගොඩනැගිල්ලේ තිබූ පරිගණක උපාංග කොටස් කිහිපයක් අතුරුදන්ව ඇති බවට අනාවරණය වු බව පොලීසිය පැවසුවේය. කාර්යාලයේ තිබූ ලිපි ලේඛණ රැසක් ද ගින්නෙන් විනාශ වී තිබේ. තිස්සමහාරාම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31407", "Category": null, "Parent URL": null}