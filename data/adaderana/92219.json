{"Source": "Adaderana", "Timestamp": "July 9, 2018 08:46 am", "Headline": "පිටකොටුවේ වෙඩි තැබීමක්-නාගරික මන්ත්‍රීවරයෙක් මරුට", "News Content": "අද(09) උදෑසන 7.45ට පමණ පිටකොටුව-ආදිවාල් වීදියට හැරෙන මංසන්ධිය අසල වෙඩි තැබීමක් සිදුව තිබේ. අදාළ ස්ථානයේ වු පලතුරු කඩයක් තුළ දී මෙම වෙඩි තැබීම සිදුව ඇත. යතුරු පැදියකින් පැමිණි පුද්ගලයෙකු විසින් පලතුරු කඩයේ සිටි පුද්ගලයාට වෙඩි තබා පළා ගොස් ඇති බව පොලීසිය පවසයි. තුවාලකරු වයස අවුරුදු 40 ක් වු ක්‍රිෂ්ණපිල්ලේ තිරුබානන්දන් හෙවත් ක්‍රිෂ්ණා යන පුද්ගලයෙකු බව පොලීසිය අනාවරණය කර ගෙන තිබේ. ඔහු කොළඹ නගර සභාවේ ස්වාධීන කණ්ඩායම් මන්ත්‍රීවරයෙකු ද වන බව පැවසෙයි. තුවාලකරු කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ. පිටකොටුව පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=92219", "Category": null, "Parent URL": null}