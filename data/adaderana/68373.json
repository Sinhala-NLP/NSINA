{"Source": "Adaderana", "Timestamp": "January 21, 2017 09:20 am", "Headline": " ට්‍රම්ප් දිවුරුම් දෙයි", "News Content": "අමෙරිකාවේ 45 වෙනි ජනාධිපතිවරයා ලෙස ඩොනල්ඩ් ට්‍රම්ප් දිවුරුම් දී තිබේ.එරට අග විනිසුරු ජෝන් රොබට්ස් ඉදිරියේ ඩොනල්ඩ් ට්‍රම්ප් දිවුරුම් දීම සිදු වුණි.එම අවස්ථාවට අමෙරිකාවේ හිටපු ජනාධිපතිවරුන් වන ජිමී කාටර්, බිල් ක්ලින්ටන්, ජෝර්ජ් බුෂ් සහ බැරැක් ඔබාමා ද සහභාගී වී සිටියි.දිවුරුම් දීමෙන් අනතුරුව සිය ප්‍රථම කතාව සිදුකරමින් ඩොනල්ඩ් ට්‍රම්ප් ප්‍රකාශ කළේ තමා අමෙරිකාව යළි ගොඩනැගීම සඳහා පියවර ගන්නා බවයි. තම ජයග්‍රහණය, ජනතාවගේ ජයග්‍රහණයක් බවට පත් කිරීමට කටයුතු කරන බව ඔහු එහිදී පැවසුවේය.අමෙරිකාව සෙසු රට වල දේශ සීමා ආරක්ෂා කිරීමට ඉදිරිපත්ව සිටින්ගේ තම රටේ දේශ සීමාව අනතුරට ලක් කරමින් බව ඔහු එහිදී ප්‍රකාශ කළේය.එමෙන්ම වෙනත් රට වල යටිතල පහසුකම් ගොඩනැංවීමට කටයුතු කළ අමෙරිකාව තම රට ගැන නොසලකා හැරි බව ඩොනල්ඩ් ට්‍රම්ප් පැවසුවේය.කර්මාන්ත ශාලා වැසී ගොස් ලක්ෂ සංඛ්‍යාත අමෙරිකානුවන්ට රැකියා අහිමි වූ බවද ඔහු එහිදී කියා සිටියේය.ලෝකය, අන්තවාදී ඉස්ලාම් ත්‍රස්ථවාදයට එරෙහිව බලගැන්විය යුතු බවද ඩොනල්ඩ් ට්‍රම්ප් ජනාධිපතිධුරයේ දිවුරුම් දීමෙන් පසුව සිදුකළ කථාවේදී අවධාරණය කළේය.", "URL": "https://sinhala.adaderana.lk/news.php?nid=68373", "Category": null, "Parent URL": null}