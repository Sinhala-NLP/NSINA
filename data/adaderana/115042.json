{"Source": "Adaderana", "Timestamp": "July 26, 2019 09:38 am", "Headline": "වැඩ පෙන්නපු නායකයෝ දෙන්නා තමයි නැවත රට භාරගන්නේ", "News Content": "ත්‍රස්තවාදයට හිස එසවීමට නොදෙන එකම නායකයා ගෝඨාභය රාජපක්ෂ මහතා බැවින් ජනතාව ඔහු රටේ නායකයා කිරීමට අපේක්ෂා කරන බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.එම් චන්ද්‍රසේන මහතා පවසයි. මොණරාගල පැවති උත්සවයක දී සිය අදහස් දක්වමින් ඒ මහතා මේ බව ප්‍රකාශ කළේය. එහිදී වැඩිදුරටත් අදහස් දක්වමින් ඒ මහතා ප්‍රකාශ කර සිටියේ ගෝඨාභය රාජපක්ෂ මහතා රටේ ජනාධිපති ලෙසත් මහින්ද රාජපක්ෂ මහතා අගමැති ලෙසත් පත්කොට එම සුසංයෝගය තුළින් රට ගොඩනඟන බවයි. යුද්ධය අවසන් කර රට සංවර්ධනය කිරීම තුළින් වැඩ පෙන්වු නායකයින් දෙපළ නැවත මාස කිහිපයකින් රට බාර ගන්නා බව ඒ මහතා වැඩිදුරටත් පවසා සිටියේය.", "URL": "https://sinhala.adaderana.lk/news.php?nid=115042", "Category": null, "Parent URL": null}