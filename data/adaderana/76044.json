{"Source": "Adaderana", "Timestamp": "August 7, 2017 09:17 am", "Headline": "මෝටර් රථයක් තුළ සැකකටයුතු ලෙස දරුවෙක් මියයයි", "News Content": "අවුරුදු පහ හමාරක් පමණ වයසැති දරුවෙකු සැකකටයුතු ලෙස මෝටර් රථයක් තුළ මියගොස් සිටියදී සොයාගෙන තිබේ. අක්කරෙයිපත්තුව, ඔළුවිල් ප්‍රදේශයේ පදිංචිව සිටි අදාළ දරුවා ඊයේ(06) පස්වරුවේ නිවස අසල වෙළදසැලකට ගොස් ඇති අතර ඔහු නැවත නොපැමිණිම හේතුවෙන් ප්‍රදේශවාසීන් සෝදිසි කර ඇති බව වාර්තා වෙයි. පසුව මෝටර් රථයක් තුළ සිටි දරුවා සොයාගෙන ඇති අතර ඔහු රෝහලට ඇතුළත් කරන අවස්ථාවේදී මියගොස් සිටි බව පොලීසිය පවසයි.", "URL": "https://sinhala.adaderana.lk/news.php?nid=76044", "Category": null, "Parent URL": null}