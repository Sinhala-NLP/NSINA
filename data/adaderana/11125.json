{"Source": "Adaderana", "Timestamp": "September 27, 2010 11:17 am", "Headline": "පළාත් පාලන ඡන්දයේ මූලික සූදානම ඇරඹෙයි", "News Content": "මෙවර පළාත් පාලන මැතිවරණය පැවැත්වීම සම්බන්ධයෙන් මූලික සුදානම් වීමේ කටයුතු මේ වන විට සිදුකෙරෙන බව පළාත් පාලන හා පළාත් සභා නියෝජ්‍ය අමාත්‍ය ඉන්දික බණ්ඩාරනායක මහතා පවසයි. ඒ අනුව මෙවර පළාත් පාලන මැතිවරණය ලබන වසරේ මුල පැවැත්වීමට කටයුතු යොදා ඇති බව ඔහු සඳහන් කළේය. 70%ක් කොට්ඨාශ ක්‍රමයත්, 30%ක් සමානුපාතික ක්‍රමයත් මිශ්‍ර වු නව මැතිවරණ ක්‍රමයක් ‍ඔස්සේ මෙවර පළාත් පාලන මැතිවරණය පැවැත්වීමට නියමිත බව අමාත්‍යවරයා ප්‍රකාශ කරයි. මීට අමාත්‍ය මණ්ඩල‍යේ අනුමැතිය හිමිවී ඇති හෙයින් එය කඩිනමින් පාර්ලිමේන්තුවට ඉදිරිපත් කර සම්මත කර ගැනීමට ද කටයුතු යොදන බව ඔහු සඳහන් කළේය.", "URL": "https://sinhala.adaderana.lk/news.php?nid=11125", "Category": null, "Parent URL": null}