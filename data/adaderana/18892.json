{"Source": "Adaderana", "Timestamp": "September 22, 2011 11:30 am", "Headline": "සමලිංගිකයින් වැඩියිලු?චීන මාධ්‍යය හෙළිදරව්වක්!", "News Content": "ශක්තිමත් බෞද්ධ සංස්කෘතියකට උරුමකම් කියූවද ඊට ප්‍රතිවිරුද්ධ ලෙස ශ්‍රී ලංකාවේ සමලිංගිකයින් සංඛ්‍යාත්මකව වර්ධනය වී ඇතැයි චීන මාධ්‍ය උපුටා දක්වයි. ශ්‍රී ලංකාවේ සෞඛ්‍ය බලධාරීන් විසින් සිදුකරන ලද සමීක්ෂණයකින් මේ බව තහවුරු වී ඇතැයි ශින්හුවා වෙබ් අඩවිය සඳහන් කරයි. මිලියන 20 ක් පමණ වන ශ්‍රීලංකාවේ ජනගහනයෙන් 30,000 ක පමණ පිරිසක් සමලිංගිකයින් බවත්,ලිංගික ශ්‍රමකයින් 40,000 ක් පමණ සිටින බවත් මෙම සමීක්ෂණය මගින් තහවුරු වී ඇතැයි සඳහන් වේ. සමලිංගික සබඳතා ශ්‍රීලංකාව තුළ තහනම් කර තිබියදී වුව එකී ක්‍රියාකාරකම්වල වර්ධනයක් පෙන්නුම් කරන බවත්,පාසල්වල හා විශ්ව විද්‍යාල නේවාසිකාගාරවල මෙම තත්ත්වය වැඩි වශයෙන් දැකිය හැකි බවත් කියැවෙයි. එයින් කොළඹ අග නගරය කේන්ද්‍ර කරගනිමින් නීති විරෝධී ගණිකා නිවාසවල 8000 ක පමණ පිරිසක් සිටින බවත්,නිරන්තරයෙන් පොලීසිය විසින් මෙම ගණිකා නිවාස වටලමින් නීතිය ක්‍රියාත්මක කළද දිවයින පුරා මෙවැනි මධ්‍යස්ථාන දැකිය හැකි බවත් ශින්හුවා පුවත් සේවය පෙන්වාදෙයි.", "URL": "https://sinhala.adaderana.lk/news.php?nid=18892", "Category": null, "Parent URL": null}