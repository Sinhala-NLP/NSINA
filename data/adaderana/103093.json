{"Source": "Adaderana", "Timestamp": "January 26, 2019 08:31 am", "Headline": "හෙරොයින් සමඟ පුද්ගලයෙක් අත්අඩංගුවට", "News Content": "බදුල්ල පොලිස් වසමේ පිංආරාව බෝධිය අසලදී බදුල්ල කොට්ඨාස විෂ මත්ද්‍රව්‍ය ඒකකයේ නිලධාරීන් විසින් ලද තොරතුරක් මත වැටලීමක් සිදුකර හෙරොයින් ග්‍රෑම් 3 මිලිග්‍රෑම් 150ක් සමඟ සැකකරුවෙකු අත්අඩංගුවට ගෙන බදුල්ල පොලිස් ස්ථානයට ඉදිරිපත් කර තිබේ. ඊයේ(25) රාත්‍රී 11.30ට පමණ අත්අඩංගුවට ගත් සැකකරු වයස 36ක් වූ ඉළුක්තැන්න, කටුපැලැල්ලගම, බදුල්ල ප්‍රදේශයේ පදිංචි තාරක විජේරත්න ගමගේලාගේ මනෝජ් තක්ෂිත සෙනෙවිරත්න යන අය වෙයි. සැකකරු අද(26) බදුල්ල ගරු මහේස්ත්‍රාත් අධිකරණය වෙත ඉදිරිපත් කිරීමට නියමිතයි. බදුල්ල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103093", "Category": null, "Parent URL": null}