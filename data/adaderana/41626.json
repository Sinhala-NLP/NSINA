{"Source": "Adaderana", "Timestamp": "March 8, 2014 09:02 am", "Headline": "මාර්ග 2ක් තාවකාලිකව වසයි", "News Content": "වැල්ලම්පිටිය, කොටිකාවත්ත මංසන්ධියෙන් හැරී ගමන් ගන්නා 175 බස් මාර්ගය කොහිලවත්ත ප්‍රදේශයෙන් තාවකාලිකව වසා තබන බව පොලීසිය පවසයි. එය අද පෙරවරු 06 සිට හෙට පස්වරු 06 දක්වා වසා තැබෙන බව සඳහන්ය. පොලිසිය පවසන්නේ අදාළ කාලය තුළ එම මාර්ගය භාවිත කරන රථවාහන වලට විකල්පයක් ලෙස කොහිලවත්ත, කැලණිමුල්ල හන්දිය, අංගොඩ, කොටිකාවත්ත හරහා ගමන් කළ හැකි බවයි. මේ අතර හැටන් නුවරඑලිය මාර්ගය ද අද පස්වරු 06 සිට හෙට පෙරවරු 06 දක්වා වසා තැබෙනද බව පොලිසිය පවසයි. නානුඔය නගරය ආසන්නයේ උමං මාර්ගය අලුත්වැඩියා කිරීම හේතුවෙන් එය වසා තැබෙයි. ඊට විකල්ප ලෙස හැටන් දෙසින් පැමිණෙන වාහන තලවකැලේ නගරයෙන්, තවලන්තැන්න මාර්ගය ඔස්සේ රම්බොඩ හරහා නුවරඑලියට ගමන් කළ හැකිය. ඩයගම සිට පැමිණෙන වාහන තලවකැලේ නගරයට පැමිණ තවලන්තැන්න මාර්ගය ඔස්සේ රම්බොඩ හරහා නුවරඑලියට ගමන් කළ හැකි බව පොලිසිය පවසයි. නුවරඑලිය දෙස සිට පැමිණෙන වාහන වලට නානුඔය දුම්රිය ස්ථානය දක්වා පැමිණිය හැකි අතර හැටන් දෙස සිට පැමි‍ණෙන වාහන වලට ද නානුඔය දුම්රිය ස්ථානය දක්වා පැමිණිය හැකි බව පොලිසිය කියයි.", "URL": "https://sinhala.adaderana.lk/news.php?nid=41626", "Category": null, "Parent URL": null}