{"Source": "Adaderana", "Timestamp": "November 13, 2017 02:35 pm", "Headline": "  පකිස්ථානුවා ගිල්ල ගුලි මීගමුවේදී එළියට ගනියි", "News Content": "හෙරොයින් ගුලි තොගයක් උදරයේ සඟවාගෙන මෙරටට පැමිණි 57 හැවිරිදි පකිස්ථාන ජාතිකයෙකු කටුනායක ගුවන්තොටපල පොලිස් මත්ද්‍රව්‍ය නාශක ඒකකය මඟින් අත්අඩංගුවට ගෙන තිබේ. දෝහාර් සිට කටාර් ගුවන් සමාගමට අයත් ගුවන් යානයකින් අදාළ පුද්ගලයා කටුනායක ගුවන්තොටුපල වෙත පැමිණි බව අද දෙරණ වාර්තාකරු සඳහන් කළේය. අදාළ පුද්ගලයා පිළිබඳ සැකසිතූ පොලිස් මත්ද්‍රව්‍ය නාශක අංශය ඔහු ස්කෑන් පරීක්ෂාවකට ලක් කර ඇති අතර එහිදී හෙරොයින් ගුලි ගිලදමා ඇති බවට අනාවරණය වී තිබේ. ඒ අනුව ඔහු මීගමුව මහ රෝහලට ඇතුළත් කර ඇති අතර මේ වන විට හෙරොයින් ගුලි 42ක් ඉවතට ගෙන ඇති බව වාර්තා වෙයි. පොලිස් මත්ද්‍රව්‍යනාශක ඒකකය මඟින් මේ පිළිබඳ වැඩිදුර විමර්ශන විසින් සිදු කරයි.", "URL": "https://sinhala.adaderana.lk/news.php?nid=79835", "Category": null, "Parent URL": null}