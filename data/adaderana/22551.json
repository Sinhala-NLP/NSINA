{"Source": "Adaderana", "Timestamp": "March 3, 2012 02:14 pm", "Headline": "අධිවේගි මාර්ගයට තවත් බස්රථ 6 ක්", "News Content": "දක්ෂිණ අධිවේගි මාර්ගයේ පොදු ප්‍රවාහනය සඳහා ඉදිරියේ දී තවත් බස්රථ 6 ක් එක්කිරීමට පියවර ගන්නා බව ජාතික ගමනාගමන කොමිසන් සභාව පවසයි. ඉන් බස් රථ 4 ක් ලබන 5 වැනි දින සිට ධාවනයට එක්කරන බව එහි සභාපති රොෂාන් ගුණවර්ධන මහතා පැවසුවේය. ඉතිරි බස් රථ 2 ක ලබන 7 වැනිදා සිට ධාවනයට එක්කිරීමට සැලසුම් කර ඇත. එම බස්රථවල ගමන් ගන්නා මගීන් සඳහා පහසුකම් රැසක් ලබාදීමට ද ඉදිරියේ දී කටයුතු කරන බව රොෂාන් ගුණවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=22551", "Category": null, "Parent URL": null}