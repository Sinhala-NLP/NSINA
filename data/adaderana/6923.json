{"Source": "Adaderana", "Timestamp": "February 26, 2010 07:06 pm", "Headline": "ලක්ෂ 15 ක කප්පම්කරු මාට්ටු", "News Content": "කප්පම් ලබාගැනීමට උත්සාහ කළ පුද්ගලයෙකු වාරියපොල ප්‍රදේශයේ දී අත්අඩංගුවට ගැනීමට කුරුණෑගල කොට්ඨාශ අපරාධ විමර්ශන අංශය සමත්ව තිබේ. වාරියපොල ප්‍රදේශයේ පදිංචිකරුවෙකුගෙන් රුපියල් ලක්ෂ 15ක කප්පම් මුදලක් ලබාගැනීමට සැකකරු උත්සහ කර ඇති බව සඳහන් වේ. කප්පම් මුදල නොදුනහොත් පවුලේ සාමාජිකයෙකුගේ ජිවිතයට හානියක් කරන බවට සැකකරු විසින් තර්ජනය කර තිබේ. මේ සම්බන්ධයෙන් කුරුණෑගල කොට්ඨාශ අපරාධ විමර්ශන අංශයට කරන ලද පැමිණිල්ලකින් පසු සැලසුම් සහගත ලෙස අදාළ පුද්ගලයා අත්අඩංගුවට ‍ගැනීමට හැකි වී ඇති බවයි පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අත්අඩංගුවට පත්වන අවස්ථාවේ සැකකරු ළඟ තිබී ජීව අත්බෝම්බයක් ද සොයාගෙන තිබෙන අතර ඔහු මඩාටුව, පාදෙනිය ප්‍රදේශයේ පදිංචිකරුවෙකු බව පොලිසිය පවසයි.", "URL": "https://sinhala.adaderana.lk/news.php?nid=6923", "Category": null, "Parent URL": null}