{"Source": "Adaderana", "Timestamp": "June 21, 2010 02:15 pm", "Headline": "76 දෙනාගෙන් 25ක් එල්. ටී. ටී. ඊ සාමාජිකයින්", "News Content": "කැනේඩියානු මුහුදු සීමාවේ දී අත්අඩංගුවට පත්වූ අනවසර ශ්‍රී ලාංකික සංක්‍රමණිකයන් අතරින් 25 දෙනෙකු එල්.ටී.ටී.ඊ සාමාජිකයින් බව සනාථ වී තිබේ. ඉකුත් වස‍රේ ඔක්තෝබර් මාසයේ දී කැනේඩියානු වෙරළාරක්ෂක නිලධාරීන්ගේ අත්අඩංගුවට පත්වූ ඕෂන් ලේඩි නෞකාවේ සිටි සංක්‍රමණිකයින් 76 දෙනා පිළිබඳ එරට ආරක්ෂක අංශ විශේෂ විමර්ශනයක් සිදුකර ඇත. ඒ අනුව අදාළ පිරිස අතරින් 25 දෙනෙකු එල්. ටී. ටී. ඊ සාමාජිකයින් බවට තහවුරු වී ඇති බව එරට අභ්‍යන්තර වාර්තා පවසයි. සාමාජිකයින් විශාල පිරිසක් එකවර වෙනත් ස්ථානයකට පැමිණීම එල්. ටී. ටී. ඊ සංවිධානයේ යළි නැගී සිටීමේ උත්සාහයක් විය හැකි බව‍ මේ සම්බන්ධයෙන් එරට නිකුත් කර තිබෙන වාර්තාවක දැක්වේ. කෙ‍සේවෙතත් තම සේවාදායකයින්ට එරෙහිව චෝදනා එල්ල කරන්නේ නම් කැනේඩියානු බලධාරීන් ඒවා ඔප්පු කිරීම සඳහා සූදානම් විය යුතු බව ද අදාළ සංක්‍රමණිකයින් වෙනුවෙන් පෙනී සිටින නීතීඥවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=9138", "Category": null, "Parent URL": null}