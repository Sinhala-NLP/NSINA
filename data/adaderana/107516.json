{"Source": "Adaderana", "Timestamp": "April 6, 2019 03:17 pm", "Headline": "ඉරානයේ ගංවතුර තත්ත්වය දරුණු අතට", "News Content": "ඉරානයට බලපා ඇති ගංවතුර තත්ත්වය හේතුවෙන් එරට නගර සහ ගම්මාන රැසක ජනතාව පදිංචි ස්ථානවලින් ඉවත් කිරීමට බලධාරීන් පියවර ගෙන ඇත. දින කිහිපයක සිට පවතින අධික වර්ෂාපතනයත් සමඟ ගංවතුර තත්ත්වය වර්ධනය වීමේ අවධානම හේතුවෙන් ජනතාව ඉවත් කිරීමට පියවර ගෙන ඇති බව සඳහන්ය. ඉරානයට බලපා ඇති අයහපත් කාළගුණ තත්ත්වය හේතුවෙන් මේ වනවිට පුද්ගලයින් 70ක් මියගොස් ඇති අතර 50,000කට අධික පිරිසක් අවතැන්ව සිටියි. ගම්මාන 70ක් පමණ ජලයෙන් යට වී ඇති අතර මාර්ග, පාලම් සහ ගොඩනැඟිලි දහස් ගණනක් අයහපත් කාලගුණ තත්ත්වය හේතුවෙන් විනාශයට පත්ව ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=107516", "Category": null, "Parent URL": null}