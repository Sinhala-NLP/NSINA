{"Source": "Adaderana", "Timestamp": "June 25, 2016 10:05 am", "Headline": " දුම්රියේ ගැටී කොස්තාපල් එලොව යයි", "News Content": "‍බම්බලපිටිය, මුහුදු මාවත ආසන්නයේදී දුම්රියක ගැටීමෙන් පොලිස් කොස්තාපල්වරයෙකු මියගොස් තිබේ.අදාළ පොලිස් කොස්තාපල්වරයා කන්කසන්තුරය සිට ගල්කිස්ස දක්වා ධාවනය වූ සීඝ්‍රගාමී දුම්රියේ ගැටී ඇති බව පොලීසිය පැවසුවේය. මියගොස් ඇත්තේ කඩවත, සූරියපාළුව ප්‍රදේශයේ පදිංචිව සිටි 44 හැවිරිදි පොලිස් කොස්තාපල්වරයෙකි.ඔහු පෑලියගොඩ දිසා රථ වාහන කොට්ඨාසයට අනුයුක්ත පොලිස් කොස්තාපල්වරයෙකු ලෙස රාජකාරි කළ අයෙකු බව පොලීසිය පැවසුවේය.මෘත ශරීරය කොළඹ ජාතික රෝහලේ තැන්පත් කර ඇති අතර බම්බලපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=61460", "Category": null, "Parent URL": null}