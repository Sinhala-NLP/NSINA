{"Source": "Adaderana", "Timestamp": "March 16, 2012 12:12 pm", "Headline": "උතුරු, නැගෙනහිර මහජන සෞඛ්‍ය පරීක්ෂකවරුන්ට නොමිලේ යතුරුපැදි", "News Content": "උතුරු හා නැගෙනහිර පළාත්වල මහජන සෞඛ්‍ය පරීක්ෂකවරුන්ගේ රාජකාරී වේගවත් කිරීම සඳහා නොමිලේ යතුරුපැදි ලබාදීමට සෞඛ්‍ය අමාත්‍යාංශය පියවර ගෙන තිබේ. ඩෙංගු මර්දන කටයුතු පිළිබඳ අවධානය යොමු කර මහජන සෞඛ්‍ය පරීක්ෂකවරුන් වෙත මෙවැනි සහනයක් සැලසූ බව එම අමාත්‍යාංශය පැවසීය. ඒ සඳහා රුපියල් දෙකෝටි දස ලක්ෂයක මුදලක් වැය වී ඇත. මහජන සෞඛ්‍ය පරීක්ෂකවරුන් දැනට සිදුකරන ඩෙංගු රෝග මර්දන කටයුතුවලට අමතරව බෝ නොවන රෝග පාලනය කිරීම පිළිබඳ ජනතාව දැනුවත් කිරීමේ වැඩසටහන් සඳහා මෙමගින් ඵලදායී සේවයක් ඉටුවනු ඇති බව සෞඛ්‍ය අමාත්‍යාංශයේ අපේක්ෂාව වී තිබේ.", "URL": "https://sinhala.adaderana.lk/news.php?nid=22839", "Category": null, "Parent URL": null}