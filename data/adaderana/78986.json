{"Source": "Adaderana", "Timestamp": "October 22, 2017 09:38 am", "Headline": " කොදෙව්-සිම්බාබ්වේ පළමු තරගයේ දෙවන දිනය අදයි ", "News Content": "සංචාරක බටහිර ඉන්දීය කොදෙව් කණ්ඩායම සහ සිම්බාබ්වේ කණ්ඩායම අතර පළමු ටෙස්ට් ක්‍රිකට් තරගයේ දෙවන දිනය අදයි. ඊයේ දිනය නිමාවන විට තරගයේ පළමු ඉනිම සඳහා පන්දුවට පහරදෙමින් සිටි සිම්බාබ්වේ කණ්ඩායම කිසිවෙකුත් නොදැවී ලකුණු 19ක් ලබා සිටියි. තරගයේ පළමු ඉනිම සදහා ඊයේ දිනයේ දී බටහිර ඉන්දීය කොදෙව් කණ්ඩායම සියලු ක්‍රීඩකයින් දැවී ලකුණු 219ක් ලබාගත්තේය. එම ඉනිම වෙනුවෙන් ෂායි හෝප් නොදැවි ලකුණු 90යි. පන්දු යැවීමේ දී ග්‍රෑම් ක්‍රිමර් කඩුලු 4ක් ද ෂෝන් විලියම්ස් කඩුලු 3ක් ද දවා ගැනීමට සමත් වුණි.", "URL": "https://sinhala.adaderana.lk/news.php?nid=78986", "Category": null, "Parent URL": null}