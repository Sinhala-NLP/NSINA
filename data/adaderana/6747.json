{"Source": "Adaderana", "Timestamp": "February 17, 2010 10:35 am", "Headline": "දරුවකු පැහැරගන්න හැදූ තිදෙනෙකුට නෙදර්ලන්තයෙන් දඬුවම්", "News Content": "ශ්‍රීලාංකික දරුවෙකු පැහැරගැනීමට තැත් කිරීමට එරෙහිව නෙදර්ලන්ත අධිකරණයක් මගින් තිදෙනෙකුට සිරදඬුවම් නියම කර තිබේ. ව්‍යාජ ලිපි ලේඛණ ඉදිරිපත් කර දරුවා රටින් පිට කිරීමට උත්සාහ දැරීම නිසා ස්වෝල් නගරයේ අධිකරණයක් මගින් මෙම දඬුවම නියම කර ඇතැයි විදෙස් මාධ්‍ය සඳහන් කරයි. ඒ අනුව මෙම කාර්යයේ ප්‍රධාන සැකකාරියට දින 189 ක්,සැකකරුට දින 134 ක් සහ මොවුන්ට ව්‍යාජ ලිපි ලේඛණ සකස් කර දුන් බව කියන සහායකට දින 6 ක කාලයක් ලෙස සිරදඬුවම් හිමි වී තිබේ. මෙම සැකකරුවන් මීට පෙර අවස්ථාවකදීද මෙවැනිම චෝදනා වලට ලක්වූවන් බව නෙදර්ලන්ත අධිකරණය මගින් පෙන්වා දී ඇත.", "URL": "https://sinhala.adaderana.lk/news.php?nid=6747", "Category": null, "Parent URL": null}