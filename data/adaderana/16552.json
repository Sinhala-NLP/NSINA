{"Source": "Adaderana", "Timestamp": "June 5, 2011 08:11 am", "Headline": " බහුකාර්යය සම්ප්‍රේක්ෂණ මධ්‍යස්ථානය හෙට විවෘත කෙරේ", "News Content": "කොකාවිල් බහුකාර්යය සම්ප්‍රේෂණ මධ්‍යස්ථානය හෙට ජනාධිපති මහින්ද රාජපක්ෂ මහතාගේ ප්‍රධානත්වයෙන් විවෘත කෙරෙයි. මෙය රුපියල් මිලියන 450ක වියදමින් මෙය ඉදි කෙ‍රුණු බව විදුලි සංදේශ නියාමන කොමිසන් සභාවේ සභාපති අනූෂ පැල්පිට මහතා පවසයි. මීටර 174ක උසකින් යුත් මෙම කුලුණ විවෘත කිරීමෙන් අනතුරුව ඩිජිටල් තාක්ෂණය මඟින් රූපවාහිනි විකාශන සිදු කෙරෙනු ඇත. යුදමය ගැටුම් පැවති සමයේ එල්.ටී.ටී.ඊ සංවිධානය විසින් මෙම කුලුණ විනාශ කෙරුනු අතර මානූෂීය මෙහෙයුම අවසන් වීමෙන් පසුව මෙම කුලුණ නැවත ඉදි කෙරුණි. මෙම මධ්‍යස්ථානයෙන් රූපවාහිනි විකාශන වලට අමතරව ගුවන් විදුලි , දුරකථන සහ ආරක්ෂක පණිවිඩ හුවමාරු කිරීමද සිදු කළ හැකි බව සඳහන්වේ.", "URL": "https://sinhala.adaderana.lk/news.php?nid=16552", "Category": null, "Parent URL": null}