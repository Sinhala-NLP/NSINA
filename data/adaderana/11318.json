{"Source": "Adaderana", "Timestamp": "October 6, 2010 03:20 pm", "Headline": "සිරකරුවෙකුට දෙන සියලු පහසුකම් ෆොන්සේකාට දෙනවා", "News Content": "බන්ධනාගාර ගතව සිටින හිටපු යුද හමුදාපති සරත් ෆොන්සේකා මහතාට සිරකරුවෙකුට දිය හැකි සියලු පහසුකම් හා ආරක්ෂාව සැපයීමට කටයුතු කර ඇති බව පුනරුත්ථාපන හා බන්ධනාගාර ප්‍රතිසංස්කරණ අමාත්‍ය ඩිව්.ගුණසේකර මහතා පවසයි. සරත් ෆොන්සේකා මහතාගේ ආරක්ෂාව සම්බන්ධයෙන් මේ වන විටත් නියෝජ්‍ය පොලිස්පතිවරයෙකු සමඟ සාකච්ඡා කොට ඇති බව අමාත්‍යවරයා පෙන්වා දෙයි. විපක්ෂ නායක රනිල් වික්‍රමසිංහ මහතා අද පාර්ලිමේන්තුවේදී සරත් ෆොන්සේකා මහතා සම්බන්ධයෙන් නැඟු ප්‍රශ්නයකට පිලිතුරු දෙමින් අමාත්‍යවරයා මෙම අදහස් පල කළේය. එහිදි රනිල් වික්‍රමසිංහ මහතා කියා සිටියේ එල්.ටි.ටි.ඊ. සංවිධානයේ හිටපු ජාත්‍යන්තර අංශ ප්‍රධානී කුමරන් පද්මනාදන් හෙවත් කේ.පී.ට ලබාදී ඇති තරම් ආරක්ෂාවක් සරත් ‍ෆොන්සේකා මහතාට ලබා දෙන ලෙසයි.", "URL": "https://sinhala.adaderana.lk/news.php?nid=11318", "Category": null, "Parent URL": null}