{"Source": "Adaderana", "Timestamp": "May 21, 2015 08:53 am", "Headline": "ඇමතිවරු කිහිපදෙනෙක් අස්වෙන්න සූදානම්", "News Content": "රජයේ අමාත්‍යවරුන් කිහිපදෙනෙකු අද දිනයේ සිය ධූර වලින් ඉල්ලා අස්වීමට නියමිත බව වාර්තා වේ.ශ්‍රී ලංකා නිදහස් පක්ෂයෙන් අමාත්‍ය ධූර ලබාගත් පිරිසක් මෙලෙස අදාළ ධූර වලින් ඉල්ලා අස් වීමට නියමිත බව සඳහන්ය.අමාත්‍ය මහින්ද යාපා අබේවර්ධන, රාජ්‍ය අමාත්‍යවරුන් වන ඩිලාන් පෙරේරා, සී.බී රත්නායක සහ පවිත්‍රා වන්නිආරච්චි මෙලෙස සිය ධූර වලින් ඉල්ලා අස් වීමට නියමිතය.අද පෙරවරුවේ විශේෂ ප්‍රවෘත්ති සාකච්ඡාවක් පවත්වා අදාළ තීරණය දැනුම් දෙන බව අමාත්යා මහින්ද යාපා අබේවර්ධන මහතා අද දෙරණට සඳහන් කළේය.මේ අතර සන්ධානයේ ඇතැම් පිරිස් ශ්‍රී ලංකා නිදහස් පක්ෂය දෙකඩ කිරීමට උත්සාහ කරන බව පාර්ලිමෙන්තු මන්ත්‍රී ආතාවුද සෙනෙවිරත්න මහතා පෙන්වාදෙයි.ඔහු පෙන්වා දෙන්නේ ශ්රීා ලංකා නිදහස් පක්ෂයේ ගැටළු විසඳාගැනීමට එම පක්ෂයටම අවස්ථාව ලබා දිය යුතු බවයි.", "URL": "https://sinhala.adaderana.lk/news.php?nid=51472", "Category": null, "Parent URL": null}