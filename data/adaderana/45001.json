{"Source": "Adaderana", "Timestamp": "July 30, 2014 10:17 am", "Headline": "මත්පැන් විෂ වී පුද්ගලයෙක් මරුට", "News Content": "ඇල්පිටිය, ඉදල්කන්ද, කටුපොල්වත්ත ප්‍රදේශයේ දී මත්පැන් විෂවීමෙන් පුද්ගලයෙකු මියගොස් තිබේ. තවත් පුද්ගලයින් දෙදෙනෙකු සමඟ ඊයේ (29) රාත්‍රී මත්පැන් පානය කර ඇති මෙම පුද්ගලයා හදිසියේ රෝගී තත්ත්වයට පත්ව ඇති බව සඳහන්ය. ඔහු ප්‍රතිකාර සඳහා ඇල්පිටිය මුලික රෝහලට ඇතුළත් කර ඇති අතර එහිදී මියගොස් ඇති බව පොලීසිය පැවසුවේය. මියගොස් ඇත්තේ ඉගලඇල්පිටිය ප්‍රදේශයේ පදිංචිව සිටි 30 හැවිරිදි පුද්ගලයෙකි. සිද්ධිය සම්බන්ධයෙන් අදාළ පුද්ගලයා සමඟ මත්පැන් පානය කළ අනෙක් පුද්ගලයින් දෙදෙනා අත්අඩංගුවට ගෙන ඇති අතර ඇල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45001", "Category": null, "Parent URL": null}