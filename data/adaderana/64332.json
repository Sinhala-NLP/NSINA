{"Source": "Adaderana", "Timestamp": "September 23, 2016 09:02 am", "Headline": "රු.කෝටි 185ක් කොමිස් එපා -දේශීය ආදායම් නිලධාරීන් කියයි", "News Content": "රුපියල් කෝටි 185ක මුදලක් කොමිස් වශයෙන් ලබාදී දේශිය ආදායම් දෙපාර්තමේන්තුවේ බදු පරිපාලනය සදහා අමෙරිකානු සමාගමකට පැවරිමේ තීරණය මගින් එම දෙපාර්තමේන්තුව අර්බුදයකට ලක්වන බව ආදායම් නිළධාරින් පවසයි.දේශිය ආදායම් බදු නිළධාරින් සහ ඊයේ මල්වතු පාර්ශවයේ මහනායක අති පූජ්‍ය තිබ්බටුවාවේ ශ්‍රී සුමංගල නාහිමියන් බැහැදැකිමෙන් පසු මාධ්‍යයට අදහස් දක්වමින් මේ බව සඳහන් කළේය.දේශිය ආදායම් බදු දෙපාර්තමේන්තුවේ වෘත්තිය සමිති නායකයෙකු වන එච්.ඒ.එල් උදයසිරි මහතා කියා සිටියේ රුපියල් කෝටි 500ක පමණ වියදමකින් නව පරිඝණක පද්ධතියක් ස්ථාපිත කිරිම ඇතුළු ක්‍රියාමාර්ග රැසක් දේශිය ආදායම් බදු දෙපාර්තමේන්තුව තුළ සිදු කර ඇති බවයි. සිංගප්පූරුවේ අත්දැකීම් අනුව 2014 වසර තුළදී ස්ථාපිත කළ මෙම නව පරිගණක පද්ධතියේ තාක්ෂණික ප්‍රතිඵල මත ඉදිරි වසර දෙක තුළදී දැනට ලැබෙන ආදායම දෙගුණයක් කිරිමට අපේක්ෂා කළ හැකි බැවින් එම ක්‍රියාවලිය විදෙස් පෞද්ගලික සමාගමකට ලබාදීම පිළිගත නොහැකි බව එච්.ඒ.එල් උදයසිරි මහතා කියා සිටියි.අනෙක් අතට පසුගිය කාලයේ විධායක නිලධාරීන් 417ක් බඳවාගෙන ලිපිගොනු පරීක්ෂණ කටයුතු විධිමත් කර ඇති බැවින් මෙම තාක්ෂණික හා මානව සම්පත්වල ප්‍රතිඵල ලබාගැනීමට තිබියදී අදායමෙන් විශාල කොටසක් අමෙරිකානු සමාගමකට කොමිස් වශයෙන් ලබාදීම අපේක්ෂා කළ නොහැකි බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=64332", "Category": null, "Parent URL": null}