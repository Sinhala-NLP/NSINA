{"Source": "Adaderana", "Timestamp": "January 11, 2017 06:40 am", "Headline": "තොරතුරු පනත  03 දා ", "News Content": "තොරතුරු දැන ගැනීමේ පනත පෙබරවාරි මස 03 දින ගැසට් මගින් ප්‍රකාශයට පත් කරන බව ජනමාධ්‍ය අමාත්‍ය ගයන්ත කරුණාතිලක මහතා පවසයි. එම ගැසට් පත්‍රය ප්‍රකාශයට පත් කිරීමෙන් පසුව සෑම පුරවැසියෙකුට තමන්ට අවශ්‍ය තොරතුරු ඕනෑම රාජ්‍ය ආයතනයකින් ලබා ගැනීමට අයිතිය හිමි බව අමාත්‍යවරයා පැවසිය. එම තොරුතුරු ලබා දෙන සියළුම රාජ්‍ය ආයතනවල නිලධාරින් සියළු දෙනාම එක තැනකට ගෙනවිත් අදාළ පත්වීම් ලබා දීමෙන් අනතුරුව මෙම ක්‍රියාවලිය ආරම්භ වනු ඇති බව ඔහු කියා සිටියේය. පසුගිය අගෝස්තු මස 04 වනදා ආණ්ඩුව විසින් පාර්ලිමේන්තුවට ඉදිරිපත් කළ මෙම තොරුතුරු පනත ඒකමතිකව සම්මත වු බව ද අමාත්‍යවරයා සිහිපත් කළේය.", "URL": "https://sinhala.adaderana.lk/news.php?nid=67963", "Category": null, "Parent URL": null}