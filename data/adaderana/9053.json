{"Source": "Adaderana", "Timestamp": "June 17, 2010 11:12 am", "Headline": "රුහුණු සරසවි සිසු පිරිසකට ප්‍රහාරයක්", "News Content": "රුහුණු විශ්ව විද්‍යාලයේ සිසුන් පිරිසකට එල්ල වූ ප්‍රහාරයකින් තිදෙනෙකු තුවාල ලබා රෝහල් ගත කර තිබේ. ඊයේ පස්වරුවේ පිටස්තර මැර කණ්ඩායමක් විසින් මෙම පහරදීම සිදුකළ බව එම විශ්ව විද්‍යාලයේ මහා ශිෂ්‍ය සංගමයේ ලේකම් දුමින්ද තාරක මහතා සඳහන් කළේය. මේ වන විට තුවාල ලැබූ සිසුන් තිදෙනා මාතර මහරෝහලේ නේවාසිකව ප්‍රතිකාර ලබමින් සිටින බව ද ඔහු පෙන්වා ‍දුන්නේය. ශිෂ්‍යයින‍්ගේ ආරක්ෂාව තහවුරු කිරීම සම්බන්ධයෙන් විශ්ව විද්‍යාල පාලන අධිකාරිය මේ වන තෙක් කිසිදු ක්‍රියාමාර්ගයක් ගෙන නොමැති බව දුමින්ද තාරක මහතා සඳහන් කළේය. මේ හේතුවෙන් සිසුන්ගේ ආරක්ෂාව තහවුරු කරන‍ තෙක් සියලු අධ්‍යයන කටයුතුවලින් ඉවත් වීමට තීරණය කර ඇති බව ද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=9053", "Category": null, "Parent URL": null}