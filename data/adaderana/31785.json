{"Source": "Adaderana", "Timestamp": "February 20, 2013 09:58 am", "Headline": "පොලිස් නිලධාරියෙකුට වෙඩි", "News Content": "පොළොන්නරුව ප‍්‍රදේශයේ සිදුවූ වෙඩිතැබීමකින් පොලිස් නිලධාරියෙකු තුවාල ලබා තිබේ. වැලිකන්ද පොලීසියේ නිලධාරියෙකු මෙලෙස වෙඩි ප‍්‍රහාරයට ලක්ව ඇති බව පොලිස් මාධ්‍ය ප‍්‍රකාශක කාර්යාලය පැවසුවේය. වැලිකන්ද, ඕමිනියාමඩු ප‍්‍රදේශයේ මංකොල්ලකෑමකට සම්බන්ධ බවට සැක කෙරෙන පුද්ගලයින් තිදෙනෙකු අත්අඩංගුවට ගැනීමට ගිය අවස්ථාවේ දී අදාළ පොලිස් නිලධාරියා වෙඩි ප‍්‍රහාරයට ලක්ව තිබේ. නිවසක සැඟවී සිටි සැකකරුවන් පොලිස් නිලධාරීන් දෙසට වෙඩි තබා ඇති බව පොලිස් මාධ්‍ය ප‍්‍රකාශක කාර්යයාලය පැවසුවේය. තුවාල ලැබූ පොලිස් නිලධාරියා මේ වන විට පොළොන්නරුව මහරෝහලේ ප‍්‍රතිකාර ලබයි.", "URL": "https://sinhala.adaderana.lk/news.php?nid=31785", "Category": null, "Parent URL": null}