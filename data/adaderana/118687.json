{"Source": "Adaderana", "Timestamp": "September 9, 2019 05:25 pm", "Headline": "අගමැතිව ජනාධිපති පරීක්ෂණ කොමිසන් සභාවට කැඳවයි", "News Content": "අග්‍රාමාත්‍ය රනිල් වික්‍රමසිංහ මහතා ජනාධිපති පරීක්ෂණ කොමිසන් සභාව හමුවට කැඳවා තිබේ. පසුගිය සිව් වසර තුල රාජ්‍ය ආයතනවල සිදුව ඇතැයි සැලකෙන වංචා දුෂණ සම්බන්ධයෙන් සොයා බැලෙන ජනාධිපති පරීක්ෂණ කොමිසම වෙත අගමැතිවරයාට ලබන සැප්තැම්බර් මස 12 වෙනිදා පෙරවරු 9.30 ට පෙනී සිටින ලෙස දන්වා මෙලෙස සිතාසි නිකුත් කර ඇත. එම නියෝගය අගමැති ලේකම් කාර්යාලයට සහ අරලියගහ මන්දිරයට ෆැක්ස් මාර්ගයෙන් යොමු කර ඇති අතර හෙට (10) දිනයේදී අදාළ නියෝගය ගෙන ගොස් භාරදීමට නියමිත බව වාර්තා වේ. කෘෂිකර්ම අමාත්‍යාංශය පවත්වා ගෙන ගිය රාජගිරියේ පිහිටි ගොඩනැගිල්ල බදු පදනම මත ලබා ගැනීම සම්බන්ධයෙන් සාක්ෂි විමසීම සඳහා අගමැතිවරයා මෙලෙස ජනාධිපති පරීක්ෂණ කොමිසම හමුවට කැඳවා ඇති බව වාර්තා වේ.", "URL": "https://sinhala.adaderana.lk/news.php?nid=118687", "Category": null, "Parent URL": null}