{"Source": "Adaderana", "Timestamp": "February 10, 2017 12:52 pm", "Headline": "  මිරිහානෙන් පැන්න රැඳවියා කටුකුරුන්දෙන් අල්ලයි ", "News Content": "මිරිහාන රැඳවුම් කඳවුරෙන් පළාගිය විදෙස් ජාතික රැඳවියෙකු පයාගල පොලීසිය විසින් අත්අඩංගුවට ගෙන තිබේ. නීතිවිරෝධීව මෙරට රැදී සිටීමේ චෝදනා මත අත්අඩංගුවට ගත් මෙම පුද්ගලයා මිරිහාන රැඳවුම් කඳවුරේ රඳවා තිබූ අතර පසුගිය 08 වනදා ඔහු ඉන් පළාගොස් තිබුණි. ඒ අනුව ඊයේ(09) දිනයේ කටුකුරුන්ද ප්‍රදේශයේදී සැකකරු අත්අඩංගුවට ගැනීමට හැකි වූ බව පයාගල පොලීසිය සඳහන් කළේය. මෙලෙස අත්අඩංගුවට ගෙන ඇත්තේ ජර්මන් ජාතිකයෙකු වන අතර ඔහු අද(10) කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=69413", "Category": null, "Parent URL": null}