{"Source": "Adaderana", "Timestamp": "April 26, 2013 05:08 pm", "Headline": "බෝස්ටන් සැකකරු බන්ධනාගාරයට යවයි", "News Content": "පොලිස් ආරක්ෂාව යටතේ රෝහල්ගතව ප්‍රතිකාර ලබමින් සිටි අමෙරිකාවේ බොස්ටන් ප්‍රහාරයේ සැකකරු බන්ධනාගාරය වෙත රැගෙන ගොස් තිබේ. 19 හැවිරිදි මෙම සැකකරු අත්අඩංගුවට ගැනීම සදහා එරට පොලීසිය පසුගියදා සිදුකළ මෙහෙයුමකදී ඔහු බරපතළ තුවාල ලැබීය. එහිදී ඔහුගේ හිසට ගෙලට සහ අත්පා වලට වෙඩි වැදී තිබු බව සඳහන්ය. මේ හේතුවෙන් ඔහුගේ කථන හැකියාවට ද බලපෑම් සිදුව ඇති අතර ප්‍රහාරයට අදාළ සාක්ෂි ලබා ගැනීම ලිඛිතව සිදුකිරීමට අමෙරිකානු බලධාරීන් තීරණය කර ඇත.", "URL": "https://sinhala.adaderana.lk/news.php?nid=33606", "Category": null, "Parent URL": null}