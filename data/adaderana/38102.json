{"Source": "Adaderana", "Timestamp": "October 13, 2013 09:16 am", "Headline": "අධ්‍යාපනය මුදලට විකිණීම නිසා සංස්කෘතිය වෙනස්වෙලා", "News Content": "මුදල් මත ක්‍රියාත්මක වන අධ්‍යාපන රටාව හේතුවෙන් මෙරට සංස්කෘතිය වෙනසකට ලක්ව ඇති බව අධ්‍යාපන අමාත්‍ය බන්දුල ගුණවර්ධන මහතා පවසයි. සාමාන්‍ය පෙළ විභාගයෙන් පසු විදෙස් අධ්‍යාපනයට යොමුවන මෙරට ධනවත් දෙමව්පියන්ගේ දරුවන් යළි දිවයිනට නොපැමිණෙන බව අමාත්‍යවරයා පෙන්වාදෙයි. පසුගිය ශිෂ්‍යයත්ව විභාගයේ දී දිවයිනෙන් පළමු ස්ථානය දිනා ගත් ගාල්ල මහින්ද විද්‍යාලයේ සිසුවාට උපහාර පිදීම වෙනුවෙන් ඊයේ පැවති උත්සවයකදී බන්දුල ගුණවර්ධන මහතා මේ අදහස් පළ කළේය.", "URL": "https://sinhala.adaderana.lk/news.php?nid=38102", "Category": null, "Parent URL": null}