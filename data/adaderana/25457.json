{"Source": "Adaderana", "Timestamp": "July 1, 2012 03:27 pm", "Headline": "  හොර පාරෙන් ඕස්ට්‍රේලියා පනින්න ගිය පස්දෙනෙක් කතරගමදී හසුවෙති", "News Content": "නීති විරෝධී ලෙස ඕස්ට්‍රේලියාවට යාමට සූදානම්ව සිටි පුද්ගලයින් පස් දෙනෙකු කතරගම පොලිසිය විසින් අත්අඩංගුවට ගෙන තිබේ. කතරගම ප්‍රදේශයේ විශ්‍රාම ශාලාවක නවාතැන්ගෙන සිටිය දී මෙම පුද්ගලයින් අත්අඩංගුවට ගෙන ඇති බව සඳහන්ය. ඔස්ට්‍රේලියාවට යැවීම සඳහා මෙම නවාතැන්පළේ රැඳී සිටින ලෙස තමන්ට උපදෙස් දුන් බව අත්අඩංගුවට ගත් පුද්ගලයින් පොලිසියට පවසා ඇත. වව්නියාව , මුලතිව් සහ මීගමුව යන ප්‍රදේශවල පදිංචි ද්‍රවිඩ ජාතිකයින් පස් දෙනෙකු මෙලෙස අත්අඩංගුවට ගෙන තිබේ. මෙම ජාවාරමේ ප්‍රධාන සැකකරු අත්අඩංගුවට ගැනීම සඳහා විශේෂ පොලිස් නිලධාරීන් කණ්ඩායමක් යොදවා ඇති බව පොලිස් මූලස්ථානය සඳහන් කරයි.", "URL": "https://sinhala.adaderana.lk/news.php?nid=25457", "Category": null, "Parent URL": null}