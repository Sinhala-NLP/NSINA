{"Source": "Adaderana", "Timestamp": "December 12, 2016 11:32 am", "Headline": "   මීටි‍යාගොඩ වෙඩි තැබීමක් ", "News Content": "මීටියාගොඩ මංසන්දියේ පළතුරු වෙළෙඳසැලක් තුළදී පුද්ගලයෙකු වෙඩි තබා ඝාතනය කර තිබේ. පොලීසිය පැවසුවේ අද (12) උදෑසන 10.20ට පමණ යතුරු පැදියකින් පැමිණි පුද්ගලයෙකු වෙඩි තබා පළාගොස් ඇති බවයි. මිය ගොස් ඇත්තේ මිටියාගොඩ, මහවත්ත ප්‍රදේශයේ පදිංචිව සිටි විපුල් ප්‍රියන්ත නැමැති 45 හැවිරිදි පුද්ගලයෙකි. ඔහු පළතුරු වෙළෙඳසැලේ හිමිකරු බව වාර්තා වෙයි. මෘත ශරීරය බටපොළ රෝහලේ තබා ඇති අතර අදාළ වෙඩි ප්‍රහායට ලක්වීමෙන් පසු රෝහල් ගත කිරීමේදී ඔහු මිය ගොස් සිටි බව රෝහල් ආරංචි මාර්ග සඳහන් කරයි. සිද්ධියට හේතුව මෙතෙක් අනාවරණය වී නොමැති අතර මීටියාගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66954", "Category": null, "Parent URL": null}