{"Source": "Adaderana", "Timestamp": "February 9, 2016 01:27 pm", "Headline": " ටී.එම්.වී.පී.පක්ෂ මහලේකම් තවදුරටත් රක්ෂිත බන්ධනාගාරයට", "News Content": "මඩකලපුව ආරියම්පති ප්‍රදේශයේ දී පාසල් ගුරුවරයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන් අත්අඩංගුවටගත් ටී.එම්.වී.පී.පක්ෂයේ මහලේකම් පූපාලපිල්ලෙයි ප්‍රසාන්තන් තවදුරටත් රක්ෂිත බන්ධනාගාර ගත කර තිබේ.සිද්ධියට අදාළ නඩුව අද(09) කැඳවු අවස්ථාවේ පූපාලපිල්ලෙයි ප්‍රසාන්තන් ලබන 23 වන දින දක්වා රක්ෂිත බන්ධනාගාර ගත කිරීමට මඩකලපුව මහේස්ත්‍රාත්වරයා නියෝගය කර ඇත.2008 වසරේ දෙසැම්බර් මාසයේ දී පාසල් ගුරුවරයෙකුට වෙඩි තබා ඝාතනය කිරීමේ සිද්ධියක් සම්බන්ධයෙන් ටී.එම්.වී.පී.පක්ෂයේ මහලේකම් පුපාලපිල්ලෙයි ප්‍රසාන්තන් කාත්තන්කුඩි පොලීසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57050", "Category": null, "Parent URL": null}