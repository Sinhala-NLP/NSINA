{"Source": "Adaderana", "Timestamp": "June 14, 2017 09:04 am", "Headline": "තැන් කිහිපයක අනතුරු - ළමයෙක් ඇතුළු 3 ක් මරුට", "News Content": "ප්‍රදේශ කිහිපයක සිදුවූ රිය අනතුරුවලින් කුඩා ළමයෙකු සහ තවත් පුද්ගලයින් තිදෙනෙකු මියගොස් තිබේ. වාරියපොල, කැලණිය, වාලච්චේන සහ අලුත්ගම යන ප්‍රදේශවල මෙම රිය අනතුරු සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. වාරියපොල ප්‍රදේශයේදී ත්‍රීරෝද රථයක් බස් රථයක ගැටීමෙන් ත්‍රීරෝද රථයේ රියදුරු, බිරිඳ සහ දරුවන් දෙදෙනා තුවාල ලබා කුරුණෑගල රෝහලට ඇතුළත් කිරීමේදී 14 හැවිරිදි දරුවෙකු මියගොස් තිබේ. කැලණිය බස් නැවතුම්පල අසළදී වෑන් රථයක ගැටීමෙන් 71 හැවිරිදි පදික කාන්තාවක් මියගොස් ඇති බව පොලීසිය පවසයි. පොලොන්නරුව - මඩකලපුව මාර්ගයේ වාලච්චේන ප්‍රදේශයේදී මෝටර් රථයක ගැටීමෙන් ද 50 හැවිරිදි පදික පුද්ගලයෙකු මියගොස් තිබේ. මේ අතර අලුත්ගම, කළුවාමෝදර ප්‍රදේශයේදී එළවළු කරත්තයක් රැගෙන මාර්ගයේ ගමන් කළ පුද්ගලයෙකු ලොරි රථයක ගැටීමෙන් මියගොස් ඇති බව පොලීසිය පවසයි.", "URL": "https://sinhala.adaderana.lk/news.php?nid=74198", "Category": null, "Parent URL": null}