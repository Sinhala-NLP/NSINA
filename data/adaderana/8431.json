{"Source": "Adaderana", "Timestamp": "May 16, 2010 09:34 am", "Headline": "ගැටලු වෙනුවෙන් ගුරු-ඇමති හමුවක්", "News Content": "අධ්‍යාපන කේෂ්ත්‍රයේ පවතින ගැටලු කිහිපයක් සම්බන්ධයෙන් අධ්‍යාපන අමාත්‍යවරයා සමඟ විශේෂ සාකච්ඡාවක් පැවැත්වීමට ලංකා ගුරු‍ සේවා සංගමය තීරණය කර තිබේ.. එළඹෙන සෙනසුරාදා එම සාකච්ඡාව සඳහා අධ්‍යාපන අමාත්‍ය බන්දුල ගුණවර්ධන මහතා අවස්ථාව ලබා දී ඇති බව ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා ප්‍රකාශ කළේය. එහි දී දැනට පවතින ගුරු ගැටලු සම්බන්ධයෙන් අමාත්‍යවරයා දැනුවත් කිරීමට බලාපොරොත්තු වන අතර පාසල් වල පවතින අඩුපාඩු පිළිබඳව ද අමාත්‍යවරයාගේ අවධානය යොමු කිරීමට නියමිත බව කියැවේ. එම සාකච්ඡාවෙන් අනතුරුව අධ්‍යාපන කේෂ්ත්‍රයේ පවතින ගැටලු රැසකට විසඳුම් ලබා ගැනීමට බලාපොරොත්තු වන බව ද ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=8431", "Category": null, "Parent URL": null}