{"Source": "Adaderana", "Timestamp": "April 3, 2014 02:09 pm", "Headline": "වින්නඹු සේවිකාවන්ට සේවයට එන්නැයි ඉල්ලීමක්", "News Content": "හෙද අභ්‍යාස විද්‍යාල වලින් පිටවන සියලුම හෙදියන්ට සූතිකා පුහුණුව ලබාදීමේ තීරණයක් ගෙන නොමැති බව සෞඛ්‍ය අමාත්‍යංශය පවසයි. එම අමාත්‍යංශය පවසන්නේ සූතිකා පුහුණුව සම්බන්ධයෙන් විද්වත් කමිටු වාර්තාව සහ අමාත්‍යංශ ප්‍රධානීන්ගේ කමිටුව ඉදිරිපත් කළ නිර්දේශ ක්‍රියාත්මක කිරිම සදහා 07දෙනෙකුගෙන් සමන්විත විශේෂ කමිටුවක් සෞඛ්‍ය අමාත්‍යංශ ලේකම්වරයා විසින් පත් කර ඇති බවයි. විද්වත් කමිටුව ඉදිරිපත් කළ වාර්තාවේ නිර්දේශ මත මිස වෙනත් තීරණයක් ක්‍රියාත්මක නොකරන බව සෞඛ්‍ය අමාත්‍යංශය පවසයි. සියලුම හෙදියන්ට සූතිකා පුහුණව ලබාදීමේ තීරණයක් ගෙන නොමැති අතර තම කැමැත්ත මත සූතිකා පුහුණුව ලබාදීමට පියවර ගෙන ඇති බව එම අමාත්‍යංශය කියයි. මෙම තත්ත්වය සැලකිල්ලට ගෙන පවුල් සෞඛ්‍ය සේවා නිලධාරිනියන්ට සේවයට වාර්තා කරන්නැයි ඉල්ලා සිටින බව සෞඛ්‍ය අමාත්‍යංශය පවසයි. හෙද නිලධාරිනියන්ට සූතිකාගාර පුහුණුව ලබාදීමට ගෙන ඇති තීරණයට විරෝධය පළ කර පවුල් සෞඛ්‍ය සේවිකාවන් ‍ වෘත්තීය ක්‍රියාමාර්ගයක් ආරම්භ කර අැති අතර ඉහත ඡායා රූපයේ දැක්වෙන්නේ පොළොන්නරුව දිස්ත්‍රීක්කයේ වින්නඹු සේවිකාවන් පොළොන්නරුව නව නගරයේ පිහිටි සෞඛ්‍ය ඇමතිවරයාගේ කාර්යාලය ඉදිරිපිටදී හෙදියන්ට සූතිකාගාර පුහුණුවදීමට විරෝධය පළ කර සත්‍යග්‍රහයක නිරතව සිටින ආකාරයයි.", "URL": "https://sinhala.adaderana.lk/news.php?nid=42280", "Category": null, "Parent URL": null}