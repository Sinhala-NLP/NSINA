{"Source": "Adaderana", "Timestamp": "March 9, 2013 03:09 pm", "Headline": "ශ්‍රී ලංකාව 570න් නවතී", "News Content": "බංග්ලාදේශයට එරෙහිව ගාල්ලේ පැවැත්වෙන ටෙස්ට් තරගයේදී ශ්‍රී ලංකා කණ්ඩායම කඩුලු 4ක් දැවී ලකුණු 570ක් ලබා සිටියදී ඉණිම අත්හිටුවා පන්දුවට පහරදීමේ අවස්ථාව බංග්ලාදේශ කණ්ඩායමට ලබාදීමට තීරණය කළේය. ඒ අනුව බංග්ලාදේශ කණ්ඩායම මීට ටික වේලාවකට පෙර එක් කඩුල්ලක් දැවී ලකුණු 23ක් ලබා සිටි‍ෙය්ය. ශ්‍රී ලංකා ඉණිම අත්හිටුවන විට ලහිරු තිරිමාන්න නොදැවී ලකුණු 155ක් හා දිනේෂ් චන්දිමාල් නොදැවී ලකුණු 116ක් ලබා සිටියහ. ඔවුන් දෙදෙනාම අද මංගල ටෙස්ට් ශතක වාර්තා කිරීම ද වි‍ශේෂත්වයකි. මෙම තරගයේදී කුමාර් සංගක්කාර ද ලකුණු 142ක් ලබා සිටියදී ඊයේ දැවී ගියේය. ශ්‍රී ලංකා ඉණිම වෙනුවෙන් තිලකරත්න ඩිල්ෂාන් ලකුණු 54ක්, දිමුත් කරුණාරත්න ලකුණු 41ක් හා නායක ඇන්ජලෝ මැතිව්ස් ලකුණු 27ක් ලබා ගැනීමට සමත්විය.", "URL": "https://sinhala.adaderana.lk/news.php?nid=32255", "Category": null, "Parent URL": null}