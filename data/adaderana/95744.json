{"Source": "Adaderana", "Timestamp": "September 8, 2018 09:11 am", "Headline": "ටැමඩෝල් පෙති 5000 ක් සමඟ තරුණයෙක් අත්අඩංගුවට", "News Content": "නෙරෝච්චෝල කුරවන්කුඩි ප්‍රදේශයේ නිවසක සඟවා තිබු ඇපල් පෙති ලෙස හදුන්වන ට්‍රැමඩෝල් පෙති 5000 කට ආසන්න තොගයක් පුත්තලම දුෂණ මර්ධන නිළධාරින් විසින් ( 07 ) දින රාත්‍රියේදි එක් සැකකරුවකු සමඟ අත්අඩංගුවට ගෙන තිබිණි. මෙසේ අත්අඩංගුවට ගෙන තිබුනේ නොරෝච්චෝල හා ඒ අවට පාසල් සිසුන් හා නොරෝච්චෝල ආර්ථික මධ්‍යස්ථානයේ කම්කරුවන් වෙත කලක සිටි අළේවි කිරිමේ ජාවාරමේ නිරතව සිටි එකම පවුලේ සොහොයුරන් දෙදෙනාගෙන් එක් අයෙකී. පුත්තලම පොලිස් අධිකාරි ජේ.ඒ .චන්ද්‍රසේන මහතාගේ අධික්ෂණය යටතේ ක්‍රියාත්මක වන කොඨඨාශ දුෂණ මර්ධන අංශයේ නිළධාරින්ට ලැබුන තොරතුරක් මත ( 7 ) දින රාත්‍රියේ අදාල නිවස වටලන අවස්ථාවේ ජාවාරමේ නිරත ප්‍රධාන සැකකරු වන වැඩිමහල් සොහොයුරා පලා ගොස් තිබු අතර නිවස පරික්ෂා කිරිමේදි රහසිගතව සගවා තිබු ඇපල් පෙති 5000 ක ප්‍රමානය සමග ප්‍රධාන සැකකරුගේ බාල සොහොයුරා අත් අඩංගුවට ගෙන තිබුනි. අත්අඩංගුවට ගත් සැකකරුගෙන් ප්‍රශ්ණ කිරිමේදි මෙම ඇපල් පෙති ලබා ගන්නා පුත්තලම නගරයේ ස්ථාන කිපයක් අනාවර්ණය කර ගැනිමට හැකි වු බව පොලිස් නිළධාරින් පවසයි . අත්අඩංගුවට ගත් සැකකරු සහ ඇපල් පෙති තොගය නොරෝච්චෝල පොලිසියට භාර දිමට කොඨඨාශ දුශණ මර්ධන අංශ නිලධාරින් කටයුතු කර තිබිණි. පුත්තලම පොලිස් අධිකාරි ජේ.ඒ . චන්ද්‍රසේන මහතාගේ උපදෙස් මත පුත්තලම 1 සහකාර පොලිස් අධිකාරි ජයන්ත නානායක්කාර මහතාගේ මෙහෙය විමේන් කොඨඨාශ දුෂණ මර්ධන අංශයේ ස්ථානාධිපති උප පොලිස් පරික්ෂක එස්. ඩබ්ලියු . එම් . චන්ද්‍ර සමන් මහතා සමග පොලිස් සැරයන් 53688 සුභසිංහ ,සහ පොලිස් කොස්තාපල් වරුන් වන 41445 ලලිත් , 77715 පියරත්න , 10404 දිසානායක , පොලිස් රියදුරු 25995 හේරත් යන නිළධාරින් වැටලිට එක්ව තිබිණි.", "URL": "https://sinhala.adaderana.lk/news.php?nid=95744", "Category": null, "Parent URL": null}