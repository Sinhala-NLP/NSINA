{"Source": "Adaderana", "Timestamp": "April 28, 2013 09:58 am", "Headline": "ඇඹිලිපිටියේ පතල් හැරූ 6ක් කොටු", "News Content": "ඇඹිලිපිටිය ප්‍රදේශයේ ඉඩමක නීති විරෝධී ලෙස පතල් කැපීමේ නිරත වු සැකකරුවන් හය දෙනෙකු අත්අඩංගුවට ගෙන තිබේ. පොලිස් විශේෂ කාර්යය බලකාය විසින් ඊයේ රාත්‍රී සිදුකළ මෙහෙයුමකදී සැකකරුවන් අත්අඩංගුවට ගත් බව වාර්තා වේ. පතල් කැණීමේ කටයුතු සඳහා ඔවුන් විසින් යොදාගත් යන්ත්‍ර සූත්‍ර කිහිපයක් ද විශේෂ කාර්යය බලකාය භාරයට ගෙන ඇත. සැකකරුවන් රත්නපුර, මීගමුව සහ බලංගොඩ ප්‍රදේශවල පදිංචිකරුවන් වන අතර ඔවුන් අද දිනයේ සෙවනගල පොලීසියට භාරදීමට නියමිතය.", "URL": "https://sinhala.adaderana.lk/news.php?nid=33641", "Category": null, "Parent URL": null}