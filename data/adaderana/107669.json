{"Source": "Adaderana", "Timestamp": "April 9, 2019 09:25 am", "Headline": "මවගේ සාරි පොටක අවසන් හුස්ම ගැටගැසූ සිසුවියක්", "News Content": "මස්කෙළිය, ගුලැනූජි තේ වතුයායේ 16 හැවිරිදි පාසල් සිසුවියක් තම නිවස තුළදී ගෙළ වැළලාගෙන මිය ගොස් ඇති බව මස්කෙළිය පොලීසිය පවසයි. ඊයේ(08) සවස මෙම සිසුවිය මෙලෙස ජිවිතක්ෂයට පත්ව ඇති බව වාර්තා වෙයි. මෙලෙස මිය ගොස් ඇත්තේ, මස්කෙළිය, බ්ලූම්ෆීල්ඩ් දෙමළ මහා විද්‍යාලයේ ඉගෙණුම ලබමින් මෙවර 2018 අ.පො.ස. සාමාන්‍ය පෙළ විභාගය සඳහා පෙනී සිට උසස් පෙළට සමත්ව ඇති සිසුවියකි. තම එකම දියණිය බාල්කයක එල්ලී සිටින අයුරු දැක ඇති ඇගේ මව සාරිය කපා දමා අසල්වැසියන් සමඟ එක්ව මස්කෙළිය ප්‍රාදේශිය රෝහල වෙත ඇතුළත් කරන විටත් මෙම සිසුවිය මිය ගොස් සිටි බව වෛද්‍යවරු සඳහන් කළ අප වාර්තාකරු පවසයි. මෙම සිසුවියගේ පියා, ඇය කුඩා කාලයේදීම හැර ගොස් ඇති බව පොලීසිය පවසයි. මළ සිරුර පිළිබඳව පශ්චාත් මරණ පරීක්ෂණය අද(09) දහවල් මස්කෙළිය ප්‍රාදේශිය රෝහලේදී පැවැත්වීමට නියමිතව ඇති අතර සිද්ධිය සම්බන්ධයෙන් මස්කෙළිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107669", "Category": null, "Parent URL": null}