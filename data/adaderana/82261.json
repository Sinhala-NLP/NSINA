{"Source": "Adaderana", "Timestamp": "December 30, 2017 03:47 pm", "Headline": " උණ ගැන අනියත බියක් ඇතිකර ගන්න එපා", "News Content": "උතුරු පළාත තුළ පැතිරයන උණ රෝග තත්ත්වය සම්බන්ධයෙන් අනියත බියක් ඇතිකර නොගත යුතු බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා පවසයි. මුලතිව් ප්‍රදේශයේ උණ රෝගයක් හේතුවෙන් පුද්ගලයින් කිහිප දෙනෙකු මියයාමේ සිද්ධියක් පදනම් කර ගනිමින් මේ වන විට ජනතාව භීතියට පත්ව ඇති බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේය. කෙසේවෙතත් මෙම උණ රෝග තත්ත්වය වසන්තගත රෝග තත්ත්වයක් නොවන බවත්, මියගිය පුද්ගලයින් එකිනෙකට වෙනස් හේතුන් මත මියගොස් ඇති බවත් සිදු කළ පරීක්ෂණවලදී අනාවරණය වී ඇති බව ද ඔහු සඳහන් කළේය.", "URL": "https://sinhala.adaderana.lk/news.php?nid=82261", "Category": null, "Parent URL": null}