{"Source": "Adaderana", "Timestamp": "December 25, 2018 05:57 pm", "Headline": "ගිනි කන්ද පුපුරා යාමෙන් මියගිය සංඛ්‍යාව 429ක්", "News Content": "ඉන්දුනීසියාවේ ක්‍රැකටෝවා ගිනි කන්ද පුපුරා යාමෙන් මියගිය පුද්ගලයින්ගේ සංඛ්‍යාව 429 ක් දක්වා ඉහල ගොස් තිබේ. එරට වේලාවෙන් පසුගිය සෙනසුරාදා රාත්‍රී 09.00 ට පමණ මෙම ගිනි කන්ද පුපුරා යෑමට ලක්වූ අතර ඉන් මිනිත්තු 30 කට පමණ පසුව සුනාමි තත්ත්වයක් හටගෙන ඇත. දකුණු සුමාත්‍රා සහ බටහිර ජාවා ප්‍රදේශවලට මෙම සුනාමි තත්ත්වයෙන් දැඩි බලපෑම් එල්ල විය. කෙසේවෙතත් මේ වන විට සුනාමි තත්ත්වය හේතුවෙන් පුද්ගලයින් 16,000 ක් පමණ විපතට පත්ව සිටින බව එරට මධ්‍ය වාර්තා කළේය. තවත් පුද්ගලයින් 150 ක් පමණ අතුරුදන්ව ඇති බවට එරට මාධ්‍ය උපුටා දක්වමින් විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=101279", "Category": null, "Parent URL": null}