{"Source": "Adaderana", "Timestamp": "September 26, 2012 08:18 am", "Headline": "ඇලෙන් නා අවසන් ගමනට", "News Content": "හැටන්, ස්ක‍්‍රඩන්ට් වත්ත ප‍්‍රදේශයේ දියනාමින් සිටි පුද්ගලයෙකු දියේ ගිලී මියගොස් තිබේ. ප‍්‍රදේශය හරහා ගලා බසින ඇල මාර්ගයක දිය නාමින් සිටිය දී අදාළ පුද්ගලයා මෙසේ දියේ ගිලී ඇති බව පොලීසිය පැවසීය. මිය ගොස් ඇත්තේ පූඩළු ඔය ප‍්‍රදේශයේ පදිංචි 22 හැවිරිදි තරුණයෙකි. මිය ගිය පුද්ගලයාගේ මෘත ශරීරය මේ වන විට ග්ලැන්කන් රෝහලේ තැන්පත් කර ඇති බව පොලීසිය පවසයි. සිද්ධිය සම්බන්ධයෙන් හැටන් පොලීසිය වැඩිදුර පරීක්ෂණ සිදුකරන බව සඳහන්ය.", "URL": "https://sinhala.adaderana.lk/news.php?nid=27747", "Category": null, "Parent URL": null}