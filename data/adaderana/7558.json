{"Source": "Adaderana", "Timestamp": "March 29, 2010 09:35 am", "Headline": "විපක්ෂයෙන් පලිගන්න මෙහෙව් ආණ්ඩුවක් තිබුණේ නෑ", "News Content": "විපක්ෂයෙන් මෙතරම් පලිගන්නා ආණ්ඩුවක් ඉතිහාසයේ කිසිදිනක නොතිබු බව ශ්‍රී ලංකා නිදහස් පක්ෂ මහජන පාර්ශවයේ නායක මංගල සමරවීර මහතා පවසයි. විපක්ෂයට උදව් කළ සෑම දේශපාලන පක්ෂයකම පාක්ෂිකයන්ටද වත්මන් ආණ්ඩුව විසින් හිරිහැර කරන බව ඔහු පෙන්වා දෙයි. මාතර ප්‍රදේ‍ශයේ පැවති ජනරැලියකට එක්වෙමින් සමරවීර මහතා මේ අදහස් පළ කරන ලදී. එහිදී ඔහු වැඩිදුරටත් කියා සිටියේ මෙම ආණ්ඩුව පෙරළා දමා රට තුළ යළි ප්‍රජාතන්ත්‍රවාදය ස්ථාපිත කළ යුතු බවයි. ඒ සඳහා එක්සත් ජාතික පෙරමුණ ප්‍රමුඛ සමස්ත විපක්ෂයම සුදානමින් සිටින බව ද මංගල සමරවීර මහතා පැවසීය.", "URL": "https://sinhala.adaderana.lk/news.php?nid=7558", "Category": null, "Parent URL": null}