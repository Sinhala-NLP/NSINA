{"Source": "Adaderana", "Timestamp": "September 15, 2011 12:50 pm", "Headline": "මොළේ උණ වළකන එන්නත් බෙදා හැරීම ඇරඹෙයි", "News Content": "මොළේ උණ රෝගය හෙවත් ජැපනීස් එන්සෙෆලයිටීස් රෝගය වැළැක්වීම සඳහා ලබාදෙන එන්නත් බෙදා හැරීම වසංගත රෝග විද්‍යා අංශය ආරම්භ කර තිබේ. එම එන්නත් මාත්‍රා ලක්ෂ 5ක් මෙලෙස බෙදා හැර ඇති බව සෞඛ්‍ය අමාත්‍යාංශය සඳහන් කරයි. පෙරේදා(13) දිනයේ වසංගත රෝගවිද්‍යා අංශයේ මධ්‍යම ගබඩාවට ලැබුණු එම එන්නත් තොගය අදාළ දිස්ත්‍රික්ක වෙත මෙලෙස බෙදා හැර ඇත. ඉදිරි කාලය සඳහා ප්‍රමාණවත් තරම් එන්නත් තොග වසංගත රෝග විද්‍යා අංශය සතු බව ද සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=18741", "Category": null, "Parent URL": null}