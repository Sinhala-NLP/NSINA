{"Source": "Adaderana", "Timestamp": "December 30, 2018 10:30 pm", "Headline": "අනතුරකින් සංචාරකයෙකු ඇතුළු 3ක් රෝහලට", "News Content": "ගලේවෙල, කලහකැලේ ප‍්‍රදේශයේදී සිදුවු අනතුරකින් සංචාරකයෙකු ඇතුළු පුද්ගලයින් තිදෙනෙකු තුවාල ලබා රොහල් ගත කර ඇති බව ගලේවෙල පොලීසය පවසයි. අද(30) සවස මෙම අනතුර සිදුව ඇති බව පොලීසිය සඳහන් කළේය. මෙරටට පැමිණි ජපන් ජාතිකයෙකු කොලඹ සිට පොලොන්නරුව බලා මෝටර් රථයකින් රැගෙන යමින් සිටි සංචාරක මඟ පෙන්වන්නෙකු විසින් පැදවු මෙම මොටර් රථයේ වේගය පාලනය කරගත නොහැකිව කලහකැලේ ප‍්‍රදේශයේ මාර්ගය අසල නවතා තිබු ලොරි රථ දෙකක, යතුරුපැදියක හා ති‍්‍රරෝද රථයක ගැටි පාරෙන් දකණු පසින් පිහිටි ඇළ මාර්ගයකට පෙරළි ඇති බව වාර්තා වෙයි. අදාළ අනතුරන් පසු කම්පණයට පත් වු ජපන් ජාතිකයා සහ යතුරුපැදියේ සිටි තරුණයින් දෙදෙනෙකු තුවාල ලබා ගලේවෙල දිසා රොහලට ඇතුළත් කර තිබේ. අනතුරින් මාර්ගය අසල නවතා තිබු වාහන කිහිපයටම දැඩි ආලබ හානි සිදුවි ඇති අතර සිද්ධිය සම්බන්ධයෙන් ගලේවෙල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101552", "Category": null, "Parent URL": null}