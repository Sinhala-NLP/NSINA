{"Source": "Adaderana", "Timestamp": "January 29, 2018 03:45 pm", "Headline": "එකඟතා කඩ කිරීම ගැන අන්තරයෙන් ජනපතිට ලිපියක්", "News Content": "මාලඹේ සයිටම් අහෝසි කිරීම සම්බන්ධ එකඟතා කඩකිරීම සම්බන්ධයෙන් ජනාධිපති මෛත්‍රීපාල සිරිසේන මහතාට අන්තර් ‍විශ්වවිද්‍යාල ශිෂ්‍යබල මණ්ඩලය විසින් ලිපියක් යොමු කර තිබේ. මාලඹේ සයිටම් ආයතනය අහෝසි කිරීම යන සටන් පාඨය මූලික කරගනිමින් පසුගිය කාලය පුරා ශිෂ්‍ය ව්‍යාපාරය ලෙසත්, දෙමාපියන්, වෛද්‍යවරුන්, ගුරුවරුන් ඇතුළු වෘත්තීය සමිති, සිවිල් සංවිධාන හා කලාකරුවන් එක්ව අඛණ්ඩ අරගලයක් ක්‍රියාත්මක කෙරුණු බවත් සඳහන් කරන එම සංගමයේ කැඳවුම්කරු ළහිරු වීරසේකර මහතා සයිටම් අහෝසි කිරීමටත් සයිටම් සිසුන් පාවිච්චි කරමින් අධ්‍යාපනය විකිණීම සඳහා සිදුකරන ප්‍රෝඩාවන් නතර කරන තුරු අඛණ්ඩව සටන් ක්‍රියාමාර්ගවල නිරත වීමටත් ඉදිරියේදී ක්‍රියාමාර්ග වඩාත් තීව්‍ර කිරීමටත් අපට සිදුවන බව ද අවධාරණය කර සිටියි. ජනාධිපතිවරා වෙත යොමු කරන ලද ලිපියේ පිටපතක් පහතින් දක්වා තිබේ. President Letter 2018-01-26 by Anonymous 4xL1hr21yl on Scribd", "URL": "https://sinhala.adaderana.lk/news.php?nid=83752", "Category": null, "Parent URL": null}