{"Source": "Adaderana", "Timestamp": "June 28, 2011 10:51 am", "Headline": "මිනිස් ඡාවාරම්වලට එරෙහිව ශ්‍රී ලංකාව කොතැනද?", "News Content": "නීති විරෝධී මිනිස් ඡාවාරම් නැවැත්වීම පිළිබඳ අවම ප්‍රමිතීන් සඳහා ශ්‍රී ලංකාව එකඟත්වය පළකර නොතිබුණ ද එම ඡාවාරම් නැවැත්වීම සඳහා ශ්‍රී ලංකා රජය සැලකිය යුතු මට්ටමේ ක්‍රියා මාර්ග අනුගමනය කර ඇති බව එක්සත් ජනපදය පවසයි. එම තත්ත්වය මත ශ්‍රී ලංකාව 02 වැනි කාණ්ඩයේ රටවල් යටතට ගැනෙන බව එක්සත් ජනපද රාජ්‍ය ලේකම් හිලරි ක්ලින්ටන් මහත්මිය සඳහන් කර තිබේ. ඡාවාරම් තුළින් පීඩාවට පත්වූවන් ආරක්ෂා කිරීම සඳහා වන පනතෙහි ප්‍රමිතීන් සමග එකඟ නොවුණ ද ඒ වෙනුවෙන් යම් ක්‍රියා මාර්ග අනුගමනය කළ රටවල් මෙම දෙවන කාණ්ඩයට අයත් වන බව ඇය පෙන්වා දී ඇත. මිනිස් ඡාවාරම්කරුවන්ට විශේෂයෙන් කාන්තාවන් හා දරුවන් ඡාවාරම්කිරීම වැළැක්වීම, මර්දනය කිරීම සහ අදාළ පුද්ගලයින්ට දඬුවම් පැමිණවීම පිළිබඳ එක්සත් ජාතීන්ගේ ක්‍රියා පටිපාටිය සමඟ තවමත් ශ්‍රී ලංකාව එකඟත්වය පළකර නොමැති බව ද සඳහන්ය. ඡාවාරම් විරෝධී නෛතික ක්‍රියා මාර්ග යටතේ පළමු ක්‍රියා මාර්ගය ලෙස ශ්‍රී ලංකා රජය විසින් එවැනි ඡාවාරම්කරුවන් තිදෙනෙකු වෙත වැරදි පමුණුවා ඇති බවත්, අන්තර් නියෝජිත ආයතන කාර්යය බලකායෙහි කටයුතු අලුත් කිරීමට කටයුතු කර ඇති බවත් එක්සත් ජනපද වාර්තාවකින් පෙන්වා දී තිබේ.", "URL": "https://sinhala.adaderana.lk/news.php?nid=17053", "Category": null, "Parent URL": null}