{"Source": "Adaderana", "Timestamp": "June 3, 2015 11:39 pm", "Headline": " කාසල්රී ජලාශ රක්ෂිතයේ ගින්නක් ", "News Content": "කාසල්රී ජලාශ රක්ෂිතයේ අද (03) පස්වරු 7 .00 ට පමණ හටගත් ගින්නකින් එම රක්ෂිතයේ අක්කර තුනක පමණ භූමි ප‍්‍රමාණයක් සම්පූර්ණයෙන්ම ගිනිගෙන විනාශවී තිබේ. නෝර්වුඞ් පොලිස් වසමට අයත් හැටන් මස්කෙළිය ප‍්‍රධාන මාර්ගයේ නිව්වැලි වත්ත ප‍්‍රදේශයෙන් මෙම ගින්න හටගෙන ඇති බව වාර්තාවෙයි. පවතින වියළි කාලගුණ තත්ත්වය සහ තඳ සුළං තත්ත්වය හමුවේ ගින්න සීඝ‍්‍රයෙන් පැතිරයමින් පැවති බව අද දෙරණ වාර්තාකරු පැවසුවේය. නෝර්වුඞ් පොලිස් නිලධාරීන් දැඩි පරිශ‍්‍රමයක් දරා රක්ෂිතය පුරා පැතිරයමින් තිබූ ගින්න සම්පූර්ණයෙන්ම මැඩපැවැත්වු බව සඳහන්ය. එම රක්ෂිතයේ සතුන් දඩයම් කිරීමේ අරමුණින් ගිනිතබන්නට ඇති බව නෝර්වුඞ් පොලීසිය සැක පහල කරයි. ගින්න පිළිබඳව නෝර්වුඞ් පොලීසිය පරීක්ෂණ පවත්වයි.", "URL": "https://sinhala.adaderana.lk/news.php?nid=51759", "Category": null, "Parent URL": null}