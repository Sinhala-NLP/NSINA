{"Source": "Adaderana", "Timestamp": "January 3, 2018 06:02 am", "Headline": "යාපනයේ අනතුරකින් 2 ක් මරුට", "News Content": "යාපනය නිර්වේලි මාර්ගයේ සිදුවු රිය අනතුරකින් කුඩා දරුවෙකු ඇතුළු පුද්ගලයින් දෙදෙනෙකු ජිවිතක්ෂයට පත්ව ඇති බව යාපනය කෝපායි පොලීසිය පවසයි. පොලිසිය පැවසූවේ ඊයේ (02) සවස ත‍්‍රිරෝද රථයක් හා වෑන් රථයක් ගැටීමෙන් අනතුර සිදුව ඇති අතර,අනතුරින් පේදුරුතුඩුව ප‍්‍රදේශයේ පදිංචි වයස අවුරුදු 57 සින්නෙවිලූ බාස්කරන් නමැත්තෙකු හා රාජ්කුමාර් ඩැනිස්ටාර් නමැති 06 හැවිරිදි දැරියක් ජිවිතක්ෂයට පත්ව ඇති බවයි. අධික වේගයෙන් පැමිණි වෑන් රථය ත‍්‍රිරෝද රථයේ ගැටීමෙන් අනතුර සිදුව ඇති බවද පොලිසිය සඳහන් කළේය. පොලිසිය පැවසූවේ අනතුරින් තවත් පුද්ගලයින් දෙදෙනෙකු තුවාල ලබා යාපනය රෝහලට ඇතුළත් කොට ඇති බවයි. අනතුර සම්බන්ධයෙන් කෝපායි පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82414", "Category": null, "Parent URL": null}