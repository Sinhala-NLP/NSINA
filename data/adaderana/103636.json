{"Source": "Adaderana", "Timestamp": "February 3, 2019 06:28 pm", "Headline": "ප්‍රචාරක පුවරුවක් නිසා ජෝසප් මයිකල් සහ කාවින්ද අතර ගැටුමක්", "News Content": "තුඩැල්ල, සුදුවැල්ල ප්‍රදේශයේ අද (03) සංවිධානය කර තිබූ උත්සවකදී එක්සත් ජාතික පක්ෂ ජා - ඇල සංවිධායක ජෝසප් මයිකල් පෙරේරා මහතා සහ කාවින්ද ජයවර්ධන මන්ත්‍රීවරයා අතර උණුසුම් කතාබහක් ඇති වී ඇත. සුදුවැල්ල, මරදමඩු දේවස්ථානයේ දහම් පාසලක ගොඩනැගිල්ලක් ඉදි කිරීම සඳහා මුල්ගල තැබීමේ උත්සවයේදී මෙම උණුසුම් කතාබහ ඇති වු බව අද දෙරණ වාර්තාකරු සදහන් කළේය. එම ගොඩනැගිල්ල ඉදිකිරීම සිදුකරන ස්ථානයේ සවිකර තිබූ ප්‍රචාරක පුවරුවේ ජෝසප් මයිකල් පෙරේරා මහතාගේ නම සදහන් නොවීම සහ කාවින්ද ජයවර්ධන මහතාගේ නම සදහන් වීම මෙම කතාබහ ඇති වීමට හේතු වී ඇති බව වාර්තා වේ.", "URL": "https://sinhala.adaderana.lk/news.php?nid=103636", "Category": null, "Parent URL": null}