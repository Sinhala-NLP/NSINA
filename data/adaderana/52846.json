{"Source": "Adaderana", "Timestamp": "July 25, 2015 06:09 pm", "Headline": "දිස්ත්‍රික්ක ලේකම්වරුන් කොළඹට කැඳවීම සීමාකරයි ", "News Content": "දිස්ත්‍රික් පරිපාලන කටයුතු වල නිරතව සිටින දිස්ත්‍රික් ලේකම්වරුන් විවිධ කටයුතු සඳහා නිරන්තරයෙන් කොළඹට කැඳවීම සීමා කර තිබේ.දිස්ත්‍රික් ලේකම්වරුන් එලෙස කැඳවීම දුර බැහැර දිස්ත්‍රික්කවල පරිපාලන කටයුතු කෙරෙහි බලපාන බැවින් මෙම පියවර ගත් බව ස්වදේශ කටයුතු අමාත්‍යාංශය පවසයි.ඒ අනුව ජනාධිපතිවරයා අග්‍රාමාත්‍යවරයා හැර වෙනත් නිලධාරියෙකු අත්‍යාවශ කරුණක් සඳහා දිස්ත්‍රික් ලේකම්වරුන් කොළඹට හෝ වෙනත් ස්ථානයකට කැඳවන්නේ නම් ඒ සඳහා ස්වදේශ කටයුතු අමාත්‍යාංශයෙන් පූර්ණ අනුමැතිය ලබාගත යුතුවෙයි.එසේ නොමැතිනම් සාකච්ඡා කිරිමට ඇති කරුණු සම්බන්ධයෙන් ස්වදේශ කටයුතු අමාත්‍යාංශය වෙත දන්වා කොළඹ දී පැවැත්වෙන දිස්ත්‍රික් ලේකම් සමුළුවේදී වේලාවක් වෙන් කර ගත යුතු බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=52846", "Category": null, "Parent URL": null}