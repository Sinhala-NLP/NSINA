{"Source": "Adaderana", "Timestamp": "September 13, 2010 09:01 am", "Headline": "ෆොන්සේකාගේ පෙත්සම අද විභාගයට ", "News Content": "පසුගිය ජනාධිපතිවරණ ප්‍රතිඵල අවලංගු කරන ලෙස ඉල්ලා විරුද්ධ පක්ෂයේ අපේක්ෂකයා ලෙස කටයුතු කළ සරත් ෆොන්සේකා මහතා විසින් ගොනු කරනු ලැබූ ඡන්ද පෙත්සම අද විභාගයට ගැනේ. අගවිනිසුරු අ‍ශෝක ද සිල්වා මහතා ඇතුළු පංච පුද්ගල විනිසුරු මඩුල්ලක් හමුවේ පෙත්සම විභාගයට ගැනීමට නියමිතය. ආචාර්ය ශිරානි බණ්ඩාරනායක, කේ. ශ්‍රීපවන්, පී.ඒ. රත්නායක සහ එස්.අයි ඉමාම් යන විනිසුරුවරුන් සෙසු සාමාජිකයින් ලෙස කටයුතු කරනු ලබයි. පෙත්සම විභාග කිරීම හෙට සහ අනිද්දා දිනවලදී සිදුකිරීමට ද නියමිතය. එහිදී ප්‍රථමයෙන් දෙපාර්ශවයේ නීතීඥවරුන් මූලික විරෝධය පිළිබඳ කරුණු ඉදිරිපත් කරනු ඇත.", "URL": "https://sinhala.adaderana.lk/news.php?nid=10824", "Category": null, "Parent URL": null}