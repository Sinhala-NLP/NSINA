{"Source": "Adaderana", "Timestamp": "December 27, 2012 05:30 pm", "Headline": "පුත්තලමට මාළු වැටෙයි", "News Content": "අද (27) පස්වරුවේ පුත්තලම, ආසිරිගම ප්‍රදේශයට වර්ෂාව සමඟ මත්ස්‍යයින් පතිත වී තිබේ. විනාඩි 30ක පමණ කාලයක් පැවති වර්ෂාව අතර තුර මෙලෙස මසුන් ඇද වැටුණු බව අද දෙරණ වාර්තාකරු සඳහන් කළේය. මේ අතර හැටන්, කුඩාගම ප්‍රදේශයට ද කහවැස්සක් පතිත වී තිබේ. පැය දෙකක පමණ කාලයක් මෙම කහවැස්ස ඇද හැළුණු බව අද දෙරණ වාර්තාකරු සඳහන් කළේය. මීට අමතරව අද දිනයේ ප්‍රදේශ රැසකින් කහවැසි ඇද හැළීමේ සිද්ධි වාර්තා විය. තිරප්පනේ, මරදන්කඩවල, හොරොව්පතාන, කැකිරාව, ලබුනෝරුව, යන ප්‍රදේශ ඒ අතරින් කිහිපයකි.", "URL": "https://sinhala.adaderana.lk/news.php?nid=30298", "Category": null, "Parent URL": null}