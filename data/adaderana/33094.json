{"Source": "Adaderana", "Timestamp": "April 8, 2013 09:04 am", "Headline": "ඉන්දීය පාර්ලිමේන්තු නියෝජිතයින් 6 ක් අද දිවයිනට", "News Content": "ඉන්දීය පාර්ලිමේන්තු නියෝජිතයන් හයදෙනෙකු සිවි දින නිල සංචාරයක් සදහා අද (08) දිවයිනට පැමිණෙයි. දෙරට අතර සහයෝගිතාව වර්ධනය කර ගැනීමේ අරමුණින් මෙම සංචාරය සිදු වන බව විදේශ කටයුතු අපමාත්‍යංශය පැවසුවේය. ඔවුන් මෙරට ඉහළ පෙළේ නියෝජිතයන් සමග සාකච්ජා කිරීමට නියමිත අතර යාපනය ප්‍රදේශයේ සංචාරයක නිරත වීමට ද අපේක්ෂිතය. එහිදී ඔවුන් ඉන්දීය රජයේ ආධාර මත ක්‍රියාත්මක වන සංවර්ධන ව්‍යාපෘති නිරීක්ෂණය කරනු ඇති. ඉන්දීය ලෝක් සභාවේ කොංග්‍රස් පක්ෂ මන්ත්‍රීවරුන් වන සවුගතා රෝයි, සන්දීප් ඩික්ෂිත් ඇතුළු අනුරාද් ඨාකූර්, ධනංජේ සිං සහ ගවුඩ් යස්කි යන මන්ත්‍රීවරුන් මෙම සංචාරයට එක්වීමට නියමිතය.", "URL": "https://sinhala.adaderana.lk/news.php?nid=33094", "Category": null, "Parent URL": null}