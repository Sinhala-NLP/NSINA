{"Source": "Adaderana", "Timestamp": "December 10, 2015 08:43 am", "Headline": "පාපුවරුවේ ගිය රැසකට නඩු", "News Content": "දුම්රිය පා පුවරුවේ ගමන්ගත් මඟින් සියයකට ආසන්න පිරිසකට එරෙහිව නීතිමය ක්‍රියාමාර්ග ගෙන ඇති බව දුම්රිය දෙපාර්තමේන්තුව පවසයි. දුම්රිය දෙපාර්තමේන්තුවේ මාධ්‍ය ප්‍රකාශක විජය සමරසිංහ මහතා සඳහන් කළේ දෙසැම්බර් මස පළමුවන දින සිට දුම්රිය පා පුවරුවේ ගමන් කිරීම තහනම් කර ඇති බවයි.ඒ අනුව සිදුකළ වැටලීම් වලදී මඟීන් සිය දෙනෙකුට පමණ නඩු පැවරීමට පියවර ගෙන තිබේ.අදාළ වරද සම්බන්ධයෙන් පළමුවරට අවවාද කරන අතර දෙවන වරටද යළි එම වරද සිදුකරන්නේ නම් මෙලෙස නඩු පැවරීමට පියවර ගන්නා බව දුම්රිය දෙපාර්තමේන්තුව සඳහන් කළේය..මෙම නීතිය දුර ගමන් දුම්රිය සේවා සඳහා පමණක් මේ වන විට ක්‍රියාත්මක කර ඇති අතර කාර්යාල දුම්රිය සඳහා මෙතෙක් එම නීතිය ක්‍රියාත්මක කර නොමැති බව විජය සමරසිංහ මහතා පැවසීය.", "URL": "https://sinhala.adaderana.lk/news.php?nid=55633", "Category": null, "Parent URL": null}