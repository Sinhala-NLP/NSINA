{"Source": "Adaderana", "Timestamp": "May 9, 2017 01:01 pm", "Headline": "පන්නිපිටිය මංසන්ධියේ බෝගස කැපීම ගැන තහනම් නියෝගය දීර්ඝ කරයි", "News Content": "පන්නිපිටිය මංසන්ධියේ ඇති බෝගස කපා ඉවත් කිරීමට මාර්ග සංවර්ධන අධිකාරිය ගෙන ඇති තීරණය වළක්වා ලමින් ශ්‍රේෂ්ඨාධිකරණය පැනවූ තහනම් නියෝගය තවදුරටත් දීර්ඝ කර තිබේ.බෝ ගස කපා ඉවත් කිරීමට එරෙහිව භික්ෂූන් වහන්සේ ඇතුළු පිරිසක් ගොනු කළ පෙත්සමක් සලකා බැලීමෙන් අනතුරුව ශ්‍රේෂ්ඨාධිකරණය පසුගියදා මෙම තහනම් නියෝගය නිකුත් කළේය.අදාළ පෙත්සම අද(9)යළි කැඳ වූ අවස්ථාවේ එම තහනම් නියෝගය ජුනි මස 13 වන දින දක්වා දීර්ඝ කිරීමට ශ්‍රේෂ්ඨාධිකරණ විනිසුරු මඩුල්ල කීරණය කළ බව අද දෙරණ අධිකරණ වාර්තාකරු කේ.එස්. උදය කුමාර් පැවසුවේය.", "URL": "https://sinhala.adaderana.lk/news.php?nid=72993", "Category": null, "Parent URL": null}