{"Source": "Adaderana", "Timestamp": "March 29, 2012 10:55 am", "Headline": " Toyota Dream Car Art Contest ජාතික සම්මාන ප‍්‍රදානෝත්සවය ", "News Content": "ටොයොටා ලංකා සමාගම ශී‍්‍ර ලංකාවේ ප‍්‍රථම වරට පැවැත්වූ Toyota Dream Car Art Contest ජාත්‍යන්තර චිත‍්‍ර තරගයේ ජාතික සම්මාන ප‍්‍රදානෝත්සවය ටොයොටා ලංකා සමාගමේ කළමනාකාර අධ්‍යක්ෂ, යොෂිආකි කතෝ මහතා හා ජාතික උරුමයන් පිළිබඳව අමාත්‍යංශයේ ලේකම්, කාන්ති විජේතුංග මහත්මියගේ ප‍්‍රධානත්වයෙන් කොළඹ සිනමන් ග‍්‍රෑන්ඞ් හෝටලයේ ඕක් ශාලාවේ දි පසුගියදා පැවැත්වුණි. ලොව අංක එකේ මෝටර්රථ සමාගමවන ටොයොටා මෝටර් කෝපරේෂන් සමාගම තම ප‍්‍රමුඛතම ආයතනික සමාජ වගකීම් වැඩසටහන ලෙසින් වාර්ෂිකව ලොව පුරා පැවැත්වෙන මෙම Toyota Dream Car Art Contest ජාත්‍යන්තර චිත‍්‍ර තරගය පැවැත්වෙන අතර, ශී‍්‍ර ලංකාව තුළ එහි ජාතික තරගය පැවැත්වූයේ ප‍්‍රථම වරටය. එයින් ජයගන්නා දරුවන් 15කගේ චිත‍්‍ර නිර්මාණ ලබන මාර්තු මස ජපානයේ ටෝකියෝ නගරයේ පැවැත්වෙන ජත්‍යන්තර තරගයට ඉදිරිපත් කෙරෙන අතර, එයින් ශී‍්‍ර ලාංකික නිර්මාණකරුවෙකු ජයගතහොත් භාරකරුවෙකු සමඟ ජපානය වෙත යෑමේ භාග්‍යය ද උදා වේ. අනාගත පරපුරේ නිර්මාණාත්මක හැකියාවන් ඉහළදැමීම හා එම හැකියාවන් ජාත්‍යන්තර වේදිකාවක එළිදැක්වීමේ අවස්ථාව උදාකරදීමේ අරමුණෙන් ටොයොටා කෝපරේෂන් සමාගම මෙම ජාත්‍යන්තර චිත‍්‍ර තරගය වාර්ෂිකව සංවිධානය කෙරේ. 6වන වරටත් ලොව රටවල් 80ක පැවැත් වූ මෙම Toyota Dream Car Art Contest ජාත්‍යන්තර චිත‍්‍ර තරගයේ ශී‍්‍ර ලාංකේය ජාතික තරගය අධ්‍යාපන අමාත්‍යංශයේ සහයෝගීතාව ඇතිව පසුගිය 2011 ඔක්තෝබර් 15 දා සිට 2012 ජනවාරී 31 දා දක්වා පැවැත්වුනු අතර, එයට ශී‍්‍ර ලංකාවේ පුරවැසි වයස අවු. 5 සිට 15 දක්වා ඕනෑම දරුවෙකුට වයස අවු. 10න් පහල, වයස අවු. 10-12 අතර හා වයස අවු. 13-15ත් අතර යන වයස් ඛාණ්ඩ තුනක් යටතේ ඕනෑම චිත‍්‍ර නිර්මාණ සංඛ්‍යාවක් එවීමෙන් සහභාගී විය හැකි විය. මෙම ජාතික චිත‍්‍ර තරගය සඳහා එක් පළාතකින් එක් වයස් කාණ්ඩයකින් 5දෙනෙකු බැගින් 135 දෙනෙකු බැගින් තෝරා ගැනුණි. එම සෑම ජයග‍්‍රාහකයෙකුටම වටිනා සහතිකයක්, මුදල් ත්‍යාගයක් හා සම්මාන ඵලකයක් පිරිනැමුණු අතර, ජපානයේ පැවැත්වෙන ජාත්‍යන්තර තරගයට සහභාගීවීමට සුදුසුකම් ලද නිර්මාණකරුවන් 15 දෙනා හා ඔවුන් ඉගෙනුම ලබන පාසලට පරිත්‍යාගයක් බැගින් ද ටොයොටා ලංකා සමාගම විසින් පිරිනමනු ලැබීය. Toyota Dream Car Art Contest ජාත්‍යන්තර චිත‍්‍ර තරගයේ ශී‍්‍ර ලාංකේය ජාතික තරගයේ චිත‍්‍ර නිර්මාණ සඳහා විනිසුරු මඩුල්ල සේ කටයුතු කරනු ලැබුවේ , කැලණි විශ්ව විද්‍යාලයේ ප‍්‍රතිබිම්භ හා දෘෂ්‍ය කලා අධ්‍යයන අංශයේ බාහිර කථිකාචාර්ය, ඉන්ද්‍රනාථ තේනුවර මහතා (සභාපති), ටොයොටා ලංකා සමාගමේ කළමනාකාර අධ්‍යක්ෂ, යොෂිආකි කතෝ මහතා, ටොයොටා ලංකා සමාගමේ ප‍්‍රධාන මෙහෙයුම් නිලධාරී, මනෝහාර අතුකෝරල මහතා, දෙස් විදෙස් සම්මානලාභී වරලත් වාස්තු විද්‍යාඥ, තිසර තානාපති මහතා, ප‍්‍රකට ළමා කතා ග‍්‍රන්ථ රචිකාවියක හා චිත‍්‍ර ශිල්පිනියකවන ජානකී සූරියආරච්චි මහත්මිය, වෛද්‍ය, ශානක තුලතුංග මහතා, ජනපි‍්‍රය ගායන ශිල්පී, කිත්සිරි ජයසේකර මහතා,ප‍්‍රකට සමාජ සේවිකාවකවන බර්නි ඇන්ඩර්සන් යන මහත්ම මහත්මීන්ය. Toyota Dream Car Art Contest චිත‍්‍ර තරගය පැවැත්වූ සිව්මසක් තරම් කෙටි කාලය තුළ දී එය කෙරෙහි මෙරට දරුවන් අතර ප‍්‍රබල උනන්දුවක් ඇති වු අතර, දිවයිනේ සිව්දිගින්ම චිත‍්‍ර නිර්මාණ 124,000ක් ලැබුණි. එමෙන්ම මෙම චිත‍්‍ර තරගය පැවැත්වෙන අතරතුරේදී ටොයොටා සමාගම විසින් දිවයින පුරා චිත‍්‍රකර්ම වැඩමුළු හා පාසල් දැනුවත්කිරීමේ වැඩසටහන් පැවැත්වූහ. එයට අමතරව, Toyota Dream Car Art Contest චිත‍්‍ර තරගයට සමගාමීව ටොයොටා ලංකා සමාගමේ සමාජ සත්කාරක වැඩසටහනක් ලෙසින් සිංහල දරුවන් නියෝජනය කරමින් සියඹලාණ්ඩුවේ ජාතික පාසලේ, ද්‍රවිඩ දරුවන් නියෝජනය කරමින් සෙට්ටිකුලමේ අවතැන් කඳවුරේ හා මුස්ලිම් දරුවන් නියෝජනය කරමින් නැගෙනහිර කාන්තන්තුඩි ජාතික පාසලේ හා ආදීවාසී දරුවන් නියෝජනය කරමින් දඹාන කණිෂ්ඨ විද්‍යාලයේ චිත‍්‍රකර්ම වැඩමුළු පවත්වා මෙම තරගයට සහභාගීවීමට අවශ්‍ය චිත‍්‍ර ඇදීමේ අමුද්‍රව්‍ය පරිත්‍යාගකිරීමක් ද ටොයොටා ලංකා සමාගම විසින් සිදු කෙරුණි. Toyota Dream Car Art Contest චිත‍්‍ර තරගය ගැන අදහස් දක්වමින් ටොයොටා ලංකා සමාගමේ කළමනාකාර අධ්‍යක්ෂ, යොෂිආකි කතෝ මහතා පැවසුවේ, \"ටොයොටා ඞී‍්‍රම් කාර් චිත‍්‍ර තරගය මේ ආකාරයෙන් විශාල සාර්ථකත්වයක් ලැබීමට වෙහෙසීමෙන් කි‍්‍රයා කළ සැමටම මා ස්තුති කරන අතරේදීම, මෙවායින් අපේ දරුවන්ගේ අදහස් හා නිර්මාණවන නිසා ඒවා අනාගත මෝටර්රථ නිර්මාණයකිරීමට අපට උපකාරීවීමෙන් මෙම දරුවන්ගේ\"සිහින කාරයන්\"හැකි සෑම අවස්ථාවකදීම ලෝකයට ඉදිරිපත්කිරීමටත් මා අපේක්ෂා කරනවා. ඒ වගේම ඉදිරි වසරවල මෙවැනිම සිහිනයන් අප සමග බෙදාහදා ගනීවි යැයි මා අපේක්ෂා කරනවා.\"යන්නය. මෙම ත්‍යාග ප‍්‍රදානෝත්සවයේ ස්තුති කතාව කරමින් ටොයොටා ලංකා සමාගමේ ප‍්‍රධාන මෙහෙයුම් නිලධාරී, මනෝහාර අතුකෝරල මහතා පැවසුවේ, \"අප සමාගම ආයතනික සමාජ වගකීම් වැඩසටහන් යටතේ මෙවැනි කි‍්‍රයාකාරකම් රැසක්ම අප වාර්ෂික පවත්වනවා. ඒ අතර අපේ දරුවන්ගේ කුසලතා වර්ධනයකිරීම මූලික කරගත් වැඩසටහන් සැලකිය යුතු ප‍්‍රමාණයක් තිබීම විශේෂත්වයක්. මෙයත් දරුවන්ගේ හැකියාවන් ජාත්‍යන්තරයට ගෙන යෑමට අප දැරූ එක් උත්සාහයක් ලෙසින් හැඳින්විය හැකියි.\" යැයි පැවසී ය. 1937 දී ජපානයේ ඇරඹුනු ටොයොටා කෝපරේෂන් සමාගම, වර්තමානයේ ලොව වැඩිම මෝටර්රථ අලෙවියක් හිමි සමාගම් අතර ප‍්‍රමුඛත්වයේ සිටින්නකි. ටොයොටා ටූෂෝ කෝපරේෂන් හී අනුප‍්‍රාප්තික සමාගමක් 1995 දී ශී‍්‍ර ලංකාවේ ඇරඹුනු ටොයොටා ලංකා සමාගම මෙරට මෝටර්රථ වෙළඳපොළේ වැඩිම වෙළඳ කොටසක් හිමිකරගෙන ඇත. එම සමාගමේ ශාඛා ජාලය කුරුණෑගල, මහරගම, පංචිකාවත්ත. මහනුවර, ගාල්ල, කළුතර, ගම්පහ, නුගේගොඩ, අනුරාධපුරය හා මීගමුව දක්වා විහිදේ. තවත් සේවා හා අමතර කොටස් පහසුකම් සැපයීමේ ස්ථානයක් මෙම වසර අගදී රත්මලානේ විවෘතවීමට නියමිතය.", "URL": "https://sinhala.adaderana.lk/news.php?nid=23146", "Category": null, "Parent URL": null}