{"Source": "Adaderana", "Timestamp": "November 27, 2014 09:10 am", "Headline": "ඊජිප්තු ආණ්ඩුවට එරෙහි වූ සිසුන් 78ක් හිරේට", "News Content": "ඊජිප්තුවේ උද්ඝෝෂණ වල නිරතවු සිසුන් 78 දෙනෙකු බන්ධනාගාර ගත කර තිබේ. විදෙස් මාධ්‍ය වාර්තා කරන්නේ වයස අවුරුදු 13ත් - 17ත් අතර සිසුන් 78 දෙනෙකු මෙලෙස බන්ධනාගාර ගත කර ඇති බවයි. ඔවුන් සියළු දෙනාට පස්වසරක සිරදඬුවමක් ලබාදී ඇති බව වාර්තා වේ. රජයට එරෙහිව පසුගිය මාස කිහිපය තුළ සිදුකළ උද්ඝෝෂණ වලට සම්බන්ධ සිසුන් පිරිසක් මෙලෙස අත්අඩංගුවට ගෙන ඇත. ළමුන් වෙනුවෙන් පෙනී සිටි නීතීඥයින් පෙන්වා දී ඇත්තේ උද්ඝෝෂණ වලට සහභාගි නොවු සිසුන් ද මෙලෙස අත්අඩංගුවට ගෙන ඇති බවයි.", "URL": "https://sinhala.adaderana.lk/news.php?nid=47640", "Category": null, "Parent URL": null}