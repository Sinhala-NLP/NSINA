{"Source": "Adaderana", "Timestamp": "September 7, 2019 10:41 am", "Headline": "මුගුරකින් පහරදී පුද්ගලයෙකු ඝාතනය කරයි", "News Content": "ඇල්පිටිය, අටකොහොට ප්‍රදේශයේදී මුගුරකින් පහරදී පුද්ගලයෙකු ඝාතනය කර තිබේ. ඝාතනයට ලක්වු පුද්ගලයා ඊයේ(06) සිය බිරිඳගෙන් දික්කසාද වී ඇති අතර එදින රාත්‍රි අදාළ පුද්ගලයා තියුණු ආයුධයක් රැගෙන ඇයගේ නිවසට පැමිණ ඇති බවයි වාර්තා වෙයි. එම අවස්ථාවේදි අදාළ කාන්තාව සහ ඇයගේ මව විසින් ඔහුට මුගුරකින් පහර දී තිබේ. මියගොස් ඇත්තේ නවදගල කුමාරසිංහ මාවත ප්‍රදේශයේ පදිංචිව සිටි 35 හැවිරිදි පුද්ගලයෙකි. ඝාතනයට සම්බන්ධ 28 හැවිරිදි සහ 59 හැවිරිදි සැකකාරියන් දෙදෙනා අද(07) ඇල්පිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=118501", "Category": null, "Parent URL": null}