{"Source": "Adaderana", "Timestamp": "March 12, 2013 12:09 pm", "Headline": "ඩිල්ෂාන්ගෙන් ශතකයක් ", "News Content": "බංග්ලාදේශයට එරෙහිව ගාල්ලේ පැවැත්වෙන ටෙස්ට් තරගයේදී තිලකරත්න ඩිල්ෂාන් මීට ටික වේලාවකට පෙර සිය 16 වැනි ටෙස්ට් ශතකය ලබා ගැනීමට සමත් විය. ඩිල්ෂාන් පළමු ඉණිමේදී ලකුණු 54ක් ලබා ගැනීමට සමත් වූ අතර ඔහු සමග මේවන විට පන්දුවට පහරදෙමින් සිටින කුමාර් සංගක්කාර ලකුණු 94ක් ලබා නොදැවී කඩුල්ලේ රැඳි සිටියි. ශ්‍රී ලංකාව මෙම තරගයේ පළමු ඉණිමට කඩුලු 4ක් දැවී ලකුණු 570ක් ලබාගත් අතර පිළිතුරු වශයෙන් බංග්ලාදේශ සියලු දෙනා දැවී ලකුණු 638ක් ලබා ගත්තේය. තරගයේ අවසන් දිනය අද වන අතර ශ්‍රී ලංකාව දෙවන ඉණිමට මේවන විට එක් කඩුල්ලක් දැවී ලකුණු 210ක් ලබා සිටියි. ශ්‍රී ලංකා පිල බංග්ලාදේශයට වඩා ඉදිරියෙන් සිටින ලකුණු සංඛ්‍යාව ඒ අනුව 142කි.", "URL": "https://sinhala.adaderana.lk/news.php?nid=32343", "Category": null, "Parent URL": null}