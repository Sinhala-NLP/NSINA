{"Source": "Adaderana", "Timestamp": "January 15, 2013 04:04 pm", "Headline": "පකිස්ථාන අගමැති අත්අඩංගුවට ගන්නැයි නියෝගයක්", "News Content": "දූෂණ චෝදනා එල්ල වී ඇති පකිස්ථාන අග්‍රාමාත්‍ය රාජා පර්වේස් අෂ්රෆ් අත්අඩංගුවට ගන්නා ලෙස එරට ශ්‍රේෂ්ඨාධිකරණය නියෝගයක් නිකුත් කර තිබේ. 2010 වසරේ බලශක්ති අමාත්‍යවරයා වශයෙන් කටයුතු කළ සමයේ අල්ලස් ලබා ගැනීමට අනුබල දුන් බවට අගමැතිවරයාට චෝදනා එල්ල වී ඇති බව විදෙස් මාධ්‍ය වාර්තා කළේය. ආග්‍රාමාත්‍ය රාජා පර්වේස් අෂ්රෆ්ට අමතරව තවත් 15 දෙනෙකු සිද්ධිය සම්බන්ධයෙන් අත්අඩංගුවට ගන්නා ලෙස ශ්‍රේෂ්ඨාධිකරණය නියෝග කර තිබේ.", "URL": "https://sinhala.adaderana.lk/news.php?nid=30786", "Category": null, "Parent URL": null}