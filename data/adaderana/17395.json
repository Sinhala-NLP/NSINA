{"Source": "Adaderana", "Timestamp": "July 14, 2011 02:46 pm", "Headline": "කසළ වළ ගිනි ගනියි-අවට අය අනාථයි", "News Content": "මාතලේ, නාගරික කසළ වල ගිනිගැනීම හේතුවෙන් අවට ප්‍රදේශවාසීන් දැඩි දුෂ්කරතාවට පත්ව සිටින බව අද දෙරණ වාර්තාකරු පවසයි. අද පෙරවරුවේ ගින්න වේගයෙන් ඇවිලෙමින් තිබූ බව වාර්තා වේ. මෙම කසළ වළේ දුගඳ ‍හේතුවෙන් ද ‍ප්‍රදේශවාසීන් දුෂ්කරතාවට පත්ව සිටින බව පැවසෙයි. මීට දිනකට කසල ටොන් 20 ක පමණ ප්‍රමාණයක් බැහැර කෙරෙන අතර මෙය විකල්ප ස්ථානයකට ගෙන යන ලෙස අදාළ බලධාරීන්ට දැනුම් දුන්න ද මෙතෙක් ඊට පිළියම් ලැබී නොමැති බවද සඳහන් වේ.", "URL": "https://sinhala.adaderana.lk/news.php?nid=17395", "Category": null, "Parent URL": null}