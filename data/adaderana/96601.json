{"Source": "Adaderana", "Timestamp": "September 23, 2018 06:42 pm", "Headline": "තවත් දුම්රිය අනතුරක්-මාස 2ක බිළිඳියක් මරුට", "News Content": "අද(23) සවස 3.15 ට පමණ හබරාදූවේ දී දුම්රිය අනතුරක් සිදුව තිබේ. පොහොර ගබඩාව අසලින් ඇති ආලෝක සංඥා මඟින් පාලනය වන හරස් මාර්ගයෙන් ගමන් කළ කාර් රථයක් මාතර සිට කොළඹ බලා ධාවනය වූ දුම්රි‍යේ ගැටී මෙම අනතුර සිදුව ඇත. අනතුරින් තුවාල ලැබූ රියදුරු, කාන්තාවන් දෙදෙනෙකු, පිරිමි දරුවෙකු සහ කුඩා බිළිඳියක් කරාපිටිය රෝහලට ඇතුළත් කර තිබේ. පසුව වයස මාස 2 ක් වු කලහේ, වංචාවල ලිපිනයේ පදිංචි සහස්යා අමන්දි යන බිළිඳිය මිය ගොස් තිබේ. හබරාදූව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=96601", "Category": null, "Parent URL": null}