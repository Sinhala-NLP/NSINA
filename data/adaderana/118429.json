{"Source": "Adaderana", "Timestamp": "September 6, 2019 11:37 am", "Headline": "දෙහිවල සත්තුවත්තේ දොරවල් වැසෙයි-සංචාරකයින් මහ මඟ", "News Content": "සත්වෝද්‍යාන වෘත්තීය සමිති කිහිපයක් විසින් ක්‍රියාත්ම කර ඇති සංකේත වැඩවර්ජනය හේතුවෙන් දෙහිවල සත්වෝද්‍යානයේ කටයුතු අඩාල වී ඇති බව අද දෙරණ වාර්තාකරු පවසයි. මෙම සංකේත වැඩවර්ජනය හේතුවෙන් දෙහිවල සත්වෝද්‍යාන වෙත පැමි‍ණෙන දෙස් විදෙස් සංචාරකයින් දැඩි අසීරුතාවට පත්ව ඇති බව වාර්තා වෙයි. සත්වෝද්‍යාන වෘත්තීය සමිති කිහිපයක් අද(06) සංකේත වැඩවර්ජනයක් ආරම්භ කළේය. සත්වෝද්‍යාන වෘත්තිය සමිති ප්‍රකාශ කළේ තම සේවකයින්ගේ අතුරු දීමනාව සහ පැමිණිමේ දීමනාව ඉහළ නංවන ලෙස වසරකට ආසන්න කාලයක් තිස්සේ සිදුකරන ඉල්ලීම ඉටු කර නොමැති බවයි. සංකේත වර්ජනය සම්බන්ධයෙන් අවධානය යොමු නොකරන්නේ නම් ඉදිරියේදි අඛණ්ඩ වර්ජනයක නිරත වන බව සත්වෝද්‍යාන වෘත්තීය සමිති එකමුතුව අමාත්‍යාංශ ලේකම්වරයා වෙත දැනුම් දී තිබේ.", "URL": "https://sinhala.adaderana.lk/news.php?nid=118429", "Category": null, "Parent URL": null}