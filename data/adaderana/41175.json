{"Source": "Adaderana", "Timestamp": "February 17, 2014 08:41 am", "Headline": "බලපත්‍ර නැති ගිනි අවියෙන් අමාරුවේ වැටෙයි", "News Content": "බලපත්‍ර රහිත ගිනි අවියක් නීති විරෝධී ලෙස ළග තබා ගෙන සිටි බව කියන පුද්ගලයෙකුව අත්අඩංගුවට ගෙන ඇති බව කරුවගලස්වැව පොලීසිය කියයි. කරුවලගස්වැව, කුඩාමැදවච්චිය ප්‍රදේශයේ පුද්ගලයෙකු මෙසේ අත්අඩංගුවට ගෙන ඇත. සැකකරු සන්තකයේ තිබූ බව කියන බෝර 12 ගිනි අවියද පොලිස් බාරයට ගෙන තිබේ. මෙම ගිනි අවිය විදේශීය රටක නිපදවන ලද එකක් වන නමුත් එහි අංකයක් නොමැති බව පොලීසිය කියයි. සැකකරු සහ ඔහු සන්තකයේ තිබියදී අත්අඩංගුවට ගෙන ඇති ගිනි අවිය පුත්තලම දිසා අධිකරණයට ඉදිරිපත් කිරීමට නියමිතය. කරුවගලස්වැව පොලීසිය වැඩිදුර පරීක්ෂණ කර ගෙන යයි.", "URL": "https://sinhala.adaderana.lk/news.php?nid=41175", "Category": null, "Parent URL": null}