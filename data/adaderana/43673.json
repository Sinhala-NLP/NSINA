{"Source": "Adaderana", "Timestamp": "June 2, 2014 03:13 pm", "Headline": "ගංගා කිහිපයක් පිටාර ගලයි ", "News Content": "වැසි සහිත කාලගුණික තත්ත්වය හේතුවෙන් දිවයිනේ ගංගා කිහිපයක ජල මට්ටම ඉහළ ගොස් තිබේ. ගිං ගඟ බද්දේගම ප්‍රදේශයෙන් පිටාර ගලා ඇති අතර නිල්වලා ගඟ පානදුගම ප්‍රදේශයෙන් සහ කළු ගඟ මිල්ලකන්ද ප්‍රදේශයෙන් පිටාර ගලා ඇති බව ආපදා කළමනාකරණ මධ්‍යස්ථානය පවසයි. මේ අතර මන්නාරම සිට පොතුවිල් දක්වා මුහුදු ප්‍රදේශ වල පැයට කිලෝමීටර් 70ත් 80ත් අතර වේගයකින් තද සුළං ඇති විය හැකි අතර අකුණු සහිත වැසි තත්ත්වයක් ද ඇති විය හැකි බව එම මධ්‍යස්ථානය සඳහන් කරයි.", "URL": "https://sinhala.adaderana.lk/news.php?nid=43673", "Category": null, "Parent URL": null}