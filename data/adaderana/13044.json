{"Source": "Adaderana", "Timestamp": "December 23, 2010 01:27 pm", "Headline": "ඔරුවක් පදින්න ගිහින් තිදෙනෙක් මරුට-දෙදෙනෙක් අතුරුදහන්", "News Content": "පොළොන්නරුව -වැලිකන්ද,මහසෙන් වැවේ ඔරුවක් පෙරළීමෙන් තිදෙනෙකු ජීවිතක්ෂයට පත්ව ඇති බවත්,තවත් දෙදෙනෙකු අතුරුදහන්ව ඇති බවත් වැලිකන්ද පොලීසිය පවසයි. අද(23) දහවල් වැවේ ඔරු පැදීමට ගිය දේශීය සංචාරක පිරිසක් මෙම අනතුරට මුහුණ දී තිබේ. ජීවිතක්ෂයට පත් වූ තිදෙනා ස්ත්‍රීන් බවට හඳුනාගෙන ඇති අතර මළ සිරුරු වැලිකන්ද රෝහලේ තබා ඇති බව රෝහල් ආරංචි මාර්ග සඳහන් කරයි. අතුරුදහන් වූවන් සොයා විශේෂ සෝදිසියක් කරන බව වැලිකන්ද පොලීසිය වැඩිදුරටත් පවසයි.", "URL": "https://sinhala.adaderana.lk/news.php?nid=13044", "Category": null, "Parent URL": null}