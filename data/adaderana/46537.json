{"Source": "Adaderana", "Timestamp": "October 6, 2014 10:04 am", "Headline": "පොරොන්දු වචන විතරයි - විශ්‍රාමිකයින් පාරට බසියි", "News Content": "විශ්‍රාමිකයින්ගේ වැටුප් විෂමතා ඉවත් කරන බවට ජනාධිපතිවරයා 2005දීත් 2010 මහින්ද චින්තන ඉදිරි දැක්මේත් දුන් පොරොන්දු වචනවලට පමණක් සීමා වී ඇතැයි කියමින් විශ්‍රාමිකයින් 500ක් පමණ මේවන විට ගාල්ල බස්නැවතුම ඉදිරිපිට විරෝධතාවක් ආරම්භ කර තිබේ. විශ‍්‍රාමික වැටුප් විෂමතාවය ඉවත් කරගැනිම, ආණ්ඩුව කප්පාදු කොට දමා ඇති ජීවන වියදම නැවත ලබා ගැනිම, ස්ථිර වීශ‍්‍රාම වැටුප් ප‍්‍රතිපත්තියක් විශ‍්‍රාමිකයන්ට ලබා දීමට පාර්ලිමේන්තුවේ පනතක් සම්මත කර ගැනිම, අදී ඉල්ලීම් කිහිපයක් මුල්කර ගනිමින් මෙලෙස විරෝධතාකරවන් උද්ඝෝෂණය කරන බව අප වාර්තාකරු සඳහන් කළේය. ජනපතිඳුනි මේ අහන්න දුන් පොරොන්දු ඉටු කරන්න විශ‍්‍රාමිකයින්ගේ වැටුපේ විෂමතාවේ දුරු කරන්න මහින්ද චින්තනේ දැන් තවම නමක් තියෙනවා ඒකට පච මල්ල කියා කොයි කවුරුත් කියනවා යනුවෙන් සඳහන් විරෝධතා පුවරු ප්‍රදර්ශනය කරමින් ඔවුන් උද්ඝෝෂණයේ නිරතවන බව අප වාර්තාකරු පැවසුවේය.", "URL": "https://sinhala.adaderana.lk/news.php?nid=46537", "Category": null, "Parent URL": null}