{"Source": "Adaderana", "Timestamp": "April 17, 2012 01:32 pm", "Headline": "ඉන්දීය නියෝජිත පිරිස නියෝජ්‍ය කතානායක හමුවෙයි", "News Content": "දිවයිනට පැමිණ සිටින ඉන්දීය නියෝජිත පිරිස අද(17) පෙරවරුවේ නියෝජ්‍ය කතානායක චන්දිම වීරක්කොඩි මහතා හමුවිය. එම දූත පිරිස පාර්ලිමේන්තු සංකීර්ණය වෙත පැමිණි අවස්ථාවේ පිළිගනු ලැබුවේ සභානායක අමාත්‍ය නිමල් සිරිපාල ද සිල්වා මහතා විසිනි. ඉන් අනතුරුව ඉන්දීය දූත පිරිස නියෝජ්‍ය කතානායකවරයා හමුවී තිබේ. මේ අතර දිවයිනට පැමිණ සිටින මෙම ඉන්දීය දූත පිරිස අද දිනයේ දී දෙමළ ජාතික සන්ධානයේ දේශපාලන නියෝජිතයින් හමුවීමට ද නියමිත බව සඳහන්ය. දූත පිරිස උතුරු ප්‍රදේශයේ සංචාරයක නිරතවීමට ද නියමිත බව වාර්තා වේ. ඔවුන් ලබන 21 වැනිදා දක්වා දිවයිනේ රැදී සිටිනු ඇත.", "URL": "https://sinhala.adaderana.lk/news.php?nid=23575", "Category": null, "Parent URL": null}