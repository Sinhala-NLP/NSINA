{"Source": "Adaderana", "Timestamp": "May 21, 2018 10:38 am", "Headline": "චෙන්නායි සුපර්කිංග්ස් කණ්ඩායමට කඩුලු 5ක ජයක්", "News Content": "ඉන්දීය ප්‍රිමියර්ලීග් ක්‍රිකට් තරගාවලියේ කිංග්ස්ලෙවන් පන්ජාබ් කණ්ඩායම සමඟ පැවති තරඟයෙන් කඩුලු 5ක ජයක් හිමිකර ගැනීමට චෙන්නායි සපුර්කිංග්ස් කණ්ඩායම සමත් වුණි. තරඟයේ ප්‍රථමයෙන් පන්දුවට පහරදුන් පන්ජාබ් කණ්ඩායම පන්දුවාර 19යි පන්දු 4ක් තුළ සියලු ක්‍රීඩකයින් දැවී ලකුණු 153ක් ලබාගත්තේය. එම ඉනිම වෙනුවෙන් කරුන් නයර් ලකුණු 54ක් ලබාගැනීමට සමත් වුණි. පන්දු යැවීමේ දී ලුන්ගි නිගිඩි කඩුලු 04ක් ද ඩ්වේන් බ්‍රාවෝ සහ ෂර්දුල් ඨාකූර් කඩුලු දෙක බැගින් දවාගත්තේය. පිළිතුරු ඉනිම සඳහා පිටියට පිවිසි චෙන්නායි කණ්ඩායම පන්දුවාර 19යි එක් පන්දුවක් තුළ දී කඩුලු පහක් දැවී ජයග්‍රාහී ඉලක්කය පසු කළේය. සුරේෂ් රයිනා නොදැවී ලකුණු 61යි.", "URL": "https://sinhala.adaderana.lk/news.php?nid=89487", "Category": null, "Parent URL": null}