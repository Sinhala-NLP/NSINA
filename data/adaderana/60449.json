{"Source": "Adaderana", "Timestamp": "May 24, 2016 12:44 pm", "Headline": "  රෝහිත ඇප මත නිදහස්", "News Content": "පාර්ලිමේන්තු මන්ත්‍රී රෝහිත අබේගුණවර්ධන මහතා‍ රුපියල් ලක්ෂයක මුදල් ඇපයක් හා රුපියල් ලක්ෂ 100ක ශරීර ඇප 4ක් හා කොන්දේසී සහිත ඇප මත මුදා හැරීමට අධිකරණය නියෝග කර තිබේ.අධිකරණය විසින් නිකුත් කළ නොතීසියකට අනුව මන්ත්‍රීවරයා අද කොළඹ මහාධිකරණය හමුවේ පෙනී සිටියේය.ඒ මහතාට එරෙහිව පැවති අල්ලස් නඩුව අද(24) කැඳවූ අවස්ථාවේදී කොළඹ මහාධිකරණ විනිසුරු නිශ්ශංක බන්දුල කරුණාරත්න මහතා මෙම නියෝග ලබා දී ඇත.අයථා ලෙස රුපියල් මිලියන 4.3ක මුදල් ඉපැයූ බව කියමින් හිටපු ඇමැති රෝහිත අබේගුණවර්ධන මහතාට එරෙහිව කොළඹ මහාධිකරණයේ අද (24) අල්ලස් කොමිසම අධි චෝදනා ගොනු කර තිබුණි.මීට පෙර මහාධිකරණය ඔහුට නොතීසි නිකුත් කර තිබුණු අතර අධිකරණය විසින් රෝහිත අබේගුණවර්ධන මහතා‍ගේ ඇඟිලි සලකුණු ලබාගන්නා ලෙසද පොලීසියට නියෝග කර තිබේ.", "URL": "https://sinhala.adaderana.lk/news.php?nid=60449", "Category": null, "Parent URL": null}