{"Source": "Adaderana", "Timestamp": "April 7, 2019 07:02 am", "Headline": "පවතින කාළගුණය පිළිබඳ ජනතා දැනුවත් කිරීම් ඇරඹීමට සැළසුම්", "News Content": "පවතින උෂ්ණාධික කාලගුණ තත්ත්වයට මුහුණදීම සදහා මහජනතාව දැනුම්වත් කිරීමේ වැඩසටහන් ක්‍රියාත්මක කරන බව රාජ්‍ය පරිපාලන හා ආපදා කළමනාකරණ අමාත්‍ය රංජිත් මද්දුම බණ්ඩාර මහතා පවසා සිටියි. දිස්ත්‍රික් 13ක ජනතාව සඳහා පානීය ජල පහසුකම් සැපයීමට ද මේ වන විට පියවර ගෙන ඇති බව අමාත්‍යවරයා පෙන්වා දෙයි. මේ අතර දිවයිනේ ප්‍රදේශ කිහිපයක අද (07) වැසි තත්ත්වයන් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසා සිටියි. සබරගමුව, මධ්‍යම, ඌව සහ දකුණ යන පළාත්වල වැසි ඇති විය හැකි බව එම දෙපාර්තමේන්තුවේ වැඩබලන අධ්‍යක්ෂ ජනරාල් අතුල කරුණානායක මහතා සඳහන් කළේය.", "URL": "https://sinhala.adaderana.lk/news.php?nid=107538", "Category": null, "Parent URL": null}