{"Source": "Adaderana", "Timestamp": "October 4, 2017 10:29 am", "Headline": " යතුරුපැදියේ ගැටී අවසන් ගමන් යයි ", "News Content": "පන්නිපිටිය ප්‍රදේශයේදී සිදුවූ අනතුරකින් පුද්ගලයෙකු මියගොස් තිබේ.මහරගම දෙසට ධාවනය වූ යතුරුපැදියක, මාර්ගය හරහා ගමන් කරමින් සිටි පදිකයෙකු ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ පුද්ගලයා හෝමාගම රෝහලට ඇතුළත් කර ඇති අතර වැඩිදුර ප්‍රතිකාර සඳහා කොළඹ ජාතික රෝහලට ඇතුළත් කිරීමේදී මියගොස් තිබේ.මියගොස් ඇත්තේ පන්නිපිටිය, ඇරැව්වල ප්‍රදේශයේ පදිංචිව සිටි 63 හැවිරිදි පුද්ගලයෙකි.අනතුර සම්බන්ධයෙන් 20 හැවිරිදි යතුරුපදිකරු අත්අඩංගුවට ගෙන තිබේ. අනතුර සම්බන්ධයෙන් මහරගම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=78323", "Category": null, "Parent URL": null}