{"Source": "Adaderana", "Timestamp": "October 8, 2011 03:24 pm", "Headline": "කොළොන්නාවේ ඡන්ද දායකයින්ට තර්ජන ", "News Content": "කොළොන්නාව ප්‍රදේශයේ ඡන්ද මධ්‍යස්ථාන කිහිපයක ඡන්ද දායකයින්ට තර්ජනය කිරීමේ සිදුවීම් වාර්තා වන බව පැෆ්රල් සංවිධානය පවසයි. අංක 5 සහ 6 යන ඡන්ද මධ්‍යස්ථානවලට ඡන්දය ප්‍රකාශ කිරීම සඳහා පැමිණෙන ඡන්දදායකයින්ට මෙලෙස තර්ජන සිදුවන බවට‍ වාර්තා වන බව එහි විධායක අධ්‍යක්ෂ රෝහණ හෙට්ටිආරච්චි මහතා සඳහන් කළේය. මේ අතර කොළොන්නාව ප්‍රදේශයේ ඡන්ද මධ්‍යස්ථාන කිහිපයක ඡන්දදායකයින්ට තර්ජනය කිරීමේ සිදුවීම් වාර්තා වන බවට එක්සත් ජාතික පක්ෂය ද මැතිවරණ කොමසාරිස්වරයාට පැමිණිලි කර තිබේ. ගම්පහ ප්‍රදේශයේ ද අපේක්ෂකයින් කිහිපදෙනෙ‍කු රථ පෙළපාළිවල යෙදෙන බවට තොරතුරු ලැබී ඇති බව පැෆ්රල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා ප්‍රකාශ කළේය. අදාළ ස්ථානවල නිරීක්ෂණ කටයුතු සඳහා විශේෂ නිරීක්ෂණ කණ්ඩායම් මේ වන විටත් යොදවා ඇති බැවින් බියවීමකින්තොරව සිය ඡන්දය ප්‍රකාශ කිරීම සඳහා ඉදිරිපත් වන ලෙස රෝහණ හෙට්ටිආරච්චි මහතා ඡන්දදායකයින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=19223", "Category": null, "Parent URL": null}