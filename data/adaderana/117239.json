{"Source": "Adaderana", "Timestamp": "August 22, 2019 05:27 pm", "Headline": "ඉල්ලා අස්වු දිල්රුක්ෂි යළි සේවයට", "News Content": "නීතිපති දෙපාර්තමේන්තුවේ සොලිසිටර් ජනරාල්වරිය ලෙස කටයුතු කළ දිල්රුක්ෂි ඩයස් වික්‍රමසිංහ මහත්මිය පසුගිය සතියේ සිය ධූරයෙන් ඉල්ලා අස්වීමේ ලිපිය බාර දී ඇතැයි වාර්තා වෙයි. ඒ අනුව ඇයගේ ඉල්ලා අස්වීමේ ලිපිය නීතිපතිවරයා වෙත බාර දුන් බවත් එය නීතිපතිවරයා විසින් බාර ගනු ලැබූ බවත් තොරතුරු අනාවරණය විය. එවැනි තත්ත්වයක් තුළ නැවත වතාවත් පසුගිය සඳුදා(19) දිනයේ දී ඇය විසින් නීතිපතිවරයා වෙත ලබා දුන් අස්වීමේ ලිපිය යළි ඉවත් කර ගෙන තිබේ. ඇය සොලිසිටර් ජනරාල්ධූරයට පත් වීමට පෙර අල්ලස් හෝ දූෂණ චෝදනා විමර්ශන කොමිෂන් සභාවේ අධ්‍යක්ෂ ජනරාල්වරිය වශයෙන් කටයුතු කළේය. කෙසේ වෙතත් ඇය ධූරයෙන් ඉල්ලා අස්වීමට තීරණය කර ඇත්තේ ඉදිරි ජනාධිපතිවරණය සඳහා තරග කිරීමේ අරමුණින් බවද තොරතුරු වාර්තා වෙයි.", "URL": "https://sinhala.adaderana.lk/news.php?nid=117239", "Category": null, "Parent URL": null}