{"Source": "Adaderana", "Timestamp": "December 17, 2010 02:22 pm", "Headline": "ජපානයේදී ශ්‍රී ලංකා නිදහස් පක්ෂ සුහද හමුවක්", "News Content": "ශ්‍රී ලංකා නිදහස් පක්ෂයේ ජපාන ශාඛාව විසින් සංවිධානය කරන ලද ජපානයේ ජීවත්වන ශ්‍රී ලාංකිකයන්ගේ වසර අවසාන සුහද හමුවක් දෙසැම්බර් 18 වන දින පැවැත්වීමට නියමිතය. ජපානයේ ඉබරාකි ප්‍රදේශයේ, ටොරිඩේ නගරයේ කියරි 111 හි පිහිටි ග්‍රීන් පැලස් ෆුජිෂිරෝ හිදී එදින පස්වරු 6 සිට රාත්‍රී 10 දක්වා මෙම සුහද හමුව පැවැත්වේ. ප්‍රථමවරට මෙවැනි වාර්ෂික හමුවක් ජපානයෙහි සංවිධානය කරන බව එරට ශ්‍රී ලංකා නිදහස් පක්ෂ ශාඛාව සඳහන් කරයි. දේශපාලන වෙනස්කම් වලින් තොරව ජපානයේ වෙසෙන සියලුම ශ්‍රී ලාංකිකයන් හට මෙම සන්ධ්‍යාව විනෝදයෙන් ගතකිරීම සඳහා මෙමගින් අවස්ථාව ලබා දී ඇත.", "URL": "https://sinhala.adaderana.lk/news.php?nid=12923", "Category": null, "Parent URL": null}