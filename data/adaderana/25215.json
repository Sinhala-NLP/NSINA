{"Source": "Adaderana", "Timestamp": "June 21, 2012 05:19 pm", "Headline": " කණක් ඇතුළේ මයිටාවන් සිය ගණනක් ", "News Content": "මිනිසෙකුගේ කණක් තුළ සිටි මයිටාවන් සිය ගණනක් කළුතර, නාගොඩ රෝහලේ වෛද්‍යවරුන් පිරිසක් සොයා ගෙන තිබේ. රෝහලට ප්‍රතිකාර ලබාගැනීම සඳහා පැමිණි රෝගියෙකුගේ කණක් අසාමාන්‍ය ලෙස වර්ධනය වී තිබීම හේතුවෙන් එය පරීක්ෂා කළ විශේෂඥ වෛද්‍යවරුන් මේ බව අනාවරණය කර ගෙන ඇති බව සෞඛ්‍ය අමාත්‍යාංශය පවසයි. කණ තුළ තිබූ සුදු පැහැති කුඩු විශේෂයක මයිටාවන් සිය ගණනක් සිටි බව වෛද්‍යවරුන් ප්‍රකාශ කරයි. ජංගම දුරකථන වල සිට හමු වූ මයිටාවන් ද මීට බොහෝ සෙයින් සමාන බව අනාවරණය වී ඇත. කෙසේ වෙතත් අදාළ පුද්ගලයාගේ කණ තුළට මයිටාවන් ඇතුළු වී ඇත්තේ ජංගම දුරකථනයකින් බවට තහවුරු කර ගෙන නොමැති බව වෛද්‍ය පර්යේෂණ ආයතනයේ වෛද්‍ය අනිල් සමරනායක මහතා වැඩිදුරටත් සදහන් කරයි.", "URL": "https://sinhala.adaderana.lk/news.php?nid=25215", "Category": null, "Parent URL": null}