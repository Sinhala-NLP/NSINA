{"Source": "Adaderana", "Timestamp": "June 24, 2012 04:12 pm", "Headline": "ඉන්දීය අත්අඩංගුවේ සිටි මෙරට ධීවරයින් 15 දෙනෙකු නිදහස්", "News Content": "ඉන්දීය අත්අඩංගුවේ සිටි ශ්‍රී ලාංකික ධීවරයින් 15 දෙනෙකු නිදහස් කර තිබේ. අදාළ ධීවරයින් ඉදිරියේ දී මෙරටට ගෙන්වාගැනීමට කටයුතු කරන බව ධීවර කටයුතු අමාත්‍යාංශය සඳහන් කරයි. ඉන්දියාවේ තමිල්නාඩු සහ ගුජරාට් යන ප්‍රදේශවලදී මෙම ධීවරයින් ඉන්දීය වෙරළාරක්ෂක නිලධාරීන්ගේ අත්අඩංගුවට පත්වී තිබුණි. මීගමුව, හලාවත සහ ත්‍රිකුණාමලය යන ප්‍රදේශවලින් ධීවර කටයුතු සඳහා ධීවර යාත්‍රා 3 න් ගොස් සිටි ධීවරයින් පිරිසක් මෙලෙස අත්අඩංගුවට පත්ව සිටි බව ධීවර කටයුතු අමාත්‍යාංශය පවසයි. ඉන්දීය විදේශ කටයුතු අමාත්‍යාංශයේ මැදිහත්වීම මත අදාළ ධීවරයින් මෙරටට ගෙන්වාගැනීමට කටයුතු කරන බව ධීවර කටයුතු අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=25285", "Category": null, "Parent URL": null}