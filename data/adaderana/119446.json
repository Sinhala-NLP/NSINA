{"Source": "Adaderana", "Timestamp": "September 19, 2019 07:01 am", "Headline": "ඇල්පිටියේ ඡන්දය වෙනුවෙන් කායික දුබලතා ඇති අයට ප්‍රවාහන පහසුකම්", "News Content": "ඇල්පිටිය ප්‍රාදේශීය සභා ඡන්දය වෙනුවෙන් කායික දුබලතාවයෙන් යුත් තැනැත්තන්ට ප්‍රවාහන පහසුකම් ඉල්ලීම සදහා අවස්ථාව ලබා දී ඇත. ලබන මස 04 වනදා හෝ ඊට පෙර අදාල තේරිම් භාර නිලධාරියා වෙත එම ඉල්ලීම සිදු කළ යුතු බව මැතිවරණ කොමිසම පවසයි. අදාල දුබලතාව සහිත තැනැත්තා හෝ ඔහු වෙනුවෙන් මැතිවරණ අපේක්ෂකයෙකු නොවන වෙනත් තැනැත්තෙකුට එම ඉල්ලීම කළ හැකියි. ඒ සඳහා රජයේ ලියාපදිංචි වෛද්‍යවරයෙකුගෙන් වෛද්‍ය සහතිකයක් ඉදිරිපත් කළ යුතු බව මැතිවරණ කොමිසම සඳහන් කළේය.", "URL": "https://sinhala.adaderana.lk/news.php?nid=119446", "Category": null, "Parent URL": null}