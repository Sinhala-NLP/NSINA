{"Source": "Adaderana", "Timestamp": "December 12, 2017 03:44 pm", "Headline": "ජෝන්ගේ ඔලුව ඇඳේ හැප්පුන හැටි ජනක කියයි", "News Content": "ඇමති ජෝන් අමරතුංග මහතා කළ ප්‍රකාශය පිළිබඳව වහාම මැතිවරණ කොමසාරිස් විසින් පරීක්ෂණයක් කළ යුතු යැයි හිටපු අමාත්‍ය ජනක බණ්ඩාර තෙන්නකෝන් මහතා පවසයි. රජයේ අමාත්‍යවරයෙකු වූ ජෝන් අමරතුංග මහතා පසුගියදා ප්‍රදේශයේ ජනතාව අමතමින් සිදුකල ප්‍රකාශයක් පිළිබඳව හිටපු අමාත්‍ය මාතලේ දිස්ත්‍රික් පාර්ලිමේන්තු මන්ත්‍රී ජනක බණ්ඩාර තෙන්නකෝන් මහතා 12 දින විශේෂ ප්‍රවෘත්ති සාකච්ඡාවක් පවත්වමින් මේ බව සඳහන් කෙළේය. අමාත්‍ය ජෝන් අමරතුංග මහතා කියා සිටියේ ඉදිරි පළාත් පාලන මැතිවරණවලදී ආණ්ඩුවත් පොලිසියත් තම පැත්තේ පවතින නිසා කිසිදු බියකින් සැකයකින් තොරව මැතිවරණයට ඉදිරිපත් වන ලෙස ජනතාවගෙන් ඉල්ලීමක් කලේය. එම ප්‍රකාශය පිළිබඳව දඹුල්ලේ සිය නිවසේ දී මාධ්‍ය හමුවක් කැඳවමින් ජනක බණ්ඩාර තෙන්නකෝන් මහතා කියා සිටියේ එය ඡන්ද දායකයන්ට සිදුකළ තර්ජනයක් බවද සඳහන් කළේය. ජෝන් අමරතුංග මහතා සිදුකළ ප්‍රකාශය මේ රටේ ජනතාව මන්ද බුද්ධිකයන් බවට පත් කරන ප්‍රකාශයක් බවත් මෙවැනි ප්‍රකාශ කරනු ලබන්නේ තුට්ටු දෙකේ දේශපාලඥයන් බවත් ඔවුන් අලුයම නින්දෙන් අවදිවන විට තමන්ගේ ඔළුව ඇඳ වියල වැදී ඇති බවද සඳහන් කෙළේය.", "URL": "https://sinhala.adaderana.lk/news.php?nid=81407", "Category": null, "Parent URL": null}