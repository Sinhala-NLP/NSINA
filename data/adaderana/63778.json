{"Source": "Adaderana", "Timestamp": "September 4, 2016 03:10 pm", "Headline": "  නිධන් හෑරූ 7ක් කොටු", "News Content": "ගල්නෑව, කලංකුට්ටිය ප්‍රදේශයේ නිධන් ලබා ගැනීමේ අදහසින් කැණීම් කරමින් සිටි පුද්ගලයින් 07 දෙනෙකු අත්අඩංගුවට ගෙන තිබේ.ලද තොරතුරකට අනුව සිදු කළ වැටලීමකදී සැකකරුවන් අත්අඩංගුවට ගැනීමට හැකි වූ බව පොලීසිය සඳහන් කළේය.සැකකරුවන් සමග වෑන් රථයක් ද පොලිස් භාරයට ගෙන තිබේ.සැකකරුවන් දික්වැල්ල, පාදුක්ක සහ බණ්ඩාරගම යන ප්‍රදේශවල පදිංචිකරුවන් බව අනාවරණය වී ඇත.කැකිරාව මහේස්ත්‍රාත් අධිකරණය වෙත අදාළ සැකකරුවන් ඉදිරිපත් කිරීමට නියමිත අතර ගල්නෑව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63778", "Category": null, "Parent URL": null}