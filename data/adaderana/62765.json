{"Source": "Adaderana", "Timestamp": "August 4, 2016 05:17 pm", "Headline": "පුහුණු වැඩමුළුව කැත කළැයි දේශකයා රිමාන්ඩ්", "News Content": "මහනුවර, හන්තාන ප්‍රදේශයේ පෞද්ගලික නේවාසික පුහුණු ආයතනයකදී ගැහැණු ළමුන් පිරිසක් අපයෝජනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරු රක්ෂිත බන්ධනාගාර ගත කර තිබේ.මහනුවර ප්‍රධාන මහේස්ත්‍රාත් බුද්ධික ශ්‍රී රාගල මහතා විසින් මෙම නියෝගය ලබාදුන් බව අද දෙරණ වාර්තාකරු සඳහන් කළේය. අදාළ ආයතනයේ නේවාසිකව පුහුණුව ලබමින් සිටි ගැහැණු ළමුන් 17 දෙනෙකු අපයෝජනය කර ඇති බවට එම දැරියන්ගේ මවුපියන් විසින් මහනුවර පොලිස් ස්ථානයේ ළමා හා කාන්තා කාර්යංශයට පැමිණිල්ලක් සිදුකර තිබුණි.ඒ අනුව එම කාර්යංශය විසින් මේ පිළිබඳ විමර්ශන ආරම්භ කළේය.සිද්ධියේ ප්‍රධාන සැකකරු බව කියන එම පුහුණු ආයතනයේ ප්‍රධාන දේශකවරයා පසුගිය 02වනදා පොලීසියට භාර වී තිබූ බව සඳහන්ය. අද මහනුවර මහේස්ත්‍රාත් අධිකරණයට ඉදිරිපත් කළ සැකකරු ලබන 11 වන දින දක්වා රක්ෂිත බන්ධනාගාර ගත කිරීමට මහේස්ත්‍රාත්වරයා නියෝග කර ඇත.", "URL": "https://sinhala.adaderana.lk/news.php?nid=62765", "Category": null, "Parent URL": null}