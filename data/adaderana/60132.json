{"Source": "Adaderana", "Timestamp": "May 14, 2016 09:37 am", "Headline": "සිව් පුද්ගල කමිටු වාර්තාව 17දා කථානායකට?", "News Content": "පරිපූරක ඇස්තමේන්තුව සම්මත කරගැනීමේදී ඇතිවූ ගැටලුකාරී තත්ත්වය පිළිබඳ සොයාබැලීමට පත්කළ කමිටුව ලබන 17 වනදා කථානායකවරයා හමුවීමට නියමිතය.පරිපූරක ඇස්තමේන්තුව සම්මත කරගැනීම සඳහා පසුගිය 05 වනදා පාර්ලිමේන්තුවේදී ඡන්ද විමසීමක් පැවැත්වුණි.එම ඡන්ද විමසීමේ ප්‍රතිඵලය පිළිගත නොහැකි බව පවසමින් එදින පාර්ලිමේන්තුව තුළ උණුසුම්කාරී තත්ත්වයක් හටගත් අතර ඒ හේතුවෙන් පාර්ලිමේන්තුව කල් තැබීමට ද සිදුවිය.ඒ අනුව අදාළ සිද්ධිය පිළිබඳව සොයාබැලීමට කථානායක කරූ ජයසූරිය මහතා විසින් සිව් පුද්ගල කමිටුවක් පත් කරනු ලැබුවේය.එම කමිටුව මේ වන විට සිද්ධිය පිළිබඳ විමර්ශන ආරම්භ කර ඇති අතර ඒ පිළිබඳ 17 වනදා පාර්ලිමේන්තුවේදී කථානායකවරයා සමඟ සාකච්ඡා කර කමිටුවේ වාර්තා භාරදීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=60132", "Category": null, "Parent URL": null}