{"Source": "Adaderana", "Timestamp": "January 7, 2018 09:13 pm", "Headline": "හොරට වැලි ගෙනිච්ච 2ක් පොලීසියට කොටු වෙයි", "News Content": "යාපනයේ අච්චුවේලි පොලීසිය විසින් බලපත්‍ර රහිතව වැලි ප්‍රවාහනය කරමින් තිබූ ටිපර් රථයක් හා ට්‍රැක්ටරයක් 7 දා දහවල් කොඩිගාමම් ප්‍රදේශයේදී රියදුරන් දෙදෙනෙකු සමඟ අත්අඩංගුවට ගෙන තිබේ. මෙම වාහන දෙකම පොලිස් අත් අඩංගුවට පත්වී ඇත්තේ පුතූර් සිට කොඩිගාමම් දක්වා වැලි ප්‍රවාහනය කරමින් සිටින අතරතුරදීය. මාර්ගයේ වාහන සෝදිසි කරමින් සිටි පොලිස් නිලධාරීන් පිරිසකට මෙම වාහන දෙක හසු වී තිබේ. වැලි සමඟ වාහන දෙක පොලීසියට රැගෙන විත් ඇති අතර සැකකරුවන් දෙදෙනා මල්ලාකම් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82646", "Category": null, "Parent URL": null}