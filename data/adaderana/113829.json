{"Source": "Adaderana", "Timestamp": "July 10, 2019 04:16 pm", "Headline": "තවත් දැවැන්තයෙක්ගේ සමුගැනීමක්", "News Content": "පසුගියදා දිවි ගමනෙන් සමුගත් ආර්ජන්ටිනාවේ හිටපු ජනාධිපති ෆර්නෑන්ඩෝ ඩි ලා රෝ ගේ අවමංගල උත්සවය බුවනෝස් අයර්ස් අගනුවරදී පැවැත් විය. ඊට දහස් සංඛ්‍යාත පිරිසක් එක්ව සිටියේය. ආර්ජන්ටිනාවේ හිටපු ජනාධිපති ෆර්නෑන්ඩෝ ඩි ලා රෝ පසුගියදා සිය ජීවිත ගමන නිමා කළේය. ඔහුගේ අවමංගල්‍ය උත්සවය බුවනෝස් අයර්ස් අගනුවරදී පැවැති අතර ඊට දහස් සංඛ්‍යාත පිරිස් ද එක්ව සිටියේය. මෙම අවස්ථාවට ආර්ජන්ටිනාවේ වත්මන් ජනපති මවුරිසියෝ මාක්‍රිගේ සහභාගිත්වයද හිමිවිය. ජනාධිපති මාක්‍රි එහිදී අවධාරණය කළේ ඩි ලා රෝ රටේ සියලුදෙනාගේම ගෞරවය හිමිවිය යුතු තැනැත්තෙක් බවයි. ආර්ජන්ටිනාව වෙලාගෙන පැවැති දරුණු ආර්ථික අවපාතයෙන් රට බේරාගත් නායකයෙක් ලෙසින් ෆර්නෑන්ඩෝ ඩි ලා රෝ ජනප්‍රියත්වයක් අත්පත්කරගෙන සිටියි. 1999 වසරේදී ජනාධිපතිවරණය ජයගෙන බලයට පත් ඔහු හෘදයාබාධයක් හේතුවෙන් මියයන විට 81වැනි වියේ පසුවිය.", "URL": "https://sinhala.adaderana.lk/news.php?nid=113829", "Category": null, "Parent URL": null}