{"Source": "Adaderana", "Timestamp": "November 6, 2018 04:11 pm", "Headline": "මෝරෙකුගේ ප්‍රහාරයෙන් තරුණයෙක් මිය යයි", "News Content": "සංචාරකයින් අතර වඩාත් ප්‍රචලිත ඔස්ට්‍රේලියාවේ ක්වින්ස්ලන්ඩ් හිදී මෝරෙකුගේ ප්‍රහාරයකට ලක්වීමෙන් පුද්ගලයෙකු මියගොස් තිබේ. ක්වින්ස්ලන්ඩ් හි වයිට් සන්ඩේ දූපත් ආශ්‍රීත මුහුදේ පිහිනමින් සිටි 33 හැවිරිදි ඔස්ට්‍රේලියානු ජාතිකයෙකු මෝරාගේ ප්‍රහාරයට ලක්ව ඇති අතර රෝහල්ගත කිරිමෙන් අනතුරුව ඔහු මියගොස් ඇති බව විදෙස් මාධ්‍ය වාර්තා කළේය. පසුගිය සැප්තැම්බර් මාසයේදී ද අදාල ප්‍රදේශයේදීම 12 හැවිරිදි දැරියක් සහ 46 හැවිරිදි කාන්තාවක් මෝරුන්ගේ ප්‍රහාරවලට ලක් විය. මේ වසරේ ගතවූ කාලය තුළ පමණක් මෝරුන්ගේ ප්‍රහාරවලට ලක්වීමෙන් පුද්ගලයින් දෙදෙනෙකු මියගොස් තවත් පුද්ගලයින් 16 දෙනෙකු තුවාල ලබා ඇති බවයි ඔස්ට්රේගලියානු බලධාරීන් පවසයි.", "URL": "https://sinhala.adaderana.lk/news.php?nid=98775", "Category": null, "Parent URL": null}