{"Source": "Adaderana", "Timestamp": "November 2, 2018 04:36 pm", "Headline": "කෑම පැයේදීත් රාජිතට අකමැත්ත", "News Content": "නාවලපිටිය මුලික රෝහලේ වෛද්‍යවරුන් අද(02) දහවල් කෑම පැයේදී රෝහල ඉදිරිපිට විරෝධතාවයක නිරත විය. හිටපු සෞඛ්‍ය අමාත්‍ය රාජිත සේනාරත්න මහතා වත්මන් රජයට එක්වී සෞඛ්‍ය අමාත්‍ය ධුරය ලබා ගැනිමට සුදානමක් පවතින බවට ලද තොරතුරක් මත මෙම විරෝධතාවය සිදු කරනු ලැබීය. රජයේ වෛද්‍යවරුන්ගේ සංගමයේ ඉල්ලිමක් පරිදි නාවලපිටිය මුලික රෝහලේ වෛද්‍යවරුන්, විශේෂඥ වෛද්‍යවරුන් රෝහල ඉදිරිපිට විරෝධතා පුවරු රැගෙන මෙම විරෝධතාවයක නිරත විය. විරෝධතාවයේ නියැලි සිටි රජයේ වෛද්‍ය නිලධාරින්ගේ සංගමයේ නාවලපිටිය ශාඛාවේ ලේකම් නිහාල් දිසානායක මහතා අවධාරණය කර සිටියේ හිටපු සෞඛ්‍ය අමාත්‍යවරයාට එරෙහිව දුෂණ වංචා ගණනාවක් සම්බන්ධයෙන් චෝදනා තිබෙන නිසා රාජිත සේනාරත්න මහතා රජයට සම්බන්ධ වන්නේ නම් ඔහුට සෞඛ්‍ය අමාත්‍යධූරය ලබා නොදෙන ලෙසයි. මෙම විරෝධතාවයට එම රෝහලේ වෛද්‍යවරුන් 35 දෙනෙකු පමණ සහභාගි විය.", "URL": "https://sinhala.adaderana.lk/news.php?nid=98602", "Category": null, "Parent URL": null}