{"Source": "Adaderana", "Timestamp": "February 1, 2010 11:29 am", "Headline": "හේම කුමාර දේශපාලනයෙන් සමුගනී", "News Content": "ඉදිරියේදී ක්‍රියාකාරී දේශපාලනයෙන් ඉවත්වන්නට තමන්ට සිදුවන බව කෘෂිකර්ම අමාත්‍ය හේමකුමාර නානයක්කාර මහතා පවසයි. අයහපත් සෞඛ්‍ය තත්ත්වය නිසා අකමැත්තෙන් වුවද වෛද්‍ය නිර්දේශ මත එම තීරණය ගැනීමට සිදුවන බව අමාත්‍යවරයා මීට ස්වල්ප මොහොතකට පෙර ප්‍රකාශ කරනු ලැබුවේ බද්දේගම නගර ශාලාවේ පක්ෂ ක්‍රියාකාරීන් ගේ රැස්වීමක් අමතමිනි. තම තීරණය සම්බන්ධයෙන් ජනාධිපතිවරයා දැනුවත් කර ඇතැයිද හෙතෙම කියා සිටියේය.", "URL": "https://sinhala.adaderana.lk/news.php?nid=6392", "Category": null, "Parent URL": null}