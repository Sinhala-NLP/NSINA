{"Source": "Adaderana", "Timestamp": "December 7, 2017 07:31 am", "Headline": "නෝනාවරුණි මහතුණි මට වෙන්න සමා කියා අනුන්ට ගිනි දුන් එකාගේ බිරියට සමාවක් නැති වෙයි", "News Content": "රෝගාබාද ඇති පුද්ගලයන් හට ප්‍රතිකාර ලබාගැනීම සදහා යැයි පවසමින් බස් රථ තුළ මුදල් එකතු කරන අතර තුර මගීන්ගේ මුදල් පසුම්බි සොරා ගන්නා ජාවාරමක් හෙළි වී තිබේ. අම්බලන්තොට නුගසෙවන ප්‍රද්ශයේ පදිංචි කාන්තාවකගේ මුදල් පසුන්ම්බිය පසුගිය 06 වනදා දහවල් මාතර සිට ඇඹිලිපිටිය දක්වා දාවනය වෙමින් තිබු පුද්ගලික බස් රථයකදී නැති වී ඇත.එහිදී බස් රථයේ රෝගියකුට ප්‍රථිකාර කිරීමටයි කියා මුදල් එකතුකළ පුද්ගලයින් දෙදෙනකු ගැන සැක සිතූ ඇය කුට්ටිගල පොලිසියට එම මොහොතේම දන්වා තිබේ .අනතුරුව කුට්ටිගල පොලිස් නිලධාරින් මුදල් එකතු කළ පුද්ගලයාගේ නිවස සොයාගෙන ගොස් තිබේ. එහිදී මෙම පුද්ගලයා නිවසින් පලාගොස් ඇති අතර සොරාගත් මුදල් පසුබිය සැගවීමට ඔහුගේ බිරිය සූදානම් වී ඇත. එහිදී ඇය අත්අඩංගුවට ගෙන ඇත. කෑගල්ල ,යටියන්තොට ප්‍රද්ශයේ පිළිකාවකින් පිඩාවිඳින තම පියාට ප්‍රතිකාර ගැනීමට මෙන්ම ආබාදිත දරුවෙකුහට ප්‍රතිකාර ලබාගැනීමට බව පවසමින් මොවුන් මෙසේ මුදල් එකත් කර ඇත.අත්අඩංගුවට පත් කාන්තාව ගේ සැමියා හා ඔහුගේ සොහොයුරෙකු සමග කාලයක් තිස්සේ මෙම ජාවරාම සිදුකර ඇති බවට මෙහිදී පොලිසිය කරුණු හෙළිකරගෙන තිබේ.අදාළ කාන්තාවගෙන් ප්‍රශ්න කිරීමේදී නිවසේ මෙට්ටයක් යට සගවා තිබු විවිද ප්‍රදේශයන්ට අයත් රෝගී දරුවන් ගේ හා පුද්ගලයින්ගේ ඡායාරූප සහ වෛද්‍ය වාර්තා ඇතුළත් ලිපි ලේඛණ සොයා ගැනීමට හැකි වී තිබේ.ඒ අතර පොලිස් ස්ථානදිපතිවරයෙකුගේ, විශේෂඥ වෛද්‍ය වරයෙකුගේ, ජනාධිපති ලේකම් කාර්යාලය මගින් නිකුත් කරනලද ලිපි කීපයක් ද තිබී ඇත.මෙම ජාවාරමට සම්බන්ද අනෙක් සැකකරුවන්ද අත්අඩංගුවට ගැනීමට කුට්ටිගල හා අම්බලන්තොට පොලිසිය විසින් පරීක්ෂණ ආරම්භ කර තිබේ .", "URL": "https://sinhala.adaderana.lk/news.php?nid=81159", "Category": null, "Parent URL": null}