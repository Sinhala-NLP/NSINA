{"Source": "Adaderana", "Timestamp": "December 4, 2011 03:23 pm", "Headline": "වන අලි ප්‍රහාරයකින් පුද්ගලයකු මරුට", "News Content": "අනුරාධපුර , උළුක්කුලම ප්‍රදේශයේ දී වන අලියෙකු පහර දීමෙන් පුද්ගලයෙකු ජීවිතක්ෂයට පත් වී තිබේ. ඊයේ රාත්‍රී පා පැදියකින් ගමන් ගත් පුද්ගලයෙකුට මෙම වන අලි පහර දීම සිදු වී ඇති බව වාර්තා වේ. මෙලෙස මිය ගොස් ඇත්තේ උළුක්කුලම , පලුගස්වැව පදිංචි 57 හැවිරිදි පුද්ගලයෙකි. මෙම වසර තුළ වන අලි පහර දීම හේතුවෙන් උලුක්කුලම ප්‍රදේශයේ පුද්ගලයින් තිදෙනෙකු මිය ගොස් ඇති බව ප්‍රදේශ‍වාසීන් පවසයි.", "URL": "https://sinhala.adaderana.lk/news.php?nid=20457", "Category": null, "Parent URL": null}