{"Source": "Adaderana", "Timestamp": "August 27, 2018 10:58 pm", "Headline": "ඉන්දීය ජාතික ආරක්ෂක විශ්ව විද්‍යාලයේ විශේෂ නියෝජිතයින් පිරිසක් ලංකාවට", "News Content": "මෙරට විශේෂ සංචරයක නිරත ඉන්දීය ජාතික ආරක්ෂක විශ්ව විද්‍යාලයේ විශේෂ නියෝජිත පිරිසක් සහ ආරක්ෂක රාජ්‍ය අමාත්‍ය රුවන් විජයවර්ධන මහතා අතර අද (27) ආරක්ෂක අමාත්‍යංශයේදී විශේෂ සාකච්ඡාවක් පැවැත් විය. මෙහිදී දෙරටේ ආරක්ෂක සහයෝගීතාව වර්ධනය කරගැනීමට අදාල වැදගත් කරුණු සහ අධ්‍යාපන අවස්ථා සහ උපාය මාර්ගික සැලසුම් පිළිබඳව සාකච්ඡා කෙරිණි. මෙම සාකච්ඡාව සඳහා ඉන්දීය දූත පිරිසේ ප්‍රධානියා ලෙස මේජර් ජෙනරාල් එස්.සී. මොහන්ටි මහතා කටයුතු කළේය.", "URL": "https://sinhala.adaderana.lk/news.php?nid=95119", "Category": null, "Parent URL": null}