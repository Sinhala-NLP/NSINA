{"Source": "Adaderana", "Timestamp": "September 18, 2017 12:33 pm", "Headline": "ඡන්දය කල් දැමීමට එරෙහිව කොන්දේසි විරහිතව කටයුතු කරනවා", "News Content": "මැතිවරණ කල්දැමීමට විරුද්ධව කොන්දේසි විරහිතව ඒකාබද්ධව කටයුතු කළ යුතු බව පාර්ලිමේන්තු මන්ත්‍රී ඩලස් අලහප්පෙරුම මහතා පවසයි. වාරියපොල ප්‍රදේශයේ පැවැති ජන හමුවකට එක්වෙමින් ඩලස් අලහප්පෙරුම මන්ත්‍රීවරයා මෙම අදහස් පළ කළේය.මේ අතර අමාත්‍ය මහින්ද අමරවීර මහතා ප්‍රකාශ කළේ නොවැම්බර් සිට එළඹෙන මාස කිහිපය ඡන්ද මාස වනු ඇති බවයි.මේ අතර මධ්‍යම පළාත් ප්‍රධාන අමාත්‍ය සරත් ඒකනායක මහතා ප්‍රකාශ කළේ 20 වන ආණ්ඩුක්‍රම ව්‍යවස්ථා සංශෝධනය පිළිබඳ පළාත් සභාවේ රීති සහ ප්‍රඥප්ති කාරක සභාවේ නිර්දේශ හෙට පළාත් සභාව වෙත ඉදිරිපත් කරන බවයි.මේ අතර යෝජිත නව ව්‍යවස්ථාවට අදාළ ව්‍යවස්ථා සම්පාදක කමිටුවේ අතුරු යෝජනාව එළඹෙන 21 වනදා පාර්ලිමේන්තුවට ඉදිරිපත් කරන බව විශ්වවිද්‍යාල අධ්‍යාපන හා මහා මාර්ග අමාත්‍ය ලක්ෂ්මන් කිරිඇල්ල මහතා පවසයි.බලපිටිය ප්‍රදේශයේ පැවැති ජන හමුවකට එක්වෙමින් ලක්ෂ්මන් කිරිඇල්ල අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=77695", "Category": null, "Parent URL": null}