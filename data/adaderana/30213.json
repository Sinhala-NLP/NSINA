{"Source": "Adaderana", "Timestamp": "December 24, 2012 04:45 pm", "Headline": "නීතිඥවරියගේ හෙලෝවට තට්ටුකරයි", "News Content": "සිය ඥාතියෙකුගේ හෙරොයින් සම්බන්ධ නඩුවක් සඳහා පෙනී සිටින ලෙස සහය ලබා ගැනීමට කොළඹ මාළිගාකන්ද මහේස්ත්‍රාත් අධිකරණයට ගොස් නීතිඥවරියකගේ ජංගම දුරකථනයක් සොරාගත් 27 හැවිරිදි තරුණයෙකු අත්අඩංගුවට ගෙන තිබේ. අංක 72, සේදවත්ත නව කැලණි පාලම ප්‍රදේශයේ පදිංචිකරුවෙකු වන මෙම තරුණයා අද (24) පෙරවරුවේ අධිකරණය සංකීර්ණයට පැමිණි අතරවාරයේදී මෙම සොරකම සිදුකර ඇත. සිද්ධිය සම්බන්ධයෙන් අදාළ නීතිඥවරිය පොලීසියට ඒ පිළිබඳ දැන්වු පසු සැකකරු අත්අඩංගුවට ගෙන ඇති අතර ඒ වන විටත් ඔහු එහි තිබු සිම්කාඩ් පත ඉවත් කර තිබු බවද පොලීසිය කියයි. අද පෙරවරු 10.00ට පමණ මෙය සිදුව ඇති අතර සැකකරු මත්කුඩුවලට ඇබ්බැහි නොවුවකු බවද පොලීසිය පවසයි.", "URL": "https://sinhala.adaderana.lk/news.php?nid=30213", "Category": null, "Parent URL": null}