{"Source": "Adaderana", "Timestamp": "August 29, 2013 02:00 pm", "Headline": "වැරදි ක්‍රමයට මාළු මැරූ 18ක් මාට්ටු", "News Content": "යාල, පටනංගල්ල ධීවර තොටුපලේ නීති විරෝධී අයුරින් මසුන් අල්ලමින් සිටි පුද්ගලයින් 18 දෙනෙකු අත්අඩංගුවට ගෙන තිබේ. ධීවර හා ජලජ සම්පත් දෙපාර්තමේන්තුවේ හම්බන්තොට දිස්ත්‍රික් කාර්යාල නිලධාරීන් කණ්ඩායමක් විසින් සිදුකරන ලද වැටලීමකදී මෙම පිරිස අත්අඩංගුවට ගෙන ඇත. අත්අඩංගුවට ගත් පිරිස තිස්සමහරාම මහේස්ත්‍රාත් අධිකරණයට ඉදිරිපත් කිරීමෙන් අනතුරුව එක් අයෙකුට රුපියල් 3,000 බැගින් දඩ නියම කර මුදාහැරි බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=36986", "Category": null, "Parent URL": null}