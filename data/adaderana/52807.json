{"Source": "Adaderana", "Timestamp": "July 23, 2015 05:18 pm", "Headline": "ඩී. වී උපුල්ට එරෙහිව චෝදනා පත්‍රයක් ඉල්ලයි", "News Content": "පොලිස් මූල්‍ය අපරාධ කොට්ඨාසයේ නිලධාරීන්ට තර්ජනය කිරීමේ චෝදනා එල්ලවී සිටින දකුණු පළාත් අමාත්‍ය ඩී. වී උපුල් මහතාට එරෙහිව චෝදනා පත්‍රයක් ඉදිරිපත් කරන ලෙස අධිකරණය අපරාධ පරීක්ෂණ දෙපාර්තමේන්තුවට නියෝග කර තිබේ.අදාළ නඩුව අද කැඳවූ අවස්ථාවේ කොළඹ ප්‍රධාන මහේස්ත්‍රාත් ගිහාන් පිලපිටිය මහතා එම නියෝගය ලබාදුන් බව අද දෙරණ අධිකරණ වාර්තාකරු සඳහන් කළේය.ඩී. වී උපුල් මහතා සිදුකළ බව කියන ප්‍රකාශය ඇතුළත් වීඩියෝ පටය පිළිබඳව විශේෂඥ සාක්ෂි ලබාගැනීමට කටයුතු කරමින් සිටින බව එහිදී අපරාධ පරීක්ෂණ දෙපාර්තමේන්තුව අධීකරණයට දැනුම් දී ඇත.දෙසැම්බර් මස 12 වනදා නඩුව යලි කැඳවන බව සඳහන් කළ ගිහාන් පිලපිටිය මහතා එදිනට පරීක්ෂණ වල ප්‍රගතිය පිළිබඳ වාර්තාවක් ඉදිරිපත් කරන ලෙසද දැනුම් දී තිබේ.", "URL": "https://sinhala.adaderana.lk/news.php?nid=52807", "Category": null, "Parent URL": null}