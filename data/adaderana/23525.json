{"Source": "Adaderana", "Timestamp": "April 15, 2012 02:10 pm", "Headline": "ජයලත්ගේ තත්ත්වය යහපත් - අද හෝ හෙට ටිකට් කපයි", "News Content": "බ්‍රිතාන්‍යයේ රෝහලක ප්‍රතිකාර ලබන එක්සත් ජාතික පක්ෂ ගම්පහ දිස්ත්‍රික් පාර්ලිමේන්තු මන්ත්‍රී දොස්තර ජයලත් ජයවර්ධන මහතා අද(15) පස්වරුවේ හෝ හෙට(16) දිනයේ දී රෝහලෙන් මුදාහරිනු ඇති බව ලන්ඩනයේ සිටින අද දෙරණ වාර්තාකරු පවසයි. මේ වන විට මන්ත්‍රීවරයාගේ සෞඛ්‍ය තත්ත්වය යහපත් බව ජයලත් ජයවර්ධන මන්ත්‍රීවරයාගේ වර්තමාන තත්ත්වය පිළිබඳ අද දෙරණ එම රෝහලෙන් කළ විමසීමක දී රෝහලේ ප්‍රකාශකයෙකු සඳහන් කළේය. මේ දිනවල එරට සංචාරයක නිරත වී සිටින ජයලත් ජයවර්ධන මහතා පසුගිය 13 වැනිදා ගැට්වික් ගුවන්තොටුපළේ දී රෝගාතුර වී ඇති බව වාර්තා විය. සිහිමුර්ජා වී ඇද වැටීම හේතුවෙන් ජයලත් ජයවර්ධන මන්ත්‍රීවරයා මෙලස ලන්ඩන‍යේ නැගෙනහිර සරේ රෝහල වෙත ඇතුළත් කර තිබිණි.", "URL": "https://sinhala.adaderana.lk/news.php?nid=23525", "Category": null, "Parent URL": null}