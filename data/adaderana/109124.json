{"Source": "Adaderana", "Timestamp": "May 2, 2019 05:16 pm", "Headline": "සහරාන්ගේ සහෝදරිය ලක්ෂ 20 සමඟ අත්අඩංගුවට", "News Content": "ජාතික තව්හීද් ජමාත් සංවිධානයේ නායකයා හා අයි.එස්.අයි.එස් ත්‍රස්ථවාදියෙකු වන මොහමඩ් සහරාන් හෂීම්ගේ සහෝදරිය අත්අඩංගුවට ගෙන තිබේ. නව කාත්තන්කුඩි, ආලිම් පාරේ ඇති අයගේ නිවසේ දී ඊයේ(01) සවස මඩකලපුව මුලස්ථාන පොලිසිය මඟින් ඇයව අත්අඩංගුවට ගෙන ඇත. මොහමඩ් සහරාන් හෂීම්ගේ සහෝදරිය වන මුහම්මදු හාෂිම් මදනියියාට වයස අවුරුදු 25 කි. ඇගේ නිවස තුළ ලක්ෂ 20ක් මුදල් සොයා ගත් බවට මඩකලපුව මුලස්ථාන පොලීසිය පැවසිය. සහරාන්ගේ පවුලේ සාමාජිකයින් සායිර්දමන්දුවල සිදුවු බෝම්බ ප්‍රහාරයෙන් මිය ගොස් ඇති අතර, එක් සහෝදරියක් මෙලෙස කාත්තන්කුඩි නිවසේ‍ සිටිය දී අත්අඩංගුවට ගෙන ඇත. ඇය සම්බන්ධව වැඩිදුර පරීක්ෂණ මඩකලපුව මුලස්ථාන පොලීසිය හා අපරාධ විමර්ශන අංශය පවත්වයි.", "URL": "https://sinhala.adaderana.lk/news.php?nid=109124", "Category": null, "Parent URL": null}