{"Source": "Adaderana", "Timestamp": "May 22, 2011 05:29 pm", "Headline": "පොදු සමාව අසාධාරණයි-උපවාසය අඛණ්ඩයි", "News Content": "දිවයිනේ බන්ධනාගාර කිහිපයක සිරකරුවන් ආරම්භ කළ උපවාසය තවදුරටත් ක්‍රියාත්මක වේ. 2600 වන සම්බුද්ධත්ව ජයන්තිය වෙනුවෙන් තෝරාගත් සිරකරුවන් පිරිසකට පමණක් ජනාධිපති පොදු සමාව ලබාදීමට විරෝධය පළ කිරීම මෙහි අරමුණයි. ජීවිතාන්තය දක්වා සිරදඬුවමට ලක්වූවෝ සහ මරණ දඬුවම නියමවූවෝ මෙම උපවාස‍යේ නිරත වෙති. වැලිකඩ බන්ධනාගාරයේ සිරකරුවන් 20 දෙනෙකු පමණ තවදුරටත් උපවාසයේ නිරතව සිටින බව බන්ධනාගාර ප්‍රකාශයෙක් සඳහන් කරයි. මහර බන්ධනාගාරයේ ද සිරකරුවන් 35 දෙනෙකු පමණ උපවාසයේ නිරතව සිටියි. සිරකරුවන් කියා සිටින්නේ තමන්ට මරණය හෝ නිදහස ලබාදිය යුතු බවයි. පොදු සමාව ලබාදීමේ දී දැඩි අසාධාරණයක් සිදුව ඇති බවට ද ඔවුන් චෝදනා කරයි.", "URL": "https://sinhala.adaderana.lk/news.php?nid=16258", "Category": null, "Parent URL": null}