{"Source": "Adaderana", "Timestamp": "January 23, 2011 03:24 pm", "Headline": "බටහිර සංගීතයේ ලිඛිත පරීක්ෂණයට අයදුම්පත් කැඳවයි", "News Content": "2011 බටහිර සංගීතය ලිඛිත පරීක්ෂණය සඳහා අයඳුම්පත් භාර ගැනීම පෙබරවාරි 18 වන දින දක්වා ක්‍රියාත්මක වන බව ශ්‍රී ලංකා විභාග දෙපාර්තමේන්තුව පවසයි. පසුගිය 17 වන දින සිට ඉල්ලුම්පත් භාර ගැනීම ආරම්භ කර තිබේ. විභාග දෙපාර්තමේන්තුවේ විමසීම් කවුළුවෙන් පෙබරවාරි 11 වන දින දක්වා අයදුම්පත් ලබා ගත හැකිය. අයදුම්කරුගේ නම සහ ලිපිනය ලියු රුපියල් පහක වටිනාකමකින් යුත් මුද්දර ඇලවු ලියුම් කවරයක් විභාග දෙපාර්තමේන්තුවේ සංවිධාන හා විදේශ විභාග ශාඛාව වෙත යොමු කිරීමෙන් අයදුම්පත් ලබා ගත හැකි බව සඳහන් වේ.", "URL": "https://sinhala.adaderana.lk/news.php?nid=13694", "Category": null, "Parent URL": null}