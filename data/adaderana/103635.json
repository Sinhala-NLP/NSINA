{"Source": "Adaderana", "Timestamp": "February 3, 2019 05:54 pm", "Headline": "සති අන්ත දිර්ඝ නිවාඩුවට කොටුවේ සිට නානුඔයට විශේෂ දුම්රිය ධාවනයක්", "News Content": "සති අන්ත දිර්ඝ නිවාඩුව සඳහා කොළඹ කොටුවේ සිට නානුඔය දක්වා විශේෂ දුම්රියක් ධාවනයට එක් කර ඇති බව දුම්රිය පාලක මැදිරිය පැවසිය. ඊයේ (02) සිට සති අන්ත නිවාඩුව අවසන් වන තෙක් දිනපතා උදැසන 7.30 ට කොළඹ කොටුවෙන් ගමන් ආරම්භ කරන එම විශේෂ දුම්රිය එදින 12.30 හැටන් දුම්රිය ස්ථානයට ලගා වු අතර එම දුම්රිය පස්වරු 1.30 ට නානුඔය දුම්රිය ස්ථානය වෙත ගලා විමට නියමිතය. යලිත් එම දුම්රිය නානුඔය දුම්රිය ස්ථානයේ සිට කොළඹ කොටුව දක්වා පස්වරු 5 ට ගමන් ආරම්භ කරන අතර එය මධ්‍යමම රාත්‍රී 12 ට කොළඹ කොටුව දුම්රිය ස්ථානය දක්වා ගලා විමට නියමිතය. ඊයේ සිට ධාවනය එක් කර ඇති විශේෂ දුම්රියෙන් ශ්‍රී පාදය කරුණා කිරිමට දිවයිනේ විවිධ ප්‍රදේශවල සිට විශාල වන්දනාකරුවන් පිරිසක් හැටන් දුම්රිය ස්ථානය වෙත පැමිණ අතර එම දුම්රියෙන් පැමිණි වන්දනාකරුවන් හැටන් දුම්රිය ස්ථානයේ සිට නල්ලත්නිය දක්වා ප්‍රවහනය කිරිමට හැටන් ලංගම ඩිපෝවේ බස් රථ කිහිපයක් ධාවනයට එක් කර තිබේ. කොළඹ කොටුවේ සිට බදුල්ල දක්වා සහ බදුල්ලේ සිට කොළඹ කොටුව දක්වා දිනපතා ධාවනය වන උඩරට මැණිකේ, පොඩි මැණිකේ සහ රාත්‍රී තැපැල් දුම්රියෙන්ද ශ්‍රී පාදය කරුණා කිරිමට පැමිණෙන වන්දනාකරුවන් වෙනුවෙන් අමතර ලංගම බස් රථ ගණනාවක් ධාවනයට එක් කර ඇති බව හැටන් ලංගම ඩිපෝවේ ඩිපෝ පරික්ෂක රෝහණ ද සිල්වා මහතා පැවසිය. සති අන්ත දිර්ඝ නිවාඩුක් සමඟ හැටන් මාර්ගය ඔස්සේ ශ්‍රී පාදය කරුණා කිරිමට දුම්රියෙන් හැටන් දුම්රිය ස්ථානය වෙත විශාල වන්දනාකරුවන් පිරිසක් පැමිණෙන බවත්, එම වන්දනාකරුවන් වෙනුවෙන් හැටන් දුමරිය ස්ථානයේ විශ්‍රාම ශලාවේ අවශ්‍ය සියළුම පහසුකම් පලසා ඇති බවද වාර්තා වේ.", "URL": "https://sinhala.adaderana.lk/news.php?nid=103635", "Category": null, "Parent URL": null}