{"Source": "Adaderana", "Timestamp": "October 18, 2010 12:57 pm", "Headline": "ගල්කන්දේගම රිය අනතුරකින් 9 ට තුවාලයි", "News Content": "වව්නියාව,අනුරාධපුර ප්‍රධාන මාර්ගයේ ගල්කන්දේගම ප්‍රදේශයේදී අද(18) පෙරවරුවේ සිදුවු රිය අනතුරකින් පුද්ගලයින් නව දෙනෙකු තුවාල ලබා තිබේ. තුවාල ලැබූවන් වව්නියාව මහ රෝහලට ඇතුළත් කර ඇති අතර ඔවුන්ගෙන් පස් දෙනෙකු කාන්තාවන් බව මැදවච්චිය පොලිසිය පැවසීය. අධික වේගයෙන් පැමිණි වෑන් රථයක් මාර්ගය අසල තිබු කොහොඹ ගසක ගැටීමෙන් මෙම අනතුර සිදුව තිබේ. අනතුරින් තුවාල ලබා ඇත්තේ මන්නාරම මඩු මාතා දේවස්ථානයේ වන්දනාවේ ගිය පිරිසක් බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=11575", "Category": null, "Parent URL": null}