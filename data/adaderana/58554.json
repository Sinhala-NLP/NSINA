{"Source": "Adaderana", "Timestamp": "March 23, 2016 02:50 pm", "Headline": "විදුලිය බිඳ වැටීම දේශපාලනීකරණය කරන්න එපා", "News Content": "විදුලිය බිඳ වැටීමේ ගැටළුව දේශපාලනීකරණය නොකරන ලෙස ලංකා විදුලි පොදු සේවක සංගමය ඉල්ලීමක් කර තිබේ.පසුගිය රජයට හෝ වර්තමාන රජයට මෙහි වරද පටවමින් කටයුතු කිරීම නොකළ යුතු බව නිවේදනයක් නිකුත් කරමින් එම සංගමය පෙන්වා දෙයි.ලංකා විදුලිබල මණ්ඩලයේ ඉහළ පරිපාලනය තුළ කටයුතු කරන සෑම කෙනෙක්ම ඉංජිනේරුවන් බවත්, ඔවුන් එම තනතුරුවලට පත්ව ඇත්තේ ජ්‍යෙෂ්ඨත්වය මත මිස දක්ෂතාවය මත නොවන බවත්, ලංකා විදුලි පොදු සේවක සංගමය පවසයි.පසුගියදා සිදුවු විදුලිය බිඳ වැටීම් සම්බන්ධයෙන් වන වගකීම විදුලි ඉංජිනේරුවන් විසින් භාරගත යුතු බව ලංකා විදුලි පොදු සේවක සංගමය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=58554", "Category": null, "Parent URL": null}