{"Source": "Adaderana", "Timestamp": "June 28, 2016 12:13 pm", "Headline": " නාමල්ට අසනීපයි-FCID එන්නේ නෑ", "News Content": "රජයේ මුදල් අවභාවිතය සම්බන්ධයෙන් එල්ල වී ඇති චෝදනාවකට අදාළව පාර්ලිමේන්තු මන්ත්‍රී නාමල් රාජපක්ෂ මහතාට අද(28) මූල්‍ය අපරාධ විමර්ශන කොට්ඨාශය හමුවේ පෙනී සිටින ලෙස දැනුම්දීමක් සිදුකර තිබුණි.අද පෙරවරු 9.30ට එම කොට්ඨාශය හමුවේ පෙනී සිටින ලෙස මන්ත්‍රීවරයාට දැනුම් දී ඇත.කෙසේවෙතත් මේ වන තෙක් නාමල් රාජපක්ෂ මහතා මූල්‍ය අපරාධ විමර්ශන කොට්ඨාශයට පැමිණ නොමැති බව එහි ප්‍රකාශකයෙකු සඳහන් කළේය. මේ සම්බන්ධයෙන් අද දෙරණ කළ විමසීමකදී නාමල් රාජපක්ෂ මහතාගේ නීතීඥ ප්‍රේමනාත් සී. දොළවත්ත මහතා පැවසුවේ මන්ත්‍රීවරයා අසනීප තත්ත්වයෙන් පසුවන බවයි. මේ හේතුවෙන් අද දිනයේ නාමල් රාජපක්ෂ මහතා මහතා මූල්‍ය අපරාධ විමර්ශන කොට්ඨාශය හමුවේ පෙනී සිටීමට නොහැකි බවට එම කොට්ඨාශය වෙත දැනුම්දීමක් සිදුකර ඇති බව නීතීඥ ප්‍රේමනාත් සී. දොළවත්ත මහතා පැවසුවා.", "URL": "https://sinhala.adaderana.lk/news.php?nid=61574", "Category": null, "Parent URL": null}