{"Source": "Adaderana", "Timestamp": "February 18, 2015 08:37 am", "Headline": "පාලින්දනුවර උප සභාපති අනතුරකින් මියයයි ", "News Content": "බදුරලිය, ප්‍රදේශයේ සිදුවු රිය අනතුරකින් පාලින්දනුවර ප්‍රාදේශීය සභා උප සභාපතිවරයා ජීවිතක්ෂයට පත්ව තිබේ.බදුරලිය, මාකෙලිඇල්ල පොලිස් මුරපොළ ආසන්නයේ අනතුර සිදුව ඇති බව සඳහන්ය.මෝටර් රථය රියදුරුට පාලනයකර ගත නොහැකිව මාර්ගයෙන් ඉවතට පැන අනතුර සිදුව තිබේ.අනතුර සිදුවන අවස්ථාවේ මෝටර් රථය උප සභාපතිවරයා විසින් පදවා ඇති අතර ඔහු එම ස්ථානයේදීම මියගොස් ඇති බව පොලිසිය පවසයි.ඊයේ (17) පස්වරුවේ මෙම අනතුර සිදුව තිබේආර්. බන්දුප්‍රේම නැමැති 62 හැවිරිදි ප්‍රාදේශීය සභා උප සභාපතිවරයා එහිදී මියගොස් ඇති බව සඳහන්ය.", "URL": "https://sinhala.adaderana.lk/news.php?nid=49416", "Category": null, "Parent URL": null}