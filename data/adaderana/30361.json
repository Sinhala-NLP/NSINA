{"Source": "Adaderana", "Timestamp": "December 30, 2012 12:46 pm", "Headline": "40ක් බිලිගත් කාලගුණය දැන් සන්සුන්ලු", "News Content": "කාලගුණය යහපත් වීමත් සමග සහන කඳවුරුවල සිටි ජනතාව මේවන විට තම නිවෙස් බලා යමින් සිටින බව ආපදා කළමනාකරණ මධ්‍යස්ථානය පවසයි. කෙසේ වෙතත් මන්නාරම ප්‍රදේශයේ මාර්ග කිහිපයක් තවමත් ජලයෙන් යටව පවතින බව එම මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. කඳවුරු 246 ක සිටි ජනතාව සිය නිවෙස් බලා යමින් සිටින බව වාර්තා වන බව ඔහු පැවසුවේය. ආපදා අනතුරුවලින් පුද්ගල මරණ 40ක්ද සිදුව ඇතැයි ඔහු කියා සිටියේය.", "URL": "https://sinhala.adaderana.lk/news.php?nid=30361", "Category": null, "Parent URL": null}