{"Source": "Adaderana", "Timestamp": "May 19, 2016 05:08 pm", "Headline": " පීඩන අවපාතය සුළි සුළඟක් බවට පරිවර්තනය වෙයි ", "News Content": "දිවයින ආසන්නයේ පැවැති පීඩන අවපාතය මේ වන විට සුළි සුළඟක් බවට පරිවර්තනය වී ඇති බව කාලගුණ විද්‍යා දෙපාර්තමේන්තුව පවසයි.කාර්යේ නියුතු කාලගුණ විද්‍යාඥ අනූෂා වර්ණසූරිය මහත්මිය සඳහන් කළේ එම සුළි සුළඟ යාපනයේ සිට කිලෝමිටර් 600ක් දුරින් වූ මුහුදු ප්‍රදේශයේ පවතින බවයි.එහි සෘජු බලපෑමක් නොමැති බැවින් අනියත බියක් ඇති කර නොගත යුතු බව ඇය සඳහන් කරයි.කෙසේ වෙතත් සුළි සුළගේ වක්‍ර බලපෑම මත තවදුරටත් බස්නාහිර, වයඹ, දකුණ, සබරගමුව, මධ්‍යම ඇතුළු නිරිත දිග කොටසේ වැසි අපේක්ෂා කළ හැකි බව කාර්යේ නියුතු කාලගුණ විද්‍යාඥ අනූෂා වර්ණසුරිය මහත්මිය පැවසුවේය.", "URL": "https://sinhala.adaderana.lk/news.php?nid=60292", "Category": null, "Parent URL": null}