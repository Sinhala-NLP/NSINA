{"Source": "Adaderana", "Timestamp": "April 19, 2019 05:54 pm", "Headline": "කරාපිටිය රෝහලේ ගොඩනැඟිල්ලකින් පැන පුද්ගලයෙක් දිවි නසා ගනී", "News Content": "ගාල්ල, කරාපිටිය ශික්ෂණ රෝහලේ ගොඩනැඟිල්ලකින් පැන පුද්ගලයෙකු සියදිවි හානි කරගෙන තිබේ. රෝහලේ හදිසි අනතුරු ඒකකයේ ප්‍රතිකාර ලබමින් සිටි පුද්ගලයෙකු මෙලෙස මියගොස් ඇති බව වාර්තා වෙයි. අදාල පුද්ගලයා අද(19) අළුයම ගොඩනැඟිල්ලේ දෙවන මහලෙන් පැන ඇති බව සඳහන් වෙයි. මියගොස් ඇත්තේ මාතර, දෙනිපිටිය ප්‍රදේශයේ පදිංචිව සිටි 52 හැවිරිදි පුද්ගලයෙක්. සියදිවි හානි කර ගැනීමට හේතුව මෙතෙක් අනාවරණය වී නොමැති අතර මළ සිරුර කරාපිටිය රෝහලේ තබා ඇති බව පොලීසිය සඳහන් කරයි.", "URL": "https://sinhala.adaderana.lk/news.php?nid=108245", "Category": null, "Parent URL": null}