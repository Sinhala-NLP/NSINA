{"Source": "Adaderana", "Timestamp": "May 5, 2011 08:36 am", "Headline": "කැබ් රිය හා ලොරිය ඇළට පෙරළෙයි -මියගිය අය සොයා පරීක්ෂණ අරඹයි ", "News Content": "පූගොඩ කළුපාලම ප්‍රදේශයේ ඊයේ(04) රාත්‍රී සිදුවූ රිය අනතුරින් මියගිය පුද්ගලයින් සොයා පරීක්ෂණ ආරම්භ කර ඇතැයි බස්නාහිර උතුරු ප්‍රදේශය භාර නියෝජ්‍ය පොලිස්පති ප්‍රසන්න නානායක්කාර මහතා පවසයි. අනතුරින් ඇළට පෙරළුණු කැබ් රථය සහ ලොරි රථය ගොඩගැනීම සඳහා මේ වන විට කටයුතු සූදානම් කර ඇති බව ඔහු සඳහන් කළේය. ඊයේ රාත්‍රී 10.45ට පමණ මෙම අනතුර සිදුව ඇත්තේ ලොරි රථයේ රියදුරුට සිය රථය පාලනය කර ගැනීමට නොහැකිවීම හේතුවෙනි. ගල්රෝලක් ප්‍රවාහනය කරමින් තිබු අදාළ ලොරි රථය, කැබ් රථය හා ගැටීමෙන් කළුපාලම අසලදී ඇළට පෙරළී තිබු අතර කැබ් රථය ලොරි රථයට යටවී තිබු බව පොලිසිය සඳහන් කරනු ලැබීය. අනතුරට ලක්වූවන් සොයා කිමිදුම්කරුවන් මාර්ගයෙන් මේ දක්වා කරන ලද මෙහෙයුම්වලදී එක් පුද්ගලයෙකුගේ සිරුරක් කැබ් රථය ආසන්නයේ තිබී සොයාගෙන තිබේ.", "URL": "https://sinhala.adaderana.lk/news.php?nid=15893", "Category": null, "Parent URL": null}