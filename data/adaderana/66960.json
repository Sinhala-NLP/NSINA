{"Source": "Adaderana", "Timestamp": "December 12, 2016 12:06 pm", "Headline": "එංගලන්ත-ඉන්දියා ‍ටෙස්ට් තරග‍යේ අවසන් දිනය අදයි", "News Content": "සංචාරක එංගලන්ත කණ්ඩායම සහ ඉන්දීය කණ්ඩායම අතර පැවැත්වෙන සිව්වන ටෙස්ට් තරගයේ අවසන් දිනය අදයි. ඊයේ (11) දිනයේ තරගය නතර කරන විට සිය දෙවන ඉනිම ක්‍රීඩා කරමින් සිටි එංගලන්ත කණ්ඩායම කඩුළු 06ක් දැවී ලකුණු 182ක් ලබා සිටි‍යේය. එංගලන්ත කණ්ඩායම පළමු ඉනිම සඳහා ලකුණු 400ක් ලබා ගත් අතර ඊට පිළිතුරු වශයෙන් ඉන්දීය කණ්ඩායම ලකුණු 631ක් ලබා ගැනීමට සමත් විය. ඒ අනුව එංගලන්ත කණ්ඩායම ඉන්දීය පළමු ඉනිමට වඩා තවත් ලකුණු 49ක් පිටුපසින් සිටියි. තරග 05කින් සමත්විත මෙම ටෙස්ට් තරගාවලියේ මේ වන විටත් ඉන්දීය කණ්ඩායම දෙකට බිංදුවක් ලෙස ඉදිරියෙන් සිටියි.", "URL": "https://sinhala.adaderana.lk/news.php?nid=66960", "Category": null, "Parent URL": null}