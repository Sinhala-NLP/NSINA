{"Source": "Adaderana", "Timestamp": "January 11, 2014 12:36 pm", "Headline": "ලාංකිකයා වසර 10ට හිරේ - ඉන්දියානුවන් දෙන්නා නිදහස්", "News Content": "මත් ද්‍රව්‍ය චෝදනා සම්බන්ධයෙන් ඉන්දියාවේ දී අත්අඩංගුවට ගත් ශ්‍රී ලාංකිකයෙකුට සිර දඩුවම් නියම කර තිබේ. 2008 වසරේ දී හෙරොයින් කිලෝග්‍රෑම් 02යි ග්‍රෑම් 825 ක් සමඟ චෙන්නායි ගුවන් තොටුපළේ දී ඒ.වී.බාස්කරන් නැමැති මෙම ශ්‍රී ලාංකිකයා අත්අඩංගුවට ගෙන තිබුණි. අදාළ සැකකරු සමඟ තවත් ඉන්දීය ජාතිකයින් දෙදෙනෙකු ද අත්අඩංගුවට ගෙන තිබු බව වාර්තා විය. අත්අඩංගුවට ගත් හෙරොයින් තොගයේ වටිනාකම ඉන්දීය රුපියල් කෝටි 03ක් බව සඳහන්ය. කෙසේ වෙතත් අදාළ ශ්‍රී ලාංකිකයා ඉන්දීය අධිකරණයක් හමුවට ඉදිරිපත් කිරීමෙන් අනතුරුව වසර 10 ක සිර දඬුවමක් නියම කර ඇත. එහෙත් අදාළ ශ්‍රී ලාංකිකයා සමඟ අත්අඩංගුවට ගත් ඉන්දීය ජාතිකයින් දෙදෙනා නිදහස් කිරීමට ඉන්දීය බලධාරීන් පියවර ගෙන ඇති බව සඳහන්ය.", "URL": "https://sinhala.adaderana.lk/news.php?nid=40266", "Category": null, "Parent URL": null}