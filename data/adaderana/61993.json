{"Source": "Adaderana", "Timestamp": "July 12, 2016 12:57 pm", "Headline": " ටොම් එයි-නිෂා ඒමට නියමිතයි", "News Content": "අමෙරිකානු සහකාර රාජ්‍ය ලේකම්වරයෙකු වන ටොම් මලිනොව්ස්කි මහතා නිල සංචාරයක් සඳහා දිවයිනට පැමිණ තිබේ.ප්‍රජාතන්ත්‍රවාදය, මානව හිමිකම් සහ කම්කරු කටයුතු පිළිබඳ අමෙරිකානු සහකාර රාජ්‍ය ලේකම් ධූරය දරන ටොම් මලිනොව්ස්කි මහතා අද(12) අළුයම දිවයිනට පැමිණි බව විදේශ කටයුතු අමාත්‍යංශය සඳහන් කළේය.මීට අමතරව දකුණු සහ මධ්‍යම ආසියානු කටයුතු භාර අමෙරිකානු සහකාර රාජ්‍ය ලේකම් නිෂා බිස්වාල් මහත්මිය ද අද පස්වරුවේ දිවයිනට පැමිණීමට නියමිතව තිබේ.ඔවුන් දෙදෙනා අද පස්වරුවේ විදේශ කටයුතු අමාත්‍ය මංගල සමරවීර මහතා සමග සාකච්ඡා පැවැත්වීමට නියමිතය.ලබන සිකුරාදා දක්වා මෙරට රැදී සිටින අමෙරිකානු සහකාර රාජ්‍ය ලේකම්වරුන් දෙදෙනා ජනාධිපතිවරයා, අගමැතිවරයා, විපක්ෂ නායකවරයා සහ රජයේ ඉහළ පෙළේ නියෝජිතයින් සමග සාකච්ඡා පැවැත්වීමට සැළසුම් කර තිබේ.එමෙන්ම ඔවුන් උතුරු නැගෙනහිර පළාත්වල සංචාරය කිරීමට ද සැළසුම් කර ඇති බව විදේශ කටයුතු අමාත්‍යාංශය පැවසුවේය.", "URL": "https://sinhala.adaderana.lk/news.php?nid=61993", "Category": null, "Parent URL": null}