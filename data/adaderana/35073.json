{"Source": "Adaderana", "Timestamp": "June 19, 2013 05:11 pm", "Headline": "සිතා එළියේදී බසයක් පෙරළීමෙන් 70 ට තුවාලයි  - 3 ක් ජීවිතක්ෂයට", "News Content": "නුවරඑළිය - සීතාඑළිය ප්‍රදේශයේ දී පාසල් ළමුන් ඇතුළු පිරිසක් ගමන් ගත් බස් රථයක් ප්‍රපාතයකට පෙරළීමෙන් පුද්ගලයින් තිදෙනෙකු ජීවිතක්ෂයට පත්ව තිබේ. අනතුරෙන් තවත් පුද්ගලයින් 65 දෙනෙකු තුවාල ලබා ඇති අතර ඉන් දස දෙනෙකුගේ තත්ත්වය බරපතල බව නුවරඑළිය රෝහල් ආරංචිමාර්ග සදහන් කරයි. බරපතල තත්ත්වයේ පසු වූ තවත් දෙදෙනෙකු මහනුවර රෝහල වෙත මාරුකර යවා තිබේ. අනතුරින් ජීවිතක්ෂයට පත් වූවන් අතර පාසල් ළමයෙකු සිටින බව ද සඳහන් වෙයි. විනෝද චාරිකාවක නිරත වෙමින් සිටිය දී බස් රථය අනතුරට ලක්ව ඇති අතර අනතුර සිදු වන අවස්ථාවේ බස් රථයේ 88 දෙනෙකු ගමන් කරමින් සිට ඇති බව වාර්තා වෙයි.", "URL": "https://sinhala.adaderana.lk/news.php?nid=35073", "Category": null, "Parent URL": null}