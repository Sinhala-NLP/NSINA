{"Source": "Adaderana", "Timestamp": "June 19, 2012 11:24 am", "Headline": "අත්බෝම්බයක් සමග පුද්ගලයෙකු අත්අඩංගුවට ", "News Content": "බෙලිඅත්ත, විතාරන්දෙණිය ප්‍රදේශයේ දී විදේශීය රටක නිෂ්පාදිත ජීව අත්බෝම්බයක් සමග පුද්ගලයෙකු පොලිසිය මගින් අත්අඩංගුවට ගෙන තිබේ. මෙම පුද්ගලයා යතුරුපැදියකින් ගමන් කරමින් සිටි‍ය දී පොලිසිය විසින් යතුරුපැදිය නවතා පරික්ෂා කර ඇති බව සඳහන්ය. එහිදී මොහු සතුව තිබු ජීව අත්බෝම්බය සොයා ගෙන ඇත. නාකූළුගමුව ප්‍රදේශයේ පදිංචි පුද්ගලයෙකු මෙලෙස අත්අඩංගුවට ගෙන ඇති බව පොලිසිය සඳහන් ක‍රයි. සැකකරු අධිකරණයට ඉදිරිපත් කිරීමට නියමිත අතර බෙලිඅත්ත පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25151", "Category": null, "Parent URL": null}