{"Source": "Adaderana", "Timestamp": "June 2, 2017 08:52 am", "Headline": "අනතුරු ඇඟවීම් 1 දක්වා වලංගුයි", "News Content": "අඛණ්ඩව වැසි පැවතුනහොත් නායයාම් හා කණ්ඩි කඩා වැටීමේ අවදානම පිළිබඳ නිකුත් කළ අනතුරු ඇඟවීම අද පස්වරු 01.00 දක්වා බල පැවැත්වෙයි.ජාතික ගොඩනැඟිලි පර්යේෂණ සංවිධානය දිස්ත්‍රීක්ක 07ක් සඳහා ඊයේ යළිත් වරක් අනතුරු ඇඟවීම් නිකුත් කර තිබුණි.ඒ අනුව රත්නපුර, කැගල්ල, ගාල්ල, කළුතර, මාතර, හම්බන්තොට සහ නුවරඑළිය දිස්ත්‍රීක්ක සඳහා අනතුරු ඇඟවීම් නිවේදන නිකුත් කර ඇති බව ජාතික ගොඩනැඟිලි පර්යේෂණ සංවිධානය සඳහන් කරයි.ඒ අනුව නායයාම් ඇතිවිය හැකි බවට ජාතික ගොඩනැඟිලි පර්යේෂණ සංවිධානය කලින් හඳුනාගෙන ඇති ප්‍රදේශ සහ දිස්ත්‍රීක්ක තුළ ඇති සියලුම කඳුකර බැවුම් ප්‍රදේශ වලින් ජනතාව ඉවත් කිරිමට උපදෙස් ලබාදී තිබේ.මාතර දිස්ත්රි‍ක්කයේ පිටබැද්දර, අතුඇළ සහ තලපේකුඹුර යන ප්‍රදේශ කිහිපයක ජනතාව ඉවත් කිරිමට ඊයේ පියවර ගෙන තිබුණි.ඔවුන්ගෙන් පිරිසක් තලපේකුඹුර කණිටු විදුහල වෙත යොමු කර තිබූ බව වාර්තා විය.මේ අතර බුලත්සිංහල, මිල්ලකන්ද පහලගම නායයාමේ අවදානමක් හේතුවෙන් කන්ද පාමුල සිටි පවුල් 07ක් ඉවත් කළ බව පොලිසිය පවසයි.", "URL": "https://sinhala.adaderana.lk/news.php?nid=73822", "Category": null, "Parent URL": null}