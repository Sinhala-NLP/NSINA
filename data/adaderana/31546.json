{"Source": "Adaderana", "Timestamp": "February 11, 2013 10:22 pm", "Headline": "ලාංකික වන්දනාකරුවන් රැගත් බසයක් ඉන්දියාවේදී අනතුරකට ලක්වෙයි", "News Content": "ශ්‍රී ලාංකික වන්දනාකරුවන් පිරිසක් රැගත් බස් රථයක් ඉන්දියාවේ වරණාසී ප්‍රදේශයේදී අනතුරට ලක්ව තිබේ. අද (11) පෙරවරුවේ එකී අනතුර සිදුව ඇති අතර අනතුරින් ශ්‍රී ලාංකිකයින් කිහිප දෙනෙකු තුවාල ලබා ඇතැයි විදේශ කටයුතු අමාත්‍යංශය පවසයි. අනතුර සිදුවන අවස්ථාවේදී ශ්‍රී ලාංකිකයින් 14 දෙනෙකු එහි සිට ඇති අතර තුවාල ලැබුවන් අතර අතක අස්ථි බිඳීමක් සිදුවු අයෙකු ද සිටින බව එම අමාත්‍යංශය කියයි. ඔවුන් නවදිල්ලි හි ශ්‍රී ලංකා මහකොමසාරිස් කාර්යාලයට රැගෙන ගොස් ඇති අතර එම පිරිස කඩිනමින් මෙරටට ගෙන්වා ගැනීමට පියවර ගන්නා බවද විදේශ කටයුතු අමාත්‍යංශය වැඩිදුරටත් පවසයි.", "URL": "https://sinhala.adaderana.lk/news.php?nid=31546", "Category": null, "Parent URL": null}