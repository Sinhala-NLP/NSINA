{"Source": "Adaderana", "Timestamp": "July 31, 2018 09:06 pm", "Headline": "මුජිබර්ගේ චෝදනාවලට හරිතගෙන් පිළිතුරු", "News Content": "රජයේ වෛද්‍ය නිලධාරීන්ගේ සංගමය වර්ජන සඳහා සූදානම් වනුයේ එක්තරා පිරිසක් යළි බලයට රැගෙන ඒමේ අරමුණින් බව එක්සත් ජාතික පක්ෂය පවසයි. පක්ෂ මූලස්ථානයේ අද (31) පැවති මාධ්‍ය හමුවකට එක්වෙමින් පාර්ලිමේන්තු මන්ත්‍රී මුජිබර් රහුමාන් මහතා මේ බව සඳහන් කළේය. ඔහු පැවසුවේ රජයේ වෛද්‍ය නිලධාරින්ගේ සංගමයේ ඇතැම් සාමාජිකයින් දෙශපාලන සමාජිකයන් සමඟ ප්‍රසිද්ධ වේදිකාවේ පෙනි සිටින බවය. වැඩිදුරටත් අදහස් දැක්වු මන්ත්‍රීවරයා පැවසුවේ රජයේ වෛද්‍ය නිලධාරින්ගේ සංගමය දේශපාලනමය වෘත්තිය සමිතියක් බවය. මේ අතර අද පැවති මාධ්‍ය හමුවකදී රජයේ වෛද්‍ය නිලධාරීන්ගේ සංගමය මේ චෝදනා සම්බන්ධයෙන් අදහස් දැක්වූවේය. එම සංගමයේ ලේකම් වෛද්‍ය හරිත අලුත්ගේ පැවසුවේ තම සංගමයේ කිසිදු වෛද්‍යවරයෙන් කිසිදු දේශපාල වේදිකාවකට සහභාගි නොවු බවය.", "URL": "https://sinhala.adaderana.lk/news.php?nid=93570", "Category": null, "Parent URL": null}