{"Source": "Adaderana", "Timestamp": "November 18, 2016 10:54 am", "Headline": "යාපනය සිද්ධියේ පොලිස් නිලධාරීන් දෙසැ.2 තෙක් යළි රිමාන්ඩ්", "News Content": "යාපනය විශ්වවිද්‍යාලයේ සිසුන් දෙදෙනෙකු මියයාමේ සිද්ධිය සම්බන්ධයෙන් අත්අඩංගුවට ගත් පොලිස් නිලධාරීන් 05 දෙනා තවදුරටත් රක්ෂිත බන්ධනාගාර ගත කිරීමට යාපනය මහේස්ත්‍රාත් අධිකරණය නීයෝග කර තිබේ.සැකකාර පොලිස් නිලධාරීන් 05 දෙනා දෙසැම්බර් මස 02 වන දින දක්වා රක්ෂිත බන්ධනාගාර ගත කරන ලෙස අධිකරණය නියෝග කළ බව අද දෙරණ වාර්තාකරු සඳහන් කළේය.පසුගිය ඔක්තෝබර් මස 20 වනදා රාත්‍රියේ යාපනය විශ්වවිද්‍යාලයේ සිසුන් දෙදෙනෙකු යතුරුපැදියකින් ගමන් කරමින් සිටියදී අභිරහස් ලෙස මියගොස් සිටි අතර ඒ සම්බන්ධයෙන් පොලීසියට චෝදනා එල්ල වී තිබුණි.", "URL": "https://sinhala.adaderana.lk/news.php?nid=66143", "Category": null, "Parent URL": null}