{"Source": "Adaderana", "Timestamp": "June 15, 2016 05:15 pm", "Headline": " අපරාධකරුවන් අල්ලන්න යුක්‍රේනය සමග ගිවිසුමක්", "News Content": "අපරාධකරුවන් හුවමාරු කර ගැනීම සඳහා යුක්‍රේනය සමග ගිවිසුමකට එළඹීමට කැබිනට් අනුමැතිය හිමිව තිබේ.ආරක්ෂක අමාත්‍යවරයා වශයෙන් ජනාධිපති මෛත්‍රීපාල සිරිසේන මැතිතුමා ඉදිරිපත් කළ යෝජනාව අමාත්‍ය මණ්ඩලය විසින් අනුමත කරන ලදී. මෙරට තුළ නීති විරෝධී ක්‍රියාවන්හි නිරත වී යුක්‍රේනයේ රැකවරණය පැතූ තැනැත්තන් ආපසු භාර දෙන ලෙස එරට බලධාරින්ගෙන් ඉල්ලා සිටීමේ අවස්ථාව මෙමඟින් ශ්‍රී ලංකා රජය වෙත සැලසෙනු ඇත.", "URL": "https://sinhala.adaderana.lk/news.php?nid=61134", "Category": null, "Parent URL": null}