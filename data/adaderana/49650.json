{"Source": "Adaderana", "Timestamp": "February 28, 2015 03:17 pm", "Headline": "වීඩියෝ: අගමැති සිහින පෙන්වා පක්ෂය දෙකඩ කරන්න එපා  - මම කරන්නේ  දර දිය අදින එකයි ", "News Content": "මෙරට ජනතාවට අවශ්‍ය වී ඇත්තේ විධායක ජනාධිපති ධුරයේ බලතල සහ මැතිවරණ ක‍්‍රමය එකවර සංශෝධනය විය යුතුය යන්න බවත්, එම නිසා තමාගේ මතයද එය බව විපක්ෂ නායක නිමල් සිරිපාලද සිල්වා මහතා පවසයි. එසේම මනාප ක‍්‍රමය ඉවත් කර ආසන මට්ටමින් මැතිවරණ පැවැත්වීම ශ‍්‍රී ලංකා නිදහස් පක්ෂයේ යෝජනාව බවත්, විධායක ජනාධිපති ධුරයේ බලතල අඩු කිරීමට ශ‍්‍රී ලංකා නිදහස් පක්ෂයේ අකමැත්තක් නොමැති බවත් අද (28) කොළඹ පැවති මාධ්‍ය හමුවකදී ඒ මහතා සඳහන් කර සිටියේය.එම අවස්ථාවේදී මාධ්‍යවේදීයෙකු නැගූ ප්‍රශ්නවකට පිළිතුරු දෙමින් ඒ මහතා කියා සිටියේ අගමැති සිහිනය සියලු දෙනාගේ සිත් වලින් ඉවත් කළ යුතු බවයි.එසේම අගමැති ධූරය පටලවාගෙන නිදහස් පක්ෂය දෙකඩ කිරීමේ උත්සහයක ඇතැම් පුද්ගලයින් නිරත වී සිටින බවත්, තමා කරනු ලබන්නේ පක්ෂය වෙනුවෙන් දර දිය අඳින එක බවත් හෙතෙම එම අවස්ථාවේදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=49650", "Category": null, "Parent URL": null}