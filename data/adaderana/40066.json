{"Source": "Adaderana", "Timestamp": "January 3, 2014 06:36 pm", "Headline": "ශ්‍රී ලංකාවට ජීවයක් - මැතිව්ස්ගෙන් ශතකයක්", "News Content": "පකිස්ථානය සමග අබුඩාබි හි පැවැත්වෙන පළමු ටෙස්ට් තරඟයේ දෙවන ඉනිම ක්‍රීඩා කරන ශ්‍රී ලංකා කණ්ඩායමේ ඇන්ජලෝ මැතිව්ස් ශතකයක් ලබා ගැනීමට සමත් විය. ඔහු මීට ටික වේලාවකට පෙර නොදැවී ලකුණු 113ක් ලබා සිටි අතර ඔහු සමග 5 වැනි කඩුල්ල සඳහා සාර්ථක සබඳතාවයක් ගොඩ නැගූ දිනේෂ් චන්දිමාල් ලකුණු 89ට දැවී ගියේය. ඔවුන් දෙදෙනා පස්වැනි කඩුල්ල ගොඩනැගූ සබඳතාව ලකුණු 138කි. මෙම තරඟයේ ශ්‍රී ලංකාව පළමු ඉනිමට ලකුණු 204ක් ලබාගත් අතර පකිස්ථානුවන් පළමු ඉනිමට ලකුණු 383ක් ලබා ගත්තේය. ශ්‍රී ලංකාව මීට ටික වේලාවකට පෙර දෙවැනි ඉනිමට කඩුලු 5ක් අතැතිව ලකුණු 224ක් ඉදිරියෙන් සිටීමට සමත්ව සිටියේය. මෙම තරඟයේ අවසන් දිනය හෙටයි.", "URL": "https://sinhala.adaderana.lk/news.php?nid=40066", "Category": null, "Parent URL": null}