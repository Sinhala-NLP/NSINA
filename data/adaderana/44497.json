{"Source": "Adaderana", "Timestamp": "July 8, 2014 07:04 am", "Headline": "අල්ජසීරා මාධ්‍යවේදියාගෙන් කරුණු විමසුවා", "News Content": "අල්ජසීරා මාධ්‍ය ආයතනයේ මාධ්‍යවේදී දිනුක් කොළඹගේ මහතාගෙන් අපරාධ පරීක්ෂණ දෙපාර්තමේන්තුව විසින් ප්‍රකාශයක් සටහන් කරගෙන තිබේ. පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේ ඊයේ දිනයේ අදාළ ප්‍රකාශය සටහන් කරගත් බවයි. අලුත්ගම සහ බේරුවල ඇති වු සිද්ධිය සම්බන්ධයෙන් අල්ජසීරා මාධ්‍ය වෙත ඔහු විසින් සපයන ලද වාර්තාවක් පිළිබඳ මෙහිදි අපරාධ පරීක්ෂණ දෙපාර්තමේන්තුව විසින් කරුණු විමසීමක් සිදුකර තිබේ. අදාළ සිද්ධියේ දී පුද්ගලයින් නව දෙනෙකු මියගිය බවට දිනුක් කොළඹගේ විසින් වාර්තාවක් පල කර තිබුණි. එම වාර්තාව පිළිබඳව දීර්ඝ වශයෙන් ප්‍රශ්න කර ප්‍රකාශයක් සටහන් කරගෙන ඇති බව අජිත් රෝහණ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=44497", "Category": null, "Parent URL": null}