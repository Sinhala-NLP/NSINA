{"Source": "Adaderana", "Timestamp": "November 25, 2014 11:47 am", "Headline": " සන්ධාන මන්ත්‍රී එජාප සාමාජිකත්වය ගනියි", "News Content": "නුවරඑළිය දිස්ත්‍රීක්කයේ එක්සත් ජනතා නිදහස් සන්ධාන පාර්ලිමේන්තු මන්ත්‍රී පෙරුමාල් රාජදුරෙයි මහතා එක්සත් ජාතික පක්ෂයට එක්ව තිබේ. මීට සුළු වේලාවකට පෙර විපක්ෂනායක රනිල් වික්‍රමසිංහ මහතා ඉදිරියේ ඔහු එජාපයේ පක්ෂ සාමාජිකත්වය ලබාගෙන ඇත. රාජදුරෙයි මහතා 2010 මහ මැතිවරණයේදී ලංකා කම්කරු ‍‍කොංග්‍රසයෙන් තරඟ වැද පාර්ලිමේන්තුවට පිවිස තොණ්ඩමාන් සමග ඇති කර ගත් ගැටුමකින් පසු දිගම්බරන්ගේ නායකත්වයෙන් යුත් කම්කරු ජාතික සංගමයට එක්විය. එහිදී ඔහුට පක්ෂයේ නියෝජ්‍ය නායක ධූරයක්ද හිමිවූ අතර අනතුරුව ඔහු දිගම්බර‍න්ගෙන් ඉවත්වී මෙලෙස එජාපයේ සාමාජිකත්වය ලබාගෙන තිබේ.", "URL": "https://sinhala.adaderana.lk/news.php?nid=47589", "Category": null, "Parent URL": null}