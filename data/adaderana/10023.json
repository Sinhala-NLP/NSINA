{"Source": "Adaderana", "Timestamp": "August 4, 2010 03:08 pm", "Headline": "ගස් බැඳිල්ල අනුමත කරනවාදැයි රනිල් අසයි", "News Content": "කැලණිය ප්‍රදේශයේ සමෘද්ධි නිලධාරියෙකු ගස් බැඳ දඩුවම් කිරීමට නියෝජ්‍ය අමාත්‍ය මර්වින් සිල්වා මහතා ක්‍රියා කිරීම තරයේ හෙළා දකින බව විපක්ෂ නායක රනිල් වික්‍රමසිංහ මහතා අද පාර්ලිමේන්තුවේදී ප්‍රකාශ කළේය. මෙම ක්‍රියාව මෙරට ආණ්ඩුක්‍රම ව්‍යවස්ථාව උල්ලංඝණය කිරීමක් බව විපක්ෂ නායකවරයා පෙන්වා දෙයි. රාජ්‍ය සේවකයින්ට රජය සලකන්නේ මේ අයුරින්දැයි ‍විපක්ෂ නායකවරයා ආණ්ඩු පක්ෂයෙන් ප්‍රශ්න කර තිබේ. රජයේ අමාත්‍යවරයෙකු විසින් සිදුකරනු ලබන මෙවැනි ක්‍රියාමාර්ග අනුමත කරන්නේ ද යන්න හෙතෙම වැඩිදුරටත් රජයෙන් ප්‍රශ්න කර තිබේ.", "URL": "https://sinhala.adaderana.lk/news.php?nid=10023", "Category": null, "Parent URL": null}