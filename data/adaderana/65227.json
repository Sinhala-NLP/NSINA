{"Source": "Adaderana", "Timestamp": "October 21, 2016 08:30 am", "Headline": "සිලාවතුරේ පහරදීම-පුළුල් විමර්ශනයක් ඇරඹෙයි", "News Content": "කේරල ගංජා ජාවාරමකට සම්බන්ධ බවට සැකකරන පිරිසක් විසින් මන්නාරම සිලාවතුර ප්‍රදේශයේදී නාවික හමුදා සාමාජිකයින් තිදෙනෙකුට පහරදීමේ සිද්ධිය සම්බන්ධයෙන් විමර්ශන ආරම්භ කර තිබේ.සිලාවතුර පොලිසිය කියා සිටියේ අදාළ සිද්ධිය සම්බන්ධයෙන් පුද්ගලයින් 10 දෙනෙකුගෙන් පමණ ප්‍රකාශ සටහන් කර ගත් බවයි.කේරල ගංජා තොගයක් සම්බන්ධයෙන් ලැබුණූ ඔත්තුවකට අනුව විමර්ශනයකට ගිය නාවික හමුදා නිළධාරින් තිදෙනෙකු ට ඊයේ කිසියම් පිරිසක් විසින් පහරදිමක් සිදු කර තිබුණි.එහිදී තුවාල ලැබූ නාවික හමුදා නිළධාරියෙකු මන්නාරම රෝහලටත් සුළු තුවාල ලැබූ සෙසු දෙදෙනා නාවික හමුදා රෝහලටත් ඇතුළත් කර ඇති බව වාර්තාවිය.මේ අතර සිද්ධියෙන් පසු නාවික හමුදාපතිවරයා අරිප්පු, සිලාවතුර ප්‍රදේශයේ සංචාරයක නිරත වී තිබේ.", "URL": "https://sinhala.adaderana.lk/news.php?nid=65227", "Category": null, "Parent URL": null}