{"Source": "Adaderana", "Timestamp": "October 22, 2012 11:18 am", "Headline": "බලා හිටියාට තවමත් නෑ", "News Content": "ධීවරයන් පස්දෙනෙකු සමඟ මීගමුව ධීවර වරායෙන් මුහුදු ගිය යාත‍්‍රාවක් පිළිබඳ මාස 2 ට ආසන්න කාලයක සිට කිසිදු තොරතුරක් නොමැති බව වාර්තා වේ. පසුගිය අගෝස්තු 28 වැනිදා ‘‘මිතුන් පුතා දෙක’’ නැමැති ධීවර යාත‍්‍රාව දින 15 ක කාලයක් සඳහා මුහුදු ගොස් තිබේ. නියමිත කාලය ඉක්මවා ඇතත් එම යාත‍්‍රාව යළි ගොඩබිමට පැමිණ නොමැති බව අතුරුදන් වූ ධීවරයින්ගේ ඥාතීන් ප‍්‍රකාශ කළහ. අතුරුදන්වූ ධීවරයින් වනාතවිල්ලූව, පේරක්කුලිය ධීවර ගම්මානයේ පදිංචිකරුවන්ය. අදාළ යාත‍්‍රාව අතුරුදන්වීම පිළිබඳ පොලීසියට සහ ධීවර අමාත්‍යංශයට දැනුම් දී ඇති බව ඥාතීන් පවසති.", "URL": "https://sinhala.adaderana.lk/news.php?nid=28511", "Category": null, "Parent URL": null}