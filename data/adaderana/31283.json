{"Source": "Adaderana", "Timestamp": "February 2, 2013 12:36 pm", "Headline": "මාතලෙන් මිනී හිස්කබල් 136ක්", "News Content": "මාතලේ රෝහල් භූමියේ කැනීම් කටයුතු තවදුරටත් සිදුකෙරෙන අතර මේ දක්වා සිදුකරන ලද කැනීම්වලින් මිනිස් හිස් කබල් 136ක් සොයාගෙන තිබේ. මේ වනවිට පරීක්ෂණ සඳහා අතිරේක කණ්ඩායම් ද යොදවා ඇති බව සඳහන්ය. මීට අමතරව අස්ථි කොටස් 142 ක් සොයාගෙන ඇති බව වාර්තා වේ. කෙසේ වෙතත් මේ දක්වාත් මෙම මිනිස් හිස් කබල් සහ ඇටසැකිළි සම්බන්ධයෙන් නිශ්චිත තොරතුරු වාර්තා වී නැහැ. මේ වනවිට සොයා ගන්නා ලද හිස් කබල් සහ අස්ථි කොටස් කාල නිර්ණ පරීක්ෂණ සඳහා යොමුකොට ඇත.", "URL": "https://sinhala.adaderana.lk/news.php?nid=31283", "Category": null, "Parent URL": null}