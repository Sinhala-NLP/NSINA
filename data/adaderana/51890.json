{"Source": "Adaderana", "Timestamp": "June 10, 2015 09:53 am", "Headline": "බැසිල් ආයෙමත් රිමාන්ඩ්", "News Content": "හිටපු ආර්ථික සංවර්ධන ඇමති බැසිල් රාජපක්ෂ මහතා තවදුරටත් රක්ෂිත බන්ධනාගාර ගත කිරීමට කඩුවෙල මහේස්ත්‍රාත් අධිකරණය නියෝග කර තිබේ.ඒ අනූව ඒ මහතා ඇතුළු චෝදනාවට ලක්ව සිටින සෙසු තිදෙනා ද ලබන 18 වැනිදා දක්වා රිමාන්ඩ් කිරීමට කඩුවෙල මහේස්ත්‍රාත් ධම්මික හේමපාල මහතා විසින් නියෝග කළ බව අප වාර්තාකරු පැවසීය.බැසිල් රාජපක්ෂ මහතා සමඟ එම අමාත්‍යාංශයේ හිටපු ලේකම් වෛද්‍ය නිහාල් ජයතිලක, දිවිනැගුම දෙපාර්තමේන්තුවේ හිටපු අධ්‍යක්ෂ ආර්.කේ.කේ.ඒ.රණවක එම දෙපාර්තමේන්තුවේ හිටපු අතිරේක අධ්‍යක්ෂ ජනරාල් බන්දුල තිලකසිරි යන මහත්වරුන් මෙලෙස රිමාන්ඩ් කර ඇත.දිවි නැඟුම දෙපාර්තමේන්තුවේ මුදල් අයථා පරිහරණය කිරීමේ චෝදනාව මත පසුගිය අප්‍රේල් මස 22වෙනි දින හිටපු ආර්ථික සංවර්ධන ඇමැති බැසිල් රාජපක්ෂ අත්අඩංගුවට ගන්නා ලදී.මේ අතර බැසිල් රාජපක්ෂ මහතා සම්බන්ධයෙන් කොළඹ මහාධිකරණයට ඉදිරිපත් කළ ඇප අයදුම්පත ලබන සඳුදා දින සලකා බැලීමට නියමිත බව ඔහුගේ නීතීඥ යු.ආර්. ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=51890", "Category": null, "Parent URL": null}