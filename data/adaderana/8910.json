{"Source": "Adaderana", "Timestamp": "June 9, 2010 03:55 pm", "Headline": "ජාතික ක්‍රීඩා සභාවේ මහ පුටුව පුරවයි", "News Content": "ජාතික ක්‍රීඩා සභාවේ සභාපති ලෙස වෛද්‍ය මයියා ගුණසේකර මහතා පත් කර ඇති බව ක්‍රීඩා අමාත්‍යංශයේ මාධ්‍ය,තොරතුරු හා සන්නිවේදන අංශය සඳහන් කරයි. එසේම ජාතික ක්‍රීඩා සභාවේ සෙසු සාමාජිකයින් ලෙස ධම්මික කිතුලේගොඩ,මේජර් ජෙනරාල් සී.කුරෙයිරාජා,සුගත් තිලකරත්න,උපාලි හේවගේ,ජූලියන් බෝලිං,ඩී.එල්.එච් පෙරේරා,ඉන්ද්‍රද සිල්වා,පී.හතුරුසිංහ,ඩබ්.ඒ විජේරත්න,ප්‍රේමසිරි ඈපාසිංහ,වෛද්‍ය සුසන්ත ගාමිණී වන්නිආරච්චි ,එල්.කේ ජයවීර,පී.ටී මානවඩු,ප්‍රමෝද්‍ය වික්‍රමසිංහ යන අය පත් කර තිබේ. ක්‍රීඩා අමාත්‍ය සී.බී රත්නායක මැතිතුමා විසින් මෙම පත්කිරීම් කළ බව ක්‍රීඩා අමාත්‍යංශයේ මාධ්‍ය,තොරතුරු හා සන්නිවේදන අංශයේ අධ්‍යක්ෂ කුමාරදාස ගිරිබාව මහතාගේ අත්සනින් යුතුව නිකුත් කළ නිවේදනයේ වැඩිදුරටත් සඳහන් වේ.", "URL": "https://sinhala.adaderana.lk/news.php?nid=8910", "Category": null, "Parent URL": null}