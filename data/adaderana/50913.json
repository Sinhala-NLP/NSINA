{"Source": "Adaderana", "Timestamp": "April 27, 2015 12:00 am", "Headline": "  19 සම්මත වනතුරු සත්‍යග්‍රහයක නිරතවෙනවා ", "News Content": "ශ්‍රී ලංකා පාර්ලිමේන්තුව 19 වැනි ආණ්ඩුක්‍රම ව්‍යවස්ථා සංශෝධනය සම්මත කරන තුරු නොනවත්වා සත්‍යග්‍රහයක නිරතවීමට මාදුළුවාවේ සෝභිත හිමියන් තීරණය කර තිබේ.අද සවස පැවැත්වුණු සාධාරණ සමාජයක් සඳහා වූ ව්‍යාපාරයේ රැස්වීමකදී එම තීරණය ගන්නා ලද බව රජ‍යේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා අද දෙරණට සඳහන් කළේය.19 වැනි ව්‍යවස්ථා සංශෝධනය හෙට දින පාර්ලිමේන්තුවට ඉදිරිපත් කිරීමට නියමිත අතර විවාදයකින් අනතුරුව එය අඟහරුවාදා සම්මත කරගැනීම නියමිතය.කෙසේ වෙතත් එ.ජ.නි.ස. පාර්ලිමේන්තු මන්ත්‍රීවරුන් පිරිසක් කියා සිටිනුයේ 19 වන ව්‍යවස්ථා සංශෝධනයට ඡන්දය ප්‍රකාශ කිරීමෙන් වැලකී සිටින බවයි.මේ තත්ත්වය යටතේ විධායක ජනාධිපතිවරයාගේ බලතල සීමා කෙරෙන 19 වැනි සංශෝධනය සම්මත කරන තුරු සත්‍යග්‍රහයේ යෙදීමට සෝභිත හිමියන් තීරණය කර තිබේ.", "URL": "https://sinhala.adaderana.lk/news.php?nid=50913", "Category": null, "Parent URL": null}