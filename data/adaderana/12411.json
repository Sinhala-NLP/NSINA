{"Source": "Adaderana", "Timestamp": "November 26, 2010 10:46 am", "Headline": "වෛරස් උණ නිසා ස්ටෝක්හෝම් දෙමළ විදුහල වසාදැමෙයි", "News Content": "මස්කෙළිය ස්ටෝක්හෝම් භාරතී දෙමළ මහා විද්‍යාලයේ සිසුන් අතර පැතිර යන වෛරස් උණ රෝගයක් ‍හේතුවෙන් එම විද්‍යාලය තාවකාලිකව වසා දැමීමට කලාප අධ්‍යාපන අධ්‍යක්ෂවරයා තීරණය කර තිබේ. පසුගිය දින දෙකේ‍දී නෝවුඩ් ස්ටෝක්හෝම් පාස‍ලේ ළමුන් 40 දෙනෙකු පමණ හදිසියේ සිහිසුන් වීම හේතුවෙන් රෝහල් ගත කෙරුණි. ඔවුන්ගෙන් සිසුන් 6 දෙනෙකු තවදුරටත් දික්ඔය දිසාරෝහලේ නේවාසිකව ප්‍රතිකාර ලබන බව සඳහන්ය. සිසුන් දහසකට ආසන්න ප්‍රමාණයක් අධ්‍යාපනය ලබන මෙම පාසලෙහි ඉඩකඩ සීමිත වීම හේතුවෙන් රෝගය පැතිරයාමේ වැඩි අවදානමක් පැවති බව මස්කෙළිය සෞඛ්‍ය වෛද්‍ය නිලධාරීවරයා පෙන්වාදෙයි.", "URL": "https://sinhala.adaderana.lk/news.php?nid=12411", "Category": null, "Parent URL": null}