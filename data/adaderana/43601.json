{"Source": "Adaderana", "Timestamp": "May 30, 2014 12:52 pm", "Headline": " තවත් පුහුණුවක්?", "News Content": "රන්ටැඹේ ශිෂ්‍යභට පුහුණු බලකා මධ්‍යස්ථානයේදී 14 හැවිරිදි පාසල් සිසුවෙකුට ලිංගික අපයෝජනයක් කළ බව කියන හමුදා සෙබළෙකු සම්බන්ධයෙන් පරීක්ෂණයක් ආරම්භ කර තිබේ. ජාතික ශිෂ්‍යභට පුහුණු මධ්‍යස්ථානයේ අධ්‍යක්ෂ මේජර් ජෙනරාල් කුමා හේරත් මහතා පැවසුවේ අදාළ හමුදා සෙබළාට එරෙහිව නීතිමය පියවර ගෙන ඇති බවයි. සැකකාර සෙබළා ජාතික ළමාරක්ෂණ අධිකාරියට ලැබුණු තොරතුරකට අනූව අත්අඩංගුවට ගත් බවත් සිද්ධිය කවර දිනයක සිදුවී ඇතිදැයි අනාවරණය වී නොමැති බවත් හෙතෙම පැවසීය. කෙසේ වුවද සැකකාර සෙබළා කර ඇති අපරාධයේ ස්වභාවය අනූව 21 අවුරුද්දක් සිරදඬුවම් ලබාදිය හැකි බවද ඒ මහතා වැඩිදුරටත් කියා සිටියේය. එකී සෙබළාගේ වයස අවුරුදු 36ක් බව ද සඳහන්ය.", "URL": "https://sinhala.adaderana.lk/news.php?nid=43601", "Category": null, "Parent URL": null}