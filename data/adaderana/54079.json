{"Source": "Adaderana", "Timestamp": "September 25, 2015 05:08 pm", "Headline": "පාසල් 1200ක සනීපාරක්ෂක පහසුකම් නැංවීමට ලක්ෂ 20 බැගින් දෙයි", "News Content": "සියලූම පාසල්වල සනීපාරක්ෂක පහසුකම් ඉහළ නැංවීමේ ජාතික වැඩසටහනක් ක්‍රියාත්මක කිරීමට අධ්‍යාපන අමාත්‍යාංශය තීරණය කර තිබේ.සෞඛ්‍යමත් පාසල් ප්‍රජාවක් උදෙසා මෙම වැඩසටහන ක්‍රියාත්මක කරන බව අධ්‍යාපන අමාත්‍යාංශය සඳහන් කළේය.ඒ අනුව පාසල්වල සෞඛ්‍ය ආරක්ෂිත පිරිසිදු කිරීමේ ක්‍රම, පිරිසිදු පානිය ජලය, උසස් තත්ත්වයේ වැසිකිලි පද්ධති ලබාදීම මේ යටතේ ක්‍රියාත්මක කිරීමට නියමිතය.මෙහි පළමු පියවර ලෙස ප්‍රමාණවත් සහ විවිධිමත් සනීපාරක්ෂක සහසුකම් නොමැති තෝරාගත් පාසල් 1200 ක් සදහා එක් පාසලකට රුපියල් ලක්ෂ 20ක් බැගින් ප්‍රධානය කිරීමට නියමිත බව අධ්‍යාපන අමාත්‍යාංශය සඳහන් කළේය.අදාළ ජාතික වැඩසටහන මෙම මාසයේ ආරම්භ කිරීමට අධ්‍යාපන අමාත්‍යාංශය සැලසුම් කර ඇත.", "URL": "https://sinhala.adaderana.lk/news.php?nid=54079", "Category": null, "Parent URL": null}