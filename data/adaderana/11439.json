{"Source": "Adaderana", "Timestamp": "October 12, 2010 09:11 am", "Headline": "පොදු රද මඩුලු සමාප්ති උළෙලට ජනපති ආරාධනා ලබයි", "News Content": "ජනාධිපති මහින්ද රාජපක්ෂ මහතාට 19 වන පොදු රාජ්‍ය මණ්ඩලයීය ක්‍රීඩා උළෙලේ සමාප්ති උළෙල සඳහා ආරාධනා කොට තිබේ. ඔක්තෝම්බර් මස 14 වන දින ඉන්දියාවේ නවදිල්ලි නුවරදී පැවැත්වෙන මෙම සමාප්ති උළෙලේ සම්භාවනීය අමුත්තෙකු ලෙස සහභාගී වීමට ජනාධිපතිවරයාට ආරාධනා කර ඇති බව ඉන්දීය මාධ්‍ය වාර්තා කරයි. ජනාධිපති මහින්ද රාජපක්ෂ මහතාගේ ඉන්දීය සංචාරයට පෙර විදේශ කටයුතු අමාත්‍ය මහාචාර්ය ජී.එල්.පීරිස් මහතා හෙට(13) දිනයේ ඉන්දියාවේ සංචාරය කිරීමට නියමිත බව වාර්තා වේ. එහිදි ජි. එල් . පීරිස් අමාත්‍යවරයා ඉන්දියාව සහ ලංකාව අතර ඇති කරගත් ඒකාබද්ධ කොමිසමේ කමිටු රැස්වීමකට සහභාගී වීමට නියමිතය.", "URL": "https://sinhala.adaderana.lk/news.php?nid=11439", "Category": null, "Parent URL": null}