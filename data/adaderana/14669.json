{"Source": "Adaderana", "Timestamp": "March 7, 2011 10:01 am", "Headline": "ග්ලෝකොමා දිනයට වැඩසටහන් රැසක්", "News Content": "ලෝක ග්ලෝකොමා දිනය නිමිත්තෙන් වැඩසටහන් රැසක් සංවිධානය කර ඇති බව සෞඛ්‍ය අමාත්‍යාංශය පවසයි. මේ නිමිත්තෙන් සෞඛ්‍ය අමාත්‍යාංශය ලෝක ග්ලෝකොමා සතියක් ඊයේ(06) සිට ප්‍රකාශයට පත්කර තිබේ. එය ලබන 12 වැනි දින දක්වා පැවැත්වෙන අතර එම කාලය තුළ විශේෂ දැනුවත් කිරීමේ වැඩසටහන් සහ නොමිලේ අක්ෂි පරික්ෂාවන් ජාතික අක්ෂි රෝහලේ දී පැවැත්වෙයි. ග්ලෝකොමා යනු අක්ෂි රෝගයක් වන අතර එය අක්ෂි ස්නායු වලට හානී සිදුවීම නිසා ඇති වන රෝගී තත්ත්වයක් ලෙස සැලකෙයි.", "URL": "https://sinhala.adaderana.lk/news.php?nid=14669", "Category": null, "Parent URL": null}