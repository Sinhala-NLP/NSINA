{"Source": "Adaderana", "Timestamp": "December 17, 2014 11:39 am", "Headline": "ගල්නෑවේ එජාප රැළියට පහරදුන්නැයි සැක 5ක් මාට්ටු", "News Content": "ගල්නෑව, කලංකුට්ටිය, මාවත්තේගම ප‍්‍රදේශයේ එක්සත් ජාතික පක්ෂ මැතිවරණ ප්‍රචාරක රැස්වීමක සිදුවූ වෙඩි තැබීම හා දේපළ හානිය සම්බන්ධයෙන් පුද්ගලයින් 5 දෙනෙකු අත්අඩංගුවට ගෙන තිබේ. ඊයේ පස්වරුවේ ප්‍රදේශයේ පැවති මැතිවරණ ප්‍රචාරක රැස්වීමක් අවසන්වීමත් සමඟ මෙම වෙඩි තැබීම සිදුව ඇති බව පොලිසිය පවසයි. එම අවස්ථාවේදී කිසියම් පිරිසක් එහි තිබූ යතුරු පැදි 4ට හා ලොරියකට හානි සිදුකර ඇත. සිද්ධිය සම්බන්ධයෙන් ගල්නෑව පොලීසිය පරීක්ෂණ පවත්වන බව පොලිස් මාධ්‍ය ඒකකය කියයි.", "URL": "https://sinhala.adaderana.lk/news.php?nid=48070", "Category": null, "Parent URL": null}