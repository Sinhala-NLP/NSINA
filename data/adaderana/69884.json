{"Source": "Adaderana", "Timestamp": "February 20, 2017 04:37 pm", "Headline": " කොස්තාපල්ට පහරදුන් ස්ථානාධිපතිට වැඩ වරදියි", "News Content": "පොලිස් කොස්තාපල්වරයෙකුට පහරදීමේ සිද්ධියක් සම්බන්ධයෙන් යක්කලමුල්ල පොලීසියේ ස්ථානාධිපතිවරයා අත්අඩංගුවට ගෙන තිබේ.ගාල්ල, කොට්ඨාසය භාර ජ්‍යේෂ්ඨ පොලිස් අධිකාරීවරයාගේ නියෝග පරිදි අදාළ පොලිස් ස්ථානාධිපතිවරයා අත්අඩංගුවට ගත් බව පොලීසිය පැවසුවේය.සැකකරු පොලිස් ස්ථානාධිපතිවරයා විසින් යක්කලමුල්ල පොලිස් ස්ථානයට අනුයුක්තව සේවය කළ පොලිස් කොස්තාපල්වරයෙකුට පහරදී තිබේ.අත්අඩංගුවට ගත් ස්ථානාධිපතිවරයා අද(20) ගාල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව රුපියල් ලක්ෂ 02ක ශරීර ඇප දෙකක් නියම කර බැදුම්කරයක් පිට ඇප ලබා දුන් බව පොලීසිය පැවසුවේය.අදාළ නඩුව හෙට(21) යළි කැඳවීමට නියමිතය.", "URL": "https://sinhala.adaderana.lk/news.php?nid=69884", "Category": null, "Parent URL": null}