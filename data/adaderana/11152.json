{"Source": "Adaderana", "Timestamp": "September 28, 2010 11:58 am", "Headline": "කටාර්හිදී හදිසි අනතුරකින් ශ්‍රී ලාංකිකයෙක් මරුට", "News Content": "කටාර් හි සේව‍ය කළ ශ්‍රී ලාංකිකයෙකු හදිසි අනතුරකින් ජීවිතක්ෂයට පත් වී තිබේ. කටාර් හී හෝටලයක විදුලි කාර්මිකයෙකු ලෙස සේවය ‍කළ පුද්ගලයෙකු මෙසේ ‍මිය ගොස් ඇති බව විදේශ සේවා නියුක්ති කාර්යාංශය ප්‍රකාශ කර ඇත. ඔහු එම හෝටලයේ 9 වැනි මහලේ සේවය කරමින් සිටිය දී එම ගොඩනැගිල්ලේ බිම් මහලේ හදිසි ගින්නක් හට ගෙන තිබේ. පසුව එම තරුණයා 9 වැනි මහලේ සිට බිම් මහල දක්වා පැමිණ ඇති අතර එහි දී ගිනි නිවීමේ නිලධාරීන් විසින් ගින්න මැඩපැවැත්වීමට යෙදූ රසායනික ද්‍රව්‍යයක් ශරීර ගත වීම හේතුවෙන් ඔහු මිය ගොස් ඇති බව විදේශ සේවා නියුක්ති කාර්යාංශය ප්‍රකාශ කරනු ලැබීය. මෙසේ ‍මිය ගොස් ඇත්තේ මාතලේ පල්ලෙපොල ප්‍රදේශයේ පදිංචි පුද්ගලයෙකි. මිය ගිය පුද්ගලයාගේ දේහය පරීක්ෂණ කටයුතු වලින් අනතුරුව මෙරටට ගෙන්වා ගැනීමට කටයුතු කරන බව විදේශ සේවා කාර්යාංශය සඳහන් කරයි.", "URL": "https://sinhala.adaderana.lk/news.php?nid=11152", "Category": null, "Parent URL": null}