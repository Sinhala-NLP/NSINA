{"Source": "Adaderana", "Timestamp": "November 7, 2016 10:19 am", "Headline": " අනතුරින් 1ක් මරුට-1ක් රෝහලට", "News Content": "මහියංගණය - මනම්පිටිය මාර්ගයේ කළුකැළේ ප්‍රදේශයේදී සිදු වූ රිය අනතුරකින් පුද්ගලයෙකු ජීවිතක්ෂයට පත්ව තිබේ.යතුරුපැදියක් ඉදිරියෙන් ගමන් කළ ට්‍රැක්ටරයට පිටු පස ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ යතුරුපැදිකරු සහ පසු පැදිකරු දෙහිඅත්තකණ්ඩිය රෝහලට ඇතුළත් කිරීමෙන් පසු පැදිකරු මියගොස් තිබේ.මියගොස් ඇත්තේ අරලගංවිල, ඇල්ලේවැව ප්‍රදේශයේ පදිංචිව සිටි 58 හැවිරිදි පුද්ගලයෙකු බව සඳහන්ය.බරපතළ තුවාල ලබා දෙහිඅත්තකණ්ඩිය රෝහලට ඇතුළත් කළ පසුපැදිකරු වැඩිදුර ප්‍රතිකාර සඳහා පොලොන්නරුව රෝහලට මාරු කර යවා තිබේ.අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර අරලගංවිල පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=65797", "Category": null, "Parent URL": null}