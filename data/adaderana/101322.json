{"Source": "Adaderana", "Timestamp": "December 26, 2018 05:33 pm", "Headline": "ඒක පුද්ගල මත්ස්‍ය පරි‍භෝජනය ඉහළ නැංවිය යුතුයි", "News Content": "ශ්‍රී ලංකාවේ ඒක පුද්ගල මත්ස්‍ය පරි‍භෝජනය තවමත් ජනතාවගේ පෝෂණ මට්ටම සපුරාලීමට තරම් ඉහළ මට්ටමක නොපවතින හෙයින් ඒක පුද්ගල මත්ස්‍ය පරිභෝජනය ඉහළ නැංවීමට රටේ අභ්‍යන්තර මත්ස්‍ය නිෂ්පාදන මට්ටම ඉහළ නැංවීම සඳහා පියවර ගත යුතුව ඇතැයි අමාත්‍ය පී. හැරිසන් මහතා පැවසීය. අමාත්‍යවරයා මෙම අදහස් පළ කළේ අද ( 26) පෙරවරුවේ ධීවර අමාත්‍යාංශයේ නිලධාරින් සමඟ පැවැති සාකච්ඡාවකට සහභාගි වෙමිනි. රටේ අභ්‍යන්තරයේ ජලාශ 12000ක් ඇතුළු කුඩා වැව් 27,000ක් පමණ තිබෙන බවත් මෙම ජලාශවල මිරිදිය මත්ස්‍ය නිෂ්පාදනය ඉහළ නැංවීම මගින් දේශීය මත්ස්‍ය පරිභෝජනය ඉහළ නැංවීමට හැකියාවක් ලැබේන බවත් අමාත්‍යවරයා පවසයි. රට වටේටම මහමුහුද තිබුනද තවමත් අපේ රටට අවශ්‍ය මත්ස්‍ය නිෂ්පාදනය අපේ රටේම නිපදවා ගන්නට නොහැකි වී තිබෙන බවත් එයට ප්‍රධානතම හේතුව වන්නේ එම මුහුදු කළාපය ඉතාමත් ගැඹුරු වීම නිසා මසුන් බෝවීම අඩු වී ඇත. නමුත් අරට අභ්‍යන්තර ජලාශවල මත්ස්‍ය නිෂ්පාදනය ඉහළ නැංවීමට පියවර ගතහොත් අලුත්ම මසුන් අපේ රටේ ජනතාවට පරිභෝජනය කිරීමට හැකි වන බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=101322", "Category": null, "Parent URL": null}