{"Source": "Adaderana", "Timestamp": "May 26, 2018 12:49 pm", "Headline": "අපදා තත්ත්වයෙන් පුද්ගලයින් 19 ක් මරුට", "News Content": "දිවයිනේ දිස්ත්‍රික්ක 19 කට බලපා ඇති ආපදා තත්වය හේතුවෙන් මේ වන විට පවුල් 40,017 කට අයත් පුද්ගලයින් එක්ලක්ෂ 53,712 දෙනෙකු පීඩාවට පත්ව සිටියි. ආපදා තත්වය හේතුවෙන් මරණ 19ක් වාර්තා වන අතර පුද්ගලයින් දෙදෙනෙකු අතුරුදන්ව සිටින බව ආපදා කළමනාකරණ මධ්‍යස්ථානය සඳහන් කළේය. පවුල් 14,265 කට අයත් පුද්ගලයින් 55,553 ක පිරිසක් අවතැන්ව සිටින අතර ඔවුන් ආරක්ෂිත ස්ථාන 265ක රඳවා සිටින බවයි ආපදා කළමනාකරණ මධ්‍යස්ථානය සඳහන් කළේය. මේ අතර පසුගිය දින කිහිපයට සාපේක්ෂව අද (26) දිනයේ වර්ෂාපනයේ අඩුවක් දක්නට ලැබෙන බව කාලගුණ විද්‍යා දෙපාර්තමේන්තුවේ අධ්‍යක්ෂ අතුල කරුණානායක මහතා සඳහන් කළේය.", "URL": "https://sinhala.adaderana.lk/news.php?nid=89852", "Category": null, "Parent URL": null}