{"Source": "Adaderana", "Timestamp": "July 11, 2016 10:48 am", "Headline": "ගම්මන්පිලගේ පෙත්සම විභාගයට තීන්දුයි", "News Content": "තමන්ව අත්අඩංගුවට ‍ගෙන රිමාන්ඩ් කිරීම නීති විරෝධී යැයි ප්‍රකාශ කරන ලෙස ඉල්ලා පා.ම උදය ගම්මන්පිල මහතා විසින් ගොනු කළ මූලික අයිතිවාසිකම් පෙත්සමක් ලබන දෙසැම්බර් මස 14 වැනිදා විභාග කිරීමට ශ්‍රේෂ්ඨාධිකරණය අද අවසර ලබාදී තිබේ.ඒ අනූව එහි වගඋත්තකරුවන් ලෙස නම්කර ඇති පොලිස් විශේෂ විමර්ශන ඒකකයේ ස්ථානාධිපතිවරයා ඇතුළු පිරිසකට ඒ සම්බන්ධයෙන් කරුණු දක්වන්නැයි අද නොතීසි නිකුත් කර ඇත.ප්‍රමාණවත් හේතු නොමැතිව තමන් අත්අඩංගුවට ගැනීමෙන් මූලික අයිතීන් කඩ කර ඇතැයිද මේ නිසා තමන්ට වන්දියක් ගෙවන්නැයිද මන්ත්‍රීවරයා එම පෙත්සමෙන් ඉල්ලා තිබුණි.ඒ අනූව අගවිනිසරු කේ ශ්‍රී පවන් ඇතුළු විනිසුරු මඩුල්ල ලබන දෙසැම්බර් 14දා එය විභාගයට ගැනීමට අවසර දුන් බව අප වාර්තාකරු පැවසීය.", "URL": "https://sinhala.adaderana.lk/news.php?nid=61958", "Category": null, "Parent URL": null}