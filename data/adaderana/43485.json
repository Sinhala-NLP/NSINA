{"Source": "Adaderana", "Timestamp": "May 26, 2014 04:44 pm", "Headline": "රථ ගාලක සිදුවූ අනතුරකින් පාසල් සිසුවෙකු මරුට - තවත් 4ක් රෝහලේ ", "News Content": "කඳාන ප්‍රදේශයේ ප්‍රසිද්ධ පාසලක් ආසන්නයේ පිහිටි රථ ගාලක සිදුවු අනතුරකින් පාසල් සිසුවෙකු මියගොස් තිබේ. රථගාලේ නවතා තිබු වාහන දෙකකට සිරවීමෙන් මෙම අනතුර සිදුවී ඇති බව වාර්තා වෙයි. මියගොස් ඇත්තේ අට හැවිරිදි පාසල් සිසුවෙකි. අනතුරෙන් තුවාල ලැබු තවත් පාසල් සිසුන් සිව්දෙනෙකු ප්‍රතිකාර සඳහා රාගම රෝහල වෙත ඇතුළත් කර ඇති බව රෝහල් අධ්‍යක්ෂ. යු.එම්.එම්.සමරණායක මහතා සඳහන් කළේය. අනතුර සම්බන්ධයෙන් කඳාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43485", "Category": null, "Parent URL": null}