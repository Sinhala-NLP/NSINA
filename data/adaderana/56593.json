{"Source": "Adaderana", "Timestamp": "January 24, 2016 09:59 am", "Headline": "ලෝක හොරුන් 2ක් කොටු", "News Content": "දෙහිවල, වනරතනාරාම ප්‍රදේශයේ නිවසක් බිඳ දේපළ සොරා ගැනීමක් සම්බන්ධයෙන් පුද්ගලයින් දෙදෙනෙකු අත්අඩංගුවට ගෙන තිබේ.පොලිසියට ලද තොරතුරක් මත අදාළ සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය පවසයි.පසුගිය 22 වනදා අදාළ සැකකරුවන් දෙහිවල වනරතනාරාම ප්‍රදේශයේ නිවසක් බිද රුපියල් දෙලක්ෂයක් පමණ වටිනා දේපළ සොරාගෙන තිබුණි.සැකකරුවන් සතුව තිබී ලැප්ටොප් පරිඝණක යන්ත්‍රයක්, කැමරාවක් ඇතුළු සොරා ගන්නා ලද දේපළ කිහිපයක්ද පොලිසිය භාරයට ඇති බව වාර්තා වෙයි.අත්අඩංගුවට ගත් සැකකරුවන් දෙහිවල ප්‍රදේශයේ පදිංචි 22 සහ 26 යන වයස්වල පසුවන්නන් වන අතර ඔවුන් ගල්කිස්ස මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=56593", "Category": null, "Parent URL": null}