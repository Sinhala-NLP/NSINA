{"Source": "Adaderana", "Timestamp": "January 28, 2016 02:12 pm", "Headline": "ඥානසාර හිමිගේ ඇප අයදුමත් ප්‍රතික‍්ෂේප කරයි", "News Content": "දැනට රක්ෂිත බන්ධනාගාරගතකර සිටින බොදුබල සේනා සංවිධානයේ මහලේකම් පූජ්‍ය ගලගොඩඅත්තේ ඥානසාර හිමියන්ට ඇප ලබාගැනීම වෙනුවෙන් ඉදිරිපත් කළ ඇප අයදුම්පත ප්‍රතික්ෂේප කර තිබේ.හෝමාගම ‍මහේස්ත්‍රාත් රංග දිසානායක මහතා විසින් අදාළ ඇප අයදුම ප්‍රතික්ෂේප කළ බව අප වාර්තාකරු පැවසීය.අදාළ පෙත්සම ප්‍රතික්ෂේප කරමින් මහේස්ත්‍රාත්වරයා පවසා ඇත්තේ තමාගේ හිසට පිස්තෝලයක් තැබුවද තමන් දුන් තීන්දුවක් වෙනස් නොකරන බවයි.එසේම තමාගේ වැරැද්දක් ඇති නම් ඉහළ උසාවියකට දැනුම්දෙන ලෙසද මහේස්ත්‍රාත්වරයා පවසා තිබේ.බොදුබල සේනා සංවිධානය වෙනුවෙන් නීතිඥ සුමුදු හේවගේ මහතා විසින් මෙම ඇප අයදුම්පත අධිකරණයට බාරදී තිබිණ.", "URL": "https://sinhala.adaderana.lk/news.php?nid=56723", "Category": null, "Parent URL": null}