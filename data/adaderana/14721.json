{"Source": "Adaderana", "Timestamp": "March 9, 2011 10:09 am", "Headline": "පැරසිටමෝල් හිඟයි", "News Content": "මේ දින වල රජයේ රෝහල් වල සහ වෙළඳපළේ පැරසි‍ටමෝල් ඖෂධයේ හිඟයක් පවතින බව සෞඛ්‍ය අමාත්‍යාංශය පවසයි. පසුගිය දින වල මෙරටට ගෙන්වන ලද පැරසිටමෝල් ඖෂධයේ ප්‍රමිතිය බාල වීම නිසා ඒවා ප්‍රතික්ෂේප කිරීම ‍මීට හේතුව බව අමත්‍යාංශය පෙන්වා දෙයි. මෙරටට ගෙන්වන ඖෂධ ප්‍රතික්ෂේප කළ විට නැවත යළි එම ඖෂධ ගෙන්වා ගැනීම සඳහා වන ක්‍රියාවලිය හේතුවෙන් ප්‍රමාදයන් සිදු වන බව අමාත්‍යාංශය සඳහන් කරයි. මීට පිළියම් වශයෙන් ශ්‍රී ලංකාවට අවශ්‍ය පැරසිටමෝල් රාජ්‍ය ඖෂධ නිෂ්පාදන නීතීගත සංස්ථාව හරහා නිපදවීමට පියවර ගන්නා බව ද සෞඛ්‍ය අමාත්‍යාංශය පවසයි. දිනකට මෙරට ජනතාව පැරසිටමෝල් ලක්ෂ 15ක් පමණ භාවිත කරන අතර එය වාර්ෂිකව දස ලක්ෂ පන්සිය හැට හතරක් වන බව අමාත්‍යාංශය පෙන්වා දෙයි.", "URL": "https://sinhala.adaderana.lk/news.php?nid=14721", "Category": null, "Parent URL": null}