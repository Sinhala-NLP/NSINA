{"Source": "Adaderana", "Timestamp": "February 14, 2012 02:29 pm", "Headline": "ජනපති සිංගප්පූරුවට යයි", "News Content": "දෙදින නිල සංචාරයක් සඳහා දිවයිනෙන් පිටත්ව ගිය ජනාධිපති මහින්ද රාජපක්ෂ මහතා ප්‍රමුඛ දූත පිරිස අද(14) පස්වරුවේ එරට චැංගි ජාත්‍යන්තර ගුවන් තොටුපළ වෙත ළඟා වී තිබේ. එරට වෙළඳ කර්මාන්ත සහ ස්වදේශ කටයුතු ජ්‍යෙෂ්ඨ අමාත්‍ය එස්.ඊෂ්වරන් මහතා විසින් ජනාධිපතිවරයා ඇතුළු ධූත පිරිස පිළිගෙන ඇත. සිය දෙදින නිල සංචාරය අරඹමින් ජනාධිපති මහින්ද රාජපක්ෂ මහතා සිංගප්පූරු ජනාධිපති ආචාර්ය ටෝනි ටැං කෙන් යෑම් මහතා හෙට(15) හමුවීමට නියමිතව තිබේ. මීට අමතරව ජනාධිපතිවරයා සිංගප්පූරු අග්‍රාමාත්‍ය ලී ෂියන් ලූන් මහතා ද හමුවීමට නියමිත බව ජනාධිපති මාධ්‍ය අංශය පවසයි. මෙහි දී දෙරට අතර ද්වි පාර්ශ්වික සාකච්ඡා පැවැත්වීමට නියමිත අතර හෙට පස්වරුවේ දී අවබෝධතා ගිවිසුම් කිහිපයකට අත්සන් තැබීමට ද නියමිතව තිබේ.", "URL": "https://sinhala.adaderana.lk/news.php?nid=22107", "Category": null, "Parent URL": null}