{"Source": "Adaderana", "Timestamp": "April 12, 2011 09:41 am", "Headline": "මහ වැසි නිසා නෝවුඩ්හි නිවාස 10 ක් හා වෙළඳසැල් 2 ට හානි  ", "News Content": "හැටන්, නෝවුඩ් ප්‍රදේශයට ඇදහැලුණු අධික වර්ෂාව හේතුවෙන් නිවාස 10 ක් සහ වෙළඳසැල් 2 ට හානි සිදුව තිබේ. ඊයේ(11) පස්වරුවේ ඇදහැලුණු වර්ෂාව හේතුවෙන් විපතට පත් එම නිවාසවල ජනතාව සිය නෑහිතවතුන්ගේ නිවෙස්වල රැදී සිටින බව අද දෙරණ වාර්තාකරු පැවසුවේය. විනාඩි 45 ක පමණ කාලයක් තුළ මිලිමීටර් 42 ක පමණ වර්ෂාපතනයක් එම ප්‍රදේශයට ලැබී ඇත. කෙසේවුව ද මේ වන විට ගංවතුර තත්ත්වය පහව ගොස් ඇති බව අද දෙරණ වාර්තාකරු සඳහන් කළේය. මේ අතර දිවයිනේ ප්‍රදේශ රැසකට ඊයේ ඇතිවූ වැසි හේතුවෙන් ‍සුලු ගංවතුර තත්ත්වයක් හටගෙන තිබූ බව ආපදා කළමනාකරණ මධ්‍යස්ථානය පවසයි. ගංවතුරින් විපතට පත්වූවන් පිළිබඳ වාර්තා වී නොමැති බව එහි අධ්‍යක්ෂ ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=15422", "Category": null, "Parent URL": null}