{"Source": "Adaderana", "Timestamp": "May 6, 2010 04:57 pm", "Headline": "අද රෑට ගෑස්පෙන්නන්න ගෑස් සූදානම්", "News Content": "අද මධ්‍යම රාත්‍රියේ සිට ක්‍රියාත්මක වන පරිදි ගෑස් මිල සංශෝධනය කිරීමට ගෑස් සමාගම්වලට රජය අවසර ලබාදී තිබේ. ඒ අනුව ගෘහස්ථ ෂෙල් ගෑස් සිලින්ඩරයක මිල රුපියල් 219 න් ඉහළ දැමීමට අවසර ලබාදී ඇති බව ‍වෙළෙඳ හා පාරිභෝගික කටයුතු අමාත්‍ය ජොන්ස්ටන් ප්‍රනාන්දු මහතා ප්‍රකාශ කළේය. එසේම ලාෆ් ගෑස් සිලින්ඩරයක මිල ද රුපියල් 323 න් අද මධ්‍යම රාත්‍රියේ සිට ඉහළ දැමීමට නියමිතව ඇත.. ලෝක වෙළඳපොළේ සංශෝධිත ගෑස් මිල ගණන් සලකා බැලීමෙන් පසුව මිල සූත්‍රයට අනුව මෙම මිල ගණන් සංශෝධනය කර ඇති බව අමාත්‍යවරයා පැවසුවේය. ඒ අනුව‍ ගෘහස්ථ ෂෙල් ගෑස් සිලින්ඩරයක නව මිල රුපියල් 1769 ක් වන අතර ලාෆ් ගෑස් සිලින්ඩරයක නව මිල රුපියල් 1744 ක් වේ.", "URL": "https://sinhala.adaderana.lk/news.php?nid=8228", "Category": null, "Parent URL": null}