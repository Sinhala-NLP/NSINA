{"Source": "Adaderana", "Timestamp": "January 22, 2013 10:57 am", "Headline": "පන්සල ළඟත් නිධන් හාරයි", "News Content": "කටුපොත ප්‍රදේශයේ විහාරස්ථානයක් අසළ නිධන් වස්තු සොයා පොළොව හාරමින් සිටි පුද්ගලයින් හය දෙනෙකු අත්අඩංගුවට ගෙන තිබේ. කටුපොත පොලිස් ස්ථානයේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. කුලියාපිටිය, කටුපොත සහ යක්විල යන ප්‍රදේශවල පදිංචිකරුවන් පිරිසක් මෙලෙස අත්අඩංගුවට ගෙන ඇත. සැකකරුවන් කුලියාපිටිය මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 30 වැනිදා දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=30966", "Category": null, "Parent URL": null}