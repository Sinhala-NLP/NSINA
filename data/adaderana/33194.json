{"Source": "Adaderana", "Timestamp": "April 11, 2013 02:40 pm", "Headline": "පින්නවල සත්වෝද්‍යානයක් හදන්න ජනපති උපදෙස්", "News Content": "පින්නවල ඉදිවන මෙරට දෙවන සත්වෝද්‍යානයේ ඉදිකිරීම් කටයුතු කඩිනම් කරන ලෙස ජනාධිපති මහින්ද රාජපක්ෂ මහතා උපදෙස් ලබා දී තිබේ. පින්නවල අලි අනාථාගාරය ආසන්නයේ ඉදිවන සත්වෝද්‍යානයේ පළමු අදියරේ ඉදිකිරීම් කටයුතු මේ වන විට 75% ක් පමණ අවසන්ව ඇති බව සඳහන්ය. ඒ අනුව මෙම වසරේ ජුනි මාසය අවසන් වීමට ප්‍රථම පළමු අදියරේ වැඩ අවසන් කිරීමට තීරණය කර ඇති බව උද්භිත උද්‍යාන හා පොදු විනෝද කටයුතු පිළිබඳ අමාත්‍යංශ ලේකම් විලී ගමගේ මහතා පැවසීය. අක්කර 42 න් සමන්විත පළමු අදියරේ ඉදිකිරීම් සඳහා රජය මේ වන විටත් රුපියල් මිලියන 500 ට අධික මුදලක් වැය කර තිබේ. සත්වෝද්‍යානයේ පළමු අදියර ශ්‍රී ලංකාවට ආවේණික සතුන් සඳහා වෙන් කෙරෙයි.", "URL": "https://sinhala.adaderana.lk/news.php?nid=33194", "Category": null, "Parent URL": null}