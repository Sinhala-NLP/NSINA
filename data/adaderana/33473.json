{"Source": "Adaderana", "Timestamp": "April 22, 2013 12:29 pm", "Headline": "දුම්රිය සේවකයින් වැඩ අතහරින්න සූදානම්", "News Content": "සේවක වැටුප් විෂමතා ඉවත් කිරීමට පියවර ගන්නා ලෙස ඉල්ලමින් දුම්රිය වෘත්තීය සමිති කිහිපයක් අද (22) මධ්‍යම රාත්‍රියේ සිට සංකේත වැඩ වර්ජනයකට සූදානම් වේ. වැටුප් විෂමතා ඉවත් කිරීම සම්බන්ධයෙන් පැවති සාකච්ඡා මගින් කිසිදු විසඳුමක් නොලැබුණු බව දුම්රිය ශ්‍රේණිගත එකමුතුවේ කැඳවුම්කරු ජානක ප්‍රනාන්දු මහතා සඳහන් කළේය. අදාළ ගැටලුව සම්බන්ධයෙන් දුම්රිය වෘත්තීය සමිති සමග තවදුරටත් සාකච්ඡා කරන බව මේ සම්බන්ධයෙන් කළ විමසීමක දී ප්‍රවාහන අමාත්‍ය කුමාර වෙල්ගම මහතා ප්‍රකාශ කළේය.", "URL": "https://sinhala.adaderana.lk/news.php?nid=33473", "Category": null, "Parent URL": null}