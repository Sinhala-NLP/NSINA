{"Source": "Adaderana", "Timestamp": "February 2, 2012 08:51 pm", "Headline": "වාස් ගුණවර්ධන විශේෂ සත්කාර ඒකකයට මාරු කරයි", "News Content": "රෝගී තත්ත්වයක් මත කුරුණෑගල මහ රෝහලේ දැඩි සත්කාර ඒකකයේ ප්‍රතිකාර ලබමින් සිටි කුරුණෑගල ප්‍රදේශය භාර ජ්‍යෙෂ්ඨ පොලිස් අධිකාරී වාස් ගුණවර්ධන මහතා විශේෂ සත්කාර ඒකකයට මාරු කර ඇති බව රෝහල් ප්‍රකාශකයකු සඳහන් කළේය. ‍ කිසියම් රෝගී තත්ත්වයක් හේතුවෙන් ගනිමින් සිටි ඖෂධ වර්ගයක් අත්වැරදීමකින් පමණට වැඩියෙන් ගැනීම හේතුවෙන් ඊයේ(01) රාත්‍රීයේ වාස් ගුණවර්ධන මහතා කුරුණෑගල මහ රෝහලේ දැඩි සත්කාර ඒකකයට ඇතුළත් කරනු ලැබූ බව ජ්‍යෙෂ්ඨ නියෝජ්‍ය පොලිස්පතිවරයා අද දෙරණට කියා සිටියේය. ‍ නිරාහාරව සිටීම හා දැඩි තෙහෙට්ටුවෙන් සිටි අවස්ථාවක පමණ ඉක්මවා එකී ඖෂධ ශරීරගතවීම හේතුවෙන් ‍ජ්‍යෙෂ්ඨ පොලිස් අධිකාරිවරයා හදිසියේ දැඩි ලෙස රෝගාතුරු වූ බව පූජිත ජයසුන්දර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21837", "Category": null, "Parent URL": null}