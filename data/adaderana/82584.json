{"Source": "Adaderana", "Timestamp": "January 6, 2018 10:54 am", "Headline": "හමුදාවේ හතරකට ඇමරිකාවෙන් සම්බාධක", "News Content": "වෙනිසියුලානු ඉහළ පෙලේ හමුදා නිළධාරීන් සිව් දෙනෙකු හට අමෙරිකාව විසින් සම්බාධක පනවා තිබේ. චෝදනා ලැබූවන් අතර විශ්‍රාමික හමුදා නිළධාරීන් ද සිටින අතර අමෙරිකාව තුළ ආහාර බෙදාහැරීම් ජාලයකදී වංචා සිදුකිරීම යටතේ මොවුන් චෝදනා ලබා ඇති බවයි විදෙස් මාධ්‍ය වාර්තා කළේය. අමෙරිකාවේ තිබෙන සැකකරුවන් සතු දේපළ තාවකාලිකව රාජසන්තක කර ඇති අතර ඔවුන් සමඟ ව්‍යාපාරික කටයුතු කිරීම ද අමෙරිකානු ව්‍යාපාරිකයින් හට තහනම් කර තිබේ. මේ වන විට අමෙරිකානු රජය විසින් වෙනිසියුලානු ජාතිකයින් 44 දෙනෙකු හට මෙවැනි සම්බාධක පනවා ඇති අතර වෙනිසියුලානු ජනාධිපති නිකලස් මදුරෝද ඒ අතර වන බව විදෙස් මාධ්‍ය සඳහන් කළේය. කෙසේවෙතත් වෙනිසියුලාව විසින් අමෙරිකාව වෙත සිය අප්‍රසාදය පළ කර ඇති අතර නිවේදනයක් නිකුත් කරමින් වෙනිසියුලානු විදේශ අමාත්‍යවරයා පවසා ඇත්තේ අධිරාජ්‍යවාදී බලපෑම් යටත් නොවන බවත්, යුධ ගැටුම් සඳහා තම රට ඉදිරිපත් නොවන බවයි.", "URL": "https://sinhala.adaderana.lk/news.php?nid=82584", "Category": null, "Parent URL": null}