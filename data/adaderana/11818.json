{"Source": "Adaderana", "Timestamp": "October 29, 2010 08:47 pm", "Headline": "දේශපාලන අරමුණු වෙනුවෙන් දේශපාලනඥයින් ඉටුකළ නොහැකි පොරොන්දු දෙනවා", "News Content": "ඇතැම් දේශපාලනඥයින්ගේ පටු අරමුණු සමාජය භේදවීමට හේතු වී ඇති බව අග්‍රාමාත්‍ය දි. මු. ජයරත්න මහතා පවසයි. පවතින අර්බුද විසඳාගත යුත්තේ දියුණු සමාජය අනුගමනය කරන සාකච්ඡා මාර්ගයට පිවිසීමෙන් බව ඔහු පෙන්වාදෙයි. අද(29) පෙරවරුවේ බම්බලපිටිය, කදිරේශන් කෝවිලේ දී හින්දු ආගමික නායකයින් පිරිසක් හමුවූ අවස්ථාවේ දී අග්‍රාමාත්‍ය දි. මු. ජයරත්න මහතා මේ බව කියා සිටියේය. දේශපාලන භේද පවතින තාක්කල් රට ගොඩනැගීම අසීරු බව ඔහු වැඩිදුරටත් අවධාරණය කළේය. දේශපාලනඥයින් විවිධ පොරොන්දු ලබාදෙන අතර ඉන් ඇතැම් පොරොන්දු ඉටු කළ නොහැකි බව හෙතෙම කියා සිටියි. පටු දේශපාලන අරමුණු මුදුන්පත් කරගැනීමේ අදහසින් දේශපාලනඥයින් ඉටුකළ නොහැකි පොරොන්දු ලබාදෙන බව අග්‍රාමාත්‍ය දි. මු. ජයරත්න මහතා සඳහන් කරයි.", "URL": "https://sinhala.adaderana.lk/news.php?nid=11818", "Category": null, "Parent URL": null}