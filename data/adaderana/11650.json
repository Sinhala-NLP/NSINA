{"Source": "Adaderana", "Timestamp": "October 21, 2010 04:01 pm", "Headline": "ශ්‍රී ලංකාව ගුවන් කේන්ද්‍රීය රටක් කරනවා ", "News Content": "මහින්ද චින්තන වැඩපිළිවෙළ යටතේ ශ්‍රී ලංකාව ගුවන් කේන්ද්‍රීය රටක් බවට පත් කෙ‍රෙන බව ගුවන් සේවා ආයතනයේ සභාපති ප්‍රසන්න වික්‍රමසූරිය මහතා පවසයි. මත්තල ජාත්‍යන්තර ගුවන් තොටුපළ ස්ථාපිත කිරීමෙන් අනතුරුව මෙරට ගුවන් ගමන් සේවාවන් හි කැපී පෙනෙන වෙනසක් සිදුවනු ඇති බව ඔහු සඳහන් කරයි. මීට සමගාමීව ගුවන් ගමන් පාලකවරුන්ගේ දැනුම ඉහළ නැංවීම සඳහා විශේෂ වැඩපිළිවෙළක් ක්‍රියාත්මක කරන බව ද හෙතෙම කියා සිටියේය. යුද්ධය අවසන් වී ගත වූ කාලය තුළ ගුවන් තොටුපළ ආදායම කැපී පෙනෙන ලෙස ඉහළ ගොස් ඇති බව ප්‍රසන්න වික්‍රමසූරිය මහතා වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=11650", "Category": null, "Parent URL": null}