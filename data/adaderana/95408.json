{"Source": "Adaderana", "Timestamp": "September 2, 2018 10:34 am", "Headline": "නොසැලකිලිමත් රියදුරෙක් නිසා තරුණයෙකු ජීවිතයෙන් වන්දි ගෙවයි", "News Content": "අනුරාධපුර දඹුල්ල ප්‍රධාන මාර්ගයේ කුරුන්දන්කුලම කීරියගස්හංදිය ප්‍රදේශයේ සිදුවූ රිය අනතුරකින් 21 හැවිරිදි තරුණයෙකු මියගොස් තිබේ. යතුරුපැදියක් වෑන් රථයක ගැටීමෙන් අනතුර සිදුව ඇති අතර තුවාල ලැබූ යතුරුපැදිකරු අනුරාධපුර ශික්ෂණ රෝහලට ඇතුළත් කිරීමේ දී මියගොස් ඇති බව පොලීසිය පැවසීය. මියගිය තරුණයා මෙවර උසස් පෙළ විභාගයට පෙනී සිටි අයෙකු බව සඳහන්ය. වෑන් රථයේ රියදුරු නොසැලිකිලිමත් ලෙස එක්වරම වෑන් රථය අතුරු මාර්ගයකට හැරවීම හේතුවෙන් අනතුර සිදුව ඇති බව මූලික පරීක්ෂණවලින් අනාවරණය වී ඇත.", "URL": "https://sinhala.adaderana.lk/news.php?nid=95408", "Category": null, "Parent URL": null}