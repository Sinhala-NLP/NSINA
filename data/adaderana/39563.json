{"Source": "Adaderana", "Timestamp": "December 13, 2013 02:37 pm", "Headline": "සී.අයි.ඩී එකෙන් කියා කප්පම් ගන්න හදලා ", "News Content": "අපරාධ පරීක්ෂණ දෙපාර්තමේන්තුවේ යැයි පවසා මරදාන ප්‍රදේශයේ ගුවන් ටිකට්පත් අලෙවි කරනු ලබන ව්‍යාපාරික ස්ථානයකින් කප්පම් මුදල් ලබා ගැනීමට උත්සහ කළ සැකකරුවන් දෙදෙනෙකු අත්අඩංගුවට ගෙන තිබේ. මෙම සැකකාර පුද්ගලයින් දෙදෙනා නොවැම්බර් මස 24 වන දින සිට අදාළ ව්‍යාපාරික ස්ථානයේ හිමිකරුට දුරකථනය මගින් කතා කළ කප්පම් මුදල් ඉල්ලා ඇති බවද පොලීසිය පවසයි. අපරාධ පරීක්ෂණ දෙපාර්තමේන්තුවේ සේවය කරනු ලබන සහකාර පොලිස් අධිකාරීවරයෙකු සහ ප්‍රධාන පොලිස් පරීක්ෂකවරයෙකු යැයි පවසා මෙලෙස අදාළ ව්‍යාපාරික ස්ථානයේ හිමිකරුගෙන් රුපියල් ලක්ෂ 2ක මුදලක් කප්පම් ලෙස ඉල්ලා ඇති බව සඳහන් වෙයි. ඒ අනුව ක්‍රියාත්මක වූ පොලීසිය මොවුන් දෙදෙනා අත්අඩංගුවට ගත් බව වාර්තා වෙයි. අදාළ සැකකරුවන් දෙදෙනා අද(13) අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=39563", "Category": null, "Parent URL": null}