{"Source": "Adaderana", "Timestamp": "August 24, 2010 08:34 am", "Headline": "බීච් ‍ෆුට්බෝල් පිරිමි ශූරතාවය ට්‍රයි ස්ටාර් කණ්ඩායමට", "News Content": "පා පන්දු සම්මේලනය සංවිධානය කළ බීච් ‍ෆුට්බෝල් තරගාවලියේ පිරිමි ශූරතාවය ට්‍රයි ස්ටාර් කණ්ඩායම හිමි කර ගෙන තිබේ. ඔවුන් ශූරතාවය හිමි කර ගනු ලැබුවේ කළුතර පාක් කණ්ඩායම පරාජය කරමිනි. කළුතර කැලිඩෝ වෙරළ තීරයේ පැවති මෙම බීච් ‍ෆුට්බෝල් තරගාවලිය සඳහා පිරිමි තරග සදහා කණ්ඩායම් 8 ක් සහභාගී වී සිටියහ. මෙම තරගාවලිය සඳහා කාන්තා කණ්ඩායම් 4 ක් සහභාගී වී ඇති අතර එම ශූරතාවය හිමි කර ගැනීමට මීගමුව ක්‍රීඩා සමාජය සමත් වී තිබේ. ගාල්ල ක්‍රීඩා සමාජය ඔවුන් අතින් පරාජයට පත් වී ඇත. මෙම තරගාවලියට සමගාමීව ආසියා දකුණු මධ්‍ය කලාපීය සම්මන්ත්‍රණය ද කළුතර දී පවත්වා ඇති බව සඳහන්ය.", "URL": "https://sinhala.adaderana.lk/news.php?nid=10410", "Category": null, "Parent URL": null}