{"Source": "Adaderana", "Timestamp": "May 22, 2016 12:21 pm", "Headline": "  විනාශ වී ගිය විභාග සහතික කඩිනමින්", "News Content": "පැවති අයහපත් කාලගුණ තත්ත්වය හේතුවෙන් පුද්ගලයින්ගේ විනාශ වී ගිය විභාග සහතික කඩිනමින් යළි ඔවුන් වෙත ලබාදීමට පියවර ගන්නා ලෙස අධ්‍යාපන අමාත්‍ය අකිල විරාජ් කාරියවසම් මහතා විභාග කොමසාරිස් ජනරාල්වරයා වෙත උපදෙස් ලබාදී තිබේ.ඒ අනුව සහතික පත් නැවත ලබා ගැනීම පිළිබඳ කිසිදු ගැටළුවක් ඇති කරගත යුතු නොමැති බව අමාත්‍යවරයා දැනුම් දෙයි.තම ප්‍රදේශයේ ග්‍රාම නිලධාරීවරයා මාර්ගයෙන් විභාග සහතික පත් නැවත අයදුම් කිරීමට ආපදා ලක්වූවන්ට හැකියාව පවතින බව අධ්‍යාපන අමාත්‍යවරයා පවසයි.ආපදාවට ලක්වූ ප්‍රදේශවල ග්‍රාම නිලධාරීන් හා කලාප අධ්‍යාපන අධ්‍යක්ෂවරුන් සම්බන්ධීකරණය කරමින් අදාළ සහතික පත් ඔවුන් අතටම පත් කිරීමේ ක්‍රමවේදයක් විභාග දෙපාර්තමේන්තුව විසින් මේ වන විටත් සකස් කර ඇති බව සඳහන්ය.", "URL": "https://sinhala.adaderana.lk/news.php?nid=60382", "Category": null, "Parent URL": null}