{"Source": "Adaderana", "Timestamp": "August 20, 2018 02:25 pm", "Headline": "වෙරළ සාදයට මත්ද්‍රව්‍ය ගෙන ආ 30ක් පොලිස් දැලේ", "News Content": "‍ගල්කිස්ස ප්‍රදේශයේ පැවැති වෙරළ සාදයකට මත්ද්‍රව්‍ය රැගෙන පැමිණි තරුණ තරුණියන් 30 දෙනෙකු ගල්කිස්ස පොලිසිය විසින් අත්අඩංගුවට ගෙන තිබේ. අදාල සාදය නිම වී නැවත යමින් සිටි පිරිසක් පරික්ෂා කිරිමේදී මත්ද්‍රව්‍ය සතුව සිටි එම සැකකරුවන් අත්අඩංගුවට ගත් බව පොලිසිය සඳහන් කළේය. සැකකරුවන් සියලු දෙනා අවුරුදු 30ට අඩු වයස්වල පසු වන්නන් වන අතර තරුණියන් තිදෙනෙකු ද ඒ අතර වේ. ඔවුන් අද (20) ගල්කිස්ස මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=94716", "Category": null, "Parent URL": null}