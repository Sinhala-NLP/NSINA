{"Source": "Adaderana", "Timestamp": "October 25, 2017 04:37 pm", "Headline": "අවම ප්‍රමිතියේ අඩුපාඩු නෑ-වෙනස් වෙන්නෙ නෑ", "News Content": "ශ්‍රී ලංකා වෛද්‍ය සභාව විසින් ඉදිරිපත් කර ඇති වෛද්‍ය විද්‍යාල සඳහා අවශ්‍ය අවම ප්‍රමිතිය සංශෝධනය කිරීමක් අවශ්‍ය නොවන බව වෛද්‍ය සභාවේ සභාපති මහාචාර්ය කොල්වින් ගුණරත්න මහතා පවසයි. වෛද්‍ය සභාවේ සියලු සාමාජිකයන් හමුවී අද(25) පැවති සාකච්ඡාවකින් අනතුරුව මෙම තීරණය ඒකමතිකව ගනු ලැබූ බව සභාපතිවරයා මෙහිදී වැඩිදුරටත් කියා සිටියේය. දීර්ඝ වශයෙන් නොයෙක් අයගේ උපදෙස් හා අවවාද ලබා ගැනීමෙන් අනතරුව මෙම අවම ප්‍රමිතිය පිළිබඳ වාර්තාව සකස් කළ බවත් එහි අඩුපාඩුවක් ඇත් ද යන්න අද දිනයේ දී සාකච්ඡා කළ බවත් එහිදී පවතින අවම ප්‍රමිතියේ කිසිදු අඩුපාඩුවක් නොමැති බවත් ඒ නිසා එය තව දුරටත් වෙනස් කළ යුතු නොවන බව තීරණය කළ බවත් ගුණරත්න මහතා මෙහිදී වැඩිදුරටත් පැවසීය. කෙසේ වෙතත් සයිටම් ආයතනයේ අවම ප්‍රමිතිය සම්බන්ධයෙන් වූ විසදුම් ඇතුළත් කොට සකස් කරන ලද වාර්තාවක් ජනාධිපති ලේකම් කාර්යාලය විසින් අදාළ පාර්ශව වෙත යවා ඇති අතර, එහි එක් පිටපතක් ශ්‍රී ලංකා වෛද්‍ය සභාවේ සභාපති මහාචාර්ය කොල්වින් ගුණරත්න මහතා වෙත ද යවා ඇති බව වාර්තා වෙයි.", "URL": "https://sinhala.adaderana.lk/news.php?nid=79132", "Category": null, "Parent URL": null}