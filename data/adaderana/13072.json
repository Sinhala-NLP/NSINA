{"Source": "Adaderana", "Timestamp": "December 25, 2010 09:03 am", "Headline": "මහ වැස්සෙන් මඩකළපුවේ පවුල් 655 ක් අවතැන් ", "News Content": "මඩකළපුව දිස්ත්‍රික්කයට ඇදහැලුණු ධාරානිපාත වර්ෂාව හේතුවෙන් ජල ගැලීම් තත්ත්වයක් හටගෙන ඇති බව ආපදා කළමනාකරණ මධ්‍යස්ථානය පවසයි. එම ජල ගැලීම් නිසා අවතැන් වූ ජනතාව වෙනුවෙන් මඩකළපුව දිස්ත්‍රික්කයේ කඳවුරු 6 ක් පවත්වාගෙන යන බව ඒ පිළිබඳ පැහැදිලි කළ ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා සඳහන් කළේය. එම කඳවුරු තුළ පවුල් 655 ක් මේ වනවිට තාවකාලිකව රැඳී සිටින බව ද හෙතෙම කියා සිටියේය. එම ජනතාවට සහන සැලසීම සඳහා සියලු වැඩපිළීවෙළවල් ක්‍රියාත්මක කර ඇති බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=13072", "Category": null, "Parent URL": null}