{"Source": "Adaderana", "Timestamp": "August 11, 2016 09:13 pm", "Headline": "සොඳුරු කලාකරුවා දැයෙන් සමුගනියි", "News Content": "මෙරට සුවහසක් ප්‍රේක්ෂකයන්ගේ නොමද ආදරය දිනාගත් විජය නන්දසිරි කලාකරුවාගේ දේහය පිළිබඳ අවසන් කටයුතු අද සවස සිදුකෙරිණ.ඒ ගල්කිස්ස පොදු සුසාන භූමියේදීය.ගල්කිස්ස කලාපුරයේ පිහිටි ඒ මහතාගේ නිවසේ සිට දේහය රැගත් රිය පෙරහැර අද පස්වරුවේ ගමන් ආරම්භ කෙරිණ.අවසන් කටයුතු සිදුකෙරුණු අවස්ථාවට කලාකරුවන්, දේශපාලනඥයින් ඇතුළු විජය නන්දසිරිට ආදරය කළ විශාල පිරිසක් ඒ සඳහා එක්ව සිටි අයුරු දක්නට ලැබිණ.අවසන් කටයුතු සිදුකිරීමට මත්තෙන් එහිදී ගුණ කථන කිහිපයක් ද සිදුවූ අතර හිටපු ජනපතිගේ ශෝක පණිවිඩයක් ද එහිදි කියැවිණ.විජය නන්දසිරිගේ හදිසි අභාවය ඔහුට ආදරය කළ මුළු මහත් ප්‍රේක්ෂකයින්ට මෙන්ම මෙරට කලා ක්ෂේත්‍රයට ද සිදුවූ දැරිය නොහැකි පාඩුවක් බව ද මෙහිදී නොකියාම බැරිය.", "URL": "https://sinhala.adaderana.lk/news.php?nid=62981", "Category": null, "Parent URL": null}