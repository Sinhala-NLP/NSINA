{"Source": "Adaderana", "Timestamp": "July 12, 2013 02:27 pm", "Headline": "ගංජා හේනක් වටලා - 2ක් අත්අඩංගුවට ", "News Content": "කතරගම - ලුණුගම්වෙහෙර වනෝද්‍යානය ආසන්නයේ පවත්වාගෙන ගිය ගංජා හේනක් කතරගම පොලීසියේ නිලධාරීන් කණ්ඩායමක් විසින් වටලා තිබේ. එහිදි සැකකරුවන් දෙදෙනෙකු අත්අඩංගුවට ගැනීමට හැකිව ඇති අතර තවත් තිදෙනෙකු වැටලීම සිදුකරන අවස්ථාවේ පලාගිය බව කතරගම පොලීසිය පවසයි. අක්කර පහක පමණ ප්‍රදේශයක මෙම ගංජා වගාව සිදුකර ඇති බව සඳහන් වෙයි. ගංජා හේන පොලීසිය විසින් විනාශ කර ඇති අතර රුපියල් ලක්ෂ 75ක පමණ වටිනාකමින් යුත් ගංජා එහි වගා කර තිබු බව පොලීසිය සඳහන් කරයි.", "URL": "https://sinhala.adaderana.lk/news.php?nid=35724", "Category": null, "Parent URL": null}