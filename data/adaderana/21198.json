{"Source": "Adaderana", "Timestamp": "January 6, 2012 09:24 am", "Headline": "ප්‍රදේශ රැසකට අදත් වැසි ", "News Content": "දිවයිනේ ප්‍රදේශ කිහිපයකට අද(06) දිනයේ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. නැගෙනහිර, ඌව, උතුරු මැද සහ දකුණු පළාත්වලත් මධ්‍යම කඳුකරයේ නැගෙනහිර බෑවුම්වලත් ඕනෑම විටක වැසි ඇතිවිය හැකිය. එසේම සවස්කාලයේ දී බස්නාහිර, සබරගමුව සහ මධ්‍යම පළාත්වල ස්ථාන කිහිපයක වැසි ඇතිවිය හැකි බව කාලගුණ විද්‍යා දෙපාර්තමේන්තුව සඳහන් කරයි. දිවයිනේ ප්‍රදේශ රැසක උදෑසන කාලයේ දී දැඩි මීදුම් සහිත තත්ත්වයක් පවතින බව ද එම දෙපාර්තමේන්තුව ප්‍රකාශ කරයි. දකුණු සහ බස්නාහිර මුහුදේ ද තැනින් තැන වැසි ඇතිවිය හැකිය. මන්නාරම් බොක්ක ආශ්‍රිත මුහුදු ප්‍රදේශවල තරමක තද සුළං පැවතිය හැකි බව කාලගුණ ‍විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=21198", "Category": null, "Parent URL": null}