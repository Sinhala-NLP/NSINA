{"Source": "Adaderana", "Timestamp": "November 9, 2010 10:13 am", "Headline": "  රිය අනතුරු දෙකක්-දෙදෙනෙක් මරුට", "News Content": "අනුරාධපුර-පාදෙනිය ප්‍රධාන මාර්ගයේ අඹන්පොළ ප්‍රදේශයේ දී සිදු වූ රිය අනතුරකින් පුද්ගලයෙකු ජීවිතක්ෂයට පත් වී තිබේ. ලොරි රථයක් සහ යතුරු පැදියක් ගැටීමෙන් මෙම අනතුර සිදු වී ඇති බව අඹන්පොල පොලිසිය පවසයි. අනතුරින් තුවාල ලැබූ යතුරුපැදිකරු ජීවිතක්ෂයට පත් වී තිබේ. මෙසේ මිය ගොස් ඇත්තේ අඹන්පොල ප්‍රදේශයේ පදිංචි 54 හැවිරිදි පුද්ගලයෙකි. මේ අතර තලාතුඔය කිවුල්ළිඳ ප්‍රදේශයේ දී ලොරි රථයක් සහ යතුරු පැදියක් ගැටීමෙන් සිදු වූ අනතුරකින් 16 හැවිරිදි පාසල් සිසුවෙකු ජීවිතක්ෂයට පත් වී තිබේ. මිය ගිය පාසල් සිසුවා යතුරු පැදියේ පිටුපස ගමන් කර ඇති බව වාර්තා වේ. යතුරු පැදිකරු ද තුවාල ලබා ප්‍රතිකාර සඳහා මහනුවර රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=12027", "Category": null, "Parent URL": null}