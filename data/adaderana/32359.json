{"Source": "Adaderana", "Timestamp": "March 12, 2013 03:44 pm", "Headline": "අමෙරිකාවට බැන බැන ඉඳලා වැඩක් නෑ ", "News Content": "උගත් පාඩම් හා ප්‍රතිසංධාන කොමිසමේ පිළිගත් නිර්දේශ ක්‍රියාත්මක කළා නම් ජිනීවා සමුළුවේදී ශ්‍රී ලංකාවට මෙතරම් පීඩනයක් එල්ල නොවන බව එජාප මහලේකම් තිස්ස අත්තනායක මහතා පවසයි. ජනාධිපතිවරයා ඉන්දියාවේ අග්‍රාමාත්‍යවරයාට ලිඛිතව දෙවරක් සහතික වූ බවත් විදේශ කටයුතු අමාත්‍යවරයා ජගත් මහලේකම්වරයාට සහතික වූ බවත් කොළඹදී අද (12) මාධ්‍ය හමුවක් පවත්වමින් ඔහු පැවසීය. අමෙරිකාවට බැන බැන නොසිට අදාළ යෝජනා ක්‍රියාත්මක කළා නම් මෙවැනි අනතුරුදායක තත්ත්වයක් උදාවන නොවන බවද මහලේකම්වරයා පෙන්වාදුන්නේය. නිර්දේශ ක්‍රියාත්මක නොකර රටයි ජනතාවයි අමාරුවේ දැමීමට ආණ්ඩුව සුදානම් වන්නේ යැයිද තිස්ස අත්තනායක මහතා එහිදී පැවසීය. මේ අතර ආණ්ඩුව ලබන 19-22ත් අතර කාලයේදී බදු පනත් 21ක් පාර්ලිමේන්තුවට ඉදිරිපත් කිරීමට සැලසුම් කර ඇතැයි ද හෙතෙම වැඩිදුරටත් කීවේය.", "URL": "https://sinhala.adaderana.lk/news.php?nid=32359", "Category": null, "Parent URL": null}