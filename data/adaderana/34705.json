{"Source": "Adaderana", "Timestamp": "June 7, 2013 09:21 am", "Headline": "රුසියානු ජනාධිපති  දික්කසාද වෙලා !", "News Content": "රුසියානු ජනාධිපති බ්ලැඩ්මියර් පුටින් සිය බිරිදගෙන් දික්කසාද වී ඇත. පුටින් සහ ඔහුගේ බිරිද නීතිමය කටයුතු ඉටු කිරීමෙන් පසු එරට රාජ්‍ය රූපවාහිනිය ඔස්සේ තමන් දෙදෙනා වෙන්වන බව ප්‍රකාශ කළේය. එහිදී රුසියානු ජනාධිපතිවරයා කියා සිටියේ මෙය දෙදෙනා එක්ව ගත් තීරණයක් බවය. පුටින්ගේ චර්යාව ඇගයීමට ලක් කළ ඔහුගේ හිටපු බිරිද පුටින් තවදුරටත් තමාට සහය දක්වන බව කියා සිටින ලදී. බ්ලැඩ්මියර් පුටින් සහ ල්යැඩ්මිලා ස්ක්‍රෙබ්නෙවා විවාහ වී ඇත්තේ 1983 වසරේදීය. ඔවුන්ට දියණියන් දෙදෙනෙකු සිටින අතර ඔවුන් දෙදෙනා 20 වැනි විය පසුකර සිටියි.", "URL": "https://sinhala.adaderana.lk/news.php?nid=34705", "Category": null, "Parent URL": null}