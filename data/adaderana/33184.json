{"Source": "Adaderana", "Timestamp": "April 11, 2013 10:49 am", "Headline": "තවත් වංචනිකයින් 95 ට වැඩ වරදියි", "News Content": "උත්සව සමයේ වංචනික ලෙස වෙළඳාම් කටයුතුවල නිරත වූ මඩකළපුව දිස්ත්‍රික්කයේ වෙළඳුන් 95 දෙනෙකුට එරෙහිව නීතිමය ක්‍රියාමාර්ග ගැනීමට මිනුම් ඒකක ප්‍රමිති හා සේවා දෙපාර්තමේන්තුව පියවර ගෙන තිබේ. පසුගිය දින 3 තුළ දී මිනුම් ඒකක ප්‍රමිති හා සේවා දෙපාර්තමේන්තුව සිදුකළ හදිසි වැටලීම්වල දී මෙම පිරිස නීතියේ රැහැනට හසුකර ගැනීමට හැකීවී ඇති බව සඳහන්ය. වාලච්චේන, කලවංචිකුඩි, කිරාන් සහ මඩකළපුව නගරය ආශ්‍රිත ප්‍රදේශවල මෙම වැටලීම් සිදුකළ බව මිනුම් ඒකක ප්‍රමිති හා සේවා දෙපාර්තමේන්තුව පැවසීය. නියමිත බරට වඩා අඩු බරින් යුතු භාණ්ඩ අලෙවි කිරීම, වැරදි මිනුම් උපකරණ භාවිතය ඇතුළු කරුණු ගණනාවකට අදාළව වෙළඳුන්ට එරෙහිව නීතිමය ක්‍රියාමාර්ග ගැනීමට පියවර ගෙන තිබේ.", "URL": "https://sinhala.adaderana.lk/news.php?nid=33184", "Category": null, "Parent URL": null}