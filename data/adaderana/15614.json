{"Source": "Adaderana", "Timestamp": "April 21, 2011 03:19 pm", "Headline": "මැලේසියා රැකියා පෙන්නා තරුණයින් අතරමංකළ අයෙක් කොටුවෙයි", "News Content": "රැකියා ලබාදෙන බව පවසා තරුණයින්ව මැලේසියාවට ගෙන ගොස් ඔවුන් එරට අතරමං කර පැමිණි බව කියන පුද්ගලයෙකු විදේශ රැකියා නියුක්ති කාර්යාංශයේ විශේෂ විමර්ශන ඒකකයේ නිලධාරින් කණ්ඩායමක් විසින් අත්අඩංගුවට ගෙන තිබේ. අදාළ පුද්ගලයා විසින් තරුණයින් 6 දෙනෙකුගෙන් රැකියා ‍ලබාදෙන බව පවසා මුදල් ලබාගෙන ඇති බව ද සඳහන්ය. මැලේසියාවට රැගෙන ගිය තරුණයින් 6 දෙනකුගෙන් සිව් දෙනෙකු නැවත මෙ‍රටට පැමිණ ඇති අතර තවත් දෙදෙනෙකු එරට අතරමංව සිටින බව වාර්තා වේ. අදාළ සැකකරු හලාවත අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=15614", "Category": null, "Parent URL": null}