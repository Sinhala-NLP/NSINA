{"Source": "Adaderana", "Timestamp": "November 2, 2011 08:28 am", "Headline": "වෛද්‍යවරයා ඝාතනයේ සැකකරුවන් රඳවාතබන්නට අවසරයි", "News Content": "කරන්දෙණිය රජයේ රෝහලේ වෛද්‍යවරයෙකු ඝාතනය කිරීමේ සිද්ධිය සම්බන්ධයෙන් අත්අඩංගුවට ගත් සැකකරුවන් දෙදෙනෙකු‍ රඳවාගෙන ප්‍රශ්න කිරීමට කොළඹ මහසේත්‍රාත් අධිකරණ රහස් පොලිසියට අවසර ලබා දී තිබේ. අදාළ ඝාතන සිද්ධිය සම්බන්ධයෙන් කරන්දෙණිය ප්‍රදේශයේ රසායනාගාරයක හිමිකරුවෙකු සහ යුද හමුදා කපිතාන්වරයෙකු රහස් පොලිසිය මඟින් අත්අඩංගුවට ගෙන තිබේ. සැකකරුවන් අධිකරණයට ඉදිරිපත් කරමින් පොලිසිය කියා සිටියේ මෙම සැකකරුවන් පිළිබඳ තවදුරටත් පරීක්ෂණ පවත්වන බවයි. එසේම ඝාතනය සදහා යොදා ගත් අවිආයුධ සොයා ගැනීම සඳහා තවදුරටත් පරීක්ෂණ පවත්වන බව ද පොලිසිය අධිකරණයට දන්වා ඇත. ඉදිරිපත් වූ කරණු සලකා බැලූ කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සැකකරුවන් දෙදෙනා රහස් පොලිසිය භාරයේ රඳවා ගෙන ප්‍රශ්න කිරීමට අවසර දුන්නේය.", "URL": "https://sinhala.adaderana.lk/news.php?nid=19734", "Category": null, "Parent URL": null}