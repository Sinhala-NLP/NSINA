{"Source": "Adaderana", "Timestamp": "April 23, 2013 10:26 am", "Headline": "මියන්මාරයේ සම්බාධක ඉවතට", "News Content": "යුරෝපා සංගය විසින් මියෙන්මාරයට පනවා තිබු සම්බාධක ඉවත් කර තිබේ. එරට දේශපාලන ප්‍රතිසංස්කරණ වැඩපිළිවෙල මීට හේතුවී ඇති බව විදෙස් මාධ්‍ය වාර්තා කරයි. යුරෝපා සංගමය විසින් මියෙන්මාරයට වෙළෙඳ සම්බාධක පනවා තිබු අතර පසුගිය වසරේ එම සම්බාධක තාවකාලිකව ඉවත් කරනු ලැබීය. ඒ අනුව ස්ථීර වශයෙන් මියෙන්මාරයට පනවා තිබු සම්බාධක ඉවත් කිරීමට තීරණය කළ බව යුරෝපා සංගමය ඊයේ (22) නිවේදනය කළේය. අදාළ සම්බාධක ඉවත් කිරීමට එරට විපක්ෂ නායිකා අවුන්සාන් සුකීගේ එකඟතාවයන් හේතුවු බව යුරෝපා සංගමය පෙන්වාදෙයි.", "URL": "https://sinhala.adaderana.lk/news.php?nid=33498", "Category": null, "Parent URL": null}