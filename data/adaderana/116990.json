{"Source": "Adaderana", "Timestamp": "August 20, 2019 11:41 am", "Headline": "104 වන ජාතික ටෙනිස් තරගාවලිය ඇරඹෙයි", "News Content": "104 වෙනි ජාතික ටෙනිස් තරගාවලිය මේ දිනවලදී පැවැත්වෙයි. එහිදි කාන්තා ජාතික ශූරතාව දිනා ගැනීමට අන්ජලිකා කුරේරා සමත් විය. ටෙනිස් සංගම් ක්‍රීඩා පිටියේ දී පැවැත්වෙන තරගාවලිය ආරම්භ වුණේ මීට සති දෙකකට පෙරයි. වයස් කාණ්ඩ 5ක් යටතේ විවෘත හා ප්‍රවීන,කාන්තා හා පිරිමි ලෙස තරග පැවැත්වෙයි. එම වයස් කාණ්ඩ 5 නියෝජනය කරමින් ක්‍රීඩක ක්‍රීඩිකාවන් 800කට අධික ප්‍රමාණයක් තරගාවලියට එක්වී සිටින අතර කාන්තා විවෘත අවසන් තරගය පැවැත්වුණේ පසුගිය සෙනසුරාදායි. එම අවසන් මහා තරගයේ දී අන්ජලිකා කුරේරා සමඟ ජනලි මනම්පේරි තරග වැදුණේය. මෙහිදී පළමු වටය ලකුණු 6 ට 1 ක් ලෙසත් දෙවන වටය ලකුණු 6 ට 0 ක් ලෙසත් ජය ගත්තේඅන්ජලිකා විසින් ඒ අනුව අන්ජලිකා කුරේරා ශූරතාවය දිනා ගත් අතර ඇය ජාතික ශූරතාවය දිනා ගත් පළමු අවස්ථාව මෙයයි. මේ අතර පිරිමි විවෘත අවසන් තරගය පසුගියදා ශාමල් දිසානායක සහ හීරා ආෂික් අතර පැවැත්වුණා. මෙහිදී පළමු වටය ලකුණු 6 ට 3 ක් ලෙසත් දෙවන වටය ලකුණු 6 ට 2 ක් ලෙසත් ජය ගත්තේ ශාමල් විසින් ඒ අනුව ශාමල් දිසානායක ශූරතාවය දිනා ගත් අතර ඔහු ජාතික ශූරතාවය දිනා ගත්තේ සිව්වැනි වරටයි.", "URL": "https://sinhala.adaderana.lk/news.php?nid=116990", "Category": null, "Parent URL": null}