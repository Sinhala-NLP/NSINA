{"Source": "Adaderana", "Timestamp": "April 14, 2019 04:38 pm", "Headline": "පෞද්ගලික රෝහල් නියාමනය කිරීමේ ගැසට් පත්‍රය කඩිනමින්", "News Content": "පෞද්ගලික රෝහල් නියාමනය කිරීමේ ගැසට් පත්‍රය කඩිනමින් ප්‍රකාශයට පත්කරන බව සෞඛ්‍ය අමාත්‍යාංශය පවසයි. ඖෂධ වර්ග 27ක මිල අඩු කිරිමේ ගැසට් පත්‍රය ප්‍රකාශ කිරීමෙන් අනතුරුව පෞද්ගලික රෝහල් නියාමනය කිරීමේ ගැසට් පත්‍රය ප්‍රකාශයට පත් කිරීමට නියමිත බව සෞඛ්‍ය අමාත්‍යාංශය සඳහන් කළේය. ඖෂධ වර්ග 27ක මිල අඩු කිරීමේ වැඩපිළිවෙලට අනුව එම ඖෂධ වර්ගවල වෙළෙදපල මිල ගණන් විශ්ලේෂණය මේ වන විට අවසන් අදියර පැමිණ තිබේ. එම ඖෂධ වර්ග අතර පිළිකා නාශක ඖෂධ ද අඩංගු බවයි සෞඛ්‍ය අමාත්‍යාංශය සඳහන් කළේය. සෞඛ්‍ය අමාත්‍ය රාජිත සේනාරත්න මහතාගේ උපදෙස් මත පළමු අදියර යටතේ ඖෂධ වර්ග 48ක මිල නියාමනය කළ අතර පසුව තවත් ඖෂධ වර්ග 25ක මිල නියාමනය කරනු ලැබුවේය. මෙම මිල අඩුකිරීම් හේතුවෙන් 2017 වසරේදී රෝගීන්ට රුපියල් මිලියන 600ක පමණ ලාභයක් හිමි වී ඇති බව සෞඛ්‍ය අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=107962", "Category": null, "Parent URL": null}