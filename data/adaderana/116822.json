{"Source": "Adaderana", "Timestamp": "August 18, 2019 10:51 am", "Headline": "පාර්සි ජනතාව අලුත් අවුරුදු සමරයි", "News Content": "ඉන්දියාවේ වාසය කරන පාර්සි නම් ජන කොටසට වැසියන් පසුගියදා සිය අලුත් අවුරුද්ද සමරනු ලැබුවේය. ආගමික වතාවත්වලට මුල් තැනක් දෙමින් ඔවුන් අලුත් අවුරුද්ද සැමරීමට එක්ව සිටි බව සඳහන්. ඉන්දියාවේ වාසය කරන පාර්සි නම් ජන කොටසට අයත් වැසියන් සෑම වසරකම සිය අලුත් අවුරුද්ද සමරනු ලබන්නේ අගෝස්තු මස 17 වැනිදායි. අලුත් අවුරුද්ද සැමරීම වෙනුවෙන් ඔවුන් සියලු දෙනා ඉන්දියාවේ බටහිර මුම්බායි නගරයට ඒකරාශී වී සිටියේය. මෙම ජන කොටස අදහනු ලබන්නේ ඉරානයේ පුරාණ පූර්ව ඉස්ලාමීය සොරොඇස්ට්‍රියන් (Zoroastrian) ආගමයි. ඔවුන්ගේ පුරාණ උත්සව අතුරින් නව්රෝස් (Navroz) අලුත් අවුරුද්දට ප්‍රමුඛස්ථානයක් හිමිවන අතර ඉන් ඉරාන සූර්ය වර්ෂය ආරම්භය සහ වසන්තය පැමිණීම සනිටුහන් කරයි. ආගමික වතාවත්වලට මුල් තැනක් දෙමින් පාර්සි වැසියන් අලුත් අවුරුද්ද සැමරීමට එක්ව සිටියේය. පවුලේ සියලු දෙනා එකට එක්ව සමරන උත්සවයක් ලෙසත් මෙය හැඳින්විය හැකියි. බිලියන 1.3ක් වන ඉන්දියාවේ සමස්ත ජනගහණයෙන් 60 000ක පමණ පිරිසක් පාර්සි ජන කොටස නියෝජනය කරයි. එරට ව්‍යාපාරික විද්‍යා සහ කලා යන ක්ෂේත්‍රවල නමක් දිනූ පුද්ගලයින් ද ඒ අතර වන බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=116822", "Category": null, "Parent URL": null}