{"Source": "Adaderana", "Timestamp": "April 28, 2014 09:19 am", "Headline": "ගිනි අවියක් සමඟ අයෙක් අතේ මාට්ටු ", "News Content": "මෙරට නිෂ්පාදිත ගිනි අවියක් ළඟ තබාගෙන සිටි පුද්ගලයෙකු කලවංචිකුඩි ප්‍රදේශයේ දි අත්අඩංගුවට ගෙන තිබේ. සැක කටයුතු ලෙස හැසිරුණු පුද්ගලයෙකු පරීක්ෂා කළ කලවංචිකුඩි පොලිස් ස්ථානයේ නිලධාරින් කණ්ඩායමක් විසින් ගිනි අවිය බෑගයක් තුළ සඟවා තිබියදී සොයාගෙන ඇති බව සඳහන් වෙයි. සැකකරු අක්කරෙයිපත්තුව, වෙන්ඩු පාර, ආලයඩි ප්‍රදේශයේ පදිංචි පුද්ගලයෙකි. අත්අඩංගුවට ගත් සැකකරු අද(28) කලවංචිකුඩි මහේස්ත්‍රාත් අධිකරණය වෙත ඉදිරිපත් කිරිමට නියමිත අතර සිද්ධිය සම්බන්ධයෙන් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42832", "Category": null, "Parent URL": null}