{"Source": "Adaderana", "Timestamp": "December 29, 2015 10:14 pm", "Headline": "2016දී පළමු වසරේ ළමුන් ගණන් ඉහළට!", "News Content": "2016 වසරේ දී පාසල්වල පළමු ශ්‍රේණියට ළමුන් ඇතුළත් කිරීමේ දී එක් පංතියක් සඳහා තෝරා ගන්නා ළමුන් සංඛ්‍යාව 40ක් දක්වා වැඩි කිරීමට අධ්‍යාපන අමාත්‍යාංශය තීරණය කර තිබේ. ඒ අනුව ඊට අදාළ චක්‍රලේඛය අධ්‍යාපන අමාත්‍යාංශය විසින් පලාත් ප්‍රධාන ලේකම්වරුන්, අධ්‍යාපන ලේකම්වරුන්, අධ්‍යාපන අධ්‍යක්ෂවරුන්, කලාප අධ්‍යාපන අධ්‍යක්ෂවරුන් සහ රජයේ පාසල්වල ප්‍රධානීන් ඇතුළු නිලධාරීන් වෙත යොමුකර ඇති බව සඳහන්ය. අදාළ චක්‍රලේඛයට අනුව 2016 වසරේ දී පංතියක සිටිය යුතු ළමුන් සංඛ්‍යාව 35හේ සීමාවේ සිට 40 දක්වා වැඩිකිරීමට නියමිතය.2016 වසරෙන් පසුව එක් වසරකට එක් සිසුවෙකු බැගින් අඩු කර 2021 වසරේ දී පංතියක ළමුන් සංඛ්‍යාව 35 දක්වා අඩු කිරීමට අදාළ චක්‍රලේඛයෙන් උපදෙස් ලබා දී තිබේ.", "URL": "https://sinhala.adaderana.lk/news.php?nid=56020", "Category": null, "Parent URL": null}