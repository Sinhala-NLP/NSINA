{"Source": "Adaderana", "Timestamp": "January 30, 2019 09:59 am", "Headline": "බිත්තියකට යටවී කතක් මරුට-CCTV දර්ශන සහිතයි", "News Content": "ඌරගස්මංහන්දිය නගරයේ පිහිටි පාවහන් වෙළඳසැලක බිත්තියක් කඩා වැටී මාර්ගයේ ගමන්කළ කාන්තාවක් එයට යටවී මියගොස් තිබේ. ඊයේ(29) සවස 2.30 පමණ මෙම අනතුර සිදුව ඇති බව ඌරගස්මංහන්දිය පොලීසිය පවසයි. මෙලෙස පාවහන් වෙළඳසැලක බිත්තිය කඩා වැටෙන ආකාර අසල වෙළඳසැක සවිකර තිබු ආරක්ෂිත කැමරාවකද සටහන්ව තිබුණි. පාවහන් වෙළඳසැලක බිත්තියක් කඩා වැටී යටවීමෙන් අදාළ කාන්තාව බරපතළ තුවාල ලබා ඌරගස්මංහන්දිය රෝහලට ඇතුළත් කිරීමෙන් අනතුරුව මියගොස් ඇති බව පොලීසිය සඳහන් කළේය. මෙලෙස මිය ගොස් ඇත්තේ ‍48 හැවිරිදි එච්.ජී රෝහිණි නැමති කාන්තාවකි මිය ගිය කාන්තාවගේ සිරුර ඌරගස්මංහන්දිය රෝහලේ තැම්පත්කර ඇති අතර ඌරගස්මංහන්දිය පොලීසිය වැඩිදුර විමර්හන සිදු කරයි.", "URL": "https://sinhala.adaderana.lk/news.php?nid=103326", "Category": null, "Parent URL": null}