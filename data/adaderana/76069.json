{"Source": "Adaderana", "Timestamp": "August 8, 2017 09:46 am", "Headline": " අනතුරින් 2ක් මරුට", "News Content": "කතරගම, රංජිත් මද්දුම බණ්ඩාර ක්‍රීඩාංගණය තුළ සිදුවු අනතුරකින් ‍පුද්ගලයින් දෙදෙනෙකු මියගොස් තිබේ.බස් රථයක් පිටුපසට ගැනීමේ දී එම රථය පිටුපස නිදාගෙන සිටි පුද්ගලයින් තිදෙනෙකු ඊට යටවී මෙම අනතුර සිදුවී ඇති බව පොලීසිය පැවසුවේය.අනතුරෙන් තුවාල ලැබු පුද්ගලයින් තිදෙනා කතරගම රෝහලට ඇතුළත් කිරීමේ දී ඉන් දෙදෙනෙකු මියගොස් තිබේ.මියගොස් ඇත්තේ අදාළ බස් රථයේම පැමිණි පුද්ගලයින් දෙදෙනෙකු වන අතර ඔවුන් 18 හැවිරිදි සහ 41 හැවිරිදි කිලිනොච්චිය ප්‍රදේශයේ පදිංචිකරුවන් බව වාර්තා වෙයි.මොවුන් කතරගම ඇසළ පෙරහැර උත්සවයට පැමිණි පිරිසක් බව සඳහන්ය.අනතුරට සම්බන්ධ බස් රථයේ රියදුරු අත්අඩංගුවට ගෙන ඇති අතර කතරගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=76069", "Category": null, "Parent URL": null}