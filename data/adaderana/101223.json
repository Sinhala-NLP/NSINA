{"Source": "Adaderana", "Timestamp": "December 24, 2018 12:57 pm", "Headline": "චෝදනා වලට ඉන්දීය කණ්ඩායමේ පුහුණුකරුගෙන් පිළිතුරු", "News Content": "ඕස්ට්‍රේලියාව සමඟ පැවති දෙවන ටෙස්ට් ක්‍රිකට් තරගය පරාජයට පත් වීමත් සමග එල්ල වන චෝදනා වලට ඉන්දීය කණ්ඩායමේ පුහුණුකරු රවී ශාස්ත්‍රි පිළිතුරු ලබාදී තිබේ. දෙවන තරගය පරාජයට පත්වීමත් සමග ඉන්දීය තේරීම් කමිටුවට විවිධ චෝදනා එල්ල වූ අතර ඊට පිළිතුරු දෙමින් රවී ශාස්ත්‍රි පවසා ඇත්තේ තුන්වන ටෙස්ට් ක්‍රිකට් තරඟය සඳහා දක්ෂතාවයෙන් පරිපූර්ණ ක්‍රිඩකයින් පත් කිරීමට පියවර ගෙන ඇති බවයි. ඕස්ට්‍රේලියාවට පැමිණීමට ප්‍රථම ඔහු ශරීරික යෝග්‍යතාවයෙන් පසු නොවූ බව රවීන්ද්‍ර ජඩේජා සම්බන්ධයෙන් එල්ල වන චෝදනා වලට පිළිතුරු ලබාදෙමින් රවී ශාස්ත්‍රි පවසා තිබේ. දෙවන ටෙස්ට් ක්‍රිකට් තරගය සඳහා වේග පන්දු යවන්නන් සිව් දෙනෙකු යොදාගනු ලැබුවේ නායක විරාත් කෝලිගේ අවශ්‍යතාව අනුව බව ඔහු වැඩිදුරටත් පැවසීය. ඉන්දියාව සඳහ ඕස්ට්‍රේලියාව අතර තුන්වන ටෙස්ට් ක්‍රිකට් තරඟය එළඹෙන 26 වනදා මෙල්බන් හීදි ආරම්භ වීමට නියමිතයි.", "URL": "https://sinhala.adaderana.lk/news.php?nid=101223", "Category": null, "Parent URL": null}