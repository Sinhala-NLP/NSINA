{"Source": "Adaderana", "Timestamp": "February 27, 2019 03:06 pm", "Headline": "කීඩෑ උවඳුරින් දෙහිඅත්තකණ්ඩිය වගා බිම් වැනසෙයි", "News Content": "ප්‍රදේශ කිහිපයක වී වගාව ආශ්‍රිතව පැතිර යන ක්‍රීඩෑ උවඳුර මේ වන විට දෙහි අත්තකණ්ඩිය ප්‍රදේශයේ වගා භූමි වෙතද පැතිර ගොස් තිබේ. ගොවීන් පවසන්නේ කීඩෑ උවඳුර පැතිර යන බවට වගකිව යුතු පාර්ශව දැන සිටියද මේ දක්වා කිසිදු ප්‍රතිචාරයක් දක්වා නොමැති බවයි. වී වගාව ප්‍රධාන ජීවනෝපාය කරගත් දෙහි අත්තකණ්ඩිය ප්‍රදේශයේ ගම්මාන රැසක ගොවීන් මේ වන විට ක්‍රීඩෑ උවඳුර හේතුවෙන් පීඩාවට පත්ව සිටියි. මහවැලි සී කලාපයට අයත් කුඹුරු බොහෝ ප්‍රමාණයක් අද වන විට ක්‍රීඩෑ උවඳුර හේතුවෙන් විනාශ වි ඇති අයුරු දැකගත හැකියි. මෙවර මාස් කන්නයේ සී කාළපයේ පමණක් හෙක්ටයාර 25000කට අධික භූමි ප්‍රෙද්ශයක වී වගාව සිදුකර තිබේ. ඉන් යැපෙන පවුල් සංඛ්‍යාව විසි දහසකට අධිකයි. ගොවින් පවසන්නේ කීඩෑ උවඳුර පැතිර යන බවට ප්‍රෙද්ශ රැසකින් වාර්තා වුවද ඊට පෙර සූදානමක් හෝ අවම වශයෙන් පීඩවට පත් තමන් කෙරෙහි අවධානය යොමුකිරීමටවත් බලධාරීන් කටයුතු කර නොමැති බවයි. කිසි වෙකුගේ හෝ අවධානයක් නොමැති තැන මෙම උවඳුර පාලනය කරගැනීම සඳහා අද වනවිට ගොවින්ට කළ හැකි එකම දේ වී ඇත්තේ සිය දහදිය මහන්සිය කැප කරමින් වගා කළ කුඹුරු තම දෑතින්ම ගිනි තබා නිහඬ වීමයි.", "URL": "https://sinhala.adaderana.lk/news.php?nid=105147", "Category": null, "Parent URL": null}