{"Source": "Adaderana", "Timestamp": "July 20, 2018 12:20 pm", "Headline": "අනුන්ගේ ළමුන්ට නම් තැබීමක් ගැන අකිලගෙන් හෙළිදරව්වක්", "News Content": "ළඟම පාසැල හොඳම පාසැල යටතේ විසි දහසකට අධික ව්‍යාපෘති ප්‍රමාණයක් මේ වනවිට ආරම්භ කර ඇති බව අධ්‍යාපන අමාත්‍ය අකිල විරාජ් කාරියවසම් මහතා පවසයි. අද(20) පාර්ලිමේන්තුවේ දී පාර්ලිමේන්තු මන්ත්‍රී ශේෂා විතානගේ මහතා ඉදිරිපත් කළ ප්‍රශ්නයකට පිළිතුරු දෙමින් අමාත්‍යවරයා මේ බව සඳහන් කළේය. ඇතැම් ව්‍යාපෘති ප්‍රදේශයේ ආණ්ඩු පක්ෂයේ සම්බන්ධීකරණ කමිටු ප්‍රධානීන් නොදැනුවත්වම දේශපාලන වාසි තකා ඇතැමුන් බලහත්කාරයෙන් විවෘත කරන බවට පැමිණිලි ලැබී ඇති බවද අමාත්‍යවරයා මෙහිදී පෙන්වා දුන්නේය. එය අනුන්ගේ ළමුන්ට නම් තැබීමක් ලෙස අධ්‍යාපන අමාත්‍ය අකිල විරාජ් කාරියවසම් මහතා පෙන්වා දෙයි.", "URL": "https://sinhala.adaderana.lk/news.php?nid=92902", "Category": null, "Parent URL": null}