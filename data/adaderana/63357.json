{"Source": "Adaderana", "Timestamp": "August 22, 2016 08:54 pm", "Headline": "දුම්වැටි බද්ද 90% දක්වා ඉහළ දමන්න තීන්දුයි", "News Content": "දුම්වැටි සඳහා පනවා ඇති බද්ද සියයට 90 දක්වා වැඩි කිරීමට රජය තීරණය කර ඇති බව සෞඛ්‍ය අමාත්‍යාංශය පවසයි.දුම්වැටි අසුරුම්වල සියයට 20ක අවර්ණ හිස් අවකාශයක් අතුළත් කිරීම සඳහාවන කැබිනට් පත්‍රිකාවක් මෙම සතිය තුළ අමාත්‍ය මණ්ඩලයට ඉදිරිපත් කරන බව ද සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා එහිදී කියා සිටියේය.දකුණු හා නැගෙනහිර ආසියානු රටවල සෞඛ්‍ය අමාත්‍යවරුන්ගේ සමුළුව ලබන මස 05 සහ 06 යන දෙදින තුළ ශ්‍රී ලංකාවේ පැවැත්වීම පිළිබඳ මාධ්‍ය ප්‍රධානීන් දැනුම්වත් කිරීමේ අවස්ථාවකට එක්වෙමින් ඔහු මෙම අදහස් පළ කළේය.එමෙන්ම දුම්කොළ බද්ද 90% ක් දක්වා ඉහළ දැමීම,ආර්.ප්‍රේමදාස ජනාධිපතිවරයාගේ යුගයේදී ද සිදුකොට ඇති බව සඳහන්ය.දැනට ඇතැම් ර‍ටවල ක්‍රියාත්මක වන පරිදි දුම්වැටි දවටනයන්හි නම හැරුණු විට සම්පූර්ණයෙන්ම රූපමය අවවාද ඇතුළත් වන පරිදි සකස් කරන ලෙස ඉදිරියේදී නීති ගෙන ඒමට කටයුතු කරන බවද වාර්තා වෙයි.", "URL": "https://sinhala.adaderana.lk/news.php?nid=63357", "Category": null, "Parent URL": null}