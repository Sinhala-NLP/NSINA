{"Source": "Adaderana", "Timestamp": "April 15, 2012 10:10 am", "Headline": "මිනිස් ජීවිත බිලිගත් නිල්වලා ග‍ඟේ කිඹුලා අල්ලයි", "News Content": "මිනිස් ජීවිත කිහිපයක් බිලිගත් බව කියන මාතර, නිල්වලා ග‍ඟේ කිඹුලා වන ජිවී නිලධාරීන් විසින් අල්ලාගෙන තිබේ. ඊයේ රාත්‍රීයේ වන ජීවි නිලධාරීන් අටවා තිබූ උගුලකට මෙම කිඹුලා හසුවී ඇති බව ගොවිජන සේවා හා වන ජීවි අමාත්‍ය එස්.එම්.චන්ද්‍රසේන මහතා ප්‍රකාශ කළේය. උතුරු මාලිම්බඩ කුඩාදූව ප්‍රදේශයේ අටවා තිබූ උගුලකට මෙම කිඹුලා හසුවී ඇති බව වාර්තා වේ. අඩි 12 ක් පමණ දිගින් යුත් මෙම කිඹුලාගේ ප්‍රහාරයට ලක්ව පසුගිය සති කිහිපය තුළ කාන්තාවක් සහ පාසල් සිසුවියක් ජිවිතක්ෂයට පත්විය. අල්ලාගත් මෙම කිඹුලා සංරක්ෂණ මධ්‍යස්ථානයක් වෙත ගෙනයාමට කටයුතු කරන බව එස්.එම්.චන්ද්‍රසේන අමාත්‍යවරයා පැවසුවේය.", "URL": "https://sinhala.adaderana.lk/news.php?nid=23517", "Category": null, "Parent URL": null}