{"Source": "Adaderana", "Timestamp": "October 31, 2012 09:53 am", "Headline": "දින 62 න් ගොඩබිමට ගොඩගසයි", "News Content": "මීගමුව වරායෙන් ධීවර කටයුතු සඳහා පිටත්ව ගොස් අනතුරට පත්ව තිබූ යාත‍්‍රාවක් දින 62 ට පසුව මුලතිව් මුහුදු තීරයේ නයාරු ප‍්‍රදේශයට ගොඩගසා තිබේ. එම යාත‍්‍රාවේ ගමන් කළ ධීවරයින් 5 දෙනෙකු යුධ හමුදාවේ සහය ඇතිව බේරා ගත් බව මුලතිව් පොලීසිය සඳහන් කළේය. එම ධීවරයින් යහපත් සෞඛ්‍ය තත්ත්වයෙන් පසු වන බව පොලීසිය පවසයි. යාත‍්‍රාවේ එන්ජිම ක‍්‍රියා විරහිතවීම නිසා මෙලෙස යාත‍්‍රාව අනතුරට ගොදුරු වී තිබූ බව වාර්තා ‍වේ. පවතින කාලගුණ තත්ත්වය හේතුවෙන් මෙම යාත‍්‍රාව ගොඩබිමට ගොඩ ගසා ඇති බව පොලීසිය පවසයි.", "URL": "https://sinhala.adaderana.lk/news.php?nid=28766", "Category": null, "Parent URL": null}