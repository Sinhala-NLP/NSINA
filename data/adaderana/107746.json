{"Source": "Adaderana", "Timestamp": "April 10, 2019 09:18 am", "Headline": "ට්‍රම්ප් නැවතත් දරුවන් මව්පියන්ගෙන් වෙන් කරයි", "News Content": "අමෙරිකානු ජනාධිපති ඩොනල් ට්‍රම්ප් විසින් එරට සංක්‍රමණික දරුවන් වෙන් කිරීමේ ක්‍රියාවලිය යළි ආරම්භ කර ඇත. පසුගිය වසර තුළ 2500කට වඩා වැඩි දරුවන් පිරිසක් තම මව්පියන්ගෙන් වෙන් කර තිබූ බව විදෙස් මාධ්‍ය වාර්තා කළේය. කෙසේවෙතත් පසුව එරටට එල්ල වූ ජාත්‍යන්තර විරෝධතා හේතුවෙන් ට්‍රම්ප් විසින් එම තීරණය අත්හිටුවනු ලැබුවේය. අමෙරිකාව විසින් 2014 වසරේ සිට 2018 වසර දක්වා කාලය තුළ රදවා සිටි සංක්‍රමණික දරුවන් ලිංගික අපයෝජනයට ලක්වීම සම්බන්ධයෙන් පැමිණිලි දහස් ගණනක් ද ලැබී ඇති බව වාර්තා වෙයි. කෙසේවෙතත් එක්සත් ජාතීන්ගේ සංවිධානය, ආගමන හා ළමා නීතිවේදීන් හා ඩිමොක්‍රොටික් නීති සම්පාදකයින් ජනාධිපති ඩොනල් ට්‍රම්ප්ගේ මෙම තීරණය හෙලා දැක ඇති බව විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=107746", "Category": null, "Parent URL": null}