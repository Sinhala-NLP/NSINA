{"Source": "Adaderana", "Timestamp": "November 19, 2018 02:17 pm", "Headline": "වත්මන් දේශපාලනය වැරදි පූර්වාදර්ශයක්", "News Content": "රාජ්‍ය පාලන තන්ත්‍රයේ උද්ගත වී ඇති අර්බුදකාරී තත්ත්වය මත රට තුළ අස්ථාවර භාවයක් ද මහජනතාව තුළ දැඩි නොසන්සුන් බවක් ද ඇති වී තිබෙන බව බුද්ධශාසන කාර්යසාධක මණ්ඩලය පවසයි. ප්‍රජාතන්ත්‍රවාදී පාර්ලිමේන්තු සම්ප්‍රදායක් පවතින ශ්‍රී ලංකාවෙහි ජනතා පරමාධිපත්‍යයක් ගැන පුන පුනා සඳහන් කරුණ ද, ජනතා අභිලාෂයනට සහ ජනතාවගේ ප්‍රශ්නවලට විසඳුම් සෙවීමටත් වඩා විදේශිය බලපෑම්වලට යටත් ව තමතමන්ගේ පෞද්ගලික න්‍යාය පත්‍රවලට අනුකූලව ක්‍රියාකරන්නට යෑමෙන් රට තුළ මෙබඳු වියවුල් ස්වභාවක් හටගෙන ඇති බව පෙනි යන බව බුද්ධශාසන කාර්යසාධක මණ්ඩලය කළ නිවේදනයේ සඳහන් වේ. මීට පාලක පක්ෂයේ හා විපක්ෂයේහි සිටින සියලු දේශපාලන පක්ෂ වගකීව යුතු බව බුද්ධශාසන කාර්යසාධක මණ්ඩලය පවසයි. තම තමන්ගේ වරද නොසොයා අනුන්ගේ දොස් පමණක් හුවා දක්වන්නට යාමෙන් මෙම ගැටලුව විසදෙන්නේ නැති බවද එහි සඳහන් වේ. තම තමන්ගේ මතවාදයන්ට අනුගත ජනතාව උද්ඝෝෂණවලට පෙළඹවීමෙන් ද මෙම ප්‍රශ්න නිරාකරණය නොවේ. අප රට තුළ දිගු කාලයක් මුළුල්ලේ පැවති ශික්ෂණයනට පිටුපා මහජන නියෝජිතයින් කලහාකාරී ප්‍රකෝපකාරී ලෙස හැසිරීමෙන් පැහැදිල වන්නේ ඔවුන්ගේ දේශපාලන අපරිණත භාවය බවද එම නිවේදනයේ සඳන් වේ. මතු පරපුරට ද ඉතා වැරදි පූර්වාදර්ශයක් වන මෙය කිසිසේක් අනුමත කළ නොහැකි බවද එහි සඳහන් වේ. මෙම තත්ත්වය මඟහරව ගැනීම සඳහා ඉන්මනින් පියවර ලන්නා ලෙසද අදාල බලධාරින්ගෙන් ඉල්ලාසිටින බව එම නිවේදනයේ න් ඉල්ලා සිටි.", "URL": "https://sinhala.adaderana.lk/news.php?nid=99446", "Category": null, "Parent URL": null}