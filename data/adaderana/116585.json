{"Source": "Adaderana", "Timestamp": "August 15, 2019 11:14 am", "Headline": "සැක කටයුතු ලෙස පිලිස්සුණු මළ සිරුරක්", "News Content": "සැක කටයුතු ලෙස පිලිස්සී මියගිය පුද්ගලයෙකුගේ මල සිරුරක් නිට්ටඹුව, කහටඕවිට ප්‍රදේශයේ තිබී සොයාගෙන තිබේ. නිට්ටඹුව පොලිසියට ලද තොරතුරක් මත මෙම මල සිරුර සොයාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. මියගොස් ඇත්තේ නිට්ටඹුව, කහටඕවිට ප්‍රදේශයේ පදිංචිව සිටි 46 හැවිරිදි පුද්ගලයෙකු බවට අනාවරණය වී තිබේ. එම පුද්ගලයා මියගොස් සිටි ස්ථානය අසල තිබී ගිනි දල්වනයක් සහ භූමිතෙල් සහිත බදුනක් ද සොයාගත් බව පොලිසිය සඳහන් කළේය. මහේස්ත්‍රාත් පරීක්ෂණයෙන් පසු මල සිරුර මේ වන විට වතුපිටිවල රෝහලේ මෘත ශරීරාගාරයේ තබා ඇති අතර නිට්ටඹුව පොලිසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=116585", "Category": null, "Parent URL": null}