{"Source": "Adaderana", "Timestamp": "January 31, 2015 02:55 pm", "Headline": "බස් ලොරි ගැටුමෙන් 13ක් රෝහලේ ", "News Content": "කොළඹ - කුරුණෑගල මාර්ගයේ කොහලාන ප්‍රදේශයේ සිදු වූ රිය අනතුරකින් පුද්ගලයින් 13 දෙනෙකු තුවාල ලබා තිබේ. බස් රථයක් ලොරි රථයක ගැටීමෙන් අද(31) අළුයම අනතුර සිදුව ඇති බව පොලිසිය පැවසුවේය. අනතුරින් තුවාල ලැබු පුද්ගලයින් 13දෙනා ප්‍රථිකාර සඳහා කුරුණෑගල සහ අලව්ව රෝහල්වලට ඇතුළත් කර තිබේ. ඔවුන් අතර බස් රථයේ සහ ලොරි රථයේ රියදුරන් ද වන බව සඳහන්ය. අනතුරු සම්බන්ධයෙන් අලව්ව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49070", "Category": null, "Parent URL": null}