{"Source": "Adaderana", "Timestamp": "February 28, 2019 11:47 am", "Headline": "මහරගම පොලිස් ස්ථානයේ දී කොස්තාපල්වරයෙක් වෙඩි තබා ගෙන ජීවිතක්ෂයට", "News Content": "මහරගම පොලිස් ස්ථානය තුළදී පොලිස් කොස්තාපල්වරයෙකු සිය ගිනි අවියෙන් වෙඩි තබාගෙන සියදිවි හානිකර ගෙන ඇතැයි අද දෙරණ වාර්තාකරු පවසයි. මහරගම පොලිස් ස්ථානයේ රථවාහන අංශයට අනුයුක්තව රාජකාරී කළ පොලිස් නිලධාරියෙක් මෙලෙස මිය ගොස් ඇතැයි පොලීසිය පවසයි. පොලිස් ස්ථානයේ ආපන ශාලාව අසල දී සිය රාජකාරී ගිනි අවියෙන් හිසට වෙඩි තබා ගෙන සියදිවි හානි කර තිබේ. මෙසේ මිය ගොස් ඇත්තේ වයස අවුරුදු 29 ක් වු නො 811, තලාව අනුරාධපුරය ලිපිනයේ පදිංචි දිසානායක මුදියන්සේලාගේ මනෝජ් දිසානායක නැමති (පොලිස් කොස්තාපල් 84370) අයෙකි. මෘත ශරීරිය මේ වන විට කළුබෝවිල රෝහලේ තැන්පත් කර තිබේ. ප්‍රේම සම්බන්ධතාවයක් හේතුවෙන් මෙය සිදුවන්නට ඇතැයි පොලීසිය සැක කරන බව අද දෙරණ වාර්තාකරු පවසයි. පශ්චාත් මරණ පරීක්ෂණය අද දින සිදු කිරීමට නියමිතව ඇත.", "URL": "https://sinhala.adaderana.lk/news.php?nid=105194", "Category": null, "Parent URL": null}