{"Source": "Adaderana", "Timestamp": "June 19, 2013 06:16 pm", "Headline": "සුඛෝපභෝගී බස් රථ සේවාව පුළුල් කරයි", "News Content": "නගරාසන්න සුඛෝපභෝගී බස් රථ සේවාව තවදුරටත් පුළුල් කිරිමට පියවර ගන්නා බව ප්‍රවාහන අමාත්‍ය කුමාර වෙල්ගම මහතා පවසයි. මේ වන විටත් බස් රථ 15ක් අදාළ සේවාව සඳහා යොදවා ඇති බව අමාත්‍යවරයා සඳහන් කරයි. ඉදිරියේ දී එම බස් රථ සංඛ්‍යාව 100 ක් දක්වා වැඩි කිරීමට බලාපොරොත්තු වන බව කුමාර වෙල්ගම අමාත්‍යවරයා පවසයි. අගලවත්ත, හොරණ, පානදුර,යන මැතිවරණ කොට්ඨාශ වළ ග්‍රාමීය මාර්ග සඳහා නව බස් රථ ධාවනයට එක් කිරීම වෙනුවෙන් පැවති උත්සවයකට සහභගි වෙමින් අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=35075", "Category": null, "Parent URL": null}