{"Source": "Adaderana", "Timestamp": "March 4, 2017 11:18 am", "Headline": "ප්‍රේම සබඳතාව මරණයෙන් කෙලවර වෙයි", "News Content": "පේරාදෙණිය, ගංගොඩවත්ත, මෙගොඩකලුගමුව ප්‍රදේශයේදී තියුණූ ආයුධයකින් පහරදී තරුණයෙකු ඝාතනය කර තිබේ. පොලීසිය පැවසුවේ ප්‍රේම සබඳතාවක් හේතුවෙන් ඇති වූ ආරවුලක් දුරදිග යාමෙන් මෙම ඝාතනය සිදුව ඇති බවයි. පහරකෑමෙන් බරපතළ තුවාල ලැබූ තරුණයා ප්‍රදේශවාසීන් විසින් පේරාදෙණිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ ගංගොඩවත්ත ප්‍රදේශයේ පදිංචිව සිටි 27 හැවිරිදි තරුණයෙකි. ඝාතනය සිදු කළ සැකකරු අත්අඩංගුවට ගෙන අධිකරණයට ඉදිරිපත් කිරීමෙන් පසු ලබන 16 වනදා දක්වා රක්ෂිත බන්ධනාගාර ගත කළ බව පොලීසිය සඳහන් කළේය.", "URL": "https://sinhala.adaderana.lk/news.php?nid=70405", "Category": null, "Parent URL": null}