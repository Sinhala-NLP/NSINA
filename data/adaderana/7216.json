{"Source": "Adaderana", "Timestamp": "March 12, 2010 09:30 am", "Headline": "පොලීසියෙන් වීර ක්‍රියාවක්", "News Content": "කළු ග‍ඟේ ගසාගෙන යමින් සිටිය දී වයස අවුරුදු 4 ක් පමණ වූ දරුවෙකු බේරා ගැනීමට පොලීසිය සමත් වී තිබේ. පොලීසියට ලැබුණු තොරතුරක් මත කළුතර බෝධිය අසල දී එම දරුවා බේරා ගෙන ඇති බව සඳහන්ය. අසාධ්‍ය තත්ත්වයේ පසු වූ දරුවා කළුතර නාගොඩ රෝහලට ඇතුළත් කිරීමෙන් පසු බොරැල්ල ළමා රෝහලට මාරු කර යවා ඇත. දරුවාගේ දෙමාපියන් සහ ඤාතීන් පිළිබඳ මෙතෙක් තොරතුරු අනාවරණය වී ‍නොමැති බව පොලිස් මාධ්‍ය ප්‍රකාශකවරයා සඳහන් කළේය. සිද්ධිය සම්බන්ධයෙන් දකුණු කළුතර පොලීසිය වැඩි දුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=7216", "Category": null, "Parent URL": null}