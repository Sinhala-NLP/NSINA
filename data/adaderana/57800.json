{"Source": "Adaderana", "Timestamp": "March 2, 2016 10:13 am", "Headline": "ජනපතිගේ ජර්මානු සංචාරයේ ප්‍රතිඵල ලැබෙමින් පවතිනවා", "News Content": "ජනාධිපති මෛත්‍රීපාල සිරිසේන මහතාගේ ජර්මානු සංචාරයේ ප්‍රතිඵල මේ වන විට ලැබෙමින් පවතින බව මුදල් අමාත්‍ය රවී කරුණානායක මහතා පවසයි. දිවයිනට පැමිණ සිටින ජර්මානු රජයේ ජ්‍යෙෂ්ඨ අමාත්‍ය ඩැග්මර් ගේබ්‍රියල් මහත්මිය සමඟ මුදල් අමාත්‍යංශයේදී පැවති සාකච්ඡාවකින් අනතුරුව රවී කරුණානායක මහතා මේ බව ප්‍රකාශ කර ඇති බව සඳහන්ය. මෙරට ආයෝජන අවස්ථා සහ කළමනාකරණය සම්බන්ධයෙන් ජර්මානු අමාත්‍යවරිය සමඟ පැවති සාකච්ඡාවේදී අවධානය යොමු කර තිබේ. ශ්‍රී ලංකාව සහ ජර්මනිය අතර පවතින සම්බන්ධතාවය ව්‍යාපාරික ක්ෂේත්‍රය හරහා තවදුරටත් ශක්තිමත් වනු ඇති බව රවී කරුණානායක අමාත්‍යවරයා පවසයි.", "URL": "https://sinhala.adaderana.lk/news.php?nid=57800", "Category": null, "Parent URL": null}