{"Source": "Adaderana", "Timestamp": "February 25, 2014 08:37 am", "Headline": "බන්ධනාගාරයේ සිටි විදේශිකයා‍ මියගියේ හෘදයාබාධයකින් ", "News Content": "කොළඹ මැගසින් බන්ධනාගාරයේ සිටියදී මියගිය බ්‍රිතාන්‍යය ජාතික සිරකරු හෘදයාබාධයක් හේතුවෙන් මියගොස් ඇති බව බන්ධනාගාර දෙපාර්තමේන්තුව පවසයි. එල්.ටි.ටි.ඊ. සංවිධානයට සහයදීමේ චෝදනා මත අත්අඩංගුවට ගෙන බන්ධනාගාර ගතව සිටි විශ්වලිංගම් ගෝපිදාස් නමැත්තා ඊයේ(24) උදෑසන හදිසි අසනීප තත්ත්වයක් හේතුවෙන් මියගොස් තිබේ. බන්ධනාගාර කොමසාරිස් ජනරාල් චන්ද්‍රරත්න පල්ලේගම මහතා සඳහන් කළේ පෙරවරු 7.30ට පමණ හදිසියේ රෝගාතුර වු අදාළ සිරකරු බන්ධනාගාර රෝහලට ඇතුළත් කිරීමෙන් පසු ජීවිතක්ෂයට පත් වු බවයි. මෙම බ්‍රිතාන්‍ය ජාතික සිරකරු 2015 වසරේ නිදහස ලැබීමට නියමිතව සිටි 41 හැවිරිදි පුද්ගලයෙකි. කෙසේ වෙතත් සිරකරු හුවමාරුව යටතේ පුද්ගලයා කඩිනමින් නිදහස් කිරීමට සැලසුම් කර සිටි බව ද ද බන්ධනාගාර දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=41362", "Category": null, "Parent URL": null}