{"Source": "Adaderana", "Timestamp": "March 28, 2019 03:45 pm", "Headline": "අධ්‍යාපන අමාත්‍යංශයට නව ලේකම්වරයෙක්", "News Content": "අධ්‍යාපන අමාත්‍යංශයේ නව ලේකම්වරයා ලෙස නිහාල් රණසිංහ මහතා පත් කර ඇත. ඒ මහතා අද (28) පෙරවරුවේ ජනාධිපති කාර්යාලයේ දී ජනාධිපති මෛත්‍රීපාල සිරිසේන මහතා අතින් සිය පත්වීම් ලිපිය ලබාගත්තේ ය. අත්දැකීම් බහුල පරිපාලන නිලධාරියෙකු වන නිහාල් රණසිංහ මහතා මීට පෙර ආගමන, විගමන පාලක ජනරාල්වරයා ලෙස කටයුතු කළේය.", "URL": "https://sinhala.adaderana.lk/news.php?nid=106909", "Category": null, "Parent URL": null}