{"Source": "Adaderana", "Timestamp": "August 10, 2011 08:12 am", "Headline": "රක්ෂිතයේ දැව හොරුන් 3 ක් මාට්ටු", "News Content": "තබ්බෝව අභුයභූමි රක්ෂිතයේ දැව ජාවාරමේ නිරත වූ බවට සැකකෙරෙන පුද්ගලයින් ‍තිදෙනෙකු අත්අඩංගුවට ගෙන තිබේ. විශේෂ කාර්යය බලකා නිලධාරීන් කණ්ඩායමක් සිදුකළ වැටලීමක දී මෙම පිරිස අත්අඩංගුවට ගෙන ඇති බව සඳහන් වේ. අත්අඩංගුවට ගෙන ඇත්තේ ඉහළ පුලියන්කුලම ප්‍රදේශයේ පදිංචිකරුවන් තිදෙනෙකි. සැකකරුවන් සමඟ දැව ජාවාරම සඳහා භාවිතා කළ භාණ්ඩ තොගයක් ද සොයා ගෙන ඇති බව සඳහන් වේ. අදාළ සැකකරුවන් පුත්තලම අඩවි වන නිලධාරී කාර්යාලය වෙත භාර දී ඇති බව පොලිසිය පවසයි.", "URL": "https://sinhala.adaderana.lk/news.php?nid=17967", "Category": null, "Parent URL": null}