{"Source": "Adaderana", "Timestamp": "March 15, 2011 12:06 pm", "Headline": "ත්‍රස්තවාදී ප්‍රහාරයන්ට ලක්වූ ගම්මාන සංවර්ධනයට නව වැඩපිළිවෙළක් ", "News Content": "ත්‍රස්තවාදී ප්‍රහාරයන්ට ලක්වූ ගම්මාන සංවර්ධනය කිරීමට නව වැඩපිළිවෙළක් නැවත පදිංචි කිරීමේ අමාත්‍යාංශය විසින් සකස් කර තිබේ. ඒ සඳහා අවශ්‍ය තොරතුරු දිස්ත්‍රික් ලේකම්වරුන් මාර්ගයෙන් මේ වන විට ලබාගෙන ඇති බවයි නැවත පදිංචි කිරීමේ අමාත්‍යාංශය පවසයි. ඒ අනුව උතුරු පළාතේ සහ නැගෙනහිර පළාතේ දිස්ත්‍රික්කවල මෙම වැඩපිළිවෙළ ක්‍රියාත්මක කිරීමට නියමිතය. ඒ සඳහා රුපියල් මිලියන 250ක මුදලක් වෙන් කර ඇති බව නැවත පදිංචි කිරීමේ අමාත්‍යාංශය ප්‍රකාශ කරනු ලැබීය. නිවාස අලුත් වැඩියා කිරීම, වැව් ප්‍රතිසංස්කරණය කිරීම, මාර්ග පද්ධති වැඩි දියුණු කිරීම පාසල් ගොඩනැගීම මේ යටතේ සිදුකරන බව අමාත්‍යාංශය වැඩිදුරටත් සදහන් කරයි.", "URL": "https://sinhala.adaderana.lk/news.php?nid=14855", "Category": null, "Parent URL": null}