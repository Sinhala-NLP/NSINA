{"Source": "Adaderana", "Timestamp": "January 2, 2012 04:27 pm", "Headline": "ඛනිජ තෙල් වැටුප් නිරීක්ෂණ අමාත්‍ය අනුකමිටුවට ඉදිරිපත් කරන්න සූදානම්", "News Content": "වැටුප් සංශෝධන පිළිබඳ නිරීක්ෂණ අමාත්‍ය අනුකමිටුවට ඉදිරිපත් කිරීමට නියමිත බව ඛනිජ තෙල් කර්මාන්ත අමාත්‍යංශය සඳහන් කරයි. අමාත්‍යංශය විසින් නිකුත් කළ නිවේදනයක මේ බව සඳහන් වේ. එකී නිවේදනය පහත පරිදිය. කර්මාන්ත අමාත්‍යංශ හා තෙල් සංස්ථා නිලධාරීන්ගෙන් සැදුම්ලත් කමිටුව විසින් සියලූ වෘත්තීය සමිති සමග සාකච්ඡා කොට සකස් කළ නිරීක්‍ෂණ වැටුප් සංශෝධන පිළිබද අමාත්‍ය අනුකමිටුවට ඉදිරිපත් කිරීමට නියමිතය. ලංකා ඛනිජ තෙල් නීතිගත සංස්ථාවේ ඉදිරි වැටුප් සංශෝධන සඳහා එම නිරීක්‍ෂණ ඉවහල් වනු ඇත. වර්ෂ තුනකට වතාවක් ලංකා ඛනිජ තෙල් නීතිගත සංස්ථාවේ වැටුප් සංශෝධනය තෙල් සංස්ථා සියලූ වෘත්තීය සමිති සමග සාකච්ඡා කොට සකස් කරනු ලබයි. මේ වර්ෂයට (2012)නියමිත වැටුප් සංශෝධනය සම්බන්ධයෙන් මීට මාස 3කට ප‍්‍රථම ඛනිජ තෙල් කර්මාන්ත අමාත්‍යංශයේදී සියලූ වෘත්තීය සමිති සමග සාකච්ඡා කොට වැටුප් සංශෝධනය සදහා අමාත්‍යංශ නිලධාරීන් ලංකා ඛනිජ තෙල් නීතිගත සංස්ථා නිලධාරීන්ගෙන් සැදුම්ලත් කමිටුවක් පත් කළේය. ඒ අනුව සාකච්ඡා වට කීපයක් පවත්වා සකස් කළ නිරීක්‍ෂණ වැටුප් සංශෝධනය සම්බන්ධ අමාත්‍ය අනුකමිටුවට යොමු කෙරේ. ලංකා ඛනිජ තෙල් නීතිගත සංස්ථාවේ ප‍්‍රබල වෘත්තීය සමිතිය වන ශ‍්‍රී ලංකා නිදහස් වෘත්තීය සමිතිය ඇතුළු අනෙකුත් සියලූ වෘත්තීය සමිති සමග සාකච්ඡා කොට සැමවිටම ලංකා ඛනිජ තෙල් නීතිගත සංස්ථාවේ වැටුප් සංශෝධනයන් කරයි. එහෙත් 2003 වර්ෂයට නියමිතව තිබූ වැටුප් සංශෝධනය එවකට විෂයභාර අමාත්‍යවරයා ලෙස සිටි එකස් ත් ජාතික පක්‍ෂ පාර්ලිමේන්තු මන්ත‍්‍රී කරු ජයසූරිය මහතා විසින් 2004 අප්‍රේල් වනතුරු ලබා නොදුන්නේය. වත්මන් ඛනිජ තෙල් අමාත්‍ය සුසිල් පේ‍්‍රමජයන්ත මහතා 2004 මැයි මස මෙම අමාත්‍යංශයේ වැඩ භාරගත් පසුව වෘත්තීය සමිති සමග පැවති එක් සාකච්ඡා වටයකින්ම 22% ක වැටුප් සංශෝධනයක් ලබා දුන්නේය.", "URL": "https://sinhala.adaderana.lk/news.php?nid=21110", "Category": null, "Parent URL": null}