{"Source": "Adaderana", "Timestamp": "December 6, 2016 05:06 pm", "Headline": "ඉස්සර කරන්න ගිහින් දැරිය මරු තුරුළේ", "News Content": "ගාල්ල - බද්දේගම ප්‍රධාන මාර්ගයේ කුම්මේ ක්‍රීඩාංගණය ඉදිරිපිට දී සිදුවු රිය අනතුරකින් පාසල් දැරියක මියගොස් තිබේ. බද්දේගම සිට ගාල්ල දෙසට ධාවනය වු ටිපර් රථයක් ඉදිරියෙන් ගමන්ගත් යතුරුපැදියක් පසුකර යාමට උත්සාහ කිරීමේ දී ටිපර් රථය යතුරුපැදියේ ගැටීමෙන් අනතුර සිදුව ඇති බව පොලීසිය පැවසුවේය.තම මව සමග යතුරුපැදියේ ගමන්ගත් 11 හැවිරිදි දැරියක් අනතුරෙන් බරපතළ තුවාල ලබා කරාපිටිය රෝහලට ඇතුළත් කිරීමේ දී මියගොස් ඇත. අනතුර සම්බන්ධයෙන් විමර්ශන සිදුකළ බද්දේගම පොලීසිය ටිපර් රථයේ රියදුරු අත්අඩංගුවට ගෙන ඇති අතර ඔහු හෙට බද්දේගම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=66791", "Category": null, "Parent URL": null}