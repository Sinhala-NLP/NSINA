{"Source": "Adaderana", "Timestamp": "June 15, 2019 04:37 pm", "Headline": "විනිවිදභාවය - යුක්තිය වෙනුවෙන් විරෝධයක්", "News Content": "සෙනගාලයේ පැවැති විරෝධතාවක් අතරතුර 20කට අධික පිරිසක් අත්අඩංගුවට ගැනීමට එරට පොලීසිය කටයුතු කර ඇත. විනිවිදභාවය සහ යුක්තිය ඉල්ලමින් සෙනෙගාලයේ ඩකාර් නුවර විරෝධතාවක් පැවැත්වුණි. එය සංවිධානය වී තිබුණේ සෙනගාලයේ ජනාධිපති මැකී සාල්ගේ සොයුරු අලිඕ සාල්ට එරෙහිවයි. බ්‍රිතාන්‍ය ඛණිජතෙල් සමාගමක් සමඟ සිදුකළ ගනුදෙනුවකදී මූල්‍ය වංචාවක් සිදුකළ බවට ඔහුට චෝදනා එල්ල වුණි. සාමකාමී විරෝධතාවක් පැවැත්වීමට එක්වන ලෙස විපක්ෂය ජනතාවගෙන් ඉල්ලා සිටි නමුත් ඊට ප්‍රතිචාර ලෙසින් බලධාරීන් අදාළ දිනයේදී විරෝධතා පැවැත්වීම තහනම් කළේය. කෙසේ නමුත් රජයේ විරෝධය නොසලකමින් පිරිස් එක්රැස්වීමත් සමඟ විරෝධතාව පැවැත්වීමට නියමිතව පැවැති ප්ලේස් ඩි ලා නේෂන් හි පොලිස් බලඇණියක් ස්ථාපනය කිරීමට රජය කටයුතු යොදා තිබුණි. දෙපිරිස අතර ගැටුම් හටගත්තේ ඉන් පසුවයි. පිරිස විසුරුවාහැරීම කදුලු ගෑස් යොදාගත් පොලීසිය කලහකාරී ලෙස හැසිරීමේ චෝදනා මත 20ක පිරිසක් අත්අඩංගුව ගැනීමටත් කටයුතු කළේය. මේ අතර ප්‍රකාශයක් නිකුත් කරමින් අලිඕ සාල් තමන්ට එරෙහි චෝදනා ප්‍රතික්ෂේප කර ඇත. මෙය දේශපාලනමය කුමන්ත්‍රණයක් බවට ඔහු පවසයි.", "URL": "https://sinhala.adaderana.lk/news.php?nid=112036", "Category": null, "Parent URL": null}