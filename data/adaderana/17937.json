{"Source": "Adaderana", "Timestamp": "August 8, 2011 10:36 pm", "Headline": "ශ්‍රී ලංකාවට ජය-අජන්තගෙන් ලෝක වාර්තාවක්..!", "News Content": "ඕස්ට්‍රේලියාව හා ශ්‍රී ලංකාව අතර පැවැත්වුණු දෙවන හා අවසාන 20/20 තරගයේ ජයග්‍රහණය ලැබීමට ශ්‍රී ලංකා කණ්ඩායම සමත්විය. අද පල්ලේකැලේ ජාත්‍යන්තර ක්‍රීඩාංගණයේ පැවති මෙම තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදෙන්නට තීරණය කළ අතර නියමිත පන්දුවාර 20 අවසානයේ කඩුලු 9 ට ලකුණු 157 ක් රැස්කිරීමට ශ්‍රී ලංකා කණ්ඩායමට හැකිවිය. පිළිතුරු ඉනිම ක්‍රීඩා කළ ඕස්ට්‍රේලියානු කණ්ඩායමට ලබාගත හැකි වූයේ කඩුලු 9 ට ලකුණු 149 ක් පමණි. මෙම තරගයේදී මහේල ජයවර්ධන ලකුණු 86 ක් රැස් කිරීමත්,අජන්ත මෙන්ඩිස් 20/20 ක්‍රිකට් ඉතිහාසයේ වැඩිම කඩුලු ලාභියා බවට ලෝක වාර්තාවක් තබමින් ලකුණු 16 ට කඩුලු 6 ක් ලබාගැනීමත් සුවිශේෂී විය.", "URL": "https://sinhala.adaderana.lk/news.php?nid=17937", "Category": null, "Parent URL": null}