{"Source": "Adaderana", "Timestamp": "April 15, 2013 04:06 pm", "Headline": "මත්තල ගුවන්තොට ජනපති හදිසියේම පිරික්සයි", "News Content": "ජනාධිපති මහින්ද රාජපක්ෂ මහතා මත්තල ජාත්‍යන්තර ගුවන්තොටුපළ පරිශ්‍රයේ හදිසි නිරීක්ෂණ චාරිකාවක නිරත වී තිබේ. අද (15) පෙරවරුවේ ජනාධිපතිවරයා මෙම නීරීක්ෂණ චාරිකාවේ නිරත වූ බව ජනාධිපති මාධ්‍යව අංශය සඳහන් කළේය. එහිදී ජනාධිපතිවරයා මගී අංගනය, මුළුතැන්ගෙය ඇතුළු අංග කිහිපයක් නිරීක්ෂණය කර ඇත. ගුවන් තොටුපළ කාර්යය මණ්ඩලය සමඟ සුහද පිළිසඳරක නිරත වූ ජනාධිපති මහින්ද රාජපක්ෂ මහතා ඔවුන්ට අලුත් අවුරුද්දට සුභ පැතුම් ද එක් කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=33282", "Category": null, "Parent URL": null}