{"Source": "Adaderana", "Timestamp": "September 20, 2018 04:09 pm", "Headline": "දුම්රියක ගැටීමෙන් ළමුන් 4 ක් මරුට", "News Content": "නෙදර්ලන්තයේ ඕස් ප්‍රදේශයේදී දුම්රියක ගැටීමෙන් කුඩා ළමුන් සිව් දෙනෙකු මියගොස් තිබේ. පෙර පාසලක් වෙත කුඩා ළමුන් රැගෙන ගිය විදුලි පාපැදියක් දුම්රිය හරස් මාර්ගයක් මතින් ගමන් කරන අවස්ථාවේදී දුම්රියක ගැටීමෙන් අනතුර සිදුව ඇති බව විදෙස් මාධ්‍ය සඳහන් කළේය. කාන්තාවක් විසින් එම පාපැදිය ධාවනය කර ඇති අතර එම කාන්තාව සහ තවත් දරුවෙකු බරපතළ තුවාල ලබා රෝහල්ගත කර ඇති බව සඳහන්ය.", "URL": "https://sinhala.adaderana.lk/news.php?nid=96415", "Category": null, "Parent URL": null}