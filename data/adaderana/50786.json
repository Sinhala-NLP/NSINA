{"Source": "Adaderana", "Timestamp": "April 21, 2015 01:53 pm", "Headline": "බැසිල් ගොඩබසියි", "News Content": "හිටපු ආර්ථික සංවර්ධන අමාත්‍ය බැසිල් රාජපක්ෂ මහතා මීට ස්වල්ප මොහොතක‍ට පෙර කටුනායක ජාත්‍යන්තර ගුවන්තොටුපළින් යළි මව්බිමට පැමිණ තිබේ.ලන්ඩන් වල සිට ඩුබායි දක්වා පැමිණ එහි සිට EK348 දරණ ගුවන්යානයෙන් ඔහු පැමිණි බව ගුවන්තොටුපළ වාර්තාකරු පවසයි.ගුවන්තොටුපළේ පැමිණීමේ පර්යන්තය තාවකාලිකව වසාදමා ඇති බැවින් බැසිල් රාජපක්ෂ මහතා පිළිගැනීමට පැමිණි විශාල පිරිසක් ඉන්පිටත මග රැස්වී සිටින බවද සඳහන්ය.", "URL": "https://sinhala.adaderana.lk/news.php?nid=50786", "Category": null, "Parent URL": null}