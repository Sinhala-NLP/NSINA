{"Source": "Adaderana", "Timestamp": "December 14, 2017 01:35 pm", "Headline": "ගම ගොඩනගන්න පුංචි ආණ්ඩු බලය එජාපය ලබා ගන්නා බව සාගල කියයි", "News Content": "එක්සත් ජාතික පක්ෂය ඉතා සාධාරණ මැතිවරණයක් සිදුකරන බවත් අතීතයේ රට තිබුණු තත්වය ගැන සිහිපත්කරමින් සාධාරණ මැතිවරණයක් සඳහා සියලුම දෙනාට ආරාධනා කරන බව අමාත්‍ය සාගල රත්නායක මහතා පැවසීය. අමාත්‍යවරයා මේ බව ප්‍රකාශ කර සිටියේ මාතර දිස්ත්‍රික්කයේ පස්ගොඩ, මාලිම්බඩ, හක්මන යන ප්‍රාදේශීය සභා සහ වැලිගම නගර සභාව සඳහා නාම යෝජනා පත්‍ර ලබාදීමේ අවස්ථාවට සහ පිටබැද්දර, කොටපොල යන ප්‍රාදේශීය සභා සඳහා ඇප මුදල් තැන්පත් කිරීමේ අවස්ථාවට අද (14) පෙරවරුවේ මාතරදී එක්වෙමිනි. එහිදී වැඩිදුරටත් අදහස් දක්වමින් අමාත්‍යවරයා සඳහන් කළේ රටේ ජනතාවගේ ආර්ථික තත්වය හොඳ තත්ත්වයකට ගෙන එන්න කටයුතු කරන බවත් ඒ සඳහා ගම ගොඩනගන කටයුක්ත ශක්තිමත්ව කරන්න පුංචි ආණ්ඩු ටිකත් ලබා ගැනීමට කටයුතු කරන බවයි. එම අවස්ථාවට මුදල් හා ජනමාධ්‍ය අමාත්‍ය මංගල සමරවීර, මාතර දිස්ත්‍රික් පාර්ලිමේන්තු මන්ත්‍රී බුද්ධික පතිරණ යන මහත්වරුන් ඇතුළු එක්සත් ජාතික පක්ෂයේ මැති ඇමතිවරුන් රැසක්ද එක්ව සිටියේය.", "URL": "https://sinhala.adaderana.lk/news.php?nid=81520", "Category": null, "Parent URL": null}