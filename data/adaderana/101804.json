{"Source": "Adaderana", "Timestamp": "January 4, 2019 05:37 pm", "Headline": "තවත් ඖෂධ වර්ග කිහිපයක මිළ පහතට?", "News Content": "තවත් අත්‍යාවශ ඖෂධ වර්ග කිහිපයක මිළ පාලනය කිරීමට ඉදිරියේදී පියවර ගන්නා බව සෞඛ්‍ය අමාත්‍ය රාජිත සේනාරත්න මහතා පවසයි. මේ වන විට අත්‍යාවශ්‍ය ඖෂධ වර්ග 73ක මිල පාලනය කර ඇති අතර එම සංඛ්‍යාව සියය දක්වා වැඩි කිරීම තම අරමුණ බව, අමාත්‍යවරයා සඳහන් කළේය. රාජ්‍ය ඖෂධ නීතිගත සංස්ථාවේ නව සභාපති ධුරයට පත්වු එච්. එම්. එම්.රූමි මහතා සිය රාජකාරී කටයුතු ආරම්භ කළ අවස්ථාවට එක්වෙමින් රාජිත සේනාරත්න මහතා මෙම අදහස් පළ කළේය. එහිදී වැඩිදුරටත් අදහස් දැක්වු අමාත්‍යවරයා පැවසුවේ පසුගිය කාලය තුළ පැවති දේශපාලන අර්බුදය හේතුවෙන් සෞඛ්‍ය සේවාවට දැඩි අලාභයක් සිදුව ඇති බවයි.", "URL": "https://sinhala.adaderana.lk/news.php?nid=101804", "Category": null, "Parent URL": null}