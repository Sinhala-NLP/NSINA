{"Source": "Adaderana", "Timestamp": "July 15, 2018 07:54 pm", "Headline": "මව් බිම වෙනුවෙන් දිවි පිදූ විරුවාණන්ගේ ගුණ සමරයි", "News Content": "ත‍්‍රස්තවාදි ග‍්‍රහණයෙන් රට බේරා ගැනීම වෙනුවෙන් දිවිදුන් හසලක ගාමිණි රණවිරුවාගේ 27 වැනි ගුණ සැමරුම උත්සවය අලිමංකඩ හසලක ගාමිණි පිළිරුව අභියස දී කිලිනොච්චි ආරක්ෂක ආඥාපති මේජර් ජෙනරල් නිශ්ශංක රණවන මහතාගේ ප්‍රධානත්වයෙන් පැවැත් විය. එයට ගාමිණි කුලරත්න රණවිරුවාගේ මැණියන් වන එස්.ජි.ජුලියට් මහත්මිය ද සහභාගී විය. යාපනය,අලිමංකඩ යුධ හමුදා කඳවුරට ත‍්‍රස්ත ප‍්‍රහාරයක් එල්ල වු 1991 ජුලි 13 වැනිදා සිය ජිවිතය පුජා කරමින් අලිමංකඩ කඳවුර රැක ගැනීමට හසලක ගාමිණි රණවිරුවා කටයුතු කරනු ලැබීය. රට වෙනුවෙන් දිවිදුන් හසලක ගාමිණි විරුවාගේ පිළිරුව වෙත යුද හමුදා ආචාරය පිරිනමමින් හා පුෂ්පෝපහාර දක්වමින් සැමරුම් උත්සවය ඊයේ(14) පැවැත්විණ. ගාමිණි කුලරත්න රණවිරුවාට පිං පිණිස 13 වැනිදා රාත‍්‍රියේ ස්මාරකය අභියසදි පිරිත් පිංකමක්ද සංවිධානය කොට තිබු අතර,14 වැනිදා උදැසන භික්ෂුන් වහන්සේ වෙනුවෙන් දානමය පිංකමක්ද සංවිධානය කොට තිබිණ. සැමරුම් උත්සවය වෙනුවෙන් කිලිනොච්චිය ආරක්ෂක සේනා මූලස්ථාන සියලුම සේනාංකාධිපතිවරුන්,බළසේනාධිපතිවරුන් හා හසලක ගාමිණි විරුවාගේ ඥාතීන් ඇතුළු පිරිසක් සහභාගි වි සිටියහ.", "URL": "https://sinhala.adaderana.lk/news.php?nid=92624", "Category": null, "Parent URL": null}