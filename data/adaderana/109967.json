{"Source": "Adaderana", "Timestamp": "May 15, 2019 10:08 am", "Headline": "අහිමි වු තවත් ජීවිතයක්-දර්ශන සහිතයි", "News Content": "මඩකළපුව-කොළඹ දුම්රිය මාර්ගයේ මින්නේරිය බටු ඔය 144වෙනි දුම්රිය සැතපුම් කණුව අසලදී දුම්රියක ගැටී වන අලියෙකු ජිවිතක්ෂයට පත්ව තිබේ. අද(15) අළුයම කොළඹ සිටි මඩකළපුව බලා ධාවනය වෙමින් තිබු සීඝ්‍රගාමී දුම්රියේ මෙම වන අලියා ගැටී ඇති බව අද දෙරණ වාර්තාකරු පවසයි. මෙලෙස මියගොස් ඇත්තේ මින්නේරිය ජාතික වන උද්‍යානය සැරි සැරූ උස අඩි 7ක් පමණ වන වයස අවුරුදු 10-15 අතරේ පසුවන පිරිමි වන අලියෙකු බව වන ජීවි නිලධාරීන් පවසයි. අදාළ අනතුරින් දුම්රිය මාර්ගය අනතුරක් සිදුව නොමැති අතර දුම්රිය ධාවනය කටයුතු සාමන්‍ය පරිදි සිදු කරන බව වාර්තා වෙයි. මෙම අනතුරින් මිය ගිය වන අලියාගේ මරණ පරීක්ෂණය ගිරිතලේ වනජීවි පශු වෛද්‍ය ඒකකය විසින් සිදු කිරීමට නියමිතයි.", "URL": "https://sinhala.adaderana.lk/news.php?nid=109967", "Category": null, "Parent URL": null}