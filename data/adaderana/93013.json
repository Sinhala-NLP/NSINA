{"Source": "Adaderana", "Timestamp": "July 22, 2018 11:04 am", "Headline": " උතුරු - නැගෙනහිර සංවර්ධනයට රුපියල් බිලියන 10කට අධික මුදලක් වෙන් කරයි", "News Content": "මේ වසර සඳහා උතුරු - නැගෙනහිර පළාත් සංවර්ධනය කිරිමට රුපියල් බිලියන 10කට අධික මුදලක් වෙන් කර ඇති බව මුදල් හා ජනමාධ්‍ය අමාත්‍ය මංගල සමරවීර මහතා පවසයි. මුලතිව් නගරයේ පැවැති උත්සවයකට එක්වෙමින් ඒ මහතා පැවසීය. වන ජීවි දේපාර්තමේන්තුවට අයත්ව ඇති එම ප්‍රදේශයේ ඉඩම් නිසි හදුනාගැනිමකට ලක් කර අයිතිය තහවුරු කිරිමෙන් අනතුරුව ප්‍රදේශවාසින්ට නැවත ලබා දිමට මෙන්ම සංවර්ධන කටයුතු සඳහා එම ඉඩම් යොදා ගැනිමට කටයුතු කරන බවද අමාත්‍යවරයා එහිදි පැවසීය. පුනරුත්තාපනය වු තරුණ තරුණියන්ට රැකියා අවස්තා ලබා දීම සහ ප්‍රදේශයේ කාන්තාවන්නට ස්වං රැකියා අවස්ථා ලබා දීමටත් රජය මේ වන විට නිසි වැඩපිළිවෙලක් ආරම්භ කර ඇති බව අමාත්‍යවරයා එහිදි ප්‍රකාශ කළේය. තවද සමෘද්ධි ව්‍යාපාරයද එම ප්‍රදේශයේ ඇති කිරිමට ද ඉදිරියෙදි සිදු කරන බව අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=93013", "Category": null, "Parent URL": null}