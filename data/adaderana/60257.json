{"Source": "Adaderana", "Timestamp": "May 18, 2016 02:05 pm", "Headline": " නල්ල මලේ ආරක්ෂක ලේකම්", "News Content": "දකුණේ යුද ජයග්‍රහණයේ සැමරුම් කරද්දී උතුරේ ජනතාවගේ හිත් ‍රිදෙන බව ආරක්ෂක ලේකම්වරයා විසින් පවසා ඇතැයි පා.ම විමල් වීරවංශ මහතා පවසයි.ඒකාබද්ධ විපක්ෂය අද පැවැත්වූ මාධ්‍ය හමුවකට එක්වෙමින් මන්ත්‍රීවරයා කියා සිටියේ ඔහු \"නල්ල මලේ ආරක්ෂක ලේකම්\" යනුවෙනි.උතුරේ ජනතාව ත්‍රස්තවාදීන් සිහිකර පහන් දල්වද්දී දකුණේ ජනතාවගේ හිත් රිදෙන්නේ නැතිද යන්න එහිදී මන්ත්‍රීවරයා ප්‍රශ්න කළේය.ජාතීන් අතර සහජීවනයට බාධා සිදුවනවා යැයි කියමින් යුද ජයග්‍රහණයේ සැමරුම නොකිරීම කනගාටුදායක බවත්, 7 වන සැමරුම වෙනුවෙන් ජනතාව අවධියෙන් නැඟිටිය යුතු බවත්, හෙතෙම පැවසීය. එහිදී වැඩිදුරටත් අදහස් දැක්වූ විමල් වීරවංශ මහතා මෙසේ ද සඳහන් කළේය. ‘‘අයහපත් කාලගුණික තත්වය හේතුවෙන් ලක්‍ෂ සංඛ්‍යාත සිංහල, දෙමළ මුස්ලිම් ජනතාවක් අවතැන්වී සිටිනවා. දේපළ හානි, ජීවිත හානි තවමත් නිශ්චිත ලෙස ගණන් බලා නැහැ. අපි ආණ්ඩුවෙන් ඉල්ලා සිටිනවා, ‘ඉතාමත් කඩිනම් සහ කාර්යක්‍ෂම මැදිහත්වීමක් මේ අය වෙනුවෙන් සිදු කරන්න’ කියලා. එහෙම නොවුණොත් මෙම ජනතාව යළි හිස එසවිය නොහැකි තත්ත්වයකට ඇද වැටෙනවා. අපි දන්නවා මේ ආණ්ඩුව පසුගියදා පරිපූරක ඇස්තමේන්තුවක් මගින් අග‍්‍රාමාත්‍යවරයාට අලූත් වාහන 02ක් ගන්න රුපියල් මිලියන 600ක් වෙන් කරනු ලැබුවා. ඒ ගැන ආණ්ඩුව දැන් එක එක විකාර කතා කියනවා. බදු රහිතව නම් වාහනවලට යන මුදල ඊට අඩුයි කියනවා. එහෙම නම් මේ අනෙක් වියදම් ගැනත් කතා කරන්න වෙන්නේ බදු අඩු කරලා. අග‍්‍රාමාත්‍යවරයාට වාහන ගැනීමට රුපියල් මිලියන 600ක් වෙන් කරපු මේ ආණ්ඩුව ගංවතුරින් විපතට පත් වූ සමස්ත ජනතාව සඳහා වෙන් කොට ඇති මුදල රුපියල් මිලියන 150යි. ඒකෙන්ම පෙනෙනවා, ‘මේ අය කථා කරපු යහපාලනයේ ස්වභාවය කුමක්ද?’ කියලා. අධික බදු බරින් පීඩාවට පත් වූ ජනතාව මත කඩා පත් වූ ‘හෙන ගෙඩියක්’ වැනි මෙම ස්වාභාවික ආපදාව පිළිබඳව සුළුකොට තැකිය නොහැකියි. ‘විපතට පත්වූ ලක්‍ෂ සංඛ්‍යාත ජනතාවගේ ජීවිත සම`ග සෙල්ලම් කරන්න ලෑස්ති වෙන්න එපා!’ කියලා අපි ආණ්ඩුවට කියනවා. අගමැතිවරයාට අලූතින් වාහන ගැනීමට වෙන්කළ මුදල් හෝ යොදවා මේ ජනතාවට සහන සැලසීමට ප‍්‍රමාණවත් මුදලක් වෙන් කරන ලෙස අපි ආණ්ඩුවෙන් ඉල්ලනවා. ‘ජනමත විචාරණයකදී හෝ ඡන්ද විමසීමක අදාළ කාලසීමාව තුළ විද්‍යුත් සහ මුද්‍රිත ජනමාධ්‍ය විසින් පිළිපැදිය යුතු උපමාන හෙවත් මෙහෙයුම් ප‍්‍රතිපත්ති’ නමින් ගැසට් නිවේදනයක් පසුගියදා මැතිවරණ කොමිසමේ සභාපති මහින්ද දේශප‍්‍රිය මහතා විසින් නිකුත් කොට තිබෙනවා. එක පැත්තකින් පළාත් පාලන මැතිවරණය කල්දමා තිබෙනවා. අනෙක් පැත්තෙන් මැතිවරණ කොමිසම ජනමාධ්‍ය වෙත අන් කවරදාකවත් නොතිබූ කොන්දේසි මාලාවක් ඉදිරිපත් කරනවා. ඒ අතරේ ඡුන්ද පත‍්‍රිකා මුද්‍රණ කටයුත්ත සිදු කරන රජයේ මුද්‍රණාලයේ අපුරු බඳවා ගැනීමක් සිදු වෙනවා. මැතිවරණ කි‍්‍රයාදාමයකදී රජයේ මුද්‍රණාලය ඉතාමත් සංවේදී ස්ථානයක්. එතනට බඳවා ගන්නවා එච්.පී.එස්. විජේසිංහ කියන පුද්ගලයා ආරක්‍ෂක අංශයේ ප‍්‍රධානියා ලෙස. ඔහුට වයස අවුරුදු 45ට වැඩියි. සාමාන්‍යයෙන් එවැනි අයකු රාජ්‍ය සේවයට බඳවා ගැනීමට බැහැ. මේ පුද්ගලයා මීට ප‍්‍රථම රජයේ මුද්‍රණාලයේ සේවය කරලා සේවය අත්හැර ගිය කෙනෙක්. ඔහු නැවත සේවයට පැමිණීමට අභියාචනයක් කළ විට රාජ්‍ය සේවා කොමිෂන් සභාව එම ඉල්ලීම ප‍්‍රතික්ෂේපකර තිබෙනවා. එහෙම පුද්ගලයකු අද දේශපාලන උවමනාවට රජයේ මුද්‍රණාලයේ ආරක්‍ෂක අංශයේ ප‍්‍රධානියා බවට පත් කරනවා. හිටපු රජයේ මුද්‍රණාලයාධිපතිතුමන් මේ ආණ්ඩුව බලයට ආ පසු ඉවත් කළා. ඊට එරෙහිව එතුමා අධිකරණය හමුවට ගියා. දැන් එතුමා යළි සේවයේ පිහිටුවන ලෙස අධිකරණයෙන් තීන්දුවක් ලැබී තිබෙනවා. එම තීන්දුව අනුව කටයුතු කිරීම මග හරිමින් සිටින ආණ්ඩුව දැන් රජයේ මුද්‍රණාලයේ ආරක්‍ෂක ප‍්‍රධානියා ලෙස නීතිවිරෝධී පත් කිරීමක් සිදු කරනවා. ඒ විදියට එත් පැත්තකින් රජයේ මුද්‍රණාලය අල්ලා ගන්නවා. අනෙක් පැත්තෙන් මැතිවරණයකදී හැසිරිය යුතු ආකාරය ගැන මාධ්‍යට සීමා දමනවා. ඡුන්දයත් කල් දමා තිබෙනවා. පවත්වන දිනයවත් අපි කවුරුවත් දන්නේ නැහැ. මේ පිළිබඳව මේ රටේ පොදු ජනතාව විමසිලිමත් විය යුතුයි. අපි මාධ්‍යයෙන් ඉල්ලා සිටිනවා ‘මේ අවනීතික ගමන ප‍්‍රශ්න කිරීම සඳහා ඉදිරියට එන්න’ කියලා. මේ ආණ්ඩුව දිගටම කියන මහ බොරුවක් තමයි ‘මහින්ද රාජපක්‍ෂ අපට රට බාර දුන්නේ ණය බරින් පීඩාවට පත් කරලා. අපි ඒ ණය බරෙන් ඔබව බේරා ගන්න තමයි මේ විදියට බදු වැඩි කළේ’ කියන එක. මේක සම්පූර්ණයෙන් මිත්‍යාවක්. 2015 ජනවාරි මාසයේ 01 වැනිදා ඉදලා 2016 මාර්තු 31 දක්වා මිලදීගත් භාණ්ඩාගාර බිල්පත් සහ බැඳුම්කර සඳහා එතෙක් තිබුණු පොලී අනුපාතිකයට වඩා 60%ක් වැඩි පොලී අනුපාතිකයක් පනවා තිබෙනවා. මේ බැඳුම්කර සහ භාණ්ඩාගාර බිල්පත් අතර තිබෙනවා, මාස 03, මාස 06, අවුරුදු 01, අවුරුදු 02, අවුරුදු 05 සිට අවුරුදු 30 දක්වා ගත්තු ණය. ඒ සමස්ත ණය සඳහා පොලී අනුපාතිකය 60%කින් වැඩිකර තිබෙනවා. මෙම බැඳුම්කර සහ භාණ්ඩාගාර බිල්පත්වලින් වැඩි ප‍්‍රමාණයක් ලබා ගෙන ඇත්තේ මහ බැංකු අධිපතිවරයාගේ බෑනාට අයත් සමාගම. එතකොට මේ ජාවාරම රටේ ආර්ථිකයට බලපාලා නැද්ද? මේ නිසා රටේ ණය බර ඉහළ ගොස් නැද්ද? 2015 වර්ෂය තුළ පමණක් රුපියල අවප‍්‍රමාණය වීමෙන් අපේ රටේ අතිරේකව ඇති වුණු ණය බරේ ප‍්‍රමාණය රුපියල් බිලියන 285යි. මේ බව මහ බැංකු වාර්තාවේ තිබෙනවා. වැට් බද්ද වැඩිකරලා ගන්න යන්නේ මේ බිලියන 285න් 1/3ක් පමණයි. මේ අනුව බැලූවාම මේ අෘණ්ඩුව තමන් විසින්මයි ණය උගුලක සිරවෙලා තිබෙන්නේ. තමන්ගේ ඔලමොට්ටල ආර්ථික උපක‍්‍රම හේතුවෙන් රට ණය උගුලක පැටලූණාම දැන් ඒක වහගන්න ජනතාවට මහා බේගල් ඇදබෑමේ නින්දිත උත්සාහයක මේ ආණ්ඩුව අද නිරතව සිටිනවා. මේ විදියට ජනතාව රවට්ටලා, බොරු කියලා බලයට ඇවිත් ජනතාවගේ පොකට් එකට ගහපු ආණ්ඩුවක් මෑත කාලයේ බිහිවෙලා නැහැ. ඒ නිසා අපි මේ රටේ පොදු ජනතාවගෙන් ඉල්ලා සිටිනවා, ‘මීට එරෙහිව ක‍්‍රියාමාර්ග තේරීමට පෙරට එන්න’ කියලා. අනික් කාරණය තමයි මේ ආණ්ඩුව කියන ‘සහජීවන’ කතාව. සැබෑ සහජීවනය කියන්නේ මේ රටේ සිංහල, දෙමළ. මුස්ලිම් ජනතාවට එකිනෙකා සම`ග සමගියෙන් එකට වාසය කිරීමට අවශ්‍ය මනස හදන එක. ඒක තමයි අපි දන්නා සහජීවනය. නමුත් අද මේ රටේ සහජීවනය නාමයෙන් සිදුවන්නේ කුමක්ද? අපි මේ මාධ්‍ය හමුවේ අදහස් දක්වන වෙලාවේ දෙමළ ඊළාම් සිතියම පසුබිමේ තබාගෙන, යාපනයේ විශ්ව විiාලයේ ශිෂ්‍යයන්, විශ්ව විiාල භූමිය තුළ මියගිය කොටි ත‍්‍රස්තවාදීන් වෙනුවෙන් පහන් පත්තු කරනවා. මෙතැනදී සිදුවන්නේ, සහජීවනය ඇති කිරීමද? මියගිය පිරිස් සැමරීම පමණද? අර නල්ලමලේ ආරක්‍ෂක ලේකම්වරයා කියනවානේ, ‘මියගිය ඕනෑම කෙනෙක් සැමරුවාට අපට ප‍්‍රශ්නයක් නැහැ. මේක රටවල් දෙකක් අතර පැවැති යුද්ධයක් නොවෙයි. ඒ යුද්ධයෙන් මියගියේ කවුරු වුණත් මේ රටේ මිනිස්සුනේ.’ කියලා. මේ යුද්ධය මේ විරෝදාර හමුදා විසින් ජයග‍්‍රහණය නොකළානම් හැදෙන්නේ රටවල් දෙකක්. ජාත්‍යන්තර පිසාචයන් ටික මේ රට හරහා බෙදුම් රේඛාව අදින්න එදා කෙළහලමින් බලා සිටියා. එහෙම අවස්ථාවක තමයි 2005 බලයට ආපු මහින්ද රාජපක්‍ෂ මැතිතුමාගේ නායකත්වයෙන් මේ රටේ රණවිරුවන් 27000ක් දිවිපුදලා, 23000ක් අතපය අහිමි කරගනිමින් අමිල කැපකිරීමක් කරලා රටවල් දෙකක් හැදෙන්න ගිය එක වළක්වා ගත්තේ. අද මේ ආණ්ඩුව ඒ විදියට ලබාගත්තු විජයග‍්‍රහණය සමරන්නේ නැහැ. එහෙම සැමරුවාම උතුරේ අයගේ සිත් රිදෙනවාලූ. එහෙමනම් යාපනය විශ්ව විද්‍යාලයේ කොටි සමරන කොට දකුණේ අයගේ සිත් රිදෙන්නේ නැද්ද? සහජීවනය හදන ක‍්‍රමය මේකද? දෙමළ ජනතාවගේ අලූත් පරම්පරාවටත් වෛරීසහගත මතවාදය නිදහසේ වපුරන්න ඉඩ දෙන එකද සහජීවනයට තිබෙන මාර්ගය? යාපනයේ සරසවි සිසුන් පහන් පත්තු කරලා ප‍්‍රාර්ථනා කරන්නේ ‘යාපනයේ සිංහල, මුස්ලිම් මිනිස්සු එක්ක අපි එකට ඉමු’ කියලාද? මෙතැනට සහජීවන බණ කියනවා. එතැනට ත‍්‍රස්තවාදයට පණ දීමේ බණ කියනවා. දිනාගත් සාමය අහිමිවීම හැරෙන්න මෙහෙම හැදෙන සහජීවනයක් නැහැ. ඒ නිසා රණවිරුවන්ගේ විජයග‍්‍රහණයේ හත්වැනි සැමරුම ඉදිරිපිට සිට අපි මේ රටේ දේශමාමක ජනතාවට කියනවා, ‘මේ වෙමින් තිබෙන විපත දකින්න. දිනාගත් ජයග‍්‍රහණ ආපස්සට රැගෙන යන ආකාරය දකින්න. එය වළක්වාලීම සඳහා පෙරමුණ ගන්න’’ ජාතික නිදහස් පෙරමුණ2016.05.18", "URL": "https://sinhala.adaderana.lk/news.php?nid=60257", "Category": null, "Parent URL": null}