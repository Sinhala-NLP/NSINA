{"Source": "Adaderana", "Timestamp": "April 26, 2012 06:24 pm", "Headline": "බලපත් නොමැතිව ගවයන් දැක්කූ පුද්ගලයෙක් දැලේ", "News Content": "කාත්තන්කුඩි , ටෙලිකොම් පාර ප්‍රදේශයේ දී බලපත්‍ර නොමැතිව ගවයන් රැගෙන ගිය පුද්ගලයෙකු කලවංචිකුඩි පොලිස් විශේෂ කාර්යය බලකාය විසින් අත්අඩංගුවට ගෙන තිබේ. අදාළ පුද්ගලයා විසින් ගවයන් දෙදෙනෙකු ‍බලපත්‍ර නොමැතිව මෙලස රැගෙන ගොස් ඇති අතර ගවයින්ගේ වටිනාකම රුපියල් 30 , 000ක් පමණ වන බව පොලිසිය සඳහන් කළේය. අත්අඩංගුවට ගත් පුද්ගලයා සහ ගවයින් කාත්තන්ඩිකුඩි පොලිසියට භාර දී ඇති බව විශේෂ කාර්යය බලකාය සඳහන් කරයි. මේ අතර මාම්පිටිය , නෙළුම්දෙණිය ප්‍රදේශයේ නීතී විරෝධී මත්පැන් ළඟ තබා ගත් පුද්ග‍ලයෙකු නාරංබැද්ද විශේෂ කාර්යය බලකායේ සෙබළුන් විසින් අත්අඩංගුවට ගෙන වැඩිදුර පරීක්ෂණ කටයුතු සඳහා දැදිගම පොලිසියට භාර දී තිබේ.", "URL": "https://sinhala.adaderana.lk/news.php?nid=23830", "Category": null, "Parent URL": null}