{"Source": "Adaderana", "Timestamp": "January 5, 2017 02:25 pm", "Headline": " සහල්වල ප්‍රමිතිය ගැන සැලකිලිමත් වෙන්න", "News Content": "සහල් මිලදී ගැනීමේදී සහල්වල ප්‍රමිතිය පිළිබඳව සැලිකිලිමත් වන ලෙස පාරිභෝගික කටයුතු අධිකාරිය ජනතාවගෙන් ඉල්ලා සිටියි.මිනිස් පරිභෝජනයට නුසුදුසු සහල් කිලෝ ග්‍රෑම් 14,000ක් පාරිභෝගික කටයුතු පිළිබඳ අධිකාරිය විසින් සිය බාරයට ගෙන තිබේ.කොළඹ 11, සහ කොළඹ 12 ප්‍රදේශවල සිදුකළ වැටලීම් වලදී මෙම සහල් තොගය සොයාගෙන ඇති බව පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතා සඳහන් කළේය.මිනිස් පරිභෝජනයට නුසුදුසු ආනයනික සහල් වෙළෙඳ පොළේ ඇති බවට ලැබුණු පැමිණිලි මගින් පාරිභෝගික කටයුතු පිළිබඳ අධිකාරිය මගින් අදාළ සහල් අලෙවි සැල් පරීක්ෂාවට ලක් කර ඇති බව සඳහන්ය.එම සහල් සාම්පල පරීක්ෂණ සඳහා යොමු කිරීමෙන් අනතුරුව අදාළ වාර්තා මත පදනම්ව ඉදිරි නීතිමය පියවර ගන්නා බව පාරිභෝගික කටයුතු පිළිබඳ අධිකාරියේ සභාපති හසිත තිලකරත්න මහතා සඳහන් කළේය.", "URL": "https://sinhala.adaderana.lk/news.php?nid=67746", "Category": null, "Parent URL": null}