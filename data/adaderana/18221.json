{"Source": "Adaderana", "Timestamp": "August 22, 2011 08:08 am", "Headline": "පැසිෆික් ගුවන් ප්‍රවාහන රැළිය අද ඇරඹෙයි", "News Content": "කලාපීය ගුවන් හමුදා අතර හමුදා සහයෝගීතාව වර්ධනය කර ගැනීම සඳහා වාර්ෂිකව සංවිධානය කෙරෙන පැසිෆික් ගුවන් ප්‍රවාහන රැළිය අද(22) කොළඹ දී ආරම්භ වේ. ශ්‍රී ලංකාවේ ප්‍රථම වරට සංවිධානය කරන මෙම රැළිය ලබන 26 වැනිදා දක්වා පැවැත්වෙන බව ගුවන් හමුදාව පවසයි. අමෙරිකා එක්සත් ජනපද ගුවන් හමුදාවේ පැසිෆික් කලාපීය මූලස්ථානය විසින් මෙය සංවිධානය කරයි. ඒ සඳහා ඕස්ට්‍රේලියාව, බංග්ලාදේශය, කාම්බෝජය, කැනඩාව, ඉන්දියාව, ඉන්දුනීසීයාව, පිලිපීනය, වියට්නාමය, නවසීලන්තය සහ අමෙරිකාව ඇතුළු රටවල් 20 ක පමණ ගුවන් හමුදා නිලධාරීන් සහභාගී වීමට නියමිතය. රත්මලාන ගුවන් හමුදා කඳවුර සහ අම්පාර ගුවන් හමුදා කඳවුර අතර ගුවන් සීමාවේ දී මෙම රැළිය පැවැත්වෙයි.", "URL": "https://sinhala.adaderana.lk/news.php?nid=18221", "Category": null, "Parent URL": null}