{"Source": "Adaderana", "Timestamp": "August 1, 2010 09:44 am", "Headline": "පරීක්ෂණ ගැන නීතීපති උපදෙස්  ", "News Content": "ජෙනරාල් සරත් ෆොන්‍සේකා සමග එක්ව රජය පෙරළීමට කුමන්ත්‍රණය කළේ යැයි පුද්ගලයින් පස් දෙනෙකුට එරෙහිව සිදු කරන පරීක්ෂණ සඳහා නීතීපතිවරයාගේ උපදෙස් ලබා ගැනීමට තීරණය කර තිබේ. මේ සම්බන්ධයෙන් පරීක්ෂණ සිදු කරන ත්‍රස්ත මර්දන කාර්යාංශය මේ බව අධිකරණයට දැනුම් දෙනු ලැබීය. මෙම නඩුවේ සැකකරුවන් ලෙස ජෙනරාල්වරයා‍ගේ ලේකම් වශයෙන් කටයුතු කළ කපිතාන් සේනක ද සිල්වා, බ්‍රිගේඩියර් දුමින්ද කැප්පෙටිවලාන විශ්‍රාමික මේජර් ජෙනරාල්වරයෙකු වූ අමරසේන ද සිල්වා, උපාලි අමරසිංහ සහ මාධ්‍යවේදී රුවන් වීරකෝන් නම් කර ති‍බේ. මෙම සැකකරුවන්ට එරෙහිව සිදු කළ පරීක්ෂණ පිළිබඳ සවිස්තර වාර්තාවක් මේ වන විට නීතීපතිවරයා වෙත ඉදිරිපත් කර ඇති බව පොලිසිය පවසයි. නීතීපතිවරයාගෙන් ලැබෙන උපදෙස් පරිදි ඉදිරි පරීක්ෂණ කටයුතු සිදු කරන බව පොලිසිය අධිකරණයට දැනුම් දෙනු ලැබීය. ඒ අනුව පරීක්ෂණ වල ඉදිරි ප්‍රගතිය අගෝස්තු මස 26 වන දිනට දැනුම් දෙන ලෙස කොළඹ මහේස්ත්‍රාත් අධිකරණය ත්‍රස්ත මර්දන කාර්යාංශයට දැනුම් දී ඇත.", "URL": "https://sinhala.adaderana.lk/news.php?nid=9956", "Category": null, "Parent URL": null}