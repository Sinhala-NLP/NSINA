{"Source": "Adaderana", "Timestamp": "April 8, 2011 12:56 pm", "Headline": "ජාතික විශ්‍රාම වැටුප් ක්‍රමය පිළිබඳ පනත් කෙටුම්පත අද පාර්ලිමේන්තුවට  ", "News Content": "ජාතික විශ්‍රාම වැටුප් ක්‍රමයක් ඇතිකිරීමට අදාළව විශේෂ පනත් කෙටුම්පතක් අද(08) පාර්ලිමේන්තුවට ඉදිරිපත් කිරීමට නියමිතය. කෙටුම්පත අද දිනයේ පාර්ලිමේන්තුවට ඉදිරිපත් කළ ද එය විවාදයට ගැනීම පසුවට කල් තබන බව ආණ්ඩු පක්ෂ ප්‍රධාන සංවිධායක අමාත්‍ය දිනේෂ් ගුණවර්ධන මහතා සඳහන් කළේය. පෞද්ගලික අංශයේ සේවකයින්, සංස්ථා, ව්‍යවස්ථාපිත මණ්ඩල ඇතුළු දැනට විශ්‍රාම වැටුප්වලට හිමිකම් නොකියන පිරිස ආවරණය වන පරිදි මෙම පනත් කෙටුම්පත ඉදිරිපත් කෙරෙන බව සඳහන්ය. මෙම මාසය තුළ අදාළ පනත් කෙටුම්පත විවාදයට ගෙන සම්මත කිරීමට බලාපොරොත්තු වන බව අදාළ පනත් කෙටුම්පත පිළිබඳ පැහැදිලි කළ අමාත්‍ය දිනේෂ් ගුණවර්ධන මහතා කියා සිටියේය.", "URL": "https://sinhala.adaderana.lk/news.php?nid=15353", "Category": null, "Parent URL": null}