{"Source": "Adaderana", "Timestamp": "January 15, 2011 04:41 pm", "Headline": "පුනරුත්ථාපනය වූ හිටපු එල්. ටී. ටී. ඊ සාමාජිකයින් 78 ක් සමාජයට", "News Content": "තෛපොංගල් උත්සවයට සමගාමීව පුනරුත්ථාපනය වූ තවත් හිටපු එල්. ටී. ටී. ඊ සාමාජිකයින් පිරිසක් සමාජගත කිරීම අද(15) සිදුකළ බව පුනරුත්ථාපන කොමසාරිස් ජනරාල් බ්‍රිගේඩියර් සුදත්ත රණසිංහ මහතා පවසයි. කාන්තාවන් 48 දෙනෙකු සහ පිරිමි පුද්ගලයින් 30 දෙනෙකු සමාජගත කිරීම සිදුකළ බව ඔහු සඳහන් කළේය. යාපනය මධ්‍ය මහා විද්‍යාලයේ දී මෙම සමාජගත කිරීමේ උත්සවය සිදුකළ බව සුදත්ත රණසිංහ මහතා කියා සිටියේය. මෙම සමාජගත කිරීමත් සමග පුනරුත්ථාපනය වන එල්. ටී. ටී. ඊ සාමාජිකයින්ගේ සංඛ්‍යාව 4,500 දක්වා අඩු වී ඇති බව ඔහු පැවසුවේය.", "URL": "https://sinhala.adaderana.lk/news.php?nid=13520", "Category": null, "Parent URL": null}