{"Source": "Adaderana", "Timestamp": "December 2, 2010 08:09 am", "Headline": "කොලමුණු ඔය පිටාර ගැලීමෙන් නිවාස කිහිපයක් ජලයෙන් යටවෙයි", "News Content": "කුරුණෑගල, කොලමුණු ඔය අද(02) අලුයම පිටාර ගැලීම හේතුවෙන් ඒ අවට නිවාස කිහිපයක් ජලයෙන් යටවී තිබේ. අඩි දෙකක් පමණ උසට අදාළ නිවාස වලට ජලය දමා ඇති බව කටුපොත පොලිසිය සඳහන් කරනු ලැබීය. කඩිනමින් ප්‍රදේශයේ ජනතාව දැනුවත් කිරීමෙන් අනතුරුව ජල ගැලීම් වලට ලක්වු නිවාසවල ජනතාව ඉන් ඉවත් කිරීමට පොලිසිය පියවර ගෙන තිබේ. ජල ගැලීම හේතුවෙන් කටුපොත හරහා බටපොත මාර්ගයේ කොටසක් ද ජලයෙන් යටවී ඇති බව පොලිසිය සඳහන් කරයි. මේ හේතුවෙන් එම මාර්ගයේ රථ වාහන ධාවන කටයුතු ද සීමා වී ඇති බව කටුපොත පොලිසිය පැවසීය.", "URL": "https://sinhala.adaderana.lk/news.php?nid=12537", "Category": null, "Parent URL": null}