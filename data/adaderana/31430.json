{"Source": "Adaderana", "Timestamp": "February 7, 2013 02:55 pm", "Headline": " සභාපතිගේ ඉල්ලීම ඇමතිගේ කුණු කූඩයට", "News Content": "ශ්‍රී ලංකා ක්‍රිකට් ආයතනයේ සභාපතිවරයා විසින් ක්‍රිකට් තරග විකාශනය පිළිබඳ කරනු ලැබූ ඉල්ලීමක් ක්‍රීඩා අමාත්‍ය මහින්දානන්ද අලුත්ගමගේ මහතා විසින් ප්‍රතික්ෂේප කර තිබේ. වසර 7 ක් යනතුරු ක්‍රිකට් තරග විස්තර විකාශන අයිතිය ටෙන්ස්පෝර්ට්ස් ආයතනයට ලබාදෙන ලෙස සභාපතිවරයා විසින් ඉල්ලා ඇතැයි සඳහන්ය. ක්‍රිකට් තරග විකාශන අයිතිය ටෙන්ඩර් කිරීමකින් තොරව ටෙන්ස්පොර්ට් ආයතනයට ලබා දීම සම්බන්ධයෙන් මෙම ඉල්ලීම කර ඇති බව ක්‍රීඩා අමාත්‍යංශය විසින් නිකුත් කළ නිවේදනයක දැක්වෙයි. මේ සම්බන්ධයෙන් නීතිමය උපදෙස් ලබා ගැනීමෙන් අනතුරුව අදාළ ගනුදෙනුව වහාම නතර කර ව්වෘත ටෙන්ඩර් පටිපාටියකට අනුව අදාළ විකාශන අයිතිය ලබා දෙන්නැයි ශ්‍රී ලංකා ක්‍රිකට් ආයතනයට ක්‍රීඩා අමාත්‍යවරයා දන්වා තිබේ.", "URL": "https://sinhala.adaderana.lk/news.php?nid=31430", "Category": null, "Parent URL": null}