{"Source": "Adaderana", "Timestamp": "May 10, 2016 09:27 am", "Headline": "ජනපති හදිසියේ ජ්‍යෙෂ්ඨයින් කැඳවයි", "News Content": "ශ්‍රී ලංකා නිදහස් පක්ෂයේ ජ්‍යෙෂ්ඨ නායකයින් පිරිසකට ජනාධිපති මෛත්‍රීපාල සිරිසේන මහතා විසින් හදිසි කැඳවීමක් සිදුකර තිබේ.විශේෂ සාකච්ඡාවක් සඳහා අද පස්වරුවේ ශ්‍රී ලංකා නිදහස් පක්ෂයේ ජ්‍යෙෂ්ඨ නායකයින් පිරිසකට මෙම කැඳවීම සිදුකර ඇති බව වාර්තා වේ.පස්වරු 7.00ට ජනාධිපති නිල නිවසේ දි මෙම සාකච්ඡාව පැවැත්වීමට නියමිතව තිබේ. පක්ෂයේ ඉදිරි කටයුතු පිළිබඳව මෙන්ම පවතින දේශපාලන වාතාවරණය පිළිබඳව මෙහිදි වැඩි අවධානයක් යොමුවනු ඇති බව වාර්තා වේ.ශ්‍රී ලංකා නිදහස් පක්ෂයේ මධ්‍යම කාරක සභාව කැඳවීම පිළිබඳව ද මෙම සාකච්ඡාවේ දී අවධානය යොමුවනු ඇති බව කියැවෙයි.", "URL": "https://sinhala.adaderana.lk/news.php?nid=59986", "Category": null, "Parent URL": null}