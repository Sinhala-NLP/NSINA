{"Source": "Adaderana", "Timestamp": "April 3, 2015 11:18 am", "Headline": "ඇද වැටී මැරුණු තරුණයා ගැන විශේෂ පරීක්ෂණයක්", "News Content": "නිට්ටඹුව - පස්යාල මාර්ගයේ පස්යාල හන්දිය ප්‍රදේශයේදී ඇද වැටී පුද්ගලයකු මියයාමේ සිද්ධිය සම්බන්ධයෙන් විමර්ශන ආරම්භ කර ඇති බව පොලිසිය පවසයි.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා ප්‍රකාශ කළේ ඊයේ රාත්‍රී අදාළ පුද්ගලයා මියගොස් සිටියදී පොලිසිය විසින් සොයාගෙන ඇති බවයි.ඔහු වැටී සිටි ස්ථානය ආසන්නයේ මහල් ගොඩනැඟිල්ලක තිබු සී.සී.ටී.වී. කැමරා දර්ශන උපයෝගී කරගනිමින් පරික්ෂණ සිදුකරන බව පොලිස් මාධ්‍ය ප්‍රකාශකවරයා පැවසීය.මියගිය පුද්ගලයා 30 හැවිරිදි වියේ පසුවු අයෙකු වන අතර මෘතදේහය වතුපිටිවල රෝහලේ තැන්පත් කර ඇත.", "URL": "https://sinhala.adaderana.lk/news.php?nid=50410", "Category": null, "Parent URL": null}