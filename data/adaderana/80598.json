{"Source": "Adaderana", "Timestamp": "November 27, 2017 07:54 am", "Headline": "අධික වේගයෙන් පැමිණි ත්‍රීරෝද රථය කොත්මලේ ජලාශයට පෙරළෙයි-2කට බරපතළයි", "News Content": "තලවාකැලේ හොලි රූඩි ප‍්‍රදේශයේ සිට තලවාකැලේ නගරය දක්වා අධික වේගයෙන් ධාවනය වු ති‍්‍රරෝද රථයක් ඉහළ කොත්මලේ ජලාශයට පෙරළි අනතුරක් සිදුවි ඇති බව තලවාකැලේ පොලිසිය පවසයි. ඊයේ( 26) රාති‍්‍ර 9.00 ට පමණ සිදුවු මෙම අනතුරෙන් ති‍්‍රරෝද රථයේ පිටුපස අසුනේ ගමන් ගත් දෙදෙනෙක් බරපතළ ලෙස තුවාල ලබා ලිඳුල රෝහල වෙත ඇතුලත් කිරිමෙන් පසු ඔහුන් වැඩිදුර ප‍්‍රතිකාර සඳහා නුවරඑළිය මුලික රෝහල වෙත මාරුකර යවා තිබේ. තලවාකැලේ පුඩළුඔය ප‍්‍රධාන මාර්ගයේ ඉහළ මාර්ගයේ පාලමට මීටර් පන්සීයක් ඉහළින් අඩි අසුවක් පමණ ප‍්‍රපතයෙන් වු ඉහළ කොත්මලේ ජලාශයට මෙම ති‍්‍රරෝද රථය පෙරළි ඇත්තේ අධික වේගයෙන් ධාවනය වි ඇති ති‍්‍රරෝද රථය ඉදිරියට ප‍්‍රතිවිරුද්ධ දිශාවෙන් පැමිණී ති‍්‍රරෝද රථයක් මඟ හැරයෑමට උත්සහ කිරිමේදීය. ති‍්‍රරෝද රථයේ රියදුරු සැකපිට අත්අඩංගුවට ගෙන ඇති අතර ඔහු අද (27) නුවරඑළිය මහේස්ත‍්‍රාත් අධිකරණය වෙත ඉදිරිපත් කරන බව තලවාකැලේ පොලීසිය පවසයි. අනතුරෙන් තුවාල ලැබු දෙදෙනා මහනුවර වත්තේගම ප‍්‍රදේශයේ සිට තලවාකැලේ හොලි රූඩි ප‍්‍රදේශයේ අවවමංගල්‍ය උත්සවයකට සහභාගි වු දෙදෙනෙකු බව පොලීසිය සඳහන් කරයි.", "URL": "https://sinhala.adaderana.lk/news.php?nid=80598", "Category": null, "Parent URL": null}