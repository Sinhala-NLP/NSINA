{"Source": "Adaderana", "Timestamp": "January 7, 2014 08:20 am", "Headline": "මුතුරාජවෙල රක්ෂිතයේ ගින්නක්", "News Content": "මුතුරාජවෙල රක්ෂිතයේ පුබුදුගම, ෆාම්වත්ත බටහිර ප්‍රදේශයේ ගින්නක් හටගෙන තිබේ. ගින්න මැඩපැවැත්වීමේ කටයුතු මේ වන විටත් සිදුවන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේය. ආපදා කළමනාකරණ මධ්‍යස්ථානය, කොළඹ ගිනි නිවීමේ ඒකකය සහ ප්‍රදේශවාසීන් එක්ව ගින්න මැඩපැවැත්වීමේ කටයුතු සිදුකරමින් පවතින බව සඳහන් වෙයි. අදාළ රක්ෂිතයේ විශාල ප්‍ර දේශයක් ගිනිගෙන ඇති අතර ගින්නෙන් ජීවිත හෝ දේපළ හානි කිසිවක් සිදුව නොමැති බව පොලීසිය පවසයි.", "URL": "https://sinhala.adaderana.lk/news.php?nid=40150", "Category": null, "Parent URL": null}