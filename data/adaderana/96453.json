{"Source": "Adaderana", "Timestamp": "September 21, 2018 10:06 am", "Headline": "12 හැවිරිදි දැරිය දූෂණය කළ ලොකු තාත්තා අත්අඩංගුවට", "News Content": "12 හැවිරිදි දැරියක් දූෂණය කළැයි සැකපිට දැරියගේ 43 හැවිරිදි ලොකුතාත්තා (20) දා අත්අඩංගුවට ගත් බව බෝගහකුඹුර පොලීසිය පවසයි. මෙම දැරියගේ පියා සහ මව වෙනත් ප්‍රදේශයක තේ වත්තක වැඩකරන අතර දැරිය පාසැල් යාම සඳහා 70 හැවිරිදි මිත්තනියගේ නිවසේ නතරකර ඇති බවත් සැකකාර ලොකු තාත්තාද විවාහක බිරිදගෙන් වෙන්වී පැමිණ මෙම නිවසේ ජීවත්වන බව විමර්ශනවලදි අනාවරණය වු බව පොලිසිය සඳහන් කරයි. පොලීසියට ලැබුණ තොරතුරු මත මෙම දැරිය ගෙන්වා ප්‍රශ්න කිරීමේදි සැකකාර ලොකු තාත්තා පසුගිය දිනයන්හි අවස්ථා කීපයකදීම තමා දූෂණය කල බව ප්‍රකාශ කළ බව පොලීසිය සදහන් කළේය. දැරිය අධිකරණ වෛද්‍ය පරීක්ෂණය සඳහා බදුල්ල මහරෝහල වෙත ඇතුළත් කර තිබේ. බණ්ඩාරවෙල පොලිස් අධිකාරි සුදත් මාසිංහ මහතාගේ උපදෙස් මත බෝගහකුඹුර පොලිස් ස්ථානාධිපති පොලිස් පරීක්ෂක එච්.යූ. ප්‍රියන්ත මහතාගේ මෙහෙයෙවීම යටතේ බෝගහකුඹුර පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=96453", "Category": null, "Parent URL": null}