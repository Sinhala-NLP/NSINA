{"Source": "Adaderana", "Timestamp": "May 27, 2012 02:07 pm", "Headline": " සුදුපාට වෑන් රියකින් තරුණියක් උස්සයි", "News Content": "යාපනය,පොක්කුවිල්හි නල්ලායන් ප්‍රදේශයේදී අද පෙරවරුවේ පුද්ගල පැහැරගැනීමක් සිදුව තිබේ. අද පෙ.ව .8.50 ට පමණ උදෑසන දේව මෙහෙයට සහභාගිවීම පිණිස යමින් සිටි තරුණියක මෙසේ පැහැරගැනීමට ලක්ව තිබේ. සුදුපාට වෑන් රථයකින් පැමිණි පිරිසක් විසින් මෙම තරුණිය පැහැරගත් බවත්,වෑන් රථයේ ඒ මොහොතේ 5 දෙනකු සිටි බවත් සිද්ධිය ඇසින් දුටු ගම්වැසියන් පවසන බව අද දෙරණ වාර්තාකරු කියා සිටියි. උරුම්පිලයි උතුරු ප්‍රදේශයේ පදිංචි 23 හැවැරිදි සෙල්වරාසා අර්චනා අම්බිගා නමැති තරුණිය මෙසේ පැහැරගැනීමට ලක්ව ඇත.", "URL": "https://sinhala.adaderana.lk/news.php?nid=24554", "Category": null, "Parent URL": null}