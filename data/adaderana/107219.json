{"Source": "Adaderana", "Timestamp": "April 2, 2019 01:55 pm", "Headline": "රියදුරු බලපත්‍රයක් නැති රියදුරෙක් කතකගේ ඉරණම තීන්දු කරයි", "News Content": "අඟුණුකොලපැලැස්ස - රන්න මාර්ගයේ එරමිනියාය මංසන්ධිය ආසන්නයේ සිදුවූ රිය අනතුරකින් කාන්තාවක් මිය ගොස් ඇති බව අද දෙරණ වාර්කාකරු පවසයි. ඊයේ(01) අදහවල් මෙම අනතුර සිදුව ඇති බව වාර්තා වෙයි. අදාළ කාන්තාවක් මාර්ග හරහා මාරුවීමට යාමේදී අධික වේගයෙන් පැමිණි මෝටර් රථයක ගැටී මෙම අනතුර සිදුවු තිබේ. අතුරින් පසුව මෝටර් රථ රියදුරු පළා ගොස් ඇති අතර පසුව අඟුණුකොලපැලැස්ස පොලීසිය විසින් අදාළ රියදුරු අත්අඩංගුවට ගෙන තිබේ. මෙලෙස අත්අඩංගුවට ගත් රියදුරු 20 හැවිරිදි පුද්ගලයෙක් වන අතර ඔහුට රියදුරු බලපත්‍රයක්ද නොමැති පුද්ගලයෙක් බව වාර්තා වෙයි. මෙම අනතුරින් මියගොස් ඇත්තේ අඟුණකොළපැලැස්ස ප්‍රදේශයේ පදිංචි චාන්දනී සිල්වා නැමති 70 හැවිරිදි තිදරු මවකි. අනතුර සම්බන්ධයෙන් අඟුණකොළපැලැස්ස පොලීසිය වැඩිදුර පරීක්ෂණ සිදුකරයි. මේ අතර දිඹුලාගල - පැලෑටියාව ප්‍රෙද්ශයේ මාර්ගය අසල නවතා තිබූ ටිපර් රථයක පිටුපස ලොරි රථයක් ගැටී සිදු වූ අනතුරින් ලොරියේ ගමන්ගත් රියදුරු ඇතුළු දෙදෙනෙක් මියගොස් තවත් පුද්ගලයින් දෙදෙනෙකු තුවාල ලබා තිබේ. ඊයේ රාත්‍රී 8.00ට පමණ මෙම අනතුර සිදුව ඇති අතර ටිපර් රථයේ රියදුරු අත්අඩංගුවට ගත් බව අද දෙරණ වාර්තාකරු සඳහන් කළේය. මේ අතර බණ්ඩාරගම - කිදෙල්පිටිය ප්‍රෙද්ශයේදී යතුරු පැදියක් සහ මෝටර් රථයක් ගැටී ඊයේ සිදුවු අනතුරින් යතුරු පැදියේ ගමන් ගත් පුද්ගලයින් දෙදෙනෙකු තුවාල ලබා තිබේ. මේ අතර බණ්ඩාරගම - කලුතර මාර්ගයේ වැවිට ප්‍රෙද්ශයේදී ඊයේ සවස ට්‍රක් රථයක් සහ ලොරි රථයක් මුහුණට මුහුණ ගැටී සිදුවු අනතුරකින් පුද්ගලයින් පස්දෙනෙකු තුවාල ලබා තිබේ. ට්‍රක් රථය කලුතර සිට බණ්ඩාරගම දෙසට ධාවනය වෙමින් තිබියදී බණ්ඩාරගම සිට පැමිණි යතුරු පැදියේ ගැටී මෙම අනතුර සිදුව ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=107219", "Category": null, "Parent URL": null}