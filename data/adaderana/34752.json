{"Source": "Adaderana", "Timestamp": "June 9, 2013 08:32 am", "Headline": "මානව හිමිකම් රකින හැටි උගන්වයි", "News Content": "මානව හිමිකම් කඩවීම අවම කිරිම සඳහා උතුරු පළාතේ සේවයේ නියුතු ආරක්ෂ අංශ දැනුවත් කිරීමේ වැඩසටහනක් ක්‍රියාත්මක කිරීමට ශ්‍රී ලංකා මානව හිමිකම් කොමිෂන් සභාව තීරණය කර තිබේ. ඒ යටතේ ලබන 16 වනදා සිට 19 වන දින දක්වා කාලය තුළ මන්නාරම, කිළිනොච්චිය, වවුනියාව සහ මුලතිව් යන ප්‍රදේශවල ආරක්ෂක අංශ සාමාජිකයන් දැනුවත් කිරීමට නියමිතය. රජයේ ආරක්ෂක අංශ සාමාජිකයින් අතින් සිදු විය හැකි මානව හිමිකම් උල්ලංඝණය කිරීම් අවම කිරීම වැඩසටහනේ අරමුණය. එවැනි මානව හිමිකම් උල්ලංඝණය කිරීම් සම්බන්ධයෙන් පසුගිය කාලය තුළ ආරක්ෂක අංශ වෙත විවිධ පාර්ශවවලින් චෝදනා එල්ල විය.", "URL": "https://sinhala.adaderana.lk/news.php?nid=34752", "Category": null, "Parent URL": null}