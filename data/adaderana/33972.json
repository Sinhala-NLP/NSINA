{"Source": "Adaderana", "Timestamp": "May 10, 2013 02:03 pm", "Headline": "බංග්ලාදේශයට බුද්ධ ප්‍රතිමා දෙනවා", "News Content": "අන්තවාදීන් විසින් කඩා විනාශ කරන ලද බංග්ලාදේශයේ බෞද්ධ විහාරස්ථාන සඳහා ශ්‍රී ලංකාවෙන් බුද්ධ ප්‍රතිමා ලබාදීමට පියවර ගන්නා බව අග්‍රාමාත්‍ය දීමූ ජයරත්න මහතා පවසයි. පසුගිය කාලයේ දී බංග්ලාදේශයේ ඇතැම් බෞද්ධ සිද්ධස්ථාන කඩා විනාශ කිරීමට අන්තවාදී කණ්ඩායම් ක්‍රියා කළ අතර එහි වැඩ විසූ මහා සංඝරත්නයට ද තර්ජන එල්ලවූ බව අග්‍රාමාත්‍යවරයා කියයි. එම බෞද්ධ සිද්ධස්ථාන යළි නගාසිටුවීම පිළිබඳ බංග්ලාදේශයේ ශ්‍රී ලංකා නව මහකොමසාරිස් සරත් වේරගොඩ මහතා සමග සාකච්ජා කර ඇති බවද අගමැතිවරයා පවසයි. මේ අතර එම සිද්ධස්ථාන ඉදිකිරීම සඳහා මල්වතු මහා විහාරය මගින් ආධාර ලබාදී ඇති බව ද සඳහන්ය.", "URL": "https://sinhala.adaderana.lk/news.php?nid=33972", "Category": null, "Parent URL": null}