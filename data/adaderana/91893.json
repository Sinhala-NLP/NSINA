{"Source": "Adaderana", "Timestamp": "July 3, 2018 11:37 am", "Headline": " වතුරට වැටුණ ජීවිත දෙකක් මෙහෙයුමකින් බේර ගනියි", "News Content": "පොලොන්නරුව, අරලගන්විල-මැදගම ප්‍රදේශයේ ඇළ මාර්ගයකට වැටී සිටි මුවෙකු මහත් පරිශ්‍රමයක් දරා ගොඩ ගැනීමට වෙහෙරගල වනජීවි කාර්යාලයේ නිලධාරීන් සමත්ව තිබේ. ඊයේ(02) උදෑසන 5-6ත් අතර කාලයේ මෙම මුවා ඇළ මාර්ගයට වැටී ඇතැයි සැක කරයි. ගොඩට ගත් මුවාට සිදුව තිබු සුළු තුවාල හේතුවෙන් මේ වන විට වනජීවි නිලධාරීන් මුවා රැගෙන ගොස් ඇති අතර, ප්‍රතිකාර කිරීමෙන් අනතුරුව ගිරිතලේ පශු වෛද්‍ය කාර්යාලයට බාර දීමට කටයුතු කරන බව ද අප වාර්තාකරු පවසයි. මේ අතර තවත් මුවෙක් අලුත් වැව ප්‍රදේශයේ ඇළ මාර්ගයකට වැටී සිටිය දී ගම්වාසීන් විසින් බේරා ගෙන තිබේ. එම මුවා ගම්වාසීන් විසින් පැය ගණනාවක් වෙහෙසී ගොඩට ගෙන ඇති අතර, අනතුරුව කැලේට මුදා හැර තිබේ.", "URL": "https://sinhala.adaderana.lk/news.php?nid=91893", "Category": null, "Parent URL": null}