{"Source": "Adaderana", "Timestamp": "August 25, 2012 08:33 am", "Headline": "බස් දෙකක් ගැටෙයි - අයෙකු මරුට - 11 ට තුවාල", "News Content": "පුත්තලම අනුරාධපුර මාර්ගයේ සිදුවූ බස් රථ අනතුරකින් පුද්ගලයෙකු ජීවිතක්ෂයට පත්ව තිබේ. ඊයේ (24) මධ්‍යම රාත්‍රියේ අනතුර සිදුව ඇති බව පොලිසිය පවසයි. අනතුරින් තවත් පුද්ගලියින් 11 දෙනෙකු තුවාල ලබා තිබේ. තුවාල ලැබූවන් අතර කාන්තාවන් තිදෙනෙකු ද වෙයි. කොළඹ සිට පේදුරුතුඩුව බලා ධාවනය වූ ලංකා ගමනා ගමන මණ්ඩලයට අයත් බස් රථයක් සහ වව්නියාවේ සිට කොළඹ බලා ධාවනය වූ පෞද්ගලික බස් රථයක් එකිනෙක ගැටීමෙන් අනතුර සිදුව ඇති බව සඳහන්ය. පුත්තලම අනුරාධපුර මාර්ගයේ 6 වන සැතපුම් කණුව අසල දී අනතුර සිදුව ඇත. අනතුර සම්බන්ධයෙන් බස් රථ දෙකෙහිම රියදුරන් පුත්තලම පොලිසිය අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=26865", "Category": null, "Parent URL": null}