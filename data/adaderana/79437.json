{"Source": "Adaderana", "Timestamp": "November 2, 2017 10:57 am", "Headline": "20 යි 20 ශ්‍රේණිගත කිරීම් වල පකිස්ථානය ඉදිරියට", "News Content": "අයි.සී.සී 20යි 20 කණ්ඩායම් ශ්‍රේණිගත කිරීම් වල පෙරමුණට පැමිණිමට පාකිස්ථාන කණ්ඩායම සමත්ව තිබේ. ඒ මේ දක්වා පෙරමුණේ පසුවූ නවසීලන්ත කණ්ඩායම දෙවන ස්ථානයට පත් කරමින්. නවසීලන්ත කණ්ඩායම සහ ඉන්දීය කණ්ඩායම අතර ඊයේ පැවති පළමු 20යි 20 ක්‍රිකට් තරඟයෙන් ඉන්දීය කණ්ඩායම ජයගනු ලැබිණි. එය ඉන්දීය කණ්ඩායම 20යි 20 තරඟයකදී නවසීලන්ත කණ්ඩායම පරාජය කල පළමු අවස්ථාව වීම ද විශේෂත්වයකි. ඒ අනුව 20යි 20 ශ්‍රේණිගත කිරීම් වල තෙවන ස්ථානයට බටහිර ඉන්දීය කොදෙව් කණ්ඩායමත්, සිව් වන ස්ථානයට එංගලන්ත කණ්ඩායමත් පත්ව සිටින අතර ඉන්දීය කණ්ඩායම පස් වන ස්ථානයට පත්ව තිබේ. 20යි 20 ශ්‍රේණිගත කිරීම් හි ශ්‍රී ලංකා කණ්ඩායමට හිමිව ඇත්තේ 08 වන ස්ථානයයි.", "URL": "https://sinhala.adaderana.lk/news.php?nid=79437", "Category": null, "Parent URL": null}