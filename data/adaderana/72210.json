{"Source": "Adaderana", "Timestamp": "April 19, 2017 07:00 am", "Headline": "කතට පිහියෙන් ඇන පිරිමියා ගිනි තබාගනියි-දෙදෙනාම මරුට", "News Content": "ගාල්ල, අක්මීමන පොලිස් බලප්‍රදේශයේ පුහුල්හේන ප්‍රදේශයේ ස්ත්‍රීයකට පිහියෙන් ඇන තුවාල සිදුකිරීමෙන් අනතුරුව පුද්ගලයෙකු තම සිරුරට ගිනි තබාගැනීමෙන් දෙදෙනාම ජීවිතක්ෂයට පත්ව තිබේ.පිහි ඇනුමට ලක්වූ ස්ත්‍රීයත්, සිරුරට ගිනි තබාගත් පුද්ගලයාත් යන දෙදෙනාම ගාල්ල, කරාපිටිය රෝහලට ඇතුළත් කොට ප්‍රතිකාර ලබමින් සිටියදී මෙලෙස ජීවිතක්ෂයට පත්ව ඇති බව පොලීසිය පවසයි.මෙලෙස මියගොස් ඇත්තේ පින්නදූව ධර්මපාල මාවතේ පදිංචිව සිටි ඩී.එල් සුනිල් පෙරේරා(52) සහ පින්නදූව, පුහුල්හේන ප්‍රදේශයේ පදිංචිව සිටි කේ.බී.ඒ ඉන්ද්‍රාණි(49) නමැති දෙදෙනෙකි. මහේස්ත්‍රාත් පරීක්ෂණයෙන් පසු මෘත ශරීර තවදුරටත් කරාපිටිය රෝහලේ මෘත ශරීරාගාරයේ තැන්පත් කර ඇති බවත්, පශ්චාත් මරණ පරීක්ෂණය අද (19) දින සිදුකිරීමට නියමිත බවත් පොලීසිය පවසයි.අක්මීමන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=72210", "Category": null, "Parent URL": null}