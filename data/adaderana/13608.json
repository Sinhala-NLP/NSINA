{"Source": "Adaderana", "Timestamp": "January 19, 2011 04:19 pm", "Headline": "වෙළඳපළේ මිලෙන් 30%-40% ක් අඩුවට-මහවැලි කෘෂි නිෂ්පාදන කොළඹට ", "News Content": "අයහපත් කාලගුණ තත්ත්වයත් සමග පාරිභෝගික භාණ්ඩවල මිල ඉහළ යාමට සහනයක් වශයෙන් මහවැලි කලාපයේ කෘෂි නිෂ්පාදන කොළඹ ප්‍රදේශයේ බෙදා හැරීමේ විශේෂ වැඩපිළිවෙළක් වාරිමාර්ග හා ජලසම්පත් කළමනාකරණ අමාත්‍යාංශය සැලසුම් කර තිබේ. ඒ අනුව හෙට(20) සිට ලබන 25 වැනිදා තෙක් කොළඹ හයිඩ් පිටිය අසලදී මහවැලි කලාපයේ කෘෂි නිෂ්පාදන අළෙවි කිරීම සඳහා කටයුතු යොදා ඇති බව එම අමාත්‍යාංශය පවසයි. දැනට කොළඹ වෙළඳපළේ පවතින මිල ගණන් වලට වඩා 30%-40% අතර අඩු මිලකින් භාණ්ඩ අළෙවි කිරීමට මහවැලි අධිකාරිය කටයුතු යොදා තිබේ. මෙවැනිම වැඩපිළිවෙළක් සිංහල හා හින්දු අලුත්අවුරුදු සමය ඉලක්ක කර ගනිමින් ද ක්‍රියාත්මක කිරීමට අපේක්ෂා කරන බව වාරිමාර්ග හා ජලසම්පත් කළමනාකරණ අමාත්‍යාංශය වැඩිදුරටත් පවසයි.", "URL": "https://sinhala.adaderana.lk/news.php?nid=13608", "Category": null, "Parent URL": null}