{"Source": "Adaderana", "Timestamp": "April 19, 2012 07:55 pm", "Headline": "ජයලත්ට හෘද සැත්කමක් කළ යුතු බවට වෛද්‍ය නිර්දේශයක්", "News Content": "ලන්ඩනයේ රෝහලක ප්‍රතිකාර ලබන එක්සත් ජාතික පක්ෂ පාර්ලිමේන්තු මන්ත්‍රී දොස්තර ජයලත් ජයවර්ධන මහතා හදවත් සැත්කමකට භාජනය කළ යුතු බවට වෛද්‍යවරුන් නිර්දේශ කර ඇති බව අද දෙරණ වාර්තාකරු පවසයි. ‍ එසේ ජයලත් ජයවර්ධන මහතා හදවත් සැත්කමකට භාජනය කිරීම සඳහා වෙනත් රෝහලකට මාරුකර යැවීමට නියමිතව ඇති බව ද අද දෙරණ වාර්තාකරු සඳහන් කරයි. ‍ බ්‍රිතාන්‍යයේ සංචාරයක නිරතව සිටි දොස්තර ජයලත් ජයවර්ධන මහතා පසුගිය 13 වැනිදා ගැට්වික් ගුවන්තොටුපළේ දී රෝගාතුර වී ඇති බව වාර්තා විය. ‍ සිහිමුර්ජා වී ඇද වැටීම හේතුවෙන් ජයලත් ජයවර්ධන මන්ත්‍රීවරයා ලන්ඩන‍යේ නැගෙනහිර සරේ රෝහල වෙත ඇතුළත් කර තිබිණි.", "URL": "https://sinhala.adaderana.lk/news.php?nid=23651", "Category": null, "Parent URL": null}