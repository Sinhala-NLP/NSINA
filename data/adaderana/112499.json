{"Source": "Adaderana", "Timestamp": "June 21, 2019 07:36 pm", "Headline": "එංගලන්තයට ලකුණු 233 ක ඉලක්කයක්", "News Content": "ලෝක කුසලාන එක්දින ක්‍රිකට් තරගාවලියේ ශ්‍රී ලංකාව සහ එංගලන්තය අතර මේ වන විට පැවැත්වෙන තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 9ක් දැවි ලකුණු 232ක් රැස් කළේය. ලකුණු 233ක ජයග්‍රාහී ඉලක්කය හඹායන එංගලන්ත කණ්ඩායම මීට සුළු වෙලාවකට පෙර කඩුලු 2ක් දැවී ලකුණු 26ක් රැස් කර ගෙන සිටියේය. කාසියේ වාසිය දිනූ ශ්‍රී ලංකාව ප්‍රථමයෙන් පන්දුවට පහර දුන්නේය. නායක දිමුත් සහ කුසල් පෙරේරා අද ඉනිම ආරම්භයේදීම අසාර්ථක වුවත්, සිය පළමු ලෝක කුසලාන තරගයට සහභාගී වූ යොවුන් ක්‍රීඩක අවිශ්ක ප්‍රනාන්දු ප්‍රවේගකාරී පිතිහරඹයක නිරත වෙමින් ලකුණු 49 ක් රැස් කළේය. කුසල් මෙන්ඩිස් ලකුණු 46 ක් ලබාගත් අතර ඇන්ජලෝ මැතිව්ස් නොදැවී ලකුණු 85 ක් රැස් කළේය. ඒ අනුව ශ්‍රී ලංකා කණ්ඩායමට නියමිත පන්දුවාර 50 අවසානයේ කඩුළු 9 ක් දැවී රැස්කර ගත හැකි වූයේ ලකුණු 232 ක් පමණයි.", "URL": "https://sinhala.adaderana.lk/news.php?nid=112499", "Category": null, "Parent URL": null}