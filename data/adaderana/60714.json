{"Source": "Adaderana", "Timestamp": "June 2, 2016 05:15 pm", "Headline": " සංශෝධිත ලැයිස්තුවට ඇමතිගේ අනුමැතිය", "News Content": "පශ්චාත් සීමාවාසික වෛද්‍යවරුන්ගේ සංශෝධිත පත්වීම් ලැයිස්තුවට සෞඛ්‍ය අමාත්‍යවරයාගේ අනුමැතිය ලැබී ඇති බව සෞඛ්‍ය සේවා නියෝජ්‍ය අධ්‍යක්ෂ ජනරාල් වෛද්‍ය අමල් හර්ෂ ද සිල්වා මහතා පවසයි. එම ලැයිස්තුව හෙට(03) දිනයේ www.gov.lk යන වෙබි අඩවිය ඔස්සේ ලබා ගැනීමට හැකි බව වාර්තා වෙයි.අද දින සෞඛ්‍ය අධ්‍යක්ෂ ජනරාල් වෛද්‍ය පාලිත මහීපාල මහතාගේ ප්‍රධානත්වයෙන් මෙම ලැයිස්තුව සංශෝධනය කිරීමේ කටයුතු සිදු විය.රජයේ වෛද්‍ය නිලධාරීන්ගේ සංගමයේ සාමාජිකයින්ද ඊට එක් වූ බව සෞඛ්‍ය අමාත්‍යංශය පැවසුවේය.ඊයේ(01) රාත්‍රීයේ දෙපාර්ශවය අතර පැවැති සාකච්ඡාවකින් පසු එළඹුණු තීරණයකට අනූව පශ්චාත් සීමාවාසික වෛද්‍යවරුන්ගේ පත්වීම් ලැයිස්තුව සංශෝධනය කිරීම මෙහිදී සිදුවිය.", "URL": "https://sinhala.adaderana.lk/news.php?nid=60714", "Category": null, "Parent URL": null}