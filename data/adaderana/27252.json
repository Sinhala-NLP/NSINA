{"Source": "Adaderana", "Timestamp": "September 9, 2012 11:45 am", "Headline": "ඉන්දියාවේ සිට ඔස්ට්‍රේලියා යන්න හැදු ගමනත් අතරමග නවතී", "News Content": "නීති විරෝධී ලෙස මුහුදු මාර්ගයෙන් ඔස්ට්‍රේලියාව බලා යාමට උත්සාහ කළ ශ්‍රී ලාංකික දෙමළ සරණාගතයින් 95 දෙනෙකු ඇතුළු පුද්ගලයින් 97 දෙනෙකු දකුණු ඉන්දීයාවේදී අත්අඩංගුවට ගෙන තිබේ. මැංගලෝර්, කර්නාටක පොලීසිය විසින් ඊයේ (08) පස්වරුවේ මෙම පිරිස අත්අඩංගුවට ගෙන ඇති බව ඉන්දීය මාධ්‍ය වාර්තා සඳහන් කරයි. අත්අඩංගුවට ගත් පිරිස අතර මිනිස් ජාවාරමට සම්බන්ධ පුද්ගලයින් 13 දෙනෙකු ද සිටි බව “ද හින්දු” පුවත්පත වාර්තා කළේය. ශ්‍රී ලාංකිකයින් පිරිස අතර කාන්තාවන් විසි දෙදෙනෙකු සහ කුඩා ළමුන් හය දෙනෙකු ද සිටි බව වාර්තාවේ.", "URL": "https://sinhala.adaderana.lk/news.php?nid=27252", "Category": null, "Parent URL": null}