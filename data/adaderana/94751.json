{"Source": "Adaderana", "Timestamp": "August 21, 2018 09:15 am", "Headline": "ව්‍යාජ මුදල්  සමඟ  කාන්තාවන් 2ක් අත්අඩංගුවට", "News Content": "උහන, බණ්ඩාරදූව ප්‍රදේශයේදී ව්‍යාජ මුදල් නෝට්ටු ළඟ තබාගෙන සිටි කාන්තාවන් දෙදෙනෙකු පොලිසිය විසින් අත්අඩංගුවට ගෙන ඇත. එහිදි සැකකාරියන් සතුව තිබී ව්‍යාජ රුපියල් පන්දහසේ මුදල් නෝට්ටු 03ක් සහ රුපියල් දහසේ මුදල් නෝට්ටුවක් සොයාගත් බව පොලීසිය පැවසුවේය. අත්අඩංගුවට ගත් සැකකාරියන් 23 හැවිරිදි සහ 24 හැවිරිදි එකම පවුලේ සහෝදරියන් වන අතර ඔවුන් අද(21) අම්පාර මහේස්ත්‍රාත් අධිකරණය වෙත ඉදිරිපත් කිරීමට නියමිතයි. උහන පොලීසිය සිද්ධිය සම්බන්ධයෙන් වැඩිදුර විමර්ශන සිදුකයි.", "URL": "https://sinhala.adaderana.lk/news.php?nid=94751", "Category": null, "Parent URL": null}