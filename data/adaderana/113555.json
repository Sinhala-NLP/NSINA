{"Source": "Adaderana", "Timestamp": "July 7, 2019 10:47 am", "Headline": "අනුන්ට ඇටවු උඟුලේ තමන්ම පැටලී දෙදරු පියෙක් මරුට", "News Content": "ගාල්ල කරන්දෙණිය කැකිරිස්කන්ද ප්‍රදේශයේ ගලගාව වෙල ප්‍රදේශයේ දී විදුලිසැර වැදී මිය ගිය පුද්ගලයෙකුගේ මළ සිරුරක් හමුව ඇත. මියගොස් ඇත්තේ වයස අවුරුදු 38ක්වු කැකිරිස්කන්ද ප්‍රදේශයේ පදිංචි දෙදරු පියෙකි. ඔහු මිය ගිය ස්ථානයේ තිබී විදුලි කම්බි කීපයක් ද සොයා ගෙන ඇති අතර ඔහු විසින් ඌරන් දඬයම් කිරීම ස ඳහා මෙම විදුලි රැහැන් යොදාගෙන ඇති බවට අනාවරණය වී ඇත. පශ්චාත් මරණ පරීක්ෂණ ඇල්පිටිය මුලික රෝහලේ සිදු කිරීමට නියමිතය. කරන්දෙණිය පොලීසිය සිද්ධිය පිළිබඳ වැඩිදුර විමර්ශන මෙහෙයවයි.", "URL": "https://sinhala.adaderana.lk/news.php?nid=113555", "Category": null, "Parent URL": null}