{"Source": "Adaderana", "Timestamp": "June 15, 2017 09:07 am", "Headline": "තැපැල් වර්ජනය අවසන්- 26 සිට අඛණ්ඩ වර්ජනයක්", "News Content": "ඉල්ලීම් තුනක් මුල් කරගනිමින් තැපැල් වෘත්තීය සමිති ආරම්භ කර තිබූ වැඩවර්ජනය ඊයේ() මධ්‍යම රාත්‍රියේ සිට අවසන් කර තිබේ. ඒකාබද්ධ තැපැල් වෘත්තීය සමිති පෙරමුණේ සම කැඳවුම්කරු චින්තක බණ්ඩාර මහතා සඳහන් කළේ ඒ අනුව අද(15) දිනයේ සිට සාමාන්‍ය පරිදි සේවකයින් රාජකාරී කටයුතු ආරම්භ කර ඇති බවයි. කෙසේ වෙතත් ලබන 26 වන දින සිට අඛණ්ඩ වැඩවර්ජනයක නිරතවීමට තීරණය කර ඇති බව චින්තක බණ්ඩාර මහතා සඳහන් කළේය. මේ සම්බන්ධයෙන් අද දෙරණ, තැපැල්පති රෝහණ අබේරත්න මහතාගෙන් විමසීමක් කළ අතර ඔහු සඳහන් කර සිටියේ වෘත්තීය සමිති ඉල්ලීම්වලට එකඟ වූ පරිදි අවශ්‍ය ක්‍රියාමාර්ග ගැනීමට කටයුතු කරන බවයි.", "URL": "https://sinhala.adaderana.lk/news.php?nid=74237", "Category": null, "Parent URL": null}