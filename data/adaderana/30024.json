{"Source": "Adaderana", "Timestamp": "December 17, 2012 11:06 am", "Headline": "හිරිහැරයි නම් කියන්න", "News Content": "පුනරුත්තාපනය වූ එල්.ටී.ටී.ඊ සාමාජිකයන්ට පුනරුත්තාපනය නොවූවන්ගෙන් සිදුවන කරදර සහ හිරිහැර පිළිබඳව උතුරු නැගෙනහිර ප්‍රදේශවල ස්ථාපිත කර ඇති පුනරුත්තාපන කොමසාරිස් කාර්යාලයට අයත් උප කාර්යාලවලට දැනුම් දෙන ලෙස එම කාර්යාලය ඉල්ලීමක් කරයි. පුනරුත්තාපන වූ ඇතැම් එල්.ටී.ටී.ඊ සාමාජිකයින්‍ට පුන‍රුත්තාපනය නොවූවන්ගෙන් විවිධ කරදර සහ හිරිහැර සිදුවන බවට තොරතුරු වාර්තා වේ. මේ සම්බන්ධයෙන් අද දෙරණ පුනරුත්තාපන කොමසාරිස් ජෙනරාල් බ්‍රිගේඩියර් දර්ශන හෙට්ටිආරච්චී මහතාගෙන් විමසීමක් කළ අතර එසේ සිදුවන හිරිහැර පිළිබඳව පුනරුත්තාපන කොමසාරිස් කාර්යාලයේ අනුකාර්යාලවලට දැනුම් දෙන ලෙස හෙතෙම සඳහන් කළේය.", "URL": "https://sinhala.adaderana.lk/news.php?nid=30024", "Category": null, "Parent URL": null}