{"Source": "Adaderana", "Timestamp": "September 10, 2016 04:44 pm", "Headline": " හෙරොයින් සමග 11ක් කොටු", "News Content": "ගම්පහ, වැලිවේරිය ප්‍රදේශයේ දී හෙරොයින් ළඟ තබා ගෙන සිටි තරුණයින් 11 දෙනෙකු අත්අඩංගුවට ගෙන තිබේ.පොලීසියට ලද තොරතුරක් මත සිදු කළ වැටලීමක දී මෙම තරුණයින් අත්අඩංගුවට ගත් බව වැලිවේරිය පොලීසිය පැවසුවේය.එහිදී ඔවුන් සතුව තිබී රුපියල් ලක්ෂ 3 කට අධික හෙරොයින් තොගයක් පොලීසිය භාරයට ගෙන තිබේ.සැකකරුවන් වැලි‍වේරිය සහ කොළඹ යන ප්‍රදේශ‍වල ව පදිංචි 20 හැවිරිදි සහ 30 හැවිරිදි තරුණයින් බව පොලීසිය පැවසුවේය.අත්අඩංගුවට ගත් සැකකරුවන් 09 දෙනෙකු ගම්පහ මහේස්ත්‍රාත් අධිකරණයට ඉදිරිපත් කර ඇති අතර අනෙක් සැකකරුවන් දෙදෙනා අධීකරණයට ඉදිරිපත් කිරීමට නියමිතය.සිද්ධිය සම්බන්ධයෙන් වැලිවේරිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63975", "Category": null, "Parent URL": null}