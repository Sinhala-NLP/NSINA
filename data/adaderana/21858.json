{"Source": "Adaderana", "Timestamp": "February 3, 2012 04:00 pm", "Headline": "දැයට කිරුළ හා නිදහස් සැමරුමේ ආරක්ෂාවට පොලිසියේ 8,000 ක්", "News Content": "64 වන ජාතික නිදහස් සැමරුම සහ දැයට කිරුළ ප්‍රදර්ශනය වෙනුවෙන් පොලිස් නිලධාරීන් 8,000 ට වැඩි ප්‍රමාණයක් ආරක්ෂක කටයුතු වෙනුවෙන් යෙදවීමට නියමිත බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. අනුරාධපුර ප්‍රදේශයේ රථ වාහන හැසිරවීමේ කටයුතු වෙනුවෙන් ද විශේෂ පොලිස් නිලධාරීන් කණ්ඩායමක් යෙදවීමට නියමිත බව ඔහු සඳහන් කළේය. අපරික්ෂාකාරීව රියපදවන සහ අධික වේගයෙන් රිය පදවන පිරිස් පිළිබඳ වැඩි අවධානයක් යොමු කිරීමට නියමිත බව ද අජිත් රෝහණ මහතා ප්‍රකාශ කළේය. තම දරුවන් පිළිබඳ විශේෂ අවධානයකින් පසුවන ලෙස දැයට කිරුළ ප්‍රදර්ශනය නැරඹීමට පැමිණෙන මව්පියන්ගෙන් පොලිසිය ඉල්ලා සිටියි.", "URL": "https://sinhala.adaderana.lk/news.php?nid=21858", "Category": null, "Parent URL": null}