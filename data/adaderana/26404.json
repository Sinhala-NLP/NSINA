{"Source": "Adaderana", "Timestamp": "August 8, 2012 08:25 am", "Headline": "ගජ මුතු සමඟ අයෙකු දැලේ", "News Content": "ගජ මුතු 5 ක් සමඟ පුද්ගලයෙකු අත්අඩංගුවට ගෙන ඇත. දිද්දෙණිය, නෙළුවන්තුඩුව ප්‍රදේශයේ දී අදාළ පුද්ගලයා අත්අඩංගුවට ගෙන ඇති බව සඳහන්ය. හංවැල්ල පොලිසියේ නිලධාරීන් කණ්ඩායමක් විසින් සිදු කළ පරීක්ෂණයක දී මොහු අත්අඩංගුවට ගෙන ඇත‍. මෙලෙස අත්අඩංගුවට පත්ව ඇත්තේ පින්නවල ප්‍රදේශයේ පදිංචි 43 හැවිරිදි පුද්ගලයෙකි. අදාළ පුද්ගලයා අද (08) අවිස්සාවේල්ල මහේස්ත්‍රාත් අධිකරණයට ඉදිරිපත් කිරීම‍ට නියමිතය.", "URL": "https://sinhala.adaderana.lk/news.php?nid=26404", "Category": null, "Parent URL": null}