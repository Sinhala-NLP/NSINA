{"Source": "Adaderana", "Timestamp": "March 7, 2019 01:19 pm", "Headline": "කැබ් රථයක තිබී කේරල ගංජා කිලෝවක් මාට්ටු", "News Content": "පුත්තලම, කරඹ පෙරියතිව් ප්‍රදේශයේ මාර්ගය අසළ නවතා තිබූ කැබ් රථයක තිබී කේරල ගංජා කිලෝ ග්‍රෑම් 1යි ග්‍රෑම් 700ක් සොයාගෙන තිබේ. නාවික හමුදාව විසින් සිදු කළ දැනුම්දීමකට අනුව පුත්තලම පොලීසියේ නිළධාරීන් විසින් සිදු කළ වැටලීමකදී අදාල කේරළ ගංජා තොගය සොයාගෙන ඇති බව සඳහන්ය. කැබ් රථයකින් අදාල කේරළ ගංජා තොඟය ප්‍රවාහනය කර ඇති අතර කරඹ පෙරියකිව් ප්‍රදේශයේ මාර්ගය අසල කැබ් රථය නවතා සැකකරුවන් පලාගොස් ඇති බව නාවික හමුදාව සඳහන් කළේය. පුත්තලම පොලීසිය විසින් මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=105649", "Category": null, "Parent URL": null}