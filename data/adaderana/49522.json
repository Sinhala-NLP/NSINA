{"Source": "Adaderana", "Timestamp": "February 23, 2015 08:57 am", "Headline": "තේ කම්හලේ ගින්න ගැන පොලිස් විමර්ශන අරඹයි ", "News Content": "බලංගොඩ, මාරතැන්න ප්‍රදේශයේ තේ කම්හලක ඇති වූ හදිසි ගින්න සම්බන්ධයෙන් පොලිස් විමර්ශන ආරම්භ කර තිබේ.ඊයේ(22) දහවල් හටගත් ගින්න ඇති වීමට හේතුව කම්හලේ ඇති උදුනකින් පිට වූ අධික තාපය විය හැකි බවට දැනට අනාවරණය වී ඇත.ගින්නෙන් සිදු වූ හානිය පිළිබඳ මෙතෙක් තක්සේරු කර නොමැත.මේ අතර කාසල්රී ජලාශ රක්ෂිතයේ ඩන්කල් ප්‍ර දෙශයේ ඊයේ පස්වරුවේ ගින්නක් හට ගෙන තිබේ.ප්‍ර දේශයේ පවතින වියළි කාලගුණික තත්ත්වය සහ තද සුළං හේතුවෙන් ගින්න පැතිර යාම ඉහළ ගොස් ඇති අතර මේ වනවිට ගින්න පාලනය කර ඇති බව වාර්තා වෙයි.", "URL": "https://sinhala.adaderana.lk/news.php?nid=49522", "Category": null, "Parent URL": null}