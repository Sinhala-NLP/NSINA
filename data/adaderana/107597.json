{"Source": "Adaderana", "Timestamp": "April 8, 2019 08:09 am", "Headline": "වැලි අතර සැඟවුණු ලක්ෂ ගාණක තේක්ක", "News Content": "වැලි ප්‍රවාහනය කරනු ලබන විශාල ප්‍රමාණයේ ටිපර් රථයක් තුළ සඟවා මහනුවරට ප්‍රවාහනය කරමින් තිබු තේක්ක කඳන් තොගයක් වලපනේ පොලීසිය මඟින් අත්අඩංගුවට ගෙන තිබේ. අද(07)දින අලුයම දෙකකට පමණ මහියංගනයේ සිට මහනුවර අකුරණ ප්‍රදේශයට වැලි ප්‍රවාහනය කරමින් තිබු ටිපර් රථයේ වැලි තුළ සඟවා ප්‍රවාහනය කරමින් සිටිය දී කිර්ති බණ්ඩාරපුර ප්‍රදේශයේ දී මෙම තේක්ක කඳන් තොගය අත්අඩංගුවට ගෙන ඇත්තෙ වලපනේ පොලීසියට ලද තොරතුරක් මතයි. වලපනේ සහාකාර පොලිස් අධිකාරි අනුරුද්ධ බණ්ඩාරනායක මහතාගේ උපදේස් මත වලපනේ මුලස්ථාන පොලිස් ස්ථානාධිපති ප්‍රධාන පොලිස් පරික්ෂක ඉන්දික බණ්ඩාර විජේකොන් මහතාගේ මෙහෙය විමෙන් පො.කො.55782 සොමරත්න.72221 සමන්ත.55691 ආරියරත්න.76542 දිනේෂ්.80309 සංජිව.යන මහත්වරුන් විසින් මෙම වැටළිම සිදු කර තිබේ. අත්අඩංගුවට ගත් තේක්ක කඳන් තොගයේ වටිනාකම ලක්ෂ තුනකට ආසන්න වන අතර මේ පිළිබඳව වැඩිදුර පරික්ෂණ, රාගල පොලීසිය මඟින් සිදු කරනු ලබන අතර අත්අඩංගුවට ගත් දැව තොගය , ටිපර් රථයේ රියදුරු සහා ටිපර් රථය අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=107597", "Category": null, "Parent URL": null}