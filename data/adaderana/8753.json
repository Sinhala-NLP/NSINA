{"Source": "Adaderana", "Timestamp": "June 2, 2010 08:40 am", "Headline": "පළමු ශ්‍රේණයට අයදුම්පත් අද \t", "News Content": "2011 වසර සඳහා පාසල්වල පළමු වසරට ළමුන් ඇතුළත් කිරීමේ අයදුම්පත් භාරගැනීම අදින් ආරම්භ වේ. අධ්‍යාපන අමාත්‍යාංශය පවසන පරිදි ජුනි 30 වැනිදා දක්වා අයදුම්පත් භාරගැනීම සිදුකරන බවත්, අදාළ අයදුම්පත් පාසල් ප්‍රධානීන් වෙත ලියාපදිංචි තැපෑලෙන් යොමු කළ යුතු බවත්, අධ්‍යාපන අමාත්‍යාංශය පවසයි. එක් සිසුවෙකුට උපරිම වශයෙන් පාසල් 6 ක් සඳහා ඉල්ලුම් පත් යොමු කළ හැකිය. පාසලට ආසන්න පදිංචිකරුවන්ගේ දරුවන් වෙනුවෙන් 50% ක් ද, ආදි සිසු සිසුවියන්ගේ දරුවන් වෙනුවෙන් 25 % ක්ද, සහෝදර පදනම මත 15% ක්ද, අධ්‍යාපන සේවක පදනම මත 5% ක් ද ආදී වශයෙන් ලකුණු ලබාදෙනු ඇත. නව චක්‍රලේඛනයට අනුව පාසල්වලට ළමුන් ඇතුළත් කරගැනීමේ සම්පූර්ණ බලතල අදාළ පාසලේ විදුහල්පතිවරයාට පැවරෙනු ඇත.", "URL": "https://sinhala.adaderana.lk/news.php?nid=8753", "Category": null, "Parent URL": null}