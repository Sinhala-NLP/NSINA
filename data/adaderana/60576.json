{"Source": "Adaderana", "Timestamp": "May 29, 2016 12:09 pm", "Headline": " උතුරේ ජනයාට සාධාරණයක් ඉටුකරනවා", "News Content": "ශ්‍රී ලංකාවේ උතුරු පළාතේ ජීවත් වන දෙමළ ජනතාවට සාධාරණය ඉටු කිරීම සඳහා තම රජය අඛන්ඩව පියවර ගන්නා බව තමිල්නාඩු ප්‍රධාන අමාත්‍ය ජයලලිතා ජයරාම් පවසයි.තමිල්නාඩු ප්‍රධාන අමාත්‍යධුරයට යළි ඉදිරිපත්වීම පිළිබද සුබ පැතුම් එක් කරමින් උතුරු පළාත් ප්‍රධාන අමාත්‍ය සි.වී විග්නේෂ්වරන් මහතා යොමු කළ ලිපියකට ප්‍රතිචාර ලෙස ඇය මේ බව ප්‍රකාශ කර ඇති බව සඳහන්ය.ගත වූ වසර 05ක කාලය තුළද තමන් ශ්‍රී ලංකාවේ දෙමළ ජනතාවගේ අයිතින් තහවුරු කිරීමට අවශ්‍ය පියවර ගත් බව ජයලලිතා ජයරාම් පවසයි.තමන් තමිල්නාඩු ප්‍රධාන අමාත්‍යවරිය හමුවීමට බලාපොරොත්තු වන බව ජයලලිතා ජයරාම්ට සුබ පැතුම් එක් කරමින් උතුරු පළාත් ප්‍රධාන අමාත්‍යවරයා යොමු කළ ලිපියේ දක්වා තිබුණි.ඊට ප්‍රතිචාර ලෙස ජයලලිතා ජයරාම් ප්‍රකාශ කර ඇත්තේ දෙදෙනාටම පහසු වේලාවක් මෙම හමුව සඳහා යොදා ගන්නා බවයි.", "URL": "https://sinhala.adaderana.lk/news.php?nid=60576", "Category": null, "Parent URL": null}