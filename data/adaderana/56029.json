{"Source": "Adaderana", "Timestamp": "December 30, 2015 10:00 am", "Headline": " නීතියට පටහැනිව ධීවර කටයුතු කළ 8ක් දැලේ", "News Content": "නීති විරෝධී දැල් ආම්පන්න යෙදාගනිමින් ධීවර කටයුතු වල නිරත වූ මෙරට ධීවරයන් 08 දෙනෙකු නාවික හමුදාව විසින් අත්අඩංගුවට ගෙන තිබේ. කුදිරමලෙයි තුඩුව, පූක්කුලම් සහ බත්තලංගුන්ඩුව යන මුහුදු ප්‍රදේශ වලදී ඔවුන් අත්අඩංගුවට ගෙන ඇති බව නාවික හමුදාව සඳහන් කළේය.අදාළ ධීවරයන් සතුව තිබී ධීවර කටයුතු සඳහා යොදාගත් ඩිංගි යාත්‍රාවක්, කිමිදුම් උපකරණ තොගයක් , ඔක්සිජන් සිලින්ඩර් 08ක් එහිදී නාවික හමුදාව භාරයට ගෙන තිබේ.අත්අඩංගුවට ගත් ධීවරයන් මන්නාරම සහ පුත්තලම ධීවර පරීක්ෂක කාර්යාල වෙත බාරදීමට කටයුතු කර ඇති බව නාවික හමුදාව පැවසුවේය.", "URL": "https://sinhala.adaderana.lk/news.php?nid=56029", "Category": null, "Parent URL": null}