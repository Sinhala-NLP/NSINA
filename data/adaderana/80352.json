{"Source": "Adaderana", "Timestamp": "November 22, 2017 10:09 am", "Headline": " ජනිපේ ලේකම් ඉල්ලා අස්වෙයි", "News Content": "ජාතික නිදහස් පෙරමුණේ ප්‍රධාන ලේකම් ප්‍රියන්ජිත් විතාරණ මහතා සිය ධූරයෙන් ඉල්ලා අස්ව තිබේ. පෞද්ගලික හා සෞඛ්‍ය හේතූන් මත ඒ මහතා ධූරයෙන් ඉල්ලා අස්වී ඇති බව වාර්තා වෙයි. ඊයේ(21) පැවති පක්ෂ දේශපාලන මණ්ඩල රැස්වීමේදී ඔහු ඉල්ලා අස්වීමේ ලිපිය බාර දුන් බව ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා පවසයි. ඒ මහතාගෙන් පුරප්පාඩු වූ ධූරය සඳහා නීතීඥ කපිල ගමගේ මහතා ප්‍රධාන ලේකම්වරයා ලෙස නම් කර මැතිවරණ කොමසාරිස්වරයාට දන්වා ඇති බව පක්ෂ අභ්‍යන්තර ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=80352", "Category": null, "Parent URL": null}