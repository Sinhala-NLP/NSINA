{"Source": "Adaderana", "Timestamp": "February 24, 2014 08:16 am", "Headline": "මැතිවරණ ප්‍රචාරක අවධිය ගැන විශේෂ සමාලෝචන රැස්වීමක් ", "News Content": "බස්නාහිර සහ දකුණු පළාත් සභා ඡන්ද විමසීමට අදාළව මේ දක්වා පැවති ප්‍රචාරක අවධිය සම්බන්ධයෙන් වන විශේෂ සමාලෝචන රැස්වීමක් අද(24) දිනයේ පැවැත්වීමට නියමිතව තිබේ. මැතිවරණ කොමසාරිස් මහින්ද දේශප්‍රිය මහතාගේ ප්‍රධානත්වයෙන් පැවැත්වෙන මෙම රැස්වීම සඳහා මැතිවරණ මහ ලේකම් කාර්යාලය මගින් ක්‍රියාත්මක කරන සම්බන්ධීකරණ කමිටුවේ නිත්‍ය නියෝජිතයින් සහ මැතිවරණ නිරීක්ෂණ සංවිධාන සහභාගි වීමට නියමිතය.", "URL": "https://sinhala.adaderana.lk/news.php?nid=41338", "Category": null, "Parent URL": null}