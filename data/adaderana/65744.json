{"Source": "Adaderana", "Timestamp": "November 5, 2016 04:48 pm", "Headline": " අමරදේව ජාතික වස්තුවක්", "News Content": "නවීන ලංකාවේ සිංහල කලාව බිහිකිරීමට මුල් වූ අයෙකු ලෙස පණ්ඩිත් අමරදේවයන් හැඳින්විය හැකි බව අග්‍රාමාත්‍ය රනිල් වික්‍රමසිංහ මහතා පවසයි.එසේම ඒ මහතා මෙරට ජාතික වස්තුවක් ලෙස සැලකිය හැකි බවද අග්‍රාමාත්‍යවරයා කියයි.අභාවප්‍රාප්ත ඩබ්ලිව්.ඩී අමරදේව මහතාගේ අවසන් කටයුතු නිමිත්තෙන් නිදහස් චතුරශ්‍ර පරිශ්‍රයේදී දැන් පැවැත්වෙන අවමංගල සභාව අමතමින් අග්‍රාමාත්‍යවරයා මේ බව කියා සිටියේය.තමන් මෙන්ම දිනේෂ් ගුණවර්ධණ හා අනුර බණ්ඩාරනායක රාජකීය විදුහලේ ඉගෙනුම ලබද්දී සංගීතය ඉගැන්වීමට පැමිණියේද අමරදේව මහතා බව අග්‍රාමාත්‍යවරයා පැවසුවේය.ඇතැම් විට ඔහුගේ ජීවිතයේ අසාර්ථකම අවස්ථාව තමාටත්, අනුරට හා දිනේෂ්ට සංගීතය ඉගැන්වීම සැලකිය හැකි බවද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=65744", "Category": null, "Parent URL": null}