{"Source": "Adaderana", "Timestamp": "May 7, 2019 04:24 pm", "Headline": "ත්‍රස්ථ ක්‍රියා සඳහා යොදා ගත් තවත් අක්කර 25ක් රිදීතැන්නේ", "News Content": "ඊයේ(06) දිනයේ දී අපරාධ පරීක්ෂණ දෙපාර්තමේන්තුවේ නිලධාරීන් විසින් වාලච්චේන පොලිස් ස්ථානයේ නිලධාරීන් සහ පොලිස් විශේෂ කාර්ය බලකා සෙබළුන් එක්ව වාලච්චේන පොලිස් වසමේ රීදිතැන්න ප්‍රදේශයේ අක්කර 25ක් ප්‍රමාණයකින් යුත් භූමියක් සෝදි කර තිබේ. මෙම ඉඩම අදාළ ත්‍රස්ථ කණ්ඩායම නොයෙකුත් ක්‍රියාකාරකම් සඳහා යොදවා ගෙන තිබූ ඉඩමක් බවට සෝදිසි කිරීමෙන් අනතුරුව සොයා ගෙන ඇත. මෙම ඉඩමේ හිමිකරු අප්‍රෙල් 23 වන වාලච්චේන පොලිසීයේ නිලධාරින් අත්අඩංගුවට ගෙන අපරාධ පරීක්ෂණ දෙපාර්තමේන්තුව වෙත බාර දී තිබුණි. ඔහුගෙන් සිදුකල වැඩිදුර විමර්ශනවලන් අනතුරුව ඊයේ දින මෙම ඉඩම පරීක්ෂාවට ලක් කර තිබේ. එහි සඟවා තිබූ ජෙලට්නයිට් කූරු 220ක් හා යතුරු පැදියක් හා තවත් භාණ්ඩ කීපයක් සොයා ගෙන තිබේ.", "URL": "https://sinhala.adaderana.lk/news.php?nid=109460", "Category": null, "Parent URL": null}