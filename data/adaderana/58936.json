{"Source": "Adaderana", "Timestamp": "April 4, 2016 03:10 pm", "Headline": "ජෝන්ට එරෙහිව මානව හිමිකම් යන්න සූදානමක්", "News Content": "පොදු දේපලවලට හානි සිදු කළ බවට චෝදනා කරමින් අමාත්‍ය ජෝන් අමරතුංග මහතාට එරෙහිව මානව හිමිකම් කොමිසමට පැමිණිල්ලක් ඉදිරිපත් කිරීමට සදාහරිත පරිසර සංගමය තීරණය කර තිබේ.වත්තල මාබෝල ප්‍රදේශයේ ශරීර සුවතා මංතීරුව කඩා ඉවත් කර පොදු දේපලවලට හානි සිදු කළ බවට අමාත්‍යවරයාට චෝදනා කරමින් එම සුවතා මංතීරුව භාවිත කරන්නන් සමග එක්ව හෙට(05) දිනයේ මෙම පැමිණිල්ල ඉදිරිපත් කරන බව එම සංගමය පවසයි.මේ සම්බන්ධයෙන් පොලීසිය විධිමත් විමර්ශනයක් සිදු නොකරන බව ද සදාහරිත පරිසර සංගමය පෙන්වා දෙයි.මේ හේතුවෙන් ප්‍රදේශයේ ජනතාව තුළ පොලීසිය සම්බන්ධයෙන් පවතින විශ්වාසය ද බිදවැටී ඇති බව එම සංගමය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=58936", "Category": null, "Parent URL": null}