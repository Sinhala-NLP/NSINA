{"Source": "Adaderana", "Timestamp": "December 12, 2013 02:48 pm", "Headline": "ලිශ්මේනියාව මාරාන්තික නැහැ", "News Content": "වැලි මැස්සාගෙන් බෝවන ලිශ්මේනියාව නැමැති චර්ම රෝගය මාරාන්තික රෝගයක් නොවන බව සෞඛ්‍ය අමාත්‍යංශය පවසයි. හම්බන්තොට ප්‍රදේශය ආශ්‍රීතව මෙම රෝගය පැතිර යමින් පවතින අතර එය මාරාන්තික රෝගයක් බවට ඇතැම් වාර්තා පළවී ඇති බව එම අමාත්‍යංශය පවසයි. මෙම රෝග තත්ත්වය ලොව පුරා රටවල් 90 කින් පමණ වාර්තා වුවද මේ දක්වා කිසිදු මරණයක් වාර්තා වී නොමැති බව සෞඛ්‍ය අමාත්‍යංශය පවසයි. කෙසේ වෙතත් වැලි මැස්සා දෂ්ඨ කිරීමක් සිදුකළහොත් ප්‍රතිකාර සඳහා යොමු වීම අත්‍යවශ්‍ය බව අමාත්‍යංශය අවධාරණය කරයි. එම රෝගීන්ට අවශ්‍ය ප්‍රතිකාර ලබා දීමට අවශ්‍ය පහසුකම් සලසා ඇති බව සෞඛ්‍ය අමාත්‍යංශය වැඩිදුරටත් සඳහන් පවසයි.", "URL": "https://sinhala.adaderana.lk/news.php?nid=39534", "Category": null, "Parent URL": null}