{"Source": "Adaderana", "Timestamp": "February 28, 2014 09:49 pm", "Headline": "සංගා ශ්‍රී ලංකාවේ ජය තහවුරු කරයි ", "News Content": "කුමාර් සංගක්කාරගේ විශිෂ්ට පිතිහරඹය හමුවේ ආසියානු කුසලාන ක්‍රිකට් තරඟාවලියේ ඉන්දියාවට එරෙහිව අද පැවැති තරඟයෙන් ශ්‍රී ලංකා කණ්ඩායම ජය ලබා ගැනීමට සමත් විය. මෙම තරඟයේ පළමුවෙන් පන්දුවට පහරදුන් ඉන්දීය කණ්ඩායම කඩුලු 9ට ලකුණු 264ක් ලබාගත්තේය. පිළිතුරු වශයෙන් ශ්‍රී ලංකා කණ්ඩායම එම ඉලක්කය පන්දුවාර 49.2දී ජය වාර්තා කළේය. ශ්‍රී ලංකා කණ්ඩායම වෙනුවෙන් කුමාර් සංගක්කාර පන්දු 84දී ලකුණු 103ක් ලබාගත් අතර එය ඔහුගේ 18 වැනි එක්දින ශතකයද වේ. මීට අමතරව කුසල් ජනිත් පෙරේරා ලකුණු 64ක් හා ලහිරු තිරිමාන්න ලකුණු 38ක් ලබා ගැනීමට සමත් විය. මහේල ජයවර්ධන, දිනේෂ් චන්දිමාල්, ඇන්ජලෝ මැතිව්ස් අඩු ලකුණු සංඛ්‍යාවකට පිටියෙන් ඉවත්වෙද්දී ලකුණු ලබා ගැනීමේ වේගයද වැඩි කරමින්, ශ්‍රී ලංකා ක්‍රීඩා ලෝලීන්ගේ බලාපොරොත්තු ඉහළ නංවමින් සංගක්කාර ශ්‍රී ලංකා කණ්ඩායමට ජයග්‍රහණයේ මාවත විවර කර දුන්නේය. තරඟයේ වීරයා සම්මානය කුමාර් සංගක්කාරට හිමිවිය. මෙම ජයග්‍රහණයත් සමග ශ්‍රී ලංකාව ලකුණු ලබා ගැනීමේ සටහනේ පෙරමුණේ පසුවේ.", "URL": "https://sinhala.adaderana.lk/news.php?nid=41452", "Category": null, "Parent URL": null}