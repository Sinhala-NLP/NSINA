{"Source": "Adaderana", "Timestamp": "October 4, 2018 10:15 pm", "Headline": "මැලේරියාව හිස ඔසවයිද ?", "News Content": "ලෝක සෞඛ්‍ය සංවිධානය විසින් 2016 වසරේදී ශ්‍රි ලංකාව මැලේරියාවෙන් තොර රටක් ලෙස නම්කරනු ලැබුවත් මෙම වසරේදි රෝගීන් 34ක් වාර්ථාවිමත් සමඟ එම රෝගය රට තුළ වසන්ගතයක් ලෙස පැතිරයාමේ අවධානමක් පවතින බව මාතලේ-පෙරාදේශීය වෛද්‍ය අධ්‍යක්ෂක වසන්ත නවරත්න මහතා පවසයි. වෛද්‍ය අධ්‍යක්ෂකවරයා එසේ ප්‍රකාශ කරනු ලැබුවේ මැලේරියා රෝගය පිළිබද මාධවේදීන් දැනුවත් කිරිම සදහා අද (04) මාතලේ දිස්ත්‍රික්කයේ වෛද්‍ය කාර්යාලයේදී පැවති වැඩ මුළුවක් අමතමින්ය. මෙම රෝගීන් 34 දෙනාම විදේශයන්හි සිට පැමිණි පිරිස් වන බවත් ඒ අතරින් මාතලේ දිස්ති්‍රක්කයෙන් රෝගීන් 03 නෙකු වාර්ථාවී තිබේ. විශේෂයෙන් විදේශගත වී පැමිණෙන පිරිස් සරණාගයින් ලෙස මෙරටට පැමිණි පිරිස් හා ඉන්දියාව නේපාලයේ වැනි රට වල වන්දනා සඳහා සහභාගීවි නැවත පැමිණි පිරිස් එම රෝගයට ගොදුරු වී ඇතැයි කරන ලද පරික්ෂණයන්ගෙන් වාර්ථා වී ඇත. ඉන්දියාව නේපාලය හා හයිටි යන රටවල් සදහා විදේශ ගත වන වන්දනාකරුවන් හා රැකියා සදහා පිටත්වන පුද්ගලයින් සදහා නොමිලේ මැලේරියා මර්ධන ඖෂධ සෞඛ්‍ය අමාත්‍යයශය මගින් ලබාදීමේ වැඩ සටහනක් ක්‍රියාත්මක කර තිබේ. විදේශ ගත විමට පෙර සතියකට කළින් එම ඖෂය සෞඛ්‍ය වෛද්‍ය කාර්යාල වෙත පැමිණ ලබා ගැනිමෙන් මෙම රෝගය ව්‍යප්තවීම පාලනය හා මර්ධනය කර ගැනිමට හැකිවන බවත් විදේශ ගත වන පිරිස් මේ පිළිබද උනන්දුවක් දක්වා පැමිණ අවශ්‍ය ශෟෂධ ලබා ගන්නා මෙන් ඉල්ලිමක් කරන බව මෙහිදී නවරත්න මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=97195", "Category": null, "Parent URL": null}