{"Source": "Adaderana", "Timestamp": "May 13, 2019 07:21 am", "Headline": "දෙරණ 60+ කිරුළ රෙක්සි මැක්සිමස් දිනා ගනී", "News Content": "ගායන හැකියාවෙන් පිරිපුන් මෙර ජ්‍යෙෂ්ඨ පුරවැසියන් වෙනුවෙන් පිඳිනෙ “ඩයලොග් ප්‍රසංශා දෙරණ සික්ස්ටි ප්ලස් සීසන් ටු” අවසන් මහා තරඟයේ කිරුළ හිමි කර ගැනීමට රෙක්සි මැක්සිමස් සමත් විය. අවසන් මහා තරඟය ඊයේ(12) රාත්‍රියේ අතිඋත්කර්ෂවත් අන්දමින් බත්තරමුල්ල අපේගම පරිශ්‍රයේ පැවති අතර මේ සඳහා විශාල පිරිසක් එක්ව සිටියේය. වයස අවුරුදු 60ට වැඩි ජ්‍යෙෂ්ඨ පුරවැසියන්ගේ ගායන කුසලතා ප්‍රදර්ශනයට වේදිකාවක් නිර්මාණය කරමින් මෙරට මාධ්‍ය ආයතනයක් සංවිධානය කළ පළමු රියැලටි අද්දැකීම මෙය වෙයි. දෙළොස් දහසකට වැඩි තරගකරුවන් පිරිසක් අතරිනි තරඟවට කිහිපයකින් පසු ජයතිලක විතානාච්චි, ක්ලැරිස් ලින්ඩ්සේ, රෙක්සි මැක්සිමස් යන තරඟකරුවන් තිදෙනා අවසන් මහා වේදිකාවේ තරඟ වැදුණි. ඒ අනුව අවසන් මහා තරඟයේ දෙවන ස්ථානය ජයතිලක විතානාච්චි විසින් ජයග්‍රහණය කළේය. මේ අතර අවසන් මහා තරඟයේ ජනප්‍රියම ගායන තරුව ලෙස ශිරානි ආරියරත්න මහත්මිය තේරි පත් විය.", "URL": "https://sinhala.adaderana.lk/news.php?nid=109831", "Category": null, "Parent URL": null}