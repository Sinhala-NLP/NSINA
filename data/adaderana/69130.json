{"Source": "Adaderana", "Timestamp": "February 4, 2017 02:07 pm", "Headline": "  ගවයින් ප්‍රවාහනය කළ 2ක් අල්ලයි", "News Content": "නීතිවිරෝධී ලෙස ගවයින් ප්‍රවාහනය කළ පුද්ගලයින් දෙදෙනෙකු ශ්‍රී පුර, සිංහපුර ප්‍රදේශයේදී අත්අඩංගුවට ගෙන තිබේ.පොලිස් විශේෂ කාර්යය බලකා පුල්මුඩේ කඳවුරේ නිලධාරීන් පිරිසක් විසින් සිදු කළ වැටලීමකදී සැකකරු අත්අඩංගුවට ගත් බව පොලීසිය පැවසුවේය.එහිදී ගවයින් 12 දෙනෙකු සහ එම ගවයින් ප්‍රවාහනය කළ කැන්ටර් රථය ද පොලීසිය බාරයට ගෙන තිබේ.අත්අඩංගුවට ගත් සැකකරුවන් දෙදෙනා වැඩිදුර විමර්ශන සඳහා ශ්‍රීපුර පොලිස් ස්ථානයට බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=69130", "Category": null, "Parent URL": null}