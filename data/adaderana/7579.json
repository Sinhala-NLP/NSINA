{"Source": "Adaderana", "Timestamp": "March 30, 2010 03:17 pm", "Headline": "සිව් මසක් තුළ සියලු උපාධිධාරීන්ට රැකියා", "News Content": "එක්සත් ජනතා නිදහස් සන්ධාන ආණ්ඩුව පිහිටුවා සිව් මසක් තුළ රැකියා විරහිත සියලුම උපාධිධාරීන්ට රැකියා ලබාදීමට පියවර ගන්නා බව එස්.බී.දිසානායක මහතා පවසයි. ගම්පොල පුස්සැල්ලාව ප්‍රදේශයේ පැවති ජනහමුවක් අමතමින් එස්.බී.දිසානායක මහතා මේ අදහස් පළ කරන ලදී. උසස් පෙළ , සාමාන්‍ය පෙළ මෙන්ම විවිධ ඩිප්ලෝමා සමත් වු දරුවන් තුන් ලක්ෂ 60,000 ක් පමණ මෙරට තුළ සිටින බව එස්.බී.දිසානායක මහතා පෙන්වා දෙයි. එයින් ලක්ෂයකට මේ වසර තුළදී රැකියා ලබාදීමට පියවර ගන්නා බව එස්.බී.දිසානායක මහතා සඳහන් කළේය. විශේෂයෙන්ම වතුකරයේ උගත් තරුණ තරුණියන් හට මෙහිදී විශේෂ සැළකිල්ලක් දක්වන බව හෙ‍තෙම කියා සිටියේය. මෙහිදි වැඩිදුරටත් අදහස් දැක්වු එස්.බී. දිසානායක මහතා කියා සිටියේ විසි වන වරටත් මැතිවරණ පරාජයේ අභියස රනිල් වික්‍රමසිංහ මහතා සිටින බවයි.", "URL": "https://sinhala.adaderana.lk/news.php?nid=7579", "Category": null, "Parent URL": null}