{"Source": "Adaderana", "Timestamp": "August 29, 2010 01:55 pm", "Headline": "සුමාත්‍රා ගිනි කන්ද නැවතත් සක්‍රීය වීම ඇරඹෙයි", "News Content": "ඉන්දුනීසියාවේ සුමාත්‍රා ගිනි කන්ද සක්‍රීය වීමට පටන් ‍ගෙන තිබේ. ගිනි කන්ද අවට සිටින පුද්ගලයින් දස දහසක් පමණ මේ වන විටත් ආරක්ෂිත ස්ථාන වලට ගමන් කර ඇති බව විදෙස් මාධ්‍ය වාර්තා කරයි. මේ වන විට ගිනි කන්දෙන් දුම් සහ අලු පිටවීම පටන් ගෙන ඇති බව ද සඳහන්ය. ගිනි කන්ද අවට මීටර 1500 ක් පමණ ප්‍රදේශයක් දුම් සහ අලු වලා වලින් වැසී ගොස් ඇත. ඊයේ සිට ගිනි කන්දේ දුම් පිටවීම ඉහළ ගොස් ඇති බව විදෙස් මාධ්‍ය වාර්තා කරයි. අදාළ ප්‍රදේශයේ ජනතාවට අවශ්‍ය ‍සහන සේවා කටයුතු සැලසීමට කඩිනමින් කටයුතු යොදා ඇති බව ඉන්දුනීසියානු ජාතික ආපදා කළමනාකරණ මධ්‍යස්ථානය පෙන්වා දෙයි.", "URL": "https://sinhala.adaderana.lk/news.php?nid=10507", "Category": null, "Parent URL": null}