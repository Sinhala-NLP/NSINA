{"Source": "Adaderana", "Timestamp": "May 1, 2010 07:59 am", "Headline": "ශ්‍රී ලංකාව පරදා නවසීලන්තය ජය ලබයි ", "News Content": "අයි.සී.සී. 20/20 ලෝක කුසලාන ක්‍රිකට් තරගාවලියේ ප්‍රථම‍ තරගයෙන් ශ්‍රී ලංකාව පරදා තියුණු ජයක් හිමිකරගැනීමට නවසීලන්ත කණ්ඩායම සමත් විය. තරගයේ කාසියේ වාසිය දිනාගත් ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළේය. ඒ අනුව ශ්‍රී ලංකාව පන්දුවාර 20 අවසානයේ දී කඩුළු 6 ක් දැවී ලකුණු 135ක් ලබාගත්තේය. මහේල ජයවර්ධන දර්ශනීය පිතිහරඹයක නිරත වෙමින් පන්දු 51 කදී ලකුණු 81 ක් රැස්කිරීමට සමත්විය. දිනේෂ් චන්දිමාල් ලකුණු 29 ක් ද චාමර කපුගෙදර ලකුණු 11 ක් ද රැස් කළේය. පිළිතුරු ඉනිම ක්‍රීඩා කළ නවසීලන්ත කණ්ඩායම පන්දුවාර 19 පන්දු 5කදී කඩුළු 8 ක් දැවී ලකුණු 139 ක් ලබාගනිමින් තරගයේ ජයග්‍රහණය වාර්තා කිරීමට සමත්විය.", "URL": "https://sinhala.adaderana.lk/news.php?nid=8107", "Category": null, "Parent URL": null}