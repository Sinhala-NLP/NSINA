{"Source": "Adaderana", "Timestamp": "May 17, 2015 10:04 am", "Headline": "උතුරු දුම්රිය මාර්ගය යාථා තත්ත්වයට", "News Content": "උතුරු දුම්රිය මාර්ගයේ මැදවච්චිය සහ වව්නියාව අතර හදිසි අලුත්වැඩියා කටයුත්තක් හේතුවෙන් අනුරාධපුරය දක්වා පමණක් සීමා කර තිබු දුම්රිය ධාවනය අද පස්වරුවේ යථා තත්ත්වයට පත් කරන බව දුම්රිය පාලක මැදිරිය පවසයි.ඒ අනුව අද පස්වරු 1.45ට කොළඹින් පිටත්වන රැජිණ දුම්රිය වව්නියාව බලා ධාවනය කරන බව දුම්රිය පාලක මැදිරිය සඳහන් කළේය. මේ අතර අනුරාධපුරය ශාවස්තිපුර දුම්රිය ස්ථානය අසළ දී ඊයේ පස්වරුවේ දුම්රියක් පීලිපැනීමට ලක්ව තිබු අතර මේ වන විට එම මාර්ගය යථා තත්ත්වයට පත්ව තිබේ. මේ අතර කොළඹ කොටුවේ සිට බදුල්ල බලා ධාවනය වු ශීඝ්‍රගාමි දුම්රියේ ගැටී ඊයේ පස්වරුවේ කාන්තාවක මියගොස් තිබේ. නාවලපිටිය, පැණිකුඩුමුල්ල ප්‍රදේශයේ දී සිදුවු අනතුරෙන් මියගිය කාන්තාව හඳුනාගෙන නොමැති අතර මෘත ශරීරය නාවලපිටිය රෝහලේ මෘත ශරීරාගාරයේ තැන්පත් කර තිබෙනවා.", "URL": "https://sinhala.adaderana.lk/news.php?nid=51384", "Category": null, "Parent URL": null}