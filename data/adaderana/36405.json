{"Source": "Adaderana", "Timestamp": "August 5, 2013 08:00 pm", "Headline": "උසාවි සංකීර්ණයේදී සිරකරුවන් 2ක් පළාගිහින් ", "News Content": "හොරණ අධිකරණ භූමියේ දී පළායාමට තැත්කළ කළුතර බන්ධනාගාර රැඳවූවෙකු පොලිස් වෙඩි ප්‍රහාරයකට ලක්ව තුවාල ලබා තිබේ. අද පස්වරුවේ රැඳවූවන් දෙදෙනෙකු මාංචු ගලවා පළායාමට උත්සාහ කළ බව පොලීසිය පවසයි. එහිදි පොලීසිය සිදුකළ වෙඩි තැබීමකින් එක් අයෙකු තුවාල ලබා ඇති අතර ඔහු නාගොඩ රෝහලට ඇතුළත් කර ඇත. පළායාමට තැත්කළ සැකකරුවන් දෙදෙනා බන්ධනාගාර නිලධාරීන් භාරයට ගෙන ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=36405", "Category": null, "Parent URL": null}