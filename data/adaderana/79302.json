{"Source": "Adaderana", "Timestamp": "October 30, 2017 12:24 pm", "Headline": "ඉල්ලුමට සීමාවු සැපයුම...", "News Content": "තණමල්විල හම්බන්තොට ප්‍රදේශවලින් ලැබෙන තුඹ කරවිල සඳහා දඹුල්ල වෙළෙඳ පොළෙ ඉහළ පාරිභෝගික ඉල්ලුමක් හිමි වන අතර එහි මිල ද ඉතා අධික වෙයි. නමුත් ඉල්ලුමට ප්‍රමාණවත් සැපයුමක් ලබා දීමට ගොවියෝ සමත්ව නැත. මහා පරිමාණයෙන්තුඹ අලෙවි නොවන මෙම තුඹ කරවිල අතර කිලෝ 5 -10 ,ආදී ප්‍රමාණයන්ගෙන් වෙළෙන්දන් මිලදී ගැනීම නිසා අලෙවි කිරීම සඳහා කිසිදු බාධාවක් ගැටලුවක් නොවන බව වෙළෙන්දෝ පවසයි. තුඹ කරවිල වෙළඳපොළට ලැබෙන්නේ ද ඉතාම සීමිත ප්‍රමාණයක් නිසා විශාල ඉල්ලුමක් පවතියි. ඇතැම් දිනවල තුඹ කරවිල කිලෝ එක රුපියල් 350 දක්වා වූ ඉහළ මිල ගණන් යටතේ අලෙවි වන බව වෙළෙන්දෝ වැඩිදුරටත් සඳහන් කරයි. දඹුල්ල ආර්ථික මධ්‍යස්ථානයේ අනෙකුත් එළවළුවල මිලද විශාල වශයෙන් ඉහළ අගයක පවතින බව වෙළෙන්දෝ සඳහන් කරයි. ඒ මේ දිනවල පවතින අයහපත් කාලගුණික තත්ත්වයත් සමඟ එළවළු කොරටු විනාශ වීම එයට මුලික හේතුවයි. ඡායා රූ - කාංචන ආරියදාස", "URL": "https://sinhala.adaderana.lk/news.php?nid=79302", "Category": null, "Parent URL": null}