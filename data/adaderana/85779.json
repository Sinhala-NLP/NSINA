{"Source": "Adaderana", "Timestamp": "March 16, 2018 07:55 am", "Headline": "ගාල්ල නගර සීමාවේ ජල සැපයුම තාවකාලිකව අත්හිටුවයි", "News Content": "ගාල්ල මහ නගර සභා බල ප්‍රදේශයට ජල සැපයුම තාවකාලිවක අත්හිටුවා ඇති බව ජාතික ජල සම්පාදන හා ජලපවහන මණ්ඩලය පවසයි. එම මණ්ඩලයේ ගාල්ල ප්‍රදේශීය ඉංජිනේරු එම්.කේ ලෙස්ටි මහතා සඳහන් කළේ ගාල්ල වැක්වැල්ල ජල පවිත්‍රගාරයේ ඇති වූ හදිසි ගින්නක් හේතුවෙන් ජලය බෙදාහැරිමේ කටයුතු සම්පූර්ණයෙන්ම අඩාල වී ඇති බවයි. ඊයේ (15) රාත්‍රියේ වැක්වැල්ල ජල පවිත්‍රාගාරයේ ප්‍රධාන විදුලි සැපයුම් පද්ධතියේ ඇති වූ ගින්නක් හේතුවෙන් ජල පවිත්‍රාගාරයේ සියලු කටයුතු අක්‍රිය වුවද මේ වන විට ජලය නිෂ්පාදන කිරිමේ කටයුතු යථා තත්ත්වය පත් කර තිබේ. නමුත් ජලය බෙදාහැරිමේ කටයුතු මේ වන විටත් යථා තත්ත්වය පත්ව නොමැති බව එම්.කේ ලෙස්ටි මහතා සදහන් කළේය. ජලය බෙදාහැරිමේ කටයුතු යථා තත්ත්වයට පත් කිරිම සඳහා තවත් පැය කිහිපයක් ගත වනු ඇති බැවින් ගාල්ල මහනගර සභා බල ප්‍ර දේශයට ජල සැපයුම අත්හිටුවිමට කටයුතු කර තිබේ. කෙසේවෙතත් කරාපිටිය ශික්ෂණ රෝහලට සහ ගාල්ල මහ මෝදර යන රෝහල් සදහා ජල සැපයුම අඛන්ඩව ලබා දෙන බව ජල සම්පාදන හා ජලාපවහන මණ්ඩලයේ ගාල්ල ප්‍රදේශිය ඉංජිනේරු එම්.කේ ලෙස්ටි මහතා සඳහන් කළේය.", "URL": "https://sinhala.adaderana.lk/news.php?nid=85779", "Category": null, "Parent URL": null}