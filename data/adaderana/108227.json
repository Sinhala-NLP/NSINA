{"Source": "Adaderana", "Timestamp": "April 19, 2019 01:38 pm", "Headline": "කළුතර රෝහලේ මළ සිරුරු 05ක හිමිකරුවන් මාරු වෙයි", "News Content": "කළුතර නාගොඩ රෝහලේ දී මළ සිරුරු 05ක් ඥාතීන්ට බාර දීමේ දි රෝහල් බලධාරීන් විසින් ඒවා මාරු කර බාර දීමේ සිද්ධිය පිළිබඳ පරීක්ෂණයක් සිදුකිරීමට සෞඛ්‍ය අමාත්‍යාංශය තීරණය කර තිබේ. අමාත්‍ය රාජිත සේනාරත්න මහතා විසින් සෞඛ්‍ය සේවා අධ්‍යක්ෂ ජනරාල්වරයාට ඒ පිළිබඳ නියෝගයක් නිකුත් කර තිබු බව වාර්තා වෙයි. නියමිත ඥාතින් නොවන වෙනත් තැනැත්තන්ට මළ සිරුරු බාර දීමේ සිද්ධිය පිළිබඳ මියගිය එක් පුද්ගලයෙකුගේ ඥාතියෙකු පැහැදිලි කළේය. අනතුරුව එම පුද්ගලයා රෝහල් අධ්‍යක්ෂවරයා හමුවී මේ සම්බන්ධයෙන් දැනුම්වත් කළ අතර එහිදි අධ්‍යක්ෂවරයා සඳහන් කර ඇත්තේ, මේ සම්බන්ධයෙන් විධිමත් පරීක්ෂණයක් සිදු කරන බවයි. මළ සිරුරු මාරු විමේ සිද්ධිය මත ඊයේ(18) පස්රුවේ කළුතර නාගොඩ රෝහලේ ඇතිවු නොසන්සුන්කාරි තත්ත්වය පිළිබඳ ප්‍රදේශවාසීන් විසින් සෞඛ්‍ය අමාත්‍ය රාජිත සේනාරත්න මහතා දැනුම්වත් කර තිබේ. මෙම සිද්ධියට කිසියම් සෞඛ්‍ය සේවකයෙකු වරදකරු වුවහොත් ඔහුට එරෙහිව විනයානුකුල පියවර ගන්නා බවද රාජිත සේනාරත්න අමාතයවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=108227", "Category": null, "Parent URL": null}