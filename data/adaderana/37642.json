{"Source": "Adaderana", "Timestamp": "September 24, 2013 08:45 am", "Headline": "රතුපස්වල අවසන් වාර්තාව තවදුරටත් ප්‍රමාදයි", "News Content": "වැලිවේරිය, රතුපස්වල ප්‍රදේශයේ ඇති වු ජල ගැටලුව සම්බන්ධයෙන් සිදුකළ පරීක්ෂණවල අවසන් වාර්තාව නිකුත් කිරීම තවදුරටත් ප්‍රමාද වන බව ගම්පහ දිස්ත්‍රික් ලේකම්වරයා පවසයි. භූ විද්‍යා හා පතල් කැණීම් කාර්යාංශයේ වාර්තාව මෙතෙක් තමන් වෙත නොලැබීම ඊට හේතුව බව ගම්පහ දිස්ත්‍රික් ලේකම් ඒ.ජේ. රත්නසිරි මහතා සඳහන් කළේය. කෙසේ වෙතත් මේ සම්බන්ධයෙන් කළ විමසීමකදී භූ විද්‍යා හා පතල් කැණීම් කාර්යාංශය සඳහන් කළේ ප්‍රදේශයේ පස් සාම්පල සම්බන්ධයෙන් සිදුකළ පරීක්ෂණ වාර්තා සියල්ල මේ වන විට ලබාදී ඇති බවයි. මේ අතර රතුපස්වල සිද්ධිය සම්බන්ධයෙන් තමාට එරෙහිව වැලිවේරිය පොලිස් ස්ථානය වෙත ඉදිරිපත් වූ පැමිණිලි 10න් 6ක් මේ වන විට ඉල්ලා අස්කරගෙන ඇති බව පූජ්‍ය තෙරිපැහැ සිරිධම්ම හිමියන් පැවසීය.", "URL": "https://sinhala.adaderana.lk/news.php?nid=37642", "Category": null, "Parent URL": null}