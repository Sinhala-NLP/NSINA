{"Source": "Adaderana", "Timestamp": "January 5, 2019 11:27 am", "Headline": "වන අලියෙක් කළ හදියෙන් පවුලක් අසරණ වෙයි", "News Content": "ආබාධිත බිරිඳ සහ දරුවෙකු රස්සා කරමින් සිටී අයෙකු , වන අලියෙකුගේ පහරකෑමකට ලක්ව ආබාධිත වී දරු පවුලම අසරණ වී සිටින පුවතක් කැකිරාව කොළඹ ප්‍රදේශයෙන් වාර්තා විය. මෙසේ වන අලි ප්‍රහාරයකට ලක්ව ආබාධිතව ඇත්තේ කැකිරාව ඔලොබෑව ප්‍රදේශයේ පදිංචි හතලිස් හැවිරිදි මුතුබණ්ඩාගේ ජයවීර මහතායි. කුඩා කාලයේ සිට දෙපා අප්‍රාණිකව ආබාධිත තත්ත්වයේ සිටින ඔහුගේ බිරිඳ චාන්දනී රාජපක්ෂ මහත්මිය මෙන්ම මෙම දෙපළගේ දොළොස් හැවිරිදි පුතා චමෝද් චාමිකර දැඩි ආර්ථික දුෂ්කරතා මධ්‍යයේ කුලී වැඩක් කරමින් ගොවිතැනක් කරමින් ජීවත් කරවීමේ වගකීම පැවරී ඇත්තේ මුතු බණ්ඩාගේ ජයවීර මහතාටය. මීට මාසයකට පමණ ඉහතදී ජයවීර මහතා සිය කුඹුරේ පැල් රකිමින් සිටියදී වන අලියෙකුගේ පහරකෑමකට ලක්ව බරපතළ තුවාල ලබා දඹුල්ල රෝහලට ඇතුලත් කිරීමෙන් පසු මේ වන විට දැඩි ආබාධිත තත්ත්වයෙන් නිවසේ රැඳී සිටියි. ඇවිද ගැනීමට නොහැකි ආබාධයෙන් සිටින සිය බිරිඳ හා අටවැනි වසරේ ඉගෙනුම ලබන පුතා මේ හේතු නිසා ආර්ථික දුෂ්කරතාවයකට මුහුණ පා හඬා වැටෙමින් සිටියි. ගමේ කවුරුන් හෝ ගෙනැවිත් දෙන ආහාරයකින් එදා වේල සරිකර ගැනීමට මෙම පවුලට සිදුව තිබේ. මෙම දෙදෙනාම ආබාධිත වීම නිසා ආබාධිත බිරිඳගේ මව ඔවුන්ගේ උදව්වට නිවසට පැමිණ සිටියද ඇය ද වයෝවෘද්ධව රෝගාතුරව සිටින සිටින්නීය. මුතුබණ්ඩාගේ ජයවීර මහතා සහ ආබාධිතව සිටින ඔහුගේ බිරිඳ චාන්දනී රාජපක්ෂ මහත්මිය දෑස් වල කඳුලු පුරෝගෙන කියා සිටියේ මෙවර පාසැලට නව පන්තියට ඇතුළත් කිරීම සඳහා සිය පුතුට අඩුම තරමේ පාසල් පොත් ටික පාවහන් හෝ ලබා ගැනීමට නොහැකි වූ බවය. අඩුපාඩු කොපමණ තිබුණත් තම ආබාධිත කම නොතකා සැමියා දෙවියකු ලෙස තමන්ට සැලකූ බවත් ඇය හැඬූ කඳුළින් කීවාය. තමන්ට හැකි ආකාරයෙන් ගේ දොර අස්පස් කර ගැනීම් ආහාර පිස ගැනීම් ආදී සිදුකරන බවත් ඒ සියල්ල තම සැමියා විසින් තමන්ට සිදු කරමින් සිටි බව ඇය පැවසුවාය. මෙම ආබාධිත තත්ත්වයෙන් පසුවෙද්දී ඔවුන්ගේ කුඹුරු වලට කඩා වැදුණු වන අලියෙකු සම්පුර්ණයෙන්ම කුඹුරු විනාශ කොට ඇති බව ඔහු සඳහන් කළේය. ඔවුන් ඉල්ලා සිටින්නේ මෙම වන අලින්ගෙන් තම ප්‍රදේශයේ ද සිදු වෙන හානිය නිසා ආබාධිතව දැඩි දුකසේ ජීවත් වූ පවුලක් සම්පූර්ණයෙන්ම ආබාධිත කළ බවය. එමෙන්ම තමන්ට කාගේ හෝ උපකාරයක් ලබා දෙන ලෙසද මෙම පවුලේ පිරිස ඉල්ලීමක් කර සිටිති. ඔවුන් ගේ ලිපිනය මුතුබණ්ඩාගේ ජයවීර ඔලොම්ඹෑව, කැකිරාව. ගිණුම් අංකය සම්පත් බැංකුව කැකිරාව ශාකාව .මුතුබණ්ඩාගේ ජයවීර 114957447775 දුරකථන අංකය 078 2944723 වේ.", "URL": "https://sinhala.adaderana.lk/news.php?nid=101832", "Category": null, "Parent URL": null}