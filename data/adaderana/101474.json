{"Source": "Adaderana", "Timestamp": "December 29, 2018 11:41 am", "Headline": "වේගය මරුවා කැඳවයි-ජීවිතයක් මහ මඟ නවතී", "News Content": "ගිරිතලේ, බකමූණ ප්‍රධාන මාර්ගයේ එකේ කණුව ප්‍රදේශයේ සිදුවු අනතුරකින් තරුණයෙකු ජිවිතක්ෂයට පත්ව තවත් පුද්ගලයේකු බරපතළ තුවාල ලබා ඇති බව අද දෙරණ වාර්තාකරු පවසයි. අධික වේගයෙන් පැමිණි යතුරුපැදියක් මාර්ගයෙන් ඉවතට පැන මාර්ග‍ය ආසන්නයේ පිහිටි විදුලි කණුවක ගැටී ඇති බවයි. ඊයේ (28) රත්‍රීයේ මෙම අනතුර සිදුව ඇති බව අප වාර්තාකරු සඳහන් කළේය. මෙම අනතුරින් මිය ගොස් ඇත්තේ දියබෙදුම ප්‍රදේශයේ පදිංචි 27 හැවිරිදි තරුණයෙකු බව වාර්තා වෙයි. අදාළ අනතුරින් තුවාල ලැබු අනෙක් පුද්ගලයා වැඩිදුර ප්‍රතිකාර සඳහා පොළොන්නරුව මහරෝහල වෙත ඇතුළක් කර ඇත. සිද්ධිය සම්බන්ධයෙන් වැඩිදුර විමර්ශන මින්නේරිය පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=101474", "Category": null, "Parent URL": null}