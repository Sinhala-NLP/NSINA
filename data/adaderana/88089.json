{"Source": "Adaderana", "Timestamp": "April 26, 2018 07:05 pm", "Headline": "වෘත්තිකයන්ගේ ජාතික පෙරමුණෙන් ඇමති මලික්ට අභියේගයක්", "News Content": "ශ්‍රී ලංකාව සහ සිංප්පූරුව අතර අත්සන් තබා ඇති නිදහස් භාණ්ඩ හා සේවා ගිවිසුමෙන් රටට ලැබෙන වාසිය කුමක්දැයි පැහැදිළි කරන ලෙස වෘත්තිකයන්ගේ ජාතික පෙරමුණ අමාත්‍ය මලික් සමරවික්‍රම මහතාට අභියෝග කරයි. අද (26) කොළඹ පැවති මාධ්‍ය හමුවකදී එම පෙරමුණේ මාධ්‍ය ප්‍රකාශක වෛද්‍ය සමන්ත ආනන්ද මහතා මේ බව සඳහන් කළේය. ශ්‍රී ලංකාව සහ සිංප්පූරුව අතර අත්සන් තබා ඇති නිදහස් භාණ්ඩ හා සේවා ගිවිසුමේ ඇති භාණ්ඩ ලයිස්තුව දැනටමත් ශ්‍රී ලංකාව හා අනෙකුත් රටවල්වලට බදු සහන ලැබෙන භාණ්ඩ ලයිස්තුවක් බව එතුමන් ප්‍රකාශ කළේය. මෙලෙස මහජනතාව හා ව්‍යාපාරිකයන් රවටන්නේ ඇයි දැයි තමන් ප්‍රශ්න කරන බව එතුමන් වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=88089", "Category": null, "Parent URL": null}