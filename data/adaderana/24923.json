{"Source": "Adaderana", "Timestamp": "June 11, 2012 09:30 am", "Headline": "ඩුබායි සිට පැමිණි ගුවන්යානයේ යකානැටූ පුද්ගලයා රිමාන්ඩ්", "News Content": "ඩුබායි සිට ශ්‍රී ලංකාව බලා පැමිණි ගුවන් යානයක කලහකාරී ලෙස හැසිරුණු පුද්ගලයා රක්ෂිත බන්ධනාගාර ගත කර තිබේ. අලුත්කඩේ අංක 1 මහේස්ත්‍රාත් අධිකරණයට ඉදිරිපත් කිරීමෙන් පසු සැකකරු අද දින දක්වා රක්ෂිත බන්ධනාගාරයේ තැබීමට නියෝග කළ බව පොලිසිය සඳහන් කරයි. අදාළ සැකකරු බීමත්ව සිට ඇති අතර ඔහු විසින් ගුවන් යානයේ අසුනකට සවි කර තිබූ උපකරණයකට ද හානි සිදු කර තිබුණි. ගුවන් යානයේ කාර්යය මණ්ඩලය විසින් එම පුද්ගලයා නීතීමය පියවර ගැනීම සඳහා කටුනායක පොලිස් ස්ථානය වෙත ඉදිරිපත් කර තිබුණි.", "URL": "https://sinhala.adaderana.lk/news.php?nid=24923", "Category": null, "Parent URL": null}