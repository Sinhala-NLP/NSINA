{"Source": "Adaderana", "Timestamp": "September 27, 2010 09:42 am", "Headline": "රුබෙල්ලා විදීම නැවතත් ", "News Content": "රුබෙල්ලා එන්නත ලබාදීමේ වැඩසටහන යළි ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ජාතික ප්‍රතිශක්තිකරණ වැඩපිළිවෙල යටතේ ක්‍රියාත්මක වු මෙම වැඩසටහන පසුගිය වසරේදී අත්හිටුවීමට අමාත්‍යාංශය තීරණය කරනු ලැබීය. මාතර සහ වාරියපොළ ප්‍රදේ‍ශ වලදී සිසුවියන් දෙදෙනෙකු මිය යාම, රුබෙල්ලා එන්නත ලබාදීම හේතුවෙන් බවට සැක මතුවීමෙන් පසු අදාළ තීරණයට එළඹ තිබුණි. පසුගිය වසරේදී රුබෙල්ලා එන්නත ආසාත්මිකතාවන් හේතුවෙන් සිසුවියන් විශාල පිරිසක් රෝහල්ගත කිරීමට ද සිදුවිය. වයස අවුරුදු 13ට අඩු ගැහැනු දරුවන් සඳහා රුබෙල්ලා එන්නත ලබාදෙන අතර එය පාසල් මට්ටමින් ක්‍රියාත්මක වේ.", "URL": "https://sinhala.adaderana.lk/news.php?nid=11120", "Category": null, "Parent URL": null}