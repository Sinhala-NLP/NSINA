{"Source": "Adaderana", "Timestamp": "November 23, 2018 06:02 pm", "Headline": "සාමාන්‍ය පෙළ විභාගය දෙසැම්බර් 03", "News Content": "මෙවර අධ්‍යයන පොදු සහතික පත්‍ර සාමාන්‍ය පෙළ විභාගය ලබන මස 03 වනදා ආරම්භවිමට නියමිතව තිබේ. දිවයින පුරා මධ්‍යස්ථාන 4661කදී විභාගය පැවැත්විමට කටයුතු යොදා ඇති බව විභාග කොමසාරිස් ජනරාල් සනත් පූජිත මහතා සඳහන් කළේය. මෙවර විභාගය සඳහා අයඳුම්කරුවන් හය ලක්ෂ 56,641 දෙනෙකු පෙනී සිටිමට නියමිත අතර ඉන් හාරලක්ෂ 22,850 දෙනෙකු පාසල් අයදුම්කරුවන් වෙයි. විභාගය සඳහා අයදුම්කර ඇති බන්ධනාගාර රැඳවියන් වෙනුවෙන් රත්මලාන, තංගල්ල, මාතර, හලාවත සහ කොළඹ මැගසින් යන බන්ධනාගාරවල විශේෂ විභාග මධ්‍යස්ථාන ස්ථාපිත කිරීමට ද විභාග දෙපාර්තමේන්තුව කටයුතු යොදා ඇති බව සඳහන්ය. විභාගයට පෙනී සිටින සියලු අයදුම්කරුවන් සඳහා ප්‍රවේශ පත්‍ර මේ වන විට යොමු කර අවසන් බව ද විභාග කොමසාරිස්වරයා සඳහන් කළේය.", "URL": "https://sinhala.adaderana.lk/news.php?nid=99676", "Category": null, "Parent URL": null}