{"Source": "Adaderana", "Timestamp": "July 18, 2012 11:25 am", "Headline": "ලබන වසරේදී පළාත් 9 මහ ඇමතිවරු", "News Content": "ලබන වසරේ දී පළාත් 9 සඳහාම මහ ඇමතිවරුන් පත්වනු ඇති බව දකුණු පළාත් ප්‍රධාන අමාත්‍ය ෂාන් විජයලාල් ද සිල්වා මහතා පවසයි. ලබන වසර තුළ උතුරු පළාත් සභා මැතිවරණය පැවැත්වීමට තීරණයකර ඇති හෙයින් එම මැතිවරණයෙන් උතුරු පළාත් සභාව සඳහා ද මහ ඇමතිවරයෙකු පත්වනු ඇති බව හෙතෙම පෙන්වාදෙයි. මෙතෙක් කලක් මහ ඇමතිවරුන් 8 දෙනෙකු මධ්‍යම රජය සමග සුහදත්වයෙන් කටයුතු කළ බව ෂාන් විජයලාල් ද සිල්වා මහතා පැවසුවේය. උතුරු පළාත් මහ ඇමතිවරයා පත්වීමෙන් අනතුරුව පළාත් 9 අමාත්‍යවරුන්ට සහයෝගයෙන් කටයුතු කිරීමේ හැකියාව ලැබෙන ඇති බව හෙතෙම පවසයි.", "URL": "https://sinhala.adaderana.lk/news.php?nid=25871", "Category": null, "Parent URL": null}