{"Source": "Adaderana", "Timestamp": "May 5, 2011 10:11 am", "Headline": "නගර සභා සේවකයින් වර්ජනයේ -වව්නියාවේ කසල ගොඩගැසෙයි", "News Content": "වව්නියාව නාගරික බල ප්‍රදේශයේ කසල ඉවත් කිරීම ඇතුළු කටයුතු බොහෝමයක් ඇන හිට ඇති බව වාර්තා වේ. වව්නියාවේ නගර සභාවේ සේවකයින් දියත් කොට ‍ ඇති වැඩ වර්ජනයක් හේතුවෙන් මෙම තත්ත්වය උද්ගතව ඇති බව අද දෙරණ වාර්තාකරු පැවසුවේය. මේ නිසා වව්නියාව නගරයේ සියලුම වැසිකිලි වසා දමා ඇති අතර නගරයේ පිරිසිදු කිරීමේ කටයුතු ද ඇන හිට ඇත. නාගරික මන්ත්‍රීවරයෙකු නගර සභාවේ ලේකම්වරයාට බැන වැදී පහරදීමට තැත් කිරීමට එරෙහිව සේවකයින් වර්ජනය දියත් කර ඇති බව සඳහන්ය.", "URL": "https://sinhala.adaderana.lk/news.php?nid=15899", "Category": null, "Parent URL": null}