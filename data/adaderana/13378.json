{"Source": "Adaderana", "Timestamp": "January 9, 2011 03:29 pm", "Headline": "මොණරාගලට සුළං-නිවාස 10 ක් සම්පූර්ණයෙන් විනාශයි", "News Content": "මොණරාගල දිස්ත්‍රික්කයේ ප්‍රදේශ රැසකට බලපෑ තද සුළං තත්ත්වයක් හේතුවෙන් නිවාස 10ක් පමණ සම්පූර්ණයෙන්ම විනාශ වී තිබේ. මොණරාගල බඩල්කුඹුර සහ ඉඟිනියාගල ප්‍රදේශවලට අද දහවල් මෙම තද සුළං තත්ත්වය බලපෑ බව මොණරාගල දිස්ත්‍රික් ආපදා කළමනාකරණ මධ්‍යස්ථානය පවසයි. මෙහිදී තුවාල ලැබු පුද්ගලයින් තිදෙනෙකු ප්‍රතිකාර සඳහා බඩල්කුඹුර හා සිරිගල රෝහල්වලට ඇතුළත් කර තිබේ. ප්‍රදේශයට බලපෑ සුළං තත්ත්වය හේතුවෙන් පවුල් 50ක පමණ පිරිසක් විපතට පත්ව ඇති බව ද වාර්තා වේ. විපතට පත්වු පුද්ගලයින්ට සහන සැලසීම සඳහා ආපදා කළමනාකරණ නිලධාරීන් සහ ප්‍රාදේශීය ලේකම්වරුන් මේ වන විට‍ත් කටයුතු කරමින් සිටින බව අද දෙරණ වාර්තාකරු සඳහන් කරයි.", "URL": "https://sinhala.adaderana.lk/news.php?nid=13378", "Category": null, "Parent URL": null}