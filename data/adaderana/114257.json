{"Source": "Adaderana", "Timestamp": "July 16, 2019 01:03 pm", "Headline": "මහ රැජිනට හිමි වු හංසයින්", "News Content": "බ්‍රිතාන්‍යයේ දෙවන එළිසබෙත් මහ රැජිනට අයත් හංසයන් ගණනය කිරීම පසුගියදා ආරම්භ විය. ඒ ලන්ඩනයේ පිහිටි තේම්ස් නදිය කේන්ද්‍ර කරගෙනයි. මෙම වාර්ෂික හංසයන් ගණනය කිරීමේ උත්සවය වර්ෂ 800ක් පමණ ඉපැරණි සම්ප්‍රදායක්. රතු පැහැයෙන් සැරසුණු රාජකීය නිලධාරීන් සාම්ප්‍රදායික බෝට්ටු වල නැගී තේම්ස් නදියේදී මෙම සම්ප්‍රදාය ඉටු කරයි. රැජිනගේ හංසයන් සංගණනය කිරීමේ ප්‍රධාන නිලධාරියා මෙහිදී සිය හිස්වැසුමේ හංස පිහාටුවක් පැලඳ සිටීන ආකාරයත් දක්නට ලැබෙයි. එමෙන්ම මෙහිදී හංසයන් ගණනය කිරීමට අමතරව ඔවුන්ගේ ප්‍රමාණය හා සෞඛ්‍ය තත්ත්වයද පරික්ෂා කරන බව සඳහන් වෙයි. දින පහක් පුරා පැවැත්වෙන හංස සංගණනයට සහභාගි වන නිලධාරීන් බටහිර ලන්ඩනයේ සන්බරි සිට ඔස්ක්ෆර්ඩ්ෂයර්හි ඇබින්ඩන් පාලම දක්වා යාත්‍රා කරනු ඇති. මේ සුවිශේෂී අවස්ථාව නැරඹීමට සංචාරකයින් රැසක්ද එක්වී සිටියේය.", "URL": "https://sinhala.adaderana.lk/news.php?nid=114257", "Category": null, "Parent URL": null}