{"Source": "Adaderana", "Timestamp": "April 4, 2015 12:30 pm", "Headline": "අලුත් සහල් මංගල්‍ය ජනපති‍ගේ ප්‍රධානත්වයෙන්", "News Content": "අලුත් සහල් මංගල්‍ය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(04) පෙරවරුවේ අනුරාධපුරයේ ජයශ්‍රී මහාබෝධින් වහන්සේ අභියසදී පැවැත්විය. එම අවස්ථාවට උතුරුමැද පලාත් ප්‍රධාන අමාත්‍ය පේෂල ජයරත්න, වැදිනායක ඌරු වරිගයේ වන්නිල ඇත්තෝ ඇතුළු පිරිසක් සහභාගී වි තිබේ. එහිදි අදහස් දැක්වු ජනාධිපති මෛත්‍රීපාල සිරිසේන මහතා පැවසුවේ ගොවි ජනතාවගේ ආර්ථිකය ශක්තිමත් කිරිම සඳහා ආණ්ඩුව මේ වනවිටත් පියවර ගෙන ඇති බවයි. එසේම රටේ සංවර්ධනය රඳා පවතින්නේ දේශිය ආර්ථිකය ගොඩනැංවිම මත බවද ජනාධිපති මෛත්‍රීපාල සිරිසේන මහතා එම අවස්ථාවේදී වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=50429", "Category": null, "Parent URL": null}