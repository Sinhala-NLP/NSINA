{"Source": "Adaderana", "Timestamp": "January 31, 2011 12:33 pm", "Headline": "රක්ෂිතයකින් කැපූ දැව තොගයක් සමග පස්දෙනෙක් කොටුවෙයි", "News Content": "වව්නියාව නාවක්කුලම රක්ෂිත වනයෙන් කපන ලද දැව තොගයක් සමග පුද්ගලයන් පස්දෙනෙකු සැකපිට වව්නියාව පොලිසිය විසින් අත්අඩංගුවට ගෙන තිබේ. පොලිසියට ලැබුණ තොරතුරක් මත ඊයේ(30) දිනයේ සිදුකළ වැටලීමකදී මෙම දැව ‍තොගය සොයා ගැනීමට හැකි වු බව වව්නියාව පොලිසිය සඳහන් කරනු ලැබීය. මේ අතර දැව තොගය සමඟ ඉරුම් යන්ත්‍ර 4ක්, කියත් සහ පොරවා කිහිපයක් පොලිස් බාරයට ගැනීමට හැකි වී ඇත. සැකකරුවන් සහ දැව තොගය ඇතුළු අනෙකුත් භාණ්ඩ අද(31) දිනයේ අධිකරණයට ඉදිරිපත් කරන බව වව්නියාව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=13882", "Category": null, "Parent URL": null}