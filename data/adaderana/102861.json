{"Source": "Adaderana", "Timestamp": "January 23, 2019 05:51 am", "Headline": "වැස්ස නෑ-සීතලයි", "News Content": "පවතින වියළි කාලගුණ තත්ත්වයේ සුළු වෙනසක් ඉදිරි දින කිහිපයේ දී දැක ගත හැකි බව කාලගුණවිද්‍ය දෙපාර්තමේන්තුව පවසයි. විශේ‍ෂයෙන් හෙට(24) දිනෙන් පසුව නැගෙනහිර පළාතේ මෙය සිදුවිය හැකියි. දිවයිනේ බොහෝ ප්‍රදේශවල තරමක ශීත උදෑසන සහ රාත්‍රී කාලයක් අපේක්ෂා කරන බව ද කාලගුණ අංශ පවසයි. නැගෙනහිර වෙරළබඩ ප්‍රදේශවල සහ මාතලේ දිස්ත්‍රික්කයේ ඇති විය හැකි වැසි ස්වල්පයක් හැරුණු කොට දිවයිනේ බොහෝ ප්‍රදේශවල ප්‍රධාන වශයෙන් වැසි රහිත කාලගුණ තත්ත්වයක් පවතියි.", "URL": "https://sinhala.adaderana.lk/news.php?nid=102861", "Category": null, "Parent URL": null}