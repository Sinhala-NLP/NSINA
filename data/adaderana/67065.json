{"Source": "Adaderana", "Timestamp": "December 16, 2016 08:26 am", "Headline": "හිටපු නියෝජ්‍ය ඇමතිට වරෙන්තු", "News Content": "මීගමුව කළපු සංවර්ධන මුදල් සාවද්‍ය පරිහරණය සම්බන්ධ සිද්ධියකට අදාළව හිටපු ධිවර නියෝජ්‍ය අමාත්‍ය සරත් කුමාර ගුණරත්න මහතා ඇතුළු 05 දෙනෙකු වහාම අත්අඩංගුවට ගන්නා ලෙස වරෙන්තු නිකුත් කර තිබේ.කොළඹ අතිරේක මහේස්ත්‍රාත් චන්දන කලංසූරිය මහතා විසින් මෙම සැකකරුවන් අත්අඩංගුවට ගෙන අධීකරණයට ඉදිරිපත් කරන ලෙස අපරාධ පරික්ෂණ දෙපාර්තමේන්තුවට නියෝග කළ බව අද දෙරණ අධීකරණ වාර්තාකරු පවසයි.මීගමුව කළපු සංවර්ධනය සඳහා වෙන් කළ රුපියල් ලක්ෂ 112ක මුදලක් සාවද්‍ය පරිහරණය සම්බන්ධයෙන් හිටපු නියෝජ්‍ය අමාත්‍ය සරත් කුමාර ගුණරත්න මහතා ඇතුළු 06 දෙනෙකුට ඊයේ දිනයේ අපරාධ පරික්ෂණ දෙපාර්තමේන්තුව හමුවේ පෙනී සිටින ලෙස දැනුම් දී තිබුණි.කෙසේ වෙතත් අපරාධ පරික්ෂණ දෙපාර්තමේන්තුවට පැමිණ ඇත්තේ ධීවර සංස්ථාවේ වැඩබලන සැපයුම්කරුවෙකු ලෙස කටයුතු කළ පුද්ගලයෙකු පමණක් බව වාර්තා විණි.ඒ අනුව ඔහු අධිකරණයට ඉදිරිපත් කිරීමෙන් අනතුරුව ඔහු ලබන 23 වනදා දක්වා රක්ෂිත බන්ධනාගාර ගත කිරිමට කොළඹ අතිරේක මහේස්ත්‍රාත්වරයා නියෝග කර තිබේ.හිටපු නියෝජ්‍ය අමාත්‍ය සරත් කුමාර ගුණරත්න මහතා ඇතුළු සිද්ධියට අදාළ සෙසු විත්තිකරුවන් 05 දෙනා වහාම අත්අඩංගුවට ගෙන අධිකරණයට ඉදිරිපත් කිරිමටත් ඔවුන්ගේ විදේශ ගමන් තහනම් කිරීමටත් අතිරේක මහේස්ත්‍රාත්වරයා නියෝග කළ බව අද දෙරණ අධිකරණ වාර්තාකරු පවසයි.බරපතළ වංචා විමර්ශන ජනාධිපති කොමිසම විසින් පැමිණිල්ල ඉදිරිපත් කර තිබුණි.", "URL": "https://sinhala.adaderana.lk/news.php?nid=67065", "Category": null, "Parent URL": null}