{"Source": "Adaderana", "Timestamp": "January 5, 2012 08:02 am", "Headline": "ජ-පුර සරසවි විරු සිසු ස්මාරකය පුපුරවා හැරලා", "News Content": "ශ්‍රී ජයවර්ධනපුර විශ්ව විද්‍යාලයේ විරු සිසු ස්මාරකයට කිසියම් පිරිසක් විසින් අලාභ හානි සිදුකර තිබේ. පුපුරවා හැරීමකින් එම විරු සිසු ස්මාරකයට හානි සිදු වී ඇති බව පොලිසිය ප්‍රකාශ කරයි. මේ වන විට විශ්ව විද්‍යාලය තුළ ආරක්ෂාවට විශේෂ පොලිස් කණ්ඩායමක් යොදවා ඇති බව ද වාර්තා වේ. කලහකාරී ලෙස හැසිරෙන සිසුන් කණ්ඩායමක් විශ්ව විද්‍යාලයේ සාමාන්‍ය කටයුතු වලට බාධා එල්ල කිරීමේ අරමුණින් මෙලෙස කලහකාරී ලෙස හැසිරෙන බව මේ සම්බන්ධයෙන් අද දෙරණ ශ්‍රී ජයවර්ධනපුර විශ්ව විද්‍යාලයේ උපකුලපති ආචාර්ය එන්.එල්.ඒ කරුණාරත්න මහතාගෙන් කළ විමසීකදී ඔහු ප්‍රකාශ කළේය. අද(05) අලුයම අදාළ ස්මාරකයේ කොටසක් එම සිසුන් විසින් පුපුරවා හැර ඇති බව කරුණාරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21164", "Category": null, "Parent URL": null}