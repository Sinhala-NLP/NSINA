{"Source": "Adaderana", "Timestamp": "July 26, 2018 10:32 am", "Headline": "වේල්ල බිඳී යෑමෙන් මිය ගිය ගණන 24 දක්වා ඉහළට", "News Content": "ලාඕසයේ ජල විදුලි බලාගාරයකට අයත් වේල්ලක් බිඳී ගොස් සිදුවූ අනතුරින් මියගිය පුද්ගලයින් ගණණ 24 දෙනෙකු දක්වා ඉහළ ගොස් තිබේ. සිදුවීමෙන් අතුරුදන්ව සිටින පිරිස සොයා තවදුරටත් සෝදිසි මෙහෙයුම් ක්‍රියාත්මකයි. ලාඕසයේ ජල විදුලි බලාගාරයකට අයත් වේල්ලක් බිඳී යාමෙන් පසුගියදා සිදුවූ අනතුරින් පුද්ගලයින් විශාල පිරිසක් තවමත් අතුරුදන්ව ඇති බව විදෙස් මාධ්‍ය වාර්තා කරයි. සිදුවීමෙන් මියගිය පුද්ගලයින් 20කට වැඩි පිරිසකගේ මළ සිරුරු සොයා ගැනීමට සෝදිසි මෙහෙයුම්වල නිරත පුද්ගලයින් සමත් විය. වේල්ල බිඳී යාමත් සමඟ ජලාශයෙන් නිකුත්වූ ජලයෙන් තවමත් විශාල භූමි ප්‍රමාණයක් යටවී තිබේ. එහි නවතම දර්ශන පෙලක් විදෙස් මාධ්‍ය වෙත නිකුත් කර තිබුණේය. මේ අතර සිදුවීමෙන් අවතැන්ව සිටින පිරිස තාවකාලික කඳවුරුවල රැඳී සිටින බවද විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=93226", "Category": null, "Parent URL": null}