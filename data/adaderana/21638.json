{"Source": "Adaderana", "Timestamp": "January 25, 2012 04:13 pm", "Headline": "මට ඉල්ලා අස්වෙන්න බෑ-තැපැල්පති කියයි", "News Content": "තමන්ට වෙනත් තනතුරක් ලබාදෙන ලෙස රාජ්‍ය ‍පරිපාලන ලේකම්වරයාගෙන් ඉල්ලීමක් කළ බව තැපැල්පති එම්.කේ.බී. දිසානායක මහතා පවසයි. තමා මුල් කරගනිමින් වෘත්තීය සමිති ගෙන යන විවිධ ක්‍රියාකාරකම් හේතුවෙන් තැපැල් සේවයට වන බලපෑම සලකා එම තීරණය ගත් බව තැපැල්පතිවරයා සඳහන් කරයි. පරිපාලන සේවයේ ජ්‍යෙෂ්ඨ නිලධාරියෙකු වශයෙන් තමාට තනතුරෙන් ඉල්ලා අස්විය නොහැකි බැවින් මෙසේ මාරුවීමක් ඉල්ලා සිටි බව තැපැල්පතිවරයා අද පැවති මාධ්‍ය හමුවක දී කියා සිටියේය. තැපැල්පතිවරයා වශයෙන් තමන් වැඩ භාරගත් අවස්ථාවේ සිට මේ දක්වා තැපැල් සේවයේ අභිවෘද්ධිය වෙනුවෙන් තීරණ රැසක් ගනු ලැබූ බව ඔහු වැඩිදුරටත් සඳහන් කළේ ය.", "URL": "https://sinhala.adaderana.lk/news.php?nid=21638", "Category": null, "Parent URL": null}