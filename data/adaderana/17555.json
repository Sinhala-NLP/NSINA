{"Source": "Adaderana", "Timestamp": "July 22, 2011 08:49 am", "Headline": "නැගෙනහිර සියලු ගිනි අවි රජයට බාරදීම 31 න් අවසන්", "News Content": "නැගෙනහිර පළාතේ සියලු ගිනි අවි රජයට බාරදීම සඳහා ලබා දී තිබූ කාලය මේ මස 31 වන දිනෙන් අවසන් වේ. මේ වන විට නීති විරෝධී ආකාරයෙන් ළඟ තබාගෙන සිටි ගිනි අවි කිහිපයක් ආරක්ෂක අංශ වෙත ලැබී ඇති බව වාර්තා වේ. එහෙත් අදාළ නියෝගය නොතකා ඇතැම් පුද්ගලයින් ගිනි අවි ළඟ තබා‍ගෙන සිටින බවට තොරතුරු ලැබී ඇති බව ආරක්ෂක අංශ පවසයි. ඒ පිළිබඳ පරීක්ෂණ පවත්වා ‍එම ගිනි අවි ආරක්ෂක අංශ භාරයට ගන්නා බව ජ්‍යෙෂ්ඨ හමුදා නිලධාරියෙකු ප්‍රකාශ ක‍ළේය. නැගෙනහිර ආඥාපති මේජර් ජෙනරාල් බොනිෆස් පෙරේරා මහතා විසින් නීතිවිරෝධී ගිනි අවි රජයට බාරදෙන ‍ලෙස පසුගිය 30 වැනිදා විශේෂ ප්‍රකාශයක් නිකුත් කර තිබුණි.", "URL": "https://sinhala.adaderana.lk/news.php?nid=17555", "Category": null, "Parent URL": null}