{"Source": "Adaderana", "Timestamp": "August 19, 2016 09:32 am", "Headline": "  ධනවත් රටක නොමැති සදාචාරයක් අපේ රටේ තියෙනවා", "News Content": "ලෝකයේ කිසිඳු ධනවත් රටක නොමැති සදාචාරයක් අපේ රටට හිමි වුයේ බෞද්ධ දර්ශනය සමග ගොඩනැගුණූ අභිමානවත් සංස්කෘතිය නිසා බව ජනාධිපති මෛත්‍රීපාල සිරිසේන මහතා පවසයි.එම සංස්කෘතික වටිනාකම් ආරක්ෂා කර ගනිමින් අපේ රට ලෝකයේ යහපත් රටක් ලෙස ඉදිරියට ගෙනයාමට සියලු දෙනා එක්විය යුතු බව ජනාධිපතිවරයා පෙන්වා දෙයි.මහනුවර ශ්‍රී දළදා මාලිගයේ පෙරහැර සාර්ථකව අවසන් කළ බවට සැලකිරීමේ සංදේශය දියවඩන නිළමේවරයා විසින් ඊයේ(18) පස්වරුවේ ජනාධිපතිවරයා වෙත පිළිගන්වනු ලැබූ අවස්ථාවේදී ඒ මහතා මෙම අදහස් පළ කළේය.පෙරහැරට සහභාගී වූ කලා ශිල්පීන් වෙත තිළිණ සහ සම්මාන ප්‍රදානය කිරීම ද ජනාධිපතිවරයා විසින් සිදු කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=63210", "Category": null, "Parent URL": null}