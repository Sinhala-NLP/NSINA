{"Source": "Adaderana", "Timestamp": "July 10, 2013 11:38 am", "Headline": "හච් - කාගිල්ස් එකතුවෙන් දහස් ගණන් තෑගි", "News Content": "දැන් Hutch සිය පාරිභෝගිකයන්ගේ පහසුව සඳහා තවත් සුවිශේෂී පියවරක් තබමින් කාගිල්ස් ෆුට්සිටි ශාඛා තුළින් රී-ලෝඞ් කිරීමේ සහ බිල්පත් ගෙවීමේ අවස්ථාව උදාකර දී ඇත. ඒ අනුව පෙර මෙන් රී-ලෝඩ් සහ බිල්පත් ගෙවීම් සඳහා තැනින් තැනට යමින් කාලය වැයකිරීම වෙනුවට තම එදිනෙද අවශ්‍යතා සපුරා ගන්නා අතරම මුදල්, ක්‍රෙඩිට් කාඩ් හෝ ඩෙබිට් කාඞ් ආදී ඕනෑම ක‍්‍රමයකට එම ගෙවීම් කිරීමේ අවස්ථාව හිමි වෙයි. පෙරගෙවුම් පසුගෙවුම් භේදයකින් තොරව සියලූම පාරිභෝගිකයන්ට මෙම අවස්ථාව හිමිවනවා පමණක් නොව මෙම සුවිශේෂී පියවර සලකුණු කිරීම සඳහා රු. 10,000 ක කාගිල්ස් තෑගි වවුචර පිරිනමන වැඩහටහනක්ද හච් විසින් ජූනි මාසය පුරාම කි‍්‍රයාත්මක කරන ලදි. තෑගි දිනාගැනීම සඳහා කළ යුතු වූයේ පෙර ගෙවුම් සබඳතාව රී-ලෝඩ් කිරීම හෝ පසුගෙවුම් සබඳතාවේ බිල්පතක් ගෙවීම පමණි. එහි තවත් විශේෂත්වයක් වූයේ දිනුම් ඇදීමට සුදුසුකම් ලැබීමේ කොන්දේසි නොතිබීමයි. ඒ අනුව ඕනෑම මුදලක් රී-ලෝඩ් කිරීමෙන් දිනුම් ඇදීමට සුදුසුකම් ලැබිය හැකි වූ අතර දිනපතාම කුසපත් ඇදීමෙන් ජයග‍්‍රාහකයන් තෝරාගන්නා ලදි. Hutch සමාගමේ වෙළෙඳ හා ජාත්‍යන්තර ව්‍යාපාර ප‍්‍රධානී සෞමිත‍්‍ර ගුප්තා මහතා මෙම ප‍්‍රවර්ධන වැඩසටහන පිළිබඳව මෙසේ අදහස් දැක්වී ය. \"මෙය හුදෙක් ප‍්‍රචාරණ වැඩසටහනක් පමණක් නොවෙයි. හච් හි අප හැමදාමත් පාරිභෝගිකයන්ගේ පහසුව සහ ඔවුන්ට උපරිම සේවාවක් සැලසීමට අවධානය යොමුකරනවා. කාගිල්ස් වෙළඳ ජාලය සමඟ එක්වීම නිසා දැන් අපේ පාරිභෝගිකයන්ට එදිනෙදා අවශ්‍ය භාණ්ඩ මිලදී ගන්නා අතරම කැමති ඕනෑම ක‍්‍රමයකින් බිල්පත් ගෙවීම් හෝ රී-ලෝඩ් කිරීම කළ හැකියි. එමගින් ඔවුන්ට කෙතරම් පහසුවක් සලසෙනවාද යන්න දැනටමත් ලැබී ඇති ප‍්‍රතිචාරවලින් පැහැදිලි වනවා. අති පුළුල් පරාසයක සේවා සපයන, දිවයිනම ආවරණය කරන හච් මේ නව සේවය හඳුන්වා දුන්නේ දිවයින පුරාම වෙසෙන පාරිභෝගිකයන්ගේ පහසුව වෙනුවෙනුයි. එමෙන්ම ඒ ඔස්සේ ජූනි මස පුරාම පාරිභෝගිකයන්ට තෑගි ලබාදෙන්නට ලැබීමත් අපට ඉමහත් සතුටක්.” දිනුම් ඇදීම කි‍්‍රයාත්මක කළ පළමු දිනයේ මුල්ම ජයග‍්‍රහණය ලද වාසනාවන්තිය වූයේ බණ්ඩාරවෙල ශි‍්‍රයා දමයන්ති ය. රුපියල් 50 ක් වටිනා රී-ලෝඩ් එකකින් තමන්ට මෙතරම් වටිනා ත්‍යාගයක් හිමිවෙතැයි තමන් කිසිදිනක අපේක්ෂා නොකළ බව ඈ උද්දාමයෙන් කියා සිටියා ය. දිවයින පුරාම ජයග‍්‍රහණ ලද වාසනාවන්තයන් අදහස් විමසීමේදී පවසා සිටියේ ත්‍යග මුදල පමණක් නොව මින් ඉදිරියට දිගටම සැලසෙන පහසුව තමන්ට ඉතාමත් වටිනා බවයි. කාලය ඉතිරිවීම, මුදලින් පමණක් නොව ඕනෑම ක‍්‍රමයකට ගෙවීම් කිරීමේ හැකියාව, පහසුව ආදී සාධක තමන් ඉතාමත් අගය කරන බවත්, එය හච් නිරන්තරයෙන් තම පාරිභෝගිකයන්ගේ යහපත ගැන අවධානය යොමුකරන බවට සාධකයක් බවත් ඔවුහු පවසා සිටියේය. සෑම Hutch පාරිභෝගිකයෙකුටම ජයග‍්‍රහණය හිමි කරගැනීමේ අවස්ථාව සලසමින් ජූනි මස පුරාවට දිවයින පුරා පිහිටි කාගිල්ස් ෆුඩ්සිටි සුපිරි වෙළෙඳසැල් ජාලයේ ශාඛා 204 ක මෙම ප‍්‍රවර්ධන වැඩසටහන ක‍්‍රියාත්මක විය. ජයග‍්‍රාහී පාරිභෝගිකයන් හට දිවයින පුරා ඕනෑම කාගිල්ස් ෆුඩ්සිටි සුපිරි වෙළඳසැලකින් හෝ එක්ස්ප්‍රෙස් වෙළඳසැලකින් සිය ත්‍යාග වවුචර සඳහා භාණ්ඩ ලබාගැනීමට හැකියාව ලැබිණි. කාගිල්ස් ශාඛා වෙතින් බිල්පත් ගෙවීම් හා රීලෝඞ් කිරීමේ අවස්ථාව පාරිභෝගිකයන් හට දිගටම හිමි වෙයි.", "URL": "https://sinhala.adaderana.lk/news.php?nid=35654", "Category": null, "Parent URL": null}