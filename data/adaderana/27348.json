{"Source": "Adaderana", "Timestamp": "September 12, 2012 01:13 pm", "Headline": "රෝගීන්ගේ ජීවිත අවදානමට ලක් කරන්න ඉඩදෙන්නේ නෑ", "News Content": "මෙරට රෝගීන්ගේ ජීවිත අවදානමකට ලක් කිරීමට පෞද්ගලික රෝහල් හිමියන්ට හෝ වෙනත් කිසිදු බල වේගයකට ඉඩ නොතබන බව රජයේ වෛද්‍ය නිලධාරීන්ගේ සංගමය අවධාරණය කරයි. පෞද්ගලික රෝහල් කිහිපයක මේ වන විට විදෙස් වෛද්‍යවරු 180 ක් සේවයේ යොදවා ඇති බව එම සංගමය පවසයි. පසුගියදා සෞඛ්‍ය අමාත්‍යංශය විසින් මෙම විදෙස් වෛද්‍යවරුන්ගේ සුදුසුකම් පරීක්ෂා කිරීමේ දී බොහෝ විදෙස් වෛද්‍යවරු නිසි සුදුසුකම් සපුරා නොමැති බවට අනාවරණය වූ බව රජයේ වෛද්‍ය නිලධාරීන්ගේ සංගමය සඳහන් කළේය. කෙසේ වෙතත් මෙම වෛද්‍යවරු දිගටම සේවයේ යොදවා ගැනීමට පෞද්ගලික රෝහල් හිමියන් උත්සාහ දරමින් සිටින බවට එම සංගමය චෝදනා නඟයි.", "URL": "https://sinhala.adaderana.lk/news.php?nid=27348", "Category": null, "Parent URL": null}