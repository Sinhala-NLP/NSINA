{"Source": "Adaderana", "Timestamp": "September 20, 2017 06:14 am", "Headline": "  මෙක්සිකෝවේ ප්‍රබල භූ කම්පනයක්-100ට වැඩි පිරිසක් මරුට", "News Content": "මෙක්සිකෝවේ සිදු වූ භූමිකම්පාවකින් පුද්ගලයින් සියයකට අධික පිරිසක් මියගොස් ඇති බව විදෙස් මාධ්‍ය වාර්තා කරයි.මෙක්සිකෝ නගරයේ ඇති වූ මෙම භූමිකම්පාව රිච්ටර් මාපකයේ 7.1ක ප්‍රබලත්වයක් සටහන් වී ඇති අතර එහි ගොඩනැගිලි 30ක් පමණ සම්පූර්ණයෙන් විනාශ වී ඇති බව විදෙස් මාධ්‍ය පැවසුවේය.මෙක්සිකෝවේ මොරල්ස් හා පුවෙබ්ලා යන ප්‍රදේශවලටද බලපෑම් එල්ලවී ඇති අතර එම ප්‍රදේශ වලදී පුද්ගලයින් 80 දෙනෙකු පමණ මිය‍ගොස් තිබේ.කෙසේවෙතත් මරණ සංඛ්‍යාව තවදුරටත් ඉහළ යා හැකි බවද එරට මාධ්‍ය වාර්තා කර තිබේ.සහන කණ්ඩායම් අදාළ ස්ථානවල මුදාගැනීමේ මෙහෙයුම් සිදුකරන බව විදෙස් මාධ්‍ය පැවසුවේය.", "URL": "https://sinhala.adaderana.lk/news.php?nid=77767", "Category": null, "Parent URL": null}