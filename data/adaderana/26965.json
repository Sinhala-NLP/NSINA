{"Source": "Adaderana", "Timestamp": "August 28, 2012 10:13 pm", "Headline": "ත්‍රී රෝද රථ-බස් ගැටුමක්- තිදෙනෙක් මරුට..!", "News Content": "සමන්තුරෙයි-නින්දවූර්හි තියටර් හංදියේදී සිදුවූ රිය අනතුරකින් තිදෙනකු ජීවිතක්ෂයට පත්ව තිබේ. අද පස්වරුවේ අක්කරෙයිපත්තුවේ සිට කොළඹ බලා ධාවනය වෙමින් පැවති පුද්ගලික බස් රථයක් හා ත්‍රී රෝද රථයක් එකිනෙකට ගැටීමෙන් මෙම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය පවසයි. ත්‍රී රෝද රථයේ ගමන්ගත් තිදෙනකු ජීවිතක්ෂයට පත්ව ඇති බවත්,සෙසු පිරිස අම්පාර රෝහලට ඇතුළත් කර ඇති බවත් පොලීසිය කියා සිටියි. කෙසේ වෙතත් අනතුර සිදුවන අවස්ථාවේදී ත්‍රී රෝද රථයේ 6 දෙනකු සිටි බවට ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=26965", "Category": null, "Parent URL": null}