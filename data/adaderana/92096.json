{"Source": "Adaderana", "Timestamp": "July 6, 2018 03:53 pm", "Headline": "මිල සූත්‍රය කුමක්දැයි රටට හෙළි කළ යුතුයි", "News Content": "ඉන්ධන මිල වැඩි කිරිමට පෙර ඉන්ධන මිල සූත්‍රය කුමක්දැයි රටට හෙළි කළ යුතු බව පාරිභෝගික අයිතීන් සුරැකිමේ ජාතික ව්‍යාපාරය පවසයි. අද දෙරණ ටුවෙන්ටි ෆෝ සෙවන් නාලිකාවේ විකාශය වූ බිග් ෆෝකස් වැඩසටහන සමඟ එක්වෙමින් පාරිභෝගික අයිතීන් සුරැකිමේ ජාතික ව්‍යාපාරයේ සභාපති රංජිත් විතානගේ මහතා මේ බව ප්‍රකාශ කළේය. ඔහු ප්‍රකාශ කළේ මෙතෙක් මිල සූත්‍රය ප්‍රසිද්ධියට පත් කර නොමැති බවයි. ලංකා ඛනිජතෙල් ජාතික සේවක සංගමයේ සභාපති ආනන්ද පාලිත මහතා ප්‍රකාශ කළේ මාස තුනක් ඉක්මවීමට මත්තෙන් ඉන්ධන මිල වැඩි කිරීම පිළිබඳ ගැටළුවක් පවතින බවත් මෙවැනි මිල වැඩි කිරීමකට එකඟ නොවන බවයි.", "URL": "https://sinhala.adaderana.lk/news.php?nid=92096", "Category": null, "Parent URL": null}