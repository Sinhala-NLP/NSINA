{"Source": "Adaderana", "Timestamp": "April 20, 2011 02:07 pm", "Headline": "සෑම මානව හිමිකම් උල්ලංඝණය කිරීමක්ම යුද අපරාධයක් නෙවෙයි", "News Content": "සෑම මානව හිමිකම් උල්ලංඝණය කිරීමක්ම යුද අපරාධයක් නොවන බව එක්සත් ජාතික පක්ෂ පාර්ලිමේන්තු මන්ත්‍රී ලක්ෂ්මන් කිරිඇල්ල මහතා පවසයි. අද පැවති මාධ්‍ය හමුවක දී මන්ත්‍රීවරයා සඳහන් කළේ යුද අපරාධ හෝ මානව හිමිකම් කඩවීම සම්බන්ධයෙන් එක්සත් ජාතීන්ගේ සංවිධාන‍ය නිකුත් කර ඇති වාර්තාවෙන් ශ්‍රී ලංකාව අපකීර්තියට පත් කර ඇති බවයි. කුමන ආණ්ඩුව බලයට පත් වුවද මෙවැනි චෝදනා එල්ල විය හැකි බව කිරිඇල්ල මන්ත්‍රීවරයා ප්‍රකාශ කළේය. එහෙත් එම තත්ත්වය වළක්වා ගැනීම සඳහා ආණ්ඩුව කටයුතු කළ යුතු බව මන්ත්‍රීවරයා පවසයි. හදිසි නීතීය ඉවත් කිරීම , ත්‍රස්තවාදය වැළැක්වීමේ පනත ලිහිල් කිරීම , අතුරුදන් වූවන්ට වන්දි ගෙවීම සහ මරණ සහතික නිකුත් කිරීම ඇතුළු කරුණු ඉටු කිරීමට රජය පියවර ගත යුතු බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15589", "Category": null, "Parent URL": null}