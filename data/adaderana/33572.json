{"Source": "Adaderana", "Timestamp": "April 25, 2013 01:25 pm", "Headline": "ලංකාවේ නම කැත කරන්න හදලා", "News Content": "ඉරානයට සහ එක්සත් අරාබි එමීර් රාජ්‍යයට අපනයනය කිරීමට සූදානම් කර තිබූ කසල තේ තොගයක් සමඟ පුද්ගලයින් දෙදෙනෙකු පොලිස් විශේෂ කාර්යය බලකාය විසින් අත්අඩංගුවට ගෙන තිබේ. වත්තල, මාබෝල ප්‍රදේශයේ තේ කොළ ගබඩාවක් පරීක්ෂා කිරීමේදී අපනයනය සඳහා සූදානම් කර තිබූ මෙම කසල තේ තොගය සොයාගත් බව විශේෂ කාර්යය බලකාය සඳහන් කළේය. එහිදී කසල තේ කිලෝග්‍රෑම් 12,000ක ප්‍රමාණයක් විශේෂ කාර්යය බලකාය භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා වත්තල පොලිස් ස්ථානයට භාරදුන් බව එම බලකාය සඳහන් කළේය.", "URL": "https://sinhala.adaderana.lk/news.php?nid=33572", "Category": null, "Parent URL": null}