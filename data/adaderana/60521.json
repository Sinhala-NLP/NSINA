{"Source": "Adaderana", "Timestamp": "May 27, 2016 09:44 am", "Headline": "සංහිඳියා යාන්ත්‍රණයට ජනතා අදහස් ඉල්ලයි", "News Content": "සංහිඳියා යාන්ත්‍රණය උදෙසා ප්‍රවිචාරණ කාර්යය සාධන බලකාය ජනතා අදහස් ලබාගැනීමට තීරණය කර තිබේ. ඒ අනුව සත්‍යය සහ යුක්තිය ස්ථාපනය කිරීම, මානව හිමිකම් උල්ලංඝණයන් පිළිබඳ වගවීම සහතික කිරීම සහ හානීපුර්ණය සඳහා වන පියවර ගැනීමට අදාළ සංහිදියා ක්‍රියාවලීන් සහ යාන්ත්‍රන සම්බන්ධයෙන් මහජන අදහස් විමසීමට නියමිතය. සිංහල දෙමළ හෝ ඉංග්‍රීසි භාෂා වලින් මේ සම්බන්ධයෙන් අදහස් දැක්විය හැකිය. ජුනි මස 24 වැනිදා දක්වා ඊට අදාළ අදහස් ඉදිරිපත් කළ හැකි අතර එම කාර්යය සාධක බලකා කාර්යාලය කොළඹ 01, ශ්‍රීමත් බාරෝන් ජයතිලක මාවතේ පිහිටි ජනරජ ගොඩනැගිල්ලේ ස්ථාපිත කර තිබේ.", "URL": "https://sinhala.adaderana.lk/news.php?nid=60521", "Category": null, "Parent URL": null}