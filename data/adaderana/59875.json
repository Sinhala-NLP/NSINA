{"Source": "Adaderana", "Timestamp": "May 6, 2016 05:59 pm", "Headline": "  ලොරියක් පෙරළී උඩරට දුම්රිය ධාවනයට බාධා?", "News Content": "බදුල්ල-බණ්ඩාරවෙල දුම්රිය මාර්ගයේ කොළතැන්න ප්‍රදේශයේදී දුම්රිය හරස් මාර්ගයට ආසන්නයේදී දුම්රිය මාර්ගයට ලොරියක් පෙරළී තිබේ. කොළඹ සිට බදුල්ල දක්වා ධාවනය වූ ලොරි රථයක් කොළතැන්න ප්‍රදේශයේදී පාරේ නවතා තිබූ මෝටර් රථයක හා ත්‍රිරෝද රියක ගැටී විසි වී ගොස් දුම්රිය මාර්ගයට පෙරළී ඇත.ලොරි රථයේ රියදුරු තුවාල ලබා ඇති අතර ඔහු මේ වන විට රෝහල් ගත කර ඇති බව අද දෙරණ වාර්තාකරු පවසයි.මේ හේතුවෙන් උඩරට දුම්රිය මාර්ගයේ සියලුම දුම්රිය ධාවනයේ ප්‍රමාදයක් ඇති විය හැකි බවද ඔහු පවසයි.මෙම අනතුර එම ස්ථානයේ සිදු වූ 48 වන අනතුර බව සඳහන්ය.", "URL": "https://sinhala.adaderana.lk/news.php?nid=59875", "Category": null, "Parent URL": null}