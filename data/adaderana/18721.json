{"Source": "Adaderana", "Timestamp": "September 14, 2011 04:05 pm", "Headline": " අකුරැස්සේ බාල වයස්කාර දැරියගේ දූෂකයා යළි රිමාන්ඩ්", "News Content": "අකුරැස්ස අධ්‍යාපන‍ කොට්ඨාශයේ පාසලක දී දැරියක් දූෂණය කිරීමේ සිද්ධියට සම්බන්ධ ප්‍රධාන සැකකරු ලබන 28 වැනිදා දක්වා යළි රක්ෂිත බන්ධනාගාර ගත කර ති‍බේ. ඒ එම ප්‍රධාන සැකකරු ඇතුළු සෙසු සැකකරුවන් සියලු දෙනා අද දිනයේ මාතර‍ අති‍රේක මහේස්ත්‍රාත් දුලානි අමරසිංහ මෙනවිය වෙත ඉදිරිපත් කරන ලද අවස්ථාවේදීය. ප්‍රධාන සැකකරු වෙනුවෙන් නීතීඥවරුන් ඉදිරිපත් වීමක් දක්නට නොලැබුණු බව අද දෙරණ වාර්තාකරු සඳහන් කරයි. පැමිණිලි පාර්ශවය වන දැරිය වෙනුවෙන් නීතීඥයින් නොමිලේ පෙනී සිටින බව ද සඳහන්වේ. මේ අතර මෙම සිද්ධියට සම්බන්ධ සැකකරුවන්ට එරෙහිව උපරිම දඬුවම් ලබාදෙන ලෙසට ඉල්ලමින් අධිකරණයට ප්‍රවේශ වන දොරටුව ඉදිරිපිට අද පෙරවරුවේ උද්ඝෝෂණයක් ද පැවති බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=18721", "Category": null, "Parent URL": null}