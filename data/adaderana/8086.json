{"Source": "Adaderana", "Timestamp": "April 30, 2010 08:11 am", "Headline": "පළාලි ගුවන් තොටුපළ සංවර්ධනයට ඉන්දීය සහය", "News Content": "යාපනයේ පළාලි ගුවන්තොටුප‍ළ සහ කන්කසන්තුරේ වරාය සංවර්ධනය කිරීමට ඉන්දීය රජයේ එකඟතාව පළ වී තිබේ. අග්‍රාමාත්‍ය දි.මු ජයරත්න මහතා සහ ශ්‍රී ලංකාවේ ඉන්දීය මහකොමසාරිස් අශෝක් කේ කාන්තා මහතා සමඟ පැවති හමුවක දී මේ පිළිබඳව දැනුම් දී තිබේ. නව අග්‍රාමාත්‍යවරයාට සුභ පැතීමේ අරමුණින් ‍පැවති මෙම හමුවේ දී ඉන්දියාව සහ ශ්‍රී ලංකාව අතර ආර්ථික සහයෝගිතාව පුළුල් කිරීම ඇතුළු කරුණු කිහිපයක් පිළිබඳව සාකච්ඡා කළ බව අග්‍රාමාත්‍ය මාධ්‍ය ඒකකය සඳහන් කළේය. මේ අතර අග්‍රාමාත්‍ය දි.මු ජයරත්න මහතා සිය ධූරයේ කටයුතු ආරම්භ කිරීමෙන් පසු සර්ව ආගමික නායකයන්ගේ ආශිර්වදය ලබා ගැනීම සිදු කෙරුණි. අග්‍රාමාත්‍යවරයා, ආචාර්ය මැල්කම් රංජිත් අගරදගුරු හිමිපාණන් බොරැල්ල අගරදගුරු මැඳුරේ දී ඊයේ දහවල් බැහැදුටුවේය.", "URL": "https://sinhala.adaderana.lk/news.php?nid=8086", "Category": null, "Parent URL": null}