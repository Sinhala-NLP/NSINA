{"Source": "Adaderana", "Timestamp": "February 17, 2014 07:36 pm", "Headline": " දුම්රිය වර්ජනය අත්හිටුවෙයි", "News Content": "දුම්රිය රියදුරන් ආරම්භ කළ වර්ජනය තාවකාලිකව අත්හිටුවීමට දුම්රිය රියදුරු සංගමය තීරණය කර තිබේ. ප්‍රවාහන අමාත්‍යංශ ලේකම් ධම්මික පෙරේරා මහතා සහ දුම්රිය රියදුරු සංගමය අතර ඊයේ පස්වරුවේ පැවති සාකච්ඡාව එකඟතාවයකින් තොරව අවසන් වුවද අද පැවති සාකච්ඡාව තරමක් දුරට සාර්ථක වී තිබේ. ඒ නිසාම ඉල්ලීම් කිහිපයක් දිනාගැනීම සඳහා දින කිහිපයක සිට ක්‍රියාත්මක වූ වර්ජනය තාවකාලිකව අත්හිටුවීමට දුම්රිය රියදුරු සංගමය එකඟවී ඇත.", "URL": "https://sinhala.adaderana.lk/news.php?nid=41192", "Category": null, "Parent URL": null}