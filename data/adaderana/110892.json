{"Source": "Adaderana", "Timestamp": "May 29, 2019 10:55 am", "Headline": "කොස්තාපල්වරියකගේ රාජකාරියට බාධා කළ නීතිඥවරියක්", "News Content": "කාන්තා පොලිස් කොස්තාපල්වරියකගේ රාජකාරියට බාධා කළ නීතිඥවරියක් කෙසෙල්වත්ත පොලීසිය මඟින් අත්අඩංගුවට ගෙන ඇත. කොළඹ මහාධිකරණ පරිශ්‍රයේදී පොලිස් කොස්තාපල්වරිය විසින් අදාල නීතිඥවරිය පරීක්ෂා කිරීමට උත්සාහ කිරීමේදී එම නීතිඥවරිය ඊට විරෝධය පල කර ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පැවසුවේය. එහිදී නීතිඥවරිය කොස්තාපල්වරියගේ අතක් සූරා ඇති බවද සඳහන්ය. මේ සම්බන්ධයෙන් එම කොස්තාපල්වරිය විසින් කෙසෙල්වත්ත පොලීසියට සිදුකරන ලද පැමිණිල්ලක් මත සැකකාර නීතිඥවරිය අත්අඩංගුවට ගෙන ඇත. සැකකාරිය අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=110892", "Category": null, "Parent URL": null}