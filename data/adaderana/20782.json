{"Source": "Adaderana", "Timestamp": "December 18, 2011 05:01 pm", "Headline": "එප්පාවල සිව් පුද්ගල ඝාතනයේ සැකකරුවෙක් පොලීසියට බාරවෙයි", "News Content": "එප්පාවල, යාය එක -කටියාව ප්‍රදේශයේ සිදුවූ සිව්පුද්ගල ඝාතනයේ සැකකරුවෙකු පොලිසියට බාර වී තිබේ. අද දහවල් මොහු තඹුත්තේගම පොලිසියට භාර වී ඇති බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා ප්‍රකාශ කරයි. මොහු විශ්‍රාම ගිය ආරක්ෂක අංශ සාමජිකයෙකු බවට අනාවරණය වී ඇති බව අජිත් රෝහණ මහතා කියා සිටියි. මේ අතර මෙම ඝාතනය සඳහා යොදා ගත් බව කියන පො‍රොව ද පොලිසිය විසින් සොයා ගෙන තිබේ. මිය ගිය පුද්ගලයින්ගේ පශ්චාත් මරණ පරීක්ෂණ කටයුතු සිදු කිරීම සඳහා ඔවුන්ගේ සිරු‍රු මේ වන විට අනුරාධපුර ශික්ෂණ රෝහලේ තැන්පත් කර ඇති බව අජිත් රෝහණ මහතා ප්‍රකාශ කරයි. ඊයේ රාත්‍රී එප්පාවල යාය එක කටියාව ප්‍රදේශයේ එකම පවුලේ පුද්ගලයින් සිව් දෙනෙකු මෙලෙස ඝාතනය කර තිබුණි.", "URL": "https://sinhala.adaderana.lk/news.php?nid=20782", "Category": null, "Parent URL": null}