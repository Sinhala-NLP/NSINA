{"Source": "Adaderana", "Timestamp": "August 22, 2016 08:51 am", "Headline": " තබ්බෝවෙන් ගිනි අවි සමග 4ක් මාට්ටු", "News Content": "මාරවිල,තබ්බෝව ප්‍රදේශයේදී ගිනිඅවියක් සහ පුපුරන ද්‍රව්‍ය කිහිපයක් සමග පුද්ගලයින් සිව් දෙනෙකු අත්අඩංගුවටගෙන තිබේ.පසුගිය දා දුන්කන්නාව ප්‍රදේශයේදී අහසට වෙඩි තැබීමේ සිද්ධියක් සම්බන්ධයෙන් ලැබී තිබූ පැමිණිල්ලකට අනුව සිදු කළ විමර්ශනයකදී අදාළ සැකකරුවන් අත්අඩංගුවට ගත් බව වාර්තා වේ.එහිදී සැකකරු සතුව තිබී කුඩා ප්‍රමාණයේ ගිනි අවියක්, උණ්ඩ 10ක්, මැගසින් 02ක්, විදුලි ඩෙටනේටරයකට සවි කරන ලද අඩි 13ක් දිග සේවා නූලක් සහ අධි බලැති පුපුරණ ද්‍රව්‍ය ග්රෑම් 130ක් පොලිසිය විසින් සොයාගෙන තිබේ.ප්‍රදේශයේ බෝක්කුවක් යට තිබී අදාළ ආයුධ තොගය සොයාගත් බව පොලිසිය සදහන් කරයි.මාරවිල පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63328", "Category": null, "Parent URL": null}