{"Source": "Adaderana", "Timestamp": "July 9, 2017 10:51 am", "Headline": " අද පැය 12ක ජල කප්පාදුවක්", "News Content": "අද(09) පස්වරු 2.00 සිට හෙට (10) අළුයම 2.00 දක්වා පැය 12ක කාලයක් කෝට්ටේ ප්‍රදේශ කිහිපයකට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.මොරගස්මුල්ල, රාජගිරිය, ඔබේසේකරපුර, බණ්ඩාරනායකපුර, කොස්වත්ත, රාජගිරියේ සිට නාවල විවෘත විශ්වවිද්‍යාලය දක්වා ප්‍රධාන මාර්ගය සහ ඊට සම්බන්ධ සියලු අතුරු මාර්ග ඇතුළු කෝට්ටේ, රාජගිරිය, ලේක් ඩ්‍රයිව් සහ ලේක් ගාඩ්න් යන ප්‍රදේශවලට ජල සැපයුම අත්හිටුවීමට නියමිතය.හදිසි ජල නල අලුත්වැඩියාවක් හේතුවෙන් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය ප්‍රකාශ කළේය.", "URL": "https://sinhala.adaderana.lk/news.php?nid=75037", "Category": null, "Parent URL": null}