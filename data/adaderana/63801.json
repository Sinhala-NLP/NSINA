{"Source": "Adaderana", "Timestamp": "September 5, 2016 09:39 am", "Headline": "4-1ක් ලෙස ඔස්ට්‍රේලියාව ජය ගනියි", "News Content": "සංචාරක ඔස්ට්‍රේලියානු කණ්ඩායම සහ ශ්‍රී ලංකා කණ්ඩායම අතර පැවති එක්දින තරගාවලිය 04ට 01ක් ලෙස ජයග්‍රහණය කිරීමට ඔස්ට්‍රේලියානු කණ්ඩායම සමත් වුණි.ඒ පල්ලෙකැලේ පැවති අවසන් තරගයේදී ශ්‍රී ලංකා කණ්ඩායම කඩුලු 05න් පරාජයට පත් කිරීමත් සමගයි.තරගයේ කාසියේ වාසිය දිනූ ශ්‍රී ලංකා කණ්ඩායම ප්‍රථමයෙන් පන්දුවට පහරදීමට තීරණය කළ අතර එහිදී ඔවුන්ට පන්දුවාර 40යි පන්දු 02ක් අවසානයේ සියලු ක්‍රීඩකයින් දැවී ලබා ගත හැකි වුයේ ලකුණු 195ක් පමණි.එහිදී ශ්‍රී ලංකා කණ්ඩායමේ වැඩිම ලකුණු ලාභියා වූ දනුෂ්ක ගුණතිලක ලකුණු 39ක් ලබා ගැනීමට සමත් වුණි.ජයග්‍රාහී ඉලක්කය හඹා යාම සඳහා පිටියට පිවිසි ඔස්ට්‍රේලියානු කණ්ඩායම පන්දුවාර 43ක් අවසානයේ කඩුලු 05ක් පමණක් බිඳ වැටී තිබියදී ලකුණු 199ක් ලබා ගනිමින් ජයග්‍රහණය වාර්තා කළේය.මෙහිදී ඔස්ට්‍රේලියානු කණ්ඩායම වෙනුවෙන් නායක ඩේවිඩ් වෝනර් ලකුණු 106ක් ලබා ගත් අතර ජෝජ් බෙයිලි ලකුණු 44ක් ලබා ගත්තේය.තරගයේ වීරයා සම්මානය ඩේවිඩ් වෝනර් විසින් ලබා ගත් අතර තරගාවලියේ වීරයා සම්මානය ජෝජ් බෙයිලි විසින් හිමි කර ගනු ලැබීය.", "URL": "https://sinhala.adaderana.lk/news.php?nid=63801", "Category": null, "Parent URL": null}