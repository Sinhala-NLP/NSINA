{"Source": "Adaderana", "Timestamp": "May 3, 2013 03:24 pm", "Headline": "කැළණි කේබල්ස් වෙතින් රජයේ තාක්ෂණික නිලධාරීන්ට වැඩමුළු ", "News Content": "ඡායාරූප විස්තරය- කැළණි කේබල්ස් PLC සමාගමේ අලෙවි ඉංජිනේරු, සංජීව ගුණතිලක මහතා විසින් හම්බන්තොට දිස්ති‍්‍රක් තාක්ෂණික නිලධාරීන් දැනුවත් කළ අවස්ථාව. ශී‍්‍ර ලංකාවේ අංක 1 ආරක්ෂිත විදුලි රැහැන් වෙළඳනාමය වන කැළණි කේබල්ස් PLC සමාගම තම ආයතනික සමාජ සත්කාරක වැඩසටහනක් ලෙසින් දිවයින පුරා පිහිටි රාජ්‍ය ආයතනවලට අනුබද්ධිත තාක්ෂණික නිලධාරීන්ට (Technical Officers)විදුලි රැහැන් එළීම සම්බන්ධයෙන් නවතම දැනුම ලබාදීමේ වැඩමුළු මාලාවක් දියත් කෙරුණි. එහි පළමුවැනි වැඩමුළුව වර්තමානයේ ඉදිකිරීම් බහුලව පවතින හම්බන්තොට දිස්ති‍්‍රක්කයේ තාක්ෂණික නිලධාරීන් වෙනුවෙන් හම්බන්තොට දිස්ති‍්‍රක් ඉංජිනේරු, සමීර ඉදුනිල් වික‍්‍රමසිංහ මහතා හා ප‍්‍රධාන ගණකාධීකාරී, ඩබ්. ඒ. ආරියසේන මහතාගේ ප‍්‍රධානත්වයෙන් හම්බන්තොට දිස්ති‍්‍රක් ලේකම් කාර්යාල පරිශ‍්‍රයේදී පැවැත්වුණි. තාක්ෂණික නිලධාරීන් දැනුවත්කිරීමේ මෙම පළමු වැඩමුළුවට හම්බන්තොට දිස්ති‍්‍රක් තාක්ෂණික නිලධාරීන් 52ක් සහභාගී වූ අතර කැළණි කේබල්ස් PLC සමාගම විසින් අත්දැකීම් බහුල වරලත් විදුලි ඉංජිනේරුවෙකු වෙතින් ඔවුන්ට ඉදිකිරීමේ ස්වභාවය, තට්ටු ප‍්‍රමාණය හා විශේෂිත අවශ්‍යතා මත විදුලි රැහැන් තෝරාගැනීම, එක් එක් විදුලි රැහැන්වල අනිවාර්යයෙන් තිබිය යුතු සංයුතිය හා ප‍්‍රමිතිය හා ආරක්ෂිතව විදුලි රැහැන් එළීම සම්බන්ධයෙන් ලොව නවතම දැනුම ලබාදුණි. කැළණි කේබල්ස් PLC සමාගමේ මෙම වැඩමුළුව සම්බන්ධීකරණය කළ හම්බන්තොට දිස්ති‍්‍රක් ඉංජිනේරු, සමීර ඉදුනිල් වික‍්‍රමසිංහ මහතා පැවසුවේ, \"වර්තමානයේ රජයේ තාක්ෂණික නිලධාරීන් ඉදිකිරීම් රැසක නියැළී සිටීමෙන් මෙවැනි නවතම උපක‍්‍රම හා දැනුම ඔවුන්ට ලබාදීම අතිශයින්ම ප‍්‍රයෝජනවත්. විශේෂයෙන්ම විවිධ ඉදිකිරීම් සම්බන්ධයෙන් වියදම් ඇස්තමේන්තු හා මිල ගණන් සැකසීම සිදුවන්නේත් තාක්ෂණික නිලධාරීන් අතින් වීමෙන් ඔවුන්ට විවිධ විදුලි රැහැන් සම්බන්ධයෙන් දැනුවත්වීමක් අවශ්‍යයි. එහෙයින් කැළණි කේබල්ස් සමාගම කොළඹින් බැහැරව පිහිටි හම්බන්තොට දිස්ති‍්‍රක්කයට පැමිණ විදුලි රැහැන් එළීම සම්බන්ධයෙන් නවතම දැනුම ලබාදීමෙන් සිදු කළේ කාලෝචිත මෙහෙවරක්. ඉදිරියේදීත් එම සමාගමේ නිලධාරීන් වෙතින් මෙවැනි දැනුවත්වීම් ලබාගැනීමට අප අපේක්ෂා කරනවා.\" යන්නය. නව වසර ඇරඹීමත් සමගම කැළණි කේබල්ස් PLC සමාගම දියත් කළ රජයේ තාක්ෂණික නිලධාරීන්ට විදුලි රැහැන් එළීම සම්බන්ධයෙන් වූ නවතම දැනුම ලබාදීමේ වැඩමුළු මාලාව සම්බන්ධයෙන් කැළණි කේබල්ස් PLC සමාගමේ වෙළඳනාම ප‍්‍රවර්ධන කළමනාකරු, චන්න ජයසිංහ මහතා පැවසුවේ, \"අප කැළණි කේබල්ස් සමාගම මෙම අලූත්ම සමාජ සත්කාරක වැඩසටහන දියත් කළේ විදුලි ඉංජිනේරුවන්, ඉදිකිරීම් සමාගම් ප‍්‍රධානීන් සේම විදුලි කාර්මිකයන් දැනුවත්කිරීමේ විවිධ වැඩසටහන් වසර පුරාම පැවැත්වූවත් ඉදිකිරීම් ක්ෂේත‍්‍රයේ විශාල කාර්යභාරයක් සිදු කරන රජයේ තාක්ෂණික නිලධාරීන් දැනුවත්කිරීමේ වැඩසටහනක් නොතිබුණු හෙයින්. විශේෂයෙන් රජයේ සුවිශේෂී හා අතිවිශාල ඉදිකිරීම් රැසක් මේ දිනවල ඇරඹෙමින් තිබෙන හෙයින් ආරක්ෂිතව විදුලි රැහැන් එළීම සම්බන්ධයෙන් වූ නවතම දැනුම රජයේ තාක්ෂණික නිලධාරීන්ට අත්‍යාවශ්‍ය වූවක්. එමෙන්ම අප මෙම වැඩමුළු මාලාව හම්බන්තොට දිස්ති‍්‍රක්කයෙන්ම ඇරඹුවේ දැනට එම දිස්ති‍්‍රක්කයේ දැවැන්ත ඉදිකිරීම් රැසක්ම කි‍්‍රයාත්මකවීමෙන්. තවද අප මෙම තාක්ෂණික නිලධාරීන්ට නවතම දැනුම ලබාදීමේ වැඩසටහන දිවයිනේ සෑම දිස්ති‍්‍රක්කයම පැවැත්වීමට අදහස් කරන හෙයින් අප වෙතින් විමසීම් කිරීමෙන් එම අවස්ථාව සෙසු දිස්ති‍්‍රක්වලත් රජයේ තාක්ෂණික නිලධාරීන්ට ලබාගත හැකියි.\" යන්නය. කැළණි කේබල්ස් වසර 43ක් පුරා ශී‍්‍ර ලාංකේය විදුලි සම්පේ‍්‍රෂණ හා සන්නිවේදන වයර් නිෂ්පාදනයේ අත්දැකීමෙන් පිරි 100% දේශීය සමාගමකි. පසුගිය 2012 වසරේ පැවති SLIM Brand Excellence -2012 සම්මාන උළේලේ දී විශිෂ්ටතම ව්‍යාපාරික වෙළඳනාමයට හිමිවන ලෝකඩ සම්මානය හිමිකරගත් කැළණි කේබල්ස් සමාගම එය ට අමතරව ගුණාත්මක බව වෙනුවෙන් පිරි නැමෙන ISO 9001: 2008 තත්ත්ව සහතිකය හා යහපත් පාරිසරික කළමනාකරණය වෙනුවෙන් ISO 14001: 2004 සහතිකවලින් පිදුම් ලැබීය. තවද, කැළණි කේබල්ස් කර්මාන්ත විශිෂ්ටත්ව රන් සම්මානයෙන්, ජාතික තත්ත්ව සම්මානයෙන් හා ටයිකි අකිමොටෝ 5S රන් සම්මානයන් හිමි කරගෙන තිබේ. විදුලි සම්පේ‍්‍රෂණ හා සන්නිවේදන වයර් නිෂ්පාදන ක්ෂේත‍්‍රයේ දැක් වූ වෘත්තීයමය විශිෂ්ටත්වය වෙනුවෙන් කැළණි කේබල්ස් 2008 දී \"සුපර් බ‍්‍රෑන්ඞ්\"තත්ත්වය හිමි කරගැනීමට ද සමත් විය.", "URL": "https://sinhala.adaderana.lk/news.php?nid=33782", "Category": null, "Parent URL": null}