{"Source": "Adaderana", "Timestamp": "November 30, 2015 08:47 am", "Headline": "ජයලලිතාගෙන් මෝඩිට ලිපියක්", "News Content": "ධීවර ගැටළු සම්බන්ධයෙන් ඉන්දීය තමිල්නාඩු අමාත්‍ය ජයලලිතා ජයරාම් යළිත් වරක් ඉන්දීය අග්‍රාමාත්‍ය නරේන්ද්‍ර මෝඩි මහතා වෙත දැනුම්දීමක් සිදු කර තිබේ.ලිපියක් යොමු කරමින් තමිල්නාඩු ප්‍රධාන අමාත්‍යවරිය මෙම දැනුම්දීම කර ඇත.ශ්‍රී ලංකා නාවික හමුදාව විසින් ඉන්දීය ධීවරයින් 08 දෙනෙකු අත්අඩංගුවට ගෙන ඇති අතර ඔවුන් වහා නිදහස් කර ගැනීමට අවශ්‍ය පියවර ගන්නා ලෙස තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාගෙන් ඉල්ලීමක් කර තිබේ.එමෙන්ම තවත් ධීවරයින් 37 දෙනෙකු සහ ධීවර බෝට්ටු 55ක් ද ශ්‍රී ලංකා අත්අඩංගුවේ පසුවන බව ඇය එම ලිපියෙන් පෙන්වා දී ඇත.එම නිසා මෙම ධීවර ගැටළුවට ස්ථීරසාර විසඳුමක් ඉදිරිපත් කරන ලෙසද අදාළ ලිපියෙන් දැනුම් දී තිබේ.", "URL": "https://sinhala.adaderana.lk/news.php?nid=55404", "Category": null, "Parent URL": null}