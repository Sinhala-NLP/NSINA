{"Source": "Adaderana", "Timestamp": "March 6, 2013 11:26 am", "Headline": "චාවේස් ගේ අභාවය ගැන නායකයන්ගේ ශෝකය", "News Content": "වෙනිසියුලානු ජනාධිපති හියුගෝ චාවේස් ගේ අභාවය පිළිබඳ ලොව පුරා රාජ්‍ය නායකයින් ශෝකය පළ කර තිබේ. ඉක්වදෝරය සහ කියුබාව දින 03 ක ජාතික ශෝක කාලයක් ද ප්‍රකාශයට පත් කර ඇති බව සඳහන්ය. හියුගෝ චාවේස් ගේ අභාවය සැලවීමත් සමග තමා ඉතා කම්පනයට පත් වූ බව බොලීවියානු ජනාධිපති ඊවෝ මොරාලස් ප්‍රකාශ කර තිබේ. මේ අතර හියුගෝ චාවේස් ගේ දේහය පිළිබඳ අවසන් කටයුතු එළඹෙන සිකුරාදා සිදු කිරීමට තීරණය කර ඇත. ජනාධිපතිවරයාගේ අභාවය හේතුවෙන් වෙනිසියුලානු රජය විසින් දින 07 ක ජාතික ශෝක කාලයක් ප්‍රකාශයට පත් කර ඇති බව ද සඳහන්ය.", "URL": "https://sinhala.adaderana.lk/news.php?nid=32157", "Category": null, "Parent URL": null}