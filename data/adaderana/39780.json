{"Source": "Adaderana", "Timestamp": "December 22, 2013 03:14 pm", "Headline": "බලංගොඩ මනුෂ්‍ය ඝාතනයක්", "News Content": "බලංගොඩ ඌරාවෙල ප්‍රදේශයේ දී පුද්ගලයෙකු ඝාතනය කර වළදමා තිබිය දී පොලිසිය විසින් සොයාගෙන තිබේ. බලංගොඩ පොලිසිය සඳහන් කළේ ඌරාවෙල ප්‍රදේශයේ පදිංචි 65 හැවිරිදි පුද්ගලයෙකු මෙලෙස ඝාතනය කර ඇති බවයි. අදාළ ඝාතනය සිදුකළ පුද්ගලයා ප්‍රදේශයෙන් පළාගොස් සිටිය දී රත්මල්වින්න පොලිසිය විසින් අත්අඩංගුවට ගෙන තිබේ. බලංගොඩ පොලිසිය මෙම ඝාතනය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39780", "Category": null, "Parent URL": null}