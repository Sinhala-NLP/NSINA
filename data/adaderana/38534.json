{"Source": "Adaderana", "Timestamp": "November 1, 2013 04:30 pm", "Headline": "පහේ ගැටලුව කැබිනට් එකට ගෙනියනවා", "News Content": "ජනාධිපති මහින්ද රාජපක්ෂ මහතාගේ ප්‍රධානත්වයෙන් රැස්වන මීළඟ අමාත්‍ය මණ්ඩල රැස්වීමේ දී පහ ශ්‍රේණියේ ශිෂ්‍යත්ව විභාගය පිළිබඳ පුළුල් සාකච්ඡාවක් සිදුකරන බව අධ්‍යාපන අමාත්‍ය බන්දුල ගුණවර්ධන මහතා පවසයි. එහිදී මේ පිළිබඳ දීර්ඝ වශයෙන් සාකච්ඡා කර වඩා යහපත් තීරණයක් ගැනීමට බලාපොරොත්තු වන බව අමාත්‍යවරයා කියයි. විශේෂයෙන් විශේෂඥ වෛද්‍යවරුන්ගේ සහ මානසික විශේෂඥ වෛද්‍යවරුන්ගේ උපදෙස් ලබාගනිමින් ඉදිරියේ දී ශිෂ්‍යත්ව විභාගය පැවැත්වීමට අපේක්ෂා කරන බව බන්දුල ගුණවර්ධන අමාත්‍යවරයා පවසයි. ලෝක සුරැකුම් දින සැමරුම වෙනුවෙන් සංවිධානය කළ උත්සවයකට සහභාගී වෙමින් බන්දුල ගුණවර්ධන අමාත්‍යවරයා මේ බව පැවසීය‍. ලෝක ළමා දිනයේදී (ඔක්තෝබර් 01) ශිෂ්‍යයත්ව විභාගයේ ප්‍රතිඵල නිකුත් කිරීම සම්බන්ධයෙන් පසුගිය කාලයේදී රට තුළ දැඩි කතා බහක් ඇති විය.", "URL": "https://sinhala.adaderana.lk/news.php?nid=38534", "Category": null, "Parent URL": null}