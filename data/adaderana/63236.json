{"Source": "Adaderana", "Timestamp": "August 19, 2016 04:51 pm", "Headline": "  සහල්-එළවළු මිල පහලට", "News Content": "මෙම දිනවල වෙළෙඳපොළේ සහල් හා එළවළු මිල ගණන්වල අඩු වීමක් දක්නට ලැබෙන බව හෙක්ටර් කොබ්බෑකඩුව ගොවි කටයුතු, පර්යේෂණ හා පුහුණු කිරීමේ ආයතනය පවසයි.සාමාන්‍යයෙන් වසරේ පෙබරවාරි, මාර්තු, අප්‍රේල්, අගෝස්තු, සැප්තැම්බර් හා ඔක්තෝබර් යන මාසවල දී වෙළෙඳපොළේ මිල ගණන්වල අඩු වීමක් දක්නට ලැබෙන බව එම ආයතනයේ අලෙවි ආහාර ප්‍රතිපත්ති හා කෘෂි ව්‍යාපාර අංශයේ ප්‍රධානී ඩබ්.එච්. දුමින්ද ප්‍රියදර්ශන මහතා සඳහන් කළේය.උඩරට හා පහතරට යන ප්‍රධාන නිෂ්පාදන ප්‍රදේශ දෙකෙහි සැලකිය යුතු නිෂ්පාදනයක් වෙළෙඳපොළට ලැබීම නිසා මෙම කාලසීමා තුළ මෙසේ එළවළු මිල ගණන් අඩුවීමට හේතු වී ඇති බව එම ආයතනය පවසයි.මෙම මිල පහලයාමේ තත්ත්වය ඔක්තෝබර් මස පළමු සතිය වන තුරු පැවතිය හැකි බව එම ආයතනය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=63236", "Category": null, "Parent URL": null}