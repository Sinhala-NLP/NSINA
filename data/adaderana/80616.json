{"Source": "Adaderana", "Timestamp": "November 27, 2017 12:40 pm", "Headline": " තුන්රොද රථ නියාමනයට වෙනම අධිකාරියක් එයි?", "News Content": "මෙරට ත්‍රීරෝද රථ නියාමනය සඳහා වූ වෙනම අධිකාරියක් පිහිටුවීමේ කටයුතු ආරම්භ කර ඇති බව මාර්ග ආරක්ෂාව පිළිබඳ ජාතික සභාව පවසයි. එහි සභාපති සිසිර කෝදාගොඩ මහතා සඳහන් කළේ පසුගියදා පාර්ලිමේන්තුවේදී පැවැති ප්‍රවාහන කාරක සභා රැස්වීමේදී ඒ සම්බන්ධයෙන් සාකච්ඡා පැවැත් වූ බවයි. මෙරට වාර්ෂිකව ත්‍රීරෝද රථ සම්බන්ධයෙන් වන අනතුරු වැඩි වශයෙන් වාර්තා වන අතර එම නිසා ත්‍රීරෝද රථ නියාමනය අත්‍යවශ්‍යම කරුණක් බවට පත්ව ඇති බව සභාපතිවරයා සඳහන් කළේය. ත්‍රී රෝද රථ නියාමනය සම්බන්ධයෙන් වූ නීතිමය තත්ත්වයන් ඇතුළත්ව විධිමත් ක්‍රමවේදයක් යටතේ ත්‍රීරෝද රථ නියාමන අධිකාරිය පිහිටුවීමට කටයුතු කරන බව සිසිර කෝදාගොඩ මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=80616", "Category": null, "Parent URL": null}