{"Source": "Adaderana", "Timestamp": "June 2, 2013 10:07 am", "Headline": "වැලිකඩ බන්ධනාගාරය හිස් කිරීමට සුදානම්!", "News Content": "වැලිකඩ බන්ධනාගාරයේ සිටින රැඳවියන් වෙනත් බන්ධනාගාරවලට මාරුකර හැරීමේ කටයුතු කඩිනමින් ආරම්භ කරන බව බන්ධනාගාර දෙපාර්තමේන්තුව පවසයි. ජනාකීර්ණ ප්‍රදේශවලින් බන්ධනාගාර ඉවත් කිරීමේ වැඩපිළිවෙළ යටතේ වැලිකඩ බන්ධනාගාරය එම ස්ථානයෙන් ඉවත් කිරීමට සැලසුම් කර ඇතැයි සඳහන්ය. ඒ සඳහා බන්ධනාගාරයේ සිටින රැඳවියන් ක්‍රමානුකූලව වෙනත් බන්ධනාගාරවලට මාරූකර හැරීමේ කටයුතු සිදුකිරීමට නියමිතය. ප්‍රථමයෙන් වැලිකඩ බන්ධනාගාරයේ සිටින රීමාන්ඩ් රැඳවියන් දැනට ඉඩ පහසුකම් ඇති බන්ධනාගාරවලට මාරූකර හැරීමට සැලසුම් කර ඇත. ඒ යටතේ කළුතර සහ මහර බන්ධනාගාරවලට පිරිසක් මාරූකර යැවීමට නියමිත බව බන්ධනාගාර දෙපාර්තමේන්තුවේ උසස් නිලධාරියෙකු සඳහන් කළේය.", "URL": "https://sinhala.adaderana.lk/news.php?nid=34567", "Category": null, "Parent URL": null}