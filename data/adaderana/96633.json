{"Source": "Adaderana", "Timestamp": "September 24, 2018 02:06 pm", "Headline": "ක්‍රිකට්වලට බුකී කාරයෝ ගෙනාවේ දයාසිරි", "News Content": "වත්මන් ආණ්ඩුව ක්‍රිකට් ක්‍රීඩාව විනාශ කළ බව හිටපු ටෙස්ට් ක්‍රිකට් නායක, ඛනිජ තෙල් සම්පත් සංවර්ධන අමාත්‍ය අර්ජුන රණතුංග මහතා පවසයි. ඒ සම්බන්ධයෙන් අමාත්‍ය දයාසිරි ජයසෙකර මහතා වගකිව යුතු බවද අමාත්‍ය අර්ජුන රණතුංග මහතා පැවසීය. බුකීකරුවන් ක්‍රිකට් ක්‍රීඩාවට රැගෙන ආවේ දයාසිරි ජයසෙකර මහතා බවත් ඔහු අද පවසන්නේ බුකිපාලගේ කතා බවත් අමාත්‍ය අර්ජුන රණතුංග මහතා ප්‍රකාශ කළේය. එබැවින් ඉදිරියෙදි දයාසිරි ජයසේකර මහතාට මිනිස්සු බුකිසිරි ලෙස පවසනු ඇති බවද අමාත්‍යවරයා පවසයි. එතුමා මේ බව කියා සිටියේ ශ්‍රී ලංකා ජාතික ක්‍රිකට් කණ්ඩායම වර්තමානයේ ලබන පරාජයන් ගැන මාධ්‍යවේදීන් හමුවේ අද (24) අදහස් දක්වමිනි. මෙම තත්ත්වය යටතේ 2019 ලෝක කුසලානය ලබා ගැනිමට ශ්‍රි ලංකා ක්‍රිකට් කණ්ඩායමට පහසු නොවන බවද අමාත්‍යවරයා එහිදි වැඩිදුරටත් අදහස් දැක්විය.", "URL": "https://sinhala.adaderana.lk/news.php?nid=96633", "Category": null, "Parent URL": null}