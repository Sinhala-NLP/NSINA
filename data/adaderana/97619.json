{"Source": "Adaderana", "Timestamp": "October 13, 2018 11:25 am", "Headline": "නව ඖෂධ කර්මාන්ත ශාලාව විවෘතයි", "News Content": "රාජ්‍ය ඖෂධ නිෂ්පාදන නීතිගත සංස්ථාවේ නව ඖෂධ කර්මාන්ත ශාලාව ජනාධිපති මෛත්‍රීපාල සිරිසේන මහතා අතින් විවෘත කර තිබේ. රාජ්‍ය ඖෂධ නිෂ්පාදන නීතිගත සංස්ථාවේ නිෂ්පාදන ධාරිතාව තවදුරටත් ඉහළ නැංවිමේ අරමුණින් ඉදිකර ඇති මෙම කර්මාන්ත ශාලාව රත්මලාන, කඳවල ප්‍රදේශයේ ඉදිකර ඇති බව සඳහන් වේ. ජයිකා ආධාර යටතේ ඉදිකර ඇති මෙම කර්මාන්ත ශාලාව සඳහා ජපන් යෙන් මිලියන 1240ක මුදලක් වැය කර ඇති අතර එහි යන්ත්‍ර උපකරණ සඳහා වැය කර ඇති මුදල ජපන් යෙන් මිලියන 910ක් වේ. මෙම කර්මාන්ත ශාලාව මගින් සෞඛ්‍ය අමාත්‍යාං0ශයේ වෛද්‍ය සැපයුම් අංශයේ ඖෂධ අවශ්‍යතාවයෙන් සියයට 70ක් පමණ සපුරා ගැනිමට අපේක්ෂිත බව ජනාධිපති මාධ්‍ය අංශය පැවසයි.", "URL": "https://sinhala.adaderana.lk/news.php?nid=97619", "Category": null, "Parent URL": null}