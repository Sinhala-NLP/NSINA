{"Source": "Adaderana", "Timestamp": "April 6, 2015 04:45 pm", "Headline": "චානක වෙලගෙදර ලෝක වාර්තාවක් සමකරයි", "News Content": "පන්දුවාර විස්සයි විස්ස ක්‍රිකට් ඉතිහාසයේ ලෝක වාර්තාවක් සම කිරීමට ශ්‍රී ලංකා ක්‍රීඩක චානක වෙලගෙදර සමත් වී තිබේ.ඒ පන්දුවාර 4කදී අඩුම ලකුණු සංඛ්‍යාවක් ලබාදුන් පන්දු යවන්නා ලෙසයි.එස්.එස්.සී.ක්‍රීඩා සමාජය සමඟ ඊයේ පැවති තරඟයකදී ටැමිල් යුනියන් ක්‍රීඩා සමාජය නියෝජනය කරමින් ඔහු මෙම දක්ෂතාවය දක්වා ඇත.එහිදී චානක වෙලගෙදර පන්දුවාර 4කදී ප්‍රතිවාදී ක්‍රීඩකයින්ට ලකුණු 2ක් පමණක් ලබාදෙමින් කඩුළු 4ක් දවා ගැනීමට සමත්ව තිබේ.දකුණු අප්‍රිකානු ක්‍රිකට් ක්‍රීඩක ක්‍රිස් මොරිස් විසින් මීට පෙර එම වාර්තාව පිහිටුවා තිබුණි.", "URL": "https://sinhala.adaderana.lk/news.php?nid=50472", "Category": null, "Parent URL": null}