{"Source": "Adaderana", "Timestamp": "January 25, 2010 08:19 am", "Headline": "ශ්‍රි ලංකා- ඉන්දියා ක්‍රිකට් තරග කිහිපයක්", "News Content": "මේ වසරේදී ශ්‍රි ලංකා කණ්ඩායම සමග යළිත් තරග කිහිපයක් සංවිධානය කිරීමට ඉන්දීය ක්‍රිකට් පාලක මණ්ඩලය එකග වී තිබේ. 2010 වසරට අදාලව දෙරටට ලැබී ඇති තරග කාල සටහනේ තරග සීමා වීම මෙම එකගතාවට පැමිණීමට හේතු වී ඇති බවද වාර්තා වේ. ශ්‍රි ලංකා කණ්ඩායමට මේ වසරේදී මුහුණ දීමට සිදුව ඇත්තේ ටෙස්ට් තරග දෙකකට පමණි. මේ හේතුවෙන් අතිරේක තරගාවලියක් පිලිබද යෝජනාව ශ්‍රි ලංකා ක්‍රිකට් ආයතනය විසින් ඉදිරිපත් කර තිබේ. ඉන්දු - ශ්‍රි ලංකා තරගාවලිය සදහා ටෙස්ට් තරග දෙකක් , එක්දින තරග කිහිපයක් සහ පන්දුවාර 20/20 තරග කිහිපයක් ඇතුළත් කිරීමට නියමිතය. නවසීලන්ත කණ්ඩායම සහභාගි කරවා ගනිමින් තුන්කොන් තරගාවලියක් ලෙස එක්දින තරග පැවැත්වීමේ සැලසුමක් ද ඉදිරිපත්ව ඇති බවද, කෙසේ වුවත් මේ පිලිබද‍ මෙතෙක් අවසන් තීරණයක් ගෙන නොමැති බවයි වාර්තා වේ.", "URL": "https://sinhala.adaderana.lk/news.php?nid=6228", "Category": null, "Parent URL": null}