{"Source": "Adaderana", "Timestamp": "August 28, 2016 12:04 pm", "Headline": "  කේරළ ගංජා සමග 3ක් දැලේ", "News Content": "කළුතර පාලම අසලදී කේරළ ගංජා තොගයක් සමග පුද්ගලයින් තිදෙනෙකු අත්අඩංගුවට ගෙන තිබේ.කළුතර පොලිස් ස්ථානයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගත් බව පොලීසිය පැවසුවේය.එහිදී ඔවුන් සතුව තිබී කේරළ ගංජා කිලෝග්‍රෑම් 23යි ග්‍රෑම් 147ක් පොලීසිය භාරයට ගෙන තිබේ.සැකකරුවන් ආදුරුප්පුවිදීය, මහනුවර, කොළඹ 13 යන ප්‍රදේශවල පදිංචිකරුවන් බව සඳහන්ය.ඔවුන් අද(28) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිත අතර කළුතර දකුණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63521", "Category": null, "Parent URL": null}