{"Source": "Adaderana", "Timestamp": "February 16, 2019 01:44 pm", "Headline": "හෙරොයින් සමඟ තරුණයින් දෙදෙනෙක් මාට්ටු", "News Content": "අඟුලාන දුම්රියපළ මාර්ගයේ ලේක් විව්වත්ත ප්‍රදේශයේ දි හෙරොයින් ග්‍රෑම් 5කට අධික ප්‍රමාණයක් සමඟ තරුණයින් දෙදෙනෙකු අත්අඩංගුවට ගෙන තිබේ. යතුරු පැදියකින් ගමන් කරමින් සිටි ඉන් එක් අයෙකු සතුව තිබී හෙරොයින් ග්‍රෑම් 3ක පමණ ප්‍රමාණයක් සිය භාරයට ගත් බව පොලීසිය පැවසුවේය. ඔහු මොරටුව ලුණාව ප්‍රදේශයේ පදිංචි 20 හැවිරිදි තරුණයෙකි. මේ අතර පොලීසිය පැවසුවේ මොරටුව ලේක් විව්ගාඩ්න් ප්‍රාදේශයේ පදිංචි 21 හැවිරිදි අනෙක් සැකකරු සතුව තිබී හෙරොයින් ග්‍රෑම් 2යි මිලිග්‍රෑම් 200ක ප්‍රමාණයක් සොයාගත් බවයි. සැකකරුවන් අද(16) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=104457", "Category": null, "Parent URL": null}