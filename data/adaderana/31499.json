{"Source": "Adaderana", "Timestamp": "February 10, 2013 11:26 am", "Headline": "මොරටුවේ පොලිස් ලොක්කන්ට ස්ථාන මාරු", "News Content": "වහාම ක්‍රියාත්මක වන පරිදි මොරටුව පොලිස් ස්ථානයේ නිලධාරීන් සිව්දෙනෙකුට ස්ථාන මාරුවීම් ලබාදී තිබේ. පොලිස්පතිවරයා විසින් අදාළ ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය මොරටුව පොලිස් ස්ථානයේ මූලස්ථාන පොලිස් පරීක්ෂකවරයා, ප්‍රධාන පොලිස් පරීක්ෂකවරයෙකු සහ උප පොලිස් පරීක්ෂකවරුන් දෙදෙනෙකුට මෙලෙස ස්ථාන මාරුවීම් ලබාදී තිබේ. ඔවුන් සිව්දෙනා පොලිස් ක්ෂේත්‍ර බලකා මුලස්ථානයට මාරුකර යවා ඇති බව වාර්තා වේ. මොරටුව, එගොඩඋයන සුනන්දෝපනන්දාරම විහාරාධිපති හිමියන් ඝාතනය කිරීමේ සිද්ධියෙන් අනතුරුව මොරටුව පොලිස් ස්ථානයේ ක්‍රියාකලාපය පිළිබඳව ද චෝදනා එල්ල විය. මේ අතර මොරටුව පොලිස් ස්ථානයේ නව ස්ථානාධිපතිවරයා ලෙස ‍ප්‍රධාන පොලිස් පරීක්ෂක ජේ.කේ.එස්.කේ. ජයනෙත්ති මහතා පත් කර තිබේ.", "URL": "https://sinhala.adaderana.lk/news.php?nid=31499", "Category": null, "Parent URL": null}