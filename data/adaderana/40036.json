{"Source": "Adaderana", "Timestamp": "January 2, 2014 04:09 pm", "Headline": "වැල්ලම්පිටිය ස්ථානාධිපතිගේ බිරිඳත් දින 7ක් රැඳවුම් භාරයේ", "News Content": "මත්ද්‍රව්‍ය චෝදනා සම්බන්ධයෙන් අත්අඩංගුවටගත් වැල්ලම්පිටිය පොලීසියේ ස්ථානාධිපතිවරයාගේ බිරිඳ රඳවා තබාගෙන ප්‍රශ්න කිරීමට කොළඹ මහේස්ත්‍රාත් අධිකරණය පොලීසියට අවසර ලබා දී තිබේ. ඇය අද(02) දිනයේ කොළඹ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 8 වන දින දක්වා රඳවාගෙන ප්‍රශ්න කිරීමට අවසර ලබාදුන් බව අද දෙරණ අධිකරණ වාර්තාකරු සඳහන් කළේය. මත්ද්‍රව්‍ය චෝදනාව සම්බන්ධයෙන් පසුගිය අගහරුවාදා අත්අඩංගුවටගත් වැල්ලම්පිටිය පොලීසියේ ස්ථානාධිපතිවරයාගේ බිරිඳ ඊයේ(01) දිනයේ කොළඹ අපරාධ කොට්ඨාසය මඟින් අත්අඩංගුවට ගන්නා ලදී. සිද්ධිය සම්බන්ධයෙන් අත්අඩංගුවට ගත් වැල්ලම්පිටිය ස්ථානාධිපතිවරයා ද අධිකරණයෙන් ලබාගත් නියෝගයක් මත දින 7ක කාලයක් රඳවාගෙන ප්‍රශ්න කිරීමට පොලීසිය පියවර ගෙන තිබුණි.", "URL": "https://sinhala.adaderana.lk/news.php?nid=40036", "Category": null, "Parent URL": null}