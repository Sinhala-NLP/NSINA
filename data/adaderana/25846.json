{"Source": "Adaderana", "Timestamp": "July 17, 2012 11:27 am", "Headline": " දරුවා විකුණන්න ඉල්ලූ ගාන නොදුන් නිසා පොලීසියට බොරු පැමිණිලි-මව්පියන් දැලේ", "News Content": "සිය දරුවා විකිණීමට උත්සාහ දැරූ මව පියා ඇතුළු තිදෙනකු පුත්තලම පොලීසිය විසින් අත්අඩංගුවට ‍ගෙන තිබේ. වාර්තාවන අන්දමට සිද්ධිය මෙසේය. ඊයේ දිනයේ පුත්තලම පොලිස් බලප්‍රදේශයේ මල්හාස්වත්ත, පාලවිය ප‍්‍රදේශයේ පදිංචි පුද්ගලයෙකු පුත්තලම පොලිස් ස්ථානය වෙත තම දින 06 ක් වයසැති ගැහැණු බිළිදු දරුවා 2012.07.13 වන දින සන්ධ්‍යාවේදී තම නිවසේ සිටියදී සොරාගෙන ගොස් ඇති බවට පැමිණිල්ලක් ඉදිරිපත් කර ඇත. එහෙත් පැමිණිලිකරු තම දරුවා හදාගැනීමට නොහැකි බව පවසමින් තවත් පුද්ගලයෙකු හරහා කල්පිටිය ප‍්‍රදේශයේ පදිංචි විවාහක කාන්තාවකට හා පුරුෂයෙකුට තම කැමැත්තෙන්ම භාරදී ඇති බවත් දරුවා ලබාදිම සම්බන්ධයෙන් එසේ භාරදුන් පුද්ගලයින්ගෙන් පසුව මුදල් ඉල්ලා ඇති බවත් මේ සම්බන්ධයෙන් පොලීසිය විසින් සිදුකරන ලද විමර්ශනයේදී අනාවරණය වී තිබේ. ඒ අනුව ඉල්ලූ මුදල ලබාදිමට නොහැකි බව පැවසූ පසු දරුවා විකිණීමට උත්සාහ කළ පුද්ගලයා මෙසේ අසත්‍ය පැමිණිල්ලක් කර ඇති බවටත් කරුණු අනාවරණය කරගෙන ඇති බව පොලිස් මාධ්‍ය ප්‍රකාශක කාර්යාලය පවසයි. ඒ අනුව අසත්‍ය පැමිණිල්ලක් කිරීම සහ දරුවෙකු විකිණිම සම්බන්ධයෙන් දැරියගේ මව සහ පියා වන පැමිණිලිකරුද ඒ සඳහා ආධාර අනුබල ලබාදුන් පුද්ගලයාද අත්අඩංගුවට ගෙන ඇතැයි පොලීසිය පවසයි. කුඩා බිළිදා පුත්තලම මූලික රෝහලට ඇතුළත් කර ඇති අතර සැකකරුවන් අද(17) දින පුත්තලම මහේස්ත‍්‍රාත් අධිකරණයට ඉදිරිපත් කිරීමට නියමිතය. පුත්තලම පොලිසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=25846", "Category": null, "Parent URL": null}