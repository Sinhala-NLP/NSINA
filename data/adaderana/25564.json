{"Source": "Adaderana", "Timestamp": "July 6, 2012 03:11 pm", "Headline": "කටුවන ඝාතනය - සැකකරුවන් 02 ක් හඳුනාගැනීමට සාක්ෂිකරුවන් අසමත් වෙයි", "News Content": "ජනතා විමුක්ති පෙරමුණු ආධාරකරුවන් දෙදෙනෙකු කටුවන දී වෙඩි තබා ඝාතනය කිරීම සම්බන්ධයෙන් හඳුනාගැනීමේ පෙරෙට්ටුවකට ඉදිරිපත් කළ සැකකරුවන් දෙදෙනෙකු හඳුනාගැනීමට සාක්ෂිකරුවන් අසමත් වී තිබේ. මීට පෙර අදාළ ඝාතන සම්බන්ධයෙන් ජූලම්පිටියේ අමරේ නැමැත්තා හඳුනාගැනීමේ පෙරෙට්ටුවකට ඉදිරිපත් කළ අතර සාක්ෂිකරුවන් පස්දෙනෙකුගෙන් තිදෙනෙකු විසින් ඔහු හඳුනාගෙන තිබුණි. එම සාක්ෂිකරුවන් අද දිනයේ ද පෙරෙට්ටුව සඳහා ඉදිරිපත්ව සිටි අතර ඔවුන්ට සැකකරුවන් හඳුනාගැනීමට නොහැකි වීම හේතුවෙන් නඩු විභාගය ලබන 20 වැනි දිනට කල් තැබීමට වලස්මුල්ල මහේස්ත්‍රාත් අධිකරණය තීරණය කර තිබේ. සිද්ධිය සම්බන්ධයෙන් අත්අඩංගුවට ගෙන සිටි ජූලම්පිටියේ අමරේ ඇතුළු සැකකරුවන් තවදුරටත් රක්ෂිත බන්ධනාගාර ගත කෙරුණි.", "URL": "https://sinhala.adaderana.lk/news.php?nid=25564", "Category": null, "Parent URL": null}