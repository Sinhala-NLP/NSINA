{"Source": "Adaderana", "Timestamp": "March 27, 2014 10:07 am", "Headline": "ගත්තා ගත්තාමයි ආයේ දුන්නේ නෑලූ!", "News Content": "රුපියල් ලක්ෂ 11 ක මුදලක් ලබා ගෙන එම මුදල ආපසු නොදී විශ්වාසය කඩ කිරීමේ සිද්ධියක් සම්බන්ධයෙන් හලාවත කොට්ඨාසයේ වංචා විමර්ශන අංශය විසින් පරීක්ෂණ ආරම්භ කර තිබේ. පසුගිය වසරේ ඔක්තොම්බර් මස 02 වැනි දිනත් එම වසරේම දෙසැම්බර් මස 20 වැනි දිනත් අතර කාලය තුළ තමන් විසින් මාරවිල - මූදූකටුවේ පදිංචි කාන්තාවකට මෙම මුදල ලබා දුන් නමුත් ඇය නියමිත පරිදි ආපසු එම මුදල ලබා නොදුන් බව කටුනේරිය පදිංචි වර්ණකුලසූරිය ඩික්සන් ශ්‍රී කාන්ත ප්‍රනාන්දු යන අය විසින් කර ඇති පැමිණිල්ලේ සඳහන් වේ. මුදල් වංචාව සිදු කළ බව කියන කාන්තාව මෙතෙක් අත්අඩංගුවට ගෙන නැත. හලාවත කොට්ඨාස වංචා විමර්ශන අංශය විසින් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=42097", "Category": null, "Parent URL": null}