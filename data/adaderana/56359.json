{"Source": "Adaderana", "Timestamp": "January 14, 2016 06:02 pm", "Headline": "බිරිඳගෙන් අදත් සාක්ෂි නොගනියි ", "News Content": "ඇඹිලිපිටිය ප්‍රදේශයේදී පොලීසිය සමග ඇතිවූ ගැටුමේදී තරුණයෙකු මියයාම සම්බන්ධයෙන් මහේස්ත්‍රාත් මරණ පරීක්ෂණය අවසන් වූ පසු ඉදිරි ක්‍රියාමාර්ග තීරණය කරන බව පොලිස් කොමිසම පවසයි.එම කොමිසමේ ලේකම් ආරියදාස කුරේ මහතා සඳහන් කළේ අද පෙරවරුවේ කොමිසම රැස් වූ අවස්ථාවේ එම තීරණය ගත් බවයි.පොලිස්පතිවරයා ද අද පැවති පොලිස් කොමිසමේ රැස්වීමට සහභාගි වී ඇති අතර එහිදී සිද්ධිය පිළිබඳ මූලික වාර්තාවක් කොමිසමට ඉදිරිපත් කළ බව ආරියදාස කුරේ මහතා පැවසුවේය.මේ අතර මහේස්ත්‍රාත් මරණ පරීක්ෂණයට අදාළ සාක්ෂි විමසීම දෙවන දිනටත් අද පස්වරුවේ ඇඹිලිපිටිය මහේස්ත්‍රාත් අධිකරණයේදී සිදුකෙරුණි.අද දිනයේ සාක්ෂිකරුවන් සිව්දෙනෙකුගෙන් සාක්ෂි විමසීම සිදුකළ බව අද දෙරණ වාර්තාකරු සඳහන් කළේය.කෙසේවෙතත් සිද්ධියට අදාළව මියගිය තරුණයාගේ බිරිඳගෙන් සාක්ෂි සටහන්කරගැනීම අද දිනයේත් සිදුකර නැත. සාක්ෂි විමසීම ලබන 27 වනදාට කල් දැමීමට මහේස්ත්‍රාත්වරයා නියෝග කළ බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=56359", "Category": null, "Parent URL": null}