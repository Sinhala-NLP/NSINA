{"Source": "Adaderana", "Timestamp": "July 9, 2018 04:51 pm", "Headline": "වර්ෂාවෙන් ප්‍රදේශ රැසකට දැඩි බලපෑම්", "News Content": "මෝසම් වර්ෂාව හේතුවෙන් ඉන්දියාවේ මහරාෂ්ට්‍ර, උත්තර් ප්‍රදේශ ඇතුළු ප්‍රාන්ත කිහිපයකට දැඩි බලපෑම් එල්ලවී තිබේ. වර්ෂාවත් සමඟ එම ප්‍රාන්තවල ගංවතුර තත්ත්වයක්ද හටගෙන ඇති බව විදෙස් වාර්තා සඳහන් කරයි. අදාළ ප්‍රාන්තවල පිහිටි ගංගා රැසක් පිටාර ගැලීම ආරම්භවී ඇති බවත් සඳහන් වෙයි. මෙම අයහපත් කාලගුණික තත්ත්වයෙන් ජන ජීවිතයටද දැඩි ලෙස බලපෑම් එල්ලවී තිබේ. මහාමාර්ග ජලයෙන් යටවී තිබීම නිසා ප්‍රවාහන කටයුතුවලටද දැඩි බාධාකාරී තත්ත්වයක් හටගෙන තිබේ. මේ අතර එරට කාලගුණ වාර්තා සඳහන් කලේ දැඩි වර්ෂාව සහිත තත්ත්වය ලබන බදාදා දක්වා පැවතිය හැකි බවයි.", "URL": "https://sinhala.adaderana.lk/news.php?nid=92253", "Category": null, "Parent URL": null}