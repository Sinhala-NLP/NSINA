{"Source": "Adaderana", "Timestamp": "February 13, 2011 07:49 am", "Headline": "ජනවාරියේදී වීදී දරුවන් 24 ක් ළමා රක්ෂණ අධිකාරිය භාරයට", "News Content": "වසරේ ගත වූ පළමු මාසය තුළ වීදී දරුවන් 24 දෙනෙකු ජාතික ළමා රක්ෂණ අධිකාරිය භාරයට ගෙන තිබේ. ඊට අමතරව තවත් විවිධ අපයෝජන වලට ලක් වූ දරුවන් 8 දෙනෙකු සිය භාරයට ගැනීමට පසුගිය මාස 3ක කාලය තුළ හැකි වූ බව ජාතික ළමා රක්ෂණ අධිකාරියේ සභාපතිනි නීතීඥ අනෝමා දිසානායක මහත්මිය ප්‍රකාශ කළාය. මෙසේ සිය භාරයට ගනු ලබන ළමුන් රැකබලා ගැනීම සඳහා විශේෂ නිවාස ක්‍රමයක් දිවයිනේ සියලුම දිස්ත්‍රික්ක වල ආරම්භ කිරීමට සැලසුම් සකස් කරමින් සිටින බව අනෝමා දිසානායක මහත්මිය සඳහන් කළාය.", "URL": "https://sinhala.adaderana.lk/news.php?nid=14177", "Category": null, "Parent URL": null}