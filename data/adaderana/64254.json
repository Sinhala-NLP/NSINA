{"Source": "Adaderana", "Timestamp": "September 19, 2016 04:45 pm", "Headline": " ආනන්ද මෛත්‍රී පුස්තකාලය සංරක්ෂිත පුස්තකාලයක් වෙයි", "News Content": "අපවත් වී වදාළ අති පූජ්‍ය බලංගොඩ ආනන්ද මෛත්‍රී හිමිගේ පුස්තකාලය සංරක්ෂිත පුස්තකාලයක් බවට පත් කිරීමට අවශ්‍ය පියවර ගන්නා ලෙස බුද්ධ ශාසන හා අධිකරණ අමාත්‍ය ආචාර්ය විජේදාස රාජපක්ෂ මහතා නිලධාරීන්ට උපදෙස් දී තිබේ.බලංගොඩ ආනන්ද මෛත්‍රී හිමි වැඩ විසූ ශ්‍රී නන්දාරාම විහාරස්ථානයේ පිහිටා ඇති මෙම පුස්තකාලය දැනට අබලන් තත්ත්වයේ පවතින බව වාර්තා වෙයි.එහි වහලය සහ අභ්‍යන්තර රාක්කද බොහෝ සේ දිරාපත්ව ඇති බැවින් වටිනා පොත්පත් සහ ලිපිලේඛන විනාශ වී යාමේ තර්ජනයක් මතුව තිබේ.ඒ හේතුවෙන් ශ්‍රී නන්දාරාමයේ පුස්තකාලය කඩිනමින් ප්‍රතිසංස්කරණය කරන ලෙසට බෞද්ධ කටයුතු කොමසාරිස්වරයාට සහ අමාත්‍යාංශ ලේකම්වරයාට විජේදාස රාජපක්ෂ මහතා උපදෙස් දුන් බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=64254", "Category": null, "Parent URL": null}