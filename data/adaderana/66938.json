{"Source": "Adaderana", "Timestamp": "December 11, 2016 04:56 pm", "Headline": "බලපත්‍ර නැතිව දැව ඇද්ද 2ක් කොටු", "News Content": "බලපත්‍ර නොමැතිව තේක්ක දැව තොගයක් ලොරි රථයකින් ප්‍රවාහනය කරමින් සිටි පුද්ගලයින් දෙදෙනෙකු පනාමුර, රංචමඩම ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ උඩවලව කඳවුරේ නිලධාරීන්ට ලද තොරතුරක් මත සිදුකළ වැටලීමකදී මෙම සැකකරුවන් අත්අඩංගුවට ගෙන ඇත. එහිදී ලොරි රථයේ තිබී විවිධ ප්‍රමාණයේ තේක්ක දැව කඳන් 6ක් පොලිස් විශේෂ කාර්යය බලකාය භාරයට ගත් බව වාර්තා වේ. වැඩිදුර විමර්ශන සඳහා සැකකරුවන් ඇඹිලිපිටිය අඩවි වන නිලධාරී කාර්යාලයට භාරදීමට පියවර ගත් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=66938", "Category": null, "Parent URL": null}