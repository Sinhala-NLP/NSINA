{"Source": "Adaderana", "Timestamp": "February 8, 2012 04:40 pm", "Headline": "පේරාදෙණිය සරසවි සිසු උද්ඝෝෂණයක්", "News Content": "පේරාදෙණිය සරසවියේ සිසුන් මහනුවර නගර මධ්‍යයේ අද(08) උද්ඝෝෂණයක නිරත විය. ඉල්ලීම් තුනක් මුල් කරගනිමින් සිසුන් උද්ඝෝෂණයේ නිරත වූ බව අද දෙරණ වාර්තාකරු සඳහන් කළේය. රක්ෂිත බන්ධනාගාරගත කර සිටින පේරාදෙණිය සරසවි සිසුන් තිදෙනා නිදහස් කිරීම, පන්ති තහනමට ලක්ව සිටින ශාස්ත්‍ර පීඨ ශිෂ්‍ය සංගම් සභාපතිවරයාගේ පන්ති තහනම ඉවත් කිරීම හා සමස්ත ශිෂ්‍ය මර්දනය නතර කිරීම යන ඉල්ලීම් ඒ අතර වන බව අද දෙරණ වාර්තාකරු පැවසුවේය. උද්ඝෝෂණය පැවැත්වෙමින් තිබූ මහනුවර නගරයේ ඔරලෝසු කණුව ආසන්නයට දැඩි පොලිස් ආරක්ෂාවක් ද යොදවා තිබූ බව සඳහන්ය.", "URL": "https://sinhala.adaderana.lk/news.php?nid=21967", "Category": null, "Parent URL": null}