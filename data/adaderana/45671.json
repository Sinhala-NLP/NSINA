{"Source": "Adaderana", "Timestamp": "August 28, 2014 05:09 pm", "Headline": "අලි දෙන්නෙක් මැරුවාට ලක්ෂ 4ක් දඩ", "News Content": "වන අලි දෙදෙනෙකු මැරූ බවට චෝදනා එල්ල වී තිබූ පුද්ගලයින් දෙදෙනකුට කැබිතිගොල්ලෑව දිසා අධිකරණය රුපියල් ලක්ෂ 4ක දඩ නියම කර තිබේ. ගෙවත්තට පැමිණි වන අලි දෙදෙනෙකු විදුලිසැර වද්දවා මරා දැමූ බවට හොරොව්පතාන වනජීවී කාර්යාලය සහ වනසත්ව නියාමකවරුන් විසින් විත්තිකරුවන්ට එරෙහිව නඩු පවරා තිබුණි. අදාළ නඩුව අද විභාගයට ගත් අවස්ථාවේ එක් විත්තිකරුවෙකු අධිකරණය හමුවේ වරද පිළිගෙන ඇති බව සඳහන්ය. අනෙක් විත්තිකරු නිවැරදිකරු බව ප්‍රකාශ කර තිබුණ ද නඩු විභාගයෙන් අනතුරුව ඔහු ද එම චෝදනාවට වරදකරු බවට දිසා විනිසුරු රාජා සිරිමෙවන් මහේන්ද්‍රරාජා මහතා විසින් නිගමනය කර ඇත. විත්තිකරුවන්ට රුපියල් ලක්ෂ දෙක බැගින් දඩ නියම කළ දිසා විනිසුරුවරයා එම දඩය නොගෙවන්නේ නම් මාස 6 බැගින් සිර දඩුවම් නියම කළ බව අද දෙරණ වාර්තාකරු සඳහන් කළේය. මෙලෙස දඩුවම් නියම වී ඇත්තේ හොරොච්පතාන ප්‍රදේශයේ පදිංචිකරුවන් දෙදෙනෙකුට බව සඳහන්ය.", "URL": "https://sinhala.adaderana.lk/news.php?nid=45671", "Category": null, "Parent URL": null}