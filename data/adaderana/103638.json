{"Source": "Adaderana", "Timestamp": "February 3, 2019 07:16 pm", "Headline": "මම අලුත් පක්ෂයක් ගොඩනගන්නේ නෑ", "News Content": "තමන් කිසි විටෙකත් අලුත් පක්ෂයක් ගොඩනැගීමට කටයුතු නොකරන බව හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මිය පවසයි. ගම්පහ ප්‍රදේශයේ පැවති උත්සවයකින් අනතුරුව මාධ්‍ය වෙත අදහස් දක්වමින් ඇය මේ බව ප්‍රකාශ කළේය. නිට්ටඹුව ප්‍රදේශයේ ස්වයං රැකියාවල නියුතු ජනතාව වෙනුවෙන් උපකරණ බෙදාදීමේ වැඩසටහන් කිහිපයක් ඊයේ (02) නිදහස් පක්ෂ කාර්යාල කිහිපයක හිටපු ජනාධිපතිනි චන්ද්‍රිකා බණ්ඩාරනායක කුමාරතුංග මහත්මියගේ ප්‍රධානත්වයෙන් පැවැත් විය. මේ අතර ඊයේ (03) දහවල් පැවති එක් වැඩසටහනක් ආවරණය කිරීමට ගිය අද දෙරණ ඇතුළු තවත් මාධ්‍යෙව්දීන් කිහිපදෙනෙකුට හිටපු ජනාධිපතිනියගේ ආරක්ෂක නිලධාරීන් බාධා එල්ල කර පහර දීමටද උත්සාහ කර ඇත.", "URL": "https://sinhala.adaderana.lk/news.php?nid=103638", "Category": null, "Parent URL": null}