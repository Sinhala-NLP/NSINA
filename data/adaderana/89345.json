{"Source": "Adaderana", "Timestamp": "May 18, 2018 04:53 pm", "Headline": "හෙරොයින් සමඟ 3ක් අත්අඩංගුවට ", "News Content": "රත්මලාන දුම්රිය පල පාර ප්‍රදේශයේ දී විශේෂ කාර්ය බලකා නිලධාරීන් විසින් සිදුකරන ලද වැටලීමක දී හොරොයින් සමඟ පුද්ගලයින් තිදෙනෙක් අත්අඩංගුවට ගැනීමට සමත්ව තිබේ. මොවුන් තිදෙනා සතුව හෙරොයින් ග්‍රෑම් 24 යි මිලිග්‍රෑම් 610 ක් තිබී ඇති අතර සැකකරුවන් වැඩි දුර විමර්ශන සඳහා ගල්කිස්ස පොලිස් ස්ථානය වෙත ඉදිරිපත් කර තිබේ. අත්අඩංගුවට ගත් සැකකරුවන් වයස අවුරුදු 24,22 ක් හා 26 ක් යන වයස්වල පසුවන රත්මලාන ප්‍රදේශයේ පදිංචිකරුවන් වෙයි. සැකකරුවන් අද දින ගල්කිස්ස මහෙස්ත්‍රාත් අධිකරණයට ඉදිරිපත් කිරීමෙන් පසු වැඩිදුර විමර්ශන සඳහා දින 7ක රැඳවුම් නියෝග ලබා දී ඇත. ගල්කිස්ස පොලීසිය වැඩිදුර විමර්ශන පවත්වයි.", "URL": "https://sinhala.adaderana.lk/news.php?nid=89345", "Category": null, "Parent URL": null}