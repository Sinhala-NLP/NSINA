{"Source": "Adaderana", "Timestamp": "November 10, 2018 04:36 pm", "Headline": "ඝාතනයකට සම්බන්ධ සැකකරුවන් 2ක් පොලීසියට", "News Content": "මනුෂ්‍ය ඝාතනයක් සම්බන්ධයෙන් අවශ්‍යව සිටි සැකකරුවන් දෙදෙනෙකු නවගමුව, නවකන්ද පාර ප්‍රදේශයේදි අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිලධාරීන් සිදුකළ වැටලීමකදී ඔවුන් අත්අඩංගුවට ගත් බව පොලිසිය සඳහන් කළේය. අත්අඩංගුවට ගෙන ඇත්තේ 16 හා 19 හැවිරිදි තරුණයින් දෙදෙනෙකු වන අතර ඔවුන් රණාල, ජල්තර ප්‍රදේශයේ පදිංචිකරුවන් දෙදෙනෙක්. සැකකරුවන් හෝමාගම මහේස්ත්‍රා‍ත් අධිකරණයට ඉදිරිපත් කිරීමට නියමිත අතර මිරිහාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=99017", "Category": null, "Parent URL": null}