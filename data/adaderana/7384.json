{"Source": "Adaderana", "Timestamp": "March 19, 2010 01:56 pm", "Headline": "තරාතිරම නොබලා කටයුතු කරන්න ", "News Content": "එල්. ටී. ටී ඊ ත්‍රස්තවාදය පරාජය කළද එය නැවතත් පණගැන්වීමට උත්සාහ දරන පුද්ගලයින් ජාත්‍යන්තරය තුළ සිටින බවත් සරත් ෆොන්සේකා මහතාගේ ක්‍රියා කලාපය එම තත්ත්වය තවත් වර්ධනය කිරීමට හේතුවක් බවත් බ්‍රිතාන්‍යයේ චැනල් 4 නාලිකාවට සරත් ‍ෆොන්සේකා මහතා‍ ලිපියක් ලබාදුන් බව සඳහන් වන සිදුවීම පිළිබඳව අදහස් දක්වමින් ජාතික නිදහස් පෙරමුණේ පාර්ලිමේන්තු මන්ත්‍රී මොහොමඩ් මුසම්මිල් මහතා පවසයි. ඔහු මේ බව සඳහන් කළේ අද පැවති මාධ්‍ය හමුවකදීය. මෙම සිදුවීම පිළිබඳව පුළුල් පරීක්ෂණයක් මෙහෙයවන ලෙසත්, එහිදී අදාළ පුද්ගලයින් සම්බන්ධයෙන් තරාතිරම නොබලා කටයුතු කරන ලෙසත් ඒ මහතා මෙහිදී රජයෙන් ඉල්ලා සිටියේය.", "URL": "https://sinhala.adaderana.lk/news.php?nid=7384", "Category": null, "Parent URL": null}