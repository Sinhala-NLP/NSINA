{"Source": "Adaderana", "Timestamp": "February 10, 2017 04:13 pm", "Headline": " ඉඩම් ඉල්ලා වව්නියාවේ විරෝධතාවක් ", "News Content": "මුලතිව්, කේප්පාපිලව් ප්‍රදේශයේ ආරක්ෂක අංශ සතුව පවතින ඉඩම් නිදහස් කරන ලෙස ඉල්ලා වව්නියාව ප්‍රදේශයේ විරෝධතාවක් පවත්වා තිබේ. කේප්පාපිලව් ප්‍රදේශවාසීන් ක්‍රියාත්මක කර ඇති විරෝධතාවයට සහය පළ කරමින් වව්නියාව ප්‍රදේශවාසීන් පිරිසක් එම විරෝධතාවය පවත්වා ඇති බව සඳහන්ය. වව්නියාව බස් නැවතුම්පොළ ඉදිරිපිට පැවති විරෝධතාව සඳහා සිවිල් සංවිධාන නියෝජිතයින් පිරිසක් ද එක්ව සිටි බව අද දෙරණ වාර්තාකරු සඳහන් කළේය. ආරක්ෂක අංශ සතුව පවතින උතුරේ ඉඩම් කඩිනමින් නිදහස් කිරීමට රජයේ අවධානය යොමු කරන ලෙස විරෝධතාකරුවන් ඉල්ලා සිටියි.", "URL": "https://sinhala.adaderana.lk/news.php?nid=69423", "Category": null, "Parent URL": null}