{"Source": "Adaderana", "Timestamp": "March 17, 2017 07:59 am", "Headline": "ව්‍යාජ වාහන අමතර කොටස් විකිණූ වෙළෙඳසැල් 30ට නඩු", "News Content": "කොළඹ, පංචිකාවත්ත ප්‍රදේශයේ ව්‍යාජ මෝටර් රථ වාහන අමතර කොටස් අලෙවි කිරීමේ නිරත වූ වෙළඳසැල් 30කට එරෙහිව නීතිමය පියවර ගන්නා බව කර්මාන්ත හා වාණිජ කටයුතු අමාත්‍යංශය පවසයි.පාරිභෝගික කටයුතු පිළිබඳ අධිකාරියේ නිළධාරින් කණ්ඩායමක් ඊයේ එම ප්‍රදේශයේ වෙළඳසැල් පරික්ෂාවක නිරතවිය.චීනයෙන් ගෙන් වූ රථ වාහන අමතර කොටස්, ජපන් සහ ජර්මන් ලෙස නම් වෙනස් කර අලෙවි කිරීම, මිල සඳහන් නොකර භාණ්ඩ අලෙවි කිරීම ඇතුළු වංචනික ක්‍රියා සිදු කිරීම සම්බන්ධයෙන් එහිදී වෙළඳසැල් හඳුනාගෙන තිබේ.එලෙස අලෙවි කිරීමට සූදානම් වූ භාණ්ඩ කිහිපයක් ද නිළධාරික් භාරයට ගෙන ඇති අතර වෙළඳුන් සහ භාණ්ඩ අධිකරණයට ඉදිරිපත් කරන බව කර්මාන්ත හා වාණිජ කටයුතු අමාත්‍යංශය සඳහන් කරයි.", "URL": "https://sinhala.adaderana.lk/news.php?nid=70987", "Category": null, "Parent URL": null}