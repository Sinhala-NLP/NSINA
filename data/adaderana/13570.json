{"Source": "Adaderana", "Timestamp": "January 18, 2011 10:25 am", "Headline": "නීලගිරිගේ මරණය ගැන තිදෙනෙකුගේ වැඩ තහනම්", "News Content": "පින්නවල අලි අනාථගාරයේදී හස්තියෙකු මියයාමේ සිද්ධිය සම්බන්ධව ඇත්ගොව්වන් දෙදෙනෙකුගේ සහ සත්ත්ව ආරක්ෂකයකුගේ වැඩ තහනම් කර තිබේ. 23 හැවිරිදි \"නීලගිරි\" නැමති මෙම හස්තියා ඇත්ගොව්වන් විසින් හෙණ්ඩු වලින් දැඩිලෙස පහරදීම නිසා පසුගිය නොවැම්බර් මාසයේදී මරණයට පත්වූ බව ජාතික සත්වෝද්‍යානයේ අධ්‍යක්ෂ ජනරාල් භාෂ්වර සේනාංක ගුණරත්න මහතා සඳහන් කළේය. මෙම සිද්ධිය ඉතා බරපතල සිදුවීමක් බවත්, ඒ පිළිබඳව වැඩිදුර විමර්ශන කටයුතු ආරම්භ කර ඇති බවත් ඒ මහතා ප්‍රකාශ කළේය. මරණයට පත්වූ නීලගිරි 1989 වර්ෂයේ දී ලාහුගල ප්‍රදේශයේ කැලයකින් අල්ලාගෙන පින්නවල අලි අනාථාගාරයට ගෙනෙන විට වයස අවුරුදු අවුරුද්දක් පමණ වයසැති කුඩා පැටවකු විය.", "URL": "https://sinhala.adaderana.lk/news.php?nid=13570", "Category": null, "Parent URL": null}