{"Source": "Adaderana", "Timestamp": "June 12, 2018 08:02 am", "Headline": "ගසක් කඩාවැටීමෙන් තිදරු පියෙක් අවසන් ගමන් යයි", "News Content": "ගසක් කඩා වැටීම නිසා ඊට යටවු තිදරු පියෙක් රෝහල වෙත රැගෙන යමින් සිටියදි මිය ගොස් ඇති බව තලවාකැලේ පොලීසිය පවසයි. මෙසේ ජිවිතක්ෂයට පත්වුයේ තලවාකැලේ පොලිස් වසමට අයත් ග්‍රේට් වෙස්ටන් ප්‍රදේශයේ ස්කල්පා තේ වත්තේ පදිංචිව සිටි මාරිමුත්තු තිරිකේදිස්වරන් නමැති 40 හැවිරිදි තිදරු පියෙකි. තේ වතුයායේ සරුවට වැඩි ඇති ටර්පන්ටයින් වර්ගයට අයත් ගස් කපා ඉවත් කිරීම ජීවිකාව කරගත් ඔහු කොන්ත්‍රාත් පදනම මත එම කාර්යේ නිරතව සිටි පුද්ගලයෙක්ය. එලෙස ගසක් කපමින් සිටියදි ඊයේ(11) ප.ව 2.30 ට පමණ ඔහුගේ ශරිරය මතට ගසක් කඩා වැටීම නිසා බරපතළ තුවාල ලබා සිටි බවත් රෝහල වෙත රැගෙන යමින් සිටියදී අතර මගදි ඔහු ජිවිතක්ෂයට පත්වු බවත් පොලීසියට වාර්තා වී තිබේ. මෘත දේහය ලිඳුල රජයේ ප්‍රාදේශිය රෝහලේ තැන්පත් කර ඇති අතර අද(12) පශ්චාත් මරණ පරික්ෂණයකින් පසු ඥාතින්වෙත භාර දිමට නියමිතය. තලවාකැලේ පොලිසිය ඉදිරි පරික්ෂණ මෙහෙයවයි.", "URL": "https://sinhala.adaderana.lk/news.php?nid=90755", "Category": null, "Parent URL": null}