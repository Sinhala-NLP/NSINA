{"Source": "Adaderana", "Timestamp": "February 10, 2019 02:12 pm", "Headline": "සැඟවී සිටින අපරාධකරුවන් උදර්පන නීතිය ක්‍රියාත්මක කර ගෙන්වාගත යුතුයි", "News Content": "අපරාධ සිදුකර විදෙස් රටවල සැඟවී සිටින අපරාධකරුවන් උදර්පන නීතිය ක්‍රියාත්මක කර වහාම මෙරටට ගෙන්වීමට කටයුතු කළ යුතු බව මහනගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය. කොළඹ, හේනමුල්ල මෙත්සඳ සෙවණ නිවාස සංකීර්ණයේ පැවති වැඩසටහනකට එක්වෙමින් අමාත්‍යවරයා මේ බව සඳහන් කළේය. මාකඳුරේ මධූෂ් පමණක් නොව උදයංග වීරතුංග, අර්ජුන මහේන්ද්‍රන් සහ ජාලිය වික්‍රමසූරිය යන පුද්ගලයින්ද එසේ සැඟවී සිටින පුද්ගලයින් අතර වන බව ඒ මහතා පැවසීය. රටේ අපරාධ කොට අපරාධකරුවන්ගේ සහන භූමි ලෙස ඩුබායි, සිංගප්පූරු හෝ වෙනත් රටවලට ගොස් සඟව සිටින අපරාධකරුවන් මෙරටට ගෙන්වීම සඳහා ඉක්මණින් උදර්පන නීතිය ඇතිකර මෙම පිරස ගෙන්වා ගත යුතු බවද හෙතෙම ප්‍රකාශ කලේය. අමාත්‍යවරයා පැවසූවේ ඉතාම වැදගත් මිනිසුන් ලෙස පෙනී සිටින රජයේ නිලධාරීන්, දේශපාලකයින්, ඇතැම් ව්‍යාපාරිකයින් හෝ කලාකරුවන් යන පුද්ගලයින්ද ඇතැම් විට අභ්‍යන්තරයෙන් සිදු කරගෙන යන්නේ වෙනස් දේවල් බවයි.", "URL": "https://sinhala.adaderana.lk/news.php?nid=104022", "Category": null, "Parent URL": null}