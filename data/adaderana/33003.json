{"Source": "Adaderana", "Timestamp": "April 4, 2013 03:30 pm", "Headline": "වාසනාව සෙවූවන්ට අවාසනාව පෑදෙයි", "News Content": "නිධන් ගැනීමේ අදහසින් කැණීම් කටයුතුවල නිරතව සිටි පුද්ගලයින් 5 දෙනෙකු මැදිරිගිරිය පොලීසිය විසින් අත්අඩංගුවට ගෙන තිබේ. මැදිරිගිරිය, යාය 2 ප්‍රදේශයේ නිවසක ගෙවත්තේ කැණීම් සිදුකරමින් සිටිය දී මෙම පිරිස අත්අඩංගුවට ගත් බව පොලීසිය පවසයි. අදාළ ස්ථානයේ තිබී කැණීම් කටයුතු සඳහා යොදාගත් උපකරණ රැසක් සහ නවීන පන්නයේ මෝටර් රථයක් පොලිස් භාරයට ගෙන තිබෙනවා. අත්අඩංගුවට ගත් සැකකරුවන් කඩවත ප්‍රදේශයේ පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=33003", "Category": null, "Parent URL": null}