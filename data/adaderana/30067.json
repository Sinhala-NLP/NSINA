{"Source": "Adaderana", "Timestamp": "December 18, 2012 04:05 pm", "Headline": " ගුද මාර්ගයෙන් මතුවූ රන් කැබලි", "News Content": "රන් කැබලි කිහිපයක් සිය ගුද මාර්ගයේ සඟවා ගෙන රටින් පිටවීමට උත්සාහ දැරූ ඉන්දීය ජාතිකයෙකු කටුනායක ගුවන්තොටුපළ රේගුව විසින් අත්අඩංගුවට ගෙන තිබේ. අද (18) අලුයම අදාළ ඉන්දීය ජාතිකයා අත්අඩංගුවට ගත් බව ගුවන්තොටුපළ රේගුව සඳහන් කළේය. අදාළ රන් කැබලිවල වටිනාකම රුපියල් ලක්ෂ 27 ක් පමණ වන බව වාර්තා වේ. අත්අඩංගුවට ගත් ඉන්දීය ජාතිකයාට රුපියල් 25,000 ක දඩයක් නියම කර ඇති අතර රන් කැබලි කිහිපය රාජසන්තක කළ බව නියෝජ්‍ය රේගු අධ්‍යක්ෂ ස්ටැන්ලි සෙනවිරත්න මහතා පැවසුවේය.", "URL": "https://sinhala.adaderana.lk/news.php?nid=30067", "Category": null, "Parent URL": null}