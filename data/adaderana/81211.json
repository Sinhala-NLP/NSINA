{"Source": "Adaderana", "Timestamp": "December 8, 2017 09:55 am", "Headline": "කෝලී ටෙස්ට් ශ්‍රේණිගත කිරිම්හි දෙවන ස්ථානයට", "News Content": "ඉන්දීය ක්‍රීඩක විරාත් කෝලී අන්තර්ජාතික ටෙස්ට් පිතිකරණ ශ්‍රේණිගත කිරිම්හි දෙවන ස්ථානයට පත්ව තිබේ. මීට පෙර විරාත් කෝලී එම ලැයිස්තුවේ තෙවන ස්ථානයේ රැඳී සිටි අතර පසුගියදා අවසන් වු ඉන්දු - ලංකා ටෙස්ට් තරගාවලියෙන් පසු ඔහු දෙවන ස්ථානයට පත්ව ඇති බවයි වාර්තා වේ. එම ලැයිස්තුවේ පළමු ස්ථානය ඕස්ට්‍රේලියානු ක්‍රීඩක ස්ටීවන් ස්මිත් විසින් හිමිකරගෙන තිබේ. තෙවන ස්ථානයට එංගලන්ත ක්‍රීඩක ජෝ රූට් පත්ව ඇති අතර ශ්‍රී ලංකා ක්‍රීඩක දිනේෂ් චන්දිමාල් එම ලැයිස්තුවේ 9 වන ස්ථානයේ පසු වේ.", "URL": "https://sinhala.adaderana.lk/news.php?nid=81211", "Category": null, "Parent URL": null}