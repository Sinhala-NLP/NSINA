{"Source": "Adaderana", "Timestamp": "May 5, 2012 09:39 am", "Headline": "සපුගස්කන්දේ අපරාධ රැසකට සම්බන්ධ 4 දෙනෙකු කොටුවෙයි", "News Content": "සපුගස්කන්ද ප‍්‍රදේශයේ අපරාධ රැසකට සම්බන්ධ බවට සැකකෙරෙන පුද්ගලයින් සිව්දෙනෙකු පොලිසිය විසින් අත්අඩංගුවට ගෙන තිබේ. සපුගස්කන්ද කැලණිය සහ කිරිබත්ගොඩ පොලිස් වසම් වල දේපළ සොරාගැනීම සම්බන්ධයෙන් අදාළ සැකකරුවන් අත්අඩංගුවට ගෙන ඇති බව පොලිසිය පවසයි. සැකකරුවන්ගෙන් සිදුකළ ප‍්‍රශ්න කිරීම්වලදී ඔවුන් විසින් සිදුකරන ලද අපරාධ 06 ක් පිළිබඳව තොරතුරු අනාවරණය වූ බව පොලිසිය සඳහන් කරයි. අදාළ සැකකරුවන් විසින් සොරා ගන්නා ලද භාණ්ඩවලින් කොටසක් ද සොයාගැනීමට සමත් වූ බව පොලිසිය පවසයි.", "URL": "https://sinhala.adaderana.lk/news.php?nid=24027", "Category": null, "Parent URL": null}