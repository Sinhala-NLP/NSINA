{"Source": "Adaderana", "Timestamp": "May 4, 2019 05:07 pm", "Headline": "මතුගම පාළු ඉඩමකින් හමු වු බෝම්බ", "News Content": "මතුගම වැලිපැන්න ප්‍රදේශයේ පාළු ඉඩමක තිබි දේශිය නිෂ්පාදිත බෝම්බ 03ක් සොයාගෙන ඇත. මතුගම , වැලිපැන්න පොලිස් වසමේ හිඩ්‍රා මාවත, කහටගහ හේන පාලු ඉඩමක තිබි ඊයේ (03) මෙම බොම්බ සොයා ගත් බව පොලීසිය පවසයි. වැලිපැන්න පොලිසියට ඊයේ (03) නිර්නාමිකව දුරකතන ඇමතුමකින් ලද තොරතුරක් මත එම සැක සහිත ඉඩමක පරීක්ෂා කර තිබේ. එහිදි අඟල් 2.5ක විශ්කම්බයක් ඇති පි.වී.සී නල උපයෝගිකර ගනිමින් මෙම බොම්බ දිගින් අඟල් අඟල් 8ක් පමණ වන බව වාර්තා වේ. තවත පුපුරණ ද්‍රව්‍ය සහිත ප්ලාස්ටික් බොතල් ද එහිදි සොයාගෙන ඇත. මෙම සිද්ධිය සම්බන්දයෙන් එම ප්‍රදේශයේ ව්‍යාපාරිකයෙකු අත්අඩංගුවට ගෙන ඇති අතර එම බොම්බ නිෂ්ක්‍රිය කිරීමට අදාල කටයුතු සිදු කර ඇති බව පොලිසිය පවසයි.", "URL": "https://sinhala.adaderana.lk/news.php?nid=109238", "Category": null, "Parent URL": null}