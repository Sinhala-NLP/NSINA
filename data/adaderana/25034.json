{"Source": "Adaderana", "Timestamp": "June 14, 2012 04:31 pm", "Headline": "හොරොයින් චෝදනා සම්බන්ධ අත්අඩංගුවට ගැනීම් 19057 යි", "News Content": "2012 ජනවාරි මස 01 දා සිට අද(14) දක්වා කාලය තුළ හොරොයින් මත්ද්‍රව්‍ය චෝදනා සම්බන්ධව සැකකරුවන් 19057 දෙනෙකු අත්අඩංගුවට ගෙන ඇති බව පොලිසිය පවසයි. එවැනි මත්ද්‍රව්‍ය චෝදනා සම්බන්ධව අදාළ කාලය තුළ අත්අඩංගුවට සැකකරුවන් පිළිබඳව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා නිකුත් කළ නිවේදනයකින් දැක්වෙන තොරතුරු ඉහත ඡායාරූපයෙන් දැක්වේ. එමෙන්ම මත්ද්‍රව්‍ය හා අන්තරාදායක ඖෂධ පාලන පනත අනුව හෙරොයින් ග‍්‍රෑම් 2 ට වඩා ළඟ තබාගැනිම, කොකේන් ග‍්‍රෑම් 2 ට වඩා ළඟ තබාගැනිම, මොෆීන් ග‍්‍රෑම් 3 ට වඩා ළඟ තබා ගැනිම, අබිං ග‍්‍රෑම් 500 ට වඩා ළඟ තබාගැනිම යන වැරදි සදහා මරණීය දඬුවමින් දඬුවම් කළ හැකි බව ද එම නිවේදනයෙන් පොලිස් මාධ්‍ය ප්‍රකාශකවරයා පෙන්වාදෙයි. තවද රටට මත්ද්‍රව්‍ය ඇතුළු වන ගුවන්තොටුපළ, වරාය, වෙරළ ආදී සියලු පරිශ‍්‍රයන් ආවරණය වන පරිදි අඛණ්ඩ මෙහෙයුම් දියත් කෙරෙන අතර විශේෂයෙන්ම මේ සදහා ශ‍්‍රී ලංකා රේගුව, ආගමන විගමන පාලක හා නාවික හමුදාවේ ද සහය ලබා ගැනෙනු ඇති බව ඔහු සඳහන් කරයි. මේ සඳහා පහත සඳහන් දුරකථන අංකවලට හෝ ආසන්නතම පොලිස් ස්ථානයට දැනුම්දීමෙන් සහාය විය හැකි බවත්, මේ සඳහා සාර්ථක තොරතුරු සපයන පුද්ගලයින්ට වටිනා මුදල් ත්‍යාග පිරිනමන බවත් පොලිස් මාධ්‍ය ප්‍රකාශකවරයා සඳහන් කරයි. පොලිස් මත්ද්‍රව්‍ය කාර්යාංශය - 011 2343334/ 011 2447943 පොලිස්පති අණ දෙන මැදිරිය - 011 2854880 හදිසි ඇමතුම් අංශය - 119", "URL": "https://sinhala.adaderana.lk/news.php?nid=25034", "Category": null, "Parent URL": null}