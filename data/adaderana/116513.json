{"Source": "Adaderana", "Timestamp": "August 14, 2019 01:02 pm", "Headline": "සීමාවාසික වෛද්‍ය පත්වීම් ලියාපදිංචිය අනිද්දා සිට", "News Content": "සීමාවාසික වෛද්‍ය පත්වීම් ලියාපදිංචිය ලබන 16 වනදා සිට ආරම්භ කරන බව සෞඛ්‍ය අමාත්‍යාංශය පවසයි. සීමාවාසික පත්වීම් කැදවීම සහ ලියාපදිංචි කිරීමේ කටයුතු ශ්‍රී ලංකා වෛද්‍ය සභාව මගින් සිදුකරන බව සෞඛ්‍ය අමාත්‍යාංශයේ වෛද්‍ය සේවා නියෝජ්‍ය අධ්‍යක්ෂ ජනරාල් වෛද්‍ය ලාල් පනාපිටිය මහතා පැවසුවේය. මෙහිදී දේශීය රාජ්‍ය විශ්ව විද්‍යාල සියල්ලම ආවරණය වන පරිදි පත්වීම් 1300 කට අධික සංඛ්‍යාවක් ලබාදීමට කටයුතු කරන බව සදහන්. මූලික රෝහල් ඇතුළු සියළු ප්‍රධාන රෝහල් වෙත සීමාවාසික වෛද්‍ය පත්වීම් ලබන්නන් යොමු කරන අතර ලියාපදිංචි කටයුතු සිදුකර සති 2 ක් තුළදී නව පත්වීම් ලබාදීමට කටයුතු කරන බව සෞඛ්‍ය අමාත්‍යාංශය පැවසුවේය.", "URL": "https://sinhala.adaderana.lk/news.php?nid=116513", "Category": null, "Parent URL": null}