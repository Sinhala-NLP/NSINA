{"Source": "Adaderana", "Timestamp": "November 22, 2018 12:20 pm", "Headline": "එල්.ටී.ටී.ඊ සැමරුම් තහනම් කරන්න පොලීසියෙන් ඉල්ලීමක්", "News Content": "‍එල්.ටී.ටී.ඊ සංවිධානය ප්‍රවර්ධනය වන ආකාරයෙන් සැමරුම් උත්සව පැවැත්විම අත්හිටුවිමේ නියෝගයක් නිකුත් කරන ලෙස කෝපායි පොලීසිය යාපනය මහේස්ත්‍රාත් අධිකරණයෙන් ඉල්ලීමක් කර තිබේ. යාපනය විශ්වවිද්‍යාලය මඟින් මහවිරු සැමරුම් උළෙලක් සංවිධානය කර ඇති බවට පලවන වාර්තා සැලකිල්ලට ගනිමින් කෝපායි පොලීසිය මෙම ඉල්ලීම සිදුකර ඇති බව වාර්තා වෙයි. ඊයේ(21) දිනයේ අදාල ඉල්ලීම සිදුකළ බව කෝපායි පොලීසියේ උසස් පොලිස් නිලධාරියෙකු අද දෙරණට සදහන් කළේය. ඒ පිළිබඳ නියෝගය හෙට දිනයේ අධිකරණය මඟින් ප්‍රකාශයට පත් කිරීමට නියමිතයි.", "URL": "https://sinhala.adaderana.lk/news.php?nid=99592", "Category": null, "Parent URL": null}