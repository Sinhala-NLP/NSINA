{"Source": "Adaderana", "Timestamp": "December 29, 2016 09:23 am", "Headline": " මිලිනා සුමතිපාල මහත්මියගේ අවසන් කටයුතු අදයි", "News Content": "සමස්ත ලංකා බෞද්ධ මහා සම්මේලනයේ හිටපු සභාපතිනී, ආචාර්ය මිලිනා සුමතිපාල මහත්මියගේ දේහය පිළිබඳ අවසන් කටයුතු අද(29) පස්වරුවේ සිදු කිරීමට නියමිතය.කොළඹ බෞද්ධාලෝක මාවතේ පිහිටි සමස්ත ලංකා බෞද්ධ මහා සම්මේලන පරිශ්‍රයේදී අවසන් කටයුතු සිදු කිරීමට සැළසුම් කර තිබේ.පුංචි බොරැල්ලේ එතුමියගේ නිවසේ තැන්පත් කර ඇති දේහය පස්වරු 2.30ට පමණ නිවසින් රැගෙනයාමට නියමිත අතර පස්වරු 3.00ට පමණ ආදාහන උත්සවය පැවැත්වීමට නියමිතය.මිය යන විට 81 වන වියේ පසුවූ මිලිනා සුමතිපාල මහත්මිය සුමති සමූහ ව්‍යාපාරයේ සභාපතිනිය ලෙස කටයුතු කරනු ලැබීය.", "URL": "https://sinhala.adaderana.lk/news.php?nid=67461", "Category": null, "Parent URL": null}