{"Source": "Adaderana", "Timestamp": "January 25, 2016 04:29 pm", "Headline": "විද්‍යා ඝාතන සැකකරුවන් 08 තෙක් යළි රිමාන්ඩ්", "News Content": "විද්‍යා ඝාතන සැකකරුවන් දසදෙනා නැවත පෙබරවාරි 08 වැනිදා දක්වා රක්ෂිත බන්ධනාගාර ගත කරන ලෙසට යාපනය,කයිට්ස් මහේස්ත‍්‍රාත් ඒ.එම්.එම්.රියාල් මහතා අද(25) නියෝග කර තිබේ.අදාළ සැකකරුවන්ගෙන් ලබාගත් රුධිර සාම්පල වැඩිදුර පරීක්ෂාවට යොමු කොට ඇති අතර,අදාළ සිදුවීම පිළිබද පරීක්ෂණ පවත්වන බැවින්ද අදාළ පිරිස නැවත රක්ෂිත බන්ධනාගාර ගත කරන ලෙසට මහේස්ත‍්‍රාත්වරයා නියෝග කළ බව කයිට්ස් පොලීසිය පවසයි.පසුගිය 2015 වසරේ මැයි මස 13 වැනිදා විද්‍යා දැරිය,යාපනය පුන්කුඩිතිව් මහා විද්‍යාලයේ අධ්‍යාපන කටයුතු සඳහා පැමිණෙමින් සිටියදි සමූහ දූෂණයට ලක්ව ජිවිතක්ෂට පත්වුණි.විද්‍යා දැරියගේ ඝාතනය සම්බන්ධයෙන් 2015 මැයි මාසයේදි සැකකරුවන් 09 දෙනෙකු අත්අඩංගුවට පත් වු අතර, 2015 දෙසැම්බර් මාසයේදි තවත් එක් සැකකරුවෙකු අත්අඩංගුවට පත්විය.සැකකරුවන්ට ඇප ලබාදෙන ලෙස ඉල්ලීම් කරනු ලැබුවද රුධිර සාම්පල වාර්තා පරීක්ෂණ තවමත් අවසන් වි නොමැති බැවින් හා ඇප ලබාදීමට පැමිණිලි පාර්ශවයේ නිතීඥවරුන් විරුද්ධවීම හේතුවෙන් මහේස්ත‍්‍රාත්වරයා ඇප ලබාදීම ප‍්‍රතික්ෂේප කොට නියෝග ලබාදුන් බව පොලීසිය පවසයි.සිද්ධියට අදාළ වැඩිදුර පරීක්ෂණ අපරාධ පරීක්ෂණ දෙපාර්තෙමින්තුව හා කයිට්ස් පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=56640", "Category": null, "Parent URL": null}