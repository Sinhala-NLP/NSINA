{"Source": "Adaderana", "Timestamp": "November 21, 2018 04:43 pm", "Headline": "ඉන්ටර්පොල් නව සභාපති දකුණු කොරියාවෙන්", "News Content": "ජාත්‍යන්තර පොලිසිය හෙවත් ඉන්ටර්පෝල් ආයතනයේ නව සභාපතිවරයා ලෙස දකුණු කොරියානු ජාතික කිම් ජොං යැන් පත්ව තිබේ. ඒ සභාපති ධුරයට ඉදිරිපත් වූ රුසියානු ජාතික අපේක්ෂකයා පරාජයට පත් කරමින්. රටවල් 194 ක් සාමාජිකත්වය දරන ජාත්‍යන්තර පොලිසියේ නව සභාපතිවරයා තෝරා ගැනීම ඩුබායි හිදී පැවති වාර්ෂික සම්මේලනයේදී සිදුකර තිබේ. ඒ අනුව දකුණු කොරියානු ජාතික කිම් ජොං යැන් ඉන්ටර්පෝල් ආයතනයේ සභාපතිවරයා ලෙස 2020 වසර දක්වා කටයුතු කරනු ඇති. ඔහු දකුණු කොරියාවේ හිටපු පොලිස් ප්‍රධානියෙකු වන අතර ඉන්ටර්පෝල් ආයතනයේ වැඩබලන සභාපතිවරයා ලෙසද කලක් කටයුතු කළේය.", "URL": "https://sinhala.adaderana.lk/news.php?nid=99560", "Category": null, "Parent URL": null}