{"Source": "Adaderana", "Timestamp": "July 17, 2013 11:22 pm", "Headline": "වැඩ වර්ජනය සාර්ථකයි", "News Content": "අද දිනයේ ක්‍රියාත්මක වූ වෘත්තීය සමිති ක්‍රියාමාර්ගය ඉතා සාර්ථක බව රජයේ හෙද නිලධාරීන්ගේ සංගමයේ සභාපති සමන් රත්නප්‍රිය මහතා සඳහන් කරයි. ඉල්ලීම් කිහිපයක් මුල් කර ගනිමින් රජයේ හෙද නිලධාරීන්ගේ සංගමය ආරම්භ කළ සංකේත වර්ජනය තවදුරටත් ක්‍රියාත්මක වෙයි. කෙසේ වෙතත් හෙද වර්ජනය මුළුමනින්ම අසාර්ථක බව සෞඛ්‍ය අමාත්‍යංශ ලේකම් වෛද්‍ය නිහාල් ජයතිලක මහතා පවසයි. ඇතැම් රෝහල්වල හෙද හෙදියන්100% සේවයට වාර්තා කර තිබූ බව නිවේදනයක් නිකුත්කරමින් අමාත්‍යංශ ලේකම්වරයා සඳහන් කරයි. හෙද සේවාවට බලපාන ඉල්ලීම් සියල්ල සෞඛ්‍ය අමාත්‍යංශ තනිව විසදිය හැකි ඒවා නොවන අතර ඒ සඳහා ආයතන කිහිපයක් සමඟ සාකච්ජා කළ යුතුව ඇති බව සෞඛ්‍ය ලේකම්වරයා පවසයි. එසේ තිබියදීත් වර්ජනක්‍රියාත්මක කිරීම අසාධාරණ බව වෛද්‍ය නිහාල් ජයතිලක මහතා සදහන් කරයි.", "URL": "https://sinhala.adaderana.lk/news.php?nid=35876", "Category": null, "Parent URL": null}