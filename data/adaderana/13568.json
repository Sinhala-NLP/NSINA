{"Source": "Adaderana", "Timestamp": "January 18, 2011 09:58 am", "Headline": "අධික හිම පතනයෙන් ජපාන ජන ජීවිතයට දැඩි බලපෑම්", "News Content": "අධික හිම පතනය හේතුවෙන් ජපානයේ ජන ජීවිතයට දැඩි බලපෑම් එල්ල වී තිබේ. පසුගිය ඉරිදා දිනයේ අඩි 8 ක් පමණ උසට හිම තට්ටු තැන්පත් වී තිබූ බව විදෙස් මාධ්‍ය වාර්තා කරයි. ඊයේ(17) දිනයේ ද දැඩි හිම පතනයක් පැවතීම හේතුවෙන් ජපානයේ දුම්රිය ධාවනයට ද බාධා එල්ල වී තිබුණි. මේ හේතුවෙන් ජපානයේ මධ්‍යම ප්‍ර‍දේශයේ පසුගිය දින දෙක තුළ පුද්ගලයින් 67,000 ක් පමණ දුෂ්කරතාවයට පත්ව සිටි බව වාර්තා වේ. ඊයේ(17) දිනයේ ටොයෝටා ආයත‍නයට අයත් කර්මාන්තශාලා 12 ක් අධික හිම පතනය හේතුවෙන් වසා දමා තිබූ බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=13568", "Category": null, "Parent URL": null}