{"Source": "Adaderana", "Timestamp": "February 1, 2016 07:05 am", "Headline": "අධිකරණයට පාට් දැමූ තවත් පිරිසක් ඔළුව නමන්න යයි", "News Content": "හෝමාගම උසාවි භූමියේ කලහාකාරි ලෙස හැසිරිමේ සිද්ධිය සම්බන්ධයෙන් චෝදනා ලැබ සිටින තවත් ස්වාමින් වහන්සේලා ඇතුළු පිරිසක් අද දිනයේ උසාවියට භාරවිමට නියමිත බව වාර්තා වේ.බොදු බලසේනා සංවිධානයේ මහ ලේකම් පූජ්‍ය ගලගොඩඅත්තේ ඥානසාරහිමි අත්අඩංගුවට ගෙන රක්ෂිත බන්ධනාගාර ගත කළ දිනයේ අධිකරණයට අපහාසවන අයුරින් හැසිරීම සම්බන්ධයෙන් ස්වාමින් වහන්සේලා ඇතුළු පිරිසකට චෝදනා එල්ල වී තිබේ.මොවුන් අත්අඩංගුවට ගෙන අධිකරණයට ඉදිරිපත් කරන ලෙස පසුගියදා හෝමාගම අධිකරණය විසින් පොලිසියට නියෝග කරන ලදී.මේ සම්බන්ධයෙන් පරික්ෂණ සිදු කරන හෝමාගම පොලිසිය කියා සිටියේ වීඩියෝපට සහ ඡායාරූප මගින් සැකකරුවන් හඳුනාගෙන ඔවුන්ට එරෙහිව නීතිය ක්‍රියාත්මක කිරිමට කටයුතු කරන බවයි.මේ වන විටත් සිද්ධියට සම්බන්ධ පුද්ගලයින් සිව් දෙනෙකු අත්අඩංගුවට ගෙන අධිකරණයට ඉදිරිපත් කිරිමෙන් අනතුරුව රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=56823", "Category": null, "Parent URL": null}