{"Source": "Adaderana", "Timestamp": "November 16, 2013 10:36 am", "Headline": "ලිබියාවේ වෙඩි තැබීමකින් 31ක් මරුට", "News Content": "ලිබියාවේ ට්‍රිපෝලි නගරයේ සිදුවු වෙඩිතැබීමකින් පුද්ගලයින් 31 දෙනෙකු ජීවිතක්ෂයට පත්ව තිබේ. විරෝධතා පෙළපාලියක් අතරවාරයේ මෙම වෙඩිතැබීම සිදුව ඇත. සන්නද්ධ කණ්ඩායමක් විසින් මෙම වෙඩි තැබීම සිදුකර ඇති බව විදෙස් මාධ්‍ය වාර්තා කරන්නේය. මෙම වෙඩිතැබීමෙම් තවත් පුද්ගලයින් 235 දෙනෙකු තුවාල ලබා ඇති බව සඳහන්ය. ලිබියානු රජය පවසන්නේ සන්නද්ධ කණ්ඩායම් කිහිපයක් මේ වන විට රටේ ස්ථාන කිහිපයක පාලනය ගෙන යන බවයි. ට්‍රිපොලි නගරයෙන් සන්නද්ධ කණ්ඩායම් පළවාහැරීමට වහා ක්‍රියාකරන බව එරට අග්‍රමාත්‍යවරයා ප්‍රකාශ කර ඇත.", "URL": "https://sinhala.adaderana.lk/news.php?nid=38880", "Category": null, "Parent URL": null}