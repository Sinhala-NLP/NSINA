{"Source": "Adaderana", "Timestamp": "December 31, 2016 09:10 am", "Headline": " පොදු සමා කාලය අදින් අවසන් ", "News Content": "ත්‍රිවිධ හමුදාවෙන් පළා ගොස් සිටි නිලධාරීන් ඇතුළු සෙසු සාමාජිකයින්ට අදාළ හමුදාවන්ට වාර්තා කිරීම සඳහා ලබාදී තිබූ පොදු සමා කාලය අදින්(31) අවසන් වෙයි.යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා පවසන්නේ එලෙස බාර නොවූ පිරිස් අත්අඩංගුවට ගැනීම සඳහා හෙට(01) දින සිට රට පුරා මෙහෙයුම් දියත් කරන බවයි.මේ වන විට ත්‍රිවිධ හමුදාවෙන් පළා ගොස් ඇති සාමාජිකයින් සංඛ්‍යාව 51,000ක් පමණ වන අතර ඉන් 42,500ක් යුද හමුදා සාමාජිකයින් බව යුද හමුදා මාධ්‍ය ප්‍රකාශක බ්‍රිගේඩියර් රොෂාන් සෙනෙවිරත්න මහතා පැවසුවේය.කෙසේවෙතත් යළි බාර වන සාමාජිකයන් හට හමුදා සාමාජිකයෙකුට හිමිවිය යුතු දීමනා ආදිය ලැබෙනු ඇති අතර රුපියල් දසදහසකට නොවැඩි ණය මුදලක් ලබාගෙන ඇත්නම් එම ණය මුදලද කපාහරිනු ලබන බවද ඔහු පැවසුවේය.", "URL": "https://sinhala.adaderana.lk/news.php?nid=67530", "Category": null, "Parent URL": null}