{"Source": "Adaderana", "Timestamp": "March 26, 2011 10:03 am", "Headline": "හිඟ මුදල් නොදුන් නිසා යුගදනවි බලාගාරයට දැවි තෙල් දීම අත්හිටුවයි", "News Content": "යුගදනවි විදුලි බලාගාරය වෙත දැවි තෙල් සැපයීම අත්හිටුවීමට පියවර ගත් බව ඛනිජ තෙල් කර්මාන්ත අමාත්‍ය සුසිල් ප්‍රේම්ජයන්ත් මහතා පවසයි. ඛනිජ තෙල් සංස්ථාවෙන් ලබාගත් දැවි තෙල් සඳහා අදාළ විදුලිබලාගාරය හිඟ මුදල් ලබානොදීම මෙම පියවර ගැනීමට හේතුවූ බව අමාත්‍යවරයා සඳහන් කරයි. යුගදනවි විදුලි බලාගාරය ඛනිජ තෙල් සංස්ථාවෙන් ලබාගත් දැවි තෙල් සඳහා රුපියල් මිලියන 3,800 ක මුදලක් ලබාදිය යුතු බව සුසිල් ප්‍රේම්ජයන්ත් අමාත්‍යවරයා පවසයි. ඉන්ධන ආනයනය කරන පිරිවැයට වඩා ලීටරයකට රුපියල් විස්සක මුදලක් අඩුවෙන් අදාළ සමාගමට දැවි තෙල් ලබාදෙන බව ද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=15081", "Category": null, "Parent URL": null}