{"Source": "Adaderana", "Timestamp": "July 1, 2018 06:47 pm", "Headline": "මහින්දගේ කණ්ඩායම සමඟ ඇත්තේ ප්‍රතිපත්තිමය විවේචනයක් පමණයි", "News Content": "හිටපු ජනාධිපති මහින්ද රාජපක්ෂ මහතා සමඟ සිටින කණ්ඩායම සමඟ ඇත්තේ ප්‍රතිපත්තිමය විවේචනයක් පමණක් බව ශ්‍රී ලංකා නිදහස් පක්ෂයේ ජාතික සංවිධායක අමාත්‍ය දුමින්ද දිසානායක මහතා පවසයි. ජන හමුවකට එක් වෙමින් අමාත්‍යවරයා මේ බව ප්‍රකාශ කළේය. ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ මන්ත්‍රීවරුන් 16 දෙනා වත්මන් ජනාධිපති මෛත්‍රීපාල සිරිසේන මහතා දිනවීමට කටයුතු නොකළ බවත් එහෙත් මෛත්‍රීපාල සිරිසේන මහතා ජයග්‍රහණය කළ පසු ඇමතිකම් රැගෙන සියලු වරප්‍රසාද භුක්ති විඳි බවද ඒ මහතා ප්‍රකාශ කළේය. හිටපු ජනාධිපති මහින්ද රාජපක්ෂ මහතා සමඟ පුද්ගලික වෛරයක් නොමැති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91798", "Category": null, "Parent URL": null}