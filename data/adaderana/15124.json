{"Source": "Adaderana", "Timestamp": "March 28, 2011 12:32 pm", "Headline": "කෙරවලපිටියේ විදුලි උත්පාදනය ඇනහිට නෑ ", "News Content": "කෙරවලපිටිය විදුලිබලාගාරයේ විදුලි උත්පාදන කටයුතු ඇනහිට ඇති බවට පැතිරයන ප්‍රචාරයන්හි කිසිදු සත්‍යතාවක් නැතැයි ලංකා විදුලිබල මණ්ඩලය පවසයි. මේ වන විට සුපුරුදු පරිදි විදුලිය උත්පාදනය කටයුතු කෙරවලපිටිය විදුලිබලාගාරයේ සිදුකෙරෙන බව එම මණ්ඩලයේ සභාපති විද්‍යා අමරපාල මහතා සඳහන් කළේය. පසුගිය දින කිහිපය තුළ කෙරවලපිටිය විදුලිබලාගාරයේ විදුලි උත්පාදන කටයුතු සඳහා අවශ්‍ය තෙල් ඛනිජ තෙල් සංස්ථාවෙන් නොලැබීමේ අර්බුදයක් පැවතියත් මේ වන විට එය සමථයකට පත්කිරීමට ලංකා විදුලිබල මණ්ඩලයට හැකි වූ බව ඔහු කියා සිටියේය. රුපියල් මිලියන 460 ක් ලංකා ඛනිජ තෙල් සංස්ථාවට ගෙවා අවශ්‍ය තෙල් සැපයීම කෙරවලපිටිය විදුලිබලාගාරයට නැවතත් ලබාගැනීමට හැකි වූ බව විද්‍යා අමරපාල මහතා වැඩිදුරටත් පැවසුවේය. මේ වන විට සුපුරුදු පරිදි කෙරවලපිටිය බලාගාරයේ විදුලි උත්පාදන කටයුතු සිදුකෙරෙන බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=15124", "Category": null, "Parent URL": null}