{"Source": "Adaderana", "Timestamp": "October 25, 2010 10:03 pm", "Headline": "භූමි කම්පාවක් සිදුවුණත් සුනාමි අවදානමක් නෑ", "News Content": "ඉන්දුනීසියාවේ සුමත්‍රා දූපත් ආසන්නයේ රිච්ටර් මාපාංකය 7.5 ක් ලෙස සලකුණු වූ භූමි කම්පාවක් හටගෙන තිබේ. ශ්‍රී ලංකාවේ වේලාවෙන් රාත්‍රී 8.12 ට පමණ මෙම භූමි කම්පාව සිදුවූ බව ආපදා කළමනාකරණ මධ්‍යස්ථානය සඳහන් කරයි. එසේ වුවද මෙම භූමි කම්පාවෙන් සූනාමි අවදානමක් මතුව නැති බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා අද දෙරණට කියා සිටියේය. කාලගුණ විද්‍යා දෙපාර්තමේන්තුව හා ආපාදා කළමනාකරණ මධ්‍යස්ථානය ඒකාබද්ධව අවදියෙන් සිටින බැවින් යම් හෙයකින් සුනාමි අවදානමක් මතු වූවහොත් ඒ පිළිබඳ කඩිනම්න් රට දැනුවත් කිරීමට පියවර ගන්නා බවද හෙතෙම කියා සිටියේය. එබැවින් මේ පිළිබඳ අනවශ්‍ය බියක් ඇති කරගත යුතු නැති බව කොඩිප්පිලි මහතා වැඩිදුරටත් පෙන්වාදුන්නේය.", "URL": "https://sinhala.adaderana.lk/news.php?nid=11734", "Category": null, "Parent URL": null}