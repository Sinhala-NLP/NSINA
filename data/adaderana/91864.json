{"Source": "Adaderana", "Timestamp": "July 2, 2018 07:11 pm", "Headline": "නිව්යෝර්ක් ටයිම්ස් වාර්තාව ආණ්ඩුවේ නොහැකියාව වසාගැනීමට පළ කළ වාර්තාවක්", "News Content": "නිව්යෝර්ක් ටයිම්ස් පුවත්පතේ පළවූ වාර්තාව ආණ්ඩුවේ නොහැකියාව වසාගැනීම වෙනුවෙන් පළ කළ වාර්තාවක් බව හිටපු ආරක්ෂක ලේකම් ගෝඨාභය රාජපක්ෂ මහතා පවසයි. වාද්දුව ප්‍රදේශයේ පැවති උත්සවයකින් අනතුරුව මාධ්‍යවේදීන් යොමුකළ ප්‍රශ්නවලට පිළිතුරු ලබාදෙමින් ඒ මහතා මේ බව සඳහන් කළේය. නිව්යෝර්ක් ටයිම්ස් කතුවරියගේ චෝදනාව අසත්‍යයි බව හිටපු ආරක්ෂක ලේකම් ගෝඨාභය රාජපක්ෂ මහතා වැඩිදුරටත් පැවසීය. වාද්දුව බෝධිරාජ මහා විහාරයීය ශ්‍රී සරණපාල දහම් පාසලට 100 වසක් සපිරීම නිමිත්තෙන් සියවසක උදානය නමින් සැමරුම් උත්සවයක් ඊයේ(01) පැවැත්වුණි. එහි ප්‍රධාන ආරාධිතයා ලෙස සහභාගි වූයේ හිටපු ආරක්ෂක ලේකම් ගෝඨාභය රාජපක්ෂ මහතායි.", "URL": "https://sinhala.adaderana.lk/news.php?nid=91864", "Category": null, "Parent URL": null}