{"Source": "Adaderana", "Timestamp": "May 22, 2010 11:13 am", "Headline": "යුද අධිකරණය පළමුවැනිදා යළි රැස්වේ", "News Content": "ජෙනරාල් සරත් ෆොන්සේකා මහතා වෙනුවෙන් ක්‍රියාත්මක වන පළමු යුද අධිකරණය ජුනි පළමුවැනිදා යළි රැස්වන බව යුද හමුදා මාධ්‍ය ප්‍රකාශක මේජර් ජෙනරාල් ප්‍රසාද් සමරසිංහ මහතා පවසයි. පළමු යුදාධිකරණය යුද හමුදාපතිවරයා විසින් පත්කරන ලද්දේ ෆොන්සේකා මහතා සක්‍රිය හමුදා සේවයේ යෙදී සිටි සමයේ දේශපාලන කටයුතුවල නියැලුණු බවට එල්ලවී තිබෙන චෝදනා විමර්ශනය කිරීම වෙනුවෙනි. එම යුදාධිකරණයේ කටයුතුවලට එරෙහිව ‍ෙෆාන්සේකා මහතා අභියාචනාධිකරණය හමුවේ පෙත්සමක් ගොනු කර තිබූ අතර එහිදී පළමුව ලබාදී තිබූ අතුරු තහනම් නියෝගය ඊයේ දිනයේ ඉවත් කෙරුණි. ඒ අනුව පළමු යුදාධිකරණය ‍ජුනි පළමුවැනිදා රැස්වීමට නියමිත බව ප්‍රසාද් සමරසිංහ මහතා පැවසුවේය.", "URL": "https://sinhala.adaderana.lk/news.php?nid=8557", "Category": null, "Parent URL": null}