{"Source": "Adaderana", "Timestamp": "May 1, 2015 04:03 pm", "Headline": "දෙමළ ජනතාව නියෝජනය කරන්න මන්ත්‍රීධූර 18ක් ඉල්ලයි", "News Content": "කඳුරට ජනතා පෙරමුණ හැටන් නගරයේදී අද (01) උද්ඝෝෂණයක නිරත වී තිබේ.ඉදිරියේදී පාර්ලිමේන්තුවට ඉදිරිපත් කිරීමට නියමිත 20 වන ආණ්ඩුක්‍රම ව්‍යවස්ථා සංශෝධනයේදී කඳුරට දමිළ ජනතාවට සාධාරණයක් ඉටුවන ලෙස මැතිවරණ ප්‍රතිසංස්කරණයක් සිදු කරන ලෙස ඉල්ලමින් ඔවුන් මෙම උද්ඝෝෂණයේ නිරත වී ඇත.මෙවර මැයි දිනයේදී මැයි දින රැලියක් නොපවත්වා කඳුරට ජනතා පෙරමුණ මෙලෙස උද්ඝෝෂණයක් සංවිධානය කර තිබිණ.උද්ඝෝෂණය සඳහා කදුරට ජනතා පෙරමුණේ දේශපාලන අංශ නායක අධ්‍යාපන රාජ්‍ය අමාත්‍ය වී.රාධක්‍රිෂ්නන් මහතාද එක්ව සිටි බව සඳහන්ය.එහිදී අදහස් දැක්වූ කදුරට ජනතා පෙරමුණේ මහලේකම් ඒ.ලෝරන්ස් මහතා සඳහන් කළේ සිදුකිරීමට නියමිත මැතිවරණ සංශෝධනයේදී කඳුකරයේ දමිළ ජනතාව නියෝජනය කිරීම සඳහා මුළු දිවයිනෙන්ම මන්ත්‍රීවරුන් 18 දෙනෙකුට හෝ අවස්ථාව හිමිවිය යුතු බවයි.", "URL": "https://sinhala.adaderana.lk/news.php?nid=51044", "Category": null, "Parent URL": null}