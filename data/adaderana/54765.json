{"Source": "Adaderana", "Timestamp": "October 30, 2015 09:22 am", "Headline": "සිසුන්ට එල්ල කළ ප්‍රහාරයට ක්‍රියාමාර්ග ගන්නවා", "News Content": "සිසුන්ට එල්ල වූ ප්‍රහාරය සම්බන්ධයෙන් සෑම ක්‍රියාමාර්ගයක්ම ගන්නා බව අන්තර් විශ්ව විද්‍යාල ශිෂ්‍ය බල මණ්ඩලයේ කැඳවුම්කරු ලහිරු විරසේකර පවසයි.මේ සම්බන්ධයෙන් මානව හිමිකම් කොමිසමට පැමිණිල්ලක් ඉදිරිපත් කිරීමට බලාපොරොත්තු වන බවද ඔහු කියයි.මේ අතර උසස් ජාතික කළමනාකරණ ඩිප්ලෝමා සිසුන්ගේ උද්ඝෝෂණය මැඩපැවැත්වීම සඳහා පොලිසිය ක්‍රියා කළ ආකාරය හෙළාදකින බව පෙරටුගාමි සමාජවාදි පක්ෂය පවසයි.නිවේදනයක් නිකුත් කරමින් එම පක්ෂය පෙන්වා දෙන්නේ අධ්‍යාපන අයිතිය සුරකින බවට පොරොන්දු වෙමින් බලයට පැමිණි යහපාලන ආණ්ඩුව ශිෂ්‍ය මර්දනයට කටයුතු කර ඇති බවයි.උසස් අධ්‍යාපන අමාත්‍යාංශය ඉදිරිපිට ඊයේ පැවැති විරෝධතාවලට සහභාගි වී කලහාකාරි ලෙස හැසුරුණු සිසුන් 39 දෙනෙකු අත්අඩංගුවට ගැනිණ.එමෙන්ම ප්‍රහාරවලට ලක්ව සිසුන් කිහිප දෙනෙකු තුවාල ලබා ඇති බව ද වාර්තා විය.", "URL": "https://sinhala.adaderana.lk/news.php?nid=54765", "Category": null, "Parent URL": null}