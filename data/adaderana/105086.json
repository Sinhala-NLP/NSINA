{"Source": "Adaderana", "Timestamp": "February 26, 2019 06:13 pm", "Headline": "කොකේන් ළඟ තබා ගත් විදෙස් කතකට ජීවිතාන්තය දක්වා සිර දඬුවම්", "News Content": "කොකේන් ළඟ තබාගැනීමේ චෝදනාවට වරදකරු වු විදෙස් ජාතික කාන්තාවකට මීගමුව මහාධිකරණය ජීවිතාන්තය දක්වා සිර දඬුවම් නියම කර තිබේ. බොලීවියානු ජාතික කාන්තාවක් වන ඇය 2016 වසරේ සැප්තැම්බර් මස 13 වනදා කටුනායක ගුවන් තොටුපලේදී රේගු නිලධාරීන් විසින් අත්අඩංගුවට ගෙන තිබුණි. සැකකාර කාන්තාව සතුව තිබී කොකේන් කිලෝග්‍රෑම් 2 යි ග්‍රෑම් 615 ක් සොයාගැනුණු අතර අදාල චෝදනාව සම්බන්ධයෙන් අධිකරණයේදී වරද පිළිගැනීම හේතුවෙන් ඇයට ජීවිතාන්තය දක්වා සිර දඬුවම් නියම කර ඇති බවයි පොලිසිය සඳහන් කළේය. මේ අතර හෙරොයින් ග්‍රෑම් 105 ක් ළඟ තබාගැනීමේ චෝදනාවට වරදකරු වු පුද්ගලයෙකුට කොළඹ මහාධිකරණය මරණ දඩුවම නියම කර තිබේ. 41 හැවිරිදි පුද්ගලයෙකුට මෙම දඬුවම නියම වී ඇති අතර 2014 වසරේ දෙසැම්බර් මස 11 වනදා මත්ද්‍රව්‍ය කාර්යංශ නිලධාරීන් විසින් මොහු අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=105086", "Category": null, "Parent URL": null}