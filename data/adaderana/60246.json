{"Source": "Adaderana", "Timestamp": "May 18, 2016 08:59 am", "Headline": "7ක් අත්අඩංගුවට", "News Content": "සැකකටයුතු අන්දමින් ධාවනය වූ ත්‍රිරෝද රථ දෙකක් සමඟ පුද්ගලයන් 07 දෙනෙකු ඌරුබොක්ක, හීගොඩ දී අත්අඩංගුවට ගෙන තිබේ.අදාළ ත්‍රි රෝද රථ පරික්ෂා කිරීමේදී එහි තිබී දේවරූප ඇතුළු පූජා භාණ්ඩ හා තවත් උපකරණ කිහිපයක් සොයාගෙන ඇති බව සඳහන්ය.සිදුකළ ප්‍රශ්නකිරීම්වලදී සැකකරුවන් පවසා ඇත්තේ රෝගියෙකු සඳහා ශාන්තිකර්මයක් සිදුකිරීම වෙනුවෙන් ගමන් කරන බවයි.නමුත් පොලීසිය විසින් සිදුකළ විමර්ශනයේදී එම කරුණ සාවාද්‍ය බව අනාවරණය වී ඇත. සැකකරුවන් විසින් නිධානයක් ලබාගැනීම සඳහා සැළසුම් කරන්නට ඇති බවට සැකකරන බව පොලීසිය පවසයි.අත්අඩංගුවට ගත් සැකකරුවන් මොරවක මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මේ මස 31 දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=60246", "Category": null, "Parent URL": null}