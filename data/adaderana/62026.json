{"Source": "Adaderana", "Timestamp": "July 13, 2016 01:46 pm", "Headline": " නන්දිගේ නවසීලන්ත ගමන වළකියි", "News Content": "නන්දි නැමැති අලි පැටවෙකු නවසීලන්තයට පරිත්‍යාග කිරීමට ගෙන ඇති තීරණය සම්බන්ධයෙන් කිසිදු ක්‍රියාමාර්ගයක් නොගන්නා මෙන් අභියාචනාධිකරණය අද වනජීවි දෙපාර්තමේන්තුව ඇතුළු පාර්ශවකරුවන්ට නියෝගයක් නිකුත් කර තිබේ.අද දෙරණ වාර්තාකරු පැවසුවේ \"ධර්ම විජය පදනම\" නැමැති සංවිධානයක් විසින් ඉදිරිපත් කළ පෙත්සමක් සලකා බැලීමෙන් පසු අභියාචනාධිකරණය මෙම තීන්දුව දුන් බවයි.නන්දි නැමැති අලි පැටවෙකු මවගෙන් වෙන්කර නවසීලන්තයට පරිත්‍යාග කිරීමට වගඋත්තරකාර පාර්ශවය ගෙන ඇති තීරණය සත්ව හිංසා පනත යටතේ වරදක් බැවින් එය වළකාලමින් අතුරු නියෝගයක් නිකුත් කරන ලෙස ඉල්ලා ඇත.කෙසේ වෙතත් වගඋත්තරකාර පාර්ශවය අධිකරණය හමුවේ පවසා ඇත්තේ මීළඟ නඩු දිනය තෙක් ඒ පිළිබඳ කිසිදු ක්‍රියාමාර්ගයක් නොගන්නා බවය.ඒ අනූව වැඩිදුර විමසීම අගෝස්තු 2 වැනිදාට කල්දැමිණ.", "URL": "https://sinhala.adaderana.lk/news.php?nid=62026", "Category": null, "Parent URL": null}