{"Source": "Adaderana", "Timestamp": "June 6, 2014 02:15 pm", "Headline": "සිසු දෙන්නාගේ ආරවුල ගුටිබැට හුවමාරුවකින් නවතී?", "News Content": "ආනමඩුව කණිෂ්ඨ විද්‍යාලයේ ඉගෙනුම ලබන පාසල් සිසුවෙකුගේ පහරකෑමට ලක්වූ බව කියන එම පාසලේම ඉගෙනුම ලබන සිසුවෙකු ආණමඩුව දිසා රෝහලට අතුළත් වී තිබේ. රෝහල් ගතව ඇත්තේ ආණමඩුව කණිෂ්ඨ විද්‍යාලයේ 09 වන වසර පන්තියේ ඉගෙනුම ලබන අබේසිංහ හේරත් මුදියන්සේලාගේ තීක්ෂණ පසන් අබේසිංහ (අවු:14) නම්වූ සිසුවෙකු වන අතර ඔහු ආණමඩුව නගරයේ පදිංචිව සිටින අයෙකි. ඊයේ (05) දහවල් පාසල් නිමවී නිවස බලා යමින් සිටින විට ආණමඩුව ආනන්දරාම විහාරස්ථානය අසලදී මෙම පහර දීම සිදු කර ඇති බව පහරකෑමට ලක්වූ සිසුවාවේ මව වන නිශාන්ති දිල්රුක්ෂි යන අය ආණමඩුව පොලීසියට පැමිණිලි කරමින් පවසා ඇත. රෝහල් ගත කර ඇති සිසුවාට පහර දී ඇත්තේ ආණමඩුව කණිෂ්ඨ විද්‍යාලයේ 09 වන වසර පන්තියේ ඉගෙනුම ලබන සිසුවෙකු බව හඳුනාගෙන තිබේ. දෙදෙනා අතර කාලයක පටන් පවතින ආරවුලක් මෙම පහරදීමට හේතුව වී ඇති බව පොලීසිය කියයි. ආණමඩුව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=43782", "Category": null, "Parent URL": null}