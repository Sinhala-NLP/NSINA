{"Source": "Adaderana", "Timestamp": "February 12, 2014 08:00 am", "Headline": "අමෙරිකානු යෝජනාවලියට චීනයේ විරුද්ධත්වය ", "News Content": "ශ්‍රි ලංකාවට එරෙහිව අමෙරිකාව විසින් ගෙන ඒමට සූදානම් වන එක්සත් ජාතීන්ගේ යෝජනාවලියට විරුද්ධත්වය පළ කරන බව චීනය පවසයි. මානව හිමිකම් වැනි කරුණු ඉස්මතු කරමින් ශ්‍රි ලංකාවේ අභ්‍යන්තර කටයුතු වලට අත පෙවිමට ඇතැම් රටවල් දරන උත්සහයට විරුද්ධත්වය පළ කරන බව එරට විදේශ අමාත්‍යවරයා සඳහන් කරයි. ශ්‍රි ලංකාවේ ආරක්ෂාව සඳහා මෙන්ම එහි ජාතික නිදහස, ස්වෛරීත්වය සහ භෞමික අඛණ්ඩතාව රැකගැනීම වෙනුවෙන් ශ්‍රි ලංකා රජයට සහය පළ කරන බවට චීන විදේශ අමාත්‍යවරයා සහතික වී ඇති බව වාර්තා වෙයි. චීනයේ සංචාරයක නිරත විදේශ අමාත්‍ය මහචාර්ය ජි.එල් පිරිස් මහතා හමුවු අවස්ථාවේ දි චීන විදේශ අමාත්‍ය වැන්ග් යී මහතා මේ බව ප්‍රකාශ කර ඇති බව එරට මාධ්‍ය පෙන්වා දෙයි. ලාංකික ජනතාවට තම අභිමතාර්තයන් ඉටු කර ගැනීමේ හැකියාව ඇති බවට චීන රජය විශ්වාසය පළ කරන බව එහිදි චීන විදේශ අමාත්‍යවරයා වැඩිදුරටත් ප්‍රකාශ කර ඇත‍‍.", "URL": "https://sinhala.adaderana.lk/news.php?nid=41055", "Category": null, "Parent URL": null}