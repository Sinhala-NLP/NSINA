{"Source": "Adaderana", "Timestamp": "June 24, 2011 09:24 am", "Headline": "මෙරට පළමු අධිවේගී මග ජූලි මස විවෘත වෙයි", "News Content": "ශ්‍රී ලංකාවේ ප්‍රථම අධිවේගී මාර්ගය ලබන ජූලි මස ආරම්භ කිරීමට අපේක්ෂා කරන බව රජය පවසයි. කොට්ටාවේ සිට පින්නදූව දක්වා අදාළ මාර්ගය මෙලෙස විවෘත කෙරෙනු ඇත. එම මාර්ගයේ හඳුනාගත් ස්ථානවල විවේකී ස්ථාන සංවර්ධනය කර නඩත්තු කිරීමේ කාර්යය ශ්‍රී ලංකා රක්ෂණ සංස්ථාව වෙත පැවරීමට කැබිනට් මණ්ඩලය තීරණය කර තිබේ. මාර්ග සංවර්ධන අධිකාරිය මගින් පවරා ගෙන ඇති ඉඩම්, අවන්හල් සහ කඩ සාප්පු ඉදිකිරීම ඇතුලු අනෙකුත් පොදු පහසුකම් වෙනුවෙන් අවුරුදු 99 ක කාලයක‍ට බදු දීම සිදුකිරීමට නියමිතය.", "URL": "https://sinhala.adaderana.lk/news.php?nid=16971", "Category": null, "Parent URL": null}