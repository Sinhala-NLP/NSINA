{"Source": "Adaderana", "Timestamp": "October 13, 2015 11:03 am", "Headline": "අටලක්ෂයක් කොල්ලකා සේවකයෙකුත් රැගෙන පලාගිහින්", "News Content": "මුහුණ ආවරණය කරගනිමින් දඹුල්ලේ පෞද්ගලික බැංකුවකට ඇතුළු වූ පුද්ගලයෙකු කවුන්ටරයේ සිටි සේවිකාවකට අත්බෝම්බයක් පෙන්නා රුපියල් 790,000ක පමණ මුදලක් කොල්ලකා පලාගොස් තිබේ.අද පෙරවරු 9.30ට පමණ මෙම මුදල් කොල්ලය සිදුව ඇති අතර මුදල් පැහැරගත් පුද්ගලයා එහි සිටි තවත් සේවකයෙකු ද බලහත්කාරයෙන් ත්‍රීවිල් රථයකට නංවාගෙන පලාගොස් ඇත.අනතුරුව ත්‍රීවිලරයෙන් ටික දුරක් ගමන් කිරීමෙන් පසු කොල්ලකරු බසයකට නැඟ ගොස් ඇති අතර සේවකයා යළි බැංකුවට පැමිණ ඇති බව පොලීසිය කියයි.", "URL": "https://sinhala.adaderana.lk/news.php?nid=54409", "Category": null, "Parent URL": null}