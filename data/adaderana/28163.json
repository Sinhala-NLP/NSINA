{"Source": "Adaderana", "Timestamp": "October 10, 2012 08:38 am", "Headline": "බස් රථ අනතුරකින් 9 ට තුවාල", "News Content": "පින්නෙලිය, කොටියාකුඹුර, යටපාන ප‍්‍රදේශයේ දී පෞද්ගලික බස් රථයක් අනතුරට ලක්වීමෙන් පුද්ගලයන් 9 දෙනෙකු තුවාල ලබා තිබේ. ඊයේ (09) රාත‍්‍රී 7.30 ට පමණ බස් රථය මාර්ගයෙන් ඉවතට පැනීමෙන් මෙම අනතුර සිදුව ඇති බව පොලීසිය පැවසීය. තුවාල ලැබූවන් කරවනැල්ල මූලික රෝහලට ඇතුළත් කර තිබෙනවා. අනතුරෙන් තුවාල ලැබූවන් අතර කාන්තාවන් හත්දෙනෙකු වේ. බරපතළ තත්ත්වයේ පසුවූ ඔවුන්ගෙන් එක් අයෙකු කොළඹ ජාතික රෝහලට මාරුකර යවා ඇති බව පොලීසිය පැවසුවේය. අනතුරට ලක්වූ බස් රථයේ ගමන් කර ඇත්තේ අවිස්සාවේල්ල කර්මාන්තපුරයේ සේවක පිරිසක් බව පින්නෙලිය පොලීසිය සඳහන් කළේය.", "URL": "https://sinhala.adaderana.lk/news.php?nid=28163", "Category": null, "Parent URL": null}