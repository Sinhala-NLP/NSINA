{"Source": "Adaderana", "Timestamp": "April 7, 2013 12:46 pm", "Headline": "රංගන ශිල්පී ආනන්ද මෙන්ඩිස් අනතුරකින් මරුට", "News Content": "හොරණ නගරයේ සිදුවු අනතුරකින් ටෙලිනාට්‍ය හා සිනමා නළුවෙකු වන අතුල ශ්‍රී ආනන්ද මෙන්ඩිස් මහතා මියගොස් තිබේ. වෑන් රථයක් මාර්ගයෙන් ඉවතට පැන පෙරළීයාමෙන් මෙම අනතුර සිදුවී ඇති බව පොලීසිය සඳහන් කළේය. අනතුරින් මියගොස් ඇත්තේ ටෙලිනාට්‍ය හා සිනමා නළුවෙකු වන අතුළ ශ්‍රී ආනන්ද මෙන්ඩිස් මහතා වන අතර මිය යන විට ඔහුගේ වයස අවුරුදු 52කි. ඔහු බලංගොඩ සිට පැමිණෙමින් සිටියදී අද අලුයම එම අනතුරට මුහුණ පා ඇතැයි සඳහන්ය. මේ අතර දඹුල්ල දිගම්පතන ප්‍රදේශයේ සිදුවු රිය අනතුරකින් පුද්ගලයින් තිදෙනෙකු තුවාල ලබා තිබේ. ජීප් රථයක් ලොරි රථයක ගැටීමෙන් මෙම අනතුර සිදුවී ඇති බව දඹුල්ල පොලීසිය සඳහන් කළේය. අනතුරෙන් තුවාල ලැබු පුද්ගලයින් ප්‍රතිකාර සඳහා දඹුල්ල රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=33077", "Category": null, "Parent URL": null}