{"Source": "Adaderana", "Timestamp": "November 12, 2018 10:16 am", "Headline": "ඉල්ලා අස් වීමට හේතුව චරිත්  කියයි", "News Content": "ශ්‍රී ලංකා ක්‍රිකට් කණ්ඩායමේ කළමණාකරු ලෙස කටයුතු කළ චරිත් සේනානායක මහතා සිය ධූරයෙන් ඉල්ලා අස්වීමට ගත් තීරණය සම්බන්ධයෙන් අද දෙරණට අදහස් පල කළේය. තමන් කණ්ඩායමෙන් ඉවත් වීමෙන් කණ්ඩායමට හොඳක් සිදු වේ නම් එය තමන් විසින් සිදු කතිරිමට කැමැත්තෙන් සිටින බව ඒ මහතා පැවසීය. තමන් කණ්ඩායාමේ සිටිමෙන් ක්‍රීඩකයන්ට සහ ශ්‍රී ලංකා ක්‍රිකට් ආයතනයට හනීයක් වන බවට කණ්ඩායමේ ප්‍රධාන පුහුණුකර වන චන්දික හතුරුසිංහ මහතා විසින් ප්‍රකාශයක් කර ඇති බව පවසමින් එංගලන්තය සහ ශ්‍රී ලංකා තරගාවලිය අතරුතුර තමන්ව එම තරගාවලින් ඉවත් කළ බවද ඔහු පැවසයි. මේ සම්බන්දයෙන් තමන් චන්දික හතුරුසිංහ මහතාගෙන් විමසු විට ඔහු එවැනි ප්‍රකාශයක් සිදු නොකළ බව පැවසු බව චරිත් සේනානායක මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=99082", "Category": null, "Parent URL": null}