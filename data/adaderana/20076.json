{"Source": "Adaderana", "Timestamp": "November 18, 2011 09:31 am", "Headline": " ආරාවුල දුරදිග ගිහින් පිහියෙන් ඇන මරාදමලා", "News Content": "ගාල්ල - ගිංතොට ප්‍රදේශයේ සුපිරි වෙළඳසැලක දී ඇතිවූ ආරවුලක් දුරදිග යාමෙන් පිහියෙන් ඇන තුවාල සිදුකිරීම හේතුවෙන් පුද්ගලයකු මියගොස් තිබේ. ඊයේ රාත්‍රී 7.30 ට පමණ ඇතිවූ මෙම සිද්ධියෙන් තුවාල ලැබූ තවත් දෙදෙනෙකු කරාපිටිය රෝහලට ඇතුළත් කර ඇති බව ගාල්ල ‍පොලිසිය සඳහන් කරයි. මියගිය පුද්ගලයා ගිංතොට, හපුගල ප්‍රදේශයේ පදිංචිව සිටි 22 හැවිරිදි අයෙකි. තුවාල ලැබූවන් අතර වෙළඳසැලේ හිමිකරු ද වන අතර පිහි ඇනීම සිදුකළ සැකකරු ද තුවාල ලබා ඇති බව පොලිසිය සඳහන් කරයි.", "URL": "https://sinhala.adaderana.lk/news.php?nid=20076", "Category": null, "Parent URL": null}