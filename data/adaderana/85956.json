{"Source": "Adaderana", "Timestamp": "March 19, 2018 10:04 pm", "Headline": "ඉදිරි පැය කිහිපය තුළ දිවයිනේ නිරිත දිග ප්‍රදේශයට තද වැසි ", "News Content": "ඉදිරි පැය කිහිපයක කාලය තුළ දිවයිනේ නිරිත දිග ප්‍රදේශයේ ඇති වාළාකුළු සක්‍රීය පද්ධතියක් බවට පත්වීම හේතුවෙන් දිවයිනේ නිරිත දිග ප්‍රදේශවලට තද වැසි ඇතිවිය හැකි බව කාළගුණවිද්‍යා දෙපාර්තමේන්තුව ප්‍රකාශ කරයි. කෙසේ වෙතත් මේ වන විටත් මේ සම්බන්ධයෙන් ධීවර හා නාවික ප්‍රජාව දැනුවත් කරමින් සිටින බවත් කළුතර ගාල්ල හා මාතර යන මුහුදු ප්‍රදේශවල සුළඟේ වේගය පැයට කිලෝමීටර 70 - 80 දක්වා වර්ධනය වීමේ හැකියාව පවතින බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේය. මෙම මුහුදු ප්‍රදේශවල ධීවර ප්‍රජාව දැඩි අවධානයකින් පසුවිය යුතු බව ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=85956", "Category": null, "Parent URL": null}