{"Source": "Adaderana", "Timestamp": "January 3, 2018 12:05 pm", "Headline": " වාහන හොරකමේ ගිය 3ක් පොලිස් දැලේ", "News Content": "ජා - ඇල, මීගමුව හා කඩුගන්නාව යන ප්‍රදේශවල සිදුවූ ත්‍රීරෝද රථ සහ යතුරුපැදි සොරකම්වලට සම්බන්ධ පුද්ගලයින් දෙදෙනෙකු පෑලියගොඩ දිසා අපරාධ කොට්ඨාසය මඟින් අත්අඩංගුවට ගෙන තිබේ. මීගමුව බන්ධනාගාරය අසලදී සහ කිඹුලාපිටිය ප්‍රදේශයේදී මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ඔවුන් විසින් සොරකම් කරන ලද ත්‍රීරෝද රථයක් සහ යතුරුපැදි දෙකක් ද එහිදී සොයාගෙන තිබේ. සැකකරුවන් සීදූව හා කිඹුලාපිටිය යන ප්‍රදේශවල පදිංචි 24 හැවිරිදි සහ 41 හැවිරිදි වියේ පසු වන්නන් බව සඳහන්ය. සැකකරුවන් අධිකරණ ක්‍රියාමාර්ග සඳහා ජා - ඇල, මීගමුව සහ කඩුගන්නාව යන පොලිස් ස්ථාන වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82435", "Category": null, "Parent URL": null}