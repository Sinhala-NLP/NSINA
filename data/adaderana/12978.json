{"Source": "Adaderana", "Timestamp": "December 20, 2010 12:09 pm", "Headline": "රටේ අභ්‍යන්තරයට ඇඟිලි ගහන්න මූන්ට බෑ -විජිත  ", "News Content": "බැංකි මූන් පමණක් නොව කිසිදු ජාත්‍යන්තර සංවිධානයකට ශ්‍රී ලංකාවේ අභ්‍යන්තරයට ඇඟිලි ගැසීමේ අයිතියක් නොමැති බව ප්‍රජාතන්ත්‍රවාදී ජාතික සන්ධානයේ පාර්ලිමේන්තු මන්ත්‍රී විජිත හේරත් මහතා පවසයි. ශ්‍රී ලංකාවේ කඩවී ඇතැයි පැවසෙන මානව හිමිකම් පිළිබඳ සොයාබලා උපදෙස් ලබාදීම සඳහා එක්සත් ජාතීන්ගේ මහ ලේකම් බැංකි මූන් මහතා විසින් පත්කළ විද්වත් කමිටුවට ශ්‍රී ලංකාවට පැමිණීමට ඉඩ ලබනොදිය යුතු බවත්, එය දැඩිව හෙළා දකින බවත් මන්ත්‍රීවරයා අවධාරණය කරයි. නමුත් ආණ්ඩුව මේ වනවිට එම කමිටුවට ශ්‍රී ලංකාවට පැමිණීමට අවසර ලබාදීමට කටයුතු කරන බවත්, එයින් ආණ්ඩුවේ දෙබිඩි පිළිවෙත පිළිබඳව පෙනීයන බවත් අද(20) කොළඹ පැවති මාධ්‍ය හමුවකදී අදහස් දක්වමින් විජිත හේරත් මහතා සඳහන් කළේය. වත්මන් රජය ගෙනයන විදේශ ප්‍රතිපත්තිය දුර්වල බවත් එම මාධ්‍ය හමුවේදී අදහස් දැක්වූ ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=12978", "Category": null, "Parent URL": null}