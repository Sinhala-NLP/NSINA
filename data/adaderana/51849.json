{"Source": "Adaderana", "Timestamp": "June 8, 2015 01:41 pm", "Headline": "චන්ද්‍රා ඒකනායක වැඩබලන අගවිනිසුරුවරියවෙයි", "News Content": "වැඩබලන අගවිනිසුරු ලෙස ශ්‍රේෂ්ඨාධිකරණ විනිසුරු චන්ද්‍රා ඒකනායක මහත්මිය දිවුරුම්දී තිබේ.අද පෙරවරුවේ ජනාධිපති මෛත්‍රීපාල සිරිසේන මහතා ඉදිරියේ චන්ද්‍රා ඒකනායක මහත්මිය එම ධූරයේ දිවුරුම් දුන් බව ජනාධිපති මාධ්‍ය අංශය සඳහන් කළේය.අගවිනිසුරු කේ.ශ්‍රී පවන් මහතා විදේශ ගතවීම හේතුවෙන් ජනාධිපති මෛත්‍රීපාල සිරිසේන මහතා විසින් එම පත් කිරිම සිදුකර තිබේ.ගාල්ල සංඝමිත්තා බාලිකා විද්‍යාලයේ සහ කොළඹ විශාකා විද්‍යාලයේ ආදී ශිෂ්‍යාවක වන චන්ද්‍රා ඒකනායක මහත්මිය 1974 වසරේදී නිතිඥවරියක ලෙස දිවුරුම් දෙන ලදී.1979 වසරේ සිට අධිකරණ සේවයට එක්වු ඇය ශ්‍රේෂ්ඨාධිකරණ විනිසුරුවරියක ලෙස පත්විම ලැබුවේ 2008 වසරේදීයි.", "URL": "https://sinhala.adaderana.lk/news.php?nid=51849", "Category": null, "Parent URL": null}