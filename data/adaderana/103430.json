{"Source": "Adaderana", "Timestamp": "January 31, 2019 12:49 pm", "Headline": "‍ජලභීතිකා එන්නත් හිඟය තවදුරටත්-වෛද්‍ය සංගමයෙන් චෝදනා", "News Content": "දිවයිනේ රෝහල් සඳහා ප්‍රමාණවත් පරිදි ජලභීතිකා එන්නත් මේ දක්වාත් ලැබී නොමැති බවට රජයේ වෛද්‍ය නිලධාරින්ගේ සංගමය චෝදනා කරයි. එහි මාධ්‍ය කමිටු සමාජික වෛද්‍ය ප්‍රසාද් කොළඹගේ මහතා සඳහන් කළේ දෛනිකව අවශ්‍ය වන එන්නත් ප්‍රමාණය සපුරා ගැනීමට නොහැකි වීම හේතුවෙන් රෝහල් කිහිපයක දැඩි අර්බුදකාරි තත්ත්වයක් හට ගෙන ඇති බවයි. එන්නත දැනට පවතින රෝහල් කරා යාමට රෝගීන්ට උපදෙස් ලබා දුන්න ද විවිධ අපහසුතා හේතුවෙන් ඔවුන් ඊට මැලිකමක් දක්වන බවද වෛද්‍ය ප්‍රසාද් කොළඹගේ මහතා වැඩිදුරටත් සඳහන් කළේය. දිවයින පුරා රෝහල්වල ජලභිතිකා එන්නත් හිගයක් පවතින බවට පසුගිය කාලයේ වාර්තා වූණි. කෙසේවෙතත් එම එන්නත් තොඟ රෝහල් වෙත යොමු කිරීමට පියවර ගත් බව සෞඛ්‍ය බලධාරින් සදහන් කර තිබුණි.", "URL": "https://sinhala.adaderana.lk/news.php?nid=103430", "Category": null, "Parent URL": null}