{"Source": "Adaderana", "Timestamp": "August 6, 2011 08:18 am", "Headline": "උ/පෙළ සිසුන්ට ජාතික හැඳුනුම්පත් නිකුත් කිරීම අදත්", "News Content": "මෙවර උසස්පෙළ විභාගයට පෙනී සිටින සිසුන් සඳහා ජාතික හැඳුනුම්පත් නිකුත් කිරීමේ කටයුතු අද(06) දිනයේ ද සිදුකෙරෙයි. පුද්ගලයින් ලියාපදිංචි කිරීමේ දෙපාර්තමේන්තුව මගින් අද විශේෂ දිනයක් සේ සලකා හැඳුනුම්පත් නිකුත් කිරීමේ කටයුතු සිදුකෙරෙන බව සඳහන්ය. මේ අතර මෙවර උසස් පෙළ විභාගය සඳහා පෙනී සිටින දරුවන්ට‍ විභාගය පැවැත්වෙන කාලය තුළ පෞද්ගලික බස්රථවල නොමිලේ ගමන් කිරීම සඳහා පහසුකම් සලසා නොමැති බව ලංකා පෞද්ගලික බස්හිමියන්ගේ සංගමය පවසයි. ඇතැම් පිරිස් දරුවන් සහ දෙමව්පියන් නොමග යවමින් ළමුන්ට නොමිලේ ප්‍රවාහන පහසුකම් සලසා දෙන බව පවසන බව එම සංගමය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=17875", "Category": null, "Parent URL": null}