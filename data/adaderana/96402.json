{"Source": "Adaderana", "Timestamp": "September 20, 2018 12:48 pm", "Headline": "ඉත්තෑ දඩයමේ ගිය තරුණයින් මියයෑමට හේතුව හෙළිවෙයි", "News Content": "ඉත්තෑවන් දඩයමේ ගොස් උමඟක් තුළ මිය ගිය තරුණයන් දෙදෙනා විෂ දුම අග්‍රාහනය විමෙන් මිය ගොස් ඇති බව අනාවරණය වී තිබේ. නුවරඑළිය මුලික රෝහලේ අධිකරණ වෛද්‍යය නිලධාරි කේ.මුදිත කුඩාගම මහතා විසින් සිදු කල පශ්චාත් මරණ පරික්ෂයේදි මේ බව තහවුරු වු බව රාගල පොලිසියේ ස්ථානාධිපති ප්‍රධාන පොලිස් පරික්ෂක අනෝජ් ධම්මික කාරියවසම් මහතා පැවසිය. රාගල පොලිස් සවමට අයත් රාගල සෙන්එලියාස් වතු යායේ පදිංචි සෙල්ලයියා අශෝක් කුමාර් (31) මහෙස්වරන් රත්නේෂ්වරම් ඉකුත් 15 වෙනිදා එම වතු යායේ රක්ෂිතයක පිහිටි ගල් ගුහාවකට ඉත්තැවන් දඩයම් කිරිම සඳහා ගොස් සිටියදි ගල් ගුහාව තුළදිම අභිරහස් ලෙස මිය ගොස් සිටිහ. මිය ගිය දෙදෙනා එම වතුයායේ රක්ෂිතයක පිහිටි ගල් ගුහාවක වෙසෙන ඉත්තෑවන් දඩයම් කිරිම සඳහා ගොස් ඉත්තැවන් ගල් ගුහාවෙන් ඉවතට ගැනිම සඳහා දුමාරයක් ඇති කර තරුණයන් දෙදෙනාද ගල් ගුහාව මත රැදි සිට ඇති බව රාගල පොලිසියේ ස්ථානාධිපතිවරයා කියා සිටියේ. දඩයමේ ගිය තරුණයන් දෙදෙනා ආපසු නොපැමිණි නිසා එම වතුයායේ වතු කම්කරුවන් එක්ව ඉකුත් (16) උදැසන ඔවුන් දෙදෙනා සොයා එම රක්ෂිතයේ සිදු කල මෙහෙයුමකදි දෙදෙනාගේ සිරුරු ගල් ගුහාවේ තිබි සොයා ගෙන ඇත. එම තරුණයන් දෙදෙනා සමඟ දඩයමේ රැගෙන ගිය සුනඛයෙකුද එම ගල් ගුහාව තුළම මිය ගොස් සිටියදි පොලිසිය විසින් සොයාගෙන තිබු අතර ,මිය ගිය තරුණයන් දෙදෙනාගේ සිරුරු අසල ඝතානය කර තිබු ඉත්තැවෙකුගේද සිරුරක්ද හමු වි ඇත. මිය ගිය තරුණයන් දෙදෙනාගේ අවසන් කටයුතු වතු කම්කරුවන් විශාල පිරිසකගේ සෝ සුසුම් මැද (19) පස්වරුවේ එම වතු යායේ පොදු සුසාන භුමියේදි සිදු කෙරිණ. මිය ගිය තරුණයන් දෙදෙනා එම රක්ෂිතයට ගොස් සතුන් දඩයම් කිරිමේ ජාවාරමක කාලයක් තිස්සේ නිරතව සිට ඇති බවට තොරතුරු අනාවරණය වි ඇත.", "URL": "https://sinhala.adaderana.lk/news.php?nid=96402", "Category": null, "Parent URL": null}