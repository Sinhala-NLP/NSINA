{"Source": "Adaderana", "Timestamp": "March 4, 2013 08:24 am", "Headline": "එ.ජා.ප. ජ්‍යේෂ්ඨයින්ගේ විශේෂ හමුවක් අද", "News Content": "එක්සත් ජාතික පක්ෂයේ ජ්‍යේෂ්ඨයින්ගේ විශේෂ හමුවක් අද (04) දිනයේ දී පැවැත්වීමට නියමිතය. විපක්ෂ නායක හා එක්සත් ජාතික පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් මෙම හමුව අද පෙරවරුවේ පැවැත්වෙන බව සඳහන්ය. දැනට මතභේදයකට තුඩුදී ඇති එක්සත් ජාතික පක්ෂ නියෝජ්‍ය නායක ධුරය පිළිබඳව සාකච්ඡා කිරීම සඳහා මෙම හමුව පැවැත්වෙන බව වාර්තා වේ. එක්සත් ජාතික පක්ෂ නියෝජ්‍ය නායක ධුරය සඳහා මේ වන විට නම් 4 ක් යෝජනා වී තිබේ. මේ අනුව යෝජනා වී ඇති නම් සඳහා ඡන්දයක් පවත්වා නියෝජ්‍ය නායකධූරය සඳහා පුද්ගලයෙකු තෝරා පත්කර ගන්නේ ද එසේත් නොමැති නම් නියෝජ්‍ය නායකයෙකු නොමැතිව ඉදිරි දේශපාලන කටයුතු සිදු කරන්නේ ද යන්න පිළිබඳව මෙහිදී තීරණය කෙරෙනු ඇති. මීට අමතරව ඉදිරි මැතිවරණ සඳහා ප්‍රධාන විපක්ෂය ක්‍රියාත්මක විය යුතු ආකාරය පිළිබඳව ද මෙහිදී සාකච්ඡා කිරීමට නියමිතය. එමෙන්ම වර්ථමාන දේශපාලන අර්බුධ පිළිබඳව ද මෙම හමුවේ දී සාකච්ඡා කරන බව එක්සත් ජාතික පක්ෂයේ ජ්‍යේෂ්ඨ ප්‍රකාශකයෙකු අද දෙරණ සමඟ සඳහන් කළේය.", "URL": "https://sinhala.adaderana.lk/news.php?nid=32092", "Category": null, "Parent URL": null}