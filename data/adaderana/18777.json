{"Source": "Adaderana", "Timestamp": "September 17, 2011 09:04 am", "Headline": "මෙරට ද්‍රවිඩ සිසුන්ට ඉන්දියාවෙන් ආධාර", "News Content": "ශ්‍රී ලංකාවේ දෙමළ ජාතික ශිෂ්‍යයින් සඳහා ආධාර ලබාදිමට ඉන්දියාව ඉදිරිපත්ව සිටියි. ශ්‍රී ලාංකික දෙමළ සිසුන් 1000 ට උසස් අධ්‍යාපනය සඳහා මූල්‍යාධාර ලබාදීමට එරට රජය පියවර ගෙන ඇති බව ඉන්දීය මාධ්‍ය වාර්තා කරයි. ශ්‍රී ලංකාවේ සුබසාධන කඳවුරුවල සිටින ළමුන් සඳහා මෙම ආධාර සැපයීමට ඉන්දීය රජය සූදානම් වේ. වාචික හා ලිඛිත විභාගයකින් අදාළ ශිෂ්‍යත්වලාභීන් තෝරාගැනීමට නියමිත බව වාර්තා වේ.", "URL": "https://sinhala.adaderana.lk/news.php?nid=18777", "Category": null, "Parent URL": null}