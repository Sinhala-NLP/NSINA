{"Source": "Adaderana", "Timestamp": "December 22, 2018 03:54 pm", "Headline": "මනුසත් දෙරණ සහ FM දෙරණ සිදු කළ තවත් සද් ක්‍රියාවක්", "News Content": "එෆ්.එම්.දෙරණ අසපුව පෝදා සජීවී වැඩසටහනට සමගාමීව අම්රිතා හදුන්කූරූ සහ මනුසත් දෙරණ එක්ව දියත් කරන සාමනේර හිමිවරුන් උදෙසා ශිෂ්‍යාධාර ලබාදීමේ වැඩසටහනේ තවත් අදියරක් අද (22) පැවැත් විය. ඒ කැස්බෑව නිවුන්ගම ශ්‍රි නන්දාරාම විහාරස්ථානයේදීයි. එෆ්.එම්.දෙරණ මඟින් සෑම පසළොස්වක පොහෝ දිනකම විකාශය කෙරෙන අසපුව පෝදා සජීවී වැඩසටහන අද දිනය පුරා කැස්බෑව නිවුන්ගම ශ්‍රි නන්දාරාම විහාරස්ථානය කේන්ද්‍ර කර ගනිමින් පැවැත් වේ. මීට සමගාමීව අම්රිතා හදුන්කූරූ සහ මනුසත් දෙරණ එක්ව සංවිධාන කරන දුෂ්කර ප්‍රදේශ වල වැඩවසන සාමනේර හිමිවරුන්ට අධ්‍යාපනය හැදෑරිම සදහා ශිෂ්‍යාධාර ලබාදීමේ වැඩසටහනේ සිව්වන අදියර අද පෙරවරුවේ නන්දාරාම විහාරස්ථානයේදි සිදුකෙරුණි. මෙහිදි සාමනේර හිමිවරුන් දස නමක් උදෙසා ශිෂ්‍යාධාර පිරිනැමිම සිදුකෙරුණි.", "URL": "https://sinhala.adaderana.lk/news.php?nid=101152", "Category": null, "Parent URL": null}