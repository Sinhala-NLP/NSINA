{"Source": "Adaderana", "Timestamp": "August 16, 2011 06:38 pm", "Headline": " ඕස්ට්‍රේලියාවට ලකුණු 287 ක ඉලක්කයක්", "News Content": "ශ්‍රී ලංකාව හා ඕස්ට්‍රේලියාව අතර පැවැත්වෙන තෙවන එක්දින තරගයේ පළමුවෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 9 ට ලකුණු 286 ක් ලබාගැනීමට සමත්විය. එහිදී උපුල් තරංග ඕස්ට්‍රේලියාවට එරෙහිව ලකුණු 111ක් ලබාගැනීම විශේෂත්වයක් විය. අද සූරියවැව ජාත්‍යන්තර ක්‍රිකට් ක්‍රීඩාංගණයේ පැවත්වෙන මෙම තරගයේ කාසියේ වාසිය දිනාගැනීමට ඕස්ට්‍රේලියානු කණ්ඩායම සමත් වූ අතර ඒ අනුව පළමුව පන්දුවට පහරදීමේ අවස්ථාව ශ්‍රී ලංකා කණ්ඩායමට ලබාදෙන ලදී.", "URL": "https://sinhala.adaderana.lk/news.php?nid=18119", "Category": null, "Parent URL": null}