{"Source": "Adaderana", "Timestamp": "November 26, 2017 08:25 am", "Headline": " පරණ ක්‍රමයට හරි ඡන්දේ තියන්න ඕනි යැයි කරූ කියයි", "News Content": "පැරණි ඡන්ද ක්‍රමයට හෝ ඉදිරි මැතිවරණය පැවැත්විය යුතු බව නියෝජ්‍ය අමාත්‍ය කරූ පරණවිතාන මහතා පවසයි. ඔහු පෙන්වා දෙන්නේ මැතිවරණය පැවැත්වීම සම්බන්ධයෙන් මේ වන විට ගැටළුකාරී තත්ත්වයන් මතුව ඇති බවයි. මැතිරණය කල්යාම සම්බන්ධයෙන් පාර්ලිමේන්තු මන්ත්‍රී එස්.එම්.චන්ද්‍රසේන මහතා ප්‍රකාශ කළේ මැතිවරණය කල් දැමීම මානව හිමිකම් උල්ලංඝණය කිරීමක් බවයි. මේ අතර ඇතැම් දේශපාලන කණ්ඩායම් සිය අවශ්‍යතාවන් සඳහා මැතිවරණය කල් දැමීමේ උත්සහයක නිරතව සිටින බව පෙරටුගාමී සමාජවාදී පක්ෂයේ දේශපාලන මණ්ඩල සභික කුමාර් ගුණරත්නම් මහතා සඳහන් කරයි. ආණ්ඩුව විසින් මැතිවරණය කල් දැමීමේ උත්සාහයක නිරතව සිටින බව ජාතික නිදහස් පෙරමුණේ නායක පාර්ලිමේන්තු මන්ත්‍රී විමල් වීරවංශ මහතා සඳහන් කළේය.", "URL": "https://sinhala.adaderana.lk/news.php?nid=80537", "Category": null, "Parent URL": null}