{"Source": "Adaderana", "Timestamp": "January 10, 2018 11:23 am", "Headline": " පොල් ලෙලි අස්සේ බුරුත දැව ප්‍රවාහනය කළ 2කට වැඩ වැරදුන හැටි", "News Content": "පොල් ලෙලි තුළ සඟවාගෙන බුරුත දැව තොගයක් පුනරීන් සිට යාපනය දක්වා කුඩා ලොරි රථයකින් ප්‍රවාහනය කළ සැකකරුවන් දෙදෙනෙකු ඊයේ(09) සවස අත්අඩංගුවට ගත් බව කිලිනොච්චිය පූනරීන් පොලීසිය පවසයි. පොලීසිය පැවසූවේ බුරුත දැව කදන් ලොරි රථයේ පටවා ඊට උඩින් පොල් ලෙලි අසුරා දැව ප්‍රවාහනය කළ සැකකරුවන් දෙදෙනෙකු එලෙස අත්අඩංගුවට ගත් බවයි. පුනරීන් පොලීසිය යාපනය මන්නාරම ප්‍රධාන මාර්ගයේ සිදුකළ ‍‍හදිසි සෝදිසි කිරීමකදී සැකකරුවන් අත්අඩංගුවට ගැනීමට හැකිවු බවද පොලිසිය සදහන් කළේය. පොලීසිය වැඩිදුරටත් පැවසූවේ අත්අඩංගුවට ගත් පුනරීන් ප්‍රදේශයේ පදිංචි වයස අවුරුදු 25 ක් පමණ වන සැකකරුවන් කිලිනොච්චිය මහේස්ත්‍රාත් අධිකරණයට අද(10) ඉදිරිපත් කිරීමට නියමිත බවයි. සිද්ධිය සම්බන්ධයෙන් පුනරීන් පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=82757", "Category": null, "Parent URL": null}