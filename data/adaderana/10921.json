{"Source": "Adaderana", "Timestamp": "September 17, 2010 12:57 pm", "Headline": "කරදියනාරු පිපිරීමෙන් මිය ගිය පිරිස 25 ට වැඩියි", "News Content": "මඩකළපුව - කරදියනාරු පොලීසිය අසල සිදුවූ පිපිරීමෙන් 25 දෙනෙකුට අධික පිරිසක් මරුමුවට පත්ව ඇති බවජාතික ආරක්ෂාව පිළිබඳ මාධ්‍ය මධ්‍යස්ථානයේ අධ්‍යක්ෂ ජෙනරාල් ලක්ෂ්මන් හුළුගල්ල මහතා පවසයි. මෙම විසි පස්දෙනා අතරට විදේශිකයින් දෙදෙනෙකු ද ඇතුළත් බව ඔහු අද දෙරණට කියා සිටියේය. කරදියනාරු පොලීසිය අසල නවත්වා තිබුණු පිපුරුම් ද්‍රව්‍ය සහිත කන්ටේනරයක් මෙසේ පුපුරා ඇති බවත් එය අත්වැරදීමකින් සිදුවූ අනතුරක් බවත් හෙතෙම කියා සිටියේය. මෙම කන්ටේනරයේ අසුරා තිබුණු පිපුරුම් ද්‍රව්‍ය මහා මාර්ග ඉදිකිරීමේදී ගල් පර්වත පුපුරුවා හැරීම ආදිය සඳහා භාවිතයට ගන්නා ලද ඒවා බවත්,මෙම කන්ටේනරය චීන සමාගමකට අයත් බවත් හුළුගල්ල මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10921", "Category": null, "Parent URL": null}