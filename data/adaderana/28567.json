{"Source": "Adaderana", "Timestamp": "October 24, 2012 09:18 am", "Headline": "හොරෙන් රට පනින්න ගිය 16 ට වැඩ වරදියි", "News Content": "නීති විරෝධී ලෙස ඔස්ටේ‍්‍රලියාවට යාමට සූදානම්ව සිටි පුද්ගලයින් 16 දෙනෙකු සැකපිට පොලීසිය විසින් අත්අඩංගුවට ගෙන තිබේ. හම්බන්තොට, මයුරපුර ප‍්‍රදේශයේ ලැගුම්හලක රැඳී සිටිය දී මොවුන් අත්අඩංගුවට ගෙන ඇති බව සඳහන්ය. මොවුන් මඩකළපුව, වව්නියාව සහ යාපනය ප‍්‍රදේශවල පදිංචිකරුවන් බව පොලීසිය පවසයි. හම්බන්තොට පොලීසිය ඊයේ (23) රාත‍්‍රියේ සිදුකළ වැටලීමක දී මොවුන් අත්අඩංගුවට ගෙන ඇත. මෙම පිරිස අද හම්බන්තොට මහේස්ත‍්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28567", "Category": null, "Parent URL": null}