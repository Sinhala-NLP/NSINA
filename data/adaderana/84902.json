{"Source": "Adaderana", "Timestamp": "February 27, 2018 10:16 am", "Headline": "  හෙරොයින්  එක්ක 1ක් පොලිස් දැලේ", "News Content": "මොරටුව කටුබැද්ද ප්‍රදේශයේදී හෙරොයින් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. සංවිධානත්මක අපරාධ නිවාරණ කොට්ඨාසයේ නිලධාරීන්ට ලද තොරතුරක් මත සිදුකළ වැටලීමකදී සැකකරු අත්අඩංගුවට ගෙන ඇති බව සඳහන්ය. එහිදී සැකකරු සතුව තිබී හෙරොයින් ග්‍රෑම් 19යි මිලිග්‍රෑම් 450ක් පොලීසිය බාරයට ගෙන තිබේ. අත්අඩංගුවට ගත් සැකකරු 39 හැවිරිදි මොරටුව ප්‍රදේශයේ පදිංචිකරුවෙකු වන අතර ඔහු අද මොරටුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=84902", "Category": null, "Parent URL": null}