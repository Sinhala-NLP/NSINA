{"Source": "Adaderana", "Timestamp": "December 14, 2013 04:37 pm", "Headline": "පුහුණුවේදී ආධුනික සෙබළා මරු දකී!", "News Content": "මින්නේරිය 07වන කාලතුවක්කු පුහුණු පාසලේ සිදුවු පිපුරුමකින් ආධුනික හමුදා සෙලබලෙකු ජීවිතක්ෂයට පත්ව තිබේ. අද දහවල් මෙම ජීවිත අනතුර සිදුව ඇති බව වාර්තා වේ. පුහුණුවීම් කටයුත්තක් අතරතුර පුහුණුව සඳහා යොදාගන්නා කාලතුවක්කු උණ්ඩයක් ගැලවීමට යාමේ දී සිදුවු අත්වැරැද්දක් හේතුවෙන් අදාළ සෙබළා මියගොස් ඇති බව පොලිසිය සඳහන් කළේය. මෙලෙස මියගොස් ඇත්තේ 22 හැවිරිදි හලාවත ප්‍රදේශයේ පදිංචි සෙබළෙකු බව ‍වාර්තා වේ. මියගිය සෙබළාගේ මෘත ශරීරය පොළොන්නරුව රෝහලේ මෘත ශරීරාගාරයේ තැන්පත් කර ඇත.", "URL": "https://sinhala.adaderana.lk/news.php?nid=39593", "Category": null, "Parent URL": null}