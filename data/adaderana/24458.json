{"Source": "Adaderana", "Timestamp": "May 23, 2012 10:26 am", "Headline": "පකිස්ථානයේ වෙඩි තැබීමකින් 10 ක් මරුට", "News Content": "පකිස්ථානයේ සිදු වූ වෙඩිතැබීමකින් පුද්ගලයින් 10 දෙනෙකු ජීවිතක්ෂයට පත්ව තිබේ. පකිස්ථානයේ කරච්චි හි පැවති දේශපාලන රැළියක දී මෙම වෙඩිතැබීම සිදු වී ඇති බව සඳහන්ය. රැළියට කඩා වැදුණු නාඳුනන තුවක්කුකරුවෙකු වෙඩිතැබීම සිදුකර ඇති බව වාර්තා වේ. මෙම සිදුවීමෙන් තවත් පුද්ගලයින් 30 දෙනෙකුට අධික පිරිසක් තුවාල ලබා ඇත. තුවාල ලැබූවන් අතර මාධ්‍යවේදීන් දෙදෙනෙකු ද සිටින බව විදෙස් මාධ්‍ය වාර්තා කරයි. උර්දු භාෂාව කතා කරන නාගරික බහුතරය වෙනුවෙන් නව පළාතක් ප්‍රකාශයට පත් කිරීමට එරෙහිව මෙම රැළිය පවත්වා ඇති බව විදෙස් මාධ්‍ය වැඩිදුරටත් වාර්තා කරයි.", "URL": "https://sinhala.adaderana.lk/news.php?nid=24458", "Category": null, "Parent URL": null}