{"Source": "Adaderana", "Timestamp": "September 20, 2018 09:15 am", "Headline": "ඉන්දියාවට කඩුලු 09 ක විශිෂ්ඨ ජයක්", "News Content": "ආසියානු කුසලාන එක්දින තරගාවලියේ ඊයේ(19) පැවති තරගයෙන් පාකිස්ථාන කණ්ඩායම පරදවා කඩුලු 08ක ජයක් හිමිකරගැනීමට ඉන්දීය කණ්ඩායම සමත් වුණි. තරගයේ පළමුවෙන් පන්දුවට පහරදුන් පාකිස්ථාන කණ්ඩායම පන්දු වාර 43යි එක් පන්දුවක් තුළ දී සියලු ක්‍රිඩකයින් දැවී ලකුණු 162ක් ලබාගත්තේය. පාකිස්ථාන ඉනිම වෙනුවෙන් බාබර් අසාම් ලකුණු 47ක් සහ ෂොයිබ් මලික් ලකුණු 43ක් ලබාගැනීමට සමත් වුණි. පන්දු යැවීමේදී බුවනේෂ්වර් කුමාර් සහ කේදර් ජදේව් කඩුලු 03 බැගින් බිඳ හෙලූ අතර ජස්ප්‍රිට් බුම්රා කඩුලු 02ක් බිඳ හෙලුවේය. පිළිතුරු ඉනිම සඳහා පිටියට පිවිසි ඉන්දීය කණ්ඩායම පන්දු වාර 29කදී කඩුලු 02ක් පමණක් දැවී ජයග්‍රහණය වාර්තා කළේය. ඉන්දීය ඉනිම වෙනුවෙන් රෝහිත් ෂර්මා ලකුණු 52ක් සහ ශිකර් දවාන් ලකුණු 46ක් ලබාගත්තේය. මේ අතර ආසියානු කුසලාන තරගාවලිය සහභාගී වූ ශ්‍රී ලංකා කණ්ඩායම ඊයේ රාත්‍රි දිවයිනට පැමිණියේය.", "URL": "https://sinhala.adaderana.lk/news.php?nid=96380", "Category": null, "Parent URL": null}