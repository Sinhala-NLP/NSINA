{"Source": "Adaderana", "Timestamp": "December 9, 2013 01:34 pm", "Headline": "උඩුදුම්බර අය වැයත් පරාදයි", "News Content": "උඩුදුම්බර ප්‍රාදේශීය සභා මංගල අයවැය වැඩි ඡන්ද එකකින් පරාජය වී තිබේ. උඩුදුම්බර ප්‍රාදේශීය සභාවේ සභාපති ගාමිණි සෙනරත් බණ්ඩාර මහතා විසින් අයවැය සභාවට ඉදිරිපත් කරන ලදී. ඉන් අනතුරුව ඡන්ද විමසීම පැවති අතර එහිදි අයවැයට පක්ෂව ඡන්ද 4ක් ලැබුණු අතර විපක්ෂව ඡන්ද 5ක් ලැබුණී. උඩුදුම්බර ප්‍රාදේශීය සභාව එක්සත් ජනතා නිදහස් සන්ධාන මන්ත්‍රීවරුන් පස් දෙනෙකුගෙන් ද එක්සත් ජාතික පක්ෂ මන්ත්‍රීවරුන් තිදෙනෙකුගෙන් ද ස්වාධීන කණ්ඩායම් නියෝජනය කරන එක් මන්ත්‍රීවරයෙකුගෙන් ද සමන්විතය. විපක්ෂයේ සියලු මන්ත්‍රීවරුන් අය වැයට විරුද්ධව ඡන්දය ප්‍රකාශ කළ අතර එක්සත් ජනතා නිදහස් සන්ධාන මන්ත්‍රීවරයෙකු ද ඊට ඇතුළත්වීම විශේෂත්වයකි.", "URL": "https://sinhala.adaderana.lk/news.php?nid=39448", "Category": null, "Parent URL": null}