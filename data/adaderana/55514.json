{"Source": "Adaderana", "Timestamp": "December 4, 2015 01:12 pm", "Headline": "අමාත්‍යංශ පිරික්සීම ජනවාරීයේ සිට ක්‍රියාත්මක කරනවා", "News Content": "පාර්ලිමේන්තු කාරකසභා ක්‍රමය ලබන ජනවාරි මාසයේ සිට ක්‍රියාත්මක කරන බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පෙන්වා දෙන්නේ එක් එක් විෂයන් සහ අමාත්‍යාංශ පිළිබඳ පරික්ෂා කිරීම එම කාරක සභා පිහිටුවීමේ අරමුණ බවයි.තුන්වන යොවුන් පාර්ලිමේන්තුවේ මංගල සැසිවාරයට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කළේය.මහරගම තරුණ සේවා සභා ශාලවේ අද පෙරවරුවේ පැවැති එම සැසිවාරයට එක්වෙමින් වැඩිදුරටත් අදහස් දැක්වූ අග්‍රාමාත්‍යවරයා සඳහන් කළේ යොවුන් පාර්ලිමේන්තුව, අමාත්‍යාංශ සහ පළාත් ප්‍රධාන අමාත්‍යවරුන් අතර යොවුන් කටයුතුවලට අදාල කරුණු සම්බන්ධයෙන් සම්බන්ධීකරණයක් ඇති කළ යුතු බවයි.ඒ අනුව අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් ඒ සඳහා කමිටුවක් ද පත් කෙරුණි.රාජ්‍ය අමාත්‍ය නිරෝෂන් පෙරේරා, නියෝජ්‍ය අමාත්‍ය අනුරාධ ජයරත්න යන මහත්වරුන් මෙන්ම තරුණ සේවා සභාපතිවරයා, යොවුන් පාර්ලිමේන්තු කථානායකවරයා සහ යොවුන් පාර්ලිමේන්තු අග්‍රාමාත්‍යවරයා කමිටුවේ සෙසු සාමාජිකයින් වේ.", "URL": "https://sinhala.adaderana.lk/news.php?nid=55514", "Category": null, "Parent URL": null}