{"Source": "Adaderana", "Timestamp": "January 25, 2012 11:40 am", "Headline": "ශ්‍රී ලංකා මුහුදු සීමාවට පැමිණි ඉන්දීය ධීවරයින් 43 ක් අත්අඩංගුවේ ", "News Content": "මුහුදු සීමා උල්ලංඝණය කරමින් ශ්‍රී ලංකා මුහුදු සීමාවේ අනවසරෙන් ධීවර කටයුතුවල නිරත වූ ඉන්දීය ධීවර යාත්‍රා 6 ක් සහ ධීවරයින් 43 දෙනකු අත්අඩංගුවට ගත් බව නාවික හමුදා මාධ්‍ය ප්‍රකාශක,කමාන්ඩර් කෝසල වර්ණකුලසූරිය මහතා පවසයි. ඊයේ රාත්‍රීයේ පුල්මුඩෙයි මුහුදු සීමාවට උතුරෙන් ශ්‍රී ලංකා මුහුදු සීමාවේදී මෙම පිරිස අත්අඩංගුවට ගත් බවත්,මේවන විට ධීවර යාත්‍රා,අත්අඩංගුවට ගනු ලැබූ මාළු හා ධීවර ආම්පන්න සමග ඉන්දීය ධීවරයින් පිරිස ත්‍රීකුණාමලය වරායට රැගෙනවිත් ඇති බවත් නාවික හමුදා මාධ්‍ය ප්‍රකාශකවරයා කියා සිටියි. මූලික විමර්ශන කටයුතුවලින් අනතුරුව මෙම පිරිස් වැඩිදුර විමර්ශන සඳහා පොලිසියට බාරදීමට නියමිත බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21627", "Category": null, "Parent URL": null}