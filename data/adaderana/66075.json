{"Source": "Adaderana", "Timestamp": "November 16, 2016 11:48 am", "Headline": "ආවා සැකකරුවන් 11ක් යළි රිමාන්ඩ්", "News Content": "යාපනයේ ක්‍රියාත්මක “ආවා“ නමැති කණ්ඩායමේ බවට සැකපිට අත්අඩංගුවට ගත් සැකකරුවන් 11 දෙනෙකු තවදුරටත් රක්ෂිත බන්ධනාගාර ගත කර තිබේ.පසුගිය දිනවල යාපනය ප්‍රදේශයේ සිදුවූ ප්‍රචණ්ඩකාරී සිදුවීම්වලට සම්බන්ධ “ආවා“ නමැති කණ්ඩායමක් සම්බන්ධ බවට තොරතුරු වාර්තා වී තිබුණි.ඒ අනුව ත්‍රස්ත මර්දන කාර්යාංශය විසින් සිදුකළ විමර්ශනවලදී එම කණ්ඩායමට සම්බන්ධ බවට සැකපිට මෙම සැකකරුවන් 11 දෙනා අත්අඩංගුවට ගෙන තිබු අතර ඔවුන් අධිකරණයට ඉදිරිපත් කිරීමෙන් අනතුරුව රක්ෂිත බන්ධනාගාර ගත කෙරුණි.අදාළ නඩුව අද යළි කොළඹ මහේස්ත්‍රාත් අධිකරණය හමුවේ කැඳවු අවස්ථාවේ සැකකරුවන් සම්බන්ධයෙන් තවදුරටත් විමර්ශන සිදුකෙරෙන බව ත්‍රස්ත මර්දන කාර්යාංශය අධිකරණයට දැනුම් දී ඇත.ඒ අනුව එම කරුණු දැක්වීම සැලකිල්ලට ගත් කොළඹ අතිරේක මහේස්ත්‍රාත් අරුණි ආටිගල මහත්මිය සැකකරුවන් ලබන 30 වන දින දක්වා යළි රක්ෂිත බන්ධනාගාර ගත කිරීමට නියෝග කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=66075", "Category": null, "Parent URL": null}