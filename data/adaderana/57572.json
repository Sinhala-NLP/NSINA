{"Source": "Adaderana", "Timestamp": "February 25, 2016 12:06 pm", "Headline": "හෙරොයින් සමඟ ඉන්දීය ජාතිකයා කොටු", "News Content": "හෙරොයින් තොගයක් සමඟ ඉන්දීය ජාතිකයෙකු කටුනායක ගුවන්තොටුපොළේදී අත්අඩංගුවට ගෙන තිබේ.අද(25) උදෑසන චෙන්නායි සිට ශ්‍රී ලංකන් ගුවන් සේවයට අයත් ගුවන් යානයකින් පැමිණි පුද්ගලයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක සහකාර පොලිස් අධීකාරී රුවන් ගුණසේකර මහතා පැවසුවේය.ඔහු සතුව තිබී හෙරොයින් කිලෝ ග්‍රෑම් 01යි ග්‍රෑම් 650ක ප්‍රමාණයක් සොයාගෙන තිබේ.පොලිස් මත්ද්‍රව්‍ය කාර්යංශය සැකකරු රඳවාගෙන තවදුරටත් ප්‍රශ්න කරන බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=57572", "Category": null, "Parent URL": null}