{"Source": "Adaderana", "Timestamp": "May 15, 2014 10:23 am", "Headline": "මොරවක දරුවන් දෙදෙනෙක්  වතුර වළකට වැටී මරුට", "News Content": "මොරවක, තලපේකුඹුර, අතුඇළ ප්‍රදේශයේ දී කුඩා ළමුන් දෙදෙනෙකු දියේ ගිළී මියගොස් තිබේ. ජලය ලබා ගැනීම සඳහා කපා තිබු අඩි 15 ක් පමණ ගැඹුරු වතුර වළකට වැටීමෙන් මෙම අනතුර සිදුව ඇති බව පොලිසිය ප්‍රකාශ කළේය. මියගොස් ඇත්තේ වයස අවුරුදු 06 සහ 08 වියේ පසුවු පිරිමි ළමුන් දෙදෙනෙකි. මිය ගිය ළමුන් දෙදෙනාගේ සිරුර මොරවක රෝහලට ඇතුළත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය. මොරවක පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43210", "Category": null, "Parent URL": null}