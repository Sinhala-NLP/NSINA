{"Source": "Adaderana", "Timestamp": "September 18, 2012 09:50 am", "Headline": "ජල භීතිකාවට 24 ක් බිලිවෙයි", "News Content": "මේ වසරේ ගත වු කාලය තුළ ජල භීතිකා රෝගය වැළඳීමෙන් පුද්ගලයින් 24 දෙනෙකු ජීවිතක්ෂයට පත්වී තිබේ. මේ වන විට සුනඛයින් සහ බළලුන්ට අමතරව වෙනත් සතුන්ගෙන් ද ජල භීතිකා රෝගය වැළඳීමේ අවදානමක් පවතින බව ශ්‍රී ලංකා වෛද්‍ය පර්යේෂණ ආයතනයේ අධ්‍යක්ෂ විශේෂඥ වෛද්‍ය අනිල් සමරණායක මහතා සඳහන් කළේය. ඒ සඳහා අවශ්‍ය පර්යේෂණ කටයුතු සිදුකිරීමට වෛද්‍ය පර්යේෂණ ආයතනය සූදානමින් සිටින බව වෛද්‍ය අනිල් සමරණායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=27506", "Category": null, "Parent URL": null}