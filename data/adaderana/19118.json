{"Source": "Adaderana", "Timestamp": "October 3, 2011 04:57 pm", "Headline": "හොරට හරක් දැක්කූ තිදෙනෙක් අත්අඩංගුවේ", "News Content": "නීතී විරෝධී ලෙස මස් පිණිස ගවයින් ප්‍රවාහනය කරමින් සිටි සැකකරුවන් තිදෙනෙකු මින්නේරිය පොලිසිය විසින් අත්අඩංගුවට ගෙන තිබේ. මින්නේරිය රත්මලේ සිට කොළඹ දක්වා ලොරි රථ දෙකකින් ගවයින් 23 දෙනෙකු ප්‍රවාහනය කරමින් සිටි බව පොලිසිය පවසයි. මින්නේරිය සිට කොළඹ දක්වා මාළු ප්‍රවාහනය කරන මුවාවෙන් ගවයින් ප්‍රවාහනය කර ඇති බව අනාවරණය වී ඇත. අත්අඩංගුවට ගත් සැකකරුවන් රාගම ප්‍රදේශයේ පදිංචිකරුවන් වන අතර මින්නේරිය පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=19118", "Category": null, "Parent URL": null}