{"Source": "Adaderana", "Timestamp": "February 18, 2018 10:07 am", "Headline": "අම්මටයි පුතාටයි ජීවිතය එපා වෙයි", "News Content": "මහනුවර, මුල්ගම්පොල ප්‍රදේශයේ නිවසක් තුළ මවක සහ පුත්‍රයෙකු ගෙල වැලලාගෙන සියදිවි හානිකරගෙන තිබේ. මහනුවර පොලීසියට ලද තොරතුරක් මත සිදුකළ විමර්ශනයකදී මළ සිරුරු සොයාගෙන ඇති බව සඳහන්ය. අදාළ මව සහ ඇගේ පුත්‍රයා මීට දින දෙකකට පෙර සියදිවි හානිකරගෙන ඇති බවට පොලීසිය සිදුකළ මූලික විමර්ශනවලදී අනාවරණය වී තිබේ. මියගොස් ඇත්තේ 69 හැවිරිදි කාන්තාවක සහ 44 හැවිරිදි ඇගේ පුත්‍රයා යි. සියදිවි හානිකර ගැනීමට හේතුව මෙතෙක් අනාවරණය වී නොමැති අතර මහනුවර පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=84478", "Category": null, "Parent URL": null}