{"Source": "Adaderana", "Timestamp": "October 1, 2015 12:33 pm", "Headline": "කොළඹට ගෙනඑමින් තිබූ කසළ තේ කිලෝ 4260ක් මාට්ටු", "News Content": "අපනයනය කිරීමට සූදානම් කර තිබූ කසළ තේ තොගයක් සමඟ පුද්ගලයින් දෙදෙනෙකු කඩුගන්නාව ප්‍රදේශයේ දී අත්අඩංගුවට ගෙන තිබේ.බුවැලිකඩ සිට කොළඹ දක්වා නීති විරෝධීව ලොරි රථයකින් ප්‍රවාහනය කරමින් තිබියදී මහනුවර නියෝජ්‍ය පොලිස්පති කාර්යාලයේ දිසා අපරාධ හා මෙහෙයුම් ඒකකය විසින් සැකකරුවන් අත්අඩංගුවට ගෙන ඇති බව සඳහන්ය.අදාළ ලොරි රථයේ තිබී කසළ තේ කිලෝ ග්‍රෑම් 4260ක් සොයාගෙන ඇත.අත්අඩංගුවට ගත් සැකකරුවන් දවුලගල සහ හන්දෙස්ස ප්‍රදේශ වල පදිංචිකරුවන් වන අතර ඔවුන් මහනුවර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54193", "Category": null, "Parent URL": null}