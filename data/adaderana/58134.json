{"Source": "Adaderana", "Timestamp": "March 12, 2016 12:43 pm", "Headline": "20/20 තරගාවලියට පාකිස්ථාන පිරිමි-කාන්තා කණ්ඩායම් 2කම", "News Content": "මෙවර ඉන්දියාවේදී පැවැත්වෙන 20 යි 20 ලෝක කුසලාන තරගාවලිය සඳහා පාකිස්ථානයේ පිරිමි සහ කාන්තා ක්‍රිකට් කණ්ඩායම් දෙකම සහභාගී කරවීමට එරට අභ්‍යන්තර කටයුතු අමාත්‍යාංශය අනුමැතිය ලබාදී තිබේ.ඒ අනුව ඉන්දියාව සහ පාකිස්ථානය අතර මාර්තු මස 19 වනදා පැවැත්වෙන තරගය සඳහා පුර්ණ ආරක්ෂාව ලබා දෙන බවට ලැබුණු සහතිකයත් සමඟයි.ඊට පෙර මෙම තරගය පැවැත්වීමට නියමිතව තිබුණේ හිමචල් ප්‍රදේශයේ දරම්ශාලා ක්‍රිඩාංගණයේදීයි.එහෙත් එම තරගයට ආරක්ෂාව ලබාදීම ගැටළුවක් බව අදාළ ප්‍රාන්තයේ මහ ඇමතිවරයා ප්‍රකාශ කර තිබුණි.", "URL": "https://sinhala.adaderana.lk/news.php?nid=58134", "Category": null, "Parent URL": null}