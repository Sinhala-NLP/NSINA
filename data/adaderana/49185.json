{"Source": "Adaderana", "Timestamp": "February 6, 2015 05:03 pm", "Headline": "විශ්‍රාම වැටුප් අධ්‍යක්ෂ ජනරාල්ට එරෙහිව සේවක සංගමයක් ජනපතිට ලියයි", "News Content": "විශ්‍රාම වැටුප් අධ්‍යක්ෂ ජනරාල්වරයාගේ අත්තනෝමතික ක්‍රියාකලාපයට එරෙහිව ක්‍රියාමාර්ගයක් ගත යුතුව ඇති බව රාජ්‍ය සේවා කළමනාකරණ සහකාර නිලධාරීන්ගේ සංගමය පවසයි.එම සංගමයේ ප්‍රධාන ලේකම් චන්දිම විමලසුරේන්ද්‍ර මහතාගේ අත්සනින් යුතුව ජනාධිපති මෛත්‍රීපාල සිරිසේන මහතාට යොමු කළ ලිපියක මේ බව දැක්වෙයි.එකී ලිපියේ මෙසේද සඳහන්ය.පසුගිය මහින්ද රාජපක්ෂ ආණ්ඩු සමයේ මෙරට රාජ්‍ය සේවකයින්ගේ විශ්‍රාම පාරිතෝෂිකය කප්පාදු කරබැංකු ණයක් ලෙස ලබාදීමට විශ්‍රාම වැටුප් අධ්‍යක්ෂ ජනරාල්වරයා දැවැන්ත උත්සාහයක් ගත්තේය. එහිදී ඊටඑරෙහිව ජාතික වෘත්තීය සමිති මධ්‍යස්ථානයේ නායකත්වයෙන් අප සංගම් ගෙන ගිය දැවැන්ත විරෝධයහමුවේ එම ආණ්ඩුවට තම යෝජනාවලිය අකුලාගන්නට සිදුවුණි.එදා එම ක්‍රියාවලියේ දී ආණ්ඩුවේ වුවමනාවටත් වඩා එහාට යමින්, විශ්‍රාම වැටුප් පනතේ වගන්තිවලටත්පටහැණිව තම අභිමතය මත චක්‍රලේඛන නිකුත් කරමින් කටයුතු කළ විශ්‍රාම වැටුප් අධ්‍යක්ෂ ජනරාල්වරයාතවදුරටත් එකී තනතුරේ රැඳී සිටීම සම්බන්ධව අප දැඩි විමතියට හා කනස්සල්ලට පත්වීමු. ඒ මන්ද යත්,විශ්‍රාම ගොස් විශ්‍රාම පාරිතෝෂිකය පවා ලබාගත් එවකට මුදල් අමාත්‍යාංශයේ ලේකම්වරයා ඇතුළු පිරිසටවිශ්‍රාම වැටුප් පාරිතෝෂිකය ප්‍රශ්නයක් නොවුනත් ඉහත කී විශ්‍රාම වැටුප් අධ්‍යක්ෂ ජනරාල්වරයාහට දෙඅතින්තම ගෙල සිරකර ගැනිමට තරම්ම යමින් තමන්ගේ විශ්‍රාම පාරිතෝෂිකය ද අහෝසිකර ගනිමින් ඉහත කීඅයුරින් කටයුතු කරන්නට යෙදුණි.තවද මෙම නිලධාරියාගේ අත්තනෝමතික ක්‍රියාවලට එරෙහිව විශ්‍රාම වැටුප් දෙපාර්තමේන්තුවේ සේවකයින්,නිලධාරීන් හා මාණ්ඩලික නිලධාරීන් පවා අවස්ථා ගණනාවක දී දැවැන්ත ලෙස ආයතන භූමියේ විරෝධයදැක්වු අතර හිටපු රාජ්‍ය පරිපාලන අමාත්‍යතුමා ඉදිරියේ සාකච්ඡා කීපයක් ද පැවැත්විණි. එහිදී අමාත්‍යවරයාආයතන ප්‍රධානියා රැකගත් අතර අනෙක් සේවකයන්ට ඔහුගෙන් සිදුවූ ගැහැට සම්බන්ධයෙන් කිසිදු විමසීමක්නොකරන ලදී. එවකට පැවති ආණ්ඩුවට සහ බලධාරීන්ට එය බීරි අලින්ට වෙණ ගායනාවක් වුණා හැරෙන්නටකිසිදු පලක් සිදුනොවුණි. එහිදී සිදුවූ එකම දෙය වූයේ ඔහුගේ අත්තනෝමතිකත්වයට එරෙහි වූවන්ටදෙපාර්තමේන්තුවෙන් පිටතට ස්ථානමාරුවීම් ලැබීම, පලිගැනිම් සිදුවීම හා ගුණ ගායනා කළවුන්ට විශේෂසැලකීම් හිමිවීමය.වර්තමානය වන විටද ඔහුගේ හැසිරීම හා වාග් විලාශයේ වෙනසක් වී නොමැත. දෙපාර්තමේන්තුවේසේවකයින්ට, නිලධාරීන්ට ඉතාමත් පහත් අයුරින් අසභ්‍ය වචනයෙන් බැණවැදීම ඔහුගේ ජන්ම ගතියක් සේපෙනීයයි. මේ සම්බන්ධයෙන් ආයතනයේ සේවකයින් සිටින්නේ දැඩි මානසික පීඩාවකින් හා අතෘප්තියකින් වනඅතර එය යහපත් රාජ්‍ය සේවාවක් පවත්වා ගෙන යාමට බාධාවක් බව ඔබතුමා ද හොඳින් ම දන්නාකරුණකි. ආයතනයේ තිඛෙන නීතිමය තත්ත්වයන් නොසලකා පෞද්ගලික ආයතනයක් සේ කටයුතුකිරිම ද ප්‍රාදේශීය ලේකම් කාර්යාලවලට ඛෙදාදී විශ්‍රාමිකයාගේ වැඩ පහසුවෙන් කරගැනිමට තිබූ අවස්ථාවඅහිමි කර ඇති අතර පරිගණක මගින් පහසුවෙන් කරනවා යයි කියන බොහෝ වැඩ එසේ නොකෙරීආයතනය තුළ ලිපිගොනු බොහෝ ප්‍රමාණයක් එක්රැස්වී තිඛෙනු දක්නට ලැඛෙයි. රටේ සිටින සෑම පුරවැසියකුමපරිගණක හා අන්තර්ජාලය භාවිතා කරනවා යයි සිතා අධ්‍යක්ෂ ජනරාල්වරයා වැඩකරන අතර බොහෝවිශ්‍රාමිකයින් මේ නිසා අපහසුතාවට පත්වීසිටී. මේ නිසා කොළඹින් ඉතා දුරබැහැර ප්‍රදේශවල සිට දෙපාර්තමේන්තුවවෙත පැමිණ තමාගේ දුක්ගැනවිල්ල ඉදිරිපත් කිරිමට විශ්‍රාමිකයාට සිදුවී ඇත. එසේම අධ්‍යක්ෂ ජනරාල්වරයාටගැති සේවකයින් ද විශ්‍රාමිකයින්ට සලකන්නේ ඉතා අමානුෂික අන්දමිනි. මේ ලිපිය ලියන මොහොත වන විටද විශාල සේවක පිරිසක් ආයතනයෙන් පිටතට මාරුකර තමන්ට ගැති සේවක පිරිසක් ආයතනය තුළටගෙන්වා ගැනීමේ සූදානමක අධ්‍යක්ෂ ජනරාල්වරයා නිරතව සිටී.විශේෂයෙන් ම පසුගිය කාලයේ ඔහුගේ ක්‍රියාකලාපය නිසාම විශ්‍රාම වැටුප් දෙපාර්තමේන්තුවේ සේවකයින්ගෙන්වැඩි පිරිසක් පසුගිය ජනාධිපතිවරණයේ දී ඔබතුමා වෙනුවෙන් ඡන්දය පාවිච්චි කරන්නට යෙදුණේ ඔහුගේඅත්තනෝමතිකත්වය, යහපාලනය හරහා පරාජය කිරීමේ ලා වූ දැවැන්ත වුවමනාව වෙනුවෙනි. එහෙත් දැන්නවතාවකින් ආයතනය තුළ සිදුවෙමින් පවතින්නේ පැරණි ක්‍රියාවලියමය. ඒ නිසා මෙම තත්ත්වය පිළිබඳවසැලකිල්ලට ගෙන මේ සඳහා කඩිනමින් මැදිහත්වීමට අවශ්‍ය පියවර ගන්නා මෙන් ඔබතුමාගෙන් කාරුණිකවඉල්ලා සිටිමු. එසේ නොවන්නේ නම් ක්ෂේත්‍රය තුළ ඇති වෘත්තීය සමිති මෙන්ම රාජ්‍ය සේවාවේ අනෙකුත්වෘත්තීය සමිති එක්කර ගනිමින් මොහුගේ අත්තනෝමතික ක්‍රියාවලියට එරෙහි දැඩි වෘත්තීය සමිති ක්‍රියාමාර්ගයන්වෙත අවතීර්ණවීමට සිදුවන බව අකමැත්තෙන් වුවද ප්‍රකාශ කර සිටින්නෙමු.", "URL": "https://sinhala.adaderana.lk/news.php?nid=49185", "Category": null, "Parent URL": null}