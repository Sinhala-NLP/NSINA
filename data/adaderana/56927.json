{"Source": "Adaderana", "Timestamp": "February 5, 2016 08:56 am", "Headline": "ෂී ජිං පිං ගෙන් සුභ පැතුම්", "News Content": "ශ්‍රී ලංකාවේ 68 වන ජාතික නිදහස් දිනය වෙනුවෙන් චීන ජනාධිපති ෂී ජිං පිං මහතා සුභ පැතුම් එක්කර තිබේ.ජනාධිපති මෛත්‍රීපාල සිරිසේන මහතා වෙත පණිවුඩයක් යොමු කරමින් චීන ජනාධිපතිවරයා ප්‍රකාශ කර ඇත්තේ දෙරට අතර දිර්ඝ කාලයක සිට පවතින මිත්‍රත්වය ශක්තිමත්ව වර්ධනය වි ඇති බවයි.එමෙන්ම දෙරටේ සහයෝගය තුලින් රටවල් දෙකෙහිම ජනතාවට වාසි සැළසෙන බව චීන ජනාධිපතිවරයා පවසා ඇත.ජනාධිපති මෛත්‍රීපාල සිරිසේන මහතා පසුගිය වසරේ සිදුකළ චීන සංචාරය පිළිබඳ අදහස් දක්වා ඇති චීන ජනාධිපති ෂී ජිං පිං මහතා එම සංචාරයේදී දෙරට අතර ද්විපාර්ශවික ගිවිසුම් රැසකට එළඹි බව පෙන්වා දී තිබෙනවා.මේ අතර අග්‍රාමාත්‍ය රනිල් වික්‍රමසිංහ මහතා වෙත ද පණිවුඩයක් නිකුත් කරමින් නිදහස් දිනය වෙනුවෙන් චීන ජනාධිපතිවරයා සුභ පැතුම් එක් කර තිබේ.", "URL": "https://sinhala.adaderana.lk/news.php?nid=56927", "Category": null, "Parent URL": null}