{"Source": "Adaderana", "Timestamp": "December 24, 2011 01:12 pm", "Headline": "මන්නාරම -හම්බන්තොට මුහුදු යන ධීවරයින්ට අනතුරු ඇඟවීමක්", "News Content": "දිවයිනට නැගෙනහිරින් වර්ධනය වී තිබෙන පීඩන අවපාතය මේ වන විට පොතුවිල් නගරයට කිලෝමීටර් 550 ක් දුරින් ස්ථානගතව පවතින බව කාලගුණ විද‍්‍යා දෙපාර්තමේන්තුව පවසයි. මේ හේතුවෙන් මන්නාරමේ සිට යාපනය, මඩකළපුව, පොතුවිල් හරහා හම්බන්තොට දක්වා වන මුහුදු ප්‍රදේශයේ තද සුළං සහ වැසි ඇතිවිය හැකි බව එම දෙපාර්තමේන්තුව සඳහන් කරයි. එමෙන්ම එම ප්‍රදේශයේ මුහුද ඉතා රළු වන බව අපේක්ෂා කරන බව ද ඔවුන් පෙන්වාදෙයි. එමනිසා එම ප්‍රදේශවල ධීවර හා නාවික කටයුතුවල යෙදීමෙන් වළකින ලෙස දැනුම් දෙන බවද කාර්යයේ නියුතු කාලගුණ විද්‍යාඥ අනූෂා වර්ණසූරිය මහත්මිය සඳහන් කළාය. උතුරු, නැගෙනහිර, උතුරු මැද, ඌව වැනි පළාත්වල විටින් විට වැසි සමග සුළං තත්ත්වය තවදුරටත් බලාපොරොත්තු විය හැකි බව ද ඇය කියා සිටියාය.", "URL": "https://sinhala.adaderana.lk/news.php?nid=20905", "Category": null, "Parent URL": null}