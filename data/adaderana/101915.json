{"Source": "Adaderana", "Timestamp": "January 7, 2019 08:44 am", "Headline": "රජකමත් අත්හැරිය රජෙක්", "News Content": "මැලේසියානු රජු රජකම අත්හැර ඇති බව විදෙස් මාධ්‍ය වාර්තා කරයි. ඔහු එම තීරණය ගැනීමට ප්‍රථම හිටපු රුසියානු රූ රැජිනක් විවාහ කරගෙන ඇති බවද සඳහන් වෙයි. තමන්ගේ පෞද්ගලික වුවමනාවන් නිසා ධුරයට සහ රටට අසාධාරණයක් වන බව පවසා මැලේසියානු රජු පසුගියදා සිය කිරුළ අත්හැරියේය. පස්වන සුල්තාන් මුහම්මද් රජු මෙසේ අද සිය ජනතාවට ආයුබෝවන් කියා රජකමෙන් සමුගත්තේ එවැන්නක් කළ මැලේසියාවේ පළමු රාජකීයයා වශයෙන් ඉතිහාසගත වෙමින්. පසුගියදා ඔහු විසින් හිටපු රුසියානු රූ රැජින විවාහ කර ගැනීමෙන් පසුව මෙම තීරණය ගෙන ඇති බවට අදහස් පල වී තිබුණද තවමත් නිළ වශයෙන් ඊට හේතුව සනාථ කර නැහැ. කෙසේ වෙතත් ඔහු සිය රටේ ව්‍යවස්ථාව හා සම්ප්‍රදායන්ට හිස නමා ඉල්ලා අස්වන්නට තීරණය කල බවට දන්වා තිබේ. 49 හැවිරිදි පස් වන සුල්තාන් මුහම්මද් රජු 1957 යටත් විජිත පාලනයෙන් පසු මැලේසියානු රාජ්‍ය භාර ගත් රාජකීය පරම්පරාවේ 15 වන රජුයි. 2016 වසරේ දෙසැම්බර් මාසයේදී මැලේසියානු රජු ලෙස දිවුරුම් දුන් ඔහුගේ ධූරය අවසන් වීමට තවත් වසර 3ක කාලයක් ඉතිරි වී තිබුණි. ඔහු මැලේසියා රාජ්‍යයේ නායකයා ලෙසද, මැලේසියානු ආරක්ෂක හමුදාවන්ට උත්තරීතර අණ දෙන නිළධාරියා ලෙසද, කටයුතු කරන ලැබීය. ඔහුගේ ඉල්ලා අස්වීම සනිටුහන් කරමින් ඔහු වෙනුවෙන් ජනතාව වෙත කරුණු ඉදිරිපත් කළ රාජකීය නිළධාරියෙකු ප්‍රකාශ කර ඇත්තේ මැලේසියාවේ එක්සත් මෙන්ම ස්වෛරීත්වයත් සාමයත් සුරැකීම වෙනුවෙන් ඔහු ඉල්ලා අස් වූ බවයි.", "URL": "https://sinhala.adaderana.lk/news.php?nid=101915", "Category": null, "Parent URL": null}