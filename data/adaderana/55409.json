{"Source": "Adaderana", "Timestamp": "November 30, 2015 09:56 am", "Headline": "ඇල්පිටියේ ඝාතනයක්", "News Content": "ඇල්පිටිය, උඩුවිල, තල්ගහදූව ප්‍රදේශයේ නිවසකදී තියුණු ආයුධයයකින් පහරදී පුද්ගලයෙකු ඝාතනය කර තිබේ.පහරකෑමෙන් බරපතල තත්ත්වයේ පසුවූ අදාල පුද්ගලයා ඇල්පිටිය රෝහලට ඇතුලත් කිරිමෙන් පසු මියගිය බව පොලිසිය පැවසුවේය.පැරණි ආරවුලක් හේතුවෙන් පහරදීම සිදුව ඇති බවට පොලිසිය සිදු කළ මුලික විමර්ශනවලින් අනාවරණය වී ඇත.ඝාතනය සිදු කළ සැකකරු අත්අඩංගුවට ගෙන ඇති අතර ඔහුද මේ වන විට පොලිස් ආරක්ෂාව යටතේ ඇල්පිටිය රෝහලේ ප්‍රතිකාර ලබන බව සඳහන්ය.අදාල ඝාතනයට තවත් පුද්ගලයෙකු සම්බන්ධ බවට තොරතුරු අනාවරණ වී ඇති අතර ඔහු සොයා ඇල්පිටිය පොලිසිය විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=55409", "Category": null, "Parent URL": null}