{"Source": "Adaderana", "Timestamp": "October 13, 2013 08:19 am", "Headline": "පොදුරද සමුළුව වෙනුවෙන් කොළඹ නවීකරණ කටයුතු 25 අවසන්", "News Content": "පොදු රාජ්‍ය මණ්ඩලයිය රාජ්‍ය නායක සමුළුව වෙනුවෙන් සිදුකරන කොළඹ නගරයේ නවීකරණ කටයුතු මේ මස 25වන දින වන විට අවසන් කිරිම සඳහා අදාළ අංශ වෙත දැනුම් දී ඇති බව කොළඹ පුරපති ඒ.ජේ.එම්. මුසම්මිල් මහතා පවසයි. එම කටයුතු වලට සම්බන්ධ කොන්ත්‍රාත් සමාගම් සමඟ හෙට දිනයේ විශේෂ සාකච්ඡාවක් පවත්වන බව අද දෙරණට ඔහු සඳහන් කළේය. ලෝක බැංකු ආධාර යටතේ ක්‍රියාත්මක නවිකරණ කටයුතු වල ප්‍රමාදය පිළිබඳ අදාළ කොන්ත්‍රාත් සමාගමෙන් කළ විමසීමකදී එහි ප්‍රකාශකයෙකු සඳහන් කළේ ගැටලුවකින් තොරව නියමිත කාලය තුළ එම කටයුතු සම්පූර්ණ කරන බවයි. සමුළුව ඉලක්ක කර ගනිමින් කොළඹ නගරයේ නවීකරණ කටයුතු වෙනුවෙන් රජය සහ කොළඹ මහනගර සභාව ඇතුළු ආයතන විසින් රුපියල් මිලියන දහසක් පමණ වැය කිරීමට නියමිතය.", "URL": "https://sinhala.adaderana.lk/news.php?nid=38098", "Category": null, "Parent URL": null}