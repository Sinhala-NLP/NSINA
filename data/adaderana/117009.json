{"Source": "Adaderana", "Timestamp": "August 20, 2019 01:32 pm", "Headline": "සමෘද්ධි නිලධාරීන් වෘත්තීය ක්‍රියාමාර්ගයකට සුදානම්", "News Content": "මහා බැංකුව මංකොල්ල කෑවා සේ සමෟද්ධි බැංකුවත් මංකොල්ල කෑම සඳහා වර්තමාන රජය පියවර ගෙන ඇති බව සමෟද්ධි ව්‍යාපාරය සුරකිමු ජාතික ජනතා එකමුතුවේ ජාතික කැඳවුම්කරු ජගත් පියංකර මහතා පවසයි. සමෟද්ධි ව්‍යාපාරය සුරකිමු ජාතික ජනතා එකමුතු විසින් අද(20) සංවිධානය කර තිබු මාධ්‍ය හමුවකට එක් වෙමින් ඔහු මෙම අදහස් පළ කළේය. පසුගියදා රට පුරා දිස්ත්‍රික්ක 25 ක පැවති සමෟද්ධි ප්‍රදානය කිරීමේ උත්සව සඳහා වැය කරන ලද රුපියල් මිලියන් 300 ක් සමෟද්ධි බැංකු මඟින් අයකර ගැනීම සඳහා විෂය භාර අමාත්‍යවරයා කරන ලද නියෝගයකට විරෝධය පල කිරීම සඳහා මේ මාධ්‍ය හමුව කැඳවා තිබිණි. මෙහිදී වැඩිදුරටත් කරුණු දැක්වූ සමෟද්ධි ව්‍යාපාරය සුරකිමු ජාතික ජනතා එකමුතුවේ ජාතික කැඳවුම්කරු ජගත් පියංකර මහතා මෙසේ පැවසීය. “අලුතෙන් ලක්ෂ හයකට සමෟද්ධිය දෙන්න රුපියල් මිලියන් තුන්සියයක් වැය කලේ හිතුමතේ. මේ මුදලින් කළේ ටී ෂර්ට් , ගහපු එකයි වේදිකා ගහපු එකයි සංගීත සංදර්ශන පවත්වපු එකයි.මේ වගේ කාරණා තමයි. සමෟද්ධිය දෙන්න මේ කියන කරණා අත්‍යවශ්‍ය නැහැ. ඒ වගේම සමෟද්ධි බැංකුව මේකට පලි නැහැ. සමෟද්ධි බැංකුවේ මුදල් හිතුමතේ නිලධාරීනට විතරක් වැය කරන්නත් බැහැ. අද ඒ නිසයි මේ ස්ථානයට සියලු අංශ නියෝජනය වන පරිදි පුද්ගලයන් ඇවිල්ලා තියෙන්නේ. විශේෂයෙන්ම කියන්න ඕනෑ සමෟද්ධිලාභින් හා ප්‍රජා මුල නියෝජිතයන් මේ මුදල දෙන්න කිසිසේත් කැමති නැහැ. ලංකාවේ සමෟද්ධි බැංකු 1074 ක් තියනවා මේ එක් බැංකුවකින් රුපියල් ලක්ෂ දෙකක මුදලක් ඉල්ලා තියනවා. මිට පෙර අවස්ථාවක නව සමෟද්ධි ලාභියෙකුගෙන් රුපියල් පන්සියයක මුදලක් අයකර ගන්නා ලෙස දැනුම් දුන්නා එය නීති විරෝධී ක්‍රියාවක් නිසා එය ඉටු කරන්න අපි කටයුතු කළේ නැහැ. ඒ අනුව තමයි මේ දෙවැනි යෝජනාව ගේන්නේ. මේ යෝජනාවට අපි රජයේ සේවකයන් විදිහට අකමැත්තෙන් වුවත් කැමති වුවත් අනෙක් සියලු පාර්ශවයන් අකමැති නිසා මේ යෝජනාව ක්‍රියාත්මක කරන්නත් හැකියාවක් නැහැ. මිට අමතරව සමෟද්ධි නිලධාරීන් සඳහා 2018 මැයි මස සිට ගමන් වියදම් හා කාර්යාල දීමනා ලබා නොදීම, සමෟද්ධි ක්ෂේත්‍රයේ සියලු නිලධාරීන් විධිමත් අයුරින් සේවයේ පිහිටුවා නොතිබීම යාන කරුණුද මෙහිදී සාකච්චා කෙරිණි. මේ සියලු ඉල්ලීම් තුන සඳහා ස්ථිර විසඳුමක් ලබා දීමට වගකිව යුත්තන් අපොහොසත් වුව හොත් ලබන සැප්තැම්බර මාසයේ සිට අකුරට වැඩ කිරීමේ වෟත්තීය සමිති ක්‍රියාමාර්ගයකට එලබීමට ද තමන් තීරණය කර ඇති බව ජගත් පියංකර මහතා වැඩිදුරටත් පැවසිය.", "URL": "https://sinhala.adaderana.lk/news.php?nid=117009", "Category": null, "Parent URL": null}