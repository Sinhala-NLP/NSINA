{"Source": "Adaderana", "Timestamp": "July 31, 2018 08:57 am", "Headline": " විශේෂ පක්ෂ නායක රැස්වීමක් අද", "News Content": "විශේෂ පක්ෂ නායක රැස්වීමක් අද(31) පස්වරුවේ පැවැත්වීමට නියමිතව තිබේ. කථානායක කරු ජයසූරිය මහතාගේ ප්‍රධානත්වයෙන් අද පස්වරු 3.00ට පාර්ලිමේන්තු සංකීර්ණයේ දී මෙම පක්ෂ නායක රැස්වීම පැවැත්වීමට නියමිත බව වාර්තා වෙයි. වර්තමානයේ පවතින දේශපාලන තත්ත්වය පිළිබඳව පක්ෂ නායකයින් විසින් මෙහිදි කථානායකවරයා දැනුවත් කිරීමට සැලසුම් කර තිබේ. 20 වන ආණ්ඩුක්‍රම ව්‍යවස්ථා සංශෝධනය විවාදයට ගන්නා දින වකවානු පිළිබඳව මෙන්ම පළාත් සභා මැතිවරණය පැවැත්වීම ප්‍රමාද වීම පිළිබඳවත් මෙහිදි අවධානය යොමුකෙරෙනු ඇත. ලබන 07 වන දිනෙන් ආරම්භ වන පාර්ලිමේන්තු සභා වාරයේ න්‍යාය පත්‍රය පිළිබඳව ද අද දිනයේ රැස්වන පක්ෂ නායක රැස්වීමේ දී සාකච්ඡා කිරීමට නියමිතයි.", "URL": "https://sinhala.adaderana.lk/news.php?nid=93511", "Category": null, "Parent URL": null}