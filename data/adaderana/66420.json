{"Source": "Adaderana", "Timestamp": "November 25, 2016 05:03 pm", "Headline": " රාජ්‍ය සේවකයින්ට උසස්වීම් දෙන්න නව ක්‍රමවේදයක්", "News Content": "රාජ්‍ය සේවකයින්ට උසස්වීම් ලබාදීම සඳහා ඉදිරියේදී නව ක්‍රමවේදයක් ආරම්භ කරන බව රාජ්‍ය පරිපාලන හා කළමනාකරණ අමාත්‍ය රංජිත් මද්දුමබණ්ඩාර මහතා පවසයි.අමාත්‍යවරයා සඳහන් කළේ ඉදිරියේදී රාජ්‍ය සේවකයින්ගේ කාර්යය සාධනය පදනම් කර ගනිමින් උසස්වීම් ලබාදීමට පියවර ගන්නා බවයි.මීට පෙර පැවති සේවා කාලය අනුව උසස්වීම් ලබාදීමේ ක්‍රමවේදය නවතා දැමීමට කටයුතු කරන බව කොළඹ අද(25) පැවැති මාධ්‍ය හමුවකට එක්වෙමින් අමාත්‍යවරයා කියා සිටියේය.රාජ්‍ය සේවාව නවීකරණය කිරීමේ වැඩසටහනට සමගාමීව මෙම පියවර ගන්නා බව රංජිත් මද්දුමබණ්ඩාර අමාත්‍යවරයා එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66420", "Category": null, "Parent URL": null}