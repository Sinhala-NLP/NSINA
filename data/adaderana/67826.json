{"Source": "Adaderana", "Timestamp": "January 7, 2017 02:14 pm", "Headline": "ගවයින් ප්‍රවාහනය කරලා මාට්ටු ", "News Content": "බදුල්ල, මැදපතන ප්‍රදේශයේදී නීති විරෝධී අයුරින් ගවයින් ප්‍රවාහනය කළ ලොරි රථයක් පොලීසිය බාරයට ගෙන තිබේ.බදුල්ල, පහලගම මාර්ගයේ අදාළ ලොරි රථය පොලිස් අන නොතකා ධාවනය කරමින් සිටියදී සිය බාරයට ගත් බව බදුල්ල පොලීසිය පැවසුවේය.එහිදී ලොරි රථයේ ගවයින් 06 දෙනෙකු ප්‍රවාහනය කරමින් සිටි බව වාර්තා වෙයි.ලොරි රථයේ රියදුරු සහ සහයකයා පළාගොස් ඇති අතර ඔවුන් අත්අඩංගුවට ගැනීම සඳහා පොලිස් කණ්ඩායම් යොදවා ඇති බව බදුල්ල පොලීසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=67826", "Category": null, "Parent URL": null}