{"Source": "Adaderana", "Timestamp": "October 9, 2016 11:42 am", "Headline": " මහනුවර බස් සංගම්වලින් චෝදනා", "News Content": "මගී ප්‍රවාහන බස් රථ තුළ කාඩ් පත් ක්‍රමයට මුදල් ලබා ගැනීමේදී තමන්ට අසාධාරණයක් සිදුවන බව මහනුවර බස් සංගම් පවසයි.මහනුවර, දෙනුවර බස් සංගමය සහ දුම්බර බස් සංගමය පවසන්නේ පළාත් මගී ප්‍රවාහන අධිකාරිය මගින් කාඩ් පත් ක්‍රමයට ගෙවීම් සිදු කිරීමේදී තමන් පෙර ලැබූ අදායම සියයට 50කින් අහිමිවී ඇති බවයි.මහනුවර දිස්ත්‍රික්කය තුළ සහසර නමින් කාඩ්පත් ක්‍රමයට මගී ප්‍රවාහන බස් රථ තුළ ගෙවීම් සිදු කිරීමේ නියමු ව්‍යාපෘතියක් පසුගිය දා ආරම්භ කෙරුණි.කෙසේ වෙතත් මෙම ක්‍රමවේදයේ ඇති ගැටළු මුල්කර ගනිමින් පසුගිය සිකුරාදා සිට මහනුවර දෙනුවර බස් සංගමය සහ දුම්බර බස් සංගමය වැඩ වර්ජනයක නිරත වෙයි.මහනුවර - දිගන, මහනුවර - පොත්තපිටිය, මහනුවර - දෙහියංග, මහනුවර - වතුරකුඹුර, මහනුවර - ගන්නෝරුව, යහලතැන්න, අලදෙනිය, හතරලියද්ද ඇතුලු මාර්ග 15ක මෙම වර්ජනය ක්‍රියාත්මකය.", "URL": "https://sinhala.adaderana.lk/news.php?nid=64852", "Category": null, "Parent URL": null}