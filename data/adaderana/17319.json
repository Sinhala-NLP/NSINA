{"Source": "Adaderana", "Timestamp": "July 11, 2011 08:45 am", "Headline": "කරඬුව වැඩම කරවිය හැකි ඇතුන් සිව් දෙනෙකුට සීමා වෙලා", "News Content": "මෙරට පැවැත්වෙන පෙරහැරවලදී කරඬුවක් වැඩම කරවිය හැකි ඇතුන්, සිව් දෙනෙකුට සීමා වී ඇති බව දළදා මාලිගාවේ දියවඩන නිළමේ ප්‍රදීප් නිලංග දෑල මහතා පවසයි. මේ වන විට මෙරට තුළ සිටින හීලෑ අලි ඇතුන් සංඛ්‍යාව 120ක් පමණ වන බව ගණන් බලා ඇත. ඉන් 80 ට වැඩි සංඛ්‍යාවක් වයස අවුරුදු පනහ ඉක්මවූ අලි ඇතුන් බව වාර්තා වේ. මෙය ඉතා ගැටලුකාරී තත්ත්වයක් බව දියවඩන නිලමේ ප්‍රදීප් නිලංගදෑල මහතා පෙන්වා දෙයි.", "URL": "https://sinhala.adaderana.lk/news.php?nid=17319", "Category": null, "Parent URL": null}