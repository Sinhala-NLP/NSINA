{"Source": "Adaderana", "Timestamp": "January 27, 2010 10:21 am", "Headline": "හම්බන්තොටින් ජනපතිට විශිෂ්ට ජයක්", "News Content": "හම්බන්තොට දිස්ත්‍රික්කයේ සමස්ත ඡන්ද ප්‍රතිඵලය අනුව මහින්ද රාජපක්ෂ මහතා විශිෂ්ට ජයග්‍රහණයක් ලබාගෙන ඇත. මහින්ද රාජපක්ෂ මහතා ලබාගත් ඡන්ද සංඛ්‍යාව 226,887 ක් වන අතර එය ප්‍රතිශතයක් ලෙස 67 . 21% කි. එම දිස්ත්‍රික්කයේ දී සරත් ෆොන්සේකා මහතා ලබාගෙන ඇත්තේ ඡන්ද 1 53,036 ක් වන අතර එය ප්‍රතිශතයක් ලෙස 31 . 20% කි. ඒ අනුව හම්බන්තොට දිස්ත්‍රක්කය මහින්ද රාජපක්ෂ මහතා වැඩිඡන්ද 121,551 ක් ලබාගනිමින් ජයග්‍රහණය කර ඇත. දැනට ප්‍රකාශිත ඡන්ද ප්‍රතිඵල අනුව ආසන 66ක බලය තහවුරු කරගැනීමට මහින්ද රා‍ජපක්ෂ මහතා සමත් ව ඇති අතර සරත් ෆොන්සේකා මහතා ජයග්‍රහණය කර ඇති ආසන සංඛ්‍යාව 15 කි. මහින්ද රාජපක්ෂ මහතා ‍මේ වන විට ලබාගෙන ඇති මුළු ඡන්ද සංඛ්‍යාව 2,503,293 ක් වන අතර එය ප්‍රතිශතයක් ලෙස ගත් කළ 60 . 24% කි. සරත් ෆොන්සේකා මහතා දැනට ප්‍රකාශිත ඡන්ද ප්‍රතිඵල අනුව ලබාගෙන ඇති මුළු ඡන්ද සංඛ්‍යාව 1,574,690 ක් වන අතර එය ප්‍රතිශතයක් ලෙස ගත් කළ 37 . 90% කි.", "URL": "https://sinhala.adaderana.lk/news.php?nid=6279", "Category": null, "Parent URL": null}