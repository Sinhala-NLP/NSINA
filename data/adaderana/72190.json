{"Source": "Adaderana", "Timestamp": "April 18, 2017 01:06 pm", "Headline": "ක්‍රමවේදයන් පිළිබද අපේ රට ඉතාම දුර්වලයි", "News Content": "මීතොටමුල්ල සිදුවීම සඳහා පවතින ආණ්ඩුව හා පැවති ආණ්ඩුව වගකිව යුතු බව හා ආපදාවට ලක්වූවන්ට ආධාර ලබාදීමේදී සියලුදෙනාට එක පරිදි සහන ලබා දෙන ලෙස ශ්‍රී ලංකා නිදහස් පක්ෂ තරුණ පෙරමුණේ සභාපති ශාන්ත බණ්ඩාර මහතා පවසයි.අද(18) කොළඹ පැවති මාධ්‍ය හමුවකට එක් වෙමන් එම මහතා මේ බව පවසා සිටියේය.වර්තමානයේ අපේ රටේ පවතින ප්‍රධානම ගැටළුව වන්නේ නිසි ක්‍රමවේදයක් නොමැති වීම හා ක්‍රමවේදයන් පිළිබද අපේ රට ඉතාම දුර්වල බව ඔහු කියා සිටි අතරම කොළඹ කුණු කොළොන්නාවට අරන් ගියාට ගැටළු වලට නිසි විසඳුම් නොලැබෙන බවද කියා සිටියේය.තවද අපේ රටේ තාක්ෂණය කෙතරම් තිබුණද එය නිසි ලෙස භාවිතා නොවන බවද එම මහතා මෙහිදී අවධාරණය කළේය.මාස තුනක් ඇතුළත ජනාධිපතිතුමා මේ ගැටළුව ගැන විසඳුමක් ලබා නොදුනහොත් තරුණ පෙරමුණ මැදිහත් වී විසඳුමක් ලබා දෙන බවද ඔහු පවසයි.එමෙන්ම මහනුවර අධිවේගී මාර්ගය ඉදිකිරීමේදී පස්පුරවා සිදුකරන බැවින් ළගදීම මධ්‍යම කදුකරය නාය යාමට ලක් වීමේ අවදානමක් පවතින බව ද කියා සිටියේය .එමෙන්ම තරුණ පෙරමුණ එක්වී මීතොටමුල්ලේ කුණු කන්ද ඉවත් කර එතන සුනදර ගම්මානයක් නිර්මාණය කරන බව එම මහතා වැඩිදුරටත් පවසයි.", "URL": "https://sinhala.adaderana.lk/news.php?nid=72190", "Category": null, "Parent URL": null}