{"Source": "Adaderana", "Timestamp": "December 3, 2011 04:16 pm", "Headline": "ත්‍රිරෝද රිය දුම්රියේ ගැටෙයි -එකම පවුලේ තිදෙනෙකු මරුට", "News Content": "කුරුණෑගල, වැල්ලව, වරද්දනපාර ප්‍රදේශයේ දුම්රිය හරස් මාර්ග‍යක සිදුවූ අනතුරකින් එකම පවුලේ ‍තිදෙනෙකු මියගොස් තිබේ. ත්‍රිරෝද රථයක් දුම්රියේ ගැටීමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් ත්‍රිරෝද රථයේ ගමන් ගත් 50 හැවිරිදි පියා, 12 හැවිරිදි පුතා සහ හත් හැවිරිදි දියණිය මියගොස් තිබේ. උපකාරක පන්ති සඳහා පියා විසින් දරුවන් රැගෙන යමින් සිටියදී මෙම අනතුරට ලක්ව ඇති අතර ඔවුන් වැල්ලව, බමුණාපොත ප්‍රදේශයේ පදිංචිකරුවන්ය.", "URL": "https://sinhala.adaderana.lk/news.php?nid=20439", "Category": null, "Parent URL": null}