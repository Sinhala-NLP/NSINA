{"Source": "Adaderana", "Timestamp": "August 30, 2017 09:52 am", "Headline": "කොදෙව්වන්ට වාර්තාගත ටෙස්ට් ජයක්", "News Content": "එංගලන්තයට එරෙහි වාර්තාගත ටෙස්ට් ජයක් ලැබීමට බටහිර ඉන්දීය කොදෙව් කණ්ඩායම සමත් වුණි.තරඟය අවසන් දිනයේ ලකුණූ 322ක ඉලක්කයක් හඹා ගිය කොදෙව් කණ්ඩායම කඩුලු 05ක් පමණක් දැවී එම ඉලක්කය පසු කළේය.එංගලන්ත කණ්ඩායම පළමු ඉනිම සඳහා ලකුණු 258 කට සියලු ක්‍රීඩකයින් දැවී ගිය අතර එහිදී බෙන් ස්ටොක්ස් ලකුණූ 100ක් ලබා ගත්තේය.පිළිතුරු වශයෙන් කොදෙව්වන් පළමු ඉනිම සඳහා ලකුණු 427ක් ලබා ගැනීමට සමත් වුණි. බ්‍රාත්වෙයිට් ලකුණූ 134ක් සහ ෂායි හොප් ලකුණූ 147ක් ලබා ගත්තේය.එංගන්තය දෙවැනි ඉනිම සඳහා කඩුලු 08ක් දැවී ලකුණු 490ක් ලබා සිටියදී ඉනිම අත්හිටුවීමට තීරණය කළේය.ඒ අනුව කොදෙව්වන් කඩුලු 05ක් දැවී ලකුණූ 322ක් ලබා තරඟයේ ජය අත්කර ගැනීමට සමත් වුණි.ෂායි හෝබ් දෙවැනි ඉනිමේදී ද නොදැවී ලකුණූ 118ක් ලබා ගනිමින් තරඟයේ වීරයාට හිමි සම්මානය දිනා ගත්තේය.", "URL": "https://sinhala.adaderana.lk/news.php?nid=76882", "Category": null, "Parent URL": null}