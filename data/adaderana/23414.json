{"Source": "Adaderana", "Timestamp": "April 10, 2012 12:20 pm", "Headline": "කිරළකැලේ මඩ වගුර කිඹුල් උද්‍යානයක් බවට පත්කෙරෙයි", "News Content": "නිල්වලා ගගේ කිඹුල් උවදුර නැතිකිරීමට කිරළකැලේ අක්කර 50 ක් පමණ වන මඩ වගුර ආරක්ෂිත කිඹුල් උද්‍යානයක් බවට පත්කිරීමට යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා යෝජනා කර තිබේ. පසුගිය දින කිහිපය තුළ දී ජීවිත කිහිපයක් බිලිගනිමින් සිදුවු ඛේදවාචක ඉදිරියේ දී ඇතිනොවීමට වහාම විසඳුම් සොයන්නැයි ජනාධිපති මහින්ද රාජපක්ෂ මහතා ලබාදුන් උපදෙස් මත මෙම තීරණය ගෙන ඇති බව සඳහන්ය. ඒ අනුව මෙම කිඹුල් උද්‍යානය ඉදිකිරීමේ ව්‍යාපෘතිය කඩිනමින් ක්‍රියාත්මක කිරීමට පියවර ගන්නා බව ඩලස් අලහප්පෙරුම අමාත්‍යවරයා පවසයි. ඒ පිළිබඳ විශේෂ සාකච්ඡාවක් ඊයේ(09) පස්වරුවේ මාතර දිස්ත්‍රික් ලේකම් කාර්යාලයේ පවත්වා තිබේ. මෙම ව්‍යාපෘතිය සඳහා රුපියල් මිලියන 12 ක මුදලක් වෙන්කර ඇති බව වාර්තා වේ.", "URL": "https://sinhala.adaderana.lk/news.php?nid=23414", "Category": null, "Parent URL": null}