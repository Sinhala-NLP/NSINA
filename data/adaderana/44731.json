{"Source": "Adaderana", "Timestamp": "July 17, 2014 12:46 pm", "Headline": "ගැටුමකට ඉඩ නොදෙන්න සපුගස්කන්ද ස්ථානාධිපති ඉක්මන්වෙයි", "News Content": "එජාප මන්ත්‍රී කණ්ඩායමේ අද (17) සපුගස්කන්ද තෙල් පිරිපහදු සංකීර්ණය නිරීක්ෂණ චාරිකාව අතරවාරයේ ප්‍රදේශයේ සාමය කඩවන ආකාරයේ සිද්ධියක් වුවහොත් අදාළ පුද්ගලයින්ට අත්අඩංගුව ගැනීම සඳහා සපුගස්කන්ද පොලිස් ස්ථානාධිපතිවරයා මහර මහේස්ත්‍රාත් අධිකරණයෙන් අධිකරණ නියෝගයක් ලබාගෙන තිබේ. මෙම නිරීක්ෂණ චාරිකාවේදී සාමය කඩවන ආකාරයේ‍ හෝ දේපළ හානි සිදුවිය හැකි සිද්ධියක් වුවහොත් ඊට සම්බන්ධ පුද්ගලයින් අත්අඩංගුවට ගැනීම සඳහා මෙම අධිකරණ නියෝගය ලබාගෙන ඇති බව පොලිස් මාධ්‍ය ප්‍රකාශකවරයා පැවසීය. හම්බන්තොට වරාය හා මත්තල ගුවන් තොටුපළ නිරීක්ෂණයට ගිය අවස්ථාවකදී එජාප මන්ත්‍රී කණ්ඩායමකට මෑතකදී මැර ප්‍රහාරයක්ද එල්ල විය.", "URL": "https://sinhala.adaderana.lk/news.php?nid=44731", "Category": null, "Parent URL": null}