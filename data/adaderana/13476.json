{"Source": "Adaderana", "Timestamp": "January 13, 2011 04:25 pm", "Headline": "මෙම ආපදාව දෙවැනි වන්නේ සුනාමියට පමණයි", "News Content": "අයහපත් කාලගුණික තත්ත්වය නිසා මේ දිනවල ඇතිවී තිබෙන ආපදා තත්ත්වය දෙවැනි වන්නේ සුනාමි ව්‍යවසනයට පමණක් බව ආපදා කළමනාකරණ අමාත්‍ය මහින්ද අමරවීර මහතා පවසයි. මෙම තත්ත්වය අසාමාන්‍ය කාලගුණික තත්ත්වයක් බවත් අමාත්‍යවරයා පෙන්වාදෙයි. එමෙන්ම ගතවූ දින 13 ක කාලය තුළ ආපදාවට ලක්වූ ජනතාවට සහන සැලසීම සඳහා රුපියල් මිලියන 138 ක මුදලක් රජය විසින් ලබාදී ඇති බව අද(13) කොළඹ පැවති මාධ්‍ය හමුවකදී අදහස් දක්වමින් අමරවීර මහතා සඳහන් කළේය. කොළඹින් වාර්තා වූ අවම උෂ්ණත්වය 1950 වර්ෂයේදී වාර්තා වුව ද ඉන්පසුව වාර්තා වූ අවම උෂ්ණත්වය මෙවර වාර්තා වූ සෙන්ට්‍රිගේඩ් අංශක 18 .8 ක උෂ්ණත්වය විය නොහැකි බව ද හෙතෙම අවධාරණය කරයි.", "URL": "https://sinhala.adaderana.lk/news.php?nid=13476", "Category": null, "Parent URL": null}