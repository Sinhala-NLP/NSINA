{"Source": "Adaderana", "Timestamp": "February 13, 2011 11:16 am", "Headline": "කැබ්රියේ ගැටුණු පාපැදිකරු මරුට", "News Content": "කොළඹ - හලාවත ප්‍රධාන මාර්ගයේ මීගමුව ප්‍රදේශයේ දී සිදු වූ රිය අනතුරකින් තරුණයෙකු ජීවිතක්ෂයට පත් වී තිබේ. පා පැදියක් , කැබ් රථයක ගැටීමෙන් ‍ඊයේ රාත්‍රීයේ මෙම අනතුර සිදු වී ඇති බව මීගමුව පොලිසිය පවසයි. අනතුරින් තුවාල ලැබූ පා පැදිකරු මීගමුව රෝහලට ඇතුළත් කිරීමෙන් අනතුරුව ජීවිතක්ෂයට පත් වී තිබේ. කැබ් රථයේ රියදුරු අත්අඩංගුවට ගෙන ඇති අතර ඔහු අද (13)අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=14184", "Category": null, "Parent URL": null}