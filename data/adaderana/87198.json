{"Source": "Adaderana", "Timestamp": "April 9, 2018 10:18 pm", "Headline": "පුත්තලමේ පුංචි සුළි සුළඟක් නිසා නිවාස 20 කට හානි", "News Content": "පුත්තලම පරණ මන්නාරම මාර්ගයේ මදිනා නගර් සහ රහමත් නගර් ප්‍රදේශ හරහා අද ( 9 ) සවස හමා ගිය කුඩා සුළි සුළගකින් නිවාස 20 කට පමණ හානි සිදුව එම නිවෙස් වල පදිංචි කරුවන් පවසයි. අද දින සවස තුනට පමණ වැස්සත් සමඟ හමා ගිය මෙම සුළි සුළගින් පොල් අතු සෙවිලි නිවාසවල සේම උළු ,තහඩු , ඇස්බැස්ටෝ, වහලවලට සෙවිලි කල නිවාස වල වහල සුළගින් මීටර් ගනනාවක් දුරට විසිවී ගොස් තිබු අතර ඇතැම් නිවාස වල වහලය පිටින්ම ගැලවී ගොස් තිබු බව ජනතාව පවසයි. සුලඟ නිසා වැටවල් සඳහා යොදා තිබු තහඩු ගැලවී ගොස් තිබු අතර ඇතැම් නිවාසවල ගෘහ උපකරණ වලට සුළු හානි සිදුව තිබූ අතර සිවකුටත් හානි සිදුව නැති බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=87198", "Category": null, "Parent URL": null}