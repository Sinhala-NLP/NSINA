{"Source": "Adaderana", "Timestamp": "July 20, 2018 01:03 pm", "Headline": "ඕස්ට්‍රේලියාවේ රැකියා සිහින පෙන්වා මුදල් වංචා කළ කතකට වැඩ වරදියි", "News Content": "ඕස්ට්‍රේලියාවේ රැකියා ලබා දෙන බව පවසා දිවයිනේ විවිධ පුද්ගලයින්ගෙන් රුපියල් කෝටියකට ආසන්න මුදලක් වංචා කළ කාන්තාවක් විදේශ සේවා නියුක්ති කාර්යාංශයේ විශේෂ විමර්ශන ඒකකය මගින් අත්අඩංගුවට ගෙන තිබේ. බත්තරමුල්ල, ආගමන විගමන දෙපාර්තමේන්තු පරිශ්‍රය අසලදී අත්අඩංගුවට ගත් සැකකාරිය පනාගොඩ ප්‍රදේශයේ පදිංචිකාරියක් බව සඳහන්ය. අත්අඩංගුවට ගන්නා අවස්ථාවේ සැකකාරිය සතුව තිබී රුපියල් විසි දෙලක්ෂ පනස් දහසක මුදලක් සහ ගමන් බලපත්‍ර සොයාගෙන ඇති අතර සිදු කළ වැඩිදුර විමර්ශනවලදී සැකකාරිය විවිධ පුද්ගලයින්ගෙන් රුපියල් 98 ලක්ෂයකට ආසන්න මුදලක් වංචා කර ඇති බවට අනාවරණය වී තිබේ. සැකකාර කාන්තාව මාතර මහේස්ත්‍රාත් අධිකරණයට ඉදිරිපත් කිරිමෙන් අනතුරුව ලබන 24 වන දින දක්වා රක්ෂිත බන්ධනාගාර ගත කර ඇති බව විදේශ සේවා නියුක්ති කාර්යාංශය සඳහන් කළේය.", "URL": "https://sinhala.adaderana.lk/news.php?nid=92905", "Category": null, "Parent URL": null}