{"Source": "Adaderana", "Timestamp": "March 6, 2013 03:02 pm", "Headline": "සද්දන්තයෙකුට මරු කැඳවූ විදුලි වැට", "News Content": "කන්තලේ, සූරියපුර ප්‍රදේශයේ දී විදුලිසැර වැදීමෙන් වන අලියෙකු මියගොස් තිබේ. අද (06) උදෑසන මෙම වන අලියා මියගොස් ඇති බව සඳහන්ය. වන අලින්ගෙන් වී අස්වනු ආරක්ෂා කිරීම සඳහා සකස්කර තිබූ විදුලි වැටක ගැටීමෙන් මෙම වන අලියා මියගොස් ඇති බව අද දෙරණ ප්‍රාදේශීය වාර්තාකරු සඳහන් කළේය. වන අලින්ගෙන් ගොවිතැන් ආරක්ෂා කරගැනීම සඳහා සූරියපුර ප්‍රදේශයේ ජනතාව විශාල පරිශ්‍රමයක් දරන අතර විදුලි වැටවල් ද විනාශ කරමින් වන අලි ගොවිතැන්වලට හානි සිදු කරන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=32165", "Category": null, "Parent URL": null}