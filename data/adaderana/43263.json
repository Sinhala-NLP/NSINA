{"Source": "Adaderana", "Timestamp": "May 17, 2014 03:20 pm", "Headline": "හොර පාරෙන් දැව කඳන් ඇද්ද අයෙක් මාට්ටු ", "News Content": "නීති විරෝධි ලෙස දැව ප්‍රවාහනය කරමින් සිටි පුද්ගලයෙකු යක්කලමුල්ල , කරාගොඩ ප්‍රදේශයේ දි අත්අඩංගුවට ගෙන තිබේ. ලොරි රථයක් යොදාගනිමින් මෙම දැව තොගය ප්‍රවාහනය කර ඇති අතර යක්කලමුල්ල පොලිසියට ලැබුණු තොරතුරකට අනුව සිදුකළ වැටලීමකදි සැකකරු අත්අඩංගුවට ගෙන ඇති බව සඳහන් වෙයි. යක්කලමුල්ල පත්තාරේ රක්ෂිත ප්‍රදේශයෙන් කපන ලද දැව තොගයක් සමග සැකකරු මෙලෙස අත්අඩංගුවට ගෙන ඇති අතර එම දැව වර්ග අතර ගොඩපර සහ සදුන් දැව ද තිබි සොයාගෙන තිබේ. පොලිස් නිලධාරින් දෙදෙනෙකු විසින් මෙය මෙහෙයවා ඇති බවට පොලිසිය සිදුකළ මූලික පරීක්ෂණ වලදි අනාවරණය වී ඇති අතර දැව තොගයේ දළ වටිනාකම රුපියල් ලක්ෂ 02ක් පමණ වන බව වාර්තාවෙයි. අත්අඩංගුවට ගත් සැකකරුවන් බද්දේගම මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43263", "Category": null, "Parent URL": null}