{"Source": "Adaderana", "Timestamp": "July 22, 2011 10:15 am", "Headline": "මැදවත්ත කඳුවැටියේ යළි ගින්නක්", "News Content": "නකල්ස් පාමුල, මැදවත්ත කඳුවැටියේ යළි ගින්නක් හටගෙන තිබේ. ඊයේ(22) රාත්‍රී හටගත් ගින්නෙන් මැදවත්ත කඳුවැටියේ ෆයිනස් වගාවක් විනාශ වී ඇති බව අද දෙරණ වාර්තාකරු සඳහන් කළේය. දඩයම්කරුවන් ඇතුළු විවිධ පුද්ගලයින්ගේ ක්‍රියාකාරකම් හේතුවෙන් නකල්ස් කඳුවැටිය ආශ්‍රිතව ගිනි ගැනීම් කිහිපයක් පසුගිය දිනවල වාර්තා වූ බව රත්තොට පොලිසිය පැවසීය. මීට දින දෙකකට පෙර මාතලේ විල්ෂෙයාර් කන්දේ ඇතිවූ ගින්නකින් ද අක්කර දෙකක පමණ භූමියක් විනාශ විය.", "URL": "https://sinhala.adaderana.lk/news.php?nid=17560", "Category": null, "Parent URL": null}