{"Source": "Adaderana", "Timestamp": "May 24, 2018 02:19 pm", "Headline": "මහරගම රිය අනතුරකින් පුද්ගලයෙකු මරුට", "News Content": "හයිලෙවල් මාර්ගයේ මහරගම නගර සභාව අසළදී සිදුවූ රිය අනතුරකින් පුද්ගලයෙකු මියගොස් තිබේ. පදික මාරුව හරහා ගමන් කරමින් සිටි එම පුද්ගලයා මෝටර් රථයක ගැටීමෙන් අනතුරට ලක්ව ඇති අතර කළුබෝවිල රෝහලට ඇතුළත් කිරීමේ දී ඔහු මියගොස් ඇති බව පොලීසිය පැවසීය. මියගොස් ඇත්තේ බොරලැස්ගමුව ප්‍රදේශයේ පදිංචිව සිටි 56 හැවිරිදි පුද්ගලයෙකි. අනතුර සිදුකර මෝටර් රථයෙන් පළා යමින් සිටි රියදුරා මහරගම පොලීසිය විසින් අත්අඩංගුවට ගෙන තිබේ. සිද්ධිය සම්බන්ධයෙන් මහරගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=89752", "Category": null, "Parent URL": null}