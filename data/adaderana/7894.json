{"Source": "Adaderana", "Timestamp": "April 20, 2010 08:00 am", "Headline": "නාවලපිටිය ඡන්දය අද", "News Content": "මහ මැතිවරණ ඡන්ද විමසීමේදී ශූන්‍ය කෙරුණු නාවලපිටිය සහ කුඹුරුපිටිය ඡන්ද මධ්‍යස්ථාන වල යළි ඡන්ද විමසීමේ කටයුතු අද ආරම්භ විය. ඒ අනුව නාවලපිටිය ඡන්ද බල ප්‍රදේශයේ ඡන්ද මධ්‍යස්ථාන 37 ක සහ කුඹුරුපිටිය ඡන්ද මධ්‍යස්ථානයේ ඡන්ද විමසීමේ කටයුතු මේ වන විට සිදු වේ. ඡන්ද දායකයින් මේ වන විට ඡන්දය ප්‍රකාශ කිරීමට ඡන්ද මධ්‍යස්ථාන වලට පැමිණෙමින් සිටියි. ඡන්ද විමසීමේ කටයුතු සිදු කරන ඡන්ද මධ්‍යස්ථාන සඳහා විශේෂ ආරක්ෂක වැඩපිළිවෙලක් ද ක්‍රියාත්මක කර ඇති බව අද දෙරණ වාර්තාකරුවන් සඳහන් කළෝය. ඡන්ද නිරික්ෂණ කණ්ඩායම් ද සිය නිරීක්ෂණ කටයුතු මේ වන විටත් ආරම්භ කර තිබේ.", "URL": "https://sinhala.adaderana.lk/news.php?nid=7894", "Category": null, "Parent URL": null}