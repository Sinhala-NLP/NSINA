{"Source": "Adaderana", "Timestamp": "November 24, 2013 08:17 am", "Headline": "අදත් වැසි - අකුණු ගැන අවධානයෙන් ඉන්න", "News Content": "අකුණු වලින් සිදුවන අනතුරු අවම කරගැනීම සඳහා අවශ්‍ය පියවර ගන්නා ලෙස කාලගුණ විද්‍යා දෙපාර්තමේන්තුව ජනතාවගෙන් ඉල්ලීමක් කරයි. අද දිනයේ අපරභාගයේ දී හෝ රාත්‍රී කාලයේ දී දිවයින පුරා වැසි හෝ ගිගුරුම් සහිත වැසි ඇති විය හැකි බවත් ඇතැම් ප්‍රදේශවලට මිලි මීටර් 100ක වර්ෂාපතනයක් ඇති විය හැකි බවත් කාලගුණ විද්‍යා දෙපාර්තමේන්තුව පැවසීය. උතුර, උතුරු මැද, ඌව සහ නැගෙනහිර පළාත්වල කඩින්කඩ වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=39069", "Category": null, "Parent URL": null}