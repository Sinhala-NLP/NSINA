{"Source": "Adaderana", "Timestamp": "July 26, 2010 02:48 pm", "Headline": "‍ජනතා සහන වෙනුවට ආණ්ඩුව සංශෝධනයකට මුල පුරලා ", "News Content": "ආණ්ඩුව ජනතාවට සහන ලබා දීම වෙනුවට ව්‍යවස්ථා සංශෝධනයකට මුල පුරා ඇති බව එක්සත් ජාතික පක්ෂය චෝදනා කරයි. එම පක්ෂයේ මාධ්‍ය ප්‍රකාශක ගයන්ත කරුණාතිලක මහතා අද පෙරවරුවේ පැවති මාධ්‍ය හමුවකට එක්වෙමින් මෙසේ අදහස් පළ කළේය. මේ වනවිට පාසල් වැසීයාමේ තත්ත්වයක් උදාවී ඇති බවත්, නමුත් රජය ව්‍යවස්ථා සංශෝධන ගැන කතාකරමින් ජනතා ගැටලු මගහැර ඇති බවත්, ඒ මහතා පවසයි. එමෙන්ම ව්‍යවස්ථා සංශෝධන පිළිබඳ සාකච්ඡා සඳහා අනෙකුත් දේශපාලන පක්ෂ ද සම්බන්ධ කරගනිමින් සංවාදයක් ගොඩනැගිය යුතු බවත් ගයන්ත කරුණාතිලක මහතා සඳහන් කරයි.", "URL": "https://sinhala.adaderana.lk/news.php?nid=9848", "Category": null, "Parent URL": null}