{"Source": "Adaderana", "Timestamp": "June 19, 2014 10:18 am", "Headline": "තවත් කේ.ජී කිලෝ 132ක් අල්ලයි", "News Content": "ඉන්දියාවේ සිට මුහුදු මාර්ගයෙන් මෙරරට ගෙන ආ කේරළ ගංජා තොගයක් සමග පුද්ගලයෙකු යාපනය, ඉලවාලි ප්‍රදේශයේදී අත්අඩංගුවට ගෙන තිබේ. ඉලවාලි පොලීසියට ලද තොරතුරක් මත කේරළ ගංජා තොගය සමග සැකකරු අත්අංඩගුවට ගෙන ඇත. එහිදී කේරළ ගංජා කිලෝ ග්‍රෑම් 132 යි ග්‍රෑම් 750 ක් පොලීසිය සියභාරයට ගෙන තිබේ. සිද්ධිය සම්බන්ධයෙන් ඉලවාලි පොලීසිය වැඩිදුර විමර්ශන සිදුකරයි. මේ අතර කේරළ ගංජා කිලෝ 172ක් සමග ඉන්දීය ජාතිකයින් තිදෙනෙකු ඊයේ අළුයම කල්පිටිය, බත්තලන්ගුණ්ඩුව ප්‍රදේශයේදී නාවික හමුදාව විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=44076", "Category": null, "Parent URL": null}