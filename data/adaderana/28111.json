{"Source": "Adaderana", "Timestamp": "October 8, 2012 09:57 am", "Headline": "දිවිනැගු‍ම 4 න් පවුල් රැසක් ගොඩදාන්න සැලසුම්", "News Content": "දිවිනැගුම වැඩසටහනේ 4 වන අදියර යටතේ ගෙවතු වගාව තුළින් පවුල් පනස් ලක්ෂයකගේ ආර්ථිකය නංවාලීමත් එමගින් ඔවුන් රටේ ආර්ථිකය ශක්තිමත් කිරීමේ කාර්යයට දායක කර ගැනීමටත් ආර්ථික සංවර්ධන අමාත්‍යංශය සැලසුම් කර තිබේ. මේ සඳහා රාජ්‍ය ආයතන සහභාගී කර ගැනීමට ද නියමිතය. ඒ අනුව සෑම ගෙවතු වගාවක් සඳහාම බීජ වර්ග 10කින් යුත් බීජ කට්ටලයක් බැගින් ලබාදීමට සැලසුම් කර තිබේ. මෙම වගාවන් පිළිබඳ ජනතාව උනන්දු කිරීමටත් ජනතාව දැනුවත් කිරීමටත් සෑම ග්‍රාමනිලධාරී වසමකටම ආදර්ශ ගෙවත්තක් බැගින් ඇති කිරීමට ද ආර්ථික සංවර්ධන අමාත්‍යංශය පියවර ගෙන ඇති බව සඳහන්ය. මේ අතර වගාවන්වලදී ගස් කප්පාදු කිරීම අත්‍යවශ්‍ය අංගයක් වන බැවින් ඒ සඳහා පුහුණු බලකායක් පිහිටුවීමට ද සැලසුම් කර තිබේ.", "URL": "https://sinhala.adaderana.lk/news.php?nid=28111", "Category": null, "Parent URL": null}