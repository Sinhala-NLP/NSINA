{"Source": "Adaderana", "Timestamp": "August 14, 2011 05:09 pm", "Headline": "රහස් පොලිස් කියා හොරා පොලිස් ඇවිත්-ලක්ෂ 4 ට විදලා", "News Content": "රහස් ‍පොලිසියෙන් බව පවසා මාතර , පඹුරන ‍ප්‍රදේශයේ නිවසක් කොල්ලකෑමේ සිදුවීම සම්බන්ධයෙන් පොලිස් කණ්ඩායම් කිහිපයක් පරීක්ෂණ ආරම්භ කර තිබේ. මාතර පොලිසිය පැවසුවේ ඊයේ රාත්‍රීයේ අදාළ නිවසට ඇතුළු වූ රහස් පොලිසිය බවට හඳුන්වා දුන් පිරිසක් නිවස පරීක්ෂා කර ඇති බවයි. පසුව මෙම පිරිස නිවසේ තිබූ පවුම් 150ක පමණ රන් භාණ්ඩ සහ රුපියල් ලක්ෂ 4ක පමණ මුදල් කොල්ලකා නිවසේ තිබූ මෝටර් රථයෙන් ම පලාගොස් තිබේ. මෝටර් රථය මිදිගම ප්‍රදේශයේ දමා ගොස් තිබිය දී ‍පසුව සොයා ගත් බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=18066", "Category": null, "Parent URL": null}