{"Source": "Adaderana", "Timestamp": "March 5, 2016 02:58 pm", "Headline": "පුපුරණ ද්‍රව්‍ය ප්‍රවාහනය කළ 2ක් කොටු", "News Content": "බලපත්‍ර නොමැතිව පුපුරණ ද්‍රව්‍ය ප්‍රවාහනය කළ පුද්ගලයින් දෙදෙනෙකු තිරප්පනය ප්‍රදේශයේදී අත්අඩංගුවට ගෙන තිබේ.තිරප්පනය, ගල්කුලම හන්දිය ආසන්නයේදී පොලිස් අණ නොතකා ධාවනය කළ කැබ් රථයක් තිරප්පනය ප්‍රදේශයේදී නවතා පරීක්ෂා කිරිමේදී එම පුපුරන ද්‍රව්‍ය තොගය සොයාගත් බව පොලීසිය පවසයි.එහිදී එම කැබ් රථයේ තිබී පුපුරන ද්‍රව්‍ය වන ඇමෝනියම් නයිට්ට්‍රේට් කිලෝග්‍රැම් 50ක්, සේවා නූල් මිටර් 140ක්, ඩෙටනේටර් 71ක් ඇතුළු තවත් උපකරණ කිහිපයක් පොලීසිය භාරයට ගෙන තිබේ.සැකකරුවන් නොච්චියාගම සහ පහලගම ප්‍රදේශයේ පදිංචිකරුවන් බව සඳහන්ය.තිරප්පනය පොලීසිය මේ සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=57905", "Category": null, "Parent URL": null}