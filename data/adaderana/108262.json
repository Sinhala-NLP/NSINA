{"Source": "Adaderana", "Timestamp": "April 19, 2019 10:18 pm", "Headline": "හැටන් ප්‍රදේශයේ හෙරොයින් ජාවාරම්කරුවෙක් අත්අඩංගුවට", "News Content": "හැටන් ප්‍රදේශයට හෙරොයින් මත් කුඩු අලෙවි කරන ජාවාරම්කරුවෙකු සැකපිට අද (19) පස්වරුවේ අත්අඩංගුවට ගෙන ඇත. හැටන් ප්‍රදේශයේ ත්‍රිරෝද රථ රියදුරෙක් වශයෙන් කටයුතු කරන සැකකරු හැටන් ප්‍රදේශයට හෙරොයින් මත්කුඩු අලෙවි කිරිමේ ජාවාරමේ නිරතව සිටින අයෙකු බවට හැටන් පොලිසියේ අපරාධ විමර්ෂණ අංශයේ නිලධාරින්ට ලද තොරතුරක් මත සැකකරුගේ නිවස පරික්ෂා කර තිබේ. එහිදි සැකකරු සන්තකයේ තිබි මෙම හෙරොයින් මත්කුඩු පැකට් 8 සොයා ගෙන ඇති බව අද දෙරණ වාර්තාකරු පවසයි. සැකකරු සන්තකයේ තිබි හෙරොයින් මත්කුඩු මිලිග්‍රෑම් 2000 කට ආසන්න ප්‍රමාණයක් පොලිස් භාරයට ගෙන ඇත. අත්අඩංගුවට ගත් සැකකරු හැටන් මහෙස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=108262", "Category": null, "Parent URL": null}