{"Source": "Adaderana", "Timestamp": "October 10, 2014 11:49 am", "Headline": "කොස්තාපල්ගේ දුක්ගැනවිල්ල විභාගයට", "News Content": "තමන්ට අවමන් සහගත ලෙස සැලකු බවට චෝදනා කරමින් බොරැල්ල පොලිසියේ ස්ථානාධිපතිවරයාට එරෙහිව වැඩ තහනමට ලක්ව සිටින පොලිස් කොස්තාපල්වරයෙකු ගොණු කළ මූලික අයිතිවාසිකම් පෙත්සමක් විභාග කිරීමට ශ්‍රේෂ්ඨාධිකරණය තිරණය කර තිබේ. අදාළ පෙත්සම ලබන දෙසැම්බර් මස 09 වන දින විභාගයට ගැනීමට ශ්‍රේෂ්ඨාධිකරණය තීරණය කළ බව අද දෙරණ අධිකරණ වාර්තාකරු සඳහන් කළේය. මේ අතර සේවා දීර්ඝ කිරීම් ලබාදීමේ දී ලංකා ගමනාගමන මණ්ඩලයේ අධ්‍යක්ෂ මණ්ඩලය අත්තනෝමතිකව ක්‍රියා කරන බවට චෝදනා කරමින් සමස්ත ලංකා මෝටර් රථ සේවක සංගමය ගොණු කර තිබු පෙත්සමක් ද විභාග කිරීමට අභියාචනාධිකරණය තීරණය කර තිබේ. එය ලබන වසරේ පෙබරවාරි මස 18 වන දින විභාග කිරීමට අභියාචනාධිකරණය තීරණය කළ බව අද දෙරණ අධිකරණ වාර්තාකරු කේ.එස්. උදය කුමාර් සදහන් කළේය.", "URL": "https://sinhala.adaderana.lk/news.php?nid=46636", "Category": null, "Parent URL": null}