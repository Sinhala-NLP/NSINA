{"Source": "Adaderana", "Timestamp": "June 20, 2019 12:13 pm", "Headline": "අඩි 50ක ප්‍රපාතයට ගිය තේ කොළ ටොන් 10ක්", "News Content": "ඩයගම-කොළඹ දක්වා තේ වෙන්දේසිය සඳහා තේ කොළ ප්‍රවහනය කරමින් තිබු කන්ටෙයිනර් රථයක් ප්‍රපාතයකට පෙරළී අනතුරක් සිදු වි ඇති බව ගිනිගත්හේන පොලීසිය පැවසීය. අද(20) අළුයම 5 ට පමණ මෙම අනතුර සිදු වි ඇත්තේ හැටන් කොළඹ ප්‍රධාන මාර්ගයේ ගිනිගත්හේන කඩවල ප්‍රදේශයේදීය. අනතුරෙන් කන්ටෙයිනර් රථයේ රියදුරා සහ රිය සහයකයා සුළු තුවාල ලබා ඇති බව අද දෙරණ වාර්තාකරු පවසයි. කන්ටෙයිනර් රථය අනතුරට පත් වන අවස්තාවේ කන්ටෙයිනර් රථය තුළ තේ කොළ ටොන් 10 තිබු බව පොලීසිය පැවසුවේය. ගිනිගත්හේන ප්‍රදේශයේ පවතින දැඩි අයහපත් කාලගුණය සමග කන්ටෙයිනර් රථයේ තිරිංග ක්‍රියා විරහිත වී කන්ටෙයිනර් රථය රියදුරාගේ පාලනයෙන් මිදි මාර්ගයෙන් ඉවතට පැන අඩි 50 පමණ ප්‍රපාතයට පෙරළී ඇති බව පෙලිසිය පැවසුවේය. කන්ටෙයිනර් රථය පෙරළීමෙන් වටවල ප්‍රදේශයේ සිට ගිනිගත්හේන ජල සම්පාදක මණ්ඩලය දක්වා ජලය රැගෙන යන ජල නලයකටද හානි සිදු වි ඇති බව වාර්තා වෙයි. අනතුර සම්බන්ධයෙන් ගිනිගත්හේන පොලීසිය පරික්ෂණ පවත්වයි.", "URL": "https://sinhala.adaderana.lk/news.php?nid=112396", "Category": null, "Parent URL": null}