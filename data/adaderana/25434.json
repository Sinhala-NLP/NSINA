{"Source": "Adaderana", "Timestamp": "June 30, 2012 02:11 pm", "Headline": "පෙරටුගාමී පක්ෂය පළාත් සභා ඡන්දයට ඉදිරිපත් වෙන්නේ නෑ", "News Content": "පෙරටුගාමී සමාජවාදී පක්ෂය එළඹෙන පළාත් සභා මැතිවරණයට ඉදි‍රිපත් නොවන බව එම පක්ෂයේ ලේකම් සේනාධීර ගුණතිලක මහතා පවසයි. අද(30) කොළඹ දී විශේෂ මාධ්‍ය හමුවක් පවත්වමින් ඒ මහතා මේ බව සඳහන් කළේය. මැතිවරණයට අපේක්ෂකයින්ඉදිරිපත් නොකළ ද මැතිවරණ කාලය තුළ විකල්ප මැතිවරණ ක්‍රියාවලියක නිරත වන බව සේනාධීර ගුණතිලක මහතා එහිදී වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=25434", "Category": null, "Parent URL": null}