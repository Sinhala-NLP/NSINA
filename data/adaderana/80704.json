{"Source": "Adaderana", "Timestamp": "November 29, 2017 01:13 am", "Headline": "මන්නාරමේ ලෝක ධීවර දිනය සමරයි", "News Content": "මන්නාරම එක්සත් ධීවර සමීති සම්මේලනය විසින් ලෝකධීවර දිනය සැමරීම සදහා 28 දා මන්නාරම නගරයේ අලංකාර පෙළපාළියක් සංවිධානය කොට තිබුණි. ධීවර රැකියාවේ මිහිරි මෙන්ම අමිහිරි අවස්ථාවන් නිරූපනය කරමින් මන්නාරම නගරය වටා මෙම පෙළපාළිය ගමන් කොට මන්නාරම නගර සභා ශාලාවේදී විශේෂ රැස්වීමක්ද පවත්වන ලදී. මන්නාරමේ එක්සත් ධීවර සමිති සම්මේලනයට මෙම උළෙල සාර්ථක කරගැනීමට ධීවර සහයෝගීතා ව්‍යාපාරයේ පූර්ණ අනුග්‍රහය ලැබී තිබුණු අතර උතුරු පලාත් ධීවර අමාත්‍ය කන්දයියා ශිවනේෂන්ද මෙම අවස්ථාවට එක්වී සිටියේය.", "URL": "https://sinhala.adaderana.lk/news.php?nid=80704", "Category": null, "Parent URL": null}