{"Source": "Adaderana", "Timestamp": "January 11, 2013 11:25 am", "Headline": "ස්වාමියා බිරිය මරයි", "News Content": "ගල්ගමුව, අමුණුකොළ ප්‍රදේශයේ දී තියුණු ආයුධයකින් පහරදී කාන්තාවක ඝාතනය කර තිබේ. ඝාතනයට ලක්වු කාන්තාවගේ ස්වාමි පුරුෂයා විසින් මෙම ඝාතනය සිදුකර ඇති බවට අනාවරණය වී ඇති බව ගල්ගමුව පොලීසිය පවසයි. සිද්ධියෙන් පසුව ඔහු ද සියදිවි නසා ගැනීමට උත්සාහ කර ඇති බව පොලීසිය කියයි. කෙසේ වෙතත් සැකකරු මේවන විට ප්‍රදේශයෙන් පලාගොස් ඇති අතර සැකකරු අත්අඩංගුවට ගැනීම සඳහා විමර්ශන ආරම්භ කර ඇති බව ගල්ගමුව පොලීසිය සඳහන් කරයි.", "URL": "https://sinhala.adaderana.lk/news.php?nid=30670", "Category": null, "Parent URL": null}