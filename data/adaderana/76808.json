{"Source": "Adaderana", "Timestamp": "August 28, 2017 01:15 pm", "Headline": "තලතා දේවිය ඉන්නේ ඇස් බැඳ ගෙන නෙමෙයි", "News Content": "තම වෘත්තීය සහයිකාව වන තලතා අතුකෝරාල ඇමතිතුමියට අධිකරණය ඇමති ධූරය ලැබීම පිළිබඳ තමන් ශුභ පතන බව පිවිතුරු හෙළ උරුමයේ නායක නීතිඥ උදය ගම්මන්පිල මහතා පවසයි.අද(28) කොළඹදී පැවති මාධ්‍ය හමුවකට එක්වෙමින් ඒ මහතා මෙම අදහස් පළ කළේය.එහිදී වැඩිදුරටත් අදහස් දැක්වූ ඒ මහතා,තලතා අධිකරණයට අත පොවයි ද?මගේ වෘත්තීය සහයිකාව වන තලතා අතුකෝරාල ඇමතිතුමියට අධිකරණය ඇමති ධූරය ලැබීම පිළිබඳ අපි ශුභ පතනවා. අපිට එතුමිය එක්ක පෞද්ගලික ප්‍රශ්නයක් නෑ. අපිට ඇමතිතුමියගෙන් බේරා ගන්න තිබෙන්නේ එකම එක ප්‍රශ්නයයි. ඇමති ධූරය බාර ගැනීමේ පූර්ව කොන්දේසියක් ලෙස අධිකරණයටත් නීතිපති දෙපාර්තමේන්තුවටත් බලපෑම් කිරීමට ඔබතුමිය එකඟ වුණා ද? නැද්ද? මේක මගේ ප්‍රශ්නයක් නොවේ. සමස්ත ජාතියටම තිබෙන කුකුසක්. තමන්ව ඉවත් කරන්නේ අධිකරණයට සහ නීතිපති දෙපාර්තමේන්තුවටත් බලපෑම් කිරීමට එකඟ නොවුණු නිසා කියලා හිටපු අධිකරණ ඇමති විජේදාස මැතිතුමා පැවසුවා. එසේ නම් නව අධිකරණ ඇමතිතුමියට ඒ තනතුර ලැබුණේ අධිකරණයට සහ නීතිපති දෙපාර්තමේන්තුවට බලපෑම් කරන්න එකඟ වුණු නිසා ද කියන ප්‍රශ්නයට වහාම පිළිතුරු සැපයිය යුතුයි.තමන්ගේ තරාදියේ දෙපැත්තට වැටෙන නීති තර්ක සහ කරුණු මත මිස ඒ කරුණු ගෙනෙන පුද්ගලයා මත නොවේ නීතියේ දෙවඟන තීන්දු ගත යුත්තේ. ඒ නිසා තමයි නීතියේ දෙවඟනගේ ඇස් කළු රෙදි පටියකින් බැඳ තිබෙන්නේ. නමුත් තලතා දේවිය ඉන්නේ ඇස් බැඳ ගෙන නොවේ. ඒ මදිවාට හොඳට පේන්න ලොකු කන්නාඩි කුට්ටමකුත් දා ගෙන. ඒ නිසා අනික් කට්ටියත් වඩා වැඩියෙන් පේනවා. තලතා ඇමතිතුමිය අධිකරණයට බලපෑම් කරන්නට එකඟ වුණාද කියන කාරණයටනම් උත්තර බැදිය යුතුමයි.නීතිපති - අගමැති සාකච්ඡාව රටට හෙළි කළ යුතුයිපසුගිය සතියේ දී අගමැතිතුමා කෝප් පාද සටහන් කල්ලිය පිරිවරා ගෙන අරලියගහ මන්දිරයේ දී නීතිපති හමු වුණා. හිටපු අධිකරණ ඇමතිතුමා නම් කියන්නේ පාද සටහන් කල්ලිය නීතිපතිට ඉතාම අශීලාචාර විධියට කතා කළා කියලා. නීතිපති කියන්නේ අගමැතිතුමා කැඳෙව්වේ නෑ මමයි හමුවක් ඉල්ලා ගියේ කියලා.බැඳුම්කර කොමිසම ඉදිරියට මී ළඟට ගෙන්විය යුත්තේ අගමැති සහ පාද සටහන් කල්ලිය බවට ජනතාව හඬ නගනවා. ඒ අතරේ නීතිපතිට පාද සටහන් කල්ලිය හමු වීමට අවශ්‍ය වුණේ ඇයි? පැමිණිල්ලේ නීතිඥයා විත්තිකරුවන්ව හොර රහසේ හමු වෙලා සාකච්ඡා කරන බව මම මේ ඇහුව්වාමයි.නීතිපති සහ පාද සටහන් කල්ලිය රහස් සාකච්ඡා පැවැත්වීමෙන් බැඳුම්කර කොමිසම මෙතෙක් ආ ගමන් මග වෙනස් වෙයිද? කොමිසමටත් නීතිපති දෙපාර්තමේන්තුවටත් බලපෑමක් එල්ල වෙයිද කියන කුකුස ජනතාවට ඇතිවෙලා කොමිසම ගැන විශ්වාසය පළුඳු වේනන ඉඩ තිබෙනවා. ඒ නිසා මේ රටේ අධිකරණය පිළිබඳ යුක්තිය පසඳලන යාන්ත්‍රණය පිළිබඳ තව දුරටත් විශ්වාසය රැක ගැනීමට නම් තමන්ට පාද සටහන් කල්ලිය හමුවීමට බල පෑ හේතුව සහ එහිදී සාකච්ඡා කළේ මොනවාදැයි නීතිපති විසින් රටට හෙළි කළ යුතුයි.මට හිතාගන්න බෑ ඇයි නීතිපතිවරයෙක් අගමැතිව හමුවෙන්න යන්නේ කියල. නීතිපති ඉන්නේ ජනපති අගමැති ඇතුළු සමස්ත ආණ්ඩුවටම නීති උපදෙස් දෙන්න. ඒ උපදෙස් වලින් සමස්ත ආණ්ඩුවම බැඳෙනවා. එහෙම මිස ජනපතිටවත් අගමැතිටවත් බෑ නීතිපතිට උපදෙස් දෙන්න. ඒ නිසා නීතිපති අගමැතිගෙන් උපදෙස් ගත්තා නම් එතැන බරපතල වරදක් තිබෙනවා.රාජිත කියන්නේ දූෂණය ඉදිරියට ගෙන යන බව ද?අපි රාජිත ඇමතිතුමාට එරෙහිව විශ්වාස භංගයක් ගෙනාවාම ඇමතිතුමා කියනවා විශ්වාස භංග යෝජනා දහයක් ගෙනාවත් මම කර ගෙන යන වැඩ දිගටම කරගෙන යනවා ලු. මොකද්ද මේකෙ තේරුම? ඒ කියන්නේ මෝදර ධීවර වරාය වගේ අනිත් වරායන් ද කුණු කොල්ලයට බදු දෙනවා කියන එක ද? පියයුරු පිළිකා සඳහා ගෙනාවා වගේ වෙනත් රෝග සඳහා ද බාල ඖෂධ ගේනවා කියන එක ද?රාජිත ඇමතිතුමා කියන්නේ පදනම් විරහිත චෝදනා විශ්වාස භංගයට දමලාලු. ඉදිරි සති දෙක තුළ මේ යෝජනා එකොලහ විස්තර කරන මාධ්‍ය හමු 11ක් පැවැත්වීමට ඒකාබද්ධ විපක්ෂය බලාපොරොත්තු වෙනවා. මේ චෝදනා පදනම් විරහිතයි කියලා රාජිත ඇමතිතුමාට ඇඟ බේරා ගන්න බෑ. පදනම් විරහිත වෙන්නේ කොහොමද කියලා ජනතාවට කියන්න ඕනෑ. නිදසුනක් විධියට රුපියල් ලක්ෂ 17කට බද්ද තක්සේරු කර තිබුණු මෝදර වරාය 125,000ක මාසික බද්දකට බදු දීම පිළිබඳ අපි චෝදනාවක් නගා තිබෙනවා. ඒක වැරදි නම් බදු දුන්නේ ලක්ෂ 17ට හෝ ඊට වැඩියෙන් බවට සාක්ෂි ඉදිරිපත් කරන්න. නැතිනම් තක්සේරු වටිනාකම රුපියල් 125,000 බවට සාක්ෂි ඉදිරිපත් කරන්න. එහෙම නැතුව වචන හරඹ වලින් එතුමාට පැනලා යන්න අපි ඉඩ තබන්නේ නෑ.ආණ්ඩුව ඇතුලේ ඉන්න බොරු සයිටම් විරෝධින් නිරුවත් කරන්න මේක අවස්ථාවක් කර ගන්න අපි බලාපොරොත්තු වෙනවා. අපි ඉදිරිපත් කර තිබෙන චෝදනා 11න් 4ක්ම සයිටම් හා සම්බන්ධයි. සයිටම් අර්බූදයට සාධාරණ විසඳුමක් ලබා ගන්න තිබෙන ලොකුම බාධාව ඇමති රාජිත කියන එක රටම දන්නවා. රාජිත සෙනාරත්න ඇමතිවරයා රැකගන්න අත ඔසවන කිසිම මන්ත්‍රීවරයෙක්ට මින් ඉදිරියට මම සයිටම් එකට විරුද්ධයි සයිටම් අහෝසී කරණ සටනේ මම ඉන්නවා කියන බොරු රංගන වල යෙදෙන්න අවස්ථාව නැති වෙනවා. ඒ නිසා විශ්වාස භංග ඡන්දයේ දී ඇමති රාජිත රැක ගන්න අත ඔසවලා ඊට පස්සේ සයිටම් විරෝධි රංගන ඉදිරිපත් කරන්න එපා කියලා අපි ආණ්ඩුවේ ඉන්න බොරු සයිටම් විරෝදීන්ට කියනවා.ක්ෂේත්‍ර නිඑලධාරීන්ට නීති ගැටයක්ඉතාම අසාධාරණ අයුරින් මේ ආණ්ඩුව විසින් පළාත්පාලන මැතිවරණ පනතට ඉදිරිපත් කළ සංශෝධනයකින් ක්ෂේත්‍ර නිලධාරී තනතුරු සමඟ මන්ත්‍රී ධූර දරමින් සිටි පළාත්පාලන මන්ත්‍රීවරුන් හාර සීයකට ආසන්න පිරිසකට නැවත තරඟ කිරීමේ අවස්ථාව අහිමි කරලා තිබෙනවා. අවම වශයෙන් තමන් දරණ තනතුරෙන් ඉවත් වෙලා තරග කිරීමේ අවස්ථාව වත් ඔවුන්ට ලබා දීලා නෑ. ක්ෂේත්‍ර නිලධාරී ලෙස කටයුතු කරල තියෙනවනම් තමන් නුසුදුස්සෙක් වෙනවා. මේක අතිශයින්ම අසාධාරණයි. ක්ෂේත්‍ර නිලධාරීන් වන මන්ත්‍රීවරුන්ට තරඟ කළ හැකි නීති ගැටයක් තියෙනවාය කියලා මා මිත්‍ර ඩිලාන් පෙරේරා මන්ත්‍රීතුමන් කියනවා. නමුත් හැමදාමත් මට එකඟ වෙන්න බැරි කතාම කියන ඩිලාන් ඇමතිතුමාගේ මේ කතාවට නම් මමත් එකඟයි. හැබැයි ඇමතිතුමනි ඔබතුමා ක්ෂේත්‍ර නිලධාරීන්ට ඇත්තෙන්ම ආදරේ නම් නීති ගැටය ගැන වැඩිය කතා නොකර සද්ද නැතුව ඉන්න කියලා අපි ඉල්ලා සිටිනවා. වෙලාව ආවාම අපි නීති තර්කය මතු කරමු.මෙහිදී මාධ්‍ය වේදීන් මතුකළ ප්‍රශ්න සදහා පිළිතුරු දුන් නීතිඥ උදය ගම්මන්පිල මහතාප්‍රශ්නයඉදිරි මැතිවරණය සදහා ඔබතුමන්ලා ඉදිරිපත් වෙන්නේ කොහොමද?පිළිතුරදැනට ඒකාබද්ධ විපක්ෂය ලෙස ගොනු වෙලා තියෙනවා පක්ෂ ගණනාවක්. ශ්‍රී ලංකා පොදු ජන පෙරමුන, ලංකා සමසමාජ පක්ෂය, කොමිනිස්ට් පක්ෂය, මහජන එක්සත් පෙරමුණ, ජාකිත නිදහස් පෙරමුන, පිවිතුරු හෙළ උරුමය ආදී සියළු පක්ෂ එක් වී නැවුම් සන්දානයක් මේ මැතිවරණයට අපි ගොඩ නගනවා. ශ්‍රී ලංකා නිදහස් පක්ෂයේ ආණ්ඩුව නියෝජනය කරන පිළ සමගිවී මැතිවරණයට මුහුන දිය යුතු බව දිගින් දිගටම කියනවා. කිසි ප්‍රශ්නයක් නැ. ඒ අයටත් පුළුවන් මේ සංධානයට එකතු වෙන්න. ප්‍රශ්නයරාජිත සේනාරත්න ඇමතිතුමන්ට එරෙහිව ගෙන එන විශ්වාස භංගය පරාජය කරන බවට ආණ්ඩුව පැත්තෙන් ප්‍රකාෂ කෙරෙනවා. මේ ගැන ඔබතුමන් මොකද කියන්නේ.පිළිතුරඔබට මතක ඇති රවි කරුණානායක ඇමතිතුමන් වෙනුවෙනුත් මුලින් ඔය වගේ ඇමතිවරු අදහස් දැක්වුවා. දැන් රාජිත ඇමතිතුමන් ආරක්ෂා කිරීමට ඉදිරිපත්වෙලා ඉන්නේ රවි කරුණායක ඇමතිතුමන්. ඒ වගේම රවි කරුණානායක ඇමතිතුමන්ට එරෙහි විශ්වාස භංගයදීඔහුව රකින්න ආවේ රාජිත සෙනාරත්ත ඇමතිතුමන්. අපි වෙනුවෙන් අපි වෙනුවට දැන් හොරු වෙදුවෙන් හොරු කායන තේමාවක් ගොඩ නැගෙනවදෝ කියල අපිට හිතෙනව.මේ විශවාස භංගයේදී රාජිත සේනාරත්න අමාත්‍යවරයාට බරපතල චෝදනා 11 එල්ල වෙනවා වගේම ඒ චෝදනා 11ටම සාක්ෂිද අප සතුව තියෙනවා. එ් නිසා මේ දෝෂාභියෝගයේදී රාජිත සේනාරත්න ඇමතිතුමන් රැක ගන්න අත ඔසවන අයට සිදු වෙනවා විපක්ෂය විසින් රාජිත අමාත්‍යවරයාට එරෙහිව ඉදිරිපත් කරන මේ චෝදනා 11 ම වැරදි බවට රට ඉදිරියේ කරුණු දැක්විය යුතුයි. එහෙම නැතුව ඔහුව රකින්න අත ඔසවන කිසවෙකුට වංචා දූෂන ගැණ බොරු රංගන ඉදිරිපත් කරන්නනම් බෑ.", "URL": "https://sinhala.adaderana.lk/news.php?nid=76808", "Category": null, "Parent URL": null}