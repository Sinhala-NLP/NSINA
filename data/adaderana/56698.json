{"Source": "Adaderana", "Timestamp": "January 27, 2016 03:06 pm", "Headline": "ඖෂධ මිල ගණන්වලට වාර්තාවක්", "News Content": "ජාතික ඖෂධ නියාමන අධිකාරිය රෙගුලාසි සකස් කරන තුරු වෙළෙඳපොළේ පවතින ඖෂධ මිල ගණන් අඩුකළ හැකි ක්‍රමය පිළිබඳ වාර්තාවක් ලබාදෙන ලෙස සෞඛ්‍ය අමාත්‍යවරයා බලධාරීන්ට උපදෙස් ලබා දී තිබේ.සෞඛ්‍ය අමාත්‍යංශයේ ආයතන ප්‍රධානීන්ගේ රැස්වීම සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් පැවති අතර එහිදි අමාත්‍යවරයා මෙම උපදෙස් ලබා දී ඇති බව සෞඛ්‍ය අමාත්‍යංශය සඳහන් කළේය.මෙහිදී අදහස් දැක්වු සෞඛ්‍ය අමාත්‍යවරයා සඳහන් කළේ පවතින වෙළෙඳපොළේ ඖෂධ මිල සියයට 85 දක්වා අඩු කිරීමට ඖෂධ සමාගම් කැමැත්ත පළ කර ඇති බවයි.එම නිසා දැනට රට තුළ පවතින ඖෂධ මිල ගණන් සැළකිල්ලට ගනිමින් සකස් කරන එම වාර්තාව තුළින් ඖෂධ මිල අඩු කිරීමට පියවර ගන්නා බව ද සෞඛ්‍ය අමාත්‍යවරයා සඳහන් කර තිබේ. දැනට වෙළෙඳපොළේ ඖෂධ දහසකට අධික සංඛ්‍යාවක් අළෙවි කෙරෙන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=56698", "Category": null, "Parent URL": null}