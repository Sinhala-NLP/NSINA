{"Source": "Adaderana", "Timestamp": "June 17, 2015 01:41 pm", "Headline": "225ට වඩා යන්න අපිටත් උවමනාවක් නෑ - එජාපයට තියෙන්නේ දෙබිඩි ප්‍රතිපත්තියක්", "News Content": "අගමැතිවරයාට එරෙහිව ඉදිරිපත් කර ඇති විශ්වාසභංගය ලබන මස තෙවැනි සතියේ විවාදයට ගැනීමට කටයුතු කරන බව විපක්ෂනායක නිමල් සිරිපාල ද සිල්වා මහතා පවසයි.ශ්‍රීලනිප මූලස්ථානයේදී අද පැවැති මාධ්‍ය හමුවකදී ඔහු මේ බව කීවේය.පාර්ලිමේන්තු මන්ත්‍රී ආසන සංඛ්‍යාව 225 සිට 237ට වැඩි කිරීමට කැබිනට් මණ්ඩලයේදී සහය දුන් එජාපය යළි එයට විරුද්ධ බව ප්‍රකාශ කර ඇති බවත්, එය ඔවුන්ගේ දෙබිඩි ප්‍රතිපත්තිය බවත්, හෙතෙම පැවසීය.මන්ත්‍රී 225 සංඛ්‍යාව වැඩි කිරීමට අපට ද උවමනාවක් නැති බවත්, එජාපය 20 වැනි සංශෝධනය කඩාකප්පල් කරන බවත්, විපක්ෂනායකවරයා පෙන්වාදුන්නේය.එජාපයට අවශ්‍ය වී ඇත්තේ මැතිවරණයක් බවත්, මැතිවරණයකට අප බිය නැති බවත්, එසේ වුවද ප්‍රමුඛතාවය දිය යුත්තේ 20ට බවත්, ඔහු පැවසීය.", "URL": "https://sinhala.adaderana.lk/news.php?nid=52062", "Category": null, "Parent URL": null}