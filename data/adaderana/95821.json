{"Source": "Adaderana", "Timestamp": "September 9, 2018 04:11 pm", "Headline": "ඥානසාර හිමි නැවතත් බන්ධනාගාර රෝහලට", "News Content": "වසර 06ක සිර දඩුවමක් නියම වී ශ්‍රී ජයවර්ධනපුර රෝහල් ප්‍රතිකාර ලබමින් සිටි බොදු බල සේනා සංවිධානයේ මහලේකම් පූජ්‍ය ගලගොඩ අත්තේ ඥානසාර හිමි බන්ධනාගාර රෝහල වෙත මාරු කර තිබේ. පූජ්‍ය ගලගොඩඅත්තේ ඥානසාර හිමිගේ සෞඛ්‍ය තත්ත්වය යහපත්වීම හේතුවෙන් පසුගිය මස 30 වන දා ශ්‍රී ජයවර්ධනපුර රෝහල් සිට බන්ධනාගාර රෝහල වෙත මාරුකර යැවූ අතර නැවතත් සැත්කමන් පසු ඇති වූ ආසාත්මිකතාවක් හේතුවෙන් පසුගිය 6 වන දා නැවතත් ශ්‍රී ජයවර්ධනපුර රෝහලට ඇතුළත් කළේය. අධිකරණයට අපහාස කිරීමේ චෝදනාවට වරදකරු වීම හේතුවෙන් අභියාචනාධිකරණය පසුගිය 08 වනදා ඥානසාර හිමිට වසර 06කින් ගෙවී යන පරිදි වසර 19ක සිරදඬුවමක් නියම කළේය. හෝමාගම හිටපු මහේස්ත්‍රාත්වරයෙකු මෙන්ම වත්මන් කොළඹ ප්‍රධාන මහේස්ත්‍රාත්වරයා වන රංග දිසානායක මහතා අභියාචනාධිකරණයට කරන ලද පැමිණිල්ලකට අනුව නීතිපතිවරයා විසින් ඥානසාර හිමිට එරෙහිව චෝදනා පත්‍රය ගොනු කර තිබු බව සඳහන්ය.", "URL": "https://sinhala.adaderana.lk/news.php?nid=95821", "Category": null, "Parent URL": null}