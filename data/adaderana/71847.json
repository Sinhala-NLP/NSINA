{"Source": "Adaderana", "Timestamp": "April 7, 2017 04:40 pm", "Headline": "ලොකුගේ මැතිවරණයක දී මහින්ද සමඟ පොහොට්ටුවෙන් ", "News Content": "වසර දෙකක කාලයක් පුරා පවත්වා නොමැති පළාත් පාලන මැතිවරණය පවත්වන්නේ නම් මහින්ද රාජපක්ෂගේ නායකත්වය යටතේ පොහොට්ටුව ඡන්ද ලකුණෙන් ශ්‍රි ලංකා පොදු ජන පෙරමුණ හරහා මැතිවරණයට මුහුණ දෙන බව පාර්ලිමේන්තු මන්ත්‍රී ගාමිණී ලොකුගේ මහතා පවසයි. මැයි දින වැඩපිළිබඳ සම්බන්ධයෙන් ජනතාව දැනුවත් කිරීමේ, අභයාරාමයේ අද (07) පැවති මාධ්‍ය හමුවකට එක් වෙමින් මාධ්‍යවේදීන් විසින් අසන ලද ප්‍රශ්නයකට පිළිතුරු දෙමින් මන්ත්‍රීවරයා මේ බව ප්‍රකාශ කළේය. ඒකාබද්ධ වෘත්තීය සමිති සම්මේලනය හා ජාතික සම්පත් සුරැකීමේ මධ්‍යස්ථානය වශයෙන් පැවැත් වු මෙම මාධ්‍ය හමුවේ දී මන්ත්‍රීවරයා කියා සිටියේ මේ වන විට එක්සත් ජාතික පක්ෂය හා ශ්‍රී ලංකා නිදහස් පක්ෂය මැයි දිනය පිළිබඳ බිය වී සිටින බවත් කිසි විටකත් ජනතාව රැස් කිරීමට බස් රථ යොදා ගත යුතු නොවන බවත් තම පක්ෂය හා ජනතාව ස්ව කැමැත්තෙන් එක්ව ඇති බවත්ය. එමෙන්ම කැම්බල් පිටිය සහ නුවරට පැමිණෙන ජනතාවට වඩා වැඩි පිරිසක් ගාලු මුවදොරට රැස් කිරීමට බලාපොරොත්තු වන බව ද කිසි විටකත් ඒ සඳහා හවුල් නියෝජනයක් අනවශ්‍ය බව ද මන්ත්‍රීවරයා වැඩි දුරටත් පැවසීය.", "URL": "https://sinhala.adaderana.lk/news.php?nid=71847", "Category": null, "Parent URL": null}