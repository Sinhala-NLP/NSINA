{"Source": "Adaderana", "Timestamp": "October 15, 2012 09:11 am", "Headline": "වාලම්පූරි විකිණීමේ ජාවාරම්කරුවන් 4ක් මාට්ටු", "News Content": "වාලම්පූරි විකිණීමේ ජාවාරමක නිරත වූ බව කියන පුද්ගලයින් සිව් දෙනෙකු කහටගස්දිගිලිය පොලීසිය විසින් අත්අඩංගුවට ගෙන තිබේ. පොලීසියට ලැබුණු තොරතුරකට අනුව සිදුකළ වැටලීමක දී නගරයේ නවාතැන්‍පළක සිටිය දී මොවුන් අත්අඩංගුවට ගෙන ඇති බව සඳහන්ය. අත්අඩංගුව ගත් සැකකරුවන් සතුව තිබී ඉතා දුර්ලභ වාලම්පූරි දෙකක් සොයාගෙන ඇත. මෙම වාලම්පූරි දෙක ව්‍යාපාරිකයෙකුට විකිණීම සඳහා සූදානම් කර තිබූ බව කහටගස්දිගිලිය පොලීසිය සදහන් කළේය. සැකකරුවන් අද (15) අනුරාධපුර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=28295", "Category": null, "Parent URL": null}