{"Source": "Adaderana", "Timestamp": "February 16, 2010 09:05 pm", "Headline": "සඟ සමුළුව කල්තැබෙයි", "News Content": "ත්‍රෛයිනිකායක මහානායක හිමිවරු‍න් විසින් හෙට දිනයේ(18)කැඳවා තිබූ මහා සංඝ සමුළුව යළි දැනුම්දෙනතුරු කල්දමා ඇතැයි වාර්තා වේ. ත්‍රෛයිනිකායක මහානායක හිමිවරු‍න්ගේ අත්සනින් යුතුව කැඳවීමට නියමිතව තිබූ සංඝ සමුළුවේදී වර්ත‍මානයේ පැන නැඟී ඇති ගැටලු සහගත තත්ත්වය සමනය කිරීම සඳහා භික්ෂූන් වහන්සේ විසින් ඉටු කළ යුතු වගකීම සම්බන්ධයෙන් සාකච්ඡා කිරීමට නියමිතව තිබුණි. ත්‍රස්තවාදය මුලිනුපුටා දැ‍මීමේ දී ජනාධිපතිවරයාත් ආරක්ෂක ලේකම්වරයාත් සමඟ එක්ව කටයුතු කළ හිටපු යුද හමුදාපතිවරයා සම්බන්ධයෙන් දැනට පවතින මතභේද හා අසමඟිකම් රටේ ඉදිරි ගමනට බාධාවක් වන බව මහානායක හිමිවරුන් ගේ අදහස විය.", "URL": "https://sinhala.adaderana.lk/news.php?nid=6742", "Category": null, "Parent URL": null}