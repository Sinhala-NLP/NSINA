{"Source": "Adaderana", "Timestamp": "January 24, 2014 02:00 pm", "Headline": "කැබ් රථයක් පෙරළී සිසුන් 11 ක් රෝහලේ ", "News Content": "මොණරාගල ප්‍රදේශයේ සිදුවු අනතුරකින් පාසල් සිසුන් 11 දෙනෙකු තුවාල ලබා තිබේ. අද(24) පෙරවරුවේ මොණරාගල ඔරලෝසු කණුව මන්සන්ධියේ දී අනතුර සිදුව ඇති බව වාර්තාවෙයි. ප්‍රදේශයේ පාසලක පැවති මැරතන් තරඟාවලියක් සඳහා සහය පළ කිරීමට ගමන් ගත් කැබ් රථයක් පෙරළීමෙන් මෙම අනතුර සිදුව තිබේ. අනතුරෙන් තුවාල ලැබු සිසුන් ප්‍රතිකාර සඳහා මොණරාගල සිරිගල රෝහලට ඇතුළත් කර ඇති බව පොලීසිය සඳහන් කළේය. කෙසේ වෙතත් සිසුන්ගේ තත්ත්වය බරපතළ නොවන බව රෝහල් ආරංචිමාර්ග පවසයි.", "URL": "https://sinhala.adaderana.lk/news.php?nid=40609", "Category": null, "Parent URL": null}