{"Source": "Adaderana", "Timestamp": "April 10, 2013 12:53 pm", "Headline": "සම්බන්ධීකරණ කටයුතුවලට නියෝජිතයින් පත්කරන්න", "News Content": "ඡන්ද නාමලේඛන ප්‍රතිශෝධන කටයුතු සඳහා ග්‍රාම නිලධාරීවරුන් සමග සම්බන්ධීකරණ කටයුතු සිදු කිරීමට දේශපාලන පක්ෂ නියෝජිතයින් පත් කරන ලෙස පැෆරල් සංවිධානය දේශපාලන පක්ෂ මහලේකම්වරුන්ගෙන්වලින් ඉල්ලීමක් කරයි. මෙලෙස ‍නියෝජිතයන් පත් කිරීම තුළින් ප්‍රතිශෝධනයේ සිදු වන ගැටලු රැසක් අවම කර ගැනීමට හැකියාව ලැබෙන බව එම සංවිධානයේ විධායක අධ්‍යක්ෂ රෝහන හෙට්ටිආරච්චි මහතා සඳහන් කළේය. මේ පිළිබඳව තමන් ලිඛිතව දේශපාලන පක්ෂ දැනුවත් කර ඇති බව ඔහු පැවසීය. 2013 වසර සඳහා ඡන්ද නාමලේඛන ප්‍රතිශෝධන කටයුතු මැයි මස ආරම්භ වනු ඇති බවට වාර්තා වන බවද හෙ‍තෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=33162", "Category": null, "Parent URL": null}