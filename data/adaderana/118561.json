{"Source": "Adaderana", "Timestamp": "September 8, 2019 08:05 am", "Headline": "තලකිරියාගම දී අනතුරක්-අයෙක් ජීවිතක්ෂයට", "News Content": "අඹේපුස්ස - ත්‍රිකුණාමලය මාර්ගයේ තලකිරියාගම ප්‍රදේශයේ දී සිදුවු රිය අනතුරකින් පුද්ගලයෙකු මියගොස් ඇත. යතුරුපැදියක් සහ ජීප් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු යතුරුපැදිකරු දඹුල්ල රෝහලට ඇතුළත් කිරීමේ දී මියගොස් ඇත. මියගොස් ඇත්තේ ගලේවෙල ප්‍රදේශයේ පදිංචිව සිටි 55 හැවිරිදි අයෙක්. අනතුරට සම්බන්ධ ජීප් රථ රියදුරු අත්අඩංගුවට ගෙන ඇති අතර ගලේවෙල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=118561", "Category": null, "Parent URL": null}