{"Source": "Adaderana", "Timestamp": "June 25, 2013 08:35 pm", "Headline": "වෑන් රථය දුම්රියේ ගැටී පස් දෙනෙක් මරුට - 5 ට තුවාලයි", "News Content": "අලුත්ගම දුම්රිය ස්ථානය ආසන්නයේ දුම්රිය හරස් මාර්ගයකදී වෑන් රථයක් දුම්රියේ ගැටීමෙන් පස් දෙනකු ජීවිතක්ෂයට පත්වී තවත් පස් දෙනකු තුවාල ලබා තිබේ. අද සවස මරදාන දුම්රිය ස්ථානයෙන් හික්කඩුව බලා ධාවනය වූ දුම්රියක ගැටී මෙම අනතුර සිදුව ඇති බව අද දෙරණ වාර්තාකරු පවසයි. අනතුර සිදුවන අවස්ථාව වන විට වෑන් රථයේ ගමන් ගනිමින් සිටි පිරිසෙන් මිය ගිය පස් දෙනාම ස්ත්‍රීන් බව පොලීසිය පවසයි. තුවාල ලැබූවන් අලුත්‍ගම රෝහලෙන් නාගොඩ රෝහලට මාරු කර යවා ඇති බවද සඳහන්ය.", "URL": "https://sinhala.adaderana.lk/news.php?nid=35246", "Category": null, "Parent URL": null}