{"Source": "Adaderana", "Timestamp": "April 8, 2014 07:12 am", "Headline": "  ගුද මාර්ගයෙන් රත්‍රං මතුවෙලා - වටිනාකම දොළොස් ලක්ෂ අසූපන්දහසයි", "News Content": "නීති විරෝධී ලෙස රත්‍රං තොගයක් ඉන්දියාවේ චෙන්නායි බලා ගෙන යාමට උත්සාහ කළ පුද්ගලයෙකු කටුනායක ගුවන්තොටුපලේ දී අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණි මහතා කියා සිටියේ ග්රෑ ම් 257ක බරින් යුත් රත්‍රං‍ කැබලි 10ක් ඔහු සතුව තිබී සොයා ගත් බවයි. සැකකරුගේ ගුද මාර්ගයේ සඟවා තිබියදී මෙම රත්‍රං තොගය සොයාගෙන තිබේ. එහි වටිනාකම දොළොස් ලක්ෂ 85,000 වන බව ගුවන්තොටුපල රේගුව සඳහන් කරයි. මෙලෙස අත්අඩංගුවට ගෙන ඇත්තේ 49 හැවිරිදි කොළඹ ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=42378", "Category": null, "Parent URL": null}