{"Source": "Adaderana", "Timestamp": "July 13, 2011 09:35 am", "Headline": " මදුරුවන්ට සහය දුන්නාට හතළිස් දහස බැගින් දඩ-6 ට වරෙන්තු ", "News Content": "විධිමත් ලෙස කසළ බැහැර නොකර මදුරුවන් බෝ වීමට ඉඩ හැරීමේ චෝදනාව යටතේ පුද්ගලයින් දස දෙනෙකුට අධිකරණය විසින් රුපියල් හතළිස් දහස බැගින් දඩ නියම කර තිබේ. හලාවත ප්‍රාදේශීය ‍‍සෞඛ්‍ය සේවා කොට්ඨාශය තුළ සිදු කළ වැටලීමක දී මෙම මදුරුවන් බෝ වන ස්ථාන සොයා ගෙන ඇති බව සඳහන්වේ. පසුගිය දා ක්‍රියාත්මක වූ ඩෙංගු මර්දන සතිය තුළ මෙම ස්ථාන සොයා ගෙන තිබුණි. එහි දී මදුරුවන් බෝ වන ස්ථාන පවත්වාගෙන ගිය පුද්ගලයින් 16 දෙනෙකුට එරෙහිව අධිකරණය හමුවේ නඩු පවරා තිබූ අතර අධිකරණය හමුවේ පෙනී නොසිටි 6 දෙනෙකු හට වරෙන්තු නිකුත් කර තිබේ.", "URL": "https://sinhala.adaderana.lk/news.php?nid=17372", "Category": null, "Parent URL": null}