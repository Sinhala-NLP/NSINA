{"Source": "Adaderana", "Timestamp": "January 13, 2017 12:15 pm", "Headline": "ජේ. රංගනාත් මිය යයි", "News Content": "ඉන්දීය‍ හිටපු අග්‍රාමාත්‍ය රජීව් ගාන්ධි ඝාතකයින්ට රැකවරණ ලබාදුන් බවට චෝදනා එල්ල වූ පුද්ගලයා මියගොස් ඇති බව ඉන්දීය මාධ්‍ය වාර්තා කරයි.දීර්ඝ කාලයක් වකුගඩු රෝගී තත්වයකින් පීඩා විදිමින් සිට 61 හැවිරිදි ජේ. රංගනාත් නැමැති මොහු ඊයේ(12) දිනයේ මියගොස් ඇති බව ඉන්දීය මාධ්‍ය වාර්තා කරයි.1991 වසරේ සිදුවූ රජීව් ගාන්ධි ඝාතනය සැළසුම් කළ හිටපු එල්.ටී.ටී.ඊ සාමාජිකයින් වන සිවරාසන්, සුභා, සහ තවත් පස් දෙනෙකුට රැදී සිටීම සඳහා නිවසක් ලබාදී රැකවරණ සැළසූ බවට ඔහුට චෝදනා එල්ල වී තිබුණි.රජීව් ගාන්ධි ඝාතනයේ 26 වන විත්තිකරු ලෙස නම් කර තිබූ රංගනාත් වසර 09කට ආසන්න කාලයක් බන්ධනාගාර ගතව සිටිමෙන් අනතුරුව 1999 වසරේ නිදහස ලැබීය.", "URL": "https://sinhala.adaderana.lk/news.php?nid=68072", "Category": null, "Parent URL": null}