{"Source": "Adaderana", "Timestamp": "January 13, 2010 01:35 pm", "Headline": "කියන ආකාරයේ ගිවිසුමක් නෑ", "News Content": "ද්‍රවිඩ ජාතික සන්ධානය හා ජෙනරාල් සරත් ෆොන්සේකා අතර ආණ්ඩුව පවසන අකාරයේ ගිවිසුමක් නැති බව එක්සත් ජාතික පක්ෂයේ මහ ලේකම් තිස්ස අත්තනායක මහතා පවසයි. එවැනි ගිවිසුමක් ඇති බවට අාණ්ඩුව විසින් එල්ල කරනු ලබන චෝදනා ප්‍රතික්ෂේප කරන බවත්,ජෙනරල් සරත් ෆොන්සේකා දුර්වල අපේක්ෂකයෙකු නම් මෙවැනි මඩ ප්‍රහාර එල්ල කළ යුතු නැති බවත් ඔහු පවසයි. එක්සත් ජනතා නිදහස් සන්ධානයේ මැරයින් මේ වන විට එ.ජා.ප කාර්යාල 250 ට ප්‍රහාර එල්ල කර ඇතැයිද,පොලීසියට පැමිණිලි 480 ක් ලැබී ඇතැයිද හෙතෙම කියා සිටියේය.", "URL": "https://sinhala.adaderana.lk/news.php?nid=6044", "Category": null, "Parent URL": null}