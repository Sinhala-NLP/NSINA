{"Source": "Adaderana", "Timestamp": "August 10, 2013 08:30 am", "Headline": "මැතිවරණ නීති උල්ලංඝණ සිද්ධීන් 30ක්", "News Content": "පළාත් සභා මැතිවරණයට අදාළ මැතිවරණ නීති උල්ලංඝණය කිරීමේ සිද්ධීන් 30 ක් වාර්තා වී ඇති බව පැෆරල් සංවිධානය පවසයි. ඊයේ පස්වරුව වන විට එම සිද්ධි වාර්තා වී ඇත. එම සංවිධානයේ විධායක අධ්‍යක්ෂ රෝහන හෙට්ටිආරච්චි මහතා පවසන්නේ එක්තරා දේශපාලන පක්ෂයක් විසින් යාපනය ප්‍රදේශයේ අද දිනයේ ගුරුවරුන් පිරිසක් ඉලක්ක කර ගනිමින් පැවැත්වීමට නියමිත රැස්වීමක් පිළිබඳව තොරතුරු ලැබී ඇති බවයි. එය වැළැක්වීමට අවශ්‍ය පියවර ගන්නැයි මැතිවරණ කොමසාරිස්වරයාගෙන් ඉල්ලීමක් කර ඇති බවද හෙතෙම කියා සිටියේය.", "URL": "https://sinhala.adaderana.lk/news.php?nid=36512", "Category": null, "Parent URL": null}