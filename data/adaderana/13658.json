{"Source": "Adaderana", "Timestamp": "January 21, 2011 03:31 pm", "Headline": "වාරියපොළ රිය අනතුරකින් එක් අයෙක් මරු‍ට ", "News Content": "වාරියපොළ, මහකෙලිය ප්‍රදේශයේදී සිදුවු රිය අනතුරකින් පුද්ගලයෙකු මියගොස් තිබේ. ට්‍රැක්ටරයක් සහ යතුරු පැදියක් ගැටීමෙන් මෙම අනතුර සිදුවී ඇති බව වාරියපොළ පොලිසිය පැවසීය. අනතුරින් බරපතල තුවාල ලැබු යතුරු පැදියේ ගමන්ගත් පුද්ගලයා වාරියපොළ රෝහලට ඇතුළත් කිරීමෙන් අනතුරුව මියගොස් තිබේ. යතුරු පැදියේ ගමන් ගත් තවත් පුද්ගලයෙකු තුවාල ලබා කුරුණෑගල රෝහලට ඇතුළත් කර ඇති බව සඳහන්ය. සිද්ධිය සම්බන්ධයෙන් අත්අඩංගුවට ගත් ට්‍රැක්ටර් රථයේ රියදුරු අද(21) දින වාරියපොළ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13658", "Category": null, "Parent URL": null}