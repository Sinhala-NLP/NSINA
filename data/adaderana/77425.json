{"Source": "Adaderana", "Timestamp": "September 12, 2017 06:59 am", "Headline": "උළු සහ පාවාහන් කර්මාන්ත රකින්න ජනපති මැදිහත් වෙයි  ", "News Content": "සමස්ත ලංකා සෙවිලි උළු නිෂ්පාදකයින්ගේ සංගමය සහ සමස්ත ලංකා පාවහන් හා සම්භාණ්ඩ නිෂ්පාදකයින්ගේ සංගමයේ නියෝජිතයන් ජනාධිපති මෛත්‍රීපාල සිරිසේන මහතා හමු වී වෘත්තීය ගැටලු පිළිබද සාකච්ඡා කර තිබේ.ජනාධිපති මාධ්‍ය අංශය සදහන් කළේ ආදේශ බහුල වීම සහ සෙවිලි උළු අලෙවි කරගත නොහැකි වීම මෙන්ම නිෂ්පාදන සදහා මැටි ලබාගැනීමේ දුෂ්කරතා පිළිබද උළු නිෂ්පාදකයින් මෙහිදි ජනාධිපතිවරයා දැනුම්වත් කළ බවයි. විදේශීය නිෂ්පාදන මගින් තම කර්මාන්තය මුහුණදෙන ගැටලු රැසක් සමස්ත ලංකා පාවහන් හා සම් භාණ්ඩ නිෂ්පාදකයින්ගේ සංගමයේ නියෝජිතයන් ජනාධිපතිවරයා වෙත ඉදිරිපත් කර තිබේ.එහිදි අදාළ ක්ෂේත්‍ර සම්බන්ධයෙන් ලබාදිය හැකි සහන පිළිබද සොයා බැලීමට ජනාධිපතිවරයා නිලධාරීන්ට උපදෙස් ලබාදුන් බව ජනාධිපති මාධ්‍ය අංශය සදහන් කළේය.", "URL": "https://sinhala.adaderana.lk/news.php?nid=77425", "Category": null, "Parent URL": null}