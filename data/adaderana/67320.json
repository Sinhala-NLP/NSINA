{"Source": "Adaderana", "Timestamp": "December 24, 2016 01:08 pm", "Headline": "  සුපිරි බලයක් අවශ්‍ය නෑ", "News Content": "මෙරට තුළ ආයෝජන වැඩි කර ගැනීම සඳහා වැඩපිළිවෙළක් ක්‍රියාත්මක කළ යුතු වුවද ඒ හරහා කිසිඳු පාර්ශවයකට සුපිරි බලයක් ලබාදිය යුතු නොවන බව ක්‍රීඩා අමාත්‍ය දයාසිරි ජයසේකර මහතා පවසයි.මාතර ප්‍රදේශයේ පැවැති උත්සවයකින් අනතුරුව මාධ්‍යවේදීන් නැගූ ප්‍රශ්නයකට පිළිතුරු දෙමින් අමාත්‍යවරයා මෙම අදහස් පළ කළේය.මේ අතර ප්‍රාදේශීය සංවර්ධන අමාත්‍ය සරත් ෆොන්සේකා මහතා සඳහන් කළේ පසුගිය ආණ්ඩුව තුළද සුපිරි අමාත්‍යධුරයක් පැවැති අතර ඊට එරෙහිව එවකට කිසිඳු මන්ත්‍රීවරයෙකු විරුද්ධ නොවූ බවයි.", "URL": "https://sinhala.adaderana.lk/news.php?nid=67320", "Category": null, "Parent URL": null}