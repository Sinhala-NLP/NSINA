{"Source": "Adaderana", "Timestamp": "November 19, 2016 03:01 pm", "Headline": "අනධ්‍යයන නොවන සේවකයින් නිසා අර්බුදලු", "News Content": "රජයේ විභාග සඳහා අධ්‍යාපන අනධ්‍යයන සේවකයින් නොවන පුද්ගලයින් විභාග රාජකාරී සඳහා යොමුකිරීම තුළින් දැඩි අර්බුදකාරී තත්ත්වයක් මතුව ඇති බව අධ්‍යාපන අනධ්‍යයන සේවක සංගමය පවසයි.එහි ප්‍රධාන ලේකම් අජිත්.කේ.තිලකරත්න මහතා පෙන්වාදෙන්නේ එම රාජකාරී සඳහා වෘත්තීය සුදුසුකම් නොමැති පුද්ගලයින් ඒ සඳහා යොමුකිරීම තුළින් විභාග අපේක්ෂකයින් දැඩි අපහසුතාවට පත් වන බවයි.එමෙන්ම විභාග ශාලාධිපතිවරුන් තමන්ට හිතවත් පුද්ගලයින් විභාග ශාලා සහයක තනතුරට යොදාගනිමින් අක්‍රමිකතා රැසක් සිදුකර ඇති බව ඔහු පෙන්වාදෙයි.", "URL": "https://sinhala.adaderana.lk/news.php?nid=66186", "Category": null, "Parent URL": null}