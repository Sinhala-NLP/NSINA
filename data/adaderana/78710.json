{"Source": "Adaderana", "Timestamp": "October 14, 2017 04:12 pm", "Headline": "  නාවලපිටියත් ජලයෙන් යටවෙයි-වාහන ගමනා ගමනයට බාධා  ", "News Content": "මධ්‍යම කඳුකරයට ඇදහැලෙන අධික වර්ෂාවත් සමඟ නාවලපිටිය නගරයේ කොටසක් ජලයෙන් යට වී ඇති බව අද දෙරණ වාර්තාකරු පවසයි.ඒ හේතුවෙන් අද(14) පස්වරුවේ එහි රථවාහන ගමනා ගමනයට බාධා පැමිණි බව වාර්තා වෙයි.නාවලපිටිය නගරයේ තැපැල් කාර්යලය ඉදිරිපිට නාවලපිටිය - මහනුවර ප්‍රධාන මාර්ගයේ කොටසක් මෙලෙස ජලයෙන් යට වී ඇත.වැසි ජලය ගලා බසින කානු පද්ධතියෙනි නිසි ලෙස නඩත්තු නොකිරීම හේතුවෙන් වැසි ජලය ප්‍රධාන මාර්ගයේ එක් රැස් වෙන බව ප්‍රදේශවාසීන් පවසයි.එමෙන්ම මධ්‍යම කඳුකරයට කඩින් කඩ වැසි සමඟ තද සුළං තත්ත්වයක්ද පවතින බව අද දෙරණ වාර්තාකරු පවසයි.මේ හේතුවෙන් මාවුස්සාකැළේ සහ කාසල්රි ජලාශවල ජල මට්ටමද ඉහළ යමින් පවතින බව වාර්තා වෙයි.මේ අතර හැටන්-කොළඹ ප්‍රධාන මාර්ගයේ තැනින් තැන පසු කඳු කඩා වැටීමේ අවධානමක් පවතින බවද, ඝණ මීදුම් තත්ත්වයක් පැවතීම හේතුවෙන් සෙමින් රිය ධාවනය කරන ලෙසද පොලීසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=78710", "Category": null, "Parent URL": null}