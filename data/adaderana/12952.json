{"Source": "Adaderana", "Timestamp": "December 19, 2010 09:21 am", "Headline": " මාස 5 ට ආසන්න කාලයක් තුළ ළමුන් වෙනුවෙන්  පැමිණිලි 18,300 යි", "News Content": "පැය 24 පුරාම පවත්වාගෙන යන 1929 ළමා උපකාරක සේවා දුරකථන අංකයට මේ වන විට දහ අට දහසකට වැඩි පැමිණිලි සංඛ්‍යාවක් ලැබී ඇති බව ජාතික ළමා රක්ෂණ අධිකාරිය පවසයි. ලැබුණු පැමිණිලි වලින් විශාල ප්‍රමාණයක් විසඳීම සඳහා පියවර ගෙන ඇති බව ජාතික ළමා රක්ෂණ අධිකාරියේ සභාපති නීතීඥ අනෝමා දිසානායක මහත්මිය ප්‍රකාශ කළාය. ජූලි මස22 දෙසැම්බර් ‍16 වන විට 18,300 ට වැඩි ප්‍රමාණයක් පැමිණිලි ලැබුණු බවත්,එයින් 2800 ක් පමණ ප්‍රසිද්ධියේ පැමිණිල්ලක් සටහන් කළ හැකි මට්ටමේ පැමිණිලි බවත් ඇය පෙන්වා දුන්නාය. මුලතිව්,කිලිනොච්චි,වව්නියාව ආදී උතුරු ප්‍රදේශ වලින්ද නැඟෙනහිර ප්‍රදේශ වලින්ද පැමිණිලි ලැබෙන්නේ ඉතා අඩු වශයෙන් බැවින් ඉදිරි වසරේ එකී ප්‍රදේශ වල මෙම ළමා උපකාරක සේවා වැඩසටහන පිළිබඳ දැනුවත් කිරීමට පියවර ගන්නා බවද ඇය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=12952", "Category": null, "Parent URL": null}