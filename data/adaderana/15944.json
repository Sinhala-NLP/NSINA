{"Source": "Adaderana", "Timestamp": "May 7, 2011 11:16 am", "Headline": "මාතලේ පුපුරණ ද්‍රව්‍ය ගබඩාවකට ප්‍රදේශවාසීන් එරෙහි වෙයි  ", "News Content": "මාතලේ, නාලන්ද වතුයාය ප්‍රදේශයේ පුපුරණ ද්‍රව්‍ය ගබඩාවක් ඉදිකිරිමට එරෙහිව ප්‍රදේශවාසීන් විරෝධතාව පළ කරයි. මෙම ගබඩාව මගින් තම ආරක්ෂාවට තර්ජනයක් එල්ල විය හැකි බව ප්‍රදේශවාසීන් පවසයි. අදාළ ගබඩාව ඉදිකිරීම සඳහා අක්කර දෙකක පමණ භූමිප්‍රදේශයක් වෙන් කර ඇති අතර එහි මිනුම් කටයුතු ද සිදුකර ඇති බව පැවසෙයි. ඊට විරුද්ධව ප්‍රදේශවාසීන් උද්ඝෝෂණයක් ද පවත්වා ඇති අතර ඊට යහපත් ප්‍රතිචාරයක් නොදක්වන්නේ නම් දැඩි ක්‍රියාමාර්ගයකට එළඹෙන බව ඔවුන් කියා සිටියි.", "URL": "https://sinhala.adaderana.lk/news.php?nid=15944", "Category": null, "Parent URL": null}