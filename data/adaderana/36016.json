{"Source": "Adaderana", "Timestamp": "July 23, 2013 08:06 am", "Headline": "විරෝධතාවයක් නිසා දුම්රිය ප්‍රමාදයි", "News Content": "විරෝධතාවක් හේතුවෙන් කොළඹ - මහනුවර ප්‍රධාන මාර්ගයේ දුම්රිය ධාවන කටයුතු අඩාල වී තිබේ. රාගම - වල්පොළ දුම්රිය ස්ථානය ආසන්නයේ පුද්ගලයින් පිරිසක් දුම්රිය මාර්ගය හරස් කර විරෝධතාවයක නිරත වන බව දුම්රිය පාලක මැදිරිය සඳහන් කරයි. ඒ හේතුවෙන් දුම්රිය ධාවන කටයුතු ප්‍රමාද වී ඇත. උතුරු අධිවේගී මාර්ගයේ ඉදිකිරීම් කටයුතුවලට විරෝධය පළකරමින් වල්පොළ ගම්වාසීන් පිරිසක් මෙම විරෝධතාවේ නිරත වන බව අද දෙරණ වාර්තාකරු සඳහන් කරයි. කලින් සැලසුම් කළ ආකාරය වෙනස් කොට අධිවේගී මාර්ගයේ ඉදිකිරීම් කටයුතු සිදුකිරීමට යොමුවීම මෙම විරෝධතාවයට හේතුවී තිබේ.", "URL": "https://sinhala.adaderana.lk/news.php?nid=36016", "Category": null, "Parent URL": null}