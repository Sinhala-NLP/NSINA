{"Source": "Adaderana", "Timestamp": "May 22, 2014 11:49 am", "Headline": "උබය මැදවලට බටහිර බාරදෙයි!", "News Content": "වයඹ, මධ්‍යම, සබරගමුව හා දකුණු පළාත (බටහිර) කලාපය බාර නව ආරක්ෂක සේනා අඥාපතිවරයා ලෙස යුද හමුදාපති නියමයෙන් මේජර් ජෙනරාල් උබය මැදවල මහතා පත්කර තිබේ. බටහිර කලාපය බාරව සිටි ආඥාපති මේජර් ජෙනරාල් සුමේධ පෙරේරා මහතා යුද හමුදා මූලස්ථානයේ අධ්‍යක්ෂ ජෙනරාල්, ප්‍රධාන මාණ්ඩලික තනතුරට පත්කිරීම ඊට හේතුවය. උබය මැදවල මහතා මෙතුවක් කලක් මධ්‍යම ආරක්ෂක ආඥාපතිවරයා ලෙස කටයුතු කළේය. ඒ අනූව උබය මැදවල මහතා ලබන 26 වැනිදා පෙරවරුවේ පනාගොඩ යුද හමුදා මූලස්ථානයේදී සිය ධූරයේ වැඩ බාර ගැනීමට නියමිත අතර එදිනම ඔහු යුද හමුදා කාන්තා බලකායේ අධිපතිවරයා‍ ලෙස ද වැඩ බාර ගැනීමට නියමිතය. උබය මැදවල මහතා කලක් යුද හමුදා මාධ්‍ය ප්‍රකාශකවරයා ලෙස ද කටයුතු කළේය.", "URL": "https://sinhala.adaderana.lk/news.php?nid=43388", "Category": null, "Parent URL": null}