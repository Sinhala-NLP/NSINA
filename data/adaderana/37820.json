{"Source": "Adaderana", "Timestamp": "September 30, 2013 06:04 pm", "Headline": "2030දී වැඩිහිටියන් දෙගුණයක් වෙයි", "News Content": "වසර 2030 වන විට මෙරට වැඩිහිටි ජනගහණය දෙගුණයකින් පමණ ඉහළ යාමේ ප්‍රවණතාවක් පවතින බව සෞඛ්‍ය අමාත්‍යාංශය පවසයි. මේ වන විට මෙරට ජනගහණයෙන් සියයට 10ක් වැඩිහිටියන් වන අතර එය 2030 වසර වන විට සියයට 22ක් පමණ වනු ඇති බව ගණන් බලා ඇත. වැඩිහිටි ජනගහණය ඉහළ යාම හේතුවෙන් ඒ ආශ්‍රිතව උද්ගත වන සෞඛ්‍ය ගැටලු මෙන්ම බෝ නොවන රෝග වැඩිවීමේ ප්‍රවණතාවක් මතුව ඇති බව සෞඛ්‍ය අමාත්‍යාංශය පෙන්වාදෙයි. ශ්‍රී ලංකාවේ ප්‍රථම වරට වැඩිහිටියන් සඳහා වු ජාතික ප්‍රතිපත්තියක් සකස් කිරීමට පියවර ගෙන ඇත.", "URL": "https://sinhala.adaderana.lk/news.php?nid=37820", "Category": null, "Parent URL": null}