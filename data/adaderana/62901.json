{"Source": "Adaderana", "Timestamp": "August 9, 2016 09:37 am", "Headline": "කොටුවේ රෙදි කඩයකට සීල් තැබුවේ ඇයි?", "News Content": "නීති විරෝධී ලෙස මෙරටට රෙදිපිළි රැගෙනවිත් අලෙවි කිරීමේ චෝදනා මත පිටකොටුව ප්‍රදේශයේ වෙළෙඳසැලක් මුද්‍රා තබා තිබේ.රේගු දෙපාර්තමේන්තුවේ විශේෂ විමර්ශන කණ්ඩායමක් සිදුකළ සෝදිසියකදි වෙළෙඳසැල් තුනක්, රෙදිපිලි ආනයනය කළ ආකාරය සම්බන්ධයෙන් තහවුරු කිරීමට සමත් වී නොමැති වීම නිසා එහිදී එක් වෙළඳසැලකට මූද්‍රා තබා ඇත. මුදල් අමාත්‍ය රවී කරුණානායක මහතාගේ උපදෙස් මත අදාළ සෝදිසි සිදුකෙරුණි.බදු ගෙවීම පැහැර හරිමින් විශාල වශයෙන් මෙරටට රෙදිපිළි ගෙන්වන බවට ලැබුණු තොරතුරු මත ඒ පිළිබඳ විමර්ශනය කිරීමට පියවර ගත් බව මුදල් අමාත්‍යාංශය සඳහන් කළේය. එවැනි වංචාකාරී ක්‍රියා හේතුවෙන් වාර්ෂිකව රජයට රුපියල් බිලියන ගණනක බදු ආදායමක් අහිමි වන බව මුදල් අමාත්‍යාංශය පවසයි.", "URL": "https://sinhala.adaderana.lk/news.php?nid=62901", "Category": null, "Parent URL": null}