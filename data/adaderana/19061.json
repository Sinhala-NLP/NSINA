{"Source": "Adaderana", "Timestamp": "September 30, 2011 02:23 pm", "Headline": "තියුණු ආයුධවලින් පහරදී උපතැපැල් ස්ථානාධිපතිනිය මරාදමලා", "News Content": "නාවලපිටිය, ගලඋඩ උපතැපැල් කාර්යාලයේ ස්ථානාධිපතිනිය කිසියම් කණ්ඩායමක් විසින් ඝාතනය කර තිබේ. අද(30) පෙරවරුවේ මෙම ඝාතනය සිදුව ඇති බව පොලිස් මාධ්‍ය ප්‍රකාශක කාර්යාලය පැවසීය. තියුණු ආයුධවලින් පහරදී ඝාතනය සිදුකර ඇති බව මූලික පරීක්ෂණවලදී අනාවරණය වී ඇත. මියගිය තැපැල් ස්ථානාධිපතිනිය නාවලපිටිය ප්‍රදේශයේම පදිංචිකාරියක වන අතර සැකකරුවන් සොයා පරීක්ෂණ ආරම්භ කර ඇති බව නාවලපිටිය පොලිසිය සඳහන් කරයි.", "URL": "https://sinhala.adaderana.lk/news.php?nid=19061", "Category": null, "Parent URL": null}