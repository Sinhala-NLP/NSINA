{"Source": "Adaderana", "Timestamp": "July 10, 2013 03:55 pm", "Headline": " මොබිටෙල් ආයතනය Cash Bonanza තුළින් රටටම ජයග‍්‍රාහකයන් බිහිකරයි", "News Content": "Cash Bonanza දිනුම් ඇදීමෙහි දෙවන අදියරේ දෙවන සතියේ දිනුම් ඇදීම තුළින් ජයග‍්‍රාහකයන් 37 ක් අතරෙහි රුපියල් මිලියන 1.15 කට අධික මුදලක් බෙදී යයි. ජාතික ජංගම දුරකථන ජාලය වන ශ්‍රී ලංකා ටෙලිකොම් මොබිටෙල් ආයතනය සිය පාරිභෝගික ප‍්‍රජාව වෙනුවෙන් අරඹන ලද මොබිටෙල් Cash Bonanza දිනුම් ඇදීම තුළින් මෙරට සෑම ප‍්‍රදේශයක්ම ආවරණය වන පරිදි ජයග‍්‍රාහකයන් රැසක් බිහිකිරීමට මොබිටෙල් ආයතනය සමත්ව සිටියි. \"ඔබ සමඟයි සැමදා\" යන සිය සන්නාම පොරොන්දුව සපුරාලීමට මහත් සේ උත්සුක වන මොබිටෙල් ආයතනය සිය පාරිභෝගිකයන් උදෙසා මෙම Cash Bonanza දිනුම් ඇදීම ඇරඹූයේ මෙම වසරේ ජනවාරි මාසයේදීය. මෙසේ ඇරඹි Cash Bonanza දිනුම් ඇදීම තුළින් මෙරට සෑම ප‍්‍රදේශයක්ම නියෝජනය වන පරිදි මූල්‍ය ත්‍යාගයන් හිමිවන අයුරෙන් පැවතීම මෙම වැඩසටහන සතුවූ කැපී පෙනෙන විශේෂත්වයකි. දෙහිවල ප‍්‍රදේශයේ මොබිටෙල් පෙරගෙවුම් පාරිභෝගිකයෙකු Cash Bonanza දිනුම් ඇදීමෙන් රුපියල් ලක්ෂ 5 ක සුපිරි මූල්‍ය ත්‍යාගය හිමිකරගන්නා විට රත්නපුර ඕපනායක, තිස්සමහාරාමය, උතුරු මැද පළාතේ පුහුල්වැව යන ප‍්‍රදේශයන්හි වෙසෙන මොබිටෙල් පෙරගෙවුම් පාරිභෝගිකයෙකුටදු සුපිරි ත්‍යාගය වන රුපියල් ලක්ෂ 5 මූල්‍ය ත්‍යාගය බැගින් හිමිකරගැනීමට අවස්ථාව උදාවිය. එමෙන්ම බස්නාහිර පළාතේ පාදුක්ක ප‍්‍රදේශයේ පදිංචි මොබිටෙල් පෙරගෙවුම් පාරිභෝගිකයෙකු රුපියල් 350,000 ක සුපිරි මූල්‍ය ත්‍යාගය හිමිකරගන්නා විට ඌව පළාතේ ලූණුගල , කහවත්ත ආදී කොළඹින් බැහැර ප‍්‍රදේශයන්ගෙන් ද රුපියල් 350,000 ක සුපිරි මූල්‍ය ත්‍යාගය හිමිකරගන්නා වාසනාවන්තයින් බිහිවීම මෙම සමස්ත දිනුම් ඇදීම තුළ දක්නට ලැබුණු සුවිශේෂී ලක්ෂණයකි. මෙම Cash Bonanza දිනුම් ඇදීමෙහි පළමු අදියර මේ වන විටත් අවසන් වී ඇති අතර එතුළින් බිහිවූ ජයග‍්‍රාහකයින් අතර රුපියල් මිලියන 20කට අධික මුදල් ප‍්‍රමාණයක් බෙදී ගොස් ඇත. දැනට කි‍්‍රයාත්මක කර ඇති මොබිටෙල් Cash Bonanza දිනුම් ඇදීමෙහි දෙවන අදියරේ දිනුම් ඇදීම වන Cash Bonanza දෙවන සතියේ දිනුම් ඇදීම පසුගියදා පැවති අතර එහිදී සුපිරි ත්‍යාගය වන රුපියල් ලක්ෂ 5 මූල්‍ය ත්‍යාගය දිනාගැනීමට මහියංගනය ප‍්‍රදේශයේ ආර්. එම්. කුමාර මහතා සමත් විය. තවද රුපියල් ලක්ෂ 2ක දෙවන මූල්‍ය ත්‍යාගය හිමිකරගැනීමට මන්නාරම ප‍්‍රදේශයේ පදිංචි ටී. එස්. එස්. කූන්ජා මහතා වාසනාවන්ත විය. එමෙන්ම රුපියල් 20,000 බැගින් දිනාගත් ජයග‍්‍රාහකයන් ගණන 10 ක් වූ අතර තවත් මොබිටෙල් පෙරගෙවුම් පාරිභෝගිකයන් 25 දෙනෙකු රුපියල් 10,000 බැගින් මූල්‍ය තිළිණ ලබාගැනීමට ද සමත්විය. මෙම සතියේ සිදුකළ Cash Bonanza දිනුම් ඇදීම තුළින් පමණක් ජයග‍්‍රාහකයන් 37 ක් අතරෙහි රුපියල් මිලියන 1.15 කට අධික මුදලක් බෙදී ගොස් ඇත. පෙර පැවැත්වූ Cash Bonanza දිනුම් ඇදීම් ස`දහා අනුගමනය කළ කි‍්‍රයාපටිපාටි හා සමාන වන අයුරෙන්ම මෙම දෙවන අදියරේ Cash Bonanza දිනුම් ඇදීම ද සැළසුම් කර ඇත. සිය ගිණුමට මුදල් රීලෝඞ් හෝ රීචාජ් කාඞ්පත් මාර්ගයෙන් ලබාගැනීම මගින් මොබිටෙල් පෙර ගෙවුම් පාරිභෝගිකයන්ට මෙම දිනුම් ඇදීම තුළින් මුදල් ත්‍යාග හිමිකර ගැනීමට අවස්ථාව උදා වේ. මෙම දෙවන අදියරේ Cash Bonanza දිනුම් ඇදීම යටතේ ඔබ විසින් ඔබගේ මොබිටෙල් පෙරගෙවුම් ගිණුමට එක් කර ගන්නා සෑම රුපියල් 50 කටම දිනුම් අවස්ථාව බැගින් හිමි වන අතර වැඩි වැඩියෙන් රීලෝඞ් හෝ රීචාජ් කරගැනීමෙන් දිනුම් අවස්ථා වැඩිකරගැනීමේ අවස්ථාව ද ඔබ වෙත හිමිවේ. සෑම සතියකට වරක් දිනුම් ඇදීම් සිදුකෙරෙන අතර අදාළ සතිය ස`දහා වන ත්‍යාගය පිළිබඳ විස්තර #151# ඇමතීමෙන් දැනුවත් විය හැකි අතරම, අදාළ දිනුම් ඇදීම පිළිබඳ තොරතුරු ද මෙහි අන්තර්ගත වීම තවත් විශේෂත්වයකි. මොබිටෙල් පාරිභෝගික සේවා ඇමතුම වන 071 27 55 777 ඔස්සේ පමණක් ජයග‍්‍රාහකයන් වෙත අදාළ ජයග‍්‍රහණ පිළිබඳව දැනුම් දෙන අතර තැපැල් මගින් දැනුම් දීමටද මොබිටෙල් ආයතනය කටයුතු කරනු ඇත. මෙම දිනුම් ඇදීම තුළින් ජයග‍්‍රාහකයන් වෙත පිරිනැමෙන ත්‍යාග සඳහා මොබිටෙල් ආයතනය කිසිදු අතිරේක අයකරගැනීමක් සිදු නොකරයි.", "URL": "https://sinhala.adaderana.lk/news.php?nid=35667", "Category": null, "Parent URL": null}