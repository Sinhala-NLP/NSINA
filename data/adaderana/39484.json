{"Source": "Adaderana", "Timestamp": "December 10, 2013 06:26 pm", "Headline": "රත්‍රං පැළඳ රටින් යන්න යෑමේ අලුත් නීතිය අවලංගුයි ", "News Content": "රත්‍රං පැළඳගෙන විදෙස්ගතවීමේ දී ඒ සඳහා පනවා තිබු සීමාවන් ඉවත් කිරීමට ශ්‍රී ලංකා රේගුව තීරණය කර තිබේ. රත්‍රං, පැළඳගෙන නීති විරෝධී අයුරින් විදෙස් ගත කිරීමේ ජාවාරම් පිළිබද තොරතුරු අනාවරණය වීමත් සමඟ රත්‍රං පැළඳගෙන විදෙස්ගතවීමේ දී සීමාවන් පැනවීමට ශ්‍රී ලංකා රේගුව පසුගිය දා තීරණය කරන ලදී. ඒ අනුව කාන්තාවක් විදේශගතවීමේ දී පැළඳගෙන යන රත්‍රං වල වටිනාකම පවුම් 15 ටත් පිරිමි පුද්ගලයෙකු පැළදගෙන යන රත්‍රං වල වටිනාකම පවුම් 05 ටත් සීමා කිරීමටයි තීරණය කර තිබුණි. කෙසේ වෙතත් ජනතාවගෙන් ලැබුණු ඉල්ලීම් සැලකිල්ලට ගනිමින් අදාළ සීමා ඉවත් කිරීමට පියවර ගත් බව රේගු නීති අංශයේ අධ්‍යක්ෂ ලෙස්ලි ගාමිනී මහතා අද දෙරණට සදහන් කළේය.", "URL": "https://sinhala.adaderana.lk/news.php?nid=39484", "Category": null, "Parent URL": null}