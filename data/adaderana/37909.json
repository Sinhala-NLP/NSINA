{"Source": "Adaderana", "Timestamp": "October 4, 2013 01:51 pm", "Headline": "විග්නේෂ්වරන් ජනපති ඉදිරියේ දිවුරුම්දීම 7දා!", "News Content": "උතුරු පළාත් සභාවේ ප්‍රධාන ඇමතිවරයා ලෙස සී.වී. විග්නේෂ්වරන් මහතා ජනාධිපති මහින්ද රාජපක්ෂ මහතා ඉදිරියේදී ලබන 07 වැනිදා දිවුරුම්දීමට නියමිතව තිබේ. එදින පෙරවරුවේ විග්නේෂ්වරන් මහතා දිවුරුම්දීමට නියමිත බව ද්‍රවිඩ ජාතික සන්ධානයේ පාර්ලිමේන්තු මන්ත්‍රී සුරේෂ් ප්‍රේමචන්ද්‍රන් මහතා පැවසීය. පසුගිය පළාත් සභා මැතිවරණයට තරග කළ අ‍පේක්ෂකයින්ගෙන් වයඹ හා මධ්‍යම පළාත් සභාවල ප්‍රධාන ඇමතිවරුන් ඊයේ දිවුරුම් දෙන ලදී. කෙසේ වෙතත් උතුරු පළාත් සභාවේ ප්‍රධාන ඇමති අපේක්ෂකයා ලෙස නම් කර සිටි විග්නේෂ්වරන් මහතා දිවුරුම්දෙන්නේ කා ඉදිරිපිට ද යන ගැටලුව නිසා එය ප්‍රමාද විය.", "URL": "https://sinhala.adaderana.lk/news.php?nid=37909", "Category": null, "Parent URL": null}