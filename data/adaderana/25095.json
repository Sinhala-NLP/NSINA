{"Source": "Adaderana", "Timestamp": "June 17, 2012 09:02 am", "Headline": "අවසන් ණය වාරිකය ප්‍රතිපත්ති හා සංවර්ධනය ගැන අධ්‍යයනයෙන් පසුවයි", "News Content": "ශ්‍රී ලංකාවේ ප්‍රතිපත්තිමය රාමුව සහ සංවර්ධන ක්‍රියාවලිය පිළිබඳ තවදුරටත් අධ්‍යයනය කිරීමෙන් අනතුරුව අවසන් ණය වාරිකය ලබාදීම සම්බන්ධයෙන් තීරණය කරන බව ජාත්‍යන්තර මූල්‍ය අරමුදල පවසයි. අදාළ කරුණු පිළිබඳව සෑහීමකට පත්වන්නේ නම් ණය මුදලේ අවසන් වාරිකය ශ්‍රී ලංකාවට ලබාදෙන බව එම අරමුදල සඳහන් කරයි. ශ්‍රී ලංකාවේ බලධාරීන් සමඟ ආර්ථික සංවර්ධන න්‍යාය පත්‍රය පිළිබඳව ඉදිරියේ දී තවදුරටත් සාකච්ඡා කිරීමට මූල්‍ය අරමුදලේ නියෝජිතයින් අපේක්ෂා කරන බව ද සඳහන්ය. මෙම වසර තුළ ශ්‍රී ලංකාවේ ආර්ථික වර්ධනය 6 . 75% ක අගයක් ප්‍රදර්ශනය කරනු ඇති බවට අපේක්ෂා කරන බව ජාත්‍යන්තර මූල්‍ය අරමුදල පවසයි. එමෙන්ම සෙසු ආර්ථික කරුණු පිළිබඳව ද අවධානය යොමුකෙරෙනු ඇති බව එම අරමුදල පෙන්වාදෙයි.", "URL": "https://sinhala.adaderana.lk/news.php?nid=25095", "Category": null, "Parent URL": null}