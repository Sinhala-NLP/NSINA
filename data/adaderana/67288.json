{"Source": "Adaderana", "Timestamp": "December 23, 2016 03:07 pm", "Headline": "  දඹුල්ල ව්‍යාපාරිකයාගේ ඝාතනය-සැකකරු රිමාන්ඩ්  ", "News Content": "දඹුල්ල, ගලේවෙල ප්‍රදේශයේ සිදු වූ ව්‍යාපාරිකයාගේ ඝාතනය සම්බන්ධයෙන් අත්අඩංගුවට ගත් සැකකරු රක්ෂිත බන්ධනාගාර ගත කර තිබේ.සතුන් දඩයම් කිරීම සඳහා අටවා තිබූ ගිනි අවියක් ඉවත් කිරීමට යාමේදී එහි උණ්ඩයක් වැදීමෙන් අදාළ ව්‍යාපාරිකයාගේ මරණය සිදුව ඇති බවට අනාවරණය වී ඇති බව ගලේවෙල පොලීසිය පැවසුවේය.ඒ අනුව අදාළ ගිනි අවිය ඇට වූ පුද්ගලයා පොලීසිය විසින් ඊයේ(22) අත්අඩංගුවට ගෙන තිබේ.සැකකරු දඹුල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 03 වනදා දක්වා රක්ෂිත බන්ධනාගාර ගත කළ බව ගලේවෙල පොලීසිය පැවසුවේය.", "URL": "https://sinhala.adaderana.lk/news.php?nid=67288", "Category": null, "Parent URL": null}