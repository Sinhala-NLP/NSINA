{"Source": "Adaderana", "Timestamp": "July 7, 2017 10:55 am", "Headline": " අනතුරු 3යි-මරණ 3යි-1ට තුවාලයි", "News Content": "මහඔය, සෙවනගල සහ කිරිබත්ගොඩ ප්‍රදේශවලදී සිදු වූ යතුරුපැදි අනතුරුවලින් කාන්තාවක ඇතුළු පුද්ගලයින් තිදෙනෙකු මියගොස් තිබේ.නුවර පාර, ගාලහන්දිය ප්‍රදේශයේදී මාර්ගය අසල නවතා තිබූ මෝටර් රථයක රියදුරු අසුනේ දොර ඇරීමේදී එහි ගැටුණු යතුරුපැදියක් පෙරළී ලොරි රථයක ද ගැටී ඇති බව පොලීසිය පැවසුවේය.එහිදී පසුපැදිකාරිය මියගොස් ඇති අතර යතුරුපැදිකරු බරපතළ තුවාල ලබා කිරිබත්ගොඩ රෝහලට ඇතුළත් කර තිබේ.මියගොස් ඇත්තේ බෙම්මුල්ල ප්‍රදේශයේ පදිංචිව සිටි 26 හැවිරිදි කාන්තාවකි.මේ අතර සෙවනගල, දළුක්කැටිය, වටරවුම පාර අතුරු මාර්ගයේදී යතුරුපැදියක් ට්‍රැක්ටර් රථයක පිටුපස ගැටීමෙන් 36 හැවිරිදි පුද්ගලයෙකු මියගොස් තිබේ.මහඔය - අරලගංවිල මාර්යේ කිලෝමීටර් 16 සහ 17 කණුව අතර ප්‍රදේශයේදී යතුරුපැදියක ගවයෙකු ගැටීමෙන් සිදු වූ අනතුරකින් 39 හැවිරිදි පුද්ගලයෙකු මියගොස් ඇති බව පොලීසිය පැවසුවේය.", "URL": "https://sinhala.adaderana.lk/news.php?nid=74973", "Category": null, "Parent URL": null}