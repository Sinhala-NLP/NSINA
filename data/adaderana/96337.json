{"Source": "Adaderana", "Timestamp": "September 19, 2018 02:37 pm", "Headline": "අරුවක්කාඩු කසල රඳවනයට එරෙහි විරෝධය අවසන් වෙයි", "News Content": "වනාතවිල්ලුව අරුවක්කාඩු ප්‍රදේශයේ ඉදිකරමින් පැවති විරෝධතාවයෙදි පුජකවරුන් හා තවත් පිරිසක් අත්අඩංගුවට ගැනිමත් විෂය භාර ඇමතිවරයා තවමත් සාකච්ඡා වෙත අවතිර්ණය නොවිමත් යන කරුණු මුල් කරගනිමින් (19) දින උදෑසන පැවති විරෝධතාවය සාමකාමීව පවත්වා විසිර ගොස් තිබේ. බෞද්ධ භික්ෂුන්වහන්සේලා ඇතුළු සියලුම ආගමික පුජකවරුන් සමඟ ජනතාව එක්වු මෙම විරෝධතායට පුත්තලම දිස්ත්‍රික් පාර්ලිමේන්තු මන්ත්‍රි අරුන්දික ප්‍රනාන්දු , සනත් නිශාන්ත පොරේරා යන මහත්වරුන් සේම වයඹ පළාත් සභාවේ හිටපු මන්ත්‍රිවරුන් කිප දෙනෙකු සහ දැනට මන්ත්‍රි ධුරය හොඹවන මොහාමඩ් නියාස් මහතා සමඟ වනාතවිල්ලුව ප්‍රාදේශීය සභාවේ සභාපති සමන්ත මුණසිංහ මහතා ඇතුළු මන්ත්‍රිවරුන් පිරිසක් එක්ව විරෝධයට සහාය දක්වා තිබේ. මෙම විරෝධතාවය පැවති අරුවක්කාඩු මාර්ගය ඉදිරිපිට උදැසන සිට පොලිස් කණඩායම් යොදවා තිබු අතර ඒ සඳහා පොලිස් කැරලි මර්ධණ එකකය , ජල ප්‍රහාරක රථ , හා තවත් පොලිස් නිලධාරින් 100 කට ආසන්න පිරිසක් දැඩි සුදානමකින් සැරසි සිටීම විශේෂ සිද්දියක් වු අතර විරෝධතාවයට පැමිණි ඇතැම් පිරිස් පසු පස ගමන් කරමින් ඔවුන්ගේ ජායාරුප සහ විඩියෝ ගත කිරිමකට පොලිසිය කටයුතු යොදා තිබුනි. පසුගිය 9 දින අරුවක්කාඩු කසල රදවනයට කඩා වැදි ජනතාව සමඟ විරෝධයට එක්විමේ චෝදනාවට පොලීසිය මඟින් අත්අඩංගුවට ගෙන ඇප මත සිටින සේරක්කුලිය මිසම භාර ක්‍රිස්ටි පොරේරා පියතුමන් ද 19 දින විරෝධතායට එක්ව තිබුනද පියතුමන් පවසා සිටියේ තමන් ඇප මත සිටිමින් මෙම විරෝධතාවයට එක්වු බවත් කිසිඳු ලෙසකින් තමන් ජතනාව අතහැර නොයන බවයි . එසේම විරෝධතාවය අවසන් කිරිමේන් පසු කල්ලි ගැසි සිටි පිරිස් අරුවක්කාඩු මංසන්දියෙන් ඉවත් කිරිමට පියතුමන් කටයුතු කරන ආකාරය ද දැක ගත හැකි විනි. මේ විරෝධතාවයට එක්වු පුත්තලම දිස්ත්‍රික් පාර්ලිමේන්තු මන්ත්‍රි අරුන්දික ප්‍රනාන්දු මහතා මාධ්‍ය පවසා සිටියේ . “මේ ව්‍යාපෘතිය පැවති රජය අරුවක්කාඩුවේ කරන්න සුදානම් වුනේ සිමේන්ති සමාගම හුණු ගල් ඉවත් කරලා තිබුන විශාල වලවල්වලට . නමත් මේ වන විට එය සම්පුර්ණයෙනයෙන් වෙනස් කරලා අලුතේන්ම විශාල වලවල් හාරලා එවාට කසල දමන දමන සුදානමක් තිබේන බව තමයි කියන්නනේ.අනික ජනතාවට ඇහුන්කම් නොදි කොහොමද මෙවැනි දිර්ඝ කාලින ලෙස ක්‍රියාත්මක කරන්න හදන ව්‍යාපෘති කරගෙන යන්නේ කියලා අපිට ප්‍රශ්ණයක් . මේ පිළිබදව අපි පාර්ලිමේන්තුවේ කථා කරනවා යැයි ඔහු පැවසිය. එසේම පාර්ලිමේන්තු මන්ත්‍රි සනත් නිශාන්ත පෙරේරා මහතා අදහස් දක්වමින් පවසා සිටියේ “මේ ව්‍යාපෘතිය පසුගිය රජය සමයේ ආරම්භ කිරිමට කටයුතු කර තිබුනේ ජන ශූන්‍ය ප්‍රදේශ වල නමුත් පාඨලි චම්පික ඇමතිතුමා එය වෙනස් කරමින් අලුත් ස්ථානයක ඉදි කරන්න පටන් අරගෙන තිබෙනවා .අලුතින් ඉදි කරන්න හදන කසල රදවනයේ ඉදලා සේරක්කුලිය සහ කරතිව් ගම්මාන වලට තිබේන්නේ මිටර් 300 අඩු දුරක් . එතකොට හිතන්න මේ ගම්මාන වල මිනිසුන්ගේ ජීවිත වලට මොකද වෙන්නේ කියලා . පාඨලි ඇමති තුමාට මම කියන්න කැමතියි අනිත් තැන් වලට ගිහින් ජනතාව භියට පත් කරලා එයා කරපු දෙවල් මේ පුත්තලම දිස්ත්‍රික්කයේ කරන්න අපි ඉඩ දෙන්නේ නැහැ කියලා . එසේ උවහොත් මුළු දිස්ත්‍රික්කයේම ජනතාව අපි එකරාශී කරනවා බලමු කොහොමද කරන්නේ කියලා යැයි මන්ත්‍රිවරයා පැවසිය. විරෝධතාවය නිහඩව අවසන් විමත් සමග සියලු දෙනා ඉවත් ගියේ තමන් වෙත අදාල බළධාරින් ඇහුම් කන් නොදුනහොත් යළි පැමිනෙන බවට පවසමිනි .", "URL": "https://sinhala.adaderana.lk/news.php?nid=96337", "Category": null, "Parent URL": null}