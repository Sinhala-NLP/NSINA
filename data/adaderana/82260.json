{"Source": "Adaderana", "Timestamp": "December 30, 2017 03:05 pm", "Headline": "නව වසරට විශේෂ දුම්රිය සේවාවක් ", "News Content": "පාසල් වාරය අවසන් වීමත් නව අවුරුදු උදාවත් සමගම ගම්බිම් බලා පිටත්වන ජනතාව සඳහා විශේෂ දුම්රිය සේවාවක් ජනවාරි 7 වනදා දක්වා ක්‍රියාත්මක බව දුම්රිය දෙපාර්තමේන්තුවේ සාමාන්‍යාධිකාරි විජය සමරසිංහ මහතා පවසයි. ඒ අනුව කොළඹ කොටුවේ සිට බදුල්ල දක්වා විශේෂ දුම්රිය සේවාවක් ද එදින දක්වා ක්‍රියාත්මක වන බව ද ඒ මහතා පැවසුවේය. අනෙකුත් පළාත් සඳහා ද විශේෂ දුම්රිය සේවාවක් ක්‍රියාත්මක කිරීමට සැලසුම් කර ඇත.", "URL": "https://sinhala.adaderana.lk/news.php?nid=82260", "Category": null, "Parent URL": null}