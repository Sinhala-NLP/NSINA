{"Source": "Adaderana", "Timestamp": "July 8, 2015 04:07 pm", "Headline": "ගිනි අවියක් පෙන්වා තර්ජනය කළැයි පළාත් සභා මන්ත්‍රී අත්අඩංගුවේ", "News Content": "ත්‍රීරෝධ රථ රියදුරෙකුට ගිනි අවියක් පෙන්වා තර්ජනය කළ බව කියන සිද්ධියක් සම්බන්ධයෙන් බස්නාහිර පළාත් සභා මන්ත්‍රී තුෂාර පෙරේරා මහතා පොලීසිය විසින් අත්අඩංගුවට ගෙන තිබේ.රිය අනතුරක් සම්බන්ධයෙන් අදාළ මන්ත්‍රීවරයා මෙලෙස ත්‍රීරෝධ රථ රියදුරුට ගිනි අවිය පෙන්වා තර්ජනය කර ඇති බවත්, එම රියදුරු මේ ගැන ගුවන් තොටුපළ පොලීසියට පැමිණිලි කර ඇති බවත්, පොලිස් මාධ්‍ය ඒකකය කියයි.එහි ප්‍රතිඵලයක් ලෙස සැකකාර මන්ත්‍රීවරයාගේ වාහනය පරික්ෂා කිරීමේදී එහි තිබී ගිනි අවියක් සොයාගෙන ඇතැයිද, ඒ අනූව අදාළ මන්ත්‍රීවරයා ගුවන් තොටුපළ පොලිසිය විසින් අද දහවල් අත්අඩංගුවට ගෙන ඇතැයිද පොලිස් මාධ්‍ය ඒකකය සඳහන් කරයි.", "URL": "https://sinhala.adaderana.lk/news.php?nid=52518", "Category": null, "Parent URL": null}