{"Source": "Adaderana", "Timestamp": "February 16, 2017 06:07 pm", "Headline": "ජනාධිපති ආ.ව්‍යවස්ථාව උල්ලංඝණය කරලා - ජී.එල් කියයි ", "News Content": "ආණ්ඩුක්‍රම ව්‍යවස්ථාව හා අධිකරණ සේවා සම්ප්‍රදාය කඩකරමින් ජනාධිපති මෛත්‍රීපාල සිරිසේන මහතා විසින් නීතිඥවරයෙකුට මහාධිකරණ විනිසුරුවරයෙකු ලෙස සෘජු පත්වීමක් ලබාදීම තුළින් ජනාධිපතිවරයා ආණ්ඩුක්‍රම ව්‍යවස්ථාව උල්ලංඝණය කර ඇතැයි පොදු ජන එක්සත් පෙරමුණේ සභාපති ජී.එල්.පීරිස් මහතා චෝදනා කරයි. අද (16) පැවති මාධ්‍ය හමුවකට සහභාගී වෙමින් ජී.එල්.පීරිස් මහතා මේ බව ප්‍රකාශ කළේ ය. නීතිඥ සංගමයේ උපදෙස් මත මෙම පත් කිරීම සිදු කළ බවට ජනාධිපතිවරයා ප්‍රකාශ කර ඇති නමුත් ආණ්ඩුක්‍රම ව්‍යවස්ථාවට අනුව මහාධිකරණ විනිසුරුවරයෙකු පත් කිරීමේ දී නීතිපතිවරයාගේ උපදෙස් පමණක් අධ්‍යනය කරන බවත් ඒ සඳහා නීතිඥ සංගමයේ උපදෙස් ලබා ගැනීමක් සිදු නොවන බවත් ජී.එල්.පීරිස් මහතා පැවසීය. මෙය කුමන හෝ දේශපාලන පක්ෂයක වුවමනාව මත සිදුකර ඇති බව ද මෙහිදී වැඩි දුරටත් අදහස් දක්වමින් ජී.එල්.පීරිස් මහතා කියා සිටියේ ය.", "URL": "https://sinhala.adaderana.lk/news.php?nid=69723", "Category": null, "Parent URL": null}