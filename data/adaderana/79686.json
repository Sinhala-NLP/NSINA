{"Source": "Adaderana", "Timestamp": "November 9, 2017 12:05 pm", "Headline": "හෙරොයින් ලඟ තබා ගත්තාට 5 ක් දිවි ඇති තෙක් හිරේට", "News Content": "හෙරොයින් ග්‍රෑම් 6.5 ක් ලඟ තබාගැනීමේ චෝදනාවකට වරදකරුවන් වූ පුද්ගලයින් පස් දෙනෙකුට කොළඹ මහාධිකරණය ජීවිතාන්තය දක්වා සිර දඩුවම් නියම කර තිබේ. මහාධිකරණ විනිසුරු පියසේන රණසිංහ මහතා විසින් අදාළ තීන්දුව ලබාදුන් බව අද දෙරණ අධිකරණ වාර්තාකරු සඳහන් කළේය. 1996 වසරේ අගෝස්තු මස 11 වනදා කොළඹ මාලිගාවත්ත ප්‍රදේශයේ දී සිදුකල වැටලීමකදී හෙරොයින් සමඟ මෙම සැකකරුවන් අත්අඩංගුවට ගෙන තිබිණි. ඉන් අනතුරුව නීතිපතිවරයා විසින් ඔවුන්ට එරෙහිව කොළඹ මහාධිකරණය හමුවේ අධි චෝදනා ගොනු කර තිබූ බව අද දෙරණ වාර්තාකරු වැඩිදුරටත් පැවසීය", "URL": "https://sinhala.adaderana.lk/news.php?nid=79686", "Category": null, "Parent URL": null}