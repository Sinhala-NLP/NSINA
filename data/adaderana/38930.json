{"Source": "Adaderana", "Timestamp": "November 18, 2013 01:05 pm", "Headline": "ස්වදේශී කොහොඹ දඹදෙණිය රජමහ වෙහෙර අලෝකමත් කරයි", "News Content": "ඡායාරූපය- දඹදෙණිය රජමහා විහාරයේ ආලෝක පූජාව විවෘත කළ අවස්ථාව- (වමේ සිට දකුණට) ස්වදේශී සමාගමේ සභාපතිනි/කළමනාකාර අධ්‍යක්ෂිකා, අමරි විජයවර්ධන මැතිනිය, දඹදෙණි රජමහා විහාරාධිපති, පූජ්‍ය නාරංගොඩ සිරිනිවාස ස්ථවිර හා ස්වදේශී කර්මාන්තායතනයේ නිලධාරීන්. ශී‍්‍ර ලංකාවේ ශාකසාර සනීපාරක්‍ෂක නිෂ්පාදනයේ පුරෝගාමී සමාගමවන කඳානේ සීමාසහිත ස්වදේශී කර්මාන්තායතනය විසින් ඓතිහාසික දඹදෙණිය රජමහා විහාරයේ ආලෝක පූජා සත්කාරය 12වන වරටත් පසුගියදා පැවැත්වුණි. මෙරට තෙවන රාජධානිය වන දඹදෙණිය පාලනය කළ දෙවන පරාක‍්‍රමබාහූ රජු විසින් මෙම දඹදෙණි විහාරය ඉදි කරවන ලද අතර ශී‍්‍ර ලංකාවේ විශිෂ්ටතම සංස්කෘතික මංගල්‍යය වන දළදා පෙරහැර ඇරඹුණේ වසර 13ක් දඹදෙණියේ තැන්පත් කර තිබූ දන්ත ධාතූන් වහන්සේට පුදපූජා පැවැත්වීම සඳහාය. දඹදෙණිය රජමහා විහාරයේ පැවැති ස්වදේශී කොහොඹ ආලෝක පූජා සත්කාරය පිළිබඳව අදහස් දක්වමින් සීමාසහිත ස්වදේශී කර්මාන්තායතනයේ සභාපතිනි/කළමනාකාර අධ්‍යක්ෂිකා අමරි විජයවර්ධන මැතිනිය පැවසුවේ මෙවැනි වාර්ෂික ආලෝක පූජා සත්කාරයන් තුළින් ශී‍්‍ර ලංකාවේ සංස්කෘතික හා සම්ප‍්‍රදායික උරුමයන් හා සාරධර්ම රැකගැනීම සියයට සියයක්ම දේශීය සමාගමක්වන ස්වදේශී සමාගමේ යුතුකමක් වන බවය. එමෙන්ම සමාගම විසින් මෙලෙස මෙම පූජනීය ස්ථාන ආලෝකමත් කරන්නේ මෙම ස්ථාන වැඳපුදාගැනීමට පැමිණෙන බැතිමතුන්ට තම කාර්යයන් වඩාත් පහසුවෙන් ඉටුකරගැනීමට හා දේශීය උරුමයන් රැකගැනීමේ වැදගත්කම මතු පරපුරට වටහාදීම උදෙසාවන බවත් එතුමිය පැවසුවාය. මෙවර දඹදෙණිය ආලෝක පූජා සත්කාරයට සමගාමීව අමරි විජයවර්ධන මැතිනිය විසින් දඹදෙණිය ශී‍්‍ර දළදා මන්දිරය හා එහි බිතු සිතුවම් පුරාවිද්‍යා දෙපාර්තමේන්තුවේ උපදෙස් හා අධීක්ෂණය යටතේ ඉපැරණි ස්වරූපයෙන්ම ප‍්‍රතිසංස්කරණය නැවත විවෘත කරන ලදී. 1927දී කැලණි රජ මහා විහාරය සංවර්ධනය කර පිළිසකර කළ හෙලේනා විජයවර්ධන ළමාතැනී, ස්වදේශී සමාගමේ සභාපතිනි/කළමනාකාර අධ්‍යක්ෂිකා, අමරි විජයවර්ධන මැතිනියගේ මිත්තනිය වන්නීය. තම වාර්ෂික ආයතනික සමාජ සත්කාරක වැඩසටහන් යටතේ ස්වදේශී කර්මාන්තායතනයේ ස්වදේශී කොහොඹ ආලෝක පූජා සත්කාරය මගින් ශී‍්‍ර ලංකාව ආරක්ෂා කරන්නා වූ සතර මහ දෙවිවරුන් වැඩ සිටිනා සතර මහා දේවාල එනම් කතරගම (කතරගම දෙවිඳුන්), සමන් දේවාලය රත්නපුරය (සමන් දෙවිඳුන්) දෙවුන්දර විෂ්ණු දේවාලයන් (විෂ්ණු දෙවිඳුන්) හා කැලණිය (විභීෂණ දෙවිඳුන්) වාර්ෂිකව ආලෝක පූජා සත්කාරයෙන් ආලෝකමත් කෙරෙන අතර එයට අමතරව කතරගම කිරි වෙහෙර වෙහෙර, කුරුණෑගල රීදීගම රිදී විහාරය, දඹදෙණිය රජ මහා විහාරය හා කැලණි රජමහා විහාරය ස්වදේශී ආයතනය විසින් වාර්ෂිකව ආලෝක පූජා සත්කාරයෙන් ආලෝකමත් කෙරේ. ශාකසාර සනීපාරක්‍ෂක නිෂ්පාදනයේ ප‍්‍රමුඛයා වන කඳානේ සීමාසහිත ස්වදේශී කර්මාන්තායතනය, අපේ රටේ සම්පත් අපේ රටේ ඉතිරි කරමින් දේශීය ආර්ථිකය ශක්තිමත් කරන අතර, ස්වදේශි නිෂ්පාදන පෙළ අතර කොහොඹ, රාණි සඳුන්, කොහොඹ බේබි, සේෆ් ප්ලස්, අප්සරා, පර්ල්වයිට්, ලක්බාර්, ලේඩි, බ්ලැක් ඊගල් (පර්ෆියුම් හා ආෆ්ටර් ෂේව්), ෂවර් ජෙල් නිෂ්පාදන පෙළ හා මෑතකදී වෙළඳපොලට හඳුන්වාදුන් ලිට්ල් පි‍්‍රන්සස් ළමා නිෂ්පාදන පෙළ අයත් වේ. සියයට සියයක්ම දේශීය සමාගමක්වන ස්වදේශී සමාගමේ ප‍්‍රමුඛතම සන්නාම අතරට ශාකසාර සබන් අතර ප‍්‍රමුඛයා කොහොඹ ශාකසාර සබන් හා සඳුන් සබන් අතර ප‍්‍රමුඛයා රාණී සඳුන් සබන් අයත්වේ.", "URL": "https://sinhala.adaderana.lk/news.php?nid=38930", "Category": null, "Parent URL": null}