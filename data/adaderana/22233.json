{"Source": "Adaderana", "Timestamp": "February 19, 2012 04:05 pm", "Headline": "සුබසාධනය ස්වාධීනව නැඟී සිටින්නට බාධාවක්", "News Content": "සුබසාධන ප්‍රතිපත්තිය ජනතාවට යහපතක් ගෙන දුන්න ද එය ගැඹුරින් සලකා බැලුවහොත් ජනතාව යැපුම් මානසිකත්වයකට යොමු කරවන්නක් බව අග්‍රාමාත්‍ය දී.මූ ජ‍යරත්න මහතා පවසයි. සුබසාධන ක්‍රියාවලිය හමුවේ ජනතාවට ස්වාධීනව නැඟී සිටීමට කිසියම් බලපෑමක් එල්ල කර ඇති බව අග්‍රාමාත්‍යවරයා පෙන්වා දෙයි. භූමිතෙල් සහනාධාරය බෙදා හැරීමේ ජාතික වැඩසටහනට සමගාමීව ‍ගම්පොල , දොළුව ප්‍රාදේශීය ලේකම් කාර්යාලයේ පැවති උත්සවයකට එක් වෙමින් අග්‍රාමාත්‍ය දී.මු ජයරත්න මහතා මෙම අදහස් පල කළේය. ලෝකයේ කිසිදු රටක නොමිලේ සේවා සැපයීමක් සිදුනොවන ‍බව පෙන්වා දුන් අග්‍රාමාත්‍යවරයා කියා සිටියේ රජය අංශ 24ක් ඔස්සේ ජනතාවට සුබ සාධන අවස්ථා සලසා දී ඇති බවයි.", "URL": "https://sinhala.adaderana.lk/news.php?nid=22233", "Category": null, "Parent URL": null}