{"Source": "Adaderana", "Timestamp": "September 9, 2017 09:26 pm", "Headline": "සිල් රෙදි බෙදාදීම දේශපාලන කටයුත්තක් නෙවෙයි", "News Content": "සිල් රෙදි බෙදාදීමේ සිද්ධිය දේශපාලන කටයුත්තක් නොව රාජ්‍ය ප්‍රතිපත්තියට අනුව සිදු කළ ක්‍රියාවක් බව හිටපු ජනාධිපති මහින්ද රාජපක්ෂ මහතා පවසයි. සිල් රෙදි බෙදාදීමේ සිද්ධිය සම්බන්ධයෙන් හිටපු ජනාධිපති ලේකම් ලලිත් වීරතුංග මහතා සිරගත කිරීම දේශපාලන පලිගැනීමක් බව හිටපු ජනාධිපතිවරයා පෙන්වාදෙයි. කුරුණෑගල ප්‍රදේශයේ දී පැවැති උත්සවයකින් අනතුරුව මාධ්‍යවේදීන් යොමු කළ ප්‍රශ්නයකට පිළිතුරු දෙමින් හිටපු ජනාධිපති මහින්ද රාජපක්ෂ මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=77342", "Category": null, "Parent URL": null}