{"Source": "Adaderana", "Timestamp": "February 4, 2013 02:20 pm", "Headline": "ලංගමයට යටවූ පොලිස් නිලධාරියා මරුට", "News Content": "ලංගම බස් රථයකට යටවීමෙන් හලාවත පොලීසියේ නිලධාරියෙකු මිය ගොස් තිබේ. හලාවත, මාල්පුර ප‍්‍රදේශයේ දී අදාළ පොලිස් නිලධාරියා සේවය නිමකර යතුරුපැදියෙන් ගමන්කරමින් සිටිය දී අනතුරට ලක්ව ඇති බව වාර්තා වේ. යතුරුපැදිය බස් රථයේ ගැටීමෙන් පසු එයට යට වී තිබේ. මිය ගිය පොලිස් නිලධාරියා හලාවත තිස්සෝගම ප‍්‍රදේශයේ පදිංචිව සිටි තිදරු පියෙකි. බස් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=31336", "Category": null, "Parent URL": null}