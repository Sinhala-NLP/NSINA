{"Source": "Adaderana", "Timestamp": "August 1, 2011 02:33 pm", "Headline": " හදිසි ගින්නකින් 17 දෙනෙක් අවතැන්", "News Content": "නුවරඑළිය,බෝගහවත්ත ග්‍රාම නිලධාරී කොට්ඨාසයේ වතු නිවාස 4 ක් හදිසියේ ගිනිගැනීමෙන් පවුල් 4 ට අයත් පුද්ගලයින් 17 දෙනෙකු අවතැන්වී ඇතැයි ආපදා කළමනාකරණ මධ්‍යස්ථානය පවසයි. ගින්නට හේතුව මෙතෙක් අනාවරණය වී නැතත් මේවන විට පවුල්වල උදවිය ඥාතීන්ගේ නිවාසවල රඳවා ඇති බව නුවරඑළිය දිස්ත්‍රීක් ආපදා කළමනාකරණ මධ්‍යස්ථානයේ සම්බන්ධීකාරක එරන්දක හේමවර්ධන මහතා කියා සිටියි. මෙම පිරිසට අවශ්‍ය ආහාරපාන හා අනෙකුත් පහසුකම් සලසා ඇතැයි ද හෙතෙම කියා සිටියේය.", "URL": "https://sinhala.adaderana.lk/news.php?nid=17784", "Category": null, "Parent URL": null}