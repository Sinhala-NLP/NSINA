{"Source": "Adaderana", "Timestamp": "January 15, 2018 03:15 pm", "Headline": "දැනුම් නොදීම  වැඩවර්ජනය කරන බව රජයේ වෛද්‍ය නිලධාරින් කියයි", "News Content": "සිය ගැටලුවලට සාධණිය විසදුම් ඉදිරි සතියක කාලය තුළ නොලැබුණහොත් දැනුම්දීමකින් තොරව දීපව්‍යාප්ත වැඩවර්ජන ක්‍රියාමාර්ගයක නිරතවිමට තීරණය කර ඇති බව රජයේ වෛද්‍ය නිළධාරින්ගේ සංගමය පවසයි. අද (15) පැවැති එම නිලධාරින්ගේ සංගමයේ හදිසි මධ්‍යම කාරක සභා රැස්විමේදී මෙම තීරණය ගෙන ඇති බව නිවේදනයක් නිකුත් කරමින් එම සංගමය සඳහන් කළේය. ඒ අනුව සිය ඉල්ලීම් වලට විසදුම් නොලැබෙන්නේ නම් ලබන 22 වන දිනෙන් පසු දැනුම්දීමකින් තොරව වැඩවර්ජන ක්‍රියාමාර්ගයක නිරත වන බව එම සංගමය පවසයි. අදාල වැඩවර්ජනය සම්බන්ධයෙන් වූ යෝජනා මෙම සතිය තුළ ශාඛා සංගම් විසින් විධායක සභාව යොමු කිරිමට නියමිත බව සඳහන්ය.", "URL": "https://sinhala.adaderana.lk/news.php?nid=83010", "Category": null, "Parent URL": null}