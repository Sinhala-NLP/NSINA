{"Source": "Adaderana", "Timestamp": "August 22, 2019 07:04 pm", "Headline": "UTV නාලිකාවට සතොසෙන් මුදල් ගෙවූ බව කෝප් කමිටුවේ දී හෙළි වෙයි", "News Content": "දේශපලනඥයෙකුට සම්බන්ධ රූපවාහිනී නාලිකාවකට සතොස ආයතනය මඟින් මාසිකව රුපියල් ලක්ෂ ගණන් මුදල් ගෙවා ඇති බව ඊයේ කෝප් කමිටුව හමුවේ අනාවරණ වුණි. කෝප් කමිටු සමාජික මහින්දානන්ද අලුත්ගමගේ මහතා විමසු ප්‍රශ්නයකට පිළිතුරු දෙමින් ලංකා සතොස ආයතනයේ ජ්‍යෙෂ්ඨ ගණකාධිකාරී ඩිලන්ත පෙරේරා මහතා ප්‍රකාශ කළේ UTV නාලිකාවට මාසිකව ලක්ෂ 15 ක් මුදලක් ගෙවීම සිදු කර ඇති බවයි. මේ අතර මෙරටට ආනයනය කරන ලද සහල් තොගයක් රේගුව තුළ වසරක පමණ කාලයක් ගබඩා කර තැබීම තුළින් සතොස ආයතනයට බිලියන ගණනක පාඩුවක් සිදුව ඇති බව කෝප් කමිටුව හමුවේ අනාවරණය විය. කෝප් කමිටු සාමාජික පාර්ලිමේන්තු මන්ත්‍රී මහින්දානන්ද අළුත්ගමගේ මහතා සඳහන් කළේ 2015 වසරේදී මෙරටට ආනයනය කරන ලද අදාල සහල් තොඟය සිතා මතාම රේගුව තුළ රදවා තැබීමට කටයුතු කර ඇති බවයි.", "URL": "https://sinhala.adaderana.lk/news.php?nid=117244", "Category": null, "Parent URL": null}