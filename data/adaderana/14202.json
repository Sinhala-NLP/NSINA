{"Source": "Adaderana", "Timestamp": "February 14, 2011 10:22 am", "Headline": "කඳවුරු වැසියන් 900 ට හදිසි ස්ථාන මාරුවක්", "News Content": "වසර 15ක් වව්නියාවේ අනාථ කඳවුරු වල සිටි වැසියන් 900 දෙනෙකු පමණ හදිසියේ කිලිනොච්චිය සහ මුලතිව් ප්‍රදේශ වලට යොමු කිරීමට ගෙන ඇති තීරණය සම්බන්ධයෙන් එම වැසියන් විරෝධය පළ කර තිබේ. 1995 වසරේ සිට වව්නියාවේ පූන්තෝට්ටම් සහ සිදම්බරපුරම් යන අවතැන් කඳවුරු වල සිටි මෙම පිරිසට හෙට සිට කිලිනොච්චි සහ මුලතිව් ප්‍රදේශ වලට යාමට සූදානම් වන ලෙස නිලධාරීන්මේ වන විට දැනුම් දී තිබේ. එහෙත් හදිසියේ ගෙන ඇති මෙම තීරණය හේතුවෙන් තමන් දුෂ්කරතාවට පත් ව ඇති බව මෙම වැසියන් කියා සිටියි. මානූෂීය මෙහෙයුම හේතුවෙන් අවතැන් වූ ජනතාවට ස්ථිර නිවාස ලබා දී ඇති බැවින් තමන්ට ද එවැනි නිවාස ලබා දිය යුතු බව එම වැසියන් බලධාරීන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=14202", "Category": null, "Parent URL": null}