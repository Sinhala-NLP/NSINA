{"Source": "Adaderana", "Timestamp": "August 5, 2014 08:25 am", "Headline": "කඩිනමින් ජලය සපයනවා", "News Content": "කොළඹ ජල සැපයුම අත්හිටුවා ඇති ප‍්‍රදේශවලට ඊයේ(04) මධ්‍යම රාත‍්‍රීය වනවිට ජලය ලබාදෙන බව ජාතික ජලසම්පාදන මණ්ඩලය ප‍්‍රකාශ කළත් මේ දක්වා බොහෝ ප‍්‍රදේශවලට ජලය නොලැබෙන බව වාර්තා වෙයි. පසුගිය සෙනසුරාදා උදෑසන 9.00 සිට මේ දක්වා ජල සැපයුම අත්හිටුවා තිබීම හේතුවෙන් කොළඹ අවට ජනතාව දැඩි ලෙස දුෂ්කරතාවන්ට මුහුණ දී සිටියි. ඊයේ රාත්‍රිය වන විට ජල සැපයුම යථා තත්ත්වයට පත්කරන බව ජල සම්පාදන හා ජලපවාහන මණ්ඩලය පැවසුවද මේ වන තෙක් ජල සැපයුම ලබා දී නොමැති බව වාර්තා වෙයි. කෙසේ වෙතත් ඉතාමත් ඉක්මනින් ජල සැපයුම ලබාදීමට කටයුතු කරන බව ජලසම්පාදන හා ජලපවාහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=45132", "Category": null, "Parent URL": null}