{"Source": "Adaderana", "Timestamp": "November 27, 2012 10:21 am", "Headline": "මාළු බාන්න මුරුසියෙන් ආ කපිතාන් උසාවි දමයි", "News Content": "මුරුසි දිවයිනේ සිට ධීවර කටයුතු සඳහා පැමිණ සිටියදී රංගල නාවික හමුදා කඳවුරේ නිලධාරීන් කණ්ඩායමක් විසින් අත්අඩංගුවට ගත් කපිතාන්වරයා අද (27) අධිකරණයට ඉදිරිපත් කිරිමට කටයුතු යොදා තිබේ. ආරක්ෂක කටයුතුවල නිරතව සිටි නාවික හමුදා කඳවුරේ නිලධාරීන් කණ්ඩායමක් විසින් කුඩා නෞකාවක් පසුගිය 24 වැනිදා සිය භාරයට ගන්නා ලදී. එම නෞකාවේ තිබී එම් - 16 වර්ගයේ බවට සැක කෙරෙන හිස් පතරොම් කොපු පහක් සහ අජීවි උණ්ඩ දෙකක් සොයාගෙන ඇති බව පොලීසිය සඳහන් කළේය. එහි සිටි අදාළ කපිතාන්වරයා කොළඹ වරාය පොලිස් ස්ථානයට භාර දුන් අතර ඔහු අද අලුත්කඩේ මහේස්ත්‍රාත් අධිකරණයට ඉදිරිපත් කිරීමට කටයුතු යොදා ඇත. කොළඹ වරාය පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29520", "Category": null, "Parent URL": null}