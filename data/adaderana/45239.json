{"Source": "Adaderana", "Timestamp": "August 9, 2014 04:43 pm", "Headline": "ඉබෝලා ලයිබිරියාවේ සිටින ලාංකිකයින්ගේ මග හරස් කරයි", "News Content": "ලයිබිරියාවේ සිටින ශ්‍රී ලාංකික ශ්‍රමිකයින් කඩිනමින් නැවත ගෙන්වා ගැනිමට කටයුතු කරන බව විදේශ සේවා නියුක්ති කාර්යංශය පවසයි. මේ වන විට ශ්‍රි ලාංකික ශ්‍රමිකයින් 200ක් පමණ ලයිබිරියාවේ සිටින බව විදේශ රැකියා ප්‍රවර්ධන හා සුබසාධන අමාත්‍ය ඩිලාන් පෙරේරා මහතා පෙන්වා දෙයි. ලයිබිරියාවේ පවතින ඉබෝලා වෛරසය ශ්‍රි ලාංකික ශ්‍රමිකයින්ගේ ජීවිත වලට තර්ජනයක් විය හැකි බැවින් මෙම තීරණය ගෙන ඇති අතර ශ්‍රි ලාංකික ශ්‍රමිකයින් නැවතත් ලයිබිරියාවට යැවීම අත්හිටුවන බව ද අමාත්‍යවරයා සඳහන් කළේය. මේ පිළිබඳ දැනුවත් කර ඔවුන් මෙරටට ගෙන්වා ගැනිමට කඩිනමින් කටයුතු කරන ලෙස ලයිබිරියාවේ වෙසන ශ්‍රි ලාංකික ශ්‍රමිකයින්ගේ මෙරට ඥාතින්ගෙන් අමාත්‍යවරයා ඉල්ලීමක් ද කරයි .", "URL": "https://sinhala.adaderana.lk/news.php?nid=45239", "Category": null, "Parent URL": null}