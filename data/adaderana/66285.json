{"Source": "Adaderana", "Timestamp": "November 22, 2016 09:28 am", "Headline": " ජය ඉන්දීය කණ්ඩායමටයි ", "News Content": "සංචාරක එංගලන්ත කණ්ඩායම සමග පැවති දෙවන ටෙස්ට් තරගයෙන් ඉන්දීය කණ්ඩායම ලකුණු 246ක ජයක් හිමිකර ගත්තේය. තරගයේ ප්‍රථම ඉනිම සඳහා ඉන්දීය කණ්ඩායම සියලු ක්‍රීඩකයින් දැවී ලකුණු 455ක් ලබාගැනීමට සමත් වු අතර ඊට පිළිතුරු ලෙස එංගලන්ත කණ්ඩායමට සියලු ක්‍රීඩකයින් දැවී ලබාගත හැකි වුයේ ලකුණු 255ක් පමණි.අනතුරුව සිය දෙවන ඉනිම සඳහා පන්දුවට පහරදුන් ඉන්දීය කණ්ඩායම සියලු ක්‍රිඩකයින් දැවී ලකුණු 204ක් ලබාගත්තේය.ඒ අනුව එංගලන්ත කණ්ඩායමට ජයග්‍රහණය සඳහා ලකුණු 404ක ඉලක්කයක් හිමිවු අතර ඔවුන්ට ලබාගත හැකි වුයේ සියලු දෙනා දැවී ලකුණු 158ක් පමණි.තරග පහකින් සමන්විත ටෙස්ට් තරගාවලියේ ඉන්දීය කණ්ඩායම එකට බින්දුවක් ලෙස මේ වන විට පෙරමුණේ පසුවෙයි.", "URL": "https://sinhala.adaderana.lk/news.php?nid=66285", "Category": null, "Parent URL": null}