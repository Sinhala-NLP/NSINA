{"Source": "Adaderana", "Timestamp": "October 27, 2018 12:39 pm", "Headline": "නව කැබිනෙට්ටුව හෙට?", "News Content": "නව අග්‍රාමාත්‍යවරයා ලෙස දිවුරුම් දුන් මහින්ද රාජපක්ෂ මහතාගේ ප්‍රධානත්වයෙන් කොළඹ දී විශේෂ සාකච්ඡාවක් පැවැත්වෙන බව වාර්තා වෙයි. ඒ අනුව හෙට (28) දිනයේදි නව කැබිනට් මණ්ඩලයක් තොරා පත් කර ගන්නා බවද සඳහන්ය. මේ අතර, අනිද්දා(29) දිනයේ දී නව අමාත්‍යාංශ ලේකම්වරුන් හා අග්‍රාමාත්‍ය ලේකම්වරයා තෝරා පත් කර ගැනීමට නියමිත බව ද දේශපාලන ආරංචි මාර්ග සඳහන් කරයි. කෙසේ වෙතත් මේ මොහොත වන විට කොළඹ ස්ථාන කිහිපයක සාකච්ඡා කිහිපයක් පැවැත් වෙන බව අද දෙරණ වාර්තාකරුවන් පවසයි. මීට සුළු වේලාවකට පෙර එක්සත් ජාතික පෙරමුණේ මාධ්‍ය හමුවක් කොළඹ දී පැවැත් විය. එහිදී අදහස් දක්වමින් එක්සත් ජාතික පක්ෂ නායක, රනිල් වික්‍රමසිංහ මහතා කියා සිටියේ තමා තවමත් රටේ අගමැතිවරයා වන බවත්, පාර්ලිමේන්තුවේ බහුතර බලය තමා සතු වන බවත්ය. කෙසේ වෙතත් මෙම තත්ත්වය අර්බුදයක් දක්වා වර්ධනය නොකර වහාම පාර්ලිමේන්තුව රැස් කරන මෙන්ද ඔහු ඉල්ලා සිටියේය.", "URL": "https://sinhala.adaderana.lk/news.php?nid=98306", "Category": null, "Parent URL": null}