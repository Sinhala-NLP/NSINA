{"Source": "Adaderana", "Timestamp": "May 28, 2013 09:22 am", "Headline": " නිවසක් බින්ද තිදෙනෙක් අත්අඩංගුවේ", "News Content": "මඩකළපුව, සේත්තුකුඩා ප්‍රදේශයේ නිවසක් බිඳ දේපළ සොරාගැනීමක් සම්බන්ධයෙන් සැකකරුවන් තිදෙනෙකු අත්අඩංගුවට ගෙන තිබේ. සිද්ධිය සම්බන්ධයෙන් අත්අඩංගුවට ගත් සැකකාරියකගෙන් සිදුකළ ප්‍රශ්න කිරීම්වලට අනුව සෙසු සැකකරුවන් දෙදෙනා අත්අඩංගුවට ගත් බව මඩකළපුව පොලිසිය සඳහන් කරයි. ඔවුන් සතුව තිබූ රන් වළලු, අත්පළඳනා ඇතුළු රන් භාණ්ඩ කිහිපයක් ද පොලිස් භාරයට ගෙන තිබේ. සැකකරුවන් තිරුපරන්තුරෙයි සහ ඉරුදියපුරම් ප්‍රදේශවල පදිංචිකරුවන් වන අතර අද (28) මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34442", "Category": null, "Parent URL": null}