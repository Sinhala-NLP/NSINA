{"Source": "Adaderana", "Timestamp": "July 1, 2017 06:33 pm", "Headline": " විධිමත් ගුරු තුලනයක් සිදු කරන්න බලධාරීන් අපොහොසත් වෙලා", "News Content": "පාසල් තුළ විධිමත් ගුරු තුලනයක් සිදු කිරීමට අධ්‍යාපන බලධාරීන් මෙතෙක් අපොහොසත් වී ඇති බවට ලංකා ගුරු සංගමය චෝදනා කරයි. එහි ප්‍රධාන ලේකම් ජෝෂප් ස්ටාලින් මහතා සඳහන් කළේ ඇතැම් ජාතික පාසල්වල පවතින ගුරු අතිරික්තය තුලනය නොකිරීම හේතුවෙන් දැඩි අර්බුදයක් මතුව ඇති බවයි. මෙම තත්ත්වය වැලැක්වීම සඳහා ජාතික ගුරු මාරු ප්‍රතිපත්තියට අනුව ගුරුවරුන් තුලනය කළ යුතු බව ජෝෂප් ස්ටාලින් මහතා සඳහන් කළේය.", "URL": "https://sinhala.adaderana.lk/news.php?nid=74765", "Category": null, "Parent URL": null}