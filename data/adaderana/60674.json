{"Source": "Adaderana", "Timestamp": "June 1, 2016 11:27 am", "Headline": "මහජන අදහස් වාර්තාව අද කථානායකට", "News Content": "ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කමිටු වාර්තාව අද දිනයේ කථානායක කරූ ජයසූරිය මහතා වෙත භාරදීමට නියමිතව තිබේ.එම කමිටුවේ සභාපති ලාල් විජේනායක මහතා සඳහන් කළේ පෙරවරු 11.30ට පමණ කථානායක නිල කාර්යාලයේදී එම වාර්තාව කථානායකවරයාට භාරදීමට නියමිත බවයි. ව්‍යවස්ථාදායක සභාවට ලබාදීම සඳහා තවත් පිටපත් කිහිපයක් ද එහිදී කථානායකවරයා වෙත ලබාදෙන බව ලාල් විජේනායක මහතා සඳහන් කළේය.අදාළ වාර්තාව කථානායක කරූ ජයසූරිය මහතා වෙත භාරදීමෙන් අනතුරුව ඒ සම්බන්ධයෙන් මාධ්‍ය හමුවක් පැවැත්වීමට නියමිතය.ආණ්ඩුක්‍රම ව්‍යවස්ථා ප්‍රතිසංස්කරණ පිළිබඳ මහජන අදහස් විමසීමේ කමිටු වාර්තාව මේ වන විට භාෂා ත්‍රිත්වයෙන්ම සකස් කර තිබේ.ඒ අනුව ඉදිරියේදී අදාළ වාර්තාව සම්බන්ධයෙන් ආගමික නායකයින්, මහජනතාව දැනුවත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=60674", "Category": null, "Parent URL": null}