{"Source": "Adaderana", "Timestamp": "April 30, 2017 10:26 am", "Headline": "ත්‍රී රෝද රථයකින් පිළිස්සුණු මළ සිරුරක් හමුවෙයි", "News Content": "මාතර, කොටවිල, සුල්තානාගොඩ ප්‍රදේශයේ නිවසක් අසල ගිනිගනිමින් තිබූ ත්‍රී රෝද රථයක තිබී පිළිස්සුණු මළ සිරුරක් සොයාගෙන තිබේ. මෙලෙස පිළිස්සී මියගිය පුද්ගලයා සියදිවි හානි කරගෙන ඇති බවට තහවුරු වී ඇති බව කොටවිල පොලීසිය පවසයි. අනියම් සබදතාවක් හේතුවෙන් අදාළ පුද්ගලයා සියදිවි හානි කරගෙන ඇති බව තහවුරු වී ඇති බව පොලීසිය වැඩිදුරටත් පවසයි. අද(30) අළුයම මාතර, කොටවිල, සුල්තානාගොඩ ප්‍රදේශයේ වාහන දෙකක් ගිනි ගන්නා බවට පොලීසියට පණිවිඩයක් ලැබී ඇති බව සඳහන්වේ.ඒ අනුව පොලීසිය අදාළ ස්ථානයට ගෙස් ඇති අතර ඒ වන විටත් මෝටර් රථයක් සහ ත්‍රීරෝද රථයක් ගිනිගනිමින් තිබූ බව පොලීසිය පැවසුවේය.පොලීසිය සහ ප්‍රදේශවාසීන් එක්ව ගින්න නිවා දැමීමට කටයුතු කර ඇති අතර ත්‍රීරෝද රථය පිටුපස තිබී පිළිස්සුණු මළ සිරුරක් පොලීසිය විසින් සොයාගෙන තිබේ.මියගොස් ඇත්තේ කවුරුන්ද යන්න මෙතෙක් අනාවරණය වී නොමැති බව පොලීසිය පැවසුවේය.සිද්ධිය පිළිබඳ කොටවිල පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=72642", "Category": null, "Parent URL": null}