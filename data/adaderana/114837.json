{"Source": "Adaderana", "Timestamp": "July 23, 2019 07:21 pm", "Headline": "දැන් තියෙන්නේ සජිත්ව නිල වශයෙන් පත් කර ගැනීම විතරයි-අජිත් පී පෙරේරා", "News Content": "සජිත් ප්‍රේමදාස මහතා එක්සත් ජාතික පක්ෂයේ ජනාධිපති අපේක්ෂයා ලෙස නම් කිරීමේ යෝජනාවක් ඊයේ පැවති එක්සත් ජාතික පක්ෂ මන්ත්‍රි කණ්ඩායම් රැස්වීමේදී ඉදිරිපත් වූ බව කැබිනට් නොවන අමාත්‍ය අජිත් පී පෙරේරා මහතා පවසයි. මේ අතර සජිත් ප්‍රේමදාස මහතා, ගමේ ජනතාව ඉල්ලා සිටින නායකයෙකු බව ඊයේ(22) පැවති රැස්වීමේදී පක්ෂ සභාපති අමාත්‍ය කබීර් හෂීම් මහතා ද ප්‍රකාශ කළ බව පාර්ලිමේන්තු මන්ත්‍රී එස්.එම්. මරික්කාර් මහතා අද(23) කියා සිටියේය. ඒ අරලියගහ මන්දිරයේ පැවති එක්සත් ජාතික පක්ෂ මාධ්‍ය හමුවට එක්වෙමිනි. පළමු වතාවට පක්ෂයේ සභාපතිවරයා විසින් සජිත් ප්‍රේමදාස මහතාගේ නම යෝජනා කළ බව ද පැවසු අජිත් පී පෙරේරා මහතා, ඒ මතය පමණක් ඉදිරියට ආ බව ද සඳහන් කළේය. කෙසේ වෙතත් නිල වශයෙන් තෝරා ගනු ලබන්නේ කෘතියාධිකාරී මණ්ඩලයේ හා පාර්ලිමේන්තු කණ්ඩායමේ ඡන්දයෙන් බව ද පැවසීය. මෙහිදී මාධ්‍යවේදීන් විසින් කරූ ජයසූරිය මහතා ජනාධිපති අපෙක්ෂකයා වීම සම්බන්ධයෙන් ඇති අදහස විමසා සිටිමේ දී අමාත්‍යවරයා පවසා සිටියේ, එම සාකච්ඡා මේ වන විට අවසන් වී ඇති බවයි. දැන් ඉතිරිව ඇත්තේ සජිත් අමාත්‍යවරයාගේ නම නිල වශයෙන් සම්මත කර ගැනීම බව ද පැවසු අමාත්‍යවරයා, විකල්ප අදහස් නොමැති බව පෙනී යනු ඇතැයි ද පැවසිය. සජිත්ගේ අපේක්ෂත්වය ගැන සැකයක් නොමැති බව ද අජිත් පෙරේරා මහතා, කියා සිටියේය. මෙහිදී මරික්කාර් මන්ත්‍රීවරයා අද කොළඹ දී පැවති මාධ්‍ය හමුවක දී පවසා සිටියේ, එක්සත් ජාතික පක්ෂ සභාපතිවරයා වශයෙන් කබීර් හෂීම් මහතා සජිත්ව ගමේ මිනිසුන් ඉල්ලා සිටින බව පැවසු බවයි. සජිත් එන එක අවසන් තීරණය නොවන බව ද පැවසු මන්ත්‍රීවරයා අගමැතිවරයා මෙහිදී ව්‍යවස්ථාව අනුව වෙනම අවස්ථාවක් ලබා දෙන බව ද කියා සිටි බව අවධාරණය කළේය.", "URL": "https://sinhala.adaderana.lk/news.php?nid=114837", "Category": null, "Parent URL": null}