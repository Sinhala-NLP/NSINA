{"Source": "Adaderana", "Timestamp": "September 3, 2019 03:56 pm", "Headline": "යුරෝපා පාපන්දු සම්මාන උළෙලේ නිර්දේශිත නාම ලයිස්තුව එළිදැක්වෙයි", "News Content": "යුරෝපා පාපන්දු සම්මේලනය විසින් වාර්ෂිකව සංවිධාන කරන පාපන්දු සම්මාන උලෙළේ මෙවර සම්මාන වෙනුවෙන් නිර්දේශිත නාම ලයිස්තුව නිවේදනය කර තිබේ. මෙම සම්මාන උළෙළ මෙම මස 23 වෙනිදා ඉතාලියේ මිලාන් හීදි පැවැත්වීමට නියමිතයි. මෙම සම්මාන උළෙලේ වසරේ පාපන්දු ක්‍රීඩකයාට හිමි සම්මානය වෙනුවෙන් ක්‍රීඩකයන් තිදෙනෙක් නම් කර තිබේ. ඒ නෙදර්ලන්තයේ වර්ජියල් වන්ඩේක්,පෘතුගාලයේ ක්‍රිස්ටියානෝ රොනාල්ඩෝ,ආර්ජන්ටිනාවේ ලියනෝල් මෙසි. වර්ජියල් වන්ඩේක් පාපන්දු ප්‍රිමියර් ලීග් තරග වාර දෙකකදි තරගාවලියේ වීරයා වී ඇති අතර රොනාල්ඩෝ,ඉතාලි ඒ කාණ්ඩයේ පැවති තරගවාරයේ දැක්වු දක්ෂතා හේතුවෙන් සම්මානයට ද පාත්‍ර විය. මේ අතර ලියනොල් මෙසි දසවන වතාවටත් ස්පාඤ්ඤ ලා ලීගා පාපන්දු ශූරතාව දිනා ගැනීමට සමත් විය. ඒ අනුව මෙම ක්‍රීඩකයන් දැක්වු දක්ෂතා මත මෙම සම්මානය මෙම වසරේ දී පිරිනැමීමට නියමිතයි. වැඩිම වාරයක් මෙම සම්මානයෙන් පිදුම් ලැබු ක්‍රීඩකයා ලෙස රොනාල්ඩෝ හැඳින්විය හැකි අතර පසුගිය වසරේ දී මෙම සම්මානය දිනා ගත්තේ නෙදර්ලන්තයේ වෑන් ඩිජික්.", "URL": "https://sinhala.adaderana.lk/news.php?nid=118174", "Category": null, "Parent URL": null}