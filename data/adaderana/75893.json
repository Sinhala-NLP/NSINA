{"Source": "Adaderana", "Timestamp": "August 2, 2017 01:29 pm", "Headline": " පුරහල අවට ට්‍රැෆික් ", "News Content": "මාලඹේ සයිටම් වෛද්‍ය විද්‍යාලයට එරෙහිව ආරම්භ කර ඇති සයිටම් විරෝධී පාගමනක් හේතුවෙන් කොළඹ පුරහල අවට ප්‍රදේශයේ දැඩි රථ වාහන තදබදයක් නිර්මාණය වී ඇති බව අද දෙරණ වාර්තාකරු පවසයි.මේ අතර සයිටම් පෞද්ගලික වෛද්‍ය විද්‍යාලයට එරෙහිව සයිටම් විරෝධී ජන පවුර විසින් සංවිධානය කළ විරෝධතා අද(02) දිනයේ දිවයින පුරා පැවැත්වෙයි.විරෝධතා සඳහා වෛද්‍ය සංගම්, විශ්වවිද්‍යාල සිසුන්, ආචාර්යවරුන්, වෘත්තීය සමිති ඇතුළු පාර්ශව රැසක් සහය පළ කර තිබේ.ඒ අනුව අද දිනයේ සයිටම් පෞද්ගලික වෛද්‍ය විද්‍යායට එරෙහිව උද්ඝෝෂණ ව්‍යාපාර, විරෝධතා පුවරු අත්සන් කිරීම්, කළු පටි පැළඳ සේවයට වාර්තා කිරීම් ආදිය දක්තට ලැබුණු බව අද දෙරණ වාර්තාකරුවන් සඳහන් කළේය.සයිටම් වෛද්‍ය විද්‍යාලයට එරෙහිව සිය සංගමයද අද දිනයේ විවිධ විරෝධතා ව්‍යාපාර සංවිධානය කර ඇති බව ඒකාබද්ධ වෛද්‍ය පීඨ ආචාර්යවරුන්ගේ සංගමයේ කැඳවුම්කරු විශේෂඥ වෛද්‍ය මනෝජ් වීරසිංහ මහතා පැවසුවේය.", "URL": "https://sinhala.adaderana.lk/news.php?nid=75893", "Category": null, "Parent URL": null}