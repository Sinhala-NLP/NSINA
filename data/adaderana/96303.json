{"Source": "Adaderana", "Timestamp": "September 19, 2018 07:19 am", "Headline": "පංච පුද්ගල කමිටුව හෙට රැස් වෙයි", "News Content": "පළාත් සභා සීමා නිර්ණ කොමිෂන් සභා වාර්තාව සමාලෝචනය කිරීම සඳහා පත් කළ පංච පුද්ගල කමිටුව හෙට (20) රැස්වීමට නියමිතව තිබේ. අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් යුත් එම කමිටුව දේශපාලන පක්ෂ නායකයින්ගේ ද සහභාගීත්වයෙන් පාර්ලිමේන්තුවේදී රැස්වීමට නියමිත බව වාර්තා විය. එහිදී පළාත් සභා සීමානිර්ණ වාර්තාව සම්බන්ධයෙන් පක්ෂ නායකයින්ගේ අදහස් ලබාගැනීමට කටයුතු කරන බව සීමා නිර්ණ සමාලෝචන කමිටුවේ ප්‍රකාශකයෙකු සදහන් කළේය. අදාළ කමිටුව පසුගිය 07 වනදා අරලියගහ මන්දිරයේදී ද රැස් වූ අතර එහිදී කමිටුවේ නිර්දේශ කඩිනමින් පාර්ලිමේන්තුවට ඉදිරිපත් කිරීම සම්බන්ධයෙන් පුළුල් ලෙස සාකච්ඡා වී තිබූ බව සඳහන් වේ", "URL": "https://sinhala.adaderana.lk/news.php?nid=96303", "Category": null, "Parent URL": null}