{"Source": "Adaderana", "Timestamp": "November 10, 2013 09:20 am", "Headline": "ශ්‍රී ලංකා - නවසීලන්ත එක්දින තරඟාවලිය අද ඇරඹේ", "News Content": "ශ්‍රී ලංකාව සහ නවසීලන්තය අතර එක් දින තරගාවලියේ පළමු තරගය අද හම්බන්තොට මහින්ද රාජපක්ෂ ජාත්‍යන්ත ක්‍රිකට් ක්‍රීඩාංගණයේ දී පැවැත්වෙයි. දිවා රාත්‍රී තරගයක් ලෙස පැවැත්වීමට නියමිත මෙම තරගය පස්වරු 02.30ට පමණ ආරම්භ වීමට නියමිතය. දෙරට අතර එක්දින තරගාවලිය තරග 03කින් සමන්විතය. නවසීලන්ත කණ්ඩායම කයිල්මිල්ස් විසින් මෙහෙය වන අතර ශ්‍රී ලංකා කණ්ඩායම ඇන්ජෙලෝ මැතිව්ස් විසින් මෙහෙය වනු ලබයි.", "URL": "https://sinhala.adaderana.lk/news.php?nid=38724", "Category": null, "Parent URL": null}