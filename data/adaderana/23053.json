{"Source": "Adaderana", "Timestamp": "March 25, 2012 05:06 pm", "Headline": "මංගල උත්සවයේ යකා නැටූ නාවික හමුදා නිලධාරීන් 13 ක් ඇතුළු 14 ක් අත්අඩංගුවේ", "News Content": "කහටගස්දිගිලිය ප්‍රදේශයේ සිදුවු ගැටුමකට සම්බන්ධ බවට සැකපිට පුද්ගලයින් 14 දෙනෙකු අත්අඩංගුවට ගෙන තිබේ. ඊයේ රාත්‍රී විවාහ මංගල උත්සවයකදී ඇතිවු ගැටුමක් සම්බන්ධයෙන් මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා සඳහන් කළේය. අත්අඩංගුවට පත් සැකකරුවන් අතර නාවික හමුදාවේ සේවය කරන නාවික හමුදා නිලධාරින් 13 දෙනෙකු ද වන බව පොලිසිය කියා සිටියි. සැකකරුවන් සම්බන්ධයෙන් කහටගස්දිගිලිය පොලිසිය වැඩිදුර පරීක්ෂණ පවත්වයි. මේ අතර පසුගියදා වැලිකන්ද ප්‍රදේශයේ දෙපිරිසක් අතර ඇතිවු ගැටුමක් සම්බන්ධයෙන් සැකපිට පුද්ගලයින් 13 දෙනෙකු අත්අඩංගුවට ගෙන ඇති බව පොලිසිය පවසයි. අත්අඩංගුවට ගත් සැකකරුවන් අධිකරණයට ඉදිරිපත් කිරීමෙන් පසුව ලබන 29 වන දින දක්වා රක්ෂිත බන්ධනාගාර ගත කර තිබේ.", "URL": "https://sinhala.adaderana.lk/news.php?nid=23053", "Category": null, "Parent URL": null}