{"Source": "Adaderana", "Timestamp": "February 18, 2017 05:41 pm", "Headline": " ඉන්දීය විදේශ ලේකම් එයි", "News Content": "නිල සංචාරයක් සඳහා ඉන්දීය විදේශ ලේකම් ආචාර්ය එස්. ජයශංකර් මහතා දිවයිනට පැමිණ තිබේ.අද(18) පස්වරු 05.10ට නවදිල්ලියේ සිට මෙරටට පැමිණි ශ්‍රී ලංකන් ගුවන් සේවයට අයත් යු.එල් 1196 දරණ ගුවන් යානයෙන් ඔහු දිවයිනට පැමිණි බව ගුවන් තොටුපොළ අද දෙරණ වාර්තාකරු සඳහන් කළේය.විදේශ ලේකම්වරයා පිළිගැනීම සඳහා ශ්‍රී ලංකාවේ ඉන්දීය මහ කොමසාරිස් සහ විදේශ කටයුතු අමාත්‍යංශයේ නිලධාරීන් පිරිසක් එක්ව තිබේ.මේ අතර දිවයිනට පැමිණි ඉන්දීය විදේශ ලේකම්වරයා ජනාධිපතිවරයා, අගමැතිවරයා ඇතුළු රජයේ ඉහළ පෙළේ නිලධාරීන් මුණගැසී සාකච්ඡා සිදු කිරීමට නියමිතය.ඉන්දීය විදේශ අමාත්‍යංශ ලේකම් ආචාර්ය එස්. ජයශංකර් මහතා ලබන සඳුදා ජනාධිපති මෛත්‍රීපාල සිරිසේන මහතා මුණගැසී සාකච්ඡා කිරීමට නියමිතව තිබේ.", "URL": "https://sinhala.adaderana.lk/news.php?nid=69798", "Category": null, "Parent URL": null}