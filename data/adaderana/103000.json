{"Source": "Adaderana", "Timestamp": "January 24, 2019 04:39 pm", "Headline": "යාපනයේ නීතිවිරෝධි මත්පැන් ස්කාගාරයක් වටලයි", "News Content": "යාපනය, චුන්නාකම් ප්‍රදේශයේදී නීතිවිරෝධි මත්පැන් තොගයක් සමඟ සැකකරුවන් දෙදෙනෙකු පොලිස් විශේෂ කාර්ය බළකා නිලධාරීන් අත්අඩංගුවට ‍ගෙන ඇති බව යාපනය චුන්නාකම් පොලීසිය පවසයි. පොලීසිය පැවසූවේ එතනෝල් ලීටර 7500 ක් හා නීතිවිරෝධි මත්පැන් ලීටර 50 ක් සමඟ සැකකරුවන් අත්අඩංගුවට ගෙන ඇති බවයි. සැකකරුවන් මත්පැන් ප්‍රවාහනය කිරීමට සුදානමින් සිටින බවට ලද තොරතුරක් මත සැකකරුවන් අත්අඩංගුවට ගත් බවද පොලීසිය පැවසීය. අත්අඩංගුවට ගත් සැකකරුවන් මල්ලාකම් මහේස්ත්‍රාත් අධිකරණයට ඉදිරිපත් කිරීමට නියමිත අතර, පොලිස් විශේෂ කාර්ය බළකා නිලධාරීන් සිද්ධිය සම්බන්ධයෙන් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=103000", "Category": null, "Parent URL": null}