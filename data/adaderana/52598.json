{"Source": "Adaderana", "Timestamp": "July 12, 2015 07:05 pm", "Headline": "ජනවාරි 8  ජයග්‍රහණය යළි පරාජය කිරීමට ඉඩ දෙන්නේ නෑ ", "News Content": "ජනවාරි 8 වන දින ජනතාව ලැබු ජයග්‍රහණය යළි පරාජය කිරීමට ඉඩ නොතබන බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පෙන්වා දෙන්නේ එක්සත් ජාතික පක්ෂය පෙරමුණක් ලෙස ඉදිරි මහ මැතිවරණයට තරඟ කිරීමට තීරණය කරන ලද්දේ එම ජයග්‍රහණය තහවුරු කරගැනීම සඳහා බවයි.යහපාලනය සඳහා වු එක්සත් ජාතික පෙරමුණ බිහිකිරීම සඳහා වන අවබෝධතා ගිවිසුම අත්සන් කිරීමේ අවස්ථාවට එක්වෙමින් අග්‍රාමාත්‍ය රනිල් වික්‍රමසිංහ මහතා මෙම අදහස් පල කර සිටියේය. මෙහිදි ජාතික හෙළ උරුමය සහ ශ්‍රී ලංකා නිදහස් පක්ෂයේ කණ්ඩායමක් මෙම යහපාලනය සඳහා වු එක්සත් ජාතික පෙරමුණට සම්බන්ධ වුණි.ඒඅනුව ඉදිරි මැතිවරණයේ දී අමාත්‍ය රාජිත සේනාරත්න කළුතර දිස්ත්‍රික්කයෙන්, අමාත්‍ය පාඨලි චම්පික රණවක කොළඹ දිස්ත්‍රික්කයෙන් , අර්ජුණ රණතුංග ගම්පහ දිස්ත්‍රික්කයෙන් අලියා ලකුණ යටතේ තරඟවැදීමට නියමිතය.", "URL": "https://sinhala.adaderana.lk/news.php?nid=52598", "Category": null, "Parent URL": null}