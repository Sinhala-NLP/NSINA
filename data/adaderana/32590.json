{"Source": "Adaderana", "Timestamp": "March 20, 2013 09:18 pm", "Headline": "මන්ත්‍රීවරියක වෙසින් ලක්ෂ 6ක් වංචා කළ කත රිමාන්ඩ්", "News Content": "මොරටුව නගර ස‍‍‍‍භාවේ නාගරික මන්ත්‍රීවරියක ලෙස පෙනී සිටිමින් ජල සම්පාදන මණ්ඩලයේ රැකියා ලබා දෙන බව පවසා රුපියල් ලක්ෂ 06 ක මුදලක් වංචා කළ බව කියන කාන්තාවක් ලබන මැයි මස 02 දක්වා රක්ෂිත බන්ධනාගාර ගත කරන ලෙස පුත්තලම අතිරේක දිසා විනිසුරු ධම්මිකා ඉලංගසිහ මහත්මිය අද (20) පස්වරුවේ නියෝග කර තිබේ. මෙසේ රක්ෂිත බන්ධනාගාර ගත කරන ලද්දේ මොරටුව, ලුණාව පදිංචි කාන්තාවතක් බව අද දෙරණ වාර්තාකරු පැවසීය. තමන්ට ජල සම්පාදන මණ්ඩලයේ රැකියා ලබාදෙන බව පවසමින් මෙම කාන්තාව මුදල් රුපියල් ලක්ෂ 06 ක් ලබාගෙන වංචා කළ බවට පුත්තලමේ පදිංචි පුද්ගලයන් දෙදෙනෙකු විසින් පුත්තලම කොට්ඨාස භාර පොලිස් අධිකාරීවරයාට පැමිණිලි කර ඇත. ඒ අනුව විමර්ශන කටයුතු සිදු කළ පුත්තලම කොට්ඨාස වංචා විමර්ශන අංශයේ නිලධාරීන් සුක්ෂම ලෙස ඇයව පුත්තලම නගරයට ගෙන්වා ගෙන තිබේ. පසුව ඇය පොලිස් නිලධාරීන් විසින් අත්අඩංගුවට ගෙන මෙලෙස අධිකරණයට ඉදිරිපත් කිරීමට පියවර ගැණුනුඅප වාර්තාකරු පැවසීය.", "URL": "https://sinhala.adaderana.lk/news.php?nid=32590", "Category": null, "Parent URL": null}