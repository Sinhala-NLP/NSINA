{"Source": "Adaderana", "Timestamp": "April 20, 2019 08:42 am", "Headline": "ආහාර විෂ වී ලක්ෂපාන වතුයායේ කම්කරුවන් 42ක් රෝහලට", "News Content": "ආහාර විෂ විමක් හේතුවෙන් නල්ලතන්නිය ලක්ෂපාන වතුයායේ වතු කම්කරුවන් සහ කුඩා ළමුන් 42ක් මස්කෙලිය ප්‍රාදේශිය රෝහල වෙත ඇතුලත් කර ඇති බව අද දෙරණ වාර්තාකරු පවසයි. නල්ලතන්නිය ලක්ෂපාන වතුයායේ කොවිලේ ඊයේ (19) පැවති වාර්ෂික උත්සවයේදි වතු කම්කරුවන් වෙත ලබාදුන් දන්සලක ආහාර අනුභව කළ අයගෙන් කුඩා ළමුන් 7 දෙනෙක් සහ කාන්තාවන් සහ පිරිමින් 35 දෙනෙකු රෝහල් ගත කර ඇත. උදරයේ අමාරුව සහ පාචනය යන රෝග ලක්ෂන වලින් මෙම පිරිස රෝහල් ගත කර ඇති බවත්,දන්සලේ ආහාර පාර්සල් වශයෙන් ලබා දි ඇති බව වාර්තා වේ. එම වතු යායේම කොවිලේම ආහාර පිස බත්, පරිප්පු , බටු සහ වට්ටක්කා ව්‍යංජන වශයෙන් පාර්සල් වශයෙන් සකස් කර කොවිලට පැමිණි වතු කම්කරුවන්ට කොවිලේ පාලක සභාව විසින් බෙදා හැර ඇත. අද (20) අලුයම සිට මෙම රෝග ලක්ෂන සහිතව මෙම පිරිස රෝහල් ගත කර ඇති බවත්, රෝහල් ගත කළ අයගේ තත්ත්වය බරපතල නොවන බව රෝහල් ආරංචි මාර්ග පවසයි. ආහාර විෂ විම සම්බන්ධයෙන් මස්කෙලිය සෞඛ්‍ය වෛද්‍යය අධිකාරි කාර්යයාලය මගින්ද පරික්ෂණයක් අරම්භ කර ඇත.", "URL": "https://sinhala.adaderana.lk/news.php?nid=108272", "Category": null, "Parent URL": null}