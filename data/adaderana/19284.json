{"Source": "Adaderana", "Timestamp": "October 11, 2011 10:32 am", "Headline": "කරන්දෙණියේ ගිලාබැසීමක්", "News Content": "කරන්දෙණිය , මහගොඩ ප්‍රදේශයේ භූමිය ගිලා බැසීමකට ලක්ව තිබේ. නිවසක කොටසක් සහ මාර්ගයක කොටසක් මෙලෙස අද අලුයම ගිලා බැසීමට ලක්ව ඇති බව කරන්දෙනිය පොලිසිය ප්‍රකාශ කරයි. මේ සම්බන්ධයෙන් අද දෙරණ ජාතික ගොඩනැගිලි පර්යේෂණ සංවිධානයෙන් විමසීමක් කරනු ලැබූ අතර එහිදී එහි නාය යෑම් සේවා අධ්‍යක්ෂ ආර්.එම්.එස් .බණ්ඩාර මහතා කියා සිටියේ මෙම ගිලා බැසීමේ සිද්ධිය සම්බන්ධයෙන් ජාතික ගොඩනැගිලි පර්යේෂණ සංවිධානයට මේ වන විට වාර්තා වී ඇති බවයි. එම ප්‍රදේශය අතීතයේ පතල් කැණීම් කළ ස්ථානයක් බවට තොරතුරු ලැබී ඇති අතර ‍මෙම ගිලා බැසීමට හේතුව එම පතල් භූමියත් ගිලා බැසීම විය හැකි බවට විශ්වාස කෙරෙන බව බණ්ඩාර මහතා ප්‍රකාශ කළේය. කෙසේ වෙතත් මේ වන විටත් එම ස්ථානයට ජාතික ‍ගොඩනැගිලි පර්යේෂණ ආයතනයේ නිලධාරියෙකු පර්යේෂණ කිරීම සඳහා පිටත් කර හැර ඇති බව ආර්.එම්.එස්.බණ්ඩාර මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19284", "Category": null, "Parent URL": null}