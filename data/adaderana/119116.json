{"Source": "Adaderana", "Timestamp": "September 15, 2019 06:43 am", "Headline": "සුළු පක්ෂ සමඟ පැවති සාකච්ඡා සාර්ථකයි-සජිත්", "News Content": "එක්සත් ජාතික පෙරමුණේ පක්ෂ නායකයින් සමග පැවැත්වූ සාකච්ඡා අතිසාර්ථක වූ බව එක්සත් ජාතික පක්ෂයේ නියෝජ්‍ය නායක අමාත්‍ය සජිත් ප්‍රේමදාස මහතා පවසයි. සාකච්ඡාවෙන් අනතුරුව මාධ්‍ය වෙත අදහස් දක්මවින් ඒ මහතා මේ බව ප්‍රකාශ කළේය. එක්සත් ජාතික පක්ෂයේ නියෝජ්‍ය නායක අමාත්‍ය සජිත් ප්‍රේමදාසමහතා එක්සත් ජාතික පෙරමුණ නියෝජනය කරන දේශපාලන පක්ෂ නියෝජිතයින් අතර විශේෂ සාකච්ඡාවක් පවත්වා ඇත. ඊයේ (14) රාත්‍රී මුදල් අමාත්‍ය මංගල සමරවීර මහතාගේ නිවසේදී මෙම සාකච්ඡාව පවත්වා ඇති බව වාර්තා වේ. මෙහිදි එක්සත් ජාතික පක්ෂය ප්‍රමුඛ සන්ධානය විසින් ඉදිරි ජනාධිපතිවරණය සඳහා ඉදිරිපත් කරන අපේක්ෂකයා සම්බන්ධයෙන් දීර්ඝ වශයෙන් සාකච්ඡා වී තිබේ. ඉදිරි ජනාධිපතිවරණ අපේක්ෂකයා තේරීමට පෙර සුළු පක්ෂ නියෝජිතයින් සමග සාකච්ඡා කර අවසන් තීන්දුවක් ගන්නා ලෙස සජිත් ප්‍රේමදාස මහතා සමග පැවති සාකච්ඡාවේ දී අග්‍රාමාත්‍ය රනිල් වික්‍රමසිංහ මහතා දැනුම් දී තිබුණි. ඒ අනුව ඊයේ රාත්‍රී අදාළ සාකච්ඡාව පවත්වා ඇති බවයි දේශපාලන ආරංචි මාර්ග සදහන් කළේය.", "URL": "https://sinhala.adaderana.lk/news.php?nid=119116", "Category": null, "Parent URL": null}