{"Source": "Adaderana", "Timestamp": "April 1, 2016 04:53 pm", "Headline": "දිඹූලාගල ආරණ්‍ය සේනාසනය සංවර්ධන කරයි", "News Content": "ඓතිහාසික දිඹූලාගල ආරණ්‍ය සේනාසනයේ ඉදිරි සංවර්ධන කටයුතු පිළිබඳ විශේෂ සාකච්ඡාවක් ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පවත්වා තිබේ.අද(01) පෙරවරුවේ එම සාකච්ඡාව දිඹූලාගල ආරණ්‍ය සේනාසනයේදී පැවැති බව ජනාධිපති මාධ්‍ය අංශය සඳහන් කළේය.එහිදී ආරණ්‍ය සේනාසනයේ පිරිවෙන් ධර්මශාලා ගොඩනැගිල්ල ඉදිකිරීම ඇතුළු අනෙකුත් සංවර්ධන කටයුතු පිළිබඳව සාකච්ඡා කළ බව සඳහන්ය.පිබිදෙන පොලොන්නරුව දිස්ත්‍රික් සංවර්ධන ව්‍යාපෘතිය යටතේ මෙය සිදු කරන බව එම මාධ්‍ය අංශය පැවසුවේය.විහාරස්ථානයේ සංවර්ධන කටයුතු ලබන මැයි මාසයේ සිට ඉහළ ප්‍රමුඛත්වයක් ලබා දෙමින් අඛණ්ඩව සිදු කරන ලෙස ජනධිපතිවරයා අදාළ බලධාරීන්ට උපදෙස් දී තිබේ.පිබිදෙමු පොලොන්නරුව ව්‍යාපෘතිය යටතේ දිඹුලාගල ආරණ්‍ය සේනාසනය ඇතුළු දිස්ත්‍රික්කයේ විහාරස්ථාන 300ක් සංවර්ධනය කිරීමට නියමිතය.", "URL": "https://sinhala.adaderana.lk/news.php?nid=58827", "Category": null, "Parent URL": null}