{"Source": "Adaderana", "Timestamp": "September 22, 2012 05:43 pm", "Headline": "ශ්‍රී ලංකා දකුණු අප්‍රිකා තරගය පන්දුවාර 7 සීමාවෙයි", "News Content": "පන්දුවාර 20/20 ලෝක කුසලාන ක්‍රිකට් තරගාවලියේ දකුණු අප්‍රිකාව හා ශ‍්‍රී ලංකා කණ්ඩායම අතර තරගය එක් කණ්ඩායමකට පන්දුවාර 7ට සීමා කර තිබේ. ඒ අනුව තරගය අද පස්වරු 6.00ට ආරම්භ කිරීමට නියමිත අතර කාසියේ වාසිය උරගා බැලීම පස්වරු 5.45ට සිදුවනු ඇත. මෙම තරගය අද පස්වරු 3.30ට හම්බන්තොට සූරියවැව මහින්ද රාජපක්ෂ ක‍්‍රීඩාංගණයේ දී ආරම්භවීමට නියමිතව තිබිණ. කෙසේ වෙතත් වර්ෂාව හේතුවෙන් එය නියමිත වේලාවට ආරම්භ කිරීමට නොහැකි විය.", "URL": "https://sinhala.adaderana.lk/news.php?nid=27651", "Category": null, "Parent URL": null}