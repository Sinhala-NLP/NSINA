{"Source": "Adaderana", "Timestamp": "June 10, 2012 11:12 am", "Headline": "නි.පොලිස්පතිවරුන් දෙදෙනෙක් දෙපැත්තට මාරුකරයි", "News Content": "සේවයේ අවශ්‍යතාව මත වහාම ක්‍රියාත්මක වන පරිදි නියෝජ්‍ය පොලිස්පතිවරුන් දෙදෙනෙකුට ස්ථාන මාරුවීම් ලබාදී තිබේ. පොලිස්පති එන්.කේ.ඉලංගකෝන් මහතා විසින් අදාළ මාරුවීම් ලබාදී ඇති බව පොලිස් මූලස්ථානය සඳහන් කරයි. ඒඅනුව නියෝජ්‍ය පොලිස්පති ඊ.ඒ. එදිරිසිංහ මහතා පුත්තලම දිස්ත්‍රික්කයේ සිට මහකොළඹ නියෝජ්‍ය පොලිස්පතිවරයා ලෙස මාරු කර තිබේ. මහ කොළඹ නියෝජ්‍ය පොලිස්පතිවරයාව සිටි අයි.එම්.කරුණාරත්න මහතා පුත්තලම දිස්ත්‍රික්කය භාර නියෝජ්‍ය පොලිස්පතිවරයා ලෙස මාරු කර ඇති බව පොලිස් මූලස්ථානය නිවේදනය කරයි.", "URL": "https://sinhala.adaderana.lk/news.php?nid=24903", "Category": null, "Parent URL": null}