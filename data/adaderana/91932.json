{"Source": "Adaderana", "Timestamp": "July 3, 2018 09:28 pm", "Headline": "වැටුප් ඉහළ දමන තුරු හෙදියන් විරෝධතාවක ", "News Content": "වැටුප් ඉහළ දමන මෙන් ඉල්ලමින් වෙනිසියුලාවේ හෙදියන් විරෝධතාවක් ආරම්භ කර තිබේ. වැටුප් ඉහළ දමන මෙන් ඉල්ලමින් වෙනිසියුලාවේ හෙදියන් ආරම්භ කල විරෝධතාවට මේ වන විට දින හයක් ගතවී ඇති බව වාර්තා විය. විරෝධතාවත් සමග ඔවුන් වැඩ වර්ජනයක්ද ආරම්භ කර ඇති බව විදෙස් වාර්තා සඳහන් කළේය. ලැබෙන වැටුප එදිනෙදා කටයුතු ඉටුකර ගැනීමට තරම්වත් ප්‍රමාණවත් නොවන බවයි විරෝධතාකරුවන් පවසා ඇත්තේ. තමන්ට විදෙස්ගත වීමට අවශ්‍ය නොමැති බවත් වැඩ කිරීමට අවශ්‍ය බවත් ඔවුන් වැඩිදුරටත් පවසා ඇත. එමෙන්ම රෝහල්වල යටිතල පහසුකම් සංවර්ධනය කර දෙන ලෙසද ඔවුන් මෙහිදී ඉල්ලා සිටියේය.", "URL": "https://sinhala.adaderana.lk/news.php?nid=91932", "Category": null, "Parent URL": null}