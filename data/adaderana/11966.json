{"Source": "Adaderana", "Timestamp": "November 6, 2010 09:52 am", "Headline": "අදත් දිවයින පුරා වැසි සහිත කාලගුණයක්", "News Content": "අද(06) දිනය තුළ ද දිවයිනේ බොහෝ ප්‍රදේශ වල වැසි සහිත කාලගුණයක් පවතින බව කාළගුණ විද්‍යා දෙපාර්තමේන්තුව පවසයි. දිවයිනට ආසන්නයේ හට ගෙන ඇති\"ජාල්\"නම් සුළි කුණාටුව මේ වන විට මුලතිව් වෙරළට කිලෝමීටර 550ක් පමණ නැගෙනහිරින් ස්ථාන ගතව ඇති බව එම දෙපාර්තමේන්තුව පෙන්වා දෙයි. මෙම සුළි කුණාටුව දිවයිනේ බොහෝ ප්‍රදේශ වල සුළං සහිත වැසි තත්ත්වයක් ඇති කරමින් ඊසාන සහ උතුරු ප්‍රදේශයට ඔබ්බෙන් දකුණු ඉන්දියාවට හමා යන බව කාළගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=11966", "Category": null, "Parent URL": null}