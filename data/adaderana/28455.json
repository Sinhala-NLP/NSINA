{"Source": "Adaderana", "Timestamp": "October 20, 2012 12:12 pm", "Headline": " සැමියා බිරිඳ මරයි", "News Content": "බදුල්ල, දෙමෝදර වත්තේ හෝතබේ ප්‍රදේශයේදී පුද්ගලයෙකු සිය බිරිද ඝාතනය කර තිබේ. ඊයේ (19) රාත‍්‍රියේ මෙම ඝාතනය සිදුව ඇති බව සඳහන්ය. පවුල් ආරවුලක් මුල් කරගෙන මෙම ඝාතනය සිදුව ඇති බව පොලීසිය සඳහන් කළේය. දෙදරු මවක් මෙලෙස ඝාතනය කර ඇති බව සඳහන්ය. සැකකාර සැමියා අත්අඩංගුවට ගෙන ඇති අතර බදුල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28455", "Category": null, "Parent URL": null}