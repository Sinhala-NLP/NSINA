{"Source": "Adaderana", "Timestamp": "August 12, 2019 12:59 pm", "Headline": "වැඩපිළිවෙලක් තියෙන කෙනෙක් ජනපති විය යුතුයි-චන්දරතන හිමි", "News Content": "ඉදිරි ජනාධිපතිවරණයේදී ජනතාව සිය ඡන්දය ලබා දිය යුත්තේ පුද්ගලයෙක් ඉලක්ක කර නොව ප්‍රතිපත්ති වලට මුල්තැන දෙමින් බව සිංහලේ අපි ජාතික සංවිධානයේ සභාපති පූජ්‍ය ජඹුරේවෙල චන්දරතන හිමි පවසයි. උන්වහන්සේ මේ අදහස් පළ කළේ \" මහජන යුතුකම \" නමින් පැවති සම්මන්ත්‍රණයකට එක්වෙමිනි. එහිදී වැඩිදුරටත් සිය අදහස් දක්වමින් උන්වහන්සේ මෙසේ ප්‍රකාශ කළේය. \"අපි අවුරුදු 71ක් තිස්සේම පුද්ගල නායකයෝ පිටිපස්සේ දුවගෙන ගියා. අපි 2020 වත් පුද්ගල නායකත්වය කියන සාධකය අමතක කරලා ප්‍රතිපත්ති සහිත නායකත්වයක් රටට ගෙන්න උක්සහ කළේ නැත්තම් 2015 වුණු දේවල්මයි වෙන්නේ. අපි අවධානයට ලක් කරන්න ඕනේ ප්‍රධාන කාරණය තමයි ඉදිරිපත් වන අපේක්ෂකයාගේ ඉදිරි වැඩපිළිවෙල ගැන. ඒ වැඩපිළිවෙල මහාචාර්යවරයාගේ සිට සාමාන්‍ය ජනතාව දක්වා තේරෙන සරළව මිනිසුන්ට අවබෝධ වෙන සංකීර්ණ වැඩපිළිවෙලක් විය යුතුයි. අපේක්ෂකයාට හොඳ වැඩපිළිවෙලක් තියෙනවානම් ඔහුගේ චරිතය හා ඔහු වටා ඉන්න අය ගැන හිතන්න ඕනේ. ජනාධිපතිවරණ අපේක්ෂකයා සමඟ නිදහස් මතවාද ඇති ජාතික දේශපාලනය තුළ ඉන්න භික්ෂුන් වහන්සේලාගේ අදහස් ගැන අවධානය යොමු කළ යුතුයි\"", "URL": "https://sinhala.adaderana.lk/news.php?nid=116372", "Category": null, "Parent URL": null}