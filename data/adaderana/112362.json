{"Source": "Adaderana", "Timestamp": "June 19, 2019 07:34 pm", "Headline": "ගම්මන්පිලගෙන් දයාසිරිට අභියෝගයක්", "News Content": "ශ්‍රී ලංකා නිදහස් පක්ෂ මහලේකම් දයාසිරි ජයසේකර මහතා ඊයේ (18) පැවති මාධ්‍ය හමුවේදි සඳහන් කළ බොහෝ කරුණු අසත්‍ය බව ඒකාබද්ධ විපක්ෂය පවසයි. ඉදිරි ජනාධිපතිවරණයේදි මෛත්‍රිපාල සිරිසේන මහතා ජනාධිපති අපේක්ෂකයා ලෙසත්,මහින්ද රාජපක්ෂ මහතා අගමැති ලෙසත් නම් කිරිමට අදහසක් පවතින බව දයාසිරි ජයසේකර මන්ත්‍රිවරයා එම මාධ්‍ය හමුවේදි කියා සිටියේය. මීළඟට පත්වන ජනාධිපතිවරයාට ව්‍යවස්ථාවෙන්ම බලතල සීමා වී ඇති බවත් ඔහු පළ කළ තවත් අදහසක්. මේ සම්බන්ධයෙන් අදහස් දක්වමින් උදය ගම්මන්පිල මන්ත්‍රීවරයා පැවසුවේ මීළඟට පත්වන ජනාධිපතිවරයාට බලතල පිලිබඳ තමන් සමඟප්‍රසිද්ධ විවාධයකට පැමිණේ බවට අභියෝග කරන බවයි. මීළඟට පත්වන ජනාධිපතිවරයාට තිබේන බලතල අඩුවන බවට ව්‍යවස්ථාවේ සඳහන් වී ඇති වගන්ති සම්බන්දයෙන් ප්‍රශ්න කරන විට දයාසිරි මන්ත්‍රීවරයා නිරුත්තර වු බවද ගම්මන්පිල මන්ත්‍රීවරයා පැවසීය. එක්සත් ජනතා නිදහස් සන්ධානයේ පාර්ලිමේන්තු මන්ත්‍රී ගාමිණි ලොකුගේ මහතාද මේ සම්බන්දයෙන් අදහස් දැක්වීය.", "URL": "https://sinhala.adaderana.lk/news.php?nid=112362", "Category": null, "Parent URL": null}