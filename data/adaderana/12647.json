{"Source": "Adaderana", "Timestamp": "December 6, 2010 04:23 pm", "Headline": "මාතලේ පාළු ළිඳකින් තරුණියකගේ මළ සිරුරක් හමුවෙයි", "News Content": "මාතලේ, මහවෙල ප්‍රදේශයේ පාළු ළිඳක තිබී තරුණියකගේ මළ සිරුරක් සොයා ගැනීමට මහවෙල පොලිසියට හැකි වී තිබේ. මියගොස් ඇත්තේ විසි දෙහැවිරිදි මැල්සිරිපුර ප්‍රදේශයේ පදිංචි තරුණියක බව පොලිසිය සඳහන් කරනු ලැබීය. පොලිසියට ලැබුණු‍ තොරතුරක් මත අද(06) දහවල් අදාළ මළසිරුර සොයාගෙන ඇත. මියගිය තරුණිය මහවෙල ප්‍රදේශයේ ඥාතී නිවසක යන බව ඇයගේ දෙමාපියන්ට පවසා ඇති බව ද සඳහන්ය. සිද්ධිය සම්බන්ධයෙන් වැඩිදුර පරීක්ෂණ මහවෙල පොලිසිය සිදුකරනු ලබයි.", "URL": "https://sinhala.adaderana.lk/news.php?nid=12647", "Category": null, "Parent URL": null}