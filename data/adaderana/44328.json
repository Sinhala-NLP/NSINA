{"Source": "Adaderana", "Timestamp": "June 30, 2014 10:32 pm", "Headline": " රුහුණු සරසවි සිසුන් පිරිසකට මැර ප්‍රහාරයක්", "News Content": "රුහුණ විශ්වවිද්‍යාලයීය මහා ශිෂ්‍ය සංගමයේ ලේකම් ඇතුළු ශිෂ්‍ය ක්‍රියාකාරින් 8 දෙනෙකුට අද(30) පස්වරු 7.00ට පමණ මැර ප්‍රහාරයක් එල්ල වී තිබේ. සිසුන් නේවාසිකාගාරය බලා යමින් සිටි බස් රථය නවතා අවි ආයුධ සහිතව පැමිණි පිරිසක් විසින් සිසුන්ට පහර දී ඇති බව වාර්තා වෙයි. මෙම ප්‍රහාරය එල්ල වු සියලුම සිසුන් ශිෂ්‍ය නායකයින් වන අතර මෙම පහර දීම ඉතා පැහැදිලි ලෙස ශිෂ්‍ය නායකයින් ඉලක්ක කර සැලසුම් සහගත සිදු කෙරුනු පහරදීමක් බවත්, පහර කෑමට ලක්වු ශීෂ්‍ය ක්‍රියාකාරීන් 08 දෙනා මේ වන විට රෝහල් ගත කර ඇති බවත් අන්තර් විශ්වවිද්‍යාලීය ශීෂ්‍ය බල මණ්ඩලයේ කැඳවුම්කරු නජිත් ඉන්දික මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=44328", "Category": null, "Parent URL": null}