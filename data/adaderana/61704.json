{"Source": "Adaderana", "Timestamp": "July 3, 2016 12:03 pm", "Headline": " නිවසට එද්දී වෙඩි කයි", "News Content": "දික්වැල්ල, නාවරහේන ප්‍රදේශයේදී වෙඩි තබා පුද්ගලයෙකු ඝාතනය කර තිබේ.අවමංගල්‍යය උත්සවයකට සහභාගී වී නැවත නිවස වෙත පැමිණෙමින් සිටියදී අදාළ පුද්ගලයා මෙම වෙඩි ප්‍රහාරයට ලක්ව ඇති බව පොලීසිය පැවසුවේය.ඝාතනයට ලක්ව ඇත්තේ දික්වැල්ල, ඌරුගමුව ප්‍රදේශයේ පදිංචිව සිටි 48 හැවිරිදි පුද්ගලයෙකි.මෘත ශරීරය රදම්පල රෝහලේ මෘත ශරිරාගාරයේ තබා ඇති අතර පශ්චාත් මරණ පරීක්ෂණය අද(03) සිදු කිරීමට නියමිතය.වෙඩි තැබීම සිදු කළ පුද්ගලයා කවුරුන්ද යන්න හදුනාගෙන නොමැති අතර දික්වැල්ල පොලීසිය මේ පිළිබඳ වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=61704", "Category": null, "Parent URL": null}