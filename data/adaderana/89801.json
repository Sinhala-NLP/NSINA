{"Source": "Adaderana", "Timestamp": "May 25, 2018 12:24 pm", "Headline": "හොරට රත්‍රං සහ මුදල් මෙරටට ගේන්න හැදූ පිරිසක් ගුවන් තොටේදී කොටුවෙයි", "News Content": "‍නීති විරෝධි ලෙස චෙන්නායිහි සිට රත්‍රං තොගයක් මෙරටට රැගෙන ආ පුද්ගලයින් තිදෙනෙකු එම රත්‍රං තොඟය සමඟ කටුනායක ගුවන්තොටුපල රේගු බාරයට ගෙන තිබේ. ග්‍රෑම් 500ක පමණ රන් කැබලි 05ක් සමඟ ඉන්දීය ජාතිකයෙකු ගුවන්තොටුපල රේගු නිලධාරින් බාරයට ගෙන ඇති අතර එම රත්‍රං තොඟයේ වටිනාකම රුපියල් ලක්ෂ 33ක් පමණ වන බව වාර්තා වේ. මේ අතර ග්‍රෑම් 348ක බරින් යුත් රන් බිස්කට් තුනක් සඟවාගෙන චෙන්නායි සිට මෙරටට පැමිණි ශ්‍රී ලාංකිකයින් දෙදෙනෙකු රේගු බාරයට ගෙන තිබේ. සැකකරුවන් බොරැල්ල සහ වැල්ලම්පිටිය ප්‍රදේශවල පදිංචිකරුවන් වේ. මේ අතර රුපියල් ලක්ෂ 64ක මුදලක් රැගෙන යමින් සිටි ඉන්දිය ජාතිකයෙකු රේගු බාරයට ගෙන ඇති අතර පසුව ඔහු මුදාහැර තිබේ. එම පුද්ගලයා ප්‍රකාශ කර ඇත්තේ කැසිනෝ ක්‍රීඩා කිරිම සදහා තමා රැගෙන ආ මුදල් මෙරට මුදල් බවට මාරුකර ගත් බවයි.", "URL": "https://sinhala.adaderana.lk/news.php?nid=89801", "Category": null, "Parent URL": null}