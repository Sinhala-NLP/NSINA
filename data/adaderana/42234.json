{"Source": "Adaderana", "Timestamp": "April 1, 2014 08:53 pm", "Headline": "රක්ෂිතයට ගිනි තැබූවැයි පාසල් සිසුන් 3ක් අත්අඩංගුවේ", "News Content": "රක්ෂිතය ගින්නෙන් විනාශ වී ඇති අයුරු ඉහත ඡායා රූප පෙළේ වේ. (ඡායා රූ - රංජිත් රාජපක්ෂ) නුවරඑළිය, පිදුරුතලාගල රක්‍ෂිතයට මායිම්ව පිහිටි පිඩ්රු වත්තේ ලවර්ස් ස්ලිප් දිය ඇල්ල අසල ප‍්‍රදේශයේ අද පස්වරුවේ හටගත් ගින්නෙන් අක්කර 10ක් පමණ විනාශ වී තිබේ. අද පස්වරු 1.30 ට පමණ එම ගින්න ඇති විය. ප‍්‍රදේශයේ පවතින දැඩි නියඟයත් දැඩි සුළං තත්ත්වයත් හමුවේ ගින්න සීඝ‍්‍රයෙන් පැතිර යාමට බලපා තිබේ. මෙම ගින්න තැබූ සැකකරුවන් තිදෙනෙක් නුවරඑළිය පොලිසිය මගින් අත්අඩංගුවට ගෙන ඇත. මෙම සැකකරුවන් අවු 14, 15 වයසේ පාසල් ළමුන් බව පොලිසිය පවසයි. මෙම සැකකරුවන් හෙට නුවරඑළිය මහේස්ත‍්‍රාත්වරයා වෙත ඉදිරිපත් කරන බව පොලිසිය කියයි. ගින්න මැඩ පැවැත්වීම සඳහා නුවරඑළිය යුද හමුදා කඳවුරේ භට පිරිස් ප‍්‍රදේශවාසීන් වන රක්‍ෂණ නිලධාරීන් දැඩි උත්සාහයක විය. මෙම ගින්න හටගත් ස්ථානය දෙස් විදෙස් සංචාරකයින් විශාල වශයෙන් පැමිණෙන ස්ථානයක් බවද පොලීසිය සඳහන් කරයි.", "URL": "https://sinhala.adaderana.lk/news.php?nid=42234", "Category": null, "Parent URL": null}