{"Source": "Adaderana", "Timestamp": "May 10, 2012 09:34 am", "Headline": "ඇත් දළ කපා අලෙවි කළ දෙදෙනෙක් අත්අඩංගුවේ", "News Content": "මාදුරුඔය ජාතික වනෝද්‍යානයේ සිටි ඇතෙකු ඝාතනය කර ඇත් දළ කපා අලෙවි කළ සැකකරුවන් දෙදෙනෙක් අත්අඩංගුවට ගෙන තිබේ. පොළොන්නරුව පොලිස් විශේෂ කාර්යාංශයේ නිලධාරීන් කණ්ඩායමක් විසින් උපාය දූතයන් යොදවා සිදුකළ වැටලීමක දී සැකකරුවන් අත්අඩංගුවට ගෙන ඇති බව වාර්තාවේ. ඉහළ ඇල්ලේ වැව ප්‍රදේශයේ දී සැකකරුවන් රුපියල් ලක්ෂ 2 ක මුදලකට අදාළ ඇත් දළ දෙක අලෙවි කිරීමට සැලසුම් කර තිබුණි. අදාළ ඇතා ඝාතනය කළ පුද්ගලයා හඳුනාගෙන ඇති අතර ඔහු ප්‍රදේශයෙන් පලාගොස් ඇති බව පොලිසිය පවසයි. අත්අඩංගුවට ගත් සැකකරුවන් අද (10) පොළොන්නරුව දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24138", "Category": null, "Parent URL": null}