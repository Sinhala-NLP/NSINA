{"Source": "Adaderana", "Timestamp": "April 7, 2018 12:47 pm", "Headline": "ගුවන් ප්‍රහාර කිහිපයකින් පුද්ගලයින් 30 ක් මරුට", "News Content": "සිරියාවේ ගෝඨා ප්‍රදේශයට රජයේ හමුදාව විසින් එල්ල කළ ගුවන් ප්‍රහාර කිහිපයකින් පුද්ගලයින් 30 දෙනෙකු මියගොස් තිබේ. කාන්තාවන් හා කුඩා ළමුන්ද ඒ අතර වන බව විදෙස් මාධ්‍ය සඳහන් කළේය. කැරලිකරුවන් විසින් රජය සතු භූමි ප්‍රදේශ වලට ද ප්‍රතිප්‍රහාර එල්ල කර ඇති බව සඳහන්. කැරලිකරුවන් විසින් රජය සමඟ ඇති කරගත් සාම ගිවිසුමට බාධා කරන බව හා ඔවුන් බාරයේ සිටින සිරකරුවන් නිදහස් කිරීමට ද මේ වන තෙක් පියවර ගෙන නොමැති බව රජයේ හමුදාව චෝදනා කරයි. කෙසේවෙතත් කැරලි කණ්ඩායමේ නායක මොහොමඩ් ඇලව්ෂ් විදෙස් මාධ්‍යයක් වෙත ප්‍රකාශයක් කරමින් පවසා ඇත්තේ ලේ හැලීම් වලට හා සාම ක්‍රියාදාමයට බාධා කිරීමට කිසිඳු අපේක්ෂාවක් නොමැති බවයි.", "URL": "https://sinhala.adaderana.lk/news.php?nid=87074", "Category": null, "Parent URL": null}