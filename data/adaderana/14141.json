{"Source": "Adaderana", "Timestamp": "February 11, 2011 10:17 am", "Headline": "Crafts in Action 2011 ජාතික කලා භවනේදී", "News Content": "මානෙල් ගමගේ මහත්මිය සහ ඇයගේ ශිෂ්‍යාවන් විසින් සංවිධානය කරන ලද කලා හා අත්කම් ප්‍රදර්ශනයක් පෙබරවාරි 12 සහ 13 දෙදින තුළ කොළඹ 07, ජාතික කලා භවනේදී පැවැත්වේ. Crafts in Action 2011 ලෙස නම්කර ඇති මෙම ප්‍රදර්ශනය පෙරවරු 9 සිට පස්වරු 6 දක්වා පැවැත්වේ. විවිධ මැහුම් ගෙතුම් වර්ග, රෙදි පින්තාරු නිර්මාණ හා බිත්ති සැරසිලි ආදී නිර්මාණ රාශියක් මෙම ප්‍රදර්ශනයට ඇතුළත්ය. මානෙල් ගමගේ මහත්මිය යටතේ පුහුණුව ලබන ශිෂ්‍යාවන්ට ඔවුන්ගේ දක්ෂතා එළදැක්වීමට අවස්ථාව ලබාදීම මෙම ප්‍රදර්ශනයෙහි මූලික අරමුණ වී ඇත. එමෙන්ම මෙම අංශයෙන් ස්වයං රැකියාවන්හි නිරතවීමට බලාපොරොත්තු වන කාන්තාවන්ට ද මෙම ප්‍රදර්ශනය මහඟු අත්වැලක් වනු ඇති බව ද සඳහන්ය.", "URL": "https://sinhala.adaderana.lk/news.php?nid=14141", "Category": null, "Parent URL": null}