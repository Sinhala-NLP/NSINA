{"Source": "Adaderana", "Timestamp": "March 22, 2016 12:22 pm", "Headline": " වෛද්‍ය වෘත්තීය සමිති දීපව්‍යාප්ත වැඩවර්ජනයකට සැරසෙයි", "News Content": "ඉල්ලීම් කිහිපයක් මුල්කරගනිමින් දීපව්‍යාප්ත වැඩවර්ජනයක නිරත වීමට පරිපූරක වෛද්‍ය සේවා වෘත්තීය සමිති ඒකාබද්ධ බල මණ්ඩලය තීරණය කර තිබේ.එම සංගමයේ සභාපති අජිත් පී.තිලකරත්න මහතා පැවසුවේ ලබන 29 වැනිදා ක්‍රියාත්මක කිරීමට නියමිත වෘත්තීය ක්‍රියාමාර්ගය සඳහා ඖෂධවේදීන්, රසායනාගාර විද්‍යාඥයින්, භෞතික චිකිත්සකවරුන් සහ විකිරණ ශිල්පීන් ඇතුළු සේවකයින් රැසක් ඒ සඳහා එක්වන බවයි.", "URL": "https://sinhala.adaderana.lk/news.php?nid=58501", "Category": null, "Parent URL": null}