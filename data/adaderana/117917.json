{"Source": "Adaderana", "Timestamp": "August 31, 2019 10:12 am", "Headline": "කාෂ්මීරයේ විරෝධතාවක් අතර ගැටුමක්", "News Content": "කාෂ්මීරයේ පැවැති විරෝධතාවක් පාලනය කිරීම සඳහා පොලීසිය කදුලු ගෑස් ප්‍රහාරයක් එල්ලකර තිබේ. ඉන්දීය කාෂ්මීරයේ ශ්‍රී නගර් හි පැවැති විරෝධතාවක් දැඩි කලහකාරී ස්වරූපයකට පත්වූ බව විදෙස් වාර්තා සඳහන් කළේය. විරෝධතා ඉන්දීය රජයට එරෙහිව සංවිධානය වී තිබූ අතර පොලිසිය එය පාලනයට මැදිහත්වීමත් සමගින් දෙපිරිස අතර මෙලෙස ගැටුම් හටගෙන තිබුණි. විරෝධතාකරුවන් විසුරුවාහැරීම කදුලු ගෑස් යොදාගැනීමටත් කැරලි මර්දන පොලිසියට සිදුවූ බව වාර්තා වෙයි. ඉන්දීය කාෂ්මීරය වෙත ලබාදී තිබූ විශේෂ පාලන තත්ත්වය ඉවත්කිරීමට නරේන්ද්‍ර මෝදිගේ රජය තීරණය කළේ පසුගිය 5වැනිදායි. ඊට ප්‍රකෝපකාරී ප්‍රතිචාර දැක්වූ කාෂ්මීර වැසියන් දිගින්දිගටම ප්‍රබල විරෝධතාවක් දැක්වූවේය. කාෂ්මීරයේ ජන හමු පැවැත්වීම මුලුමනින්ම වාරණය කිරීමට රජය කටයුතු කළේ ඉන් පසුවයි. මේ අතර කාෂ්මීරයේ පවතින අර්බුදවලට පාකිස්තානය වගකිවයුතු බව පවසමින් ඉන්දියාවේ නවදිල්ලි නුවරදී දැවැන්ත උදඝෝෂණයක් සංවිධානය වී තිබුණි. ඊට හින්දු මෙන්ම සික් ජාතිකයන් ද එක්ව සිටියා.", "URL": "https://sinhala.adaderana.lk/news.php?nid=117917", "Category": null, "Parent URL": null}