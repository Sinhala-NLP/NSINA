{"Source": "Adaderana", "Timestamp": "November 21, 2012 08:15 am", "Headline": "කැස්බෑව පිටකොටුව මාර්ගයේ බස් වර්ජනයක", "News Content": "කැස්බෑව, පිටකොටුව 120 මාර්ග‍යේ බස් රථ වර්ජනයක නිරත වේ. අද (21) උදෑසන සිට මෙම වර්ජනය ක්‍රියාත්මක කරන බව ලංකා පෞද්ගලික බස් හිමියන්ගේ සංගමයේ සභාපති ගැමුණු වි‍ජේරත්න මහතා පවසයි. ඊයේ පස්වරුවේ සිට බණ්ඩාරගම - පිටකොටුව සහ බණ්ඩාරගම - පිළියන්දල 162 සහ 162/1 මාර්ගවල ධාවනය කෙරෙන පෞද්ගලික බස් රථ වර්ජනයක නිරත වන බව ගැමුණු විජේරත්න මහතා සඳහන් කළේය. ලංකා ගමනාගමන මණ්ඩලයේ සහ පෞද්ගලික බස් රථ සේවකයින් පිරිසක් අතර ඇතිවු ගැටුමක් වර්ජනයට මුල් වී ඇති බව සඳහන්ය.", "URL": "https://sinhala.adaderana.lk/news.php?nid=29362", "Category": null, "Parent URL": null}