{"Source": "Adaderana", "Timestamp": "November 17, 2016 10:11 pm", "Headline": " ජනපතිගේ වෙබ් අඩවිය හැක්කළ සිසුවා ජනපති හමුවෙයි", "News Content": "පසුගිය කාලයේදී මහත් ආන්දෝලනයකට තුඩුදුන් සිද්ධියක් බවට පත්ව තිබූ ජනාධිපති මෛත්‍රිපාල සිරිසේන මහතාගේ නිල වෙබ් අඩවියට අනවසරයෙන් ඇතුළු වූ සිසුවාගේ කතා පුවත අද නැවත වරක් මාධ්‍යයේ කතා බහට ලක්විය.ඒ එම සිසුවා අද සිය මාපියන් ද සමගින් ජනාධිපති මෛත්‍රිපාල සිරිසේන මහතා හමුවීමත් සමගය.එහිදී එම සිසුවා වෙනුවෙන් විශේෂ තිළිණයක් ප්‍රදානය කළ ජනාධිපතිවරයා ඔහුගේ ඉදිරි අධ්‍යාපන කටයුතු අවස්ථා සාර්ථක කර ගැනීමට ආශිර්වාදය පළ කර තිබේ.එම සිසුවා ජනපතිගේ නිල වෙබ් අඩවියට දින දෙකක් ඇතුළත දෙතවතාවක් අනවසරයෙන් ඇතුළු වෙමින් අධ්‍යාපන ක්ෂේත්‍රය සම්බන්ධයෙන් ඇති ගැටලු ගැන මෙන්ම උපදෙස් කිහිපයක්ද එහි සටහන් තැබූ බවට වාර්තා වී තිබිණ.", "URL": "https://sinhala.adaderana.lk/news.php?nid=66126", "Category": null, "Parent URL": null}