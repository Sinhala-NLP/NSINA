{"Source": "Adaderana", "Timestamp": "October 22, 2010 12:39 pm", "Headline": "මෝදරවැල්ලට ගොඩ ගැසූ යාත්‍රාව ගැන පරීක්ෂණ ඇරඹෙයි", "News Content": "මාරවිල, මෝදරවැල්ල ප්‍රදේශයට ගොඩ ගසා ඇති බහුදින ධීවර යාත්‍රාව සම්බන්ධයෙන් පරීක්ෂණ ආරම්භ කර ඇතැයි මාරවිල පොලිසිය පවසයි. \"සජිත් ලක්මාල්\"නමින් හැඳින්වෙන මෙම යාත්‍රාව මුහුදේ පාවෙමින් තිබෙන බව ඊයේ(21) පස්වරුවේ ධීවරයන් පිරිසක් විසින් නිරීක්ෂණය කර තිබේ. අදාළ යාත්‍රාව තුළ ධීවරයන් කිසිවෙකුත් නොසිටීම නිසා ඒ වෙත ළඟා වීමට කිසිවෙකුත් ඉදිරිපත් නොවූ බව ඔවුන් සඳහන් කරයි. එම යාත්‍රාව අද(22) අලුයම මෝදර වැල්ල ප්‍රදේශයට ගොඩ ගසා ඇති අතර සන්නිවේදන උපකරණ හෝ චන්ද්‍රිකා උපකරණ කිසිවක් එහි නොතිබූ බව පොලිසිය පැවසීය. මෙම යාත්‍රාව කිසියම් ජාවාරමක් සඳහා යොදාගත් එකක් ද යන්න පිළිබඳ පරීක්ෂණ පවත්වන බව මාරවිල පොලිසිය වැඩිදුරටත් සඳහන් කරනු ලැබීය.", "URL": "https://sinhala.adaderana.lk/news.php?nid=11665", "Category": null, "Parent URL": null}