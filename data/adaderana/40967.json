{"Source": "Adaderana", "Timestamp": "February 8, 2014 02:22 pm", "Headline": "සේරුවාවිල පූජා බිමේදී ඇල්ලු පුද්ගලයා ළඟ රන් කාසි?", "News Content": "රන්කාසි බවට සැකකෙරෙන කාසි තොගයක් ළඟ තබාගෙන සිටි පුද්ගලයෙකු සේරුවාවිල පුජා භූමිය ප්‍රදේශයේ දී පොලිස් විශේෂ කාර්ය බලකා නිලධාරීන් කණ්ඩායමක් විසින් අත්අඩංගුවට ගෙන තිබේ. සේරුවාවිල පොලිස් විශේෂ කාර්ය බලකා නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී සැකකරු සතුව තිබී රන්කාසි බවට සැකකෙරෙන කාසි 11 ක් විශේෂ කාර්ය බලකාය භාරයට ගෙන තිබේ. සැකකරු සේරුවාවිල ප්‍රදේශයේම පදිංචිකරුවෙකු වන අතර ඔහු අද මුතූර් මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40967", "Category": null, "Parent URL": null}