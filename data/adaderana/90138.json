{"Source": "Adaderana", "Timestamp": "May 31, 2018 05:02 pm", "Headline": "අධිවේගී මාර්ගයේ ජීප් රථයක් ගිනි ගනියි", "News Content": "පිටත වටරවුම් අධිවේගී මාර්ගයේ දී ජීප් රථයක් ගිනි ගැනීමට ලක්ව තිබේ. දොඩංගොඩ සිට කඩවත දෙසට ධාවනය වූ ජීප් රථයක් හදිසීයේ ගිනි ගැනීමට ලක්ව ඇති අතර අධිවේගි මාර්ගයේ රාජකාරියේ නිරත විශේෂ කාර්ය බලකා ගිනි නිවීමේ ඒකකය විසින් ගින්න මැඩපවත්වා ඇති බව පොලීසිය සඳහන් කළේය. ගින්න හේතුවෙන් අදාළ ජීප් රථයේ රියදුරු පිළිස්සුම් තුවාල ලබා ප්‍රතිකාර සඳහා හෝමාගම රෝහලට ඇතුළත් කර තිබේ. සිද්ධිය සම්බන්ධයෙන් කොට්ටාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90138", "Category": null, "Parent URL": null}