{"Source": "Adaderana", "Timestamp": "January 17, 2018 08:50 am", "Headline": " මෛත්‍රී තෝරා බේරාගෙන දඩුවම් දෙන්නේ නෑ ", "News Content": "ජනාධිපති මෛත්‍රීපාල සිරිසේන මහතා විසින් දූෂිතයින් හට දඩුවම් ලබාදීමේදී තෝරාබේරාගැනීමක් සිදු නොකරන බව දකුණු පළාත් මහ ඇමති ශාන් විජේලාල් මහතා පවසයි. ඔහු පෙන්වා දෙන්නේ එළඹෙන පළාත් පාලන ආයතන ඡන්ද විමසීමට පෙර බැඳුම්කර වංචාවෙන් චෝදනා ලැබූවන් හට නීතිය ක්‍රියාත්මක කරනු ඇති බවයි . ගාල්ල ප්‍රදේශයේ පැවති ජන හමුවකදී ශාන් විජේලාල් මහතා මේ බව කියා සිටියේය. මේ අතර අනුරාධපුර ප්‍රදේශයේ පැවති ජන හමුවකදී ජනතා විමුක්ති පෙරමුණේ ප්‍රධාන ලේකම් ටිල්වින් සිල්වා මහතා පැවසුවේ වත්මන් ආණ්ඩුව දූෂිතයින් හට දඬුවම් ලබානොදෙන බවයි.", "URL": "https://sinhala.adaderana.lk/news.php?nid=83095", "Category": null, "Parent URL": null}