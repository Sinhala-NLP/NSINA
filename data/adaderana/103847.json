{"Source": "Adaderana", "Timestamp": "February 7, 2019 11:43 am", "Headline": "සූකර උණ රෝගයට ගොදුරු වීමෙන් ඉන්දියාවේ 14ක් මරුට", "News Content": "සූකර උණ රෝගයට ගොදුරු වීමෙන් ඉන්දියාවේ පන්ජාබ් ප්‍රාන්තයේ පුද්ගලයින් 14දෙනෙකු මියගොස් තිබේ. එම රෝගයට ගොදුරු වීමෙන් ලුදියානා ප්‍රාන්තයේ පුද්ගලයන් 6දෙනෙකුද මියගොස් ඇති බව වාර්තා වෙයි. එච් වන් එන් වන් වෛරසය මගින් පැතිර යන සූකර උණ රෝගයේ ලක්ෂණ වන්නේ උගුරේ ආසාදන, කැස්ස, වමනය සහ සෙම්ප්‍රතිශ්‍යා උණයි. එම ලක්ෂණ සහිත රෝගීන් 69 දෙනෙකු මේ වන විට ලුදියානා ප්‍රාන්තයෙන් සොයාගෙන ඇති අතර ඔවුන්ගෙන් 36 දෙනෙකුම සූකර උණ රෝගයට ගොදුරුවී ඇතැයි තහවුරුවී තිබේ. මෙම රෝගය වැලඳුණු පුද්ගලයන්ට ප්‍රතිකාර කිරීම සඳහා රෝහල් වල නිශ්චිත ස්ථානයක් වෙන්කර පවත්වාගෙන යන ලෙසට සෞඛ්‍ය බලධාරීන් උපදෙස් ලබාදී තිබුණි. එමෙන්ම රෝගය සම්බන්ධයෙන් ජනතාව දැනුවත් කිරීමේ වැඩසටහන් රැසක්ද ක්‍රියාත්මක කර තිබේ. මේ අතර පොදු ස්ථාන වල ගැවසෙන විට වඩාත් සැලකිලිමත් වන ලෙස සහ සෞඛ්‍යාරක්ෂක උපකරණ පළඳින ලෙසටත් බලධාරීන් ජනතාවට උපදෙස් ලබාදී ඇතැයිද සඳහන්ය.", "URL": "https://sinhala.adaderana.lk/news.php?nid=103847", "Category": null, "Parent URL": null}