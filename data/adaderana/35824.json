{"Source": "Adaderana", "Timestamp": "July 16, 2013 12:53 pm", "Headline": "මදුරු කීටයින් බෝවීමේ වාර්තාවක් එළිදකී ", "News Content": "බස්නාහිර සහ මධ්‍යම පළාත්වල මදුරුවන් බෝවිය හැකි ශාක සහ පැළෑටි ආශ්‍රිතව මදුරු කීටයන් බෝවීමේ ප්‍රවණතාව පිළිබඳ සිදුකරන ලද සමීක්ෂණ වාර්තාව එළිදක්වා තිබේ. මදුරු ඝණත්වය ඉහළ යෑමට බලපාන විශේෂ හේතු පිළිබඳ සොයා බැලීම සඳහා වෛද්‍ය පර්යේෂණ ආයතනය විසින් 2012 වසරේ දී මෙම පරීක්ෂණය ආරම්භ කළේය. ඒ අනුව දියකඩිති, පොකුණු, වගුරු, ජලය ගලා නොබසින කාණු සහ මිනිස් ක්‍රියාකාරකම් නිසා හෝ ස්වභාවිකව පිහිටන කුඩා ප්‍රමාණයේ ජලය රැඳෙන ස්ථාන මෙහිදී පරීක්ෂාවට ලක් කර තිබේ. මෙම සමීක්ෂණය යටතේ ස්ථාන 766ක් පරික්ෂාවට ලක් කර ඇති බව සඳහන්ය. එහිදී ඩෙංගු වාහක මදුරු විශේෂයන් වන ඊඩිස් ඇල්බොපික්ටස් රෝග කරක නොවන මලයා විශේෂ ට්‍රිප්ට්‍රෙරොයිඩ්ස්, කියුලෙක්ස් විශේෂ සහ ආම්ජරිස් විශේෂ 12ක් මෙම ස්ථානවල බෝවන බවට සොයාගෙන ඇත. මෙම සමික්ෂණයට අනුව පැළෑටි සහ ශාක අතුරෙන් ඩ්‍රසිලා විශේෂ හැරුණු කොට අනෙක් ශාක විශේෂවලින් සියයට 50ට වැඩි ප්‍රමාණයක මදුරුවන් බෝවන බව සනාථ වී ඇති බව සෞඛ්‍ය අමාත්‍යාංශය සඳහන් කළේය. මෙහිදී ඩෙංගු රෝග වාහක වන ඊඩ්ස් ඇල්බෝපික්ටස් මදුරු විශේෂය කැපී පෙනෙන ලෙස බෝවී ඇති අතර එම විශේෂ බෝවී ඇත්තේ අන්නාසි පඳුරුවල බව සඳහන්ය. එම ප්‍රමාණය සියයට 46ක් බව සෞඛ්‍ය අමාත්‍යාංශය සඳහන් කළේය. බ්‍රොමිලියා විශේෂවල සියයට 47.2ක්ද උණගස් බෙනවල සියයට 42.2ක්ද කපන ලද උණගස්වල සියයට 32.6ක්ද හබරල ශාකයේ සියයට 27. 4ක්ද ඩෙංගු වාහක මදුරුවන් බෝවි ඇති බව සඳහන්ය. මීට අමතරව රම්පා සහ වැටකෙයියා විශේෂවල සියයට 10.8ක්ද ඩ්‍රසිනා විශේෂවල සියයට 1.8ක්ද ඩෙංගු මදුරු වාහක බෝවී තිබු බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=35824", "Category": null, "Parent URL": null}