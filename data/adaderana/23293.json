{"Source": "Adaderana", "Timestamp": "April 4, 2012 05:04 pm", "Headline": "සැක කටයුතු ලෙස මිය ගිය පුද්ගලයකුගේ මළ සිරුරක්", "News Content": "ඌරුගස්මංහන්දිය , වැලිපොත ප්‍රදේශයේ කුරුඳු ඉඩමක සැක කටයුතු ලෙස මියගොස් සිටි පුද්ග‍ලයෙකුගේ මළ සිරුරක් හමුවී තිබේ. මෙලෙස මියගොස් ඇත්තේ රන්තොටුවිල ප්‍රදේශයේ පදිංචිකරුවෙකු වන වයස අවුරුදු 61 ක් වූ පුද්ගලයෙකු බව පොලිසිය කියා සිටියි. ඔහුගේ මෘත ශරීරය මේ වන විට කරාපිටිය රෝහලේ තැන්පත් කර තිබේ. මෙම මරණය පිළිබඳ පශ්චාත් මරණ පරීක්ෂණය පැවැත්වීමට නියමිත බව ඌරුගස්මංහන්දිය පොලිසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=23293", "Category": null, "Parent URL": null}