{"Source": "Adaderana", "Timestamp": "July 12, 2019 10:08 am", "Headline": "කැළඹිල්ලට හසුවු Air Canada යානය හදිසියේ ගොඩබිමට", "News Content": "එයාර් කැනඩා ගුවන් සේවයට අයත් මගී ගුවන් යානයක් වායු ගෝලයේ කැළඹිලි ස්වභාවයකට හසු වීම හේතුවෙන් හදිසියේ ගොඩ බස්වා ඇත. කැනඩාවේ වැන්කවර් සිට ඔස්ට්‍රේලියාවේ සිඩ්නි දක්වා මඟින් 284 දෙනෙකු රැගෙන එම යානය ගමන් කරමින් තිබියදී මෙම කැළඹිලි තත්ත්වයට මුහුණ දී ඇති බව වාර්තා වෙයි. එහිදී යානයේ ගැස්සීම හේතුවෙන් මඟීන් 35 දෙනෙකු පමණ සුළු තුවාල ලබා ඇත. ඒ අනුව යානය හදිසියේ හවායිහි හොනලුලු ගුවන් තොටුපළ වෙත ගොඩබස්වා ඇති බව වාර්තා වෙයි මඟීන් වෙනත් ගුවන් යානයකින් ඔස්ට්‍රේලියාව වෙත පිටත් කර හැරීමට නියමිතයි.", "URL": "https://sinhala.adaderana.lk/news.php?nid=113969", "Category": null, "Parent URL": null}