{"Source": "Adaderana", "Timestamp": "March 24, 2019 11:38 pm", "Headline": "ශ්‍රී ලංකා ක්‍රිකට් තවත් වරක් පරාජය වෙයි", "News Content": "ශ්‍රී ලංකාව සහ දකුණු අප්‍රිකාව අතර පැවැති තුන්වන 20යි 20 තරඟයත් අද (24) පරාජ විය. තරඟයේ පළමුව පන්දුවට පහර දුන් දකුණු අප්‍රිකා කණ්ඩායම පන්දුවාර 20 අවසානයේ කඩුලු 2කට ලකුණු 198ක් ලබා ගත්තේය. දකුණු අප්‍රිකාව වෙනුවෙන් රිසා හෙන්ද්‍රිකස් ලකුණු 66ක් ලබා ගත් අතර ඩ්වින් පිටෝරියල් ලකුණු 77ක් ලබා ගත්තේය. ලකුණු 199ක ඉලක්කයක් හඹා ගිය ශ්‍රී ලංකා කණ්ඩායම කඩුලු 6කට ලකුණු 110ක් ලබා සිටි අවස්ථාවේදී තරඟයට වැස්සෙන් බාධා ඇති වු බැවින් ශ්‍රී ලංකා කණ්ඩායමට ඩක්වත් ලුවිස් ක්‍රමයට අනුව පන්දු 35කදී ලකුණු 72ක් ලබා ගැනීමට සිදු විය. නමුත් ශ්‍රී ලංකා කණ්ඩායමේ සියළු පිතිකරුවන් පන්දුවාර 15යි පන්දු 4කදී දැවී ගිය අතර රැස කර ගත හැකි වුයේ ලකුණු 137ක් පමණයි. ඒ අනුව ලකුණු 45කින් පරාජය වීමට ශ්‍රී ලංකා කණ්ඩායමට සිදු විය. ශ්‍රී ලංකා කණ්ඩායම වෙනුවෙන් නිරෝෂන් දික්වැල්ල ලකුණු 38ක් සහ ඉසුරු උදාන ලකුණු 36ක් ලබා ගැනීමට සමත් විය. තරඟයේ වීරයා සම්මානය ඩ්වින් පිටෝරියස් ලබා ගත් අතර රිසා හෙන්ඩ්‍රීකස් තරඟාවලියේ වීරයා සම්මානය දිනා ගැනීමට සමත් විය.", "URL": "https://sinhala.adaderana.lk/news.php?nid=106695", "Category": null, "Parent URL": null}