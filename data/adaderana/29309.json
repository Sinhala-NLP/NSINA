{"Source": "Adaderana", "Timestamp": "November 19, 2012 10:39 am", "Headline": "රෝගීන්ගේ සුරක්ෂිතතාව තහවුරු කිරීමේ ප්‍රවර්ධන වැඩසටහනක් අද", "News Content": "සායනික පර්යේෂණවල දී රෝගීන්ගේ සුරක්ෂිතතාව තහවුරු කිරීමේ තෙදින ප්‍රවර්ධන වැඩසටහනක් අද (19) ආරම්භ වේ. ශ්‍රී ලංකා වෛද්‍ය සම්මේලනය, කොළඹ විශ්ව විද්‍යාලය සහ ජාතික විද්‍යාපදනම එක්ව මෙය සංවිධානය කර තිබේ. මේ සඳහා ආසියා ශාන්තිකර කලාපීය රටවල රෝහල් 104 ක් නියෝජනය කරමින් නියෝජිතයන් 400 දෙනෙකු පමණ සහභාගී වන බව සෞඛ්‍ය අමාත්‍යංශය සඳහන් කරයි. සායනික පර්යේෂණ සඳහා රෝගීන් යොදා ගන්නා රටවල් අතර ‍රෝගීන්ගේ සුරක්ෂිතතාව ඉහළින්ම තහවුරු කර තිබෙන රටක් ලෙස ශ්‍රී ලංකාව සැලකෙයි.", "URL": "https://sinhala.adaderana.lk/news.php?nid=29309", "Category": null, "Parent URL": null}