{"Source": "Adaderana", "Timestamp": "July 23, 2017 03:28 pm", "Headline": "ඉසුමෝ සහ සසනමි පිටත්ව යයි", "News Content": "කොළඹ වරායට පැමිණ තිබු ජපාන සමුද්‍රී ස්වයං ආරක්ෂක බලකායට අයත් යුද නෞකා දෙක අද(23) යළි පිටත්ව ගොස් තිබේ. තෙදින නිල සංචාරය ඉතා සාර්ථකව අවසන් කරමින් යුද නෞකා දෙක මෙලෙස පිටත්ව ගොස් ඇත. ජපාන සමුද්‍රීය ස්වයං ආරක්ෂක බලකායට අයත් ඉසුමෝ සහ සසනමි යුද නෞකා දෙක නිල සංචාරයක් සදහා පසුගිය 20 වැනිදා කොළඹ වරායට ළඟා විය. එම නෞකා මෙරට දී ශ්‍රී ලංකා නාවික හමුදාව විසින් සංවිධානය කරන ලද වැඩසටහන් රැසකට සහභාගී වූ අතර ශ්‍රී ලංකා නාවික හමුදාවට අයත් සයුර නෞකාව සමඟ ඒකාබද්ධ අභ්‍යාසයක නිරත වු බව නාවික හමුදාව සඳහන් කළේය. ඒ අනුව සංචාරය අවසන් කරමින් අද කොළඹ වරායෙන් පිටත්ව ගිය ජපාන යුද නෞකා සඳහා ශ්‍රී ලංකා නාවික හමුදාව විසින් නාවික සාම්ප්‍රදායිකූලව සමු දී ඇත.", "URL": "https://sinhala.adaderana.lk/news.php?nid=75550", "Category": null, "Parent URL": null}