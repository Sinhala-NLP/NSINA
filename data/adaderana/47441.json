{"Source": "Adaderana", "Timestamp": "November 17, 2014 02:51 pm", "Headline": "රනිල්ට හා තිස්සට වාරණ නියෝගයක්", "News Content": "ගම්පොළ නගරසභාවේ සභාපතිවරයාගේ පක්ෂ සාමාජිකත්වය අහිමි කිරීම වළක්වාලමින් එක්සත් ජාතික පක්ෂ නායක රනිල් වික්‍රමසිංහ මහතාට සහ මහලේකම් තිස්ස අත්තනායක මහතා වෙත වාරණ නියෝගයක් නිකුත් කර තිබේ. කොළඹ දිසා අධිකරණය විසින් මෙම වාරණ නියෝගය නිකුත් කළ බව අද දෙරණ අධිකරණ වාර්තාකරු සඳහන් කළේය. ගම්පොළ නගරසභාවේ සභාපති සරත් හෙට්ටිආරච්චි මහතා විසින් ඉදිරිපත් කළ පැමිණිල්ලක් සලකා බැලීමෙන් අනතුරුව අධිකරණය මෙම නියෝගය ලබා දී තිබේ. තමා ජනාධිපතිවරයාගේ සංවර්ධන කටයුතු සඳහා සහය පළකිරීම සඳහා පසුගිය දා රජයට එක්වු බව එහිදී පෙත්සම්කරු ප්‍රකාශ කර ඇත. ඉන්පසුව තම පක්ෂ සාමාජිකත්වය අහිමි කිරීමේ අවදානමක් පවතින බව ද පැමිණිලිකරු ප්‍රකාශ කර තිබේ. ඒ අනුව අදාළ කරුණු සැලකිල්ලට ගත් කොළඹ දිසා අධිකරණය දින 14කට බලපැවැත්වෙන පරිදි අදාළ වාරණ නියෝගය නිකුත් කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=47441", "Category": null, "Parent URL": null}