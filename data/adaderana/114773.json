{"Source": "Adaderana", "Timestamp": "July 23, 2019 08:50 am", "Headline": "ජීවිත පුරාවට වැසිකිලියක් දැක නැති අපේම මිනිසුන්", "News Content": "නාඋල ප්‍රාදේශිය ලේකම් කොට්ඨාශයට අයත් ලිහිණිපිටිය හා අකරහාඩුව ගම්මානවල ජිවත්වන ජනතාවගෙන් පවුල් පනහකට ආසන්න පිරිසකට සනිපාරක්ෂක වැසිකිලි පහසුකම් නොමැති බව ගම්වාසිහු කියති. වසර ගනනාවක සිට තාවකාලික වැසිකිලි භාවිතා කරන බවත් ඇතැම් පිරිස් තවමත් වැසිකිලි යෑම සඳහා කැලෑබද ප්‍රදේශය භාවිතා කරන බවත් ඔවුහු කියා සිටිති. නාඋල නගරයේ සිට සැතපුම් දහයක් පමණ දුරින් බෝවතැන්න ජලාශයට මායිම්ව පිහිටි ලිහිණිපිටිය හා අකරහාඩුව ගම්මාන වල පවුල් එකසිය පනහක් පමණ ජීවත්වන බව ලිහිනිපිටිය, මඩවලඋල්පත ලිපිනයේ පදිංචි එම්.බී. බස්නායක මහතා(65) කියා සිටියේය. එහිද ඔහු වැඩිදුරටත් පැවසුවේ ගම්මුන් බොහො පිරිසකට ඇත්තේ වල වැසිකිලි බවත් ඇතැම් පිරිස් සිය ශරිරි කෘත්‍ය කර ගැනීම සඳහා කැලය බවයි. වැසිකිලි ආධාර දෙන බවට පැවසුවද කිසිදු බලධාරියෙක් මේ සඳහා සිය අවධානය යොමු කර නොමැති බවද ඔහු පවසයි. වසර 4ක පමන කාලය සිට මෙම පහසුකම් සලසා දෙන පැවසුවද කිසිදු සහනයක් මෙතෙක් ලැබි නොමැති බවත් ළිං ජලය පාවිච්චි කලද එයද සීමිත බැවින් පානීය ජය පහසුකම්ද සපුරා ගන්නේ ප්‍ර දේශය අහ්‍රීතව ගලා යන ජල මුලාශ්‍රවලින් බව ගම්මුන් හැඬු කඳුලින් මැසිවිලි නගයි. වසර 12කට වඩා අදික කාලයක සිට දේශපාලඥයින් පැමින මාර්ගට සදා දෙන පැවසුවද ඔවුන් ඡන්දය අවසන් වු පසු නැවත නොපැමිණේන බවද ගම්මුන් චෝදනා කළේය.", "URL": "https://sinhala.adaderana.lk/news.php?nid=114773", "Category": null, "Parent URL": null}