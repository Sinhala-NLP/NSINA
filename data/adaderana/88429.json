{"Source": "Adaderana", "Timestamp": "May 3, 2018 09:19 am", "Headline": "ලොරි රථයක පාරේ ගිය මවක් හා දස හැවිරිදි දරුවා ගැටී මව මියයයි", "News Content": "මතුගම - අගලවත්ත මාර්ගයේ හොරකඳමුල්ල ප්‍රදේශයේදී සිදුවූ රිය අනතුරකින් කාන්තාවක් මියගොස් තිබේ. ලොරි රථයක්, මාර්ගයේ ගමන්ගත් පදික කාන්තාවකගේ සහ ඇයගේ දස හැවිරිදි දරුවාගේ ගැටී මෙම අනතුර සිදුව ඇති බව පොලීසිය සඳහන් කළේය. අනතුරෙන් තුවාල ලැබූ මව සහ දරුවා කළුතර නාගොඩ රෝහලේ ප්‍රතිකාර ලබමින් සිටියදී මව මියගොස් තිබේ. මියගොස් ඇත්තේ 27 හැවිරිදි මතුගම, දේවාල කන්ද ප්‍රදේශයේ පදිංචිව සිටි කාන්තාවක් වන අතර පශ්චාත් මරණ පරීක්ෂණය අද(03) සිදුකිරීමට නියමිතයි. ලොරි රථයේ රියදුරු අත්අඩංගුවට ගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=88429", "Category": null, "Parent URL": null}