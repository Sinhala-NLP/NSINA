{"Source": "Adaderana", "Timestamp": "May 5, 2012 04:42 pm", "Headline": "ජීප් රිය ගසක ගැටී එක් අයෙක් මරුට - සිව්දෙනෙකුට බරපතලයි", "News Content": "කොළඹ, පුත්තලම මාර්ගයේ නොච්චියාගම ළිඳවැව දේවාලය අසල සිදුවූ රිය අනතුරකින් එක් අයෙකු මිය‍ගොස් තවත් සිව්දෙනෙකු බරපතල තුවාල ලබා තිබේ. කොළඹ සිට පුත්තලම බලා ධාවනය වූ ජීප් රථයක් මාර්ගයෙන් ඉවතට පැන ගසක ගැටීමෙන් මෙම අනතුර සිදුව ඇති බව නොච්චියාගම පොලිසිය සඳහන් කරයි. සිද්ධියෙන් මියගොස් තිබෙන්නේ නවගමුව, දකුණු රණාල ප්‍රදේශයේ පදිංචි 24 හැවිරිදි තරුණයෙකි. අනතුරෙන් තුවාල ලැබූවන් මේ වන විට අනුරාධපුර රෝහලට ඇතුළත් කර ඇති අතර ඉන් එක් අයෙකුගේ තත්ත්වය බරපතල බව රෝහල් ප්‍රකාශකයෙකු සඳහන් කරයි. සිද්ධිය සම්බන්ධයෙන් නොච්චියා‍ගම පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24040", "Category": null, "Parent URL": null}