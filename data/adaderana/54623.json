{"Source": "Adaderana", "Timestamp": "October 23, 2015 08:57 am", "Headline": "කම්කරුවන් මැදිහත්වී හැටන් කසළ තේ ජාවාරමක් අල්ලයි", "News Content": "හැටන්, කොටගල, මේෆිල්ඩ් තේ කර්මාන්ත ශාලාවෙන් රැගෙන යමින් තිබූ කසල තේ තොගයක් පොලිස් භාරයට ගෙන තිබේ.ඊයේ රාත්‍රීයේ අදාළ තේ තොගය රැගත් ලොරි රථය පිටත්වන අවස්ථාවේදී වතු කම්කරුවන් විශාල පිරිසක් එක්ව එය නවතා ඇති අතර වෑන් රථයකින් ගමන් කරමින් සිටි කසළ තේ තොගය මිලදී ගත් ව්‍යාපාරිකයා ද ඔවුන් භාරයට ගෙන තිබූ බව වාර්තා වේ.ලොරි රථය තුල කසළ තේ කිලෝග්‍රෑම් 6000ක් පමණ ඇති බවට සැලකෙන අතර කම්කරුවන් පෙන්වාදෙන්නේ දේශිය හා විදේශිය වෙළඳපොළට ප්‍රමිතියෙන් තොර තේ අලෙවි කිරීම හේතුවෙන් මෙරට තේ ඉල්ලුම පහත වැටී ඇති බවයි.වතු කම්කරුවන්ගේ නොසන්සුන්කාරි තත්ත්වය පාලනය කළ දිඹුල පොලිසිය සැකකරුවන් සිය භාරයට ගෙන විමර්ශන ආරම්භ කර ඇත.", "URL": "https://sinhala.adaderana.lk/news.php?nid=54623", "Category": null, "Parent URL": null}