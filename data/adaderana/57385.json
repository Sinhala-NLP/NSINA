{"Source": "Adaderana", "Timestamp": "February 19, 2016 03:31 pm", "Headline": "ශ්‍රී ලාංකික කත ඕස්ට්‍රේලියාවේදී ඝාතනය කරලා", "News Content": "ඔස්ට්‍රේලියාවේ මෙල්බර්න් නුවර පදිංචිව සිටි ශ්‍රී ලාංකික මවක ඝාතනය කර තිබියදී ඇ‍ගේ මෘත ශරීරය හමුවී ඇති බව විදෙස් පුවත් වාර්තා කරයි.ඝාතනයට ලක්වූ කාන්තාව මෙම නිවසේ තනිව වාසය කර ඇති බවත්,ඊයේ රාත්‍රීයේ 8.00-9.25 අතර කාලයේ ඇය ප්‍රහාරයට ලක්ව ඇති බවත් කියැවෙයි.ඝාතනයට ලක්වූ ප්‍රසාදි සෝමවංශ නමැති කාන්තාවගේ සිරුරේ උඩුකයෙහි දරුණු තුවාල සහිතව මළ සිරුර හමුවූ බව පොලීසිය විසින් මාධ්‍ය හමුවක් කැඳවා අද(19)ප්‍රකාශයට පත්කර තිබිණි.ඇයගේ සැමියා එරට ප්‍රවාහන ක්ෂේත්‍රයේ රැකියාවක නිරතවන බවත්,මරණය සිදුවන මොහොතේ සැමියා රැකියා ස්ථානයේ සිට ඇති බවත්,පවුලේ මිතුරෙකු විසින් ඇයට දිගින් දිගටම දුරකථන ඇමතුම් ලබාදී ප්‍රතිචාරයක් නොවුණු තැන සැක සහිත බැවින් පසුව ගොස් බැලීමේදී මළ සිරුර හමුවී ඇති බවත් සඳහන්ය.", "URL": "https://sinhala.adaderana.lk/news.php?nid=57385", "Category": null, "Parent URL": null}