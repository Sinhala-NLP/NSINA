{"Source": "Adaderana", "Timestamp": "March 19, 2014 07:13 am", "Headline": "අත්අඩංගුවේ සිටි මානව හිමිකම් ක්‍රියාධරයින් නිදහස් ", "News Content": "ත්‍රස්තවාදය වැළැක්වීමේ පනත යටතේ පසුගිය දා කිලිනොච්චියේ දී අත්අඩංගුවට ගත් මානව හිමිකම් ක්‍රියාධරයින් පිරිස නිදහස් කර තිබේ. බාලේන්ද්‍රන් ජයකුමාරි, රුකී ප්‍රනාන්දු සහ ප්‍රවීන් මහසෙන් පියතුමා මෙලෙස ත්‍රස්ත විමර්ශන ඒකකය විසින් පසුගියදා අත්අඩංගුවට ගනු ලැබිණි. මෙම අත්අඩංගුවට ගැනීම සම්බන්ධයෙන් ජාත්‍යන්තර රටවල් සහ සිවිල් සංවිධාන රැසක් ශ්‍රී ලංකා රජයට චෝදනා එල්ල කරමින් කියා සිටියේ මෙම අත්අඩංගුවට ගැනීම නීති විරෝධී බැවින් ඔවුන් වහාම නිදහස් කරන ලෙසයි. කෙසේ වෙතත් අදාළ අත්අඩංගුවට ගැනීම පිළිබඳව විශේෂ වාර්තාවක් ශ්‍රී ලංකා රජය විසින් මානව හිමිකම් කවුන්සිලයට ඉදිරිපත් කර තිබේ.", "URL": "https://sinhala.adaderana.lk/news.php?nid=41898", "Category": null, "Parent URL": null}