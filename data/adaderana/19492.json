{"Source": "Adaderana", "Timestamp": "October 21, 2011 08:20 am", "Headline": "සාමාන්‍ය විභාගයක් පුනර් විභාගයක් ලෙස පවත්වන්න හදනවා -උපකුලපතිට චෝදනා", "News Content": "ශ්‍රී ලංකා රජරට විශ්ව විද්‍යාලයේ කළමනාකරණ අධ්‍යයන පීඨ ශිෂ්‍යයින්ට පන්ති සාමාර්ථ ගත නොහැකි අයුරින් සාමාන්‍ය විභාගයක් පුනර් විභාගයක් ලෙස පැවැත්වීමට උපකුලපතිවරයා තීරණය කර ඇති බවට සිසුන් චෝදනා කරයි. වේදිකා නාට්‍යයක් ප්‍රදර්ශනය කිරීමට උපකුලපතිවරයා ඉඩ ලබා නොදීම හේතුවෙන් අරගලයේ යෙදුණු සිසුන් පස්දෙනෙකුට වසර 4 ක පන්ති තහනමක් ද පනවා ඇති බව ඔවුන් පෙන්වාදෙයි. මේ අතර සරසවි සිසුන් පිරිසකට පහරදුන් බවට චෝදනා මත අධිකරණය හමුවේ පෙනී සිටින ලෙස නියම කර තිබූ රජරට විශ්ව විද්‍යාලයේ තවත් ශිෂ්‍ය සංගම් ක්‍රියාකාරීන් 6 දෙනෙකු ඇප මත මුදා හැර තිබේ. අනුරාධපුර ප්‍රධාන මහේස්ත්‍රාත්වරිය විසින් රුපියල් ලක්ෂ 2 බැගින් වූ ශරීර ඇප මත ඔවුන් නිදහස් කරන ලෙස නියෝග කෙරුණි.", "URL": "https://sinhala.adaderana.lk/news.php?nid=19492", "Category": null, "Parent URL": null}