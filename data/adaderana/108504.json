{"Source": "Adaderana", "Timestamp": "April 23, 2019 10:18 am", "Headline": "වනාතවිල්ලුවේදී අත්අඩංගුවට ගත් පිරිසක් ඉහළ දේශපාලන බලපෑමක් මත නිදහස් වුණා?", "News Content": "කිහිපදෙනෙකු ඉහළ දේශපාලන බලපෑමක් මත නිදහස් කළ බවට ආරංචියක් මේ වන විට පැතිරයමින් පවතින බව අමාත්‍ය කබීර් හෂිම් අමාත්‍යවරයා පවසයි. ඊයේ(22) අරලියගහ මන්දිරයේ පැවති මාධ්‍ය හමුවකට එක්වෙමින් අමාත්‍යවරයා මේ බව සඳහන් කළේය. වානතවිල්ලුවේදී අත්අඩංගුවට ගත් පුද්ගලයින් කිහිපදෙනෙක් ඉහළ දේශපාලන බලපෑමක් මත නිදහස් කළ බවට ආරංචිය සම්බන්ධයෙන් පරීක්ෂණයක් සිදුකරන බව අමාත්‍යවරයා වැඩිදුරටත් සඳහන් කළේය. එලෙස නිදහස් කළ එක් පුද්ගලයෙකු පුගියදා සිදුවූ මරාගෙන මැරෙණ ප්‍රහාරයවලට සම්බන්ද බවට කරුණු අනාවරණය වී ඇති බවට අමාත්‍ය කබීර් හෂිම් අමාත්‍යවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=108504", "Category": null, "Parent URL": null}