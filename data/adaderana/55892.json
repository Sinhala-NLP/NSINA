{"Source": "Adaderana", "Timestamp": "December 23, 2015 09:31 am", "Headline": " ලෝකයේ ඇති උතුම්ම ව්‍යාපාරය බාලදක්ෂ ව්‍යාපාරයයි ", "News Content": "බාලදක්ෂ ව්‍යාපාරයට දරුවන් එක් කිරීම සඳහා විදුහල්පතිවරුන් සහයෝගය ලබාදිය යුතු බව ජනාධිපති මෛත්‍රීපාල සිරිසේන මහතා පවසයි.ඔහු පවසන්නේ දැනට පාසල් දරුවන් 50,000ක් පමණ බාලදක්ෂ ව්‍යාපාරයට එක්ව සිටින බවයි.එය ලබන වසරේදී ලක්ෂය දක්වා වර්ධනය කිරීමට වැඩපිළිවෙළක් සකස් කළ යුතු බව ජනාධිපතිවරයා පෙන්වා දෙයි. මනුෂ්‍යත්වය පිරි සමාජයක් ගොඩනැගීම සඳහා ලෝකයේ ඇති උතුම්ම ව්‍යාපාරය, බාලදක්ෂ ව්‍යාපාරය බව හෙතෙම පවසයි.ශ්‍රී ලංකා බාලදක්ෂ සංගමයේ නව මූලස්ථාන ගොඩනැගිල්ල විවෘත කිරීමේ අවස්ථාවට සහභාගී වෙමින් ජනාධිපති මෛත්‍රීපාල සිරිසේන මහතා මේ බව කියා සිටියේය.", "URL": "https://sinhala.adaderana.lk/news.php?nid=55892", "Category": null, "Parent URL": null}