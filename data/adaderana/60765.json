{"Source": "Adaderana", "Timestamp": "June 4, 2016 11:18 am", "Headline": " ලොරියට යටවී අවසන් ගමන් යයි", "News Content": "තෙල්වත්ත ප්‍රදේශයේදී සිදු වූ රිය අනතුරකින් කාන්තාවක මියගොස් තිබේ.ලොරි රථයක් රියදුරුට පාලනය කර ගත නොහැකිව මාර්ගයෙන් ඉවතට පැන මාර්ගය අසළ තිබූ බස් නැවතුම්පොළක ගැටීමෙන් අනතුර සිදුව ඇති බව පොලීසිය පවසයි.එහිදී බස් නැවතුම්පොළේ සිටි අදාළ කාන්තාව ලොරි රථයට යටවීමෙන් බරපතළ තුවාල ලබා බලපිටිය රෝහලට ඇතුළත් කිරිමේදී මියගොස් තිබේ.මියගොස් ඇත්තේ දළුවත්තමුල්ල ප්‍රදේශයේ පදිංචිව සිටි 43 හැවිරිදි කාන්තාවක බව සඳහන්ය.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර මීටියාගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=60765", "Category": null, "Parent URL": null}