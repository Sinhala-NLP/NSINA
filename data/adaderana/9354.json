{"Source": "Adaderana", "Timestamp": "July 2, 2010 04:52 pm", "Headline": "අයවැයේ වැඩි ප්‍රතිලාභ රාජපක්ෂ පවුලටයි ", "News Content": "මෙවර අය වැයෙන් ජනතාවට කිසිදු සෙතක් අත්වී නොමැති බව එක්සත් ජාතික පක්ෂ නායක රනිල් වික්‍රමසිංහ මහතා පවසයි. අය වැයෙන් වැඩි ප්‍රතිපාදන ප්‍රමාණයක් බෙදී ගොස් ඇත්තේ රාජපක්ෂ පවුලේ සමාජිකයින් අතර බව ඔහු සඳහන් කරයි. ජනතාවට සෙතක් සැලසෙන සෙසු අමාත්‍යාංශ අතර අය වැය ප්‍රතිපාදන වලින් 37%ක් වැනි සුළු ප්‍රතිශතයක් බෙදි ගොස් ඇති බව හෙතෙම පෙන්වා දෙයි. මෙවන් වතාවරණයක් තුළ ආණ්ඩුව විධායක ජනාධිපති ධුරයේ කාලය තවත් දීර්ඝ කිරීමට සුදානම් වන බව රනිල් වික්‍රමසිංහ මහතා පෙන්වාදෙයි. ඒ සඳහා ව්‍යවස්ථා සංශෝධනයක් ර‍හසේ සිදුකිරීමට ආණ්ඩුව උත්සාහ දරමින් සිටින බව ද හෙතෙම පවසයි. ගම්පහ ප්‍රදේශයේ පැවති එක්සත් ජාතික පක්ෂ පළාත් පාලන නියෝජිතයින් සඳහා පැවති සම්මන්ත්‍රණයක් අමතමින් රනිල් වික්‍රමසිංහ මහතා‍‍ මේ බව කියා සිටියේය.", "URL": "https://sinhala.adaderana.lk/news.php?nid=9354", "Category": null, "Parent URL": null}