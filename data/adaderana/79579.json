{"Source": "Adaderana", "Timestamp": "November 6, 2017 05:57 pm", "Headline": "තෙල්ගමු ඔයේ ගිලුණු අට දෙනාගෙන් තිදෙනෙකු ගෙදර එයි", "News Content": "ලග්ගල - තෙල්ගමු ඔයේ සැඩ පහරකට අසුවී මිය ගොස් සිටි 08 දෙනාගෙන් තිදෙනෙකුගේ මළ සිරුරු ඊය් (05) වැනිදා රාත්‍රී නාත්තන්ඩියට ගෙනවිත් ඇත.ව්‍යාපාරිකයෙකු වන උඩුවරගේ රවීන්ද්‍ර ලසන්ත(අවු:39) - පියා පාසල් ගුරුවරියක් වූ රුවනි දිල්රුක්ෂි(අවු:38) –(මව) රිශාදි වගීෂා (අවු:12) (දුව) යන අයගේ මළ සිරුරු ඔවුන් පදිංචිව සිටි නිවසේ තැම්පත් කර තිබුණි.දේහයන්ට අවසන් ගෞරව දැක්වීම සදහා පාසල් සිසුන් ඇතුළු විශාල පිරිසක් අද (06) වැනිදා පෙරවරුවේ එම නිවසට පැමිනෙන ආකාරය දක්නට ලැබුණි.මෙහිදී මිය ගොස් ඇති කිංස්ලි රත්නායක මහතාගේත්,ඔහුගේ දරුවන් දෙදෙනාගේ සහ නැන්නදණියගේත් මළ සිරුරු අද දහවල් නාත්තන්ඩියේ පිහිටි ඔවුන්ගේ නිවසට ගෙන ඒමට නියමිතව තිබුණි.", "URL": "https://sinhala.adaderana.lk/news.php?nid=79579", "Category": null, "Parent URL": null}