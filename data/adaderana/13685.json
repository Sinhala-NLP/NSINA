{"Source": "Adaderana", "Timestamp": "January 23, 2011 10:22 am", "Headline": "යුද්ධයෙන් පාසල් 140 ක් වැසිලා", "News Content": "යුද්ධය හේතුවෙන් උතුරු හා උතුරු මැද පළාත් වල පාසල් 140ක් වැසී ගොස් ඇති බව අධ්‍යාපන අමාත්‍යාංශය පවසයි. එම පාසල් අධ්‍යයනය කටයුතු සඳහා යළි විවෘත කිරීමේ කඩිනම් වැඩපිළිවෙළක් අධ්‍යාපන අමාත්‍යාංශය , සෙසු රාජ්‍ය ආයතන වල ද දායකත්වයෙන් ආරම්භ කර තිබේ. ඒ අනුව වව්නියාවට හා අනුරාධපුරට මායිම්ව පිහිටා තිබූ කැලෑ සියයඹලාව සහ තම්මැන්නාකුලම කනිෂ්ඨ විද්‍යාල පිළිසකර කිරීමෙන් අනතුරුව යළි විවෘත කර ඇති බව සඳහන් වේ. උතුරු මැද පළාත් ප්‍රධාන අමාත්‍ය බර්ටි ප්‍රේමලාල් දිසානායක මහතාගේ ප්‍රධානත්වයෙන් මෙම පාසල් විවෘත කෙරුණු අතර එම පාසල් වලට නවක සිසුන් ඇතුළත් කර ගැනීම සහ පාසල් පෙළ පොත් , අධ්‍යයන උපකරණ ලබා දීම ද සිදු කර තිබේ.", "URL": "https://sinhala.adaderana.lk/news.php?nid=13685", "Category": null, "Parent URL": null}