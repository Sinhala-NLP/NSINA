{"Source": "Adaderana", "Timestamp": "May 15, 2014 08:53 am", "Headline": "අළුගෝසු තනතුරට 12ක්", "News Content": "අළුගෝසු නාමය සඳහා යෝජනා වී ඇති නව නම් වලින් 12ක් මේවනවිට තෝරාගෙන ඇති බව පුනරුත්ථාපන හා බන්ධනාගාර ප්‍රතිසංස්කරණ අමාත්‍යංශය පවසයි. අළුගෝසු යන නාමය වෙනුවට නව නමක් සඳහා යෝජනා පසුගිය දින වල බන්ධනාගාර දෙපාර්තමේන්තුව විසින් ලබා ගත්තේය. එහිදී නව නම් 200 ක් පමණ ඉදිරිපත් වී තිබු අතර ඒවා සියල්ල පුනරුත්ථාපන හා බන්ධනාගාර ප්‍රතිසංස්කරණ අමාත්‍යංශයට පසුගිය දා බාරදී තිබේ. එම නම් වලින් ද නම් 50 ක් තෝරාගෙන ඇති අතර ඉන් 12ක් අළුගෝසු නාමය සඳහා නිර්දේශ කර හැකි නව නම් ලෙස තෝරාගෙන ඇති බව වාර්තා වේ. එම නිර්දේශ පුනරුත්ථාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතාට ලබා දී ඇති අතර ඔහු විසින් අවසන් නිර්දේශය සිදුකිරීමට නියමිතව තිබේ.", "URL": "https://sinhala.adaderana.lk/news.php?nid=43205", "Category": null, "Parent URL": null}