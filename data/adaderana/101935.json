{"Source": "Adaderana", "Timestamp": "January 7, 2019 12:57 pm", "Headline": "ත්‍රීකුණාමලය චීන වරාය ගුවන් තොටුපලේ සිට ඍජු ජාත්‍යන්තර ගුවන් ගමන් අරඹයි", "News Content": "ත්‍රීකුණාමලය චීන වරාය ගුවන් තොටුපලේ සිට ඍජු ජාත්‍යන්තර ගුවන් ගමන් ආරම්භ කර තිබේ. ඒ ඊයේ(06) පෙරවරුවේය. මීට පෙර චීන වරාය ගුවන් තොටුපලේ සිට අභන්තර සිවිල් ගුවන් ගමන් පමණක් ක්‍රියාත්මක කෙරුණි. ත්‍රීකුණාමලයේ ආයෝජන කටයුතු සඳහා පැමිණෙන විදෙස් ආයෝජකයන්ගේ පහසුව උදෙසා මෙම ඍජු විදෙස් ගුවන් ගමන් ආරම්භ කෙරුණු අතර, එය සනිටුහන් කරමින් ත්‍රීකුණාමලය සාම්පූර් ප්‍රදේශයේ ඇමෙරිකානු ඩොලර් මිලියන 1.75 ක ආයෝජන කටයුතු සඳහා කැමැත්ත දක්වා ඇති සිංගප්පූරුවේ හා හොංකොං සිට පැමිණි ආයෝජකයන් පිරිසක් රැගෙන පළමු ගුවන් යානය ඊයේ දින සිංගප්පූරුවට පිටත්ව ගොස් ඇත. VP-CPYනැමති මෙම සුඛෝපබෝගී මගී ජෙට් යානය සිංගප්පූරුවට අයත් පුද්ගලික ගුවන් යානයකි. මෙම සමාරම්භක අවස්ථාවට එක් වු හිටපු නැගෙනහිර පළාත් ආණ්ඩුකාර නීතිඥ රෝහිත බෝගොල්ලාගම මහතා හා ජාතික ව්‍යවසාය සංවර්ධන අධිකාරියේ සභාපති දක්ෂිත බෝගොල්ලාගම යන මහත්වරුන් ද එක්ව සිටියේය.", "URL": "https://sinhala.adaderana.lk/news.php?nid=101935", "Category": null, "Parent URL": null}