{"Source": "Adaderana", "Timestamp": "June 4, 2013 03:45 pm", "Headline": " පාර්ලිමේන්තුව හෙටට කල්තබයි!", "News Content": "පාර්ලිමේන්තු සම්ප්‍රදායට පිටින් ඉදිරිපත්වූ යෝජනාවක් හේතුවෙන් පාර්ලිමේන්තුව කල්තැබීමට කථානායකවරයා තීරණය කර තිබේ. ඒ අනුව අද ප.ව 6.00 ට නිමාවෙන්නට නියමිතව පැවති පාර්ලිමේන්තු රැස්වීම හෙට දක්වා කල්තැබුණු බව අද දෙරණ වාර්තාකරු පවසයි. අද දවසේ න්‍යාය පත්‍රයේ නොතිබුණු පුද්ගල මන්ත්‍රී යෝජනාවක් ගෙන ඒමට ආණ්ඩු පක්ෂයේ පත් කළ මන්ත්‍රී ජේ.ආර්. පී සූරියප්පෙරුම මහතා විසින් කටයුතු කිරීම නිසා යම් නොසන්සුන්තාවක් හටගෙන තිබේ. එහිදී කථානායකවරයා දෙපාර්ශවයේම මන්ත්‍රීවරුන් සමග සකාච්ඡා කිරීමෙන් අනතුරුව පාර්ලිමේන්තුව හෙට දිනය දක්වා කල් තැබූ බව අද දෙරණ වාර්තාකරු කියා සිටියි.", "URL": "https://sinhala.adaderana.lk/news.php?nid=34628", "Category": null, "Parent URL": null}