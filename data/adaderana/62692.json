{"Source": "Adaderana", "Timestamp": "August 2, 2016 02:06 pm", "Headline": "  එදා මල්වතු නාහිමියන්ට තර්ජනය කළා", "News Content": "යුධ ජයග්‍රහණයට මුල් වූ සරත් ෆොන්සේකා මහතා වෙනුවෙන් එදා අධිෂ්ඨාන පූජාවක් සංවිධානය කළ මල්වතු නාහිමියන්ට තර්ජනය කර එය වැළැක්වීමට හිටපු ජනපති මහින්ද රාජපක්ෂගේ ආණ්ඩුව ක්‍රියාකළ බව උසස් අධ්‍යාපන හා මහමාර්ග අමාත්‍ය ලක්ෂ්මන් කිරිඇල්ල මහතා පවසයි.සිරිකොතදී අද පැවැති මාධ්‍ය හමුවකදී අමාත්‍යවරයා පැවසුවේ මල්වතු නාහිමියන් මහමළුවේදී එම පුණ්‍ය කර්මය සංවිධානය කළ අවස්ථාවේ දේශපාලකයින් ඇතුළු පිරිස් කැඳවා මල්වතු නාහිමියන්ට බලපෑම් කර එය වැළැක්වීමට මහින්ද රාජපක්ෂ මහතා කටයුතු කළ බවයි.එසේම එම අධිෂ්ඨාන පූජාවට යමින් සිටි මාදුළුවාවේ සෝභිත හිමියන්ගේ ද ගමනට බාධා කරමින් උන්වහන්සේගේ රියද හප්පා අනතුරට ලක් කළ බව කිරිඇල්ල මහතා එහිදී පෙන්වාදුන්නේය.මෙදා පාද යාත්‍රාව ගමන් ආරම්භ කිරීමට සැලසුම් කර තිබුණේද මහනුවර මහමළුවේ සිට බවත්, අධිකරණ නියෝගයකින් එය වැළකී ගිය බවත්, එය අපරාධ, දූෂණ, වංචා සිදුකළ ඉකුත් රජයේ පිරිසට මෙදා සතරවරම් දෙවියන් දුන් තීන්දුවක් ලෙස එය සැලකිය හැකි බවත්, ඇමතිවරයා පැවසීය.", "URL": "https://sinhala.adaderana.lk/news.php?nid=62692", "Category": null, "Parent URL": null}