{"Source": "Adaderana", "Timestamp": "March 4, 2011 01:52 pm", "Headline": "ඕස්ට්‍රේලියාවට ‍එරෙහිව දඟ පන්දු යවන්නන් තිදෙනෙක්", "News Content": "ඕස්ට්‍රේලියානු කණ්ඩායම සමග හෙට(05) පැවැත්වීමට නියමිත ලෝක කුසලාන තරගය සඳහා දඟ පන්දු යවන ක්‍රීඩකයින් තිදෙනෙකු යෙදවීම පිළිබඳව අවධානය යොමුකර ඇති බව ශ්‍රී ලංකා ක්‍රිකට් කණ්ඩායමේ නායක කුමාර් සංගක්කාර පවසයි. ශ්‍රී ලංකාව දඟ පන්දු යවන්නන් හා වේග පන්දු යවන්නන්ගෙන් සමන්විත සමබර කණ්ඩායමක් බව ද අද(04) කොළඹ, ආර්. ප්‍රේමදාස ක්‍රීඩාංගණයේ පැවති මාධ්‍ය හමුවකදී අදහස් දක්වමින් ඔහු කියා සිටියේය. නමුත් ඕස්ට්‍රේලියානු කණ්ඩායම වේග පන්දු යවන්නන් වැඩි පිරිසකගෙන් සමන්විත බව ද එහිදී සංගක්කාර පෙන්වාදුන්නේය. තරගයේ කාසියේ වාසිය දිනාගැනීම වැදගත් නමුත් වඩාත් වැදගත් වන්නේ තරගය ජයග්‍රහණය කිරීම බව ඔහු වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=14610", "Category": null, "Parent URL": null}