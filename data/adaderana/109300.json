{"Source": "Adaderana", "Timestamp": "May 5, 2019 04:36 pm", "Headline": "පොළොන්නරුවේ ප්‍රදේශ කිහිපයකට දැඩි සුළං-පවුල් 127ක් අවතැන්", "News Content": "පොළොන්නරුව අරණගංවිල අනුරපුර දිවුල්දවුන ඉහලවැව නිඳංවල පුපුදුගම යන ග්‍රාම නිලධාරි වසම් වලට ඊයේ (04) ඇති වු දැඩි සුළං තත්ත්වය හේතුවෙන් විශාල පිරිසක් අවතැන් වී ඇති බව අද දෙරණ වාර්තාකරු පැවසීය. මේ හේතුවෙන් පවුල් 127ක 750කට ආසන්න පිරිසක් අවතැන් වී ඇති බව බව වාර්තා වේ. එමෙන්ම එක් පුද්ගලයේකුට සුළු තුවාල සිදු වී ඇත. නිවාස 4ක් මුළුමනින්ම හනී සිදු වි ඇති අතිර නිවාස 122කට අර්ධ හනි සිදු වී තිබේ. අවතැන් වුවන් මේ වන විට තාවකාලික කදවුරක් වෙත යොමු කර ඇති අතර මහවැලි අධිකාරියේ සහ යුද හමුදාවේ සහය ඇතිව පිලිසකර කිරීම් සිදු කරන බව අද දෙරණ වාර්තා කරු පැවසීය.", "URL": "https://sinhala.adaderana.lk/news.php?nid=109300", "Category": null, "Parent URL": null}