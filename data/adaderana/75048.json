{"Source": "Adaderana", "Timestamp": "July 9, 2017 04:43 pm", "Headline": "Most Popular TV Channel on Social Media සම්මානය දෙරණට", "News Content": "එටිසලාට් ආයතනය විසින් සංවිධානය කරනු ලබන social media day සම්මාන ප්‍රධානෝත්සවය-2017 මඟින් පිරිනමනු ලබන Most Popular TV Channel on Social Media සම්මානය දෙරණ ආයතනය ලබා ගෙන තිබේ. තවද මෙම සම්මාන උළෙලේදී Most Popular Journalist on Social Media සම්මානය දෙරණ ආයතනයේ මාධ්‍යවේදී චතුර අල්විස් මහතා හට හිමි විය. මීට අමතරව මෑත කාලීනව දෙරණ මාධ්‍ය ආයතනය විවිධ අවස්ථාවන්හි සමාජ ජාල මාධ්‍ය අතර ප්‍රමුඛ පෙළේ සම්මානයට භාජනය විය. එහිදී ,TV Derana අංක එකේ YouTube චැනලය බවට පත් වීම,ශ‍්‍රී ලංකා ටෙලිකොම් සමාගම මඟින් දිවයිනෙහි ප‍්‍රථම වතාවට සංවිධානය කළ ඩිජිටල් විශිෂ්ඨතා ඇගයීම් සම්මාන උළෙලේ (SLT Zero One Awards for Digital Excellence) \" Best digital-integrated campaign media and publishing sector \" සම්මානය දිනා ගැනීම, යූ ටියුබ් සාමාජික සංඛ්‍යාව ලක්ෂයක් සම්පූර්ණවීම නිමිත්තෙන් යූ ටියුබ් ආයතනය විසින් පිරිනමන ‘සිල්වර් ප්ලේ බට්න්‘ නමැති රිදී සම්මානය ටී.වී දෙරණ යූ ටියුබ් නාලිකාව විසින් දිනා ගැනීම ආදිය සුවිශේෂී වේ.", "URL": "https://sinhala.adaderana.lk/news.php?nid=75048", "Category": null, "Parent URL": null}