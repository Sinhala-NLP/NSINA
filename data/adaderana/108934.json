{"Source": "Adaderana", "Timestamp": "April 30, 2019 07:22 am", "Headline": "ගමනාගමන කටයුතු සාමාන්‍ය තත්ත්වයට", "News Content": "පසුගිය සතියේ අඩාල වී පැවති ගමනාගමන කටයුතු මේ වන විට සාමාන්‍ය පරිදි සිදුවන බව ප්‍රවාහන බලධාරීන් පවසයි. සාමාන්‍ය සහ දුරගමන් සේවා බස් රථ සියල්ල කාලසටහනකට අනුව ක්‍රියාත්මක වන බව ශ්‍රී ලංකා ගමනාගමන මණ්ඩලයේ නියෝජ්‍ය සාමාන්‍යාධිකාරී රෝහණ චන්ද්‍රසිරි මහතා සඳහන් කළේය. පුද්ගලික බස් රථ ධාවනය ද සියයට 90කින් පමණ මේ වන විට සිදුවන බව ලංකා පෞද්ගලික බස් රථ හිමියන්ගේ සංගමය පවසයි. අතිරේක දුම්රිය සාමාන්‍යාධිකාරී ටී.එල්.වික්‍රමරත්න මහතා පැවසුවේ කාර්යාල දුම්රිය සියල්ල සාමාන්‍ය පරිදි ධාවනය කරන බවයි. රාත්‍රි තැපැල් දුම්රිය කිහිපයක් ද ධාවනය වේ. මේ අතර ජනතාවගේ ආරක්ෂාව තහවුරු කිරීමේ පියවරක් ලෙස බස් රථ සහ දුම්රියවල පාර්සල් රැගෙන යාම තවදුරටත් සීමා කර තිබේ.", "URL": "https://sinhala.adaderana.lk/news.php?nid=108934", "Category": null, "Parent URL": null}