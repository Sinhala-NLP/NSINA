{"Source": "Adaderana", "Timestamp": "June 2, 2010 09:10 am", "Headline": "පැන්න අයට විශ්‍රාම සුව", "News Content": "යුද හමුදාවෙන් පැන ගිය හෝ නිවාඩු නොලබා සේවයට වාර්තා කර නොමැති යුද හමුදා සාමාජිකයින් සේවයෙන් ඉවත් කිරීමේ වැඩසටහනක් ආරම්භ කර තිබේ. යුද හමුදාව පවසන පරිදි මෙම මස 7 වැනිදා සිට 30 වැනිදා දක්වා කාලය තුළ අදාළ හමුදා සාමාජිකයින් සේවයෙන් ඉවත් කිරීමේ වැඩසටහන ක්‍රියාත්මක කෙරේ. 2009 වසරේ මැයි මස 31 වැනි දිනට හෝ ඊට පෙර යුද හමුදාවෙන් පැන ගිය හෝ නිවාඩු නොලබා සේවයට වාර්තා කර ‍නොමැති හමුදා සාමාජිකයින් මෙලෙ‍ස ‍සේවයෙන් ඉවත් කෙරෙනු ඇත. පනාගොඩ යුද හමුදා ශ්‍රී මහා බෝධිරාජාරාමයේ මෙම වැඩසටහන ක්‍රියාත්මක වන බව යුද හමුදාව පවසයි..", "URL": "https://sinhala.adaderana.lk/news.php?nid=8755", "Category": null, "Parent URL": null}