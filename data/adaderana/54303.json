{"Source": "Adaderana", "Timestamp": "October 7, 2015 04:13 pm", "Headline": "තලතා අනතුරු අඟවයි", "News Content": "මහපරිමාණයෙන් සිදුකෙරෙන සංචාරක වීසා මත විදේශ රැකියා සඳහා පුද්ගලයින් යැවීමේ ජාවාරමට සම්බන්ධවූවන්ට එරෙහිව තරාතිරම නොබලා කටයුතු කරන බව විදේශ රැකියා අමාත්‍ය තලතා අතුකෝරල මහත්මිය පවසයි. අමාත්‍යවරිය අවධාරණය කළේ මෙවැනි ක්‍රියා හේතුවෙන් ශ්‍රී ලංකාව අප්‍රසාදයට පත්වන බවයි.විදේශ රැකියා නියුක්ති කාර්යාංශයේ පැවති මාධ්‍ය හමුවකට එක්වෙමින් අමාත්‍යවරිය මේ බව සඳහන් කර ඇත. කුවේට් රාජ්‍යයේ රැකියා සඳහා සංචාරක වීසා උපයෝගී කරගනිමින් කාන්තාවන් 11 දෙනෙකු එරටට පිටත් කර ඇති අතර ඔවුන් එරට ගුවන්තොටුපළ බලධාරීන් විසින් නැවත හරවා එවා ඇති බව සඳහන්ය.එම පිරිස පිළිබඳ සිදුකළ පරීක්ෂණයකදී මෙම ක්‍රියාව ජාවාරමක් ලෙස සිදුවන බවත්, ඒ සඳහා උප ඒජන්තවරු මෙන්ම ඇතැම් නිලධාරීන් ද සම්බන්ධ වී සිටින බවත්, අනාවරණය වු බව අමාත්‍යවරිය එහිදී සඳහන් කළේය.", "URL": "https://sinhala.adaderana.lk/news.php?nid=54303", "Category": null, "Parent URL": null}