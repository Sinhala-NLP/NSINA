{"Source": "Adaderana", "Timestamp": "August 21, 2011 10:39 am", "Headline": "  හෝමියෝපති නීතිය අලුත්වෙයි", "News Content": "හෝමියෝපති වෛද්‍ය ක්‍රමය සඳහා නව පනතක් හඳුන්වාදීමට රජය පියවරගෙන තිබේ. ඒ අනුව දැනට ක්‍රියාත්මක 1970 වේ අංක 07 දරණ හෝමියෝපති පනත අවලංගු කර මෙම නව පනත හඳුන්වා දීමට නියමිතය. මෙම පනත යටතේ විශ්ව විද්‍යාල කොමිෂන් සභාවේ අනුමැතිය ඇතිව හෝමියෝපති වෛද්‍ය විද්‍යාලයක් ආරම්භ කිරීමට ද අපේක්ෂිත බව රජය පවසයි. මීට අමතරව හෝමියෝපති වෛද්‍ය සභාවක් පිහිටුවීම , හෝමියෝපති ආයතන ලියාපදිංචි කිරීම , ඊට අදාළ ඖෂධවේදීන් ලියාපදිංචි කිරීම මෙම නව පනත යටතේ ස්ථාපිත කිරීමට යෝජිතය. එමෙන්ම ‍හෝමියෝපති පිළිබඳ අධ්‍යයනය පර්යේෂණ පැවැත්වීම හා ප්‍රවර්ධනය කිරීම , හෝමියෝපති ඖෂධ නිෂ්පාදනය , ආනයනය කිරීම ආදිය පිළිබඳව ද මෙම පනත මගින් නව රෙගුලාසි හඳුන්වා දෙනු ඇත.", "URL": "https://sinhala.adaderana.lk/news.php?nid=18210", "Category": null, "Parent URL": null}