{"Source": "Adaderana", "Timestamp": "November 26, 2012 08:24 am", "Headline": "වසරේ මේ දක්වා අකුණු මරණ 47 ක්", "News Content": "මේ වසරේ ගතවූ කාලය තුළදී අකුණු සැර වැදීම හේතුවෙන් පුද්ගලයින් 47 දෙනෙකු ජීවිතක්ෂයට පත්ව තිබේ. අප්‍රේල් සහ ඔක්තෝම්බර් යන මාසවල දී අකුණු සැර වැදීම හේතුවෙන් වැඩිම පිරිසක් මියගොස් ඇති බව‍ට තොරතුරු වාර්තා වී ඇති බව කාලගුණ විද්‍යා දෙපාර්තමේන්තුව සඳහන් කළේය. අප්‍රේල් මාස‍යේ දී අකුණු සැර වැදීම හේතුවෙන් පුද්ගලයින් 20 දෙනෙකු ජීවිතක්ෂයට පත්ව ඇති අතර ඔක්තෝම්බර් මාසය තුළ දී පුද්ගලයින් 10 දෙනෙකු ජීවිතක්ෂයට පත්ව තිබේ. මේ අතර පසුගිය වර්ෂයේ අප්‍රේල් මාසය තුළ අකුණු සැර වැදීම හේතුවෙන් පුද්ගලයින් 20 දෙ‍නෙකු ජීවිතක්ෂයට පත්ව ඇති අතර පසුගිය වසරේ ඔක්තෝම්බර් මාසයේ දී පුද්ගලයින් 11 දෙනෙකු අකුණු සැර වැදීමෙන් ජීවිතක්ෂයට පත් ව ඇති බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=29487", "Category": null, "Parent URL": null}