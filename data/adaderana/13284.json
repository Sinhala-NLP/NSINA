{"Source": "Adaderana", "Timestamp": "January 5, 2011 10:15 am", "Headline": "කුඩුත් එක්ක බඩු මාට්ටු", "News Content": "හෙරොයින් ළඟ තබා ගෙන සිටි පුද්ගලයෙකු පිළියන්දල , කොස්පැලෑන ප්‍රදේශයේ දී අත්අඩංගුවට ගෙන තිබේ. සැකකරු අත්අඩංගුවට ගන්නා අවස්ථාවේ දී හෙරොයින් ග්‍රෑම් 7 යි මිලි ග්‍රෑම් 500ක් ඔහු සන්තකයේ තිබූ බව පොලිසිය පවසයි. සැකකරු සුවාරපොළ ප්‍රදේශයේ පදිංචිකරුවෙකු වන අතර ඔහු අද කැස්බෑව මහේස්ත්‍රාත් අධිකරණය හමුවට ඉදිරිපත් කිරීමට නියමිත බව පොලිසිය සඳහන් කරයි. මේ අතර පිළියන්දල, දෙණිය ප්‍රදේශයේ දී ද හෙරොයින් සමග පුද්ගලයෙකු අත්අඩංගුවට ‍ගෙන තිබේ. ඔහු සතුව තිබී හෙරොයින් ග්‍රෑම් 5යි මිලි ග්‍රෑම් 200ක් සොයා ගෙන ඇති අතර එම සැකකරු ද අද කැස්බෑව මහේස්ත්‍රාත් අධිකරණය හමුවට ඉදිරිපත් කිරීමට නියමිතව ඇතැයි සඳහන් වේ.", "URL": "https://sinhala.adaderana.lk/news.php?nid=13284", "Category": null, "Parent URL": null}