{"Source": "Adaderana", "Timestamp": "October 9, 2010 08:31 pm", "Headline": "වාර්තාවක් කරා යමින් දෙරණ මහා සංගීතය අවසන් වෙයි", "News Content": "ටීවි දෙරණ පස්වැනි සංවත්සරය වෙනුවෙන් සංවිධානය කළ වාර්තාගත \"24 පැයේ මහා සංගීතේ\"අද(09) රාත්‍රියෙහි ස්වල්ප මොහොතකට පෙර අවසානය සනිටුහන් කරනු ලැබීය. 24 පැයක් පුරා අඛණ්ඩව ශ්‍රී ලාංකේය සුවසක් රසික ජනයා වෙත නැවුම් සංගීත අත්දැකීමක් තිලිණ කිරීමේ අරමුණින් මෙය සංවිධානය කෙරුණි. ඊයේ රාත්‍රී(08) 7 ට ආරම්භ කෙරුණු මෙම සංගීත ප්‍රසංගය සඳහා දිවයිනේ විශිෂ්ඨ මෙන්ම ජනප්‍රිය ගායක ගායිකාවන් විශාල පිරිසක් සහභාගී විය. ඔවුන්ට සංගීතය සැපයීම සඳහා දිවයිනේ ප්‍රකට සංගීත කණ්ඩායම් ද දායකත්වය ලබාදෙනු ලැබීය.", "URL": "https://sinhala.adaderana.lk/news.php?nid=11389", "Category": null, "Parent URL": null}