{"Source": "Adaderana", "Timestamp": "February 16, 2012 10:05 am", "Headline": "දුම්රිය ගාස්තු වැඩිවෙන්නේ නෑ ", "News Content": "ඉන්ධන මිල ඉහළ නැංවීම නිසා දුම්රිය ගාස්තුවල ඉහළ නැංවීමක් සිදුනොවන බව ප්‍රවාහන අමාත්‍ය කුමාර වෙල්ගම මහතා පවසයි. ඒ පිළිබඳව අද දෙරණ කළ විමසීමක දී අදහස් දක්වමින් අමාත්‍යවරයා මේ බව සඳහන් කළේය. පසුගිය 11 වන දින සිට ක්‍රියාත්මක වන පරිදි පෙට්‍රල් ලීටරයක මිල රුපියල් 12, ඩීසල් ලීටරයක මිල රුපියල් 31 සහ භූමිතෙල් මිල රුපියල් 35 බැගින් ඉහළ නැංවීමට රජය තීරණය කළේය. ඩීසල් මිල ඉහළ නැංවීමත් සමග සියලුම බස් ගාස්තු ද 20% න් ඉහළ නැංවිණි.", "URL": "https://sinhala.adaderana.lk/news.php?nid=22152", "Category": null, "Parent URL": null}