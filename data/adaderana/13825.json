{"Source": "Adaderana", "Timestamp": "January 29, 2011 09:16 am", "Headline": "අනුරාධපුර බන්ධනාගාර ගැටුම -තවදුරටත් පරීක්ෂණ සිදුවෙයි", "News Content": "අනුරාධපුර බන්ධනාගාරයේ කටයුතු සාමාන්‍ය තත්ත්වයට පත්කර ඇති බව බන්ධනාගාර කොමසාරිස් ජනරාල් මේජර් ජනරාල් වී. ආර්. ද සිල්වා මහතා පවසයි. පසුගිය දිනවල බන්ධනාගාරය තුළ ඇති වූ සිද්ධීන්ට සම්බන්ධ රැඳවියන් පිළිබඳ අංශ කිහිපයකින් තවදුරටත් පරීක්ෂණ සිදුකරන බව ඔහු පෙන්වා දෙයි. බන්ධනාගාරය තුළ රැඳවියන් පිරිසක් පසුගියදා වහලය මත නැඟී විරෝධතාවක නියලුනු අතර එය විසුරුවා හැරීමට ආරක්ෂක අංශ මැදිහත් වු අවස්ථාවේදී ඇතිවු ගැටුම් වලින් රැඳවියන් දෙදෙනෙකු මේ වන විට මියගොස් තිබේ. එහිදි බන්ධනාගාර නිලධාරීන් ඇතුළු තවත් පිරිසක් තුවාල ලැබු අතර බන්ධනාගාර දේපළ වලට ද දැඩි හානි සිදුව ති‍බුණි. අදාළ ගැටුමෙන් පසු රැඳවියන් යළි ආහාර වර්ජනයක නියලුනු ද පසුව එය සමථයකට පත්ව තිබේ.", "URL": "https://sinhala.adaderana.lk/news.php?nid=13825", "Category": null, "Parent URL": null}