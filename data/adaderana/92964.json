{"Source": "Adaderana", "Timestamp": "July 21, 2018 12:36 pm", "Headline": "නීතිවිරෝධි එතනෝල් සමඟ 3ක් ‍පොලීසියට කොටු වෙයි", "News Content": "නීතිවිරෝධි ලෙස අලෙවි කිරිමට සූදානම් කර තිබූ රුපියල් මිලියන 60කට අධික වටිනාකමින් යුත් එතනෝල් තොඟයක් සමඟ සැකකරුවන් තිදෙනෙකු ජා ඇළ ප්‍රදේශයේදී අත්අඩංගුවට ගෙන තිබේ. සුරාබදු දෙපාර්තමේන්තුවේ නිළධාරින් කණ්ඩායමක් ඊයේ (20) රාත්‍රීයේ සිදු කළ වැටලීමකදී අදාල එතනෝල් තොඟය සොයාගෙන ඇති බව සදහන් වේ. කෙසේවෙතත් මෙම එතනෝල් බැරල් ශ්‍රී ලංකා රේගුවේ වෙන්දේසියකින් නීතියානුකූල ලෙස මිලදී ගෙන ඇති අතර ඒවා ප්‍රවාහනය සඳහා අවසර ලබාදුන් ප්‍රදේශවලට නොව වෙනත් ප්‍රදේශයකට ප්‍රවාහනය කරමින් සිටියදී සුරාබදු දෙපාර්තමේන්තුව විසින් අත්අඩංගුවට ගෙන තිබේ. මේ සම්බන්ධයෙන් ලද තොරතුරක් මත උපාය ධුතයෙකු යොදවා එතනෝල් තොඟය අත්අඩංගුවට ගැනිමට හැකිවූ බව සුරාබදු දෙපාර්තමේන්තුවේ මාධ්‍ය ප්‍රකාශක කපිල කුමාරසිංහ මහතා සඳහන් කළේය.", "URL": "https://sinhala.adaderana.lk/news.php?nid=92964", "Category": null, "Parent URL": null}