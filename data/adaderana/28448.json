{"Source": "Adaderana", "Timestamp": "October 20, 2012 09:14 am", "Headline": "ජනපති සමුද්‍රිකා දියත් කරයි", "News Content": "සමුද්‍රිකා පර්යේෂණ නෞකාව ජනාධිපති මහින්ද රාජපක්ෂ මහතා විසින් දියත් කර තිබේ. සමුද්‍ර ගවේෂණ, පර්යේෂණ කටයුතු සඳහාම විශේෂිතව නිපදවූ ශ‍්‍රී ලංකාවට අයත් ප‍්‍රථම නෞකාව මෙයයි. හම්බන්තොට වරායෙන් මෙම නෞකාව දියත් කිරීම ජනාධිපති මහින්ද රාජපක්ෂ මහතා අතින් සිදුකෙරිණ. මෙම නෞකාව දිගින් මීටර 25 කින් ද, පළලින් මීටර 6.5 කින් ද සමන්විත බව ජනාධිපති මාධ්‍ය අංශය පැවසුවේය. මෙහි විද්‍යාඥයින් හත්දෙනෙකුට එකවර දිවා රාත‍්‍රි පර්යේෂණ කටයුතුවල නියැලිය හැකි බව සඳහන්ය. මුහුදේ ගැඹුර හා පතුළේ භූ විෂමතාවය මැන නාවික සිතියම් සම්පාදනය කිරීම මෙම සමුද්‍රිකා නෞකාවේ ප‍්‍රධාන කාර්යයක් බව ජනාධිපති මාධ්‍ය අංශය පවසයි. සාගරයේ මත්ස්‍ය සම්පත බහුලව ගැවසෙන ප‍්‍රදේශ නිරීක්ෂණය කර එම තොරතුරු ධීවර ප‍්‍රජාවට ලබාදීම සෙසු කාර්යයන් අතර ප‍්‍රධාන වන බවද ජනාධිපති මාධ්‍ය අංශය සඳහන් කරයි.", "URL": "https://sinhala.adaderana.lk/news.php?nid=28448", "Category": null, "Parent URL": null}