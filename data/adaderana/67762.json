{"Source": "Adaderana", "Timestamp": "January 5, 2017 06:03 pm", "Headline": " රුසියානු ඖෂධය නිර්දේශ නොකරන වෛද්‍යවරුන් ගැන විමර්ශනයක්", "News Content": "පිළිකා රෝගීන් සඳහා ලබා දෙන රුසියාවෙන් ආනයනය කරන ලද ඖෂධය රෝගීන්ට නිර්දේශ නොකරන වෛද්‍යවරුන් සම්බන්යෙන් සෞඛ්‍ය අමාත්‍යංශය විමර්ශනයක් ආරම්භ කර තිබේ.අදාළ විමර්ශන වාර්තාව ලබන 09 වනදා ලබා දෙන බව වෛද්‍ය සේවා නියෝජ්‍ය අධ්‍යක්ෂ ජනරාල් ලක්ෂ්මී සෝමතුංග මහත්මිය සෞඛ්‍ය අමාත්‍යවරයා වෙත දැනුම් දී ඇති බව සඳහන්ය.ඒ අනුව අදාළ ඖෂධය නිර්දේශ නොකරන වෛද්‍යවරුන්ට එරෙහිව විනයානූකුලව පියවර ගන්නා ලෙස සෞඛ්‍ය අමාත්‍යවරයා උපදෙස් ලබා දුන් බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=67762", "Category": null, "Parent URL": null}