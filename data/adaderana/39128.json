{"Source": "Adaderana", "Timestamp": "November 26, 2013 11:25 pm", "Headline": "පොළොන්නරුවේ රිය  අනතුරක් - 22 ට තුවාලයි", "News Content": "හබරණ - පොළොන්නරුව මාර්ගයේ දේවාලකඬේ මංසන්ධිය ආසන්නයේ අද (26) පස්වරුවේ පෞද්ගලික බස් රථයක් සහ ටිපර් රථයක් ගැටී සිදුවු අනතුරකින් පුද්ගලයන් විසි දෙදෙනෙකු තුවාල ලබා තිබේ. අනතුරට ලක්ව ඇත්තේ මහනුවර සිට පොළොන්නරුව බලා ධාවනය වූ පෞද්ගලික බස් රථයක් බව වාර්තා වෙයි. තුවාල ලැබූවන්ගෙන් මේ වනවිට ප‍්‍රතිකාර සඳහා පොළොන්නරුව රෝහලට ඇතුළත් කර සිටින බවත්, ඔවුන්ගේ තත්ත්වය බරපතළ නොවන බවත් සඳහන් වෙයි.", "URL": "https://sinhala.adaderana.lk/news.php?nid=39128", "Category": null, "Parent URL": null}