{"Source": "Adaderana", "Timestamp": "June 19, 2014 02:05 pm", "Headline": "පේරාදෙණි සිසුන් පාරට බසියි", "News Content": "පේරාදෙණිය විශ්වවිද්‍යාලයීය සිසුන් පිරිසක් විරෝධතා ව්‍යාපාරයක නිරතවී තිබේ. බලධාරින් විසින් පොරොන්දු වූ කළමනාකරණ අධ්‍යාපන පීඨය වසර 07ක් ඉක්ම ගියද මේ වන තෙක් ලබානොදුන් බවට චෝදනා කරමින් පේරාදෙණිය ගලහ මන්සන්ධිය අසලදී මෙම විරෝධතා ව්‍යාපාරය පැවති බව අද දෙරණ වාර්තාකරු සඳහන් කළේය. පේරාදෙණිය විශ්වවිද්‍යාලයීය මහා ශිෂ්‍ය සංගමය විසින් සංවිධානය කරනු ලැබූ විරෝධතා ව්‍යාපාරයට විශ්වවිද්‍යාලයේ කළමනාකරණ උපාධිය හදාරන සිසුන් පිරිසක් සහභාගි වී ඇත. එම විරෝධතා ව්‍යාපාරයට එක්වෙමින් අඳහස් දැක් වූ පේරාදෙණිය විශ්වවිද්‍යාලයීය මහා ශිෂ්‍ය සංගමයේ සභාපති දිමුතු ගුණසේකර සඳහන් කළේ දීර්ඝ සටනකින් සම සෞඛ්‍ය සිසු අයිතිවාසිකම් දිනාගත් ආකාරයෙන්ම මෙම සිසු සටනද ජයග්‍රහණයෙන් අවසන් කරන බවයි.", "URL": "https://sinhala.adaderana.lk/news.php?nid=44081", "Category": null, "Parent URL": null}