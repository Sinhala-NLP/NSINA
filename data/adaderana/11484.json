{"Source": "Adaderana", "Timestamp": "October 14, 2010 10:25 am", "Headline": "නිට්ටඹුවේ පිහි ඇනුමකින් එක් අයෙක් මරුට ", "News Content": "නිට්ටඹුව ප්‍රදේශයේ ආපන ශාලාවක් තුළ සිදුවු පිහි ඇනුමකින් පුද්ගලයෙකු ජිවිතක්ෂයට පත්ව තිබේ. අද(14) අලුයම මෙම පිහිඇනුම සිදුවී ඇති අතර සිද්ධියෙන් මියගොස් ඇත්තේ වේයන්ගොඩ ප්‍රදේශයේ පදිංචි 25 හැවිරිදි තරුණයෙකි. සිද්ධියට සම්බන්ධ සැකකරු ද බරපතල තුවාල ලබා වතුපිටිවල රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා ඇති බව පොලිසිය පවසයි. මෙම සැකකරු පස්යාල ප්‍රදේශයේ පදිංචි පුද්ගලයෙකු බව පොලිසිය සඳහන් කරයි.", "URL": "https://sinhala.adaderana.lk/news.php?nid=11484", "Category": null, "Parent URL": null}