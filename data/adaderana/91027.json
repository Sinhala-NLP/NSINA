{"Source": "Adaderana", "Timestamp": "June 17, 2018 09:34 pm", "Headline": "ආණ්ඩුව ආගමික නිදහස උඳුර ගෙන-මහින්දගෙන් චෝදනාවක්", "News Content": "රටේ ජනතාවට පන්සල්, පල්ලි ඉඳිකිරීමට තිබූ අයිතිය අද වන විට ආණ්ඩුව විසින් උඳුරා ගෙන ඇති බව හිටපු ජනාධිපති මහින්ද රාජපක්ෂ මහතා පවසයි. අද(17) පෙරවරුවේ අනුරාධපුර හොරොව්පතාන ප්‍රදේශයේ ඉස්ලාම් දේවස්ථානයක පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පල කළේය. හිටපු ජනාධිපති මහින්ද රාජපක්ෂ මහතා මෙහිදී අදහස් දක්වමින් වැඩිදුරටත් කියා සිටියේ, පවතින තත්ත්වය තුළ මින් ඉදිරියට පන්සල්, පල්ලි සෑදීමට අවශ්‍ය නම් සියලු‍ දෙනාගෙන් අවසර ගත යුතු බවයි. සෑම ආගමකම සිද්ධස්ථාන සෑදීමේ අයිතිය ආණ්ඩුව අතට ගෙන ඇති බවට මහින්ද රාජපක්ෂ මහතා චෝදනා කළේය. පාර්ලිමේන්තු පනතක් ගෙන එමින් ආණ්ඩුව අද වන විට ජාතිය විනාශ කරමින් සිටින බව ද ඔහු පවසයි. සියලු ජාතීන්ට එකහා සමානව මෙරට තුළ ජීවත් වීමේ අයිතිය තහවුරු කළ යුතු ඇති බව ද හිටපු ජනාධිපති මහින්ද රාජපක්ෂ මහතා තවදුරටත් කියා සිටියේය.", "URL": "https://sinhala.adaderana.lk/news.php?nid=91027", "Category": null, "Parent URL": null}