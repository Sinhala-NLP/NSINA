{"Source": "Adaderana", "Timestamp": "June 1, 2012 08:38 am", "Headline": "ශ්‍රී ලංකා - පකිස්ථාන 20/20 පළමු තරගය අදයි", "News Content": "ශ්‍රී ලංකාව සහ පකිස්ථානය අතර පන්දුවාර 20/20 පළමු තරගය අද(01) හම්බන්තොට ජාත්‍යන්තර ක්‍රීඩාංගණයේ දී පැවැත්වෙයි. තරගය අද රාත්‍රී 7 ට ආරම්භ වීමට නියමිතය. හම්බන්තොට සූරියවැව ක්‍රී‍ඩාංගණයේ දී 20/20 තරගයක් පැවැත්වෙන පළමු අවස්ථාව මෙය වේ. ශ්‍රී ලංකාව සහ පකිස්ථානය අතර මෙතෙක් පන්දුවාර 20/20 තරග 7 ක් පවත්වා ඇති අතර ඉන් 5 ක්ම පකිස්තාන කණ්ඩායම ජයගෙන ඇත. ශ්‍රී ලංකාව තරග 2 ක ජය හිමිකරගෙන තිබේ. මේ අතර මෙම තරග‍යේ දී පකිස්ථානය ප්‍රබල අභියෝගයක් වනු ඇති බව ඊයේ පැවති මාධ්‍ය හමුවක දී ශ්‍රී ලංකා ක්‍රිකට් නායක මහේල ජයවර්ධන ප්‍රකාශ කළේය.", "URL": "https://sinhala.adaderana.lk/news.php?nid=24668", "Category": null, "Parent URL": null}