{"Source": "Adaderana", "Timestamp": "February 3, 2011 12:53 pm", "Headline": "කොහුවලදී පොලිස්, හමුදා ඒකාබද්ධ ශ්‍රමදානයක්", "News Content": "කොහුවල ශ්‍රි ලංකා යුධ හමුදා කඳවුර සහ කොහුවල පොලිසිය ඒකාබද්ධව විශේෂ ශ්‍රමදාන ව්‍යාපාරයක් ආරම්භ කර තිබේ. දෙහිවල ගල්කිස්ස නගර සභාවේ ද සහය ඇතිව අද(03) පෙරවරුවේ මෙම ශ්‍රමදානය ආරම්භ කළ බව කොහුවල යුධ හමුදා කඳවුරේ ප්‍රකාශකයෙකු සඳහන් කළේය. කොහුවල මංසන්ධියේ සිට කොළඹ දෙසට සහ පැපිලියාන දෙසට ඇති ප්‍රදේශ පිරිසිදු කිරීම මෙහි අරමුණය. එම ප්‍රදේශයේ ඩෙංගු රෝග ව්‍යාප්තිය ඉහළ යාම ඇතුළු කරුණු කිහිපයක් හේතුවෙන් මෙම තීරණය ගත් බව වාර්තා වේ.", "URL": "https://sinhala.adaderana.lk/news.php?nid=13954", "Category": null, "Parent URL": null}