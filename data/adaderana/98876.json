{"Source": "Adaderana", "Timestamp": "November 8, 2018 09:46 am", "Headline": "නාඳුනන මළ සිරුරක් ඇළකින් හමුවෙයි", "News Content": "මුහුදුබඩ දුම්රිය මාර්ගයේ සීනිගම ප්‍රදේශයේ නාඳුනන පිරිමි මළ සිරුරක් හමු වි තිබේ. ඊයේ(07) සවස මීටියාගොඩ පොලීසියට ලද තොරතුරක් මත මෙම මළ සිරුර බෝක්කු ඇළ මාර්ගයක වැටී තිබිය දී පොලීසිය විසින් සොයා ගත් බව අද දෙරණ වාර්තාකරු පවසයි. මිය ගිය පුද්ගලයා කවුරුද යන්න මෙතෙක් අනාවරණය කර නොමැති බව වාර්තා වෙයි. අදාල මළ සිරුර පිළිබඳ මහේස්ත්‍රාත් පරීක්ෂණය බලපිටිය මහේස්ත්‍රාත්වරයා විසින් සිදු කිරීමෙන් අනතුරුව මළ සිරුර පශ්චාත් මරණ සඳහා අධිකරණ වෛද්‍යවරයා වෙත ඉදිරිපත් කිරීම සඳහා බලපිටිය රෝහල වෙත යවා තිබේ. සිද්ධිය සම්බන්ධයෙන් මීටියාගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=98876", "Category": null, "Parent URL": null}