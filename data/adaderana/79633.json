{"Source": "Adaderana", "Timestamp": "November 8, 2017 10:06 am", "Headline": " කේරළ ගංජා එක්ක 3ක් වව්නියාවේදී අල්ලයි", "News Content": "වව්නියාව නගරයේදී කේරළ ගංජා තොගයක් සමඟ පුද්ගලයින් තිදෙනෙකු අත්අඩංගුවට ගෙන තිබේ. වව්නියාව පොලිස් ස්ථානයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුවන් සතුව තිබී කේරළ ගංජා කිලෝග්‍රෑම් 06 ග්‍රෑම් 420ක් සොයාගෙන තිබේ. සැකකරුවන් ත්‍රීකුණාමලය සහ අනුරාධපුර ප්‍රදේශයේ පදිංචි 23, 30 සහ 33 හැවිරිදි වියේ පසුවන්නන් බව සඳහන්ය. ඔවුන් අද වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර වව්නියාව පොලීසිය මේ පිළිබද වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79633", "Category": null, "Parent URL": null}