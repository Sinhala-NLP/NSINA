{"Source": "Adaderana", "Timestamp": "June 27, 2018 10:47 am", "Headline": "රෝහලක සිදුවූ පිපිරීමකින් 1ක් මරුට", "News Content": "ඇමෙරිකාවේ ටෙක්සාස් හි රෝහලක සිදුවූ පිපිරීමකින් පුද්ගලයෙකු මියගොස් තවත් පිරිසක් තුවාල ලබා තිබේ. රෝහලේ නව ඉදි කිරීම් සිදු කෙරෙන පරිශ්‍රයක තිබූ විදුලි ජනන යන්ත්‍රයක අදාළ පිපිරීම සිදුව ඇති බව විදෙස් මාධ්‍ය සඳහන් කළේය. පසුව කළු දුමාරයක් සමඟ ගින්නක් හටගෙන ඇති අතර අදාළ රෝහලට හා ඒ අවට ප්‍රදේශයට විදුලි සැපයුම බිඳ වැටී ඇත. පිළිස්සුම් තුවාල ලැබූ පිරිස වෙනත් රෝහලකට යවා ප්‍රතිකාර ලබාදීමට කටයුතු කර ඇති අතර අදාළ පිපිරීමට හේතුව සෙවීම සඳහා විමර්ශන ආරම්භ කර ඇති බව එරට ආරක්ෂක අංශ පවසයි.", "URL": "https://sinhala.adaderana.lk/news.php?nid=91566", "Category": null, "Parent URL": null}