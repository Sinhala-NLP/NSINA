{"Source": "Adaderana", "Timestamp": "March 26, 2015 08:47 am", "Headline": "උදයංග වීරතුංග ගැන පරීක්ෂණයට කමිටුවක්", "News Content": "රුසියාවේ හිටපු ශ්‍රී ලංකා තානාපතිවරයා සම්බන්ධයෙන් පරීක්ෂණ පැවැත්වීමට කමිටුවක් පත්කරන බව නියෝජ්‍ය විදේශ අමාත්‍ය අජිත් පී. පෙරේරා මහතා පවසයි.රුසියාවේ හිටපු ශ්‍රී ලංකා තානාපති උදයංග වීරතුංග මහතා නීති විරෝධී ලෙස අවි අලෙවි කිරීමේ ක්‍රියාවලියකට සම්බන්ධ තොරතුරු ලැබී ඇති බව සඳහන්ය.පසුගිය ආණ්ඩුව සමයේදී ද යුක් රේන රජය විසින් මේ පිළිබඳ විමසා මෙරටට ලිපියක් යොමු කර ඇති බව අජිත් පී. පෙරේරා නියෝජ්‍ය අමාත්‍ය වරයා පැවසුවේය. ඊට ප්‍රතිචාර නොදැක්වීම හේතුවෙන් යුක් රේන රජය යළි මේ පිළිබඳව විමසා ඇති බව හෙතෙම කියා සිටියි.", "URL": "https://sinhala.adaderana.lk/news.php?nid=50229", "Category": null, "Parent URL": null}