{"Source": "Adaderana", "Timestamp": "April 8, 2014 11:34 am", "Headline": "අකුණු සැර අනුරාධපුර පොලිස් මුලස්ථානයේ වැඩ අඩාල කරයි ", "News Content": "අකුණු සැර වැදීමකින් අනුරාධපුර මූලස්ථාන පොලීසියේ මෙහෙයුම් මැදිරියේ සන්නිවේදන උපකරණවලට හානී සිදුව තිබේ. ඊයේ(07) පස්වරුවේ අනුරාධපුර ප්‍රදේශයට ඇද හැලුණු අධික වර්ෂාවත් සමඟ අකුණුසැර වැදී ඇති අතර එහිදි මෙහෙයුම් මැදිරියේ ෆැක්ස් යන්ත්‍ර තුනකට සහ පණිවිඩ හුවමාරු යන්ත්‍ර දෙකකට හානී සිදුව ඇති බව සඳහන් වෙයි. එම අවස්ථාවේ මෙහෙයුම් මැදිරියේ රාජකාරියේ නිරතව සිටි පොලිස් නිලධාරීන් දෙදෙනෙකු ද අකුණුසැර හේතුවෙන් සුළු කම්පන තත්ත්වයකට පත්ව තිබේ. කෙසේ වෙතත් අද(08) පෙරවරුව වන විට මෙහෙයුම් මැදිරියේ කටයුතු යථා තත්ත්වයට පත් කිරීමට හැකි වු බව අනුරාධපුර මූලස්ථාන පොලීසියේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=42385", "Category": null, "Parent URL": null}