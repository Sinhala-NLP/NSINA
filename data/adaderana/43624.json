{"Source": "Adaderana", "Timestamp": "May 31, 2014 03:28 pm", "Headline": "හිසට ගල් පෙරළී ‍අයෙක් ජීවිතක්ෂයට පත්වෙයි", "News Content": "ඇල්ල, ඇතුල්කන්ද ප්‍රදේශයේ ගල් වැඩපොළක සේවය කරමින් සිටි පුද්ගලයෙකුගේ හිසට ගල් පෙරළීමක් හේතුවෙන් ජීවිතක්ෂයට පත්ව ති‍බේ. මියගිය පුද්ගලයා සහ තවත් සේවකයෙකු අදාළ වැඩපොළේ සේවය කරමින් සිට ඇති අතර එහිදි ඔවුන් දෙදෙනාගේ හිසට ගල් වැටී ඇති බව වාර්තා වෙයි. අනතුරෙන් බරපතළ තුවාල ලැබු මෙම පුද්ගලයින් දෙදෙනා දෙමෝදර රෝහලට ඇතුළත් කර තිබේ. එහිදි එක් පුද්ගලයෙකු ජීවිතක්ෂයට පත්ව ඇති බව පොලිසිය සඳහන් කළේය. මෙලෙස ජිවිතක්ෂයට පත්ව ඇත්තේ දෙමෝදර ප්‍රදේශයේ පදිංචි 31 හැවිරිදි පුද්ගලයෙකු බව සඳහන් වෙයි. මේ සම්බන්ධයෙන් ඇල්ල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43624", "Category": null, "Parent URL": null}