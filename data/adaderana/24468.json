{"Source": "Adaderana", "Timestamp": "May 23, 2012 04:13 pm", "Headline": "\"ජන සෙවණින් ගමට ගෙයක්\" වැඩසටහන හෙට ඇරඹෙයි", "News Content": "\"ජන සෙවණින් ගමට ගෙයක්\" දෙසතියේ විශේෂ නිවාස සංවර්ධන වැඩසටහන හෙට සිට ආරම්භ කෙරෙන බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය පවසයි. මෙහි පළමු වැඩසටහන හංවැල්ල, පහත්ගම ප්‍රදේශයේ දී ආරම්භ කිරීමට නියමිතය. දෙසතියක් තුළ දිවයිනේ ග්‍රාම‍සේවා වසම් සියල්ල ආවරණය වන පරිදි නිවාස 14,022 ක ඉදිකිරීම් කටයුතු සිදුකරන බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය සඳහන් කරයි. මෙම නිවාස සංවර්ධනය වෙනුවෙන් ජාතික නිවාස සංවර්ධන අධිකාරිය මගින් රුපියල් මිලියන 1,800 ක් යොදවන බව ද සඳහන්ය. හෙට (24) පැවැත්වෙන ජාතික උත්සවයට සමගාමීව දිස්ත්‍රික්ක 25 තුළ ද ප්‍රධාන උත්සව පැවැත්වීමට කටයුතු යොදා ඇති බව ඉදිකිරීම් ඉංජිනේරු සේවා නිවාස හා පොදු පහසුකම් අමාත්‍යාංශය වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=24468", "Category": null, "Parent URL": null}