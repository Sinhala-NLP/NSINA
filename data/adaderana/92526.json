{"Source": "Adaderana", "Timestamp": "July 14, 2018 07:09 am", "Headline": "“අපරාධ බිය” ව්‍යාප්ත වීමේ අවධානමක් ", "News Content": "මෑත කාලයේ සිදුවූ සාහසික අපරාධ හේතුවෙන් “අපරාධ බිය” නම් වූ තත්වය සාමාන්‍ය සිවිල් සමාජය තුළ ව්‍යාප්ත වීමේ අවධානමක් පවතින බව ශ්‍රී ජයවර්ධනපුර විශ්වවිද්‍යාලයේ අපරාධ විද්‍යාව පිළිබඳ ජ්‍යෙෂ්ඨ කථිකාචාර්ය උදයකුමාර අමරසිංහ මහතා පැවසීය. එවැනි තත්වයක් ඇතිවුවහොත් සිවිල් සමාජය භීතියෙන්, තැතිගැන්මෙන් හා කම්පාවෙන් යුතුව දෛනික කටයුතු වලට පවා අහිතකර බලපෑම් ඇතිකරගැනීමේ අවධානමක් ඇති බව ඔහු සඳහන් කළේය. අද දෙරණ කළ වීමසීමකදි ජ්‍යෙෂ්ඨ කථිකාචාර්ය උදයකුමාර අමරසිංහ මහතා මේ බව ප්‍රකාශ කළේය.", "URL": "https://sinhala.adaderana.lk/news.php?nid=92526", "Category": null, "Parent URL": null}