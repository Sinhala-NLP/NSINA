{"Source": "Adaderana", "Timestamp": "June 17, 2018 05:31 pm", "Headline": "ඥානසාර හිමියන්ගේ භික්ෂු භාවය ආරක්ෂා කරලා දෙන්න", "News Content": "සිරගතකර සිටින ඥානසාර හිමියන්හට භික්ෂුවක ලෙස සිවුරු පැළදීමට හිරගෙදර තුලදී කටයුතු කර උන්වහන්සේගේ භික්ෂු භාවය ආරක්ෂා කරදෙන ලෙස ඉල්ලමින් තිස්සමහාරාම ලුණුගම්වෙහෙර ඒකාබද්ද භික්ෂු සංවිධානයේ බික්ෂුන් වහන්සේලා හා ප්‍රදේශයේ දහම්පාසල් සිසුන් ,ප්‍රදේශ වාසින් එක්ව අද (17) පෙරවරුවේ තිස්සමහාරාමයේදී විරෝධතා පාගමනක් සංවිධානය කර තිබුණි . තිස්සමහාරාම මැණික් රජ මහාවිහාරය අභියසින් ආරම්භකරන ලද මෙම පාගමන සැතපුම් පහක් පමණ දුරක් ගමන්කර තිස්සමහාරාම රජමහාවිහාරයට ගමන් කර තිස්සමහාරාම චෛත්‍ය අභියස සිට ඒ වෙනුවෙන් සත්‍යග්‍රහයක්ද පවත්වන ලදී . විරෝධතාවයට එක්වූ නායක හිමිවරුන් පෙන්වාදෙන්නේ යම් උපසම්පදා භික්ෂුවක් සිවුර ඉවත්කර දින හතකට වඩා සිටියහොත් උන් වහන්සේගේ උපසම්පද භාවය අහෝසිවන බැවින් ආණ්ඩුව විසින් තබා ගැනීමට යන එම කළු පල්ලම වහ ඉවත් කර ගැනීම සඳහා ඥානසාර හිමියන්හට භික්ෂුවක ලෙස අදාළ දඩුවම ලබා දෙන ලෙසයි.", "URL": "https://sinhala.adaderana.lk/news.php?nid=91021", "Category": null, "Parent URL": null}