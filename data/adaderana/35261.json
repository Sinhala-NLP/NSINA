{"Source": "Adaderana", "Timestamp": "June 26, 2013 01:12 pm", "Headline": " හොරට ප්‍රවාහනය කළ  දැව තොගයක් සමඟ 2ක් මාට්ටු", "News Content": "නීති විරෝධි ලෙස බුරුත දැව ප්‍රවාහනය කරමින් සිටි පුද්ගලයින් දෙදෙනෙකු කුච්චවේලි - සලපේයාරු රක්ෂිත ප්‍රදේශයේ දී ත්‍රිකුණාමලය පොලිස් විශේෂ කාර්ය බලකා කඳවුරේ නිලධාරින් කණ්ඩායමක් විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේ දී සැකකරුවන් සතුව තිබී විවිධ ප්‍රමාණයේ බුරුත දැව කදන් 17ක් සොයාගෙන ඇත. සැකකරුවන් සහ දැව කදන් තොගය වැඩිදුර විමර්ශන සඳහා කුච්චවේලි පොලීසිය වෙත භාර දී තිබේ.", "URL": "https://sinhala.adaderana.lk/news.php?nid=35261", "Category": null, "Parent URL": null}