{"Source": "Adaderana", "Timestamp": "April 5, 2018 05:13 pm", "Headline": "මහනුවර හානි වෙච්ච  ආගමික සිද්ධස්ථාන ප්‍රතිසංස්කරණයට රුපියල් ලක්ෂ 19 ක් ", "News Content": "පසුගියදා මහනුවර ප්‍රදේශයේ ඇති වූ කලහකාරී සිදුවීම් අතරතුර හානියට පත් ආගමික සිද්ධස්ථාන ප්‍රතිසංස්කරණය හා සංරක්ෂණය කිරීම සඳහා අග්‍රාමාත්‍ය රනිල් වික්‍රමසිංහ මහතාගේ සහ අධ්‍යාපන අමාත්‍ය අකිල විරාජ් කාරියවසම් මහතාගේ උපදෙස් මත මධ්‍යම සංස්කෘතික අරමුදල විසින් කටයුතු යොදා තිබේ. ඒ අනුව අදාළ ප්‍රදේශයේ හානියට පත් බවට හඳුනාගත් ආගමික සිද්ධස්ථාන 19ක් සංරක්ෂණය හා සංවර්ධනය කිරීම සඳහා රුපියල් ලක්ෂ 19ක මූල්‍ය ප්‍රදාන ලබාදීමට අපේක්ෂිතය. මීට අදාළ උත්සවය හෙට (06) බත්තරමුල්ල අපේගම පරිශ්‍රයේ දී අධ්‍යාපන අමාත්‍ය අකිල විරාජ් කාරියවසම් මහතාගේ ප්‍රධානත්වයෙන් පැවැත්වේ.", "URL": "https://sinhala.adaderana.lk/news.php?nid=86999", "Category": null, "Parent URL": null}