{"Source": "Adaderana", "Timestamp": "May 9, 2019 10:10 am", "Headline": "නීති විරෝධී ලෙස ධීවර කටයුතු කළ 9ක් නාවික හමුදා බාරයට", "News Content": "නීති විරෝධි දැල් භාවිතා කරමින් ධීවර කටයුතුවල නිරත වූ පුද්ගලයින් 09 දෙනෙක් අත්අඩංගුවට ගෙන තිබේ. නාවික හමුදාව නිවේදනය කළේ නැගෙනහිර නාවික විධානයට අනුයුක්ත නාවිකයින් පිරිසක් විසින් ඊයේ(08) සිදු කළ මුර සංචාරයක් අතරතුරදි මෙම පිරිස අත්අඩංගුවට ගෙන ඇති බවයි. එහිදී, ධීවර කටයුතු සඳහා යොදා ගත් ඩිංගි යාත්‍රාවක් සහ පිටත දහන යන්ත්‍රයක් නාවික හමුදා භාරයට ගෙන තිබෙනවා. අත්අඩංගුවට පත් පුද්ගලයින් අවුරුදු 21 ත් 46 ත් අතර වයස්වල පසුවන ත්‍රිකුණාමලය, කින්නියා ප්‍රදේශයේ පදිංචිකරුවන් බව හඳුනාගෙන ඇති අතර, එහිදී ධීවර කටයුතු සඳහා යොදා ගත් ඩිංගි යාත්‍රාවක්, පිටත දහන යන්ත්‍රයක්, මිටර් 225 දිගැති තහනම් ධීවර දැලක් සහ නීති විරෝධී ලෙස අල්ලන ලද මසුන් කිලෝග්‍රෑම් 650 ක් නාවික හමුදා භාරයට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=109583", "Category": null, "Parent URL": null}