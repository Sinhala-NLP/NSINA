{"Source": "Adaderana", "Timestamp": "October 8, 2013 09:20 am", "Headline": "ඉදිරි දින කිහිපය තුළ වැසි සහිත කාලගුණයක් ", "News Content": "බෙංගාල බොක්ක ප්‍රදේශයේ පවතින අඩුපීඩන කලාපය හේතුවෙන් ඉදිරි දින කිහිපය තුළ කාලගුණ තත්ත්වයේ වෙනසක් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව පෙන්වා දෙන්නේ මෙම තත්ත්වය දිවයිනේ නිරත දිග ප්‍රදේශයට බලපා හැකි බවයි. අද(08) දිනයේ බස්නාහිර, සබරගමුව සහ දකුණු පළාත්වල වැසි ඇති විය හැකි අතර අපරාභාගයේ දී හෝ රාත්‍රී කාලයේ දී ඌව පළාතේ ස්ථාන කිහිපයක ගිගුරුම් සහිත වැසි වර්ධනය විය හැකි බව කාලගුණ විද්‍යා දෙපාර්තමේන්තුව පවසයි. මේ අතර පුත්තලම සිට කොළඹ හරහා හම්බන්තොට දක්වා වෙරළට ඔබ්බෙන් වන මුහුදු ප්‍රදේශවල ද තැනින් තැන වැසි හෝ ගිගුරුම් සහිත වැසි ඇති විය බව එම දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=37992", "Category": null, "Parent URL": null}