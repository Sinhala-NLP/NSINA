{"Source": "Adaderana", "Timestamp": "March 7, 2014 10:46 pm", "Headline": "සොරකම වළක්වන්න මිත්තණිය මුණුබුරා පුච්චලා", "News Content": "සිද්ධියට අදාළ ඡාය රූප. ඡායා රූ රංජිත් රාජපක්ෂ දිඹුල පොලිස් වසමට අයත් මවුන්ට් වරනන් වතුයායේ අවුරුදු 9 ක තම මුණුබුරාව ගිනි පෙනෙල්ලෙන් පුළුස්සා තුවාල සිදුකළ මිත්තනිය දිඹුල පොලීසිය විසින් අත්අඩංගුවට ගෙන තිබේ. මිත්තනිය බාරයේ සිට මෙම සිසුවා මවුන්ට් වරනන් දෙමළ මහා විද්‍යාලයේ පහවසරේ ඉගෙනුම ලබන සෙල්වකුමාර් විග්නේෂ්වරන්ය. තම මුණුබුරා නිතර නිතර සොරකමේ යෙදෙන බවත්, එය නතර කරන ලෙසට කොතෙක් අවවාද කළත් එය නොපිළිපදින නිසා බය කිරීම සඳහා තමන් විසින් මුනුබුරාගේ මුහුණ සහ දෙපා ගිනි පෙනෙල්ලෙන් පිළිස්සු බව මිත්තනිය වන සුබ‍්‍රමණියම් මහේෂ්වරී (53) දිඹුල පොලීසියට ප‍්‍රකාශ කර තිබේ. තම මුණුබුරාගේ මාපියන් මීට වසර 7ට පෙර විදේශගත වී ඇති අතර, ඔවුන් පිළිබඳව මෙතෙක් කිසිදු තොරතුරක් නොමැති බවත් තම මුණුබුරා සහ මිණිබිරිය තමන් විසින් රැකබලා ගන්නා බවත් ඇය පොලීසියට ප්‍රකාශ කර ඇත. අත්අඩංගුවට ගත් සැකකාර මිත්තනිය හැටන් මහේස්ත‍්‍රාත් අමිල ආරියසෙන මහතා හමුවට අද පස්වරුවේ ඉදිරිපත් කිරීමෙන් අනතුරුව රු 10000/- පුද්ගලික ශරීර ඇප මත මුදා හැර ඇති අතර පරිවාස අධීක්‍ෂණය යටතේ ළමයා නැවත මිත්තනියට බාරදී තිබේ.", "URL": "https://sinhala.adaderana.lk/news.php?nid=41624", "Category": null, "Parent URL": null}