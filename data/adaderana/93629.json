{"Source": "Adaderana", "Timestamp": "August 1, 2018 04:13 pm", "Headline": "පොදු රාජ්‍ය මණ්ඩලයේ මහලේකම් ලංකාවට පැමිණෙයි", "News Content": "පොදුරාජ්‍ය මණ්ඩලයේ මහලේකම් පැට්‍රීෂියා ස්කොට්ලන්ඩ් මහත්මිය ඇතුළු දූත පිරිස නිල සංචාරයක් සඳහා දිවයිනට පැමිණ තිබේ. අද (01) දහවල් සිංගප්පූරුවේ සිට පැමිණි එමිරේට්ස් ගුවන් සේවයට අයත් ඊ.කේ. 348 දරන ගුවන් යානයෙන් ඔවුන් දිවයිනට පැමිණි බව අද දෙරණ ගුවන් තොටුපල වාර්තාකරු සදහන් කළේය. පැට්‍රීෂියා ස්කොට්ලන්ඩ් මහත්මිය ඇතුළු දූත පිරිස දින 04 ක කාලයක් මෙරට රැදී සිටීමට නියමිතය. 2016 වර්ෂයේ මහලේකම් ධුරයේ වැඩභාරගැනීමෙන් අනතුරුව පැට්‍රීෂියා ස්කොට්ලන්ඩ් ශ්‍රී ලංකාවේ සංචාරය කරන පළමු අවස්ථාව මෙය යි. සංචාරය තුළ දී පොදුරාජ්‍ය මණ්ඩලයීය මහලේකම්වරිය අග්‍රාමාත්‍ය රනිල් වික්‍රමසිංහ මහතා ඇතුළු රජයේ ඉහළ පෙළේ මැති ඇමතිවරුන් සමග සාකච්ඡා පැවැත්වීමට නියමිතයෙ.", "URL": "https://sinhala.adaderana.lk/news.php?nid=93629", "Category": null, "Parent URL": null}