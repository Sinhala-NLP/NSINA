{"Source": "Adaderana", "Timestamp": "March 24, 2017 03:49 pm", "Headline": "  නීති උල්ලංඝණය කළ 470ට වැඩ වරදී", "News Content": "අනුරාධපුර පොලිස් කොට්ඨාසය තුළ සිදු කළ වැටලීමකදී රථවාහන වැරදි සහ මාර්ග නීති උල්ලංඝණය කළ පුද්ගලයින් 470 දෙනෙකු අත්අඩංගුවට ගෙන තිබේ. අනුරාධපුර කොට්ඨාසය භාර ජ්‍යේෂ්ඨ පොලිස් අධිකාරී රවී පීරිස් මහතා සඳහන් කළේ ඊයේ(23) රාත්‍රී පොලිස් බල ප්‍රදේශ 22ක මෙම වැටලීම් සිදුකළ බවයි. එහිදී බීමතින් රියපැදවූ රියදුරන් 17 දෙනෙකු, හිස්වැසුම් නොමැතිව යතුරුපැදි ධාවනය කළ පුද්ගලයින් 59 දෙනෙකු සහ රියදුරු බලපත්‍ර, නොමැතිව රිය ධාවනය කළ රියදුරන් 21 දෙනෙකු අත්අඩංගුවට ගෙන තිබේ. අනතුරුදායක ලෙස රිය පැදවූ රියදුරන් 5 දෙනෙකු සහ රක්ෂණ සහතික,ආදායම් බලපත්‍ර ඇතුළු වෙනත් ලේඛණ නොමැතිව රිය ධාවනය කළ රියදුරන් 76 දෙනෙකු සහ වෙනත් වැරදි සම්බන්ධයෙන් රියදුරන් 69 දෙනෙකු අත්අඩංගුවට ගත් බව ජ්‍යේෂ්ඨ පොලිස් අධිකාරී රවී පීරිස් මහතා පැවසුවේය.", "URL": "https://sinhala.adaderana.lk/news.php?nid=71307", "Category": null, "Parent URL": null}