{"Source": "Adaderana", "Timestamp": "October 9, 2010 08:42 am", "Headline": "පාන් පිටි වෙනුවට හාල් පිටි නිපැයුම් වැඩි කිරීමට කමිටුවක්", "News Content": "තිරිඟු පිටි වෙනුවට සහල් පිටි නිෂ්පාදන ප්‍රවර්ධනය කිරීම සඳහා ජාතික කමිටුවක් ස්ථාපිත කර තිබේ. සහල් පිටි ආශ්‍රිත ආහාර ජනතාව අතර ජනප්‍රිය කිරීම මෙම කමිටුවේ ප්‍රධාන කාර්යය බව සඳහන්ය. ඉදිරියේ දී බේකරි නිෂ්පාදන සඳහා සහල් පිටි 10% ත් 30 %ත් අතර ප්‍රමාණයක් මිශ්‍ර කිරීම අනිවාර්යය කිරීමට අදාළ නව නීති සම්පාදනය කිරීම සම්බන්ධයෙන් ද මෙම කමිටුවේ අවධානය යොමු කෙරෙනු ඇත. එමෙන්ම මහා පරිමාණ හා සුළු පරිමාණ සහල් පිටි කර්මාන්ත පිළිබඳ සංගණනයක් සිදුකිරීමට ද නියමිතය. ආනයනය කෙරෙන තිරිඟු පිටි සඳහා සෙස් බද්දක් අයකිරීමට ද පියවර ගන්නා බව සඳහන්ය.", "URL": "https://sinhala.adaderana.lk/news.php?nid=11374", "Category": null, "Parent URL": null}