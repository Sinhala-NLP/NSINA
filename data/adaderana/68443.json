{"Source": "Adaderana", "Timestamp": "January 23, 2017 09:10 am", "Headline": "වියළි කාලගුණයෙන් පීඩා විඳින්නන්ට පහසුකම්", "News Content": "දිවයිනේ ප්‍රදේශ කිහිපයකට වර්ෂාපතනය ඇද හැලුණද පවතින වියළි කාලගුණික තත්ත්වය හේතුවෙන් පුද්ගලයින් ලක්ෂ 10කට ආසන්න සංඛ්‍යාවක් පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි.උතුරු, නැගෙනහිර ප්‍රදේශවල ජනතාව මෙම අයහපත් කාලගුණික තත්ත්වයෙන් දැඩි අපහසුතාවයට පත්ව ඇති බව එම මධ්‍යස්ථානය සඳහන් කරයි.කෙසේවෙතත් ආපදා කළමනාකරණ මධ්‍යස්ථානය මගින් එම පීඩාවට පත් වූ සියලු පිරිස්වලට අවශ්‍ය පහසුකම් මේ වන විටත් ලබාදීමට කටයුතු කර ඇති බව එම මධ්‍යස්ථානය පවසයි.", "URL": "https://sinhala.adaderana.lk/news.php?nid=68443", "Category": null, "Parent URL": null}