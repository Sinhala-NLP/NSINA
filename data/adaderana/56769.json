{"Source": "Adaderana", "Timestamp": "January 29, 2016 05:22 pm", "Headline": "මහින්දත් කනගාටු වෙයි", "News Content": "අග්‍රාමාත්‍ය රනිල් වික්‍රමසිංහ මහතා පාර්ලිමේන්තුවේදී ඊයේ මාධ්‍යවේදින් පිළිබඳව කළ ප්‍රකාශය ගැන කනගාටු වන හිටපු ජනපති මහින්ද රාජපක්ෂ මහතා කියයි.ඔහු පැවසුවේ මාධ්‍යවේදීන්ට නිදහස තිබිය යුතු බවයි.මාධ්‍යවේදීන්ගේ නම් සඳහන් කිරීම සුදුසු නැති බවත්, එය වැරදි පූර්වාදර්ශයක් විය හැකි බවත්, හෙතෙම කියයි.මහ පරිමාණ වංචා පිළිබඳ ජනපති කොමිසමට හිටපු ජනපති මහින්ද රාජපක්ෂ මහතා අද (29) පෙරවරුවේ පැමිණියේය.ජනපතිවරණ සමයේදී රාජ්‍ය මාධ්‍ය ආයතනයක ප්‍රචාරය කළ දැන්වීම් සඳහා මුදල් නොගෙවී යැයි කියන සිද්ධියක් සම්බන්ධයෙන් කරන විමර්ශන වලට අදාළව හිටපු ජනපති මීට පෙරත් අවස්ථා කිහිපයකදීම එම කොමිසමට පැමිණ තිබුණි.", "URL": "https://sinhala.adaderana.lk/news.php?nid=56769", "Category": null, "Parent URL": null}