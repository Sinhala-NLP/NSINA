{"Source": "Adaderana", "Timestamp": "October 27, 2018 02:10 pm", "Headline": "මෛත්‍රීගම දී අලියෙකුගේ අවසානය තීන්දු වෙයි", "News Content": "පොලොන්නරුව, මෛත්‍රීගම ප්‍රදේශයේ දී විදුලි සැර වැදීමෙන් වන අලියෙකු මිය ගොස් තිබේ. ඊයේ(26) රාත්‍රීයේ මෙය සිදුව ඇති බව අද දෙරණ වාර්තාකරු පැවසීය. වයස අවුරුදු 35-40 ත් අතර පසු වු මෙම වන අලියා ගස්ලබු වගාවන්ට සිදු කරනු ලබන හානිය වැළැක්වීම සඳහා ගම්මුන් විසින් විදුලි රැහැන් ඇඳ තිබේ. විදුලි රැහැන් ඇඳ තිබු සැකකරු වනජීවි භාරයට ගැනීමට ගිය ද ගම්වාසීන් එයට ඉඩ ලබා දී නොමැති බව ද අප වාර්තාකරු පැවසීය. මිය ගිය වන අලියාගේ පශ්චාත් මරණ පරීක්ෂණය වනජීවි පශු වෛද්‍ය සමීර කලිඟුආරච්චි මහතා විසින් පවත්වා තිබේ. වැලිකන්ද පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=98317", "Category": null, "Parent URL": null}