{"Source": "Adaderana", "Timestamp": "March 24, 2013 09:04 am", "Headline": "උ.පෙළට අයදුම්පත් ගැනීම සෙනසුරාදා අවසන්", "News Content": "අධ්‍යයන පොදු සහතික පත්‍ර උසස් පෙළ විභාගය සඳහා අයඳුම්පත් භාර ගැනීම ලබන සෙනසුරාදා දිනයෙන් අවසන් වන බව විභාග දෙපාර්තමේන්තුව පවසයි. විභාග කොමසාරිස් ජනරාල් ඩබ්ලිව්.එම්.එන්.ජේ.පුෂ්පකුමාර මහතා පවසන්නේ එම දිනය යළි දීර්ඝ නොකරන බවයි. මෙවර උසස් පෙළ විභාගය අගෝස්තු මස 05 වැනිදා සිට 30 වැනිදා දක්වා පැවැත්විමට සැලසුම් කර ඇත. මේ අතර 5 වසර ශිෂ්‍යත්ව විභාගයට අදාළ අයඳුම් පත්‍ර ද ලබන මස 22 වන දිනට පෙර යොමුකරන ලෙස විභාග කොමසාරිස්වරයා ඉල්ලීමක් කරයි. එම අයඳුම්පත් දැනටමත් විදුහල්පතිවරයා වෙත යොමුකර ඇති අතර විභාගය අගෝස්තු මස 25 වැනිදා පැවැත්වීමට නියමිතය.", "URL": "https://sinhala.adaderana.lk/news.php?nid=32687", "Category": null, "Parent URL": null}