{"Source": "Adaderana", "Timestamp": "August 22, 2016 02:41 pm", "Headline": "කල් ඉකුත් වූ ආහාර අලෙවි කළ 4ක් කොටු", "News Content": "මිනිස් භාවිතයට නුසුදුසු කල් ඉකුත් වූ ආහාර අලෙවි කිරීමේ නිරතවුණු ව්‍යාපාරිකයින් සිව් දෙනෙකු මඩකළපුව කාත්තන්කුඩි ප්‍රදේශයේදී අත්අඩංගුවට ගෙන තිබේ.කාත්තන්කුඩි මහජන සෞඛ්‍ය වෛද්‍ය නිලධාරී කාර්යාලයේ නිලධාරීන් කණ්ඩායමක් විසින් සිදු කළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි.භාවිතයට නුසුදුසු තත්ත්වයේ තිබූ පැණි රස ආහාර වර්ග සහ බෝතල්වල අසුරණ ලද බීම වර්ග පරීක්ෂකවරුන් භාරයට ගෙන තිබේ.සැකකරුවන් හෙට(23) මඩකළපුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=63345", "Category": null, "Parent URL": null}