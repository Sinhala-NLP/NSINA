{"Source": "Adaderana", "Timestamp": "April 25, 2010 08:40 am", "Headline": "ලෝක මැලේරියා දිනය අදයි", "News Content": "ලෝක මැලේරියා දිනය අද ට යෙදී තිබේ. ලෝක ජනගහණයෙන් මිලියන 500 ක් වාර්ෂිකව මෙම රෝගයට ගොදුරු වන අතර ඉන් මිලියනක් මිය යන බව ලෝක සෞඛ්‍ය සංවිධානය පවසයි. 1997 වසරේ දී මැලේරියා රෝගය වැළඳුනු පුද්ගලයින් ලක්ෂ 4 ක් ශ්‍රී ලංකාවෙන් වාර්තා වූ අතර එය 2009 වසර වන විට 500 දක්වා අඩු වී ඇති බව සෞඛ්‍ය අමාත්‍යාංශය පෙන්වා දෙයි. මෙම තත්ත්වය දිගටම පවත්වා ගෙන යමින් 2014 වන විට මැලේරියා වසංගත රෝගය රටෙන් තුරන් කරන බව මැලේරියා මර්දන වැඩසටහනේ අධ්‍යක්ෂ වෛද්‍ය එස්.එල් දෙණියගේ මහතා පවසයි. පසුගිය වසර 12 ක කාලය තුළ මැලේරියා‍ රෝගය රටෙන් තුරන් කිරීම සඳහා විශේෂ වැඩසටහන් රැසක් දිවයින පුරා ක්‍රියාත්මක කර ඇති බව සෞඛ්‍ය අමාත්‍යාංශය නිවේදනය කරයි.", "URL": "https://sinhala.adaderana.lk/news.php?nid=7987", "Category": null, "Parent URL": null}