{"Source": "Adaderana", "Timestamp": "January 27, 2013 08:22 pm", "Headline": "රිය අනතුරෙන් මව්පියන් මරුට-දරුවන්ට බරපතළයි", "News Content": "තණමල්විල - ලුණුගම්වෙහෙර මාර්ගයේ දෙව්රම්වෙහෙර ප්‍රදේශයේ සිදුවූ රිය අනතුරකින් දෙදෙනකු ජීවිතක්ෂයට පත්ව තිබේ. වෑන් රථයක් සහ ත්‍රීරෝද රථයක් එකිනෙක ගැටීමෙන් මෙම අනතුර සිදුව ඇති බවත්,එකම පවුලේ අඹු සැමි යුවළ මෙසේ ජීවිතක්ෂයට පත්ව ඇති බවත් පොලීසිය පවසයි. ජීවිතක්ෂයට පත්වූ යුවළගේ දරුවන් දෙදෙනා බරපතළ තුවාල ලබා හම්බන්තොට රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=31131", "Category": null, "Parent URL": null}