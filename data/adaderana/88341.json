{"Source": "Adaderana", "Timestamp": "May 1, 2018 01:59 pm", "Headline": "ශ්‍රීලනිපයේ ඇමතිකම් දෙකක් එජාපෙට ඇවිත්", "News Content": "ශ්‍රී ලංකා නිදහස් පක්ෂයට හිමිව තිබු අමාත්‍යධූර දෙකක් නව කැබිනට් සංශෝධනය සමඟ එක්සත් ජාතික පක්ෂයට හිමිව ඇති බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි. නව කැබිනට් අමාත්‍යවරුන් අද(01) උදෑසන දිවුරුම් දීමෙන් අනතුරුව මාධ්‍ය වෙත අදහස් දක්වමින් අමාත්‍යවරයා මෙම අදහස් දැක්විය. සමාජ සවිබලගැන්වීම් සුභසාධන හා කන්ද උඩරට උරුමය සහ කම්කරු අමාත්‍යධුරයන් මෙලෙස එක්සත් ජාතික පක්ෂය නියෝජනය කරන මන්ත්‍රීන්ට හිමිව තිබේ. ඒ අනුව මීට පෙර සමාජ සවිබල ගැන්වීමේ අමාත්‍යධුරය හිමිව තිබුණේ එස්.බී.දිසානායක මහතාටය. එය මෙවර එක්සත් ජාතික පක්ෂය නියෝජනය කරමින් දයා ගමගේ මහතාට හිමිව ඇති අතර කම්කරු අමාත්‍යධූරය ද එක්සත් ජාතික පක්ෂ පාර්ලිමේන්තු මන්ත්‍රී රවීන්ද්‍ර සමරවීර මහතාට හිමි විය.", "URL": "https://sinhala.adaderana.lk/news.php?nid=88341", "Category": null, "Parent URL": null}