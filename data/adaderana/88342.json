{"Source": "Adaderana", "Timestamp": "May 1, 2018 02:15 pm", "Headline": "ගංජා පැළ 5ක් එක්ක 1ක් කොටුවෙයි", "News Content": "තලවකැලේ පොලිස් වසමට අයත් තලවකැලේ වතු නිවසක මල් පෝච්චියක වගා කර තිබු ගංජා පැළ පහක් සමඟ සැකකරුවෙකු අත්අඩංගුවට ගත් බව තලවකැලේ පොලීසිය පවසයි. මෙම සැකකරු නිවස ඉදිරිපිට මල් පෝච්චික කිසිවෙකුටත් සැක නොසිතන අකාරයට ගංජා වගා කර ඇති බව ලද තොරතුරක් මත අද(01) තලවකැලේ පොලීසිය නිලධාරීන් කළ වැටලීමකදි ගංජා පැළ පහක් සොයා ගත් බව තලවකැලේ පොලීසි සඳහන් කළේය. අඩි දෙකක් පමණ උසකින් යුක්ත ගංජා පැළ මාස දෙකක් පමණ එම මල් පොච්චිවල වැඩි ඇති බව පොලීසිය කියා සිටියේය. අත්අඩංගුවට ගත් සැකකරු හා ගංජා පැළ නුවරඑළිය මහෙස්ත්‍රාත් අධිකරණය වෙත ඉදිරිපත් කරන බව තලවකැලේ පොලීසි වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=88342", "Category": null, "Parent URL": null}