{"Source": "Adaderana", "Timestamp": "April 6, 2016 08:53 am", "Headline": "සෙල්ලකතරගම ඇළක මළ සිරුරු 2ක්", "News Content": "තියුණු ආයුධවලින් පහරදී ඝාතනය කළ බවට සැක කෙරෙන පුද්ගලයින් දෙදෙනෙකුගේ මළ සිරුරු සෙල්ලකතරගම ඇළ මාර්ගයකින් හමු වී තිබේ.සෙල්ලකතරගම, බුත්තල මාර්ගයේ මරුවංගුව අසළ ඇලක තීබී මෙම මළ සිරුරු සොයාගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය.මෙලෙස මියගොස් ඇත්තේ තිස්සමහාරාම, මුනියම්මාගම ප්‍රදේශයේ පදිංචිව සිටි 50 හැවිරිදි සහ 45 හැවිරිදි පුද්ගලයින් දෙදෙනෙකි.ඔවුන් දෙදෙනා පැමිණි බවට සැකකෙරෙන යතුරුපැදියක් ද අදාළ ස්ථානයේ තිබී සොයාගත් බව පොලීසිය පැවසුවේය.ඝාතනයට හේතුව හෝ සැකකරුවන් පිළිබඳ මෙතෙක් අනාවරණය වී නොමැති අතර කතරගම පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58982", "Category": null, "Parent URL": null}