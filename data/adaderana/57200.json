{"Source": "Adaderana", "Timestamp": "February 14, 2016 08:53 am", "Headline": "රැකියා විරහිත උප‍ාධිධාරීන්ගෙන් ගුරු හිඟයට විසඳුම් දෙනවා", "News Content": "රැකියා විරහිත උපාධිධාරීන් ගුරු සේවයට බඳවාගෙන ගුරු හිඟය පියවීමට රජයේ අවධානය යොමුව ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ පාසල්වලට අවශ්‍ය සම්පත් ලබා දී නැණවත් දරු පරපුරක් රටට දායදකරමින් ජාත්‍යන්තරය දිනා ගැනීමට දරුවන් සූදානම් කිරීම රජයේ ප්‍රමුඛ වගකීමක් වන බවයි.මින්නේරිය ජාතික පාසලේ කණිෂ්ඨ විද්‍යාගාරය හා තාක්ෂණාගාරය සිසු අයිතියට පවරාදීම සහ නව ශ්‍රවණාගාරයට මුල්ගල තැබීම වෙනුවෙන් ඊයේ පස්වරුවේ පැවති උත්සවයකට එක්වෙමින් ජනාධිපති මෛත්‍රීපාල සිරිසේන මහතා මේ බව පැවසීය.රටක සංවර්ධනය සමබර විය යුතු බව ද ජනාධිපතිවරයා එහිදී ප්‍රකාශ කළේය.", "URL": "https://sinhala.adaderana.lk/news.php?nid=57200", "Category": null, "Parent URL": null}