{"Source": "Adaderana", "Timestamp": "February 5, 2017 08:57 am", "Headline": "කැරලිකාර නායකයෙක් මරු දකියි", "News Content": "යුක්‍රේනයේ රුසියානු හිතවාදී කැරලිකාර කණ්ඩායම් අණදෙන නිලධාරිවරයෙකු බෝම්බ ප්‍රහාරයකින් ජීවිතක්ෂයට පත්ව තිබේ.ලුහන්සක් ප්‍රදේශයේ දී මෝටර් රථයක ඇටවු බෝම්බයක් පුපුරායාමෙන් ඔහු මෙලෙස ජීවිතක්ෂයට පත්ව ඇති බව විදෙස් මාධ්‍ය වාර්තා කළේය.අදාළ ප්‍රහාරය ත්‍රස්තවාදී ක්‍රියාවක් බවට කැරළිකාර කණ්ඩායම් චෝදනා එල්ල කළ ද එම චෝදනා ප්‍රතික්ෂේප කරන බව එරට ආරක්ෂක අංශ සඳහන් කළේය.2015 වර්ෂයේ සිට රුසියානු හිතවාදී කැරළි කණ්ඩායම් සහ යුක්‍රේන හමුදාවන් අතර ගැටුම් පැවතුණි.අදාළ අර්බුදය සම්බන්ධයෙන් යුක්‍රේන ජනාධිපතිවරයා සහ අමෙරිකානු ජනාධිපතිවරයා සමඟ පැවති දුරකථන සංවාදයකදී සටන් විරාමයක අවශ්‍යතාව පිළිබද අවධානය යොමුවී ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=69155", "Category": null, "Parent URL": null}