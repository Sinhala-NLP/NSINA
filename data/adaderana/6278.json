{"Source": "Adaderana", "Timestamp": "January 27, 2010 06:12 am", "Headline": "ජනපති තාමත් ඉදිරියෙන්", "News Content": "මේ වන විට ප්‍රකාශයට පත්ව ඇති ඡන්ද ප්‍රතිඵල අනුව ජනාධිපති මහින්ද රාජපක්ෂ මහතා ඉදිරියෙන් සිටින බව පෙනෙන්නට තිබේ. ඒ අනුව මෙතෙක් ප්‍රකාශිත ඡන්ද ප්‍රතිඵල වලින් ජනාධපති මහින්ද රාජපක්ෂ මහතා ඡන්ද 723362 ක් ලබා ඇති අතර එය ප්‍රතිශතයක් ලෙස ගත් කළ 60.18% ක් වේ. ජෙනරාල් සරත් ෆොන්සේකා මහතා ලබා ඇති ඡන්ද සංඛ්‍යාව 460725 ක් වන අතර ප්‍රතිශතයක් ලෙස 39.33 කි. වෙනත් ප්‍රකාශකයින් ලබා ඇති ඡන්ද සංඛ්‍යාව 17934 ක් වන අතර එය ප්‍රතිශතයක් ලෙස 1.49% කි. මේ වන විට මැතිවරණය පැවති දිවයිනේ දිස්ත්‍රීක්ක 22 ඇසුරින් දිස්ත්‍රීක්ක 20 තැපැල් ඡන්දය ප්‍රකාශයට පත් කර අවසන්ය. එම දිස්ත්‍රීක්ක 20 අතුරින් 18 ක් ජය ගැනීමට ජනාධිපති මහින්ද රාජපක්ෂ මහතා සමත් වී තිබේ. ඒ ගාල්ල,මාතර,හම්බන්තොට,කළුතර,කොළඹ,පුත්තලම,රත්නපුර,අනුරාධපුර,පොළොන්නරුව,නුවරඑළිය,බදුල්ල,මහනුවර,මාතලේ,කෑගල්ල,මොණරාගල,ත්‍රීකුණාමලය,දිගාමඩුල්ල, සහ වන්නි යන දිස්ත්‍රීක්කයි. සරත් ෆොන්සේකා මහතා යාපනය සහ මඩකළපුව, යන දිස්ත්‍රීක්ක වල තැපැල් ඡන්දය ජයග්‍රහණය කර ඇත. මෙි වන විට ආසන 20 ක නිල ඡන්ද ප්‍රතිඵලය ප්‍රකාශයට පත් වී ඇති අතර එයින් ආසන 15 ක ජය හිමිව ඇත්තේ ජනාධිපතිවරයාටයි.", "URL": "https://sinhala.adaderana.lk/news.php?nid=6278", "Category": null, "Parent URL": null}