{"Source": "Adaderana", "Timestamp": "September 4, 2019 03:58 pm", "Headline": "බල්ගේරියාවේ ග්‍රීගෝ ඩිමිට්‍රොව් විවෘත ටෙනිස් තරගාවලියේ අවසන් වටයට", "News Content": "අමෙරිකානු විවෘත ටෙනිස් තරගාවලියේ අවසන් පූර්ව වටය සඳහා සුදුසුකම් ලබා ගැනීමට බල්ගේරියාවේ ග්‍රීගෝ ඩිමිට්‍රොව් සමත් විය. ඒ ස්විට්සර්ලන්තය රොජර් ෆෙඩරර් පරාජයට පත් කරමින්. අමෙරිකානු විවෘත ටෙනිස් තරගාවලියේ අර්ධ අවසන් පූර්ව වටයේ තරගයක් පැවැත්වුනේ ස්විට්සර්ලන්තය රොජර් ෆෙඩරර් සහ බල්ගේරියාවේ ග්‍රීගෝ ඩිමිට්‍රොව් අතරයි. ඒ අනුව ආරම්භ වු තරගයේ පළමු වටය ලකුණු 6ට 3ක් ලෙස රොජර් ෆෙඩරර් ජය ගත් අතර දෙවන වටය ලකුණු 6ට 4ක් ලෙස ජය ගත්තේ ග්‍රීගෝ ඩිමිට්‍රොව් විසින්. තුන්වන වටය ලකුණු 6ට 3ක් ෆෙඩරර් ජය ගත් නමුත් සිව්වන වටය ප්‍රබල සටනකින් පසු ලකුණු 6ට 4ක් ලෙස ග්‍රීගෝ ඩිමිට්‍රොව් ජය ගැනීමට සමත් විය. තීරණාත්මක පස්වන සහ අවසන් වටය ඉතා පහසුවෙන් ලකුණු 6ට 2ක් ලෙස ජය ගත් ග්‍රීගෝ ඩිමිට්‍රොව් තරගය තරග වට 3ට 2ක් ලෙස ජය ගත්තේ මෙවර තරගාවලියේ අවසන් පූර්ව වටයේ තම ස්ථානය තහවුරු කර ගනිමින්. ග්‍රීගෝ ඩිමිට්‍රොව් ලෝක ටෙනිස් ශ්‍රේණිගත කිරීමේ සටහනේ 78 වන ස්ථානයේ පසුවන අතර ඔහු හමුවේ පරාජය වුණේ එම ශ්‍රේණිගත කිරීමේ සටහනේ 3 වන ස්ථානයේ පසුවන රොජර් ෆෙඩරර් වීම විශේෂත්වයක්.", "URL": "https://sinhala.adaderana.lk/news.php?nid=118273", "Category": null, "Parent URL": null}