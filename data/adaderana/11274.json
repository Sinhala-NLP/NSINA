{"Source": "Adaderana", "Timestamp": "October 4, 2010 09:15 am", "Headline": "ඊළමේ අගමැති හා කතානායක නම් කරයි", "News Content": "ද්‍රවිඩ ඊළාම් ඡායා රජය සඳහා අගමැති, කතානායක හා නියෝජ්‍ය කතානායක යන තනතුරු සඳහා පුද්ගලයින් නම් කර ඇති බව වාර්තා වේ. අමෙරිකාවේ නිව්යෝර්ක් නගරයේ පැවති රැස්වීමකදී එම රජය සඳහා යෝජිත ව්‍යවස්ථාව සම්මත කරගැනීමෙන් පසු මෙම නම් කිරීම් සිදුකර ඇති බව ද්‍රවිඩ ඊළාම් ඡායා රජය පවසයි. එල්. ටී. ටී. ඊ සංවිධානයේ හිටපු නීති උපදේශක වන විශ්වනාදන් රුද්‍රකුමාර් මහතා අග්‍රාමාත්‍ය ධුරය සඳහා ඒකඡන්දයෙන් තේරී පත්ව තිබේ. එමෙන්ම කතානායක හා නියෝජ්‍ය කතානායක ධූර සඳහා කැනඩාව හා ස්විට්සර්ලන්තය යන රට වල වෙසෙන පුද්ගලයින් දෙදෙනෙක් නම් කර ඇත. නිව්යෝර්ක් නේෂන්ස් ප්ලාස් හොටෙල්හි පසුගිය ඔක්තොම්බර් 01 වන දින මෙම විශේෂ රැස්වීම පවත්වා ඇත. එමෙන්ම හිටපු අමෙරිකානු නීතිපතිවරයා වන රම්සි ක්ලාක් මහතා ඇතුළු තවත් ජාත්‍යන්තර උසස් නිලධාරීන් කිහිපදෙනෙකුම මෙම රැස්වීම අමතා ඇති බව සඳහන්ය.‍", "URL": "https://sinhala.adaderana.lk/news.php?nid=11274", "Category": null, "Parent URL": null}