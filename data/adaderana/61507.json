{"Source": "Adaderana", "Timestamp": "June 26, 2016 02:08 pm", "Headline": "  ඉදිරියේදී විදුලි කප්පාදු නෑ", "News Content": "විදුලි බලාගාර ආශ්‍රිත ජලාශවලට මේ වන විට සියයට 80ක පමණ ජල මට්ටමක් පවතින බව විදුලි බල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.මේ හේතුවෙන් ඉදිරියේ දී කිසිඳු ආකාරයක විදුලි කප්පාදුවක් සිදු නොවන බව අමාත්‍යවරයා පවසයි.අනුරාධපුර දිස්ත්‍රික්කයේ විදුලිය සියයට සියයක් බවට පත්කිරීම සනිටුහන් කිරීම වෙනුවෙන් පැවති උත්සවයකට එක්වෙමින් අමාත්‍ය රංජිත් සියඹලාපිටිය මහතා මේ බව කියා සිටියේය.එහිදී වැඩිදුරටත් අදහස් දැක්වූ අමාත්‍යවරයා සඳහන් කළේ මේ වන විට අනුරාධපුර දිස්ත්‍රික්කයට අමතරව පොළොන්නරුව, කෑගල්ල සහ පුත්තලම යන දිස්ත්‍රික්කවලට ද සියයට සියයක් විදුලිය ලබාදී ඇති බවයි.", "URL": "https://sinhala.adaderana.lk/news.php?nid=61507", "Category": null, "Parent URL": null}