{"Source": "Adaderana", "Timestamp": "December 30, 2010 01:11 pm", "Headline": "ජනවාරියේ සිට මෝටර් රථ ලියාපදිංචි ගාස්තු ඉහළට", "News Content": "ලබන ජනවාරි මාසයේ සිට මෝටර් රථ ලියාපදිංචි ගාස්තුව ඉහළ දැමීමට තීරණය කර තිබේ. ඒ අනුව යතුරු පැදි සඳහා රුපියල් 500 ක ප්‍රමාණයකින් ද කාර් සඳහා රුපියල් 3000 ක ප්‍රමාණයකින් ද විවිධ ප්‍රමාණ වලින් ගාස්තු ඉහළ දමන බව මෝටර් රථ ප්‍රවාහන කොමසාරිස් ජනරාල් බී. ඩී. එල්. ධර්මප්‍රිය මහතා ප්‍රකාශ කළේය. අයවැය මගින් වාහන නව ලියාපදිංචි කිරීමේ ගාස්තු ඉහළ නැංවීම පිළිබඳ ඉදිරිපත් වූ යෝජනාව අනුව මෙසේ ජනවාරි මස එම ගාස්තු ඉහළ නංවන බව ඒ පිළිබඳව අද දෙරණට අදහස් දැක්වු මෝටර් රථ ප්‍රවාහන කොමසාරිස් ජනරාල් බී. ඩී. එල්. ධර්මප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=13159", "Category": null, "Parent URL": null}