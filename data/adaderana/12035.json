{"Source": "Adaderana", "Timestamp": "November 9, 2010 03:10 pm", "Headline": "විදෙස් රැකියා උප ඒජන්තවරුන්ට අලුත් ජොබ් එකක්", "News Content": "විදේශ රැකියා සඳහා පුද්ගලයින් යොමු කරන උප ඒජන්තවරුන් ඔවුන් සේවය කරන ඒජන්සි ආයතනය යටතේම විදේශ රැකියා ප්‍රවර්ධන සහායකයින් ලෙස ලියාපදිංචි කිරීමට ශ්‍රී ලංකා විදේශ සේවා නියුක්ති කාර්යාංශය පියවර ගෙන තිබේ. අධීක්ෂණයකින් ‍යුතුව විධිමත් ක්‍රමවේදයක් යටතේ මෙම වැඩපිළිවෙළ ක්‍රියාත්මක කරන බව එම කාර්යාංශය පවසයි. ඒ අනුව සියලු වලංගු ඒජන්සි ආයතන සහ ඔවුන් යටතේ ක්‍රියාත්මක වන උප ඒජන්තවරුන් විදේශ රැකියා ප්‍රවර්ධන සහායකයින් ලෙස බඳවා ගැනෙනු ඇත. මේ වසරේ දෙසැම්බර් 15 වැනිදාට පෙර ඊට අදාළ සියලු තොරතුරු කාර්යාංශය වෙත යොමු කළ යුතු බව විදේශ සේවා නියුක්ති කාර්යාංශය පවසයි.", "URL": "https://sinhala.adaderana.lk/news.php?nid=12035", "Category": null, "Parent URL": null}