{"Source": "Adaderana", "Timestamp": "May 17, 2013 04:21 pm", "Headline": "රන්දම් කොල්ලකරුවෙක් රිමාන්ඩ්", "News Content": "ගම්පහ, වැලිවේරිය, පුගොඩ ප්‍රදේශවල රන්මාල කොල්ලකෑම් සම්බන්ධයෙන් අත්අඩංගුවට ගත් සැකකරුවෙකු රක්ෂිත බන්ධනාගාර ගතකර තිබේ. ගම්පහ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔහු ලබන 27 වන දින දක්වා රක්ෂිත බන්ධනාගාර ගතකළ බව පොලීසිය පැවසුවේය. ගම්පහ නොවිසිඳුණු අපරාධ විමර්ශන අංශයේ නිලධාරීන් විසින් පසුගියදා සැකකරු අත්අඩංගුවට ගනු ලැබීය. ඒ අනුව ඔහුගෙන් සිදුකළ ප්‍රශ්න කිරීම්වල දී සොරකම් කරන ලද රන් මාල දෙකක් හා උකස් කරන ලද රිසිට් පත් කිහිපයක් පොලීසිය භාරයට ගෙන ඇති බව සඳහන්ය.", "URL": "https://sinhala.adaderana.lk/news.php?nid=34174", "Category": null, "Parent URL": null}