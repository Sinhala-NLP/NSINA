{"Source": "Adaderana", "Timestamp": "March 27, 2011 08:52 am", "Headline": "ජීව අත් බෝම්බ 5 ක් හමුවෙලා", "News Content": "කුච්චවේලි , සියාතුමගල් කළපු රක්ෂිතයේ තිබී ජීව අත්බෝම්බ 5ක් සොයා ගෙන ති‍බේ. ත්‍රිකුණාමලය පොලිසිය ප්‍රකාශ කර සිටියේ පොලිස් විශේෂ කාර්යාංශ ඒකකයේ නිලධාරීන් කණ්ඩායමක් විසින් මෙම අත්බෝම්බ සොයා ගෙන ඇති බවයි. මේ අතර මීගලෑව ප්‍රදේශයේ ධීවර කටයු‍තු වල නිරත වූ ධිවරයෙකුගේ දැලට ජීව අ‍ත්බෝම්බ 2ක් පැටලී තිබේ. කුරුණෑගල යුද හමුදා කඳවුරේ බෝම්බ නිෂ්ක්‍රීය අංශයේ නිලධාරීන් විසින් මෙම ජීව අත්බෝම්බ 2ක නිෂ්ක්‍රීය කර ඇති බව මීගලෑව පොලිසිය ප්‍රකාශ කරයි. මීගලෑව පොලිසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=15096", "Category": null, "Parent URL": null}