{"Source": "Adaderana", "Timestamp": "March 16, 2010 08:41 am", "Headline": "දිල්ලි ඩෙයාඩෙවිල්ස්ට කඩුලු 6ක ජයක් ", "News Content": "ඉන්දීය ප්‍රීමීයර්ලීග් ක්‍රිකට් තරගාවලියේ රාජස්ථාන් රෝයල් කණ්ඩායම සහ දිල්ලි ඩෙයාඩෙවිල්ස් කණ්ඩායම අතර ඊයේ පැවති තරගයෙන් දිල්ලි ඩෙයාඩෙවිල්ස් කඩුලු 6ක ජයක් ලබා ගැනීමට සමත් විය. මෙහි දී පළමුව පන්දුවට පහර දුන් රාජස්ථාන් රෝයල් කණ්ඩායම සිය පන්දුවාර 20 අවසානයේ කඩුළු 6 ක් දැවී ලකුණු 141 ක් ලබා ගත්තේය. ලකුණු 142 ක ඉලක්කයක් ලබා ගැනීමට පිටියට පිවිසි දිල්ලි ඩෙයාඩෙවිල්ස් ක්‍රීඩකයින් පන්දුවාර 17 කුත් පන්දු 1 ක් තුළ කඩුලු 4ක් පමණක් දැවී ජයග්‍රහණය ලබා ගැනීමට සමත් විය. එහි දී විරේන්ද්‍ර ශෙවාග් පන්දු 34 ක දී ලකුණු 75 ක් හිමිකර ගත්තේය‍. ඊයේ පැවති තරගයෙන් ද ශ්‍රී ලංකා කණ්ඩායමේ තිලකරත්න ඩිල්ෂාන් ලකුණු නොලබාම දැවී ගියේය. අද දිනයේ තවත් තරග දෙකක් පැවැත්වීමට නියමිතව ඇත.", "URL": "https://sinhala.adaderana.lk/news.php?nid=7298", "Category": null, "Parent URL": null}