{"Source": "Adaderana", "Timestamp": "March 31, 2016 11:18 am", "Headline": "ගිනි අවිය සමඟ ඇල්ලුවේ ඝාතකයාද?", "News Content": "අකුරැස්ස, ඉලුක්පැලැස්ස ප්‍රදේශයේදී සිදු වූ මනුෂ්‍ය ඝාතනයකට සම්බන්ධ සැකකරුවෙකු අත්අඩංගුවට ගෙන තිබේ.පොලීසිය පැවසුවේ ඝාතනය සිදු කළ ගිනි අවිය සමඟ ඔහු අත්අඩංගුවට ගෙන ඇති බවයි.අත්අඩංගුවට ගත් සැකකරු ඉලුප්පැල්ල ප්‍රදේශයේ පදිංචිකරුවෙක් බව සඳහන්ය.ඔහු අද(31) මාතර මහේස්ත්‍රාත් අධිකරණයට ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය.අකුරුස්ස ප්‍රදේශයේදී පදිංචිව සිටි 39 හැවිරිදි පුද්ගලයෙකු ඝාතනයට ලක්ව තිබුණේ පසුගිය 29 වනදායි.", "URL": "https://sinhala.adaderana.lk/news.php?nid=58778", "Category": null, "Parent URL": null}