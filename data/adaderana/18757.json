{"Source": "Adaderana", "Timestamp": "September 16, 2011 09:10 am", "Headline": "පලස්තීනය එක්සත් ජාතීන්ගේ පූර්ණ සාමාජිකත්වය ඉල්ලයි", "News Content": "එක්සත් ජාතීන්ගේ සංවිධානයේ පූර්ණ සාමාජිකත්වය ඉල්ලා සිටීමට පලස්තීනය තීරණය කර තිබේ. ඒ අනුව ලබන සතියේ දී එම ඉල්ලීම සිදුකරන බව වාර්තා වේ. පලස්තීන නායක මොහොමඩ් අබ්බාස් ඊට අදාළ ඉල්ලුම් පත්‍රය ලබන 23 වැනි දින ඉදිරිපත් කිරීමට නියමිතය. මේ අතර එක්සත් ජාතීන්ගේ වාර්ෂික හමුවේ දී අදාළ ඉල්ලීමට සිය විරෝධය පළ කරන බව ඊශ්‍රායල් අග්‍රාමාත්‍ය බෙන්ජමින් නෙතන්යාහු සඳහන් කර ඇත. අමෙරිකා එක්සත් ජනපදය ඇතුළු රටවල් කිහිපයක් ද මෙම ඉල්ලීමට විරෝධය පළ කරනු ඇති බ විදෙස් වාර්තා සඳහන් කරයි.", "URL": "https://sinhala.adaderana.lk/news.php?nid=18757", "Category": null, "Parent URL": null}