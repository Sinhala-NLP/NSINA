{"Source": "Adaderana", "Timestamp": "August 8, 2014 11:19 am", "Headline": "බසය අනතුරේ - සෙබළුන් ‍රෝහලේ", "News Content": "මින්නේරිය, ත්‍රිකෝණමඩුව මරදන්කඩවල ප්‍රදේශයේදී යුධ හමුදා සෙබළුන් රැගත් බස් රථයක් අනතුරට ලක්වීමෙන් තුවාල ලැබූ සෙබළුන් 10 දෙනෙකු පොළොන්නරුව රෝහලට ඇතුළත් කර තිබේ. ඊයේ රාත්‍රියේ මෙය සිදුව ඇති අතර වැලිකන්ද යුද හමුදා 222 බලසේනා මුලස්ථානයට අයත් බස් රථයක් මෙලෙස අනතුරට ලක්ව ඇත. බස් රථය රියදුරුට පාලනය කර ගත නොහැකිව මාර්ගයේ තිබු බෝක්කු ඇන්දක ගැටීමෙන් අනතුර සිදුව ඇති බවට සිදුකළ මුලික පරික්ෂණ වලදී අනාවරණය වී ඇති බව පොලීසිය සඳහන් කළේය. මින්නේරිය පොලීසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=45213", "Category": null, "Parent URL": null}