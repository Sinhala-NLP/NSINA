{"Source": "Adaderana", "Timestamp": "June 2, 2011 11:14 am", "Headline": "අභියාචනය ඉල්ලා අස්කරගනියි -ළමුන් ඇතුළත් කිරීම ඇරඹෙයි", "News Content": "ඇහැලියගොඩ, ධර්මපාල ප්‍රාථමික විද්‍යාලයේ පළමු වසරට ළමුන් ඇතුළත් කරන්නැයි පළාත්බද මහාධිකරණය ලබාදුන් නියෝගයට එරෙහිව කොළඹ අභියාචනාධිකරණය හමුවේ ගොනුකළ අභියාචනය ඉල්ලා අස්කර ගැනීමට සබරගමුව පළාත් සභාව පියවර ගෙන තිබේ. ඒ අනුව අදාළ පාසැලට ළමුන් ඇතුළත් කර ගැනීමේ කටයුතු අද(02) ආරම්භ කෙරෙන බව සබරගමුව පළාත් මහ ඇමති මහීපාල හේරත් මහතා පවසයි. ඇහැලියගොඩ ධර්මපාල ප්‍රාථමික විද්‍යාලයේ පළමු වසරට ළමුන් 244 දෙනෙකු ඇතුළත් කර ගන්නා ලෙස සබරගමුව පළාත්බද මහාධිකරණය නියෝග කරනු ලැබීය. අදාළ නියෝගයට අනුව එම පාසලට ළමුන් ඇතුළත් කරගැනීමට අදාළ සාකච්ඡාවක් මහීපාල හේරත් මහතාගේ ප්‍රධානත්වයෙන් ඊයේ(01) පැවැත්වුණි.", "URL": "https://sinhala.adaderana.lk/news.php?nid=16489", "Category": null, "Parent URL": null}