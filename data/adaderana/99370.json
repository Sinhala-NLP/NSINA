{"Source": "Adaderana", "Timestamp": "November 17, 2018 05:32 pm", "Headline": "නවක වදය ගැන හෙළි කළාට ගුටි පුජා", "News Content": "රාජගිරිය දේශිය වෛද්‍ය විද්‍යා ආයතනයේ සිසුන් පරිසකට එම ආයතනයේම තවත් සිසුන් පිරිසක් පහර දී ඇත. ආයතනය තුළ සිදුවන නවක වදය සම්බන්ධයෙන් සිදුකළ හෙළිදරව්වක් මෙම පහරදීමට හේතු වී ඇති බව වාර්තා වේ. අද දෙරණ විසිහතර පැය ප්‍රවෘත්ති නාලිකාවේ විකාශය වන OPEN MIC වැඩසටහන මඟින් නවක වදය සම්බන්ධයෙන් වූ විශේෂ සාකච්ඡාවක් පසුගියදා පැවත්වු අතර එහිදී නවක සිසුන්ට විශ්වවිද්‍යාල තුළ අත්විඳිමීට සිදුවන පීඩාවන් සම්බන්ධයෙන් රාජගිරිය දේශිය වෛද්‍ය විද්‍යා ආයතනයේ සිසුන් පිරිසක් යම් ආනාවරණයක් සිදුකරනු කළේය. මෙම වැඩසටහන විකාශය වීමෙන් පසු නවක වද විරෝධි සිසුන්ට එම විශ්ව විද්‍යාලයේම සිසුන් පිරිසක් නවක වදය පිළිබඳව හෙළිකළ බවට චෝදනා කරමින් පහරදී ඇත. පහරදීමෙන් සිසුන් දෙදෙනෙකු තුවාල ලබා ජාතික රෝහලට ඇතුලත් කර ඇති අතර ඔවුන් එහි නේවාසිකව ප්‍රථිකාර ලබා මේවනවිට රෝහලෙන් පිටව ගොස් ඇත. මේ සම්බන්ධයෙන් අපකළ විමසිකදී රාජගිරිය දේශිය වෛද්‍ය විද්‍යා ආයතනයේ පාලනාධිකාරිනිය සඳහන් කළේ එවැනි පහරදීමක් සිදුව ඇති බවත් වහාම ඒ සම්බන්ධයෙන් ආයතන මට්ටමෙන් පරීක්ෂණයක් පවත්වන බවත්ය.", "URL": "https://sinhala.adaderana.lk/news.php?nid=99370", "Category": null, "Parent URL": null}