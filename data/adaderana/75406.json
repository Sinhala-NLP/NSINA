{"Source": "Adaderana", "Timestamp": "July 19, 2017 10:01 am", "Headline": "බුදුරුව සහිත ඇඳුමකින් සිටි ඉන්දියානු කතක් පොලීසියට හසුවෙයි", "News Content": "බුදු රුවක් සහිත ඇඳුමකින් සැරසි සිටි ඉන්දියානු සංචාරක කාන්තාවක් ශ්‍රී ලංකා පොලීසිය විසින් රඳවාගෙන ප්‍රශ්න කර තිබේ. බුදුරජාණන් වහන්සේගේ ප්‍රතිරූපයට හානි වන ලෙස ඇඳුම් පැළදුම් මෙන්ම නොයෙක් විසිතුරු භාණ්ඩ නිර්මාණය මෙන්ම නොගැළපෙන ස්ථානවල බුදුරුව නිරූපණය කිරීම පවා ලංකාව තුළ දඩුවම් ලැබිය හැකි වරදකි. කෙසේ වෙතත් 2014 වසරේදී ද බුදුරජාණන් වහන්සේගේ රූපය ශරීරයේ ඇද තිබු බ්‍රිතාන්‍ය ජාතික සංචාරකයෙක් පිටුවහල් කිරීමට කටයුතු යොදා තිබිණි. 26 හැවරිදි සංචාරක කාන්තාවක් වන ඇය දකුණු වෙරළ තීරය ආශ්‍රිතව බෙන්තොට ආසන්නයේ නිවාඩු නිකේතනයක නිවාඩු දිනයක් ගත කිරීමට පැමැණ ඇති අතර කොළඹ පිහිටි වෙළෙඳ සංකීර්ණයක් තුළදී මෙලෙස පොලිස් බාරයට ලක්ව තිබේ.", "URL": "https://sinhala.adaderana.lk/news.php?nid=75406", "Category": null, "Parent URL": null}