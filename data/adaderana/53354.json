{"Source": "Adaderana", "Timestamp": "August 20, 2015 10:12 am", "Headline": "විමල්ගේ බිරිය FCID කැඳවයි - ගම්මන්පිල රහස් පොලීසියේ", "News Content": "ප්‍රකාශයක් සටහන් කර ගැනීම සඳහා ජාතික නිදහස් පෙරමුණේ නායක විමල් වීරවංශ මහතාගේ බිරිඳ වන ශෂී වීරවංශ හෙවත් ෂෙහාසා උදයන්ති රණසිංහ පොලිස් මූල්‍ය අපරාධ විමර්ශන කොට්ඨාසයට කැඳවා තිබේ.වත්කම් සම්බන්ධයෙන් ප්‍රකාශයක් ලබාගැනීම සඳහා මෙම කැඳවීම සිදුකර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ඒ අනුව අද පෙරවරුවේ ශෂී වීරවංශ මහත්මිය මූල්‍ය අපරාධ කොට්ඨාසයට පැමිණ ඇති අතර මේ වන විට ඇයගෙන් ප්‍රශ්න කිරීම් සිදුකරමින් සිටින බව සඳහන්ය.මේ අතර උදය ගම්මන්පිල මහතාද ප්‍රකාශයක් ලබාගැනීම සඳහා අද පෙරවරුවේ අපරාධ පරීක්ෂණ දෙපාර්තමේන්තුවට කැඳවා ඇත.", "URL": "https://sinhala.adaderana.lk/news.php?nid=53354", "Category": null, "Parent URL": null}