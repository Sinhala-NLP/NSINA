{"Source": "Adaderana", "Timestamp": "October 5, 2012 11:22 am", "Headline": "සරසවි ඇදුරෝ හෙට බැසිල් හමුවෙයි", "News Content": "විශ්ව විද්‍යාල ආචාර්යවරුන්ගේ සමිති සම්මේලනය හෙට (06) දින ආර්ථික සංවර්ධන අමාත්‍ය බැසිල් රාජපක්ෂ මහතා හමුවීමට නියමිත බව ආචාර්යවරුන්ගේ සමිති සම්මේලනයේ මාධ්‍ය ප්‍රකාශක ආචාර්ය මහීම් මෙන්ඩිස් මහතා පවසයි. ඒ සඳහා මේ වනවිට තම සංවිධානයට නිල වශයෙන් දැනුම් දී ඇති බවත් ඒ අනුව හෙට දිනයේ විශ්ව විද්‍යාල අර්බුධය සම්බන්ධයෙන් විධිමත් සාකච්ඡාවක් සිදුකෙරෙනු ඇති බවත් හෙතෙම සඳහන් කළේය. එසේවුව මීට පෙරාතුව ඊයේ (04) විශ්ව විද්‍යාල ආචාර්යවරුන් සමඟ රජය සාකච්ඡාවක් පවත්වන බවට ප්‍රචාරයක් ගෙන ගියද ඒ වනවිට එවැනි සාකච්ඡාවක් සම්බන්ධයෙන් තමන්ට කිසිදු දැනුම්දීමක් කළ නොතිබූ බවත් ආචාර්යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=28031", "Category": null, "Parent URL": null}