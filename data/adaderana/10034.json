{"Source": "Adaderana", "Timestamp": "August 5, 2010 08:44 am", "Headline": "අවසන් ටෙස්ට් ගැටුම තෙවන දිනට ", "News Content": "ඉන්දු - ශ්‍රී ලංකා අවසන් ටෙස්ට් ක්‍රිකට් තරගයේ තෙවන දිනය අදය. ඊයේ දිනය නිමා වන විට සිය පළමු ඉනිම ක්‍රීඩා කරමින් සිටි ඉන්දීය කණ්ඩායම කඩුලු දෙකක් දැවී ලකුණු 180ක් ලබා ගැනීමට සමත් විය. ඉන්දීය කණ්ඩායම වෙනුවෙන් නොදැවි පන්දුවට පහර දෙන වීරේන්ද්‍ර ෂෙවාග් ලබා ඇති ලකුණු සංඛ්‍යාව 97කි. සචින්තෙන්ඩුල්කාර් ද නොදැවි ලකුණු 40ක් ලබා කඩුල්ලේ රැඳී සිටියි. පන්දු යැවීමේ දී ශ්‍රි ලංකා කණ්ඩායම වෙනුවෙන් ලසිත් මාලිංග සහ ඇන්ජලෝ මැතිව්ස් එක් කඩුල්ල බැගින් බිඳ හෙළීමට සමත් විය. තරගයේ පළමු ඉනිම වෙනුවෙන් පන්දුවට පහර දුන් ශ්‍රී ලංකා කණ්ඩායම සියලු දෙනා දැවී ලබාගත් ලකුණු සංඛ්‍යාව 425කි. එම ඉනිම වෙනුවෙන් තිලාන් සමරවීර නොදැවී ලකුණු 137 ක් ලබා ගැනීම සුවිශේෂී කරුණක් විය.", "URL": "https://sinhala.adaderana.lk/news.php?nid=10034", "Category": null, "Parent URL": null}