{"Source": "Adaderana", "Timestamp": "July 1, 2011 11:01 am", "Headline": "සැදැහැවතුන්ට ජනශක්ති සහය අඛණ්ඩව තෙවෙනි වරටත්", "News Content": "පසුගිය වසර කිහිපය මුළුල්ලෙහි සාර්ථක ලෙසින් අනුරාධපුර, මහනුවර, කතරගම, මඩු වැනි වන්දනා සමයන් පුරාවට නොමිලේ වාහන ආපදා සේවා ලබාදෙමින් සැදැහැවතුන්ගේ පහසුව වෙනුවෙන් කටයුතු කළ ජනශක්ති ඉන්ෂුවරන්ස් සමාගම මෙවර ද එවැනිම ආකාරයේ වැඩසටහනක් කි‍්‍රයාත්මක කළේය. මේ අනුව අඛණ්ඩව තුන්වැනි වතාවටත් පසුගිය පොසොන් පොහොය සමයේ දී අනුරාධපුර හා මිහින්තලේ නගර කේන්ද්‍ර කර ගනිමින් සැදැහැවතුන්ගේ මෙන්ම ප‍්‍රදේශයේ ජනතාවගේ ද පහසුව තකා පෙර කී ආකාරයේ වැඩසටහනක් කි‍්‍රයාත්මක කළේය. මෙම වාහන ආපදා සේවයෙ හි ප‍්‍රතිලාභ භුක්ති වින්ඳේ ජනශක්ති ෆුල් ඔප්ෂන් රක්‍ෂණ හිමියන් පමණක්ම නොවේ. මන්ද, කුමන රක්‍ෂණ සමාගමක ඔබගේ වාහනය රක්‍ෂණය කර තිබුණත් මෙම සේවාව ලබාගැනීමට එය බාධාවක් නොවූ හෙයිනි. පොසොන් පොහොය සමයේ ජූනි 14 වැනි දා සිට 17 වැනි දා දක්වා උදෑසන 9.00 සිට මධ්‍යම රාති‍්‍රය දක්වා දියත් කෙරුණු මෙම වාහනා ආපදා සේවයට නවීනතම ආම්පන්නවලින් සන්නද්ධ වූ ඉහළ නිපුණත්වයකින් හෙබි කාර්මික ශිල්පීන් ගණනාවක්ම එක්විය. රථවාහනවල පැන නඟින බැටරි දෝෂ, විදුලි (ඉලෙක්ටි‍්‍රක්) දෝෂ, ටයර් සිදුරුවීම්, ක්ලච් සහ තිරිංග දෝෂ, ඉන්ධන දෝෂ යනාදි වශයෙන් අවස්ථා ගණනාවක දී සේවාවන් සලසා දීමට මෙවර වාහන ආපදා සේවයේ දී හැකිවිය. වාහන 100 කට අධික ප‍්‍රමාණයකට මෙහි දී සේවාවන් ලබා දෙනු ලැබූ අතර දිවයිනේ විවිධ ප‍්‍රදේශවලින් පැමිණි දහස් ගණනක් ජනතාවට සිය වාහන ක‍්‍රියා විරහිත වූ අවස්ථාවේ දී මෙම සේවාව ලබා ගැනීමට ඉඩ ලැබුණි. මේ හේතුවෙන් කිසිදු ගැටළුවකින් හා අනවශ්‍ය මානසික පීඩනයකින් තොර ව සිය කාර්යයන් ඉටු කර ගැනීමට බැතිමතුන්ට අවස්ථාව උදාවිය. මෙහි දී සිය අදහස් දැක්වූ උතුරු මැද පළාත භාර නියෝජ්‍ය පොල්ස්පති කිත්සිරි දයානන්ද මහතා කියා සිටියේ ජනශක්ති විසින් ස්වෙච්ඡාවෙන් කි‍්‍රයාත්මක කරන ලද මෙම වැඩපිළිවෙල පිළිබඳව සිය ස්තුතිය පළ කරන බවයි.\"පැනනැඟිය හැකිව තිබූ බොහෝ අනවශ්‍ය වාහන තදබද අවස්ථාවන් ජනශක්ති විසින් කි‍්‍රයාත්මක කරනු ලැබූ මෙම වාහන ආපදා සේවයත් සමඟ මග හරවා ගැනීමට හැකිවූ බව අපට තහවුරු වුණා. මෙම සේවාව, මෙවර වන්දනා සමයට එක් වූ බැතිමතුන් බොහෝ දෙනෙකුගේ ප‍්‍රසාදයට ලක්වූ කාරණයක් වුණා.\"යැයි ඔහු වැඩිදුරටත් පැවසීය. මෙම සත්කාර්යයේ තවත් පියවරක් ඉදිරියට තබමින් මිහින්තලය රජමහා විහාරයේ විහාරාධිපතිහිමියන් වහන්සේ සහ පුරාවිද්‍යා දෙපාර්තුමේන්තුව සමඟ එක්වෙමින් පූජා නගරය තුළ පිහිටි අප‍්‍රකට ස්ථානයන් හි සුවිශේෂීතාව හා වැදගත්කම දැක්වෙන පුවරු සිවිකිරීමට ඉදිරියේ දී පියවර ගැනෙනු ඇත. මේ පිළිබඳ අත්පති‍්‍රකා පසුගිය වන්දනා සමයේ දී බෙදාහැරුණු අතර එය බැතිමතුන්ට ඉතා ප‍්‍රයෝජනවත් විය. මේ අතර සිසෙත් පදනම හා එක්වෙමින් මිහින්තලේ විහාරය වෙත නෙළුම් මල් ලක්‍ෂයක් පූජා කිරීමට ද ජනශක්ති කටයුතු කළේය. පහළොස් දහසකට අධික බැතිමතුන් පිරිසකගේ සහභාගීත්වයෙන් පැවති මෙම පුණ්‍යකර්මය ඉතා විචිත‍්‍රවත් එකක් විය. ජනශක්ති ඉන්ෂූවරන්ස් සමාගමේ අලෙවි අංශයේ ප‍්‍රධානී පැඞී වීරසේකර මහතා අදහස් දක්වමින් මෙසේ කියා සිටියේය.\"ආයතනික පුරවැසියන් වශයෙන් මෙරට ජනතාවට සේවය කිරීමට හැකියාව ලැබීම පිළිබඳ අප ඉතා සතුටට පත්වෙනවා. වගකිව යුතු ආයතනික පුරවැසියෙකු වශයෙන් අපගෙන් සමාජයට සිදුවිය යුතු සේවාවන් ගැන අපට මනා වැටහීමක් තිබෙනවා. මෙවැනි සමාජ සත්කාරක කටයුතු තුළින් ජනතාවට සේවය කිරීමට හැකිවීම අපට ඉමහත් ආඩම්බරයක්.\" ලාංකීය රක්‍ෂණ කර්මාන්තය තුළ තවත් විප්ලවයක් සිදුකරමින් මෙරට පළමු වතාවට පැය 24 පුරාවටම කි‍්‍රයාත්මක වාහන ආපදා සේවයක් දියත් කිරීමට ජනශක්ති ඉන්ෂුවරන්ස් පසුගියදා කටයුතු කළේය. ජනශක්ති පාරිභෝගිකයින්ට පමණක් නොව මෙරට සියලූම රථවාහන පදවන්නන් වෙනුවෙන් වන මෙම\"ෆුල් ඔප්ෂන් වෙහිකල් ඉමර්ජන්සි රක්‍ෂණාවරණය\"වසරේ දින 365 දීම පැය 24 පුරාවටම කි‍්‍රයාත්මක වන්නකි. ඉතා සුලූ මුදලකට මෙම ආවරණය ලබා ගත හැකි වීම සුවිශේෂයි. පුළුල් වූ සේවාවන් රැසක්ම පිරිනමනු ලබන මෙම රක්‍ෂණාවරණය මෑත කාලයේ දී මෙරට රක්‍ෂණ කර්මාන්තයට එක් වූ සුවිශේෂී රක්‍ෂණ සැලසුමකි. ජනශක්ති ඉන්ෂුවරන්ස් සමාගම ගෙවී ගිය වසර ගණනාව තිස්සේ විවිධ වූ සමාජ සත්කාරක වැඩසටහන්වල නිරත වී සිටී. ඒවා අතර ඩෙංගු උණ රෝගය පිළිබඳ දැනුවත් කිරීමේ ව්‍යාපෘති, ග‍්‍රාමීය ප‍්‍රදේශවල නළ ළිං, ජංගම රෝහල්, ආරක්ෂිත ලාම්පු, පාපැදි සදහා ආලෝක පරාවර්තන ව්‍යාපෘති, මාර්ග නාම පුවරු, රියදුරන් සඳහා ආරක්ෂක උපදෙස් පුවරු, රෝහල්වල දිශාව දැක්වීමේ නාම පුවරු A(H1N1) වෛරසය පිළිබඳ දැනුවත් කිරීම හා වන්දනා සමයන්හි රථවාහන ආපදා සේවය ආදිය වේ. තවද මෙරට පාසල් ළමුන් හා රථවාහන පදවන්නන්ගේ ආරක්‍ෂාව තහවුරු කිරීම සඳහා ව්‍යාපෘතියක් ඉ.ා නොබෝ දිනයකින් කි‍්‍රයාත්මක කිරීමට ජනශක්ති ඉන්ෂුවරන්ස් සමාගම බලාපොරොත්තු වේ.", "URL": "https://sinhala.adaderana.lk/news.php?nid=17118", "Category": null, "Parent URL": null}