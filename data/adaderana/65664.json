{"Source": "Adaderana", "Timestamp": "November 3, 2016 09:11 am", "Headline": "‍ බෙංගාලබොක්ක අවුල්-කැළඹිල්ල අවපාතයක් වෙලා", "News Content": "බෙංගාලබොක්ක ප්‍රදේශයේ පහල වායු ගෝලයේ පැවති කැළඹිලි තත්ත්වය පීඩන අවපාතයක් දක්වා වර්ධනය වී තිබේ.කාලගුණ විද්‍යා දෙපාර්තමේන්තුව කියා සිටියේ මේ හේතුවෙන් දිවයිනේ බොහෝ ප්‍රදේශ වලට වැසි හෝ ගිගුරුම් සහිත වැසි අපේක්ෂා කරන බවයි.දකුණ , මධ්‍යම ,බස්නාහිර සහ සබරගමු පළාත් වලට මිලි මීටර සීයයට වැඩි වර්ෂාපතනයක් ඇති විය හැකි බව කාලගුණ විද්‍යා දෙපාර්තමේන්තුව පවසයි.නොවැම්බර් 07 වන දින දක්වා මෙම කාලගුණ තත්ත්වය බලාපොරොත්තු විය හැකි අතර දකුණ, මධ්‍යම, බස්නාහිර සහ සබරගමු පළාත් වල උදය කාලයේදී මීදුම් තත්ත්වයක් ද අපේක්ෂා කරන බව කාලගුණ විද්‍යා දෙපාර්තමේන්තුව වැඩිදුරටත් කියා සිටියි.", "URL": "https://sinhala.adaderana.lk/news.php?nid=65664", "Category": null, "Parent URL": null}