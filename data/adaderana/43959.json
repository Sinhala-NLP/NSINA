{"Source": "Adaderana", "Timestamp": "June 14, 2014 11:06 am", "Headline": "එල්.ටී.ටී.ඊ. සාමාජිකයින් 5ට නෙදර්ලන්තයේදී මරණ දඬුවම් ", "News Content": "එල්.ටී.ටී.ඊ සාමාජිකයින් 05 දෙනෙකුට නෙදර්ලන්ත අධිකරණයක් විසින් සිර දඬුවම් නියම කර තිබේ. මෙම එල්.ටී.ටී.ඊ සාමාජිකයින්ට වසර 02 සිට වසර 06 දක්වා සිර දඬුවම් නියම කර ඇති බව විදෙස් මාධ්‍ය වාර්තා කළේය. එල්.ටී.ටී.ඊ සංවිධානයට මුදල් එක්රැස් කිරීම මොවුන්ට එරෙහිව එල්ලවී ඇති චෝදනාව බව වාර්තා වෙයි. කෙසේ වෙතත් 2003 වසරේ සිට 2010 වසර දක්වා මොවුන් ඍජුව එල්.ටී.ටී.ඊ ක්‍රියාකාරකම්වලට සම්බන්ධවී ඇති බව තොරතුරු අනාවරණයවී තිබේ. මොවුන් නෙදර්ලන්තය මුලික කර ගනිමින් සිදුකළ එල්.ටී.ටී.ඊ ක්‍රියාකාරකම්වල නායකයන් ලෙසද කටයුතු කර ඇති බව සඳහන් වෙයි. එල්.ටී.ටී.ඊ ප්‍රචාරන කටයුතු සම්බන්ධයෙන් ද මොවුන්ට චෝදනා එල්ලවී තිබුණි. කෙසේ වෙතත් මෙම එල්.ටී.ටී.ඊ සැකකරුවන් අදාළ නඩු තීන්දුව සම්බන්ධයෙන් අභියාචනයක් ඉදිරිපත් කිරීමට ද නියමිත බව සඳහන් වෙයි.", "URL": "https://sinhala.adaderana.lk/news.php?nid=43959", "Category": null, "Parent URL": null}