{"Source": "Adaderana", "Timestamp": "October 20, 2015 05:01 pm", "Headline": "  අලි රොෂාන් ළඟ සිටි අලි ඇතුන් ගැන වාර්තාවක් ඉල්ලයි", "News Content": "සමරප්පුලිගේ රොෂාන් නොහොත් අලි රොෂාන් නමැති පුද්ගලයා විසින් නීති විරෝධීව රඳවා සිටියදී සොයාගත් අලි ඇතුන් 21 දෙනා සම්බන්ධයෙන් පරීක්ෂණ පවත්වා වාර්තාවක් ඉදිරිපත් කරන ලෙස කොළඹ ප්‍රධාන මහේස්ත්‍රාත් අධිකරණය නියෝග කර තිබේ.අපරාධ පරීක්ෂණ දෙපාර්තමේන්තුවට අදාළ නියෝගය ලබාදී ඇති බව සඳහන්ය. අලි රොෂාන් විසින් රඳවා තිබු අලි ඇතුන් 21 දෙනෙකු වනජීවි දෙපාර්තමේන්තුව භාරයට ගෙන ඇති අතර එම අලි ඇතුන් ලියාපදිංචි කර ඇත්තේ ව්‍යාජ ලේඛන ඉදිරිපත් කරමින් බව අපරාධ පරීක්ෂණ දෙපාර්තමේන්තුව අධිකරණයට දැනුම් දී ඇත.එම අලි ඇතුන් මුදාහැරීමේ නියෝගයක් නිකුත් කරන ලෙස එම අලි ඇතුන්ගේ හිමිකරුවන්ගේ පාර්ශවය විසින් අධිකරණයට ඉල්ලීමක් සිදුකර තිබේ.කෙසේ වෙතත් කොළඹ ප්‍රධාන මහේස්ත්‍රාත් ගිහාන් පිලපිටිය මහතා අපරාධ පරීක්ෂණ දෙපාර්තමේන්තුවට දැනුම් දුන්නේ එම අලි ඇතුන් ලියාපදිංචි සහතික පිළිබඳව පරීක්ෂණයක් පවත්වා වාර්තාවක් ඉදිරිපත් කරන ලෙසයි. එම වාර්තා ඉදිරිපත් වීමෙන් පසුව අලි ඇතුන් මුදාහැරීම සම්බන්ධයෙන් තීන්දුවක් ගන්නා බව මහේස්ත්‍රාත්වරයා දැනුම් දී ඇත.", "URL": "https://sinhala.adaderana.lk/news.php?nid=54570", "Category": null, "Parent URL": null}