{"Source": "Adaderana", "Timestamp": "February 27, 2015 12:10 am", "Headline": " උසස් පෙළ කරන්න ගණිතය  අවශ්‍යම නැහැ", "News Content": "අධ්‍යාපන පොදු සහතික පත්‍ර සාමාන්‍ය පෙළ ගණිතය විෂය අසමත් සිසුන්ට ද උසස් පෙළ විභාගයට පෙනී සිටීමට අවස්ථාව ලබා දී ඇති බව අධ්‍යාපන අමාත්‍යාංශය පවසයි. එම අමාත්‍යාංශය පවසන්නේ උසස් පෙළ සඳහා අයදුම් කිරීමේදී ගණිතය සමත්වීමේ අවශ්‍යතාවයක් නොමැති බවයි.කෙසේ වෙතත්, යම් රැකියාවකට, වෘත්තියකට , පාඨමාලාවකට, ආයතනයකට හෝ කිසියම් කාර්යකට සාමාන්‍ය පෙළ ගණිතය විෂය සමත්වීමේ අවශ්‍යතාව දක්වා ඇති විටක මෙම සහනය මත එය නිදහස් නොවන බව ද අධ්‍යාපන අමාත්‍යාංශය වැඩිදුරටත් අවධාරණය කරයි.", "URL": "https://sinhala.adaderana.lk/news.php?nid=49612", "Category": null, "Parent URL": null}