{"Source": "Adaderana", "Timestamp": "April 22, 2010 10:00 am", "Headline": "ඇමරිකාවෙන් සිහිගැන්වීමක්", "News Content": "රජයට ලැබුණු විශිෂ්ට ජනවරම උපයෝගී කරගනිමින් ශ්‍රී ලංකාවේ වාර්ගික අර්බුදයට විසඳුම් සෙවීමේ ක්‍රියාවලිය අඛණ්ඩව ඉදිරියට ගෙන යා යුතු බව අමෙරිකා එක්සත් ජනපදය පවසයි. අමෙරිකා එක්සත් ජනපද රාජ්‍ය දෙපාර්තමේන්තු ප්‍රකාශක පිලිප් ක්‍රවුලි පවසන්නේ දශක කිහිපයක් තිස්සේ පැවති යුදමය තත්ත්වයෙන් පසු සාමකාමී වටපිටාවක් නිර්මාණය කිරීම සඳහා රජය කැපවිය යුතු බවයි. මේ අතර පකිස්ථාන ජනාධිපති අසීෆ් අලි සර්දාරි ජනාධිපති මහින්ද රාජපක්ෂ මහතා ඇතුළු එක්සත් ජනතා නිදහස් සන්ධානය ලැබූ ජයග්‍රහණය වෙනුවෙන් සුබපැතුම් එක්කර තිබේ.. දෙරට අතර පවතින සබඳතා තවදුරටත් ශක්තිමත් කරගැනීමට බලාපොරොත්තු වන බව ද පකිස්ථාන ජනාධිපතිවරයා ශ්‍රී ලංකා රජය වෙත පණිවිඩයක් නිකුත් කරමින් සඳහන් කර ඇත..", "URL": "https://sinhala.adaderana.lk/news.php?nid=7938", "Category": null, "Parent URL": null}