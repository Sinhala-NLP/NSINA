{"Source": "Adaderana", "Timestamp": "May 30, 2018 01:30 pm", "Headline": "නැවත වතාවක් ප්‍රතික්ෂේප කළ අවලංගු කාසිවලට රැවටෙන්න එපා", "News Content": "ජනතාව අපේක්ෂා කළ පාලනය ඉදිරියේදී ප්‍රායෝගිකව ක්‍රියාත්මක වනු ඇති බව අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. මහනුවර ප්‍රදේශයේදී මාධ්‍ය වෙත අදහස් දක්වමින් අමාත්‍යවරයා මේ බව සඳහන් කළේය. රජයේ නියෝජිතයෙක් ලෙස පසුගිය කාලයේ රජයෙන් යම් යම් අඩුපාඩු සිදුවූ බව තමා පිළිගන්නා පැවසු අමාත්‍යවරයා වැඩිදුරටත් කියා සිටියේ, සමහර පොරොන්දු ඉටු කිරීමට බැරි වු බවයි. ජනතාවට සහන සැලසීමේ දී රජයක් ලෙස යම් යම් තීරණ ගැනීමට අසමත් වු බවත් නමුත් මේ වන විට වැරදි තේරුම් ගෙන ඉදිරි වසර දෙක තුළ ක්‍රියා කරන බවත් අමාත්‍යවරයා මෙහිදී සඳහන් කළේය. කෙසේ වෙතත් ජනතාව ප්‍රතික්ෂේප කළ අවලංගු කාසිවලට නැවත වතාවක් නොරැවටෙන ලෙස ද සරත් ෆොන්සේකා මහතා මෙහිදී කියා සිටියේය. ඒ අමිහිරි අතීතය අමතක නොකරන ලෙසත් ඔහු පැවසීය.", "URL": "https://sinhala.adaderana.lk/news.php?nid=90072", "Category": null, "Parent URL": null}