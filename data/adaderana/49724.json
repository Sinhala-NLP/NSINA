{"Source": "Adaderana", "Timestamp": "March 4, 2015 08:35 am", "Headline": "ප්‍රතිසන්ධාන ක්‍රියාවලියට ජනපති කාර්යය සාධක බලකායක් පිහිටුවයි ", "News Content": "ප්‍රතිසන්ධානය පිළිබඳ විශේෂ ජනාධිපති කාර්යය සාධක බලකායක් ස්ථාපිත කිරීමට පියවර ගෙන තිබේ.විශ්වාසය සමඟිය හා සැමගේ සහභාගීත්වය සහිත ජාතියක් ගොඩනැගීමේ මුලික අවශ්‍යතා කෙරෙහි සැළකිලිමත්වීම මෙම කාර්ය සාධක බලකාය ස්ථාපිත කිරීමේ ප්‍රධාන අරමුණ බව සඳහන්ය.විසදිය යුතු තාක්ෂණික ගැටළු හඳුනා ගනිමින් විවිධ ප්‍රජාවන් අතර ප්‍රතිසන්ධාන ඇති කිරීමත්, ගැටුම් හේතුකොටගෙන පුරවැසින්ට විදින්නට සිදුව ඇති පීඩාවන් සමනය කිරීමත් මෙම කාර්යසාධක බලකායේ කාර්ය භාරයක් වෙයි.ප්‍රතිසන්ධානය පිළිබඳ විශේෂ ජනාධිපති කාර්ය සාධක බලකායේ සභාපතීත්වය චාලි ජයවර්ධන මහතා විසින් හොබවන අතර ජාවුඩ් යුසුෆ්, කන්දයියා නීලනන්දන්, මහාචාර්ය සාවිත්‍රි ගුණසේකර, ආචාර්ය රාම්මානික්‍යලිංගම්, රියන්සි අර්ශ කුළරත්න සහ ප්‍රියන්ති ප්‍රනාන්දු යන මහත්ම මහත්මීන් මෙම කාර්යසාධක බලකායේ සෙසු සාමාජිකයින් වන බව සඳහන්ය.", "URL": "https://sinhala.adaderana.lk/news.php?nid=49724", "Category": null, "Parent URL": null}