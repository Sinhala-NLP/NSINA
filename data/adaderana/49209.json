{"Source": "Adaderana", "Timestamp": "February 8, 2015 04:22 pm", "Headline": "ආරක්ෂක හමුදාවේ වෘත්තීය ගරුත්වය රැකදෙනවා ", "News Content": "රාජ්‍ය ආරක්ෂක අමාත්‍ය රුවන් විජේවර්ධන මහතා ත්‍රීකුණාමලය ප්‍රදේශයේ සංචාරයක නිරත වී තිබේ.ආරක්ෂක මාණ්ඩලික ප්‍රධානීවරයා, ත්‍රිවිධ හමුදාපතිවරුන් ඇතුළු උසස් නිලධාරින් රැසක් ද මෙම සංචාරයට එක්ව සිටි බව අද දෙරණ වාර්තාකරු සඳහන් කළේය.ත්‍රීකුණාමලය තිස්ස නාවික හමුදා කඳවුර, චීන වරාය ගුවන් හමුදා විද්‍යා පීඨය යන ස්ථානවල අමාත්‍යවරයා ඇතුළු පිරිස සංචාරය කර ඇති බව සඳහන්ය.ත්‍රීකුණාමලය 22වන ආරක්ෂක සේනා මූලස්ථානයේදී ත්‍රිවිධ හමුදා සාමාජිකයින් හමුවූ රුවන් විජේවර්ධන අමාත්‍යවරයා එහිදී සඳහන් කළේ පසුගිය කාලයේ ආරක්ෂක අංශ සාමාජිකයින් බාහිර කටයුතුවලට සම්බන්ධ කරගැනීම පිළිබඳ විවේචන එල්ල වු බවයි.ඒ පිළිබඳ අවධානය යොමුකර ආරක්ෂක හමුදාවන්ට වෘත්තීය ගරුත්වය ආරක්ෂා වන පරිදි ඔවුන්ගේ කටයුතු සිදුකරගෙන යාමට ඉඩ ප්‍රස්තාව සලසා දෙන බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=49209", "Category": null, "Parent URL": null}