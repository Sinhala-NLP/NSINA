{"Source": "Adaderana", "Timestamp": "April 14, 2018 12:19 pm", "Headline": "ව්‍යාජ මුදල් නෝට්ටු සමඟ පුද්ගලයෙක් අත්අඩංගුවට", "News Content": "හොරණ නගරයේදී ව්‍යාජ රුපියල් දහසේ නෝට්ටු සමග පුද්ගලයෙකු අත්අඩංගුවට ගෙන තිබේ. හොරණ පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය සඳහන් කළේය. එහිදී සැකකරු සතුව තිබී ව්‍යාජ රුපියල් දහසේ නෝට්ටු 12ක් පොලිසිය විසින් සොයාගෙන තිබේ. සැකකරු 26 හැවිරිදි බටගොඩ ප්‍රදේශයේ පදිංචි පුද්ගලයෙකු බව සඳහන්ය. අත්අඩංගුවට ගත් සැකකරු හොරණ මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=87429", "Category": null, "Parent URL": null}