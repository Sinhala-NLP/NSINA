{"Source": "Adaderana", "Timestamp": "September 16, 2012 12:32 pm", "Headline": "පදියතලාවේ භූ කම්පනය බලන්න කොළඹින් යවයි", "News Content": "පදියතලාව ප්‍රදේශයේ සිදුව ඇතැයි කියන භු කම්පන තත්ත්වය සම්බන්ධයෙන් සොයා බැලීම සඳහා නිලධාරීන් කණ්ඩායමක් එම ප්‍රදේශයේ හෙට (17) ක්ෂේත්‍ර පරික්ෂාවකට යැවීමට බලාපොරොත්තු වන බව භූ විද්‍යා හා පතල් කැනීම් කාර්යාංශය පවසයි. ඊයේ (15) අළුයම පදියතලාව ප්‍රදේශයට භු කම්පන තත්ත්වයක් බලපා ඇති අතර එය පල්ලෙකැලේ පිහිටි භූ විද්‍යා මාපකවල සටහන්ව තිබේ.. මේ සම්බන්ධයෙන් අද දෙරණ භූවිද්‍යා හා පතල් කැනීම් කාර්යාංශයේ සභාපති ආචාර්ය එන්.පි. විජයානන්ද මහතාගෙන් විමසීමක් කළේය. පල්ලෙකැලේ පිහිටි භූ විද්‍යා මාපකවල පමණක් අදාළ භූකම්පනය සටහන්ව ඇති බව එහිදි සභාපතිවරයා පැවසුවේය. එම නිසා මේ පිළිබඳව පුළුල් අධ්‍යයනයක් සිදුකළ යුතු බව ද ඒ මහතා සඳහන් කළේය. ඒ අනුව අදාළ ප්‍රදේශය පිළිබඳ ක්ෂේත්‍ර පරීක්ෂණයක් සඳහා කණ්ඩායමක් යෙදවීමට කටයුතු කරන බව භූ විද්‍යා හා පතල් කැනීම් කාර්යාංශයේ සභාපතිවරයා පැවසුවේය.", "URL": "https://sinhala.adaderana.lk/news.php?nid=27455", "Category": null, "Parent URL": null}