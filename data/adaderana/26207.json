{"Source": "Adaderana", "Timestamp": "July 31, 2012 01:30 pm", "Headline": "කීර්ති නාමය පළුදු වන බැවින් අවසර නැතුව තොරතුරු බෑ ", "News Content": "ලංකා ඛනිජ තෙල් නීතිගත සංස්ථාව සම්බන්ධ කිසිදු තොරතුරක් හෝ ප්‍රකාශයක් සංස්ථා සභාපතිවරයාගේ අනුමැතියකින් තොරව ලබාදිය නොහැකි බව එම සංස්ථාව පවසයි. ඛනිජ තෙල් නීතිගත සංස්ථාවේ කළමනාකරණ අධ්‍යක්ෂවරයාගේ අත්සනින් යුතුව නිකුත් කළ නිවේදනයකින් දැක්වෙන්නේ CPC/CH/39 හා 2007.05.04 වෙනි දිනැති සභාපතිවරයාගේ අත්සනින් යුතු ලිපියකින් සියලු සංස්ථා සේවකයින්ට මේ බව දන්වා ඇති බවයි. සංස්ථාව සම්බන්ධ නොයෙකුත් තොරතුරු සාවධ්‍යතාවයකින් හා වගකීමකින් තොරව මාධ්‍ය අංශ මගින් ප්‍රචාරය කරන බැවින් ඒ තුළින් ආයතනයේ හා අමාත්‍යාංශයේ කීර්ති නාමයට හානිවන බව ද එම නිවේදනයෙන් දැක්වේ. ඒ අනුව ආයතනයේ සේවය කරන සියලුම සේවක සේවිකාවන් මාධ්‍ය සම්බන්ධීකරණ නිලධාරීන්ගේ අනුදැනුම හා සභාපති/කළමනාකරණ අධ්‍යක්ෂගේ අනුමැතියකින් තොරව තොරතුරු සැපයීම නොකළ යුතු බවත්, එම උපදෙස් පිළිනොගෙන ක්‍රියාකරන සේවකයින්ට එරෙහිව සංස්ථා නීතිරීති යටතේ දඬුවම් ලැබිය හැකි බවත් ඛනිජ තෙල් නීතිගත සංස්ථාවේ කළමනාකාර අධ්‍යක්ෂවරයාගේ අත්සනින් යුතුව නිකුත් කළ නිවේදනයේ වැඩිදුරටත් සඳහන්ය.", "URL": "https://sinhala.adaderana.lk/news.php?nid=26207", "Category": null, "Parent URL": null}