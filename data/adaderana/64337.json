{"Source": "Adaderana", "Timestamp": "September 23, 2016 10:22 am", "Headline": "අනතුරින් මව සමග පාර හරහා ගිය දැරිය මරුට", "News Content": "ඇඹිලිපිටිය - රත්නපුර ප්‍රධාන මාර්ගයේ වැල්ලෑව ප්‍රදේශයේදී සිදු වූ රිය අනතුරකින් කුඩා දැරියක් මියගොස් තිබේ.මාර්ගය හරහා ගමන් කරමින් සිටි කාන්තාවක් සහ ඇගේ දැරිය මෝටර් රථයක ගැටීමෙන් අනතුර සිදුව ඇති බව පොලිසිය පැවසුවේය.අනතුරෙන් බරපතළ තුවාල ලැබූ අදාළ කාන්තාව සහ දැරිය ඇඹිලිපිටිය රෝහලට ඇතුළත් කිරීමෙන් පසු දැරිය මියගොස් තිබේ.මියගොස් ඇත්තේ වැල්ලෑව, පල්ලෙබැද්ද ප්‍රදේශයේ පදිංචිව සිටි 07 හැවිරිදි දැරියකි.අනතුර සම්බන්ධයෙන් මෝටර් රථයේ රියදුරු අත්අඩංගුවට ගෙන ඇති අතර උඩවලව පොලිසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64337", "Category": null, "Parent URL": null}