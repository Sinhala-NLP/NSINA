{"Source": "Adaderana", "Timestamp": "October 14, 2017 09:37 pm", "Headline": "ජාතික ආහාර නිෂ්පාදන සංග්‍රාමය ජනපති ප්‍රධානත්වයෙන් ", "News Content": "ජාතික ආහාර නිෂ්පාදන සංග්‍රාමයේ උතුරු පළාත් වැඩසටහන ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(14) පෙරවරුවේ ආරම්භ කර තිබේ. එම වැඩසටහන සංකේතවත් කරමින් පූත්තූර්, නිලාවරෙයි ප්‍රදේශයේ ගොවීන් වෙත පළතුරු පැළ සහ ආහාර බෝග පැළ බෙදාදීම ජනාධිපතිවරයා විසින් සිදු කළ බව ජනාධිපති මාධ්‍ය අංශය සඳහන් කළේය. බෝග වර්ග රෝපණය කරන ආකාරය පිළිබඳව ද මෙහිදී ජනාධිපතිවරයාගේ නිරීක්ෂණයට ලක් වූ අතර සිතමු කාන්තා ගොවි සංවිධාන වැඩපිළිවෙළේ කාන්තාවන් 4000ක් සඳහා බීජ වර්ග ලබාදීම ද ජනාධිපති මෛත්‍රීපාල සිරිසේන මහතා විසින් සිදු කර තිබේ. යාපනය දිස්ත්‍රික්කයේ වගා ළිං සංවර්ධනය කිරීම වෙනුවෙන් රුපියල් මිලියන 20ක් මෙහිදී ලබාදුන් බව ජනාධිපති මාධ්‍ය අංශය සඳහන් කළේය. මෙම අවස්ථාවට පැමිණි සිටි ගොවීන් සමග ජනාධිපති මෛත්‍රීපාල සිරිසේන මහතා සුහද කතාබහක ද නිරත වී තිබේ.", "URL": "https://sinhala.adaderana.lk/news.php?nid=78716", "Category": null, "Parent URL": null}