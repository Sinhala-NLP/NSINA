{"Source": "Adaderana", "Timestamp": "September 30, 2018 07:13 am", "Headline": "විදුලි සැර වැදී යුද හමුදා සෙබළෙකු මරුට", "News Content": "විදුලි සැර වැදීමෙන් යුද හමුදා සෙබළෙකු ඊයේ(29) සවස ජිවිතක්ෂයට පත්ව ඇති බව වව්නියාව රෝහල් ආරංචි මාර්ග පවසයි. රෝහල් ආරංචි මාර්ග පැවසූවේ වව්නියාව බූඔය,ඉංජිනේරු සේවා බළකා යුධ හමුදා කදවුරට අනුයුක්තව සේවය කළ යුධ හමුදා සෙබළෙකු එලෙස ජිවිතක්ෂයට පත්ව ඇති බවයි. ගාල්ල,බූස්ස ප්‍රදේශයේ පදිංචි බි.එල්.සි.සදරුවන් නමැති 22 හැවිරිදි යුධ හමුදා සෙබළෙකු එලෙස ජිවිතක්ෂයට පත්ව ඇති බවද රෝහල් ආරංචි මාර්ග පැවසූහ. මියගිය සෙබළා විදුලිය වැදීමෙන් අනතුරුව වව්නියාව රෝහලට ඇතුළත් කොට ඇති අතර, රෝහල්ගත කිරීමෙන් අනතුරුව ජිවිතක්ෂයට පත්ව ඇති බවද රෝහල් ආරංචි පැවසීය. සිද්ධිය සම්බන්ධයෙන් වව්නියාව පොලිසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=96928", "Category": null, "Parent URL": null}