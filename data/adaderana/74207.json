{"Source": "Adaderana", "Timestamp": "June 14, 2017 12:28 pm", "Headline": "රෝහල් ගොඩනැගිල්ලකින් බිමට පැන ජීවිතයෙන් සමුගනී", "News Content": "මහනුවර මහ රෝහලේ මහල් ගොඩනැගිල්ලකින් බිමට පැන පුද්ගලයෙකු සියදිවි හානිකරගෙන තිබේ. රෝහලට පැමිණි රෝගියෙකු අද(14) උදෑසන සිව් මහල් ගොඩනැගිල්ලක තෙවන මහලෙන් බිමට පැන සියදිවි හානිකරගෙන ඇති බව රෝහල් ආරංචි මාර්ග සඳහන් කළේය. මියගොස් ඇත්තේ මහනුවර වත්තේගම ප්‍රදේශයේ පදිංචිව සිටි 69 හැවිරිදි අයෙකු බව සඳහන් වෙයි. අදාළ පුද්ගලයා තමන්ට පිළිකා රෝගය වැළඳි ඇත්දැයි පරික්ෂා කිරීම සඳහා මහනුවර රෝහලට පැමිණ ඇති බව වාර්තා වන්නේ. මෘත දේහය මේ වන විට මහනුවර රෝහලේ තබා ඇති අතර මහනුවර පොලීසිය මේ පිළිබද වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=74207", "Category": null, "Parent URL": null}