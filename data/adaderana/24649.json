{"Source": "Adaderana", "Timestamp": "May 31, 2012 01:14 pm", "Headline": " කෙටි දුර පිහිනුම් තරගාවලියට අයදුම්පත් භාරගැනීම අවසන්", "News Content": "ශ්‍රී ලංකා ජල ක්‍රීඩා සංගමය සංවිධානය කරන සමස්ත ලංකා කෙටි දුර වයස් කාණ්ඩ පිහිනුම් තරගාවලිය සඳහා අයදුම්පත් භාර ගැනීම අදින් (31) අවසන් වීමට නියමිතය. තරගාවලිය ලබන ජුනි මස 28 දින සිට කොළඹ සුගතදාස ජල තටාකයේ ‍දී පැවැත්වීමට නියමිතය. අවුරුදු 9 න් පහල, 11න් පහල, 13 න් පහල, 15 න් පහල, 17 න් පහල සහ 19 න් පහල වශයෙන් වයස් කාණ්ඩ කිහිපයක් ඔස්සේ මෙම තරගාවලිය පැවැත්වෙන බව ක්‍රීඩා අමාත්‍යංශය සඳහන් කරයි. තරගාවලිය සඳහා අයදුම්පත් අම්බලන්ගොඩ ධර්මාශෝක විදුහලේ ශ්‍රී ලංකා පාසල් ජල ක්‍රීඩා සංගමයේ ලේකම් වෙත යොමු කරන ලෙස එම සංගමය පවසයි.", "URL": "https://sinhala.adaderana.lk/news.php?nid=24649", "Category": null, "Parent URL": null}