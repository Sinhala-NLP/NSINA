{"Source": "Adaderana", "Timestamp": "November 6, 2016 12:15 pm", "Headline": "බරෝනස් ඇනිලේ අද එයි", "News Content": "එක්සත් ජාතීන්ගේ සංවිධානය සහ පොදු රාජ්‍ය මණ්ඩලය සඳහා වන බ්‍රිතාන්‍ය රාජ්‍ය අමාත්‍යවරිය වන බරෝනස් ඇනිලේ මහත්මිය තෙදින නිල සංචාරයක් සඳහා දිවයිනට පැමිණීමට නියමිතය.ගැටුම්වලදී ලිංගික හිංසනය වැළැක්වීම පිළිබඳ බ්‍රිතාන්‍ය අග්‍රාමාත්‍යවරයාගේ විශේෂ නියෝජිතවරියක් ද වන ඇය එහිදී මෙරට ප්‍රජාතන්ත්‍රවාදය ශක්තිමත් කිරීම, ස්ත්‍රී පුරුෂ භාවය පදනම් වූ ලිංගික හිංසනය වැළැක්වීම, ප්‍රතිසන්ධානය ගොඩනැඟීම සහ දූෂණයට එරෙහි ක්‍රියාමාර්ග ගැනීම පිළිබඳ අවධානය යොමු කිරීමට කටයුතු කරන බව වාර්තා ‍වේ.අදාළ සංචාරය තුළදී ඇනිලේ මහත්මිය අග්‍රාමාත්‍ය රනිල් වික්‍රමසිංහ මහතා, විදේශ අමාත්‍ය මංගල සමරවීර මහතා සහ විපක්ෂ නායක ආර්.සම්බන්ධන් මහතා සමඟ සාකච්ඡා කිරීමට නියමිත බව ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය සඳහන් කළේය.ඇය යාපනය ප්‍රදේශයේ සංචාරය කිරිමට ද නියමිතය.ඉදිරි වසර 03 සඳහා බ්‍රිතාන්‍ය මෙරට ප්‍රතිසන්ධානය, ප්‍රතිසංස්කරණ සහ සමෘද්ධිය වෙනුවෙන් පවුම් මිලියන 6 දශම 6ක මුදලක් ලබා දී ති‍බේ.", "URL": "https://sinhala.adaderana.lk/news.php?nid=65761", "Category": null, "Parent URL": null}