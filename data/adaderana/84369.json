{"Source": "Adaderana", "Timestamp": "February 15, 2018 01:57 pm", "Headline": " නීතිය, සාමය හා දක්ෂිණ සංවර්ධන අමාත්‍ය ධූරය  රාජිතට?", "News Content": "මේ සතිය ඇතුළතදී සිදු කිරීමට නියමිත කැබිනට් සංශෝධනයෙන් නීතිය, සාමය හා දක්ෂිණ සංවර්ධන අමාත්‍ය ධූරය කාට හිමිවේද යන්න පිළිබඳව අද මාධ්‍ය හමුවකදී කතා බහට ලක් වුණි. ඒ අද(15) පෙරවරුවේ ජනමාධ්‍ය අමාත්‍යංශයේ පැවති කැබිනට් තීරණ දැනුම්දීමේ මාධ්‍ය හමුවේදීය. ඒ අවස්ථාවේදී අදහස් දක්වමින් සම කැබිනට් මාධ්‍ය ප්‍රකාශක රාජිත සේනාරත්න මහතා කියා සිටියේ මේ සතිය ඇතුළදී කැබිනට් සංශෝධනයක් සිදු කිරීමට අවධානය යොමු වී ඇති බවයි. ඒ අවස්ථාවේදී ප්‍රශ්නයක් යොමු කරමින් මාධ්‍යවේදියෙකු රාජිත සේනාරත්න මහතාගෙන් අසා සිටියේ නව කැබිනට් සංශෝධනයෙන් නීතිය, සාමය හා දක්ෂිණ සංවර්ධන අමාත්‍ය ධූරය වත්මන් සෞඛ්‍ය අමාත්‍යවරයාට ලබා දීම පිළිබඳව අදහසක් තිබේද යන්නයි. එහිදී පිළිතුරු දුන් රාජිත සේනාරත්න මහතා කියා සිටියේ දොස්තරලා හා පොලීසිය සමඟ එකට වැඩ කළ නොහැකි බවත්, ඉන් එකක් සිදු කරන බවත්ය.", "URL": "https://sinhala.adaderana.lk/news.php?nid=84369", "Category": null, "Parent URL": null}