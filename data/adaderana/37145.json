{"Source": "Adaderana", "Timestamp": "September 4, 2013 04:27 pm", "Headline": "තවත් එල්.ටී.ටී.ඊ සාමාජිකයින් පිරිසක් සමාජගත කරයි", "News Content": "තවත් එල්.ටී.ටී.ඊ සාමාජිකයින් පිරිසක් සමාජගත කිරීමට රජය පියවර ගෙන තිබේ. ඒ යටතේ පුනරුත්ථාපනය වූ එල්.ටී.ටී.ඊ සාමාජිකයින් 108 දෙනෙකු සමාජගත කරන බව පුනරුත්ථාපන කොමසාරිස් ජෙනරාල් කාර්යංශය සඳහන් කරයි. මෙම මස 09 වන දින වව්නියාව සංස්කෘතික ශාලාවේ දී මීට අදාළ උත්සවය පැවැත්වෙයි. මානුෂීය මෙහෙයුමේ අවසන් කාලයේ දී එල්.ටී.ටී.ඊ සැකකරුවන් 12,000ක් පමණ රජයට භාර වුණි. මේ වන විට පුද්ගලයින් 11,651 දෙනෙකු සමාජ ගත කර ඇති බව එම කාර්යංශය පවසයි. ඒ අනුව තවත් එල්.ටී.ටී.ඊ සාමාජිකයින් 241 දෙනෙකු පුණරුත්ථාපනය ලබමින් සිටින බව ද පුනරුත්ථාපන කොමසාරිස් ජෙනරාල් කාර්යංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=37145", "Category": null, "Parent URL": null}