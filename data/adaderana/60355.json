{"Source": "Adaderana", "Timestamp": "May 21, 2016 03:34 pm", "Headline": "ශ්‍රී පාද වන්දනා වාරය හෙටින් අවසන්", "News Content": "2015 - 2016 වර්ෂය සදහා ශ්‍රී පාද වන්දනා වාරය හෙට දිනයෙන් අවසන් වන බව ශ්‍රී පාදස්ථානාධිපති බෙංගමුවේ ධම්මදින්න ස්වාමින් වහන්සේ පවසයි.ශ්‍රීපාද උඩමළුවේ පැවැත්වෙන විශේෂ පිංකම් මාලාවකින් අනතුරුව එය අවසන් වන බව උන්වහන්සේ පැවසුවේය.එම පිංකමින් අනතුරුව ශ්‍රී පාද උඩමළුවේ තැන්පත් කර ඇති සධාතුක කරඬුව, සමන්දේව ප්‍රතිමාව, යළි පැල්මඩුල්ල ගල්පොත්තාවල රජමහා විහාරය දක්වා වැඩමකරවීමට නියමිතය.මෙවර ශ්‍රී පාද වන්දනාව සඳහා එම කාලය තුළ විශාල වන්දනාකරුවන් පිරිසක් පැමිණ ඇති බව සඳහන්ය.", "URL": "https://sinhala.adaderana.lk/news.php?nid=60355", "Category": null, "Parent URL": null}