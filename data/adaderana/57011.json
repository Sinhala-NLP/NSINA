{"Source": "Adaderana", "Timestamp": "February 8, 2016 07:36 am", "Headline": "හුසෙයින් කුමරු හමුවීම ගැන තාමත් ප්‍රතිචාරයක් නෑ", "News Content": "ශ්‍රී ලංකාවේ සංචාරයේ නිරත එක්සත් ජාතීන්ගේ සංවිධානයේ මානව හිමිකම් පිළිබඳ මහ කොමසාරිස් සෙයිද් රාද් අල් හුසේන් කුමරු මුණගැසීම සම්බන්ධයෙන් තවමත් නිසි ප්‍රතිචාරයක් දක්වා නොමැති බව පාර්ලිමේන්තු මන්ත්‍රී දිනේශ් ගුණවර්ධන මහතා පවසයි.පසුගියදා පැවැති මාධ්‍ය හමුවකදී හිටපු පාර්ලිමේන්තු මන්ත්‍රී මහාචාර්ය ජි.එල්. පීරිස් මහතා කියා සිටියේ ඒකාබද්ධ විපක්ෂය ලෙස එක්සත් ජාතින්ගේ මානව හිමිකම් පිළිබඳ මහ කොමසාරිස් සෙයිද් රාද් අල් හුසේන් මහතා හමුවිමට වේලාවක් ඉල්ලා ඇති බවයි.ඒ අනුව හුසෙයින් කුමරු හමුවීමට වේලාවක් වෙන්කර දී ඇත්දැයි අදදෙරණ කළ විමසීමකදී දිනේශ් ගුණවර්ධන මහතා මේ බව සඳහන් කළේය.කෙසේ වෙතත් ඒකාබද්ධ විපක්ෂයේ විශේෂ පාර්ලිමේන්තු රැස්විමක් හෙට පැවැත්විමට නියමිතව ඇති අතර එය හෙට උදෑසන පාර්ලිමේන්තු සංකීර්ණයේදී පැවැත්විමට සැලසුම් කර තිබේ.", "URL": "https://sinhala.adaderana.lk/news.php?nid=57011", "Category": null, "Parent URL": null}