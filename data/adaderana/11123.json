{"Source": "Adaderana", "Timestamp": "September 27, 2010 10:29 am", "Headline": "හොර නෝට්ටු සමග 2 ක් කොටුවෙයි", "News Content": "රුපියල් දහසේ ව්‍යාජ මුදල් නෝට්ටු තොගයක් සමඟ සැකකරුවන් දෙදෙනෙකු ගම්මැද්ද, ඇතුවන මුගුණුවටවන ප්‍රදේශයේ දී අත් අඩංගුවට ගෙන තිබේ. වෙළඳසැලකින් දුරකථන පෙරගෙවුම් කාඩ් පතක් මිලදී ගෙන රුපියල් දහසේ නෝට්ටුවක් ලබාදී පලා යන අවස්ථා‍වේදී ප්‍රදේශවාසීන් විසින් සැකකරුවන් අල්ලා ගෙන ඇති බව පොලිසිය පැවසීය. පසුව ඔවුන් පොලිසියට අල්ලා දී ඇත. සැකකරුවන් කැබිතිගොල්ලෑව සහ වව්නියාව ප්‍රදේශවල පදිංචිකරුවන් බව පොලිසිය සඳහන් කරයි. මේ පිළිබඳ වැඩි දුර විමර්ශන කටයුතු සඳහා අපරාධ පරීක්ෂණ දෙපාර්තමේන්තුවට භාරදී තිබේ.", "URL": "https://sinhala.adaderana.lk/news.php?nid=11123", "Category": null, "Parent URL": null}