{"Source": "Adaderana", "Timestamp": "May 3, 2011 08:28 am", "Headline": "අද එජාප කෘත්‍යාධිකාරි මණ්ඩලය රැස්වෙයි", "News Content": "එක්සත් ජාතික පක්ෂ කෘත්‍යාධිකාරි මණ්ඩලය අද(03) පස්වරුවේ රැස්වීමට නියමිතව තිබේ. එක්සත් ජාතික පක්ෂ පාර්ලිමේන්තු කණ්ඩායම් රැස්වීම ද අද දිනයේ පැවත්වීමට නියමිත බව එම පක්ෂයේ සභාපති ගාමිණි ජයවික්‍රම පෙරේරා මහතා සඳහන් කළේය. එම රැස්වීම් වලට පෙර එක්සත් ජාතික පක්ෂ නව නිලධාරී මණ්ඩලය සහ විපක්ෂ නායකවරයා අතර විශේෂ සාකච්ඡාවක් පැවැත්වීමට ද නියමිතව ඇත. විශේෂයෙන්ම කෘත්‍යාධිකාරි මණ්ඩලයේ දී ගනු ලබන තීරණ සම්බන්ධයෙන් මෙහි දී අවධානය යොමු කිරීමට නියමිත අතර ජාතික සංවිධායක ධූරය පත් කිරීම පිළිබඳව ද සාකච්ඡා කිරීමට නියමිත බව ගාමිණි ජයවික්‍රම පෙරේරා මහතා ප්‍රකාශ කළේය.", "URL": "https://sinhala.adaderana.lk/news.php?nid=15850", "Category": null, "Parent URL": null}