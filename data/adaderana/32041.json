{"Source": "Adaderana", "Timestamp": "March 2, 2013 09:05 am", "Headline": "ලාම්පුදූව දූපතෙන් කේරළ ගංජා හමුවෙයි", "News Content": "කේරළ ගංජා කිලෝ ග්‍රැම් 02ක් සමඟ පුද්ගලයින් තිදෙනෙක් කල්පිටිය පොලීසියේ නිලධාරීන් කණ්ඩායමක් විසින් අත්අඩංගුවට ගෙන තිබේ. මෙම ගංජා තොගය ත්‍රීරෝද රථයකින් ප්‍රවාහනය කරමින් තිබිය දී පොලීසිය විසින් අත්අඩංගුවට ගෙන ඇත. පොලිසිය විසින් සිදු කළ වැඩිදුර විමර්ශනවලදී ලාම්පුදූව දූපතෙහි සඟවා තිබූ තවත් කේරළ ගංජා කිලෝග්‍රෑම් 46ක් ද සොයාගෙන තිබේ. අත්අඩංගුවට ගෙන ඇත්තේ කල්පිටිය සහ පුත්තලම ප්‍රදේශයේ පදිංචිකරුවන් තිදෙනෙකි. සැකකරුවන් අද පුත්තලම මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32041", "Category": null, "Parent URL": null}