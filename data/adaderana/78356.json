{"Source": "Adaderana", "Timestamp": "October 5, 2017 09:17 am", "Headline": "දිවයිනේ පළමු තැන මීගමුව හරිස්චන්ද්‍ර මහා විද්‍යාලයේ දිනුකට", "News Content": "පහ ශ්‍රේණිය ශිෂ්‍යත්ව විභාගයේ ප්‍රතිඵලවලට අනුව දිවයිනේ පළමු ස්ථානය හිමිකරගැනීමට මීගමුව හරිස්චන්ද්‍ර මහා විද්‍යාලයේ දිනුක ක්‍රිෂාන් කුමාර් ශිෂ්‍යා සමත්ව තිබේ. ඔහු විසින් ලබාගෙකන ඇති ලකුණු සංඛ්‍යාව ලකුණු 198ක්. ලකුණු 197ක් ලබාගනිමින් ගනේමුල්ල, වැලිපිල්ලෑව කණිෂ්ඨ විද්‍යාලයේ ඉඳුමිණී ජයරත්න සිසුවිය සහ තුල්හිරිය කණිෂ්ඨ විද්‍යාලයේ සංජන නයනජිත් තෙන්නකෝන් දිවයිනේ ශිෂ්‍යත්ව ප්‍රතිඵල අනුව දෙවන ස්ථානයට පැමිණ තිබේ. කඩවත, කිරිල්ලවල ප්‍රාථමික විද්‍යාලයේ තරුල් සහස් ධර්මරත්න ලකුණු 196ක් ලබාගනිමින් තෙවන ස්ථානයට පත්ව තිබේ. මෙවර පහ ශ්‍රේණිය ශිෂ්‍යත්ව විභාගයේ ප්‍රතිඵලවලට අනුව සිසුන් 12 දෙනෙකු ලකුණු 195 බැගින් ලබාගනිමින් දිවයිනේ හතර වන ස්ථානය හිමිකරගෙන ඇති බව විභාග දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=78356", "Category": null, "Parent URL": null}