{"Source": "Adaderana", "Timestamp": "October 26, 2013 08:53 am", "Headline": "නිධානයකින් ගත් බව කියන බුදු පිළිම සමග රිමාන්ඩ්", "News Content": "පුරාවිද්‍යා වටිනාකමින් යුතු භාණ්ඩ කිහිපයක් සමඟ පුද්ගලයෙකු දැරනියගල, පල්ලෙබාගෙ ප්‍රදේශයේ දී අත්අඩංගුවට ගෙන තිබේ. නිධානයකින් ලබා ගත් භාණ්ඩ තොගයක් ඇති බවට දැරණියගල පොලිස් හදිසි ඇමතුම් අංශයට ලැබුණු තොරතුරකට අනුව සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරු සතුව තිබී පුරාවිද්‍යා වටිනාකමක් ඇති බවට සැක කළ හැකි බුදුපිළිම 04 ක් සහ බුදුපිළිම ආසනයක් පොලිසිය භාරයට ගෙන තිබේ. සැකකරු අවිස්සාවේල්ල මහේස්ත්‍රාත් අධිකරණයට ඉදිරිපත් කිරීමෙන් අනතුරුව මෙම මස 28 වන දින දක්වා රක්ෂිත බන්ධනාගාර ගත කළ බව පොලිසිය සඳහන් කළේය.", "URL": "https://sinhala.adaderana.lk/news.php?nid=38383", "Category": null, "Parent URL": null}