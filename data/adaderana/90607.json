{"Source": "Adaderana", "Timestamp": "June 9, 2018 09:08 am", "Headline": "අලියාර් හන්දියේ වෙඩි තැබීමකින් පුද්ගලයෙකු මරුට", "News Content": "කාත්තන්කුඩි, ඩීන්පාර, අලියාර් හන්දිය ප්‍රදේශයේදී සිදුකළ වෙඩිතැබීමකින් පුද්ගලයෙකු මියගොස් තිබේ. යතුරුපැදියකින් පැමිණි නාඳුනන පුද්ගලයින් දෙදෙනෙකු විසින් අලියාර් හන්දිය ප්‍රදේශයේ පිහිටි වෙළඳසැලක හිමිකරුවෙකුට මෙලෙස වෙඩි තබා ඇති බව පොලීසිය පැවසීය. වෙළඳ සැලේ හිමිකරු එම ස්ථානයේදීම මියගොස් ඇති අතර ඔහු එම ප්‍රදේශයේම පදිංචිව සිටි 67 හැවිරිදි පුද්ගලයෙකු බව සඳහන්ය. ඝාතනයට හේතුව මෙතෙක් අනාවරය වී නොමැති අතර කාත්තන්කුඩි පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=90607", "Category": null, "Parent URL": null}