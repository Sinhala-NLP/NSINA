{"Source": "Adaderana", "Timestamp": "December 30, 2017 01:56 pm", "Headline": "දුම්රිය ආරක්ෂක නිලධාරියාට ජීවිතේ එපා වෙයි", "News Content": "මරදාන ටෙක්නිකල් හන්දිය දුම්රිය මූලස්ථානයේ දුම්රිය ආරක්ෂක නිලධාරියෙකු වෙඩි තබාගෙන සියදිවි හානි කර ගෙන තිබේ. රාජකාරියේ යෙදී සිටියදී සිය ගිනි අවියෙන් වෙඩි තබාගෙන ඔහු සියදිවි හානි කරගෙන ඇති බව පොලීසිය පැවසුවේය. මියගොස් ඇත්තේ නුගේගොඩ, ඇඹුල්දෙණිය ප්‍රදේශයේ පදිංචිව සිටි 54 හැවිරිදි දුම්රිය ආරක්ෂක නිලධාරියෙකි. සියදිවි හානි කර ගැනීමට හේතුව මෙතෙක් අනාවරණය වී නැත. මෘත ශරීරය සම්බන්ධයෙන් මහේස්ත්‍රාත් පරික්ෂණය මාලිගාකන්ද මහේස්ත්‍රාවරයා විසින් සිදු කිරීමට නියමිතය. සිද්ධිය සම්බන්ධයෙන් මරදාන පොලීසිය වැඩිදුරවිමර්ශන සිදු කරයි.", "URL": "https://sinhala.adaderana.lk/news.php?nid=82255", "Category": null, "Parent URL": null}