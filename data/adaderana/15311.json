{"Source": "Adaderana", "Timestamp": "April 6, 2011 02:06 pm", "Headline": "වැඩ තහනමට එරෙහිව ඩිපෝ රියදුරෙක් වහලයකට නැගී උපවාසයේ", "News Content": "හැටන් ඩිපෝවේ රියදුරෙකු වශයෙන් සේවය කරන පුද්ගලයෙකු ඩිපෝවේ ජල ටැංකියක් මතට නැගී උපවාසයක් ආරම්භ කර තිබේ. ඩිපෝ බලධාරීන් විසින් ඔහුගේ වැඩ තහනම් කිරීමට විරෝධය පළ කිරීම උපවාසයේ අරමුණ වී ඇත. අඩි 60ක් පමණ උස ජල ටැංකියක් මත නැඟී උපවාසයේ නිරත වන සිය වැඩ තහනම ඉවත්කරන තෙක් උපවාසය අත් නොහරින බව ඒ.එම්.විමලසූරිය මහතා පවසයි. ඩිපෝ බලධාරීන්ට බැන වැදීමේ සිදුවීමක් සම්බන්ධයෙන් ප්‍රාදේශීය ධාවන කළමනාකරුගේ අනුමැතිය ඇතිව මෙම රියදුරුගේ වැඩ තහනමට ලක් කර ඇති බව මේ සම්බන්ධයෙන් අද දෙරණ හැටන් ඩිපෝ කළමනාකරු එච්. පි. එස්. සුනිල් ශාන්ත මහතාගෙන් කළ විමසීමකදී සඳහන් කළේය.", "URL": "https://sinhala.adaderana.lk/news.php?nid=15311", "Category": null, "Parent URL": null}