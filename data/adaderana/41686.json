{"Source": "Adaderana", "Timestamp": "March 10, 2014 03:08 pm", "Headline": " මැණික් පතල කඩාවැටෙයි - තිදෙනෙකුට බරපතළයි", "News Content": "මොණරාගල , නක්කල, බුත්සරණ ප්‍රදේශ‍යේ මැණික් පතලක් කඩා වැටීමෙන් එහි සේවය කරමින් සිටි පුද්ගලයින් තිදෙනෙකු බරපතළ තුවාල ලබා තිබේ. අනතුර සිදුවන අවස්ථාවේ පතලේ පුද්ගලයින් 5දෙනෙකු සේවය කරමින් සිට ඇති අතර ඉන් තිදෙනෙකු පතල තුළ වැඩ කරමින් සිට ඇති බව වාර්තා වේ. පතල කඩා වැටීම හේතුවෙන් එහි සේවය කරමින් සිටි පුද්ගලයින් තිදෙනා සම්පූර්ණයෙන් පස්වලට යටවී ගොස් ඇති බව අද දෙරණ වාර්තාකරු කියා සිටියි. අනතුරුව ප්‍රදේශවාසීන් එක්ව පස් කන්දට යට වී සිටි පුද්ගලයින් තිදෙනා බේරාගෙන මොණරාගල දිස්ත්‍රීක් මහ රෝහලට ඇතුළත් කර තිබේ. ඉන් එක් අයෙකුගේ තත්ත්වය බරපතළ බැවින් ඔහු බදුල්ල මූලික රෝහලට මාරු කර යවා ඇති බව වාර්තා වේ.", "URL": "https://sinhala.adaderana.lk/news.php?nid=41686", "Category": null, "Parent URL": null}