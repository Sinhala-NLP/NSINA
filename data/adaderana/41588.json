{"Source": "Adaderana", "Timestamp": "March 6, 2014 01:23 pm", "Headline": "පස් කන්දට කම්කරුවෙක් බිලි - දෙන්නෙක් බේරේ", "News Content": "පේරාදෙණිය - ගන්නෝරුව මාර්ගයේ පස් කන්දක් කඩා වැටීම හේතුවෙන් පුද්ගලයෙකු මියගොස් තිබේ. පොලිස් මාධ්‍ය ප්‍රකාශක කාර්යාලය පැවසුවේ මාර්ගයේ සංවර්ධන කටයුත්තක් සිදුකරමින් සිටි මාර්ග සංවර්ධන අධිකාරියේ කම්කරුවන් තිදෙනෙකු මතට මෙලෙස පස් කන්දක් කඩා වැටී ඇති බවයි. ඉන් දෙදෙනෙකුගේ ජීවිත බේරාගැනීමට හැකි වී ඇති අතර අනෙක් පුද්ගලයා පේරාදෙණිය රෝහලට ඇතුළත් කිරිමෙන් අනතුරුව මියගොස් තිබේ. අද පෙරවරු 11.20ට පමණ මෙම අනතුර සිදුවී ඇති බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=41588", "Category": null, "Parent URL": null}