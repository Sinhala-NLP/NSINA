{"Source": "Adaderana", "Timestamp": "July 31, 2016 11:11 am", "Headline": "  කළපුවෙන් මළ සිරුරක් මතුවෙයි", "News Content": "කලවංචිකුඩි, ඔන්දච්චිමඩම් කළපුවේ තිබී 12 හැවිරිදි පිරිමි ළමයෙකුගේ මළ සිරුරක් සොයාගෙන තිබේ. කලවංචිකුඩි පොලීසියට ලැබුණු තොරතුරකට අනුව එම මළ සිරුර සොයාගෙන ඇති බව සඳහන්ය. මෙලෙස මියගොස් ඇත්තේ එම ප්‍රදේශයේම පදිංචිව සිටි ළමයෙකු වන අතර ඔහු මානසික ආබාධයකින් පෙළෙමින් සිටි අයෙකු බවට තොරතුරු වාර්තා වී තිබේ.මළ සිරුර කලවංචිකුඩි රෝහලේ තබා ඇති අතර ඒ සම්බන්ධයෙන් පශ්චාත් මරණ පරීක්ෂණය අද(31) සිදුකිරීමට නියමිතය.කලවංචිකුඩි පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62600", "Category": null, "Parent URL": null}