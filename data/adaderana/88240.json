{"Source": "Adaderana", "Timestamp": "April 29, 2018 10:18 am", "Headline": "පල්ලම ප්‍රදේශයේ රිය අනතුරකින් තරුණියක් මරුට", "News Content": "මැණික්හින්න, හිපිටිය අතුරු මාර්ගයේ සුන්දර පල්ලම ප්‍රදේශයේ දී සිදුවු රිය අනතුරකින් තරුණියක් මියගොස් තිබේ. වෑන් රථයක් සහ ත්‍රීරෝද රථයක් එකිනෙක ගැටී අනතුර සිදුව ඇති බවයි පොලීසිය සඳහන් කළේය. අනතුරෙන් බරපතල තුවාල ලැබු ත්‍රීරෝද රථ රියදුරු සහ එහි පිටුපස අසුනේ ගමන්ගත් තරුණිය මහනුවර රෝහලට ඇතුළත් කිරීමෙන් පසු තරුණිය මියගොස් තිබේ. මියගොස් ඇත්තේ 18 හැවිරිදි මැණික්හින්න ප්‍රදේශයේ පදිංචිව සිටි තරුණියකි. අනතුර සම්බන්ධයෙන් වැන් රථයේ රියදුරු අත්අඩංගුවට ගෙන ඇති අතර මැණික්හින්න පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=88240", "Category": null, "Parent URL": null}