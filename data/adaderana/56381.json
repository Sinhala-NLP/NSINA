{"Source": "Adaderana", "Timestamp": "January 15, 2016 07:58 pm", "Headline": "පාන් මිල යළි බස්සයි", "News Content": "අද මධ්‍යම රාත්‍රියේ සිට ක්‍රියාත්මක වන පරිදි පාන් රාත්තලක මිල රුපියලකින් අඩු කරන බව බේකරි හිමියන්ගේ සංගමය පවසයි.කෙසේ වෙතත් පසුගිය 13 වැනිදා සිට ක්‍රියාත්මක වන පරිදි පාන් රාත්තලක මිල රුපියලයකින් ඉහළ නංවන බව එම සංගමය පවසා තිබුණි.ඒ අනූව ග්‍රෑම් 450 ක සාමාන්‍ය පාන් රාත්තලක මිල රු.55ක් දක්වා ඉහළ ගිය අතර නව මිලඅඩු කිරීමත් සමග පාන් රාත්තලක මිල පෙර තත්ත්වයට පත්වනු ඇත.ජාතිය ගොඩනැගීමේ බද්ද සියයට දෙකේ සිට සියයට හතර දක්වා වැඩි කිරීමට 2016 අයවැයෙන් යෝජනා කෙරුණු අතර මේ නිසා තිරිඟු පිටි මිල වැඩි කිරීමට ඇතැම් සමාගම් කටයුතු කර තිබිණ.මේ නිසා පාන් රාත්තලක මිල ද රුපියලකින් වැඩි කිරීමට බේකරි හිමියන් තීරණය කළේය.කෙසේ වුවද වැට් හෙවත් එකතු කළ අගය මත පැනවෙන බද්ධ සහ එන්.බී.ටී. හෙවත් ජාතිය ගොඩනැගීමේ බද්ධ සඳහා 2016 අයවැයෙන් සිදුකළ සංශෝධන කි‍්‍රයාත්මක කිරීම තාවකාලිකව අත්හිටුවීමට පසුගිය දා රජය තීරණය කරන ලදී.ඒ අනූව අදාළ සංශෝධන පාර්ලිමේන්තුව විසින් සම්මත කරන තෙක් ඒවා කි‍්‍රයාත්මක කිරීම අත්හිටුවන බව මුදල් අමාත්‍යාංශය පවසා තිබුණි.කෙසේවෙතත් ජීවන වියදම කෙරෙහි ඇතිවන බලපෑම සැලකිල්ලට ගෙන තොග හා සිල්ලර වෙළදාම සඳහා ලබාදුන් බදු සහන එලෙසම කි‍්‍රයාත්මක කරන බවද මුදල් අමාත්‍යාංශය කියා සිටියේය.", "URL": "https://sinhala.adaderana.lk/news.php?nid=56381", "Category": null, "Parent URL": null}