{"Source": "Adaderana", "Timestamp": "October 15, 2017 12:03 pm", "Headline": "  සොරකම් රැසකට සම්බන්ධ සැකකරුවෙක් අත්අඩංගුවට", "News Content": "ගල්කිස්ස සහ පානදුර යන ප්‍රදේශවල සිදුවූ සොරකම් රැසක් සම්බන්ධයෙන් වරෙන්තු නිකුත් කර තිබූ සැකකරුවෙකු මිරිහාන විශේෂ අපරාධ මෙහෙයුම් ඒකකය විසින් අත්අඩංගුවට ගෙන තිබේ.එම ඒකකයට ලද තොරතුරක් මත පොල්ගහවෙල ප්‍රදේශයේ දී සැකකරු අත්අඩංගුවට ගෙන ඇති බව පොලිස් මූලස්ථානය සඳහන් කළේය.ඔහු සතුව තිබී රන් භාණ්ඩ, ජංගම දුරකථන, වාලම්පුරි, ඇතුළු සොරකම් කරන ලද රුපියල් ලක්ෂ පහකට ආසන්න වටිනාකමින් යුතු දේපල පොලිස් බාරයට ගෙන තිබේ.සැකකරු ඉඹුල්ගස්දෙණිය ප්‍රදේශයේ පදිංචි තිස් හත් හැවිරිදි පුද්ගලයෙකු වන අතර ඔහු ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය. ‍", "URL": "https://sinhala.adaderana.lk/news.php?nid=78732", "Category": null, "Parent URL": null}