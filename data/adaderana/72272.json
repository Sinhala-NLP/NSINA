{"Source": "Adaderana", "Timestamp": "April 20, 2017 11:45 am", "Headline": "විද්‍යා ඝාතනය-සැකකරුවන් යළි රිමාන්ඩ්", "News Content": "යාපනය - කයිට්ස් - පුන්කුඩතිව් ප්‍රදේශයේදී සමූහ දූෂණයට ලක්ව ඝාතනය කෙරුණු විද්‍යා දැරියගේ මරණයට අදාළව අත්අඩංගුවට ගත් සැකකරුවන් තවදුරටත් රක්ෂිත බන්ධනාගාර ගත කර තිබේ.සැකකරුවන් 12 දෙනා මැයි මස 03 වනදින දක්වා රක්ෂිත බන්ධනාගාර ගතකිරීමට කයිට්ස් අතිරේක මහේස්ත්‍රාත් එස්. සබේසන් මහතා නියෝග කර ඇති බව සඳහන්ය.අදාළ සැකකරුවන්ගේ රුධිර සාම්පල පිලිබඳ හා සිද්ධිය සම්බන්ධයෙන් විමර්ශන තවදුරටත් සිදුකෙරෙන බැවින් සැකකරුවන් ඇප මත මුදා හැරීම අතිරේක මහේස්ත්‍රාත්වරයා ප්‍රතික්ෂේප කර තිබේ.ශිවලෝගනාදන් විද්‍යා නැමැති 18 හැවිරිදි පාසැල් දැරිය 2015 වසරේ මැයි මස 13 වනදා පුන්කුඩතිව් ප්‍රදේශයේදී සමූහ දුෂණයට ලක් කර ඝාතනය කර තිබුණි.", "URL": "https://sinhala.adaderana.lk/news.php?nid=72272", "Category": null, "Parent URL": null}