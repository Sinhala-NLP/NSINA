{"Source": "Adaderana", "Timestamp": "July 6, 2017 01:39 pm", "Headline": "අද නඩු බෑ - නුවරඑළියේ නීතිඥයින්ගෙන් සැර තීරණයක්", "News Content": "නුවරඑළිය මහේස්ත්‍රාත් අධිකරණය හමුවේ අද කැඳවූ නඩු සඳහා පෙනී සිටීමෙන් ඉවත්වීමට එහි නීතීඥවරුන් විසින් පියවර ගෙන තිබේ.නුවරඑළිය නීතීඥ සංගමයේ සභාපති නීතීඥ ටී. රාජදොරේ මහතා කියා සිටියේ මහේස්ත්‍රාත් අධිකරණයේ වැඩ බලන මහේස්ත්‍රාත්වරයා ලෙස කනිෂ්ඨ නීතීඥවරයෙකු පත් කිරීමට විරෝධය පළ කරමින් මෙම පියවර ගත් බවයි.මහේස්ත්‍රාත්වරයා රාජකාරී කටයුත්තක් සඳහා අධිකරණයෙන් බැහැර යාම හේතුවෙන් ජ්‍යෙෂ්ඨ නීතීඥවරු සිටියදී කනිෂ්ඨ නීතීඥවරයෙකු මහේස්ත්‍රාත් ධූරයේ වැඩ බැලීමට රෙජිස්ට්‍රාර්වරයා විසින් පත් කර ඇති බව ටී. රාජදොරේ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=74943", "Category": null, "Parent URL": null}