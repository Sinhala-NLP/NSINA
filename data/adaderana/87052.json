{"Source": "Adaderana", "Timestamp": "April 6, 2018 09:03 pm", "Headline": "බිරිඳට වද හිංසා කරමින් ප්‍රචණ්ඩව හැසිරුණ හමුදා සෙබළෙකු වහාම අත්අඩංගුවට ගන්න නියෝගයක්", "News Content": "තම බිරිඳට විවිධ කෲර ලිංගික හා ශරීරික වද හිසා සිදු කරමින් නිවස තුළ ප‍්‍රචන්ඩත්වය පැතිරවීම වලකාලමින් යුද හමුදා කෝප‍්‍රල්වරයෙකුට එරෙහිව අධිකරණය පනවා තිබූ අතුරු තහනම් නියෝගයක් කඩ කල බවට චෝදනා ලබා අධිකරණය මඟ හරිමින් සිටින යුද හමුදාවේ කෝප‍්‍රල්වරයෙකු වාහාම අත්අඩංගුවට ගෙන අධිකරණය හමුවට ඉදිරිපත් කරන ලෙස නියෝග කර තිබේ. කැකිරාව දිසා විනිසුරු සහ මහේස්ත‍්‍රාත් දුලාන් වීරවර්ධන මහතා ඉපලෝගම පොලිසියේ ස්ථානාධිපති පොලිස් පරික්ෂක කිත්සිරි හේරත් මහතාට විවෘත අධිකරණයේදී මෙම නියෝගය ලබා දී ඇත. මෙම සිද්ධියට අදාල පැමිණිල්ල කැකිරාව මහේස්ත‍්‍රාත් අධිකරණය හමුවේ යළි කැදවූ අවස්ථාවේ විනිසුරු වීරවර්ධන මහතා මෙසේ නියෝග කරනු ලැබීය. මෙසේ වාහාම අත් අඩංගුවට ගන්නා ලෙස නියෝග කලේ ඉපලෝගම රණජයපුර ගම්මානයේ පදිංචිකරුවෙකු වන මුලතිව් ප‍්‍රදේශයේ යුද හමුදා කඳවුරක සේවය කරන කෝප‍්‍රල්වරයෙකි. මෙම සිද්ධියට අදාල පැමිණිල්ල කැකිරාව මහේස්ත‍්‍රාත් අදිකරණය හමුවේ යළි කැදවූ අවස්ථාවේ පැමිණිල්ලේ අයිතිවාසිකම් වෙනුවෙන් පෙනී සිටි නීතිඥ අනුරුද්ධ විජේරත්න මහතා සඳහන් කලේ පැමිණිලිකාරිය පදිංචි රණජයපුර පිහිටි ඇගේ නිවසට නිවාඩු ලබා පැමිණෙන ඇගේ සැමියා ඇයට විවිධ ලිංගික සහ ශාරීරික වද හිංසා පුමුනුවමින් ගෘහස්ථ ප‍්‍රචන්ඩත්වය සිදු කරන බවයි. පැමිණිලකාරියට විවිධ වද හිංසා මෙන්ම කෲර ලිංගික වද හිංසා සිදු කිරීමෙන් වලකින ලෙසට ඇගේ සැමියාට එරෙහිව මීට පෙර අධිකරණ අතුරු තහනම් නියෝගයක් පනවා ඇති බවද අධිකරණයට පෙන්වා දුන් නීතිඥ විජේරත්න මහතා එම අතුරු තහනම් නියෝගයද කඩ කරමින් සැකකරු තවදුරටත් නිවස තුළ ගෘහස්ථ ප‍්‍රචන්ඩත්වය පතුරවමින් අධිකරණයද මඟ හරිමින් සිටින බවද අවධාරණය කළේය. පැමිණිලිකාරියට විවිධ කෲර ලිංගික වද හිංසා සිදු කරන සැකකරු අත්අඩංගුවට ගෙන මානසික රෝග විශේෂඥ වෙවද්‍යවරයෙකු හමුවට ඉදිරිපත් කර අදාල වෛද්‍ය වාර්තාව අධිකරණයට කැදවා ඔහුට මානසික උපදේශණය ලබා දෙන ලෙසට නියෝගයක් නිකුත් කරන්නැයිද නීතිඥ විජේරත්න මහතා අධිකරණයෙන් අයැද සිටියේය. මෙම සිද්ධිය සම්බන්ධයෙන් ඉපලෝගම පොලිසියට පැමිණිල්ලක් කරමින් පැමිණිලිකාරිය පවසා අත්තේ තම සැමියා යුද හමුදා සේවයේ යෙදී සිට නිවාඩු ලබා නිවසට පැමිණිණෙන අවස්ථාවල තමන්ට විවිධ ශාරීරික සහ ලිංගික කෲර වද හිංසා පමුනුවන බවයි. සැමියා නිරන්තරව තමන් පිළිබඳව සැකයෙන් ජීවත් වන බවද සඳහන් කර ඇති පැමිණිලිකාරිය රාත‍්‍රියේ කාලයේ නිදා ගන්නේ සැමියාගේ සහ තමාගේ කකුල් එකට ලණුවකින් බැද බවත් සැමියා හමුදා කදවුරේ සිටින දින වල රාත‍්‍රි කාලයේ ජංගම දුර කථනය කනට තබා ගෙන හුස්ම ගන්නා ශබ්දය තමන්ට ඇසෙන අයුරින් එලිය වැටෙන තරු නිදා ගන්නා ලෙසටත් තමන්ට බලපෑම් කරන බවද පැමිණිලිකාරිය සිය පැමිණිල්ල මඟින් තවදුරටත් ප‍්‍රකාශ කර ඇත. මෙම සැකකාර හමුදා කෝප‍්‍රල්වරයා වාහාම අත් අඩංගුවට ගෙන අධිකරණයට ඉදිරිපත් කරන ලෙසට නියෝග කරමින් මීට පෙරද විනිසුරු වීරවර්ධන මහතා ඉපලෝගම පොලිසිය මඟින් අවස්ථා දෙකක් වරෙන්තු නිකුත් කර තිබිණ. පැමිණිල්ල වෙනුවෙන් ඉපලෝගම පොලිසියේ වැඩ බලන ස්ථානාධිපති පොලිස් පරික්ෂක කිත්සිරි හේරත් මහතා සමඟ එම පොලිස් ස්ථානයේ නිළධාරීන් පෙනී සිටි අතර පැමිණිලිකාරියගේ අයිතිවාසිකම් වෙනුවෙන් නීතිඥ අනුරුද්ධ විජේරත්න මහතා පෙනී සිටියේය.", "URL": "https://sinhala.adaderana.lk/news.php?nid=87052", "Category": null, "Parent URL": null}