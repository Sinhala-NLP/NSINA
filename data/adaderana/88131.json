{"Source": "Adaderana", "Timestamp": "April 27, 2018 11:05 am", "Headline": "  යහපාලන සංකල්පය මඟින් සිදු වන්නේ රටට අවශ්‍ය පාලනයක් නෙමෙයි", "News Content": "යහපාලන සංකල්පය මඟින් සිදු වන්නේ රටට අවශ්‍ය පාලනයක් නොවන බව පූජ්‍ය බෙංගමුවේ නාලක හිමි පවසයි. උන් වහන්සේ පෙන්වා දෙන්නේ යහපාලන ආණ්ඩුවේ වැරැදි ක්‍රියාකාරකම් පිළිබඳ ජනතා විමුක්ති පෙරමුණ ද වගකිව යුතු බවයි. මේ අතර යහපාලන ආණ්ඩුවේ ඇතැම් ක්‍රියාකාරකම් හේතුවෙන් වැඩිම අසීරුතාවයට පත් වූයේ ජනාධිපතිවරයා බව බස්නාහිර පළාත් ප්‍රධාන අමාත්‍ය ඉසුර දේවප්‍රිය මහතා සඳහන් කළේය. මේ අතර වෙසක් පොහොයට සමගාමීව විශේෂ බෞද්ධ සම්මේලනයක් කැඳවන බව පාර්ලිමේන්තු මන්ත්‍රී පූජ්‍ය අතුරලියේ රතන හිමි පවසයි. බෞද්ධ ශාඛාවන් අතර සාකච්ඡා පැවැත්වීම මෙහි අරමුණ බව පූජ්‍ය අතුරලියේ රතන හිමි ප්‍රකාශ කළේය.", "URL": "https://sinhala.adaderana.lk/news.php?nid=88131", "Category": null, "Parent URL": null}