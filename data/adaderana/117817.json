{"Source": "Adaderana", "Timestamp": "August 30, 2019 06:52 am", "Headline": "පොහොට්ටුව ඇතුළු දේශපාලන පක්ෂ කිහිපයක් නව සන්ධානයකට", "News Content": "ශ්‍රි ලංකා පොදුජන සන්ධානය නමින් නව සන්ධානයක් යටතේ ඉදිරි ජනාධිපතිවරණයට තරග කිරීමට ශ්‍රි ලංකා පොදුජන පෙරමුණ ඇතුළු දේශපාලන පක්ෂ කිහිපයක් එකඟතාවට පැමිණ තිබේ. ඊයේ(29) රාත්‍රි පැවති සාකච්ඡාවකදී එම තීරණය ගත් බව පාර්ලිමේන්තු මන්ත්‍රි උදය ගමන්නපිල මහතා පැවසුවේය. සන්ධානය විධායක සභාවක් පත් කිරීමට තීරණය කර ඇති අතර එහි සාමාජිකත්වයෙන් සියයට 55ක් ශ්‍රි ලංකා පොදුජන පෙරමුණට හිමිවීමට නියමිතයි. සන්ධානයේ නායකයා විපක්ෂ නායක මහින්ද රාජපක්ෂ මහතා වන අතර පක්ෂ ලේකම්වරයා ශ්‍රි ලංකා පොදුජන පෙරමුණේ නියෝජිතයෙකු වන බව වාර්තා වෙයි.", "URL": "https://sinhala.adaderana.lk/news.php?nid=117817", "Category": null, "Parent URL": null}