{"Source": "Adaderana", "Timestamp": "June 14, 2010 08:26 am", "Headline": "අත්තනෝමතික මාරු කිරීම් වහා නවතන්න ", "News Content": "නැගෙනහිර පළාතේ ගුරු හා විදුහල්පතිවරුන් අත්තනෝමතික ලෙස මාරු කර යැවිමේ ක්‍රියාවලිය වහා නතර කරන ලෙස පළාත් අධ්‍යාපන අමාත්‍ය විමලවීර දිසානායක මහතා පවසයි. ආණ්ඩුකාරවරයා විසින් සිදුකරන මෙම ක්‍රියාමාර්ග හේතුවෙන් තමන්ට වගකීමක් දැරිය නොහැකි බව ඔහු සඳහන් කරයි. නැගෙනහිර පළාත් ආණ්ඩුකාර රියර් අද්මිරාල් මොහාන් විජේවික්‍රම මහතාගෙන් අද දෙරණ මේ සම්බන්ධයෙන් විමසීමක් කළේය. අදාළ හුවමාරු කිරීම් සිදුකිරීමට තමා මැදිහත් නොවු බව එහිදි ඔහු සඳහන් කළේය. පළාත් රාජ්‍ය සේවා කොමිසන් සභාව මගින් එය ක්‍රියාත්මක කළ බව ආණ්ඩුකාරවරයා ප්‍රකාශ කළේය.", "URL": "https://sinhala.adaderana.lk/news.php?nid=8987", "Category": null, "Parent URL": null}