{"Source": "Adaderana", "Timestamp": "October 15, 2010 09:34 am", "Headline": "පිළියන්දල -කොළඹ පාරේ දැඩි වාහන තදබදයක්", "News Content": "මාර්ග අංක 120, පිළියන්දල -කොළඹ ප්‍රධාන මාර්ගයේ දැඩි වාහන තදබදයක් පවතින බව පොලිසිය පවසයි. බෝකුන්දර ප්‍රදේශයේ පාලමක සිදුවන අලුත්වැඩියා කටයුත්තක් මීට හේතු වී ඇති බව පිළියන්දල පොලිසිය සඳහන් කරයි. එම පාලම ඊයේ(14) පස්වරුවේ සිට අලුත්වැඩියා කරන බැවින් මංතීරු තුනක් ඇති මාර්ගයේ රථවාහන ධාවනය වන්නේ එක් මංතීරුවකින් පමණක් බව සඳහන්ය. මේ හේතුවෙන් පිළියන්දල සිට කොළඹට පැමිණීමේ දී විකල්ප මාර්ග භාවිතා කරන ලෙස පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=11505", "Category": null, "Parent URL": null}