{"Source": "Adaderana", "Timestamp": "April 11, 2013 01:06 pm", "Headline": " ගෝන මස් ඇද්දාට දඩය රු.1,75,000යි - යතුරුපැදිය රාජසන්තකයි!", "News Content": "ගෝනා මස් කිලෝ ග්රෑ ම් 70 ක් යතුරු පැදි දෙකකින් ප්‍රවාහනය කරමින් සිටියදී වනජීවී නිලධාරීන් විසින් අත්අඩංගුවට ගෙන අධිකරණය වෙත ඉදිරිපත් කරන ලද සැකකරුවන් සිව් (04) දෙනෙකුට තඹුත්තේගම මහේස්ත්‍රාත් ජානක කැකිරිදෙණිය මහතා විසින් රුපියල් 1,75,000 ක දඩ මුදලක් නියම කර තිබේ. ගෝන මස් ප්‍රවාහනය සදහා යොදා ගත් එක් යතුරු පැදියක් රාජසන්තක කළ මහේස්ත්‍රාත්වරයා අනෙක් යතුරු පැදිය ඇප මත හිමිකරු වෙත මුදා හැර ඇත.සැකකරුවන් සතුව තිබී අත්අඩංගුවට ගෙන තිබුණු බලපත්‍ර රහිත ගිනි අවියක් සහ පතුරම් 07 ක්ද රාජසන්තක කරන ලදී.අත්අඩංගුවට ගෙන අධිකරණය වෙත ඉදිරිපත් කර තිබු ගෝන මස් කිගෝ ග්රෑම් 70 ක් විනාශ කරන ලෙසද නියෝග කෙරුණි. මෙසේ දඬුවම් නියම වුයේ විල්පත්තුව වනාන්තරයට ආසන්යෙන් පිහිටි වනමල්ගම පදිංචිකරුවන් දෙදෙනෙකුට සහ නොච්චියාගම පදිංචිකරුවන් දෙදෙනෙකුටය.එක් අයෙකු සාමවිනිසුරුවරයෙකි. විල්පත්තුව ජාතික වනෝද්‍යානයට ආසන්නයේ පිහිටි වනමල්ගමදී ඊයේ අලුයම 1.00 ට පමණ වන ජීවී නිලධාරීන් විසින් සැකකරුවන් සමග ගෝන මස් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=33189", "Category": null, "Parent URL": null}