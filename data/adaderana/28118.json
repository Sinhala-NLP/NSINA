{"Source": "Adaderana", "Timestamp": "October 8, 2012 01:15 pm", "Headline": "මාලඹේ පෞද්ගලික වෙද විදුහලට එරෙහි පෙත්සමක් නිෂ්ප්‍රභයි", "News Content": "මාලඹේ පෞද්ගලික වෛද්‍ය විද්‍යාලය උපාධිය ලබාදීමට තරම් සුදුසු ආයතනයක් නොවන බව පවසා ශ්‍රේෂ්ඨාධිකරණයට ඉදිරිපත් කළ පෙත්සමක් අද (08) නිශ්ප්‍රභ කර තිබේ. වෛද්‍යවරුන් දෙදෙනෙකු සහ විශ්ව විද්‍යාල කතිකාචාර්යවරුන් දෙදෙනෙකු විසින් පෙත්සම ඉදිරිපත් කර තිබිණ. අගවිනිසුරු ශිරාණි බණ්ඩාරනායක ප්‍රමුඛ ත්‍රිපුද්ගල විනිසුරු මඩුල්ලක් හමුවේ අද එම පෙත්සම කැඳවූ අවස්ථාවේදී වගඋත්තරකාර පාර්ශවය පෙත්සම ඉදිරිපත් කිරීමට තිබූ කාලය ඉක්ම ගොස් ඇති බව කියා සිටියේය. එම මූලික විරෝධතාව පිළිගත් විනිසුරු මඩුල්ල පෙත්සම නිශ්ප්‍රභ කිරීමට තීරණය කරන ලදී.", "URL": "https://sinhala.adaderana.lk/news.php?nid=28118", "Category": null, "Parent URL": null}