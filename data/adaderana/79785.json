{"Source": "Adaderana", "Timestamp": "November 12, 2017 03:06 pm", "Headline": "ලංකාව පුහුණු කරන්න හතුරුසිංහට ලක්ෂ 38ක් දෙන්න යනවා කියන කතාවට තිලංග දුන්න උත්තරේ", "News Content": "ශ්‍රී ලංකා ක්‍රිකට් කණ්ඩායමේ ස්ථිර පුහුණු කරු තනතුරට චන්දික හතුරුසිංහ පත් කරගැනීමට නියමිත බවත් එම තනතුර සඳහා ඔහුට මසකට රුපියල් ලක්ෂ 38ක් හෝ 39ක් වැනි වැටුපක් ගෙවීමට තීරණය කර ඇති බවටත් නිල නොවන ආරංචි මාර්ග පවසයි.මේ සම්බන්ධයෙන් අද දෙරණ ශ්‍රී ලංකා ක්‍රිකට් පාලක මණ්ඩලයේ සභාපති තිලංග සුමතිපාල මහතාගෙන් විමසීය.සුමතිපාල මහතා කියා සිටියේ ශ්‍රී ලංකා ක්‍රිකට් කණ්ඩායමේ ස්ථිර පුහුණු කරු තනතුර සම්බන්ධයෙන් චන්දික හතරුසිංහ සමඟ සාකච්ඡා කළ නමුත් ඔහුට ගෙවන වැටුප ගැන තවම තීරණයක් ගෙන නොමැති බවයි.චන්දික හතුරුසිංහට අමතරව මෙම තනතුර සම්බන්ධයෙන් තවත් තිදෙනකු සමඟ සාකච්ඡා කරමින් සිටින බවද ඔහු වැඩි දුරටත් පැවැසීය.බංගල දේශ ක්‍රිකට් කණ්ඩායමේ ස්ථිර පුහුණු කරු තනතුරේ කටයුතු කළ හතුරුසිංහ මහතා පසුගිය දා හිටි හැටියේ ඉල්ලා අස්විය.මේ සම්බන්ධයෙන් අදහස් දක්වා තිබුණු බංගල දේශ ක්‍රිකට් පාලක මණ්ඩලයේ හිටපු ප්‍රධාන තීරක ෆාරුක් අහමඩ් පවසා ඇත්තේ හතුරුසංහ ලොව වැඩිම මුදලක් ලබා ගන්නා ක්‍රිකට් පුහුණු කරුවකු කියායි.නිල නොවන ආරංචි මාර්ග පවසන පරිදි බංගලදේශ නිත්‍ය පුහුණු කරු ලෙස චන්දික හතුරුසිංහට මසකට රු. ලක්ෂ 47ක් ගෙවා ඇත.", "URL": "https://sinhala.adaderana.lk/news.php?nid=79785", "Category": null, "Parent URL": null}