{"Source": "Adaderana", "Timestamp": "April 5, 2013 11:45 am", "Headline": "මෙම අවුරුදු සමයේ මොබිටෙල් වෙතින් සුවිශේෂී දීමනා", "News Content": "සිය පාරිභෝගිකයන් වෙත වටිනාකමක් එක්කරමින් මෙම සිංහල හා හින්දු අලූත් අවුරුදු සමය තුළ අගනා වූ දීමනා රැසක් හිමිකරදීමට මොබිටෙල් ආයතනය කටයුතු කරයි. සුවිශේෂී දීමනා සහ ආකර්ෂණීය ත්‍යාග දිනාගැනීමේ අවස්ථා මෙම අපේ‍්‍රල් මාසය පුරාවටම මොබිටෙල් පාරිභෝගිකයන්ට අත්විඳිය හැක. මෙම අවරුදු සමයේ මොබිටෙල් ආයතනය ගෙන එන දීමනා අතරෙහි උපහාර ඉන්ටර්නෙට් දීමනාව සුවිශේෂීය. රාජ්‍ය සේවයේ නියුතුවූවන් හට මෙම උපහාර ඉන්ටර්නෙට් පැකේජය මිලට ගන්නා විට ඩොංගලය සහ ගිගා බයිට් 5 ක (5 GB) දත්ත ප‍්‍රමාණයක් නොමිලේ ලබාදීමට මොබිටෙල් ආයතනය කටයුතු කරයි. මොබිටෙල් පෙර ගෙවුම් පාරිභෝගිකයන් මෙම උත්සව සමයේ ලබාගන්නා IDD ඇමතුම් සඳහා කෙරෙන අයකිරීම් පදනම් කරගනිමින් සුවිශේෂී වූ දීමනාවක් ලබාදීමේ වැඩපිළිවෙළක් මොබිටෙල් ආයතනය විසින් දියත් කර ඇත. මේ අනුව මොබිටෙල් පෙර ගෙවුම් පාරිභෝගිකයන් රීලෝඞ් කරන සෑම රුපියල් 100කටම විනාඩි 5ක IDD ඇමතුම් කාලයක් සඳහා අය කෙරෙන්නේ රුපියල් 10 ක මුදලක් වන අතර (බදු රහිත) මෙම දීමනාව මැද පෙරදිග රටවල් ඇතුළු රටවල් 50 ක් සඳහා ලබාගන්නා ඇමතුම් සඳහා වලංගු වේ. \"මොබිටෙල් සිඟිති අවුරුදු (Mobitel Junior Avurudu )නමින් දියත් කෙරෙන ප‍්‍රවර්ධන වැඩසටහනට සහභාගිවන්නන් හට ලංකා බැංකුවෙන් ලබාදෙන අගනා ත්‍යාග හිමිකරගැනීමේ අවස්ථාව උදාවී ඇත. මෙහිදී 333 අමතා මොබිටෙල් ජංගම දුරකථනයෙන් කී‍්‍රඩා කළ හැකි අවුරුදු කී‍්‍රඩාවන්හි නිරත විය යුතු අතර මෙම කී‍්‍රඩාවන් සාම්ප‍්‍රදායික අවුරුදු කී‍්‍රඩාවන් පදනම් කරගනිමින් නිර්මාණය කර තිබීම එක් සුවිශේෂීත්වයකි. මෙම කී‍්‍රඩාවන්හි නිරතව වැඩි ලකුණු අත්කරගන්නා ජයග‍්‍රාහකයන් වෙත සතිපතා ත්‍යාග පිරිනැමෙන අතර වැඩසටහන අවසානයේ සමස්ත ප‍්‍රවර්ධන කාලපරිච්ඡේදය තුළ වැඩිම ලකුණු ලබාගන්නා ජයග‍්‍රාහකයන් තිදෙනෙකුට ත්‍යාග පිරිනැමීම ද සිදුකෙරේ.", "URL": "https://sinhala.adaderana.lk/news.php?nid=33024", "Category": null, "Parent URL": null}