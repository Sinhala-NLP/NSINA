{"Source": "Adaderana", "Timestamp": "February 23, 2011 09:12 am", "Headline": "නුසුදුසු ආහාර විකුණා ව්‍යාපාරිකයන් 30 ක් මාට්ටු", "News Content": "පරිභෝජනයට නුසුදුසු ආහාර අළෙවි කළ ව්‍යාපාරිකයින් පිරිසකට එරෙහිව නීතීමය පියවර ගෙන තිබේ. ගාල්ල ප්‍රදේශයේ ව්‍යාපාරිකයින් පිරිසකට එරෙහිව මෙලෙස නීතීමය පියවර ගෙන ඇති බව පැවසෙයි. ගාල්ල පාරිභෝගික සේවා අධිකිරියේ නිලධාරීන් පිරිසක් විසින් සිදු කළ වැටලීමක දී මොවුන් අත්අඩංගුවට ගෙන අධිකරණයට ඉදිරිපත් කර තිබේ. ප්‍රදේශයේ පාසල් සහ ජනාකීර්ණ ප්‍රදේශ වල මෙම වෙළඳසැල් පවත්වාගෙන ගොස් ඇති අතර ඒවායේ අළෙවි කළ ආහාර තොගයක් ද පාරිභෝගික සේවා අධිකාරිය විසින් සිය භාරයට ගෙන ඇති බව සඳහන්වේ. අදාළ වෙළඳසැල් හිමියන් 30 දෙනෙකුට එරෙහිව මෙලෙස නීතීමය පියවර ගෙන ඇති බව වාර්තා වේ.", "URL": "https://sinhala.adaderana.lk/news.php?nid=14419", "Category": null, "Parent URL": null}