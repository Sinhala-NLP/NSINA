{"Source": "Adaderana", "Timestamp": "March 15, 2013 10:38 pm", "Headline": "සිංහපාදයේ නම් කෙටු ළමුන් 3ක් පොලීසියට කොටු", "News Content": "(ඡයා රූ - කාංචන කුමාර ආරියදාස) සීගිරිය සිංහපාදයේ තම නම් ලියු පාසල් ළමුන් තිදෙනෙකු සීගිරිය පොලීසිය විසින් අත්අඩංගුවට ගෙන තිබේ. මස්කෙළිය ප්‍රදේශයේ දෙමළ විද්‍යාලයක ඉගෙනුම ලබන පාසල් සිසුන් පිරිසක් වන්දනා චාරිකාවක නිරත වන අතරවාරයේ අද (15) සීගිරියට පැමිණි අවස්ථාවේදී මෙය සිදුව ඇතැයි අප වාර්තාකරු පවසයි. උසස් පෙළ පන්තියක ඉගෙනුම ලබන බව කියන සිසුන් තිදෙනෙකු ඔවුන්ගේ නම් සිංහපාදය මත ලියා ඇති අතර සැකකාර සිසුන් තිදෙනා පොලීසිය විසින් අත්අඩංගුවට ගෙන ඇත. මේ අතර මෙම සිද්ධිය ඇසීමෙන් පුරාවිද්‍යා අධ්‍යක්ෂ ජනරාල් ආචාර්ය සෙනරත් දිසානායක මහතා දැඩි ලෙස කම්පාවට පත්වූ බවත් සීගිරි සිංහ පාදය කුරුටුගෑම ඉතිහාසයේ වූ මහා විනාශයක් යැයි පැවසු බවත් අද දෙරණ වාර්තාකරු වැඩිදුරටත් පැවසීය. සිද්ධිය ගැන පරීක්ෂණයක් පවත්වන බවද හෙතෙම ප්‍රකාශ කළේය.", "URL": "https://sinhala.adaderana.lk/news.php?nid=32450", "Category": null, "Parent URL": null}