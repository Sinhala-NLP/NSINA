{"Source": "Adaderana", "Timestamp": "June 12, 2016 12:58 pm", "Headline": " ඝාතන නතර කිරීමට පියවර", "News Content": "බංග්ලාදේශයේ සුළු ජනකොටස් සහ තනි පුද්ගලයින් ඉලක්ක කරගනිමින් සිදුවන ඝාතන නතර කිරීමට කටයුතු කරන බවට එරට අග්‍රාමාත්‍ය ෂේක් හසීනා අවධාරණය කර තිබේ.එම ක්‍රියාවන් නතර කිරීම සඳහා තම රජය ගත හැකි සෑම පියවරක්ම ගනිමින් සිටින බව ඇය පවසා ඇත.බංග්ලාදේශය තුළ සිදුවූ ඝාතනවලට අදාළව එරට පොලීසිය සිදුකළ මෙහෙයුම්වල දී පුද්ගලයින් 3000කට වැඩි පිරිසක් අත්අඩංගුවට ගැනීමත් සමග අග්‍රාමාත්‍යවරිය මෙම අදහස් පළ කර තිබේ.මෙම අත්අඩංගුවට ගැනීම් සම්බන්ධයෙන් විරෝධය පළ කර ඇති එරට විපක්ෂ ක්‍රියාකාරීන් පෙන්වාදෙන්නේ බංග්ලාදේශ රජය සිය විරුද්ධවාදීන් පාලනය කිරීමේ අරමුණින් මෙම මෙහෙයුම් සිදුකර ඇති බවයි.කෙසේවෙතත් බංග්ලාදේශ රජය එම චෝදනා ප්‍රතික්ෂේප කර තිබේ.පසුගිය කාලය තුළ බංග්ලාදේශයේ සුළු ජන කොටස් නියෝජිතයින්, වෙබ් අඩවි ක්‍රියාකරුවන්, විද්වතුන්, සමලිංගික ක්‍රියාකරුවන් ඇතුළු පුද්ගලයින් 40 ක පමණ පිරිසක් ඝාතනයට ලක්ව ඇති බව සඳහන්ය.", "URL": "https://sinhala.adaderana.lk/news.php?nid=61017", "Category": null, "Parent URL": null}