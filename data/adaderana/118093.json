{"Source": "Adaderana", "Timestamp": "September 2, 2019 04:37 pm", "Headline": "අංක එකේ ටෙනිස් ශූරයා අමෙරිකානු විවෘත ටෙනිස් ශුරතාවලියෙන් ඉවතට", "News Content": "ලොව අංක එකේ ටෙනිස් ශූර සර්බියාවේ නොවැක් ජොකොවික් අමෙරිකානු විවෘත ටෙනිස් ශුරතාවලියෙන් ඉවත් වී තිබේ. ස්විට්සර්ලන්තයේ ස්ටාන් වව්රින්කා සමඟ තරඟ කරමින් සිටියදී මතු වු ආබාධ තත්වයක් හේතුවෙන් ජොකොවික් තරගයෙන් ඉවත් වු බව වාර්තා වේ. 32 හැවිරිදි ජොකොවික් උරහිසේ ආබාධයක් හේතුවෙන් මීට පෙර අවස්ථාවකදීද තරඟාවලියකින් ඉවත් වී ඇත. 24,000ක පමණ ප්‍රේක්ෂක පිරිසක් ඉදිරියේ පැවති තරගයේ ඔහු මුහුණදුන් තරඟ වට දෙකම වව්රින්කා හමුවේ 6 - 4ක් සහ 7 - 5ක් ලෙස පරාජයට පත් විය. ඒ අනුව ස්ටාන් වව්රින්කා අමෙරිකානු විවෘත ටෙනිස් ශුරතාවලියේ අර්ධ අවසන් පුර්ව වටයට සුදුසුකම් ලබා ඇත.", "URL": "https://sinhala.adaderana.lk/news.php?nid=118093", "Category": null, "Parent URL": null}