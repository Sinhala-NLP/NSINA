{"Source": "Adaderana", "Timestamp": "December 12, 2011 10:27 am", "Headline": "කැනඩා රැකියා පෙන්නා මුදල් වංචා කළ සැකකරු කොටුවෙයි", "News Content": "කැනඩාවේ රැකියාවක් ලබාදෙන බවට පොරොන්දු වෙමින් රුපියල් ලක්ෂ 18 ක මුදලක් වංචා කළ සැකකරුවෙක් අත්අඩංගුවට ගෙන තිබේ. මහනුවර පොලිස් විශේෂ අපරාධ ඒකකයේ නිලධාරීන් කණ්ඩායමක් විසින් සැකකරු අලවතුගොඩ නගරයේ දී ඊයේ(11) අත්අඩංගුවට ගෙන තිබුණි. සැකකරු සතුව තිබූ විදේශ ගමන් බලපත්‍ර 16 ක් ඇතුළු ලේඛන කිහිපයක් ද සොයා ගත් බව පොලිසිය පැවසීය. සැකකරු අද(12) මහනුවර මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20625", "Category": null, "Parent URL": null}