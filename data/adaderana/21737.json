{"Source": "Adaderana", "Timestamp": "January 30, 2012 09:35 am", "Headline": "ෆිල්ම් ෆෙයාර් හොඳම නළුවා රන්බීර් - නිළිය විද්‍යා", "News Content": "බොලිවුඩ් තරු රැසක් පිරිවරා ෆිල්ම් ෆෙයාර් සම්මාන උළෙල ඉතා උත්කර්ශවත් අන්දමින් මුම්බායි හී දී ඊයේ(29) පැවැත්වුණි. සම්මාන උළෙලේ වඩාත් අවධානයට යොමු වූ හොඳම නළුවා සම්මානය හිමි කර ගැනීමට මෙවර සමත් වූයේ \"රොක්ස්ටාර්\" චිත්‍රපටය වෙනුවෙන් රන්බීර් කපූර් විසිනි. හොඳම නිළිය වශයෙන් විද්‍යා බාලන් සම්මාන හිමිකර ගැනීමට සමත් විය. ‍\"සින්දගී නා මිලේගි ‍ඩෝ බාරා\" චිත්‍රපටය ෆිල්ම් ෆෙයාර් සම්මාන උළෙලේ හොඳම චිත්‍රපටය ලෙස මෙවර සම්මාන හිමිකර ගත්තේය. හොඳම චිත්‍රපට සංගීත අධ්‍යක්ෂණය වෙනුවෙන් ඒ.ආර් රහමාන් සම්මාන හිමි කර ගැනීමට සමත් වූ අතර එම සම්මානය හිමි වූයේ \"රොක්ස්ටාර්\" චිත්‍රපටය වෙනුවෙනි. සම්මාන උළෙල ඉතා උත්කර්ශවත් අන්දමින් පැවති අතර ඒ සදහා බොලිවුඩ් පුරයේ තරු රැසක් එක්ව සිටියේය.", "URL": "https://sinhala.adaderana.lk/news.php?nid=21737", "Category": null, "Parent URL": null}