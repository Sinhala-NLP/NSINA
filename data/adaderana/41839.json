{"Source": "Adaderana", "Timestamp": "March 16, 2014 08:59 am", "Headline": "විරෝධය හේතුවෙන් ගමනා ගමනයට බාධා -  විකල්ප මාර්ග භාවිතා කරන්න ", "News Content": "හංවැල්ල - තුංනානේ ප්‍රදේශයේ උද්ගත වී ඇති නොසන්සුන්කාරී තත්ත්වය හේතුවෙන් මේ වන විට එම ප්‍රදේශයේ වාහන ගමනා ගමනයට බාධා එල්ල වී ඇති බව පොලීසිය පවසයි. මේ හේතුවෙන් පොලීසිය විසින් විකල්ප මාර්ග භාවිතා කරන ලෙස රියදුරු මහතුන්ගෙන් ඉල්ලා සිටින බව සඳහන් වෙයි. ඒ අනුව අවිස්සාවේල්ල සිට කොළඹට පැමිණෙන වාහන පරණ පාර සහ ඉංගිරිය මාර්ගය භාවිතා කරන ලෙස පොලීසිය රියදුරු මහතුන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=41839", "Category": null, "Parent URL": null}