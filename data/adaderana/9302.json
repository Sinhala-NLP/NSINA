{"Source": "Adaderana", "Timestamp": "June 30, 2010 03:16 pm", "Headline": "ෆොන්සේකාගෙන් අලුත් පක්ෂයක් ", "News Content": "නව දේශපාලන පක්ෂ 60ක් අලුතින් ලියාපදිංචි කිරීම සඳහා ඉල්ලුම් කර ඇතැයි මැතිවරණ මහලේකම් කාර්යාලය පවසයි. නව දේශපාලන පක්ෂ සඳහා ලියාපදිංචි වීමට මැතිවරණ මහලේකම් කාර්යාලය ලබාදුන් කාලය අදින් අවසන් වේ. අදාළ ඉල්ලුම්පත් සම්බන්ධයෙන් ඉදිරියේදී සළකා බැලෙන බවත්, එහිදි සුදුසුකම් අනුව තෝරාගත් දේශපාලන පක්ෂ ලියාපදිංචි කිරීමට නියමිත බවත් එම කාර්යාලය සඳහන් කරයි. මේ අතර ප්‍රජාතන්ත්‍රවාදී ජනතා සන්ධානයට ට සම්බන්ධව සිටි ප්‍රජාතන්ත්‍රවාදී ජනතා එකමුතුව\"ප්‍රජාතන්ත්‍රවාදී පක්ෂය\"ලෙස දේශපාලන පක්ෂයක් වශයෙන් ලියාපදිංචි වීමට ඉල්ලුම් කර ඇති බව වාර්තා වේ. නව පක්ෂයක් ලෙස ලියාපදිංචිය සඳහා ඉල්ලුම් කළත් එම පක්ෂය ද ප්‍රජාතන්ත්‍රවාදී ජනතා සන්ධානය යටතේ සෙසු පක්ෂ සමඟ ඉදිරියටත් කටයුතු කරන පාර්ලි‍මේන්තු මන්ත්‍රී ටිරාන් අලස් මහතා පැවසුවේය. එහෙත් ජෙනරාල් ෆොන්සේකා ගේ නායකත්වයෙන් යුතු නව දේශපාලන පක්ෂයේ ජ.වි.පෙ නියෝජනය කරන මන්ත්‍රීවරුන් කිසිවෙකුත් නැති අතර එම පක්ෂයේ ලේකම් ලෙස ටිරාන් අලස් මහතාගේ නමද නියෝජ්‍ය නායකයා ලෙස අර්ජුන රණතුංග මහතාගේ නම්ද සටහන් ව ඇති බව අභ්‍යන්තර ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=9302", "Category": null, "Parent URL": null}