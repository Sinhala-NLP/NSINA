{"Source": "Adaderana", "Timestamp": "October 20, 2013 08:51 am", "Headline": "ඇමති මණ්ඩලය නඩත්තු කිරීමට කෝටි 350ක් යනවා", "News Content": "මෙරට ඇමති මණ්ඩලය නඩත්තු කිරීම සඳහා වසරකට රුපියල් කෝටි 350ක් පමණ වැය වන බව එක්සත් ජාතික පක්ෂ පාර්ලිමේන්තු මන්ත්‍රී පී.හැරිසන් මහතා පවසයි. අතර අනුරාධපුර ප්‍රදේශයේ පැවති හමුවකදී ඔහු මේ බව පැවසීය. නයි, කබරයින්, කිඹුලන් බිත්තර දාන්නා සේ වත්මන් ආණ්ඩුවේ ඇමති මණ්ඩලය පැටව් ගසන්නේ යැයි හෙතෙම පෙන්වාදුන්නේය. කෙසේ වුවද ඇමතිවරුන් වැඩි වන තරමට ප්‍රයෝජනයක් නැති බවත් ඔවුන් නඩත්තු කිරීමට විශාල මුදලක් වැය කිරීමට සිදුව ඇති බවත් ‍මන්ත්‍රීවරයා කියා සිටියේය ඇමති මණ්ඩලය අඩු කළ හැකි නම් මහවැලිය වගේ සංවර්ධන ව්‍යාපෘති දෙකක් සෑදිය හැකි බවද හෙතෙම එහිදී පැවසීය.", "URL": "https://sinhala.adaderana.lk/news.php?nid=38240", "Category": null, "Parent URL": null}