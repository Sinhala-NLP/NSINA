{"Source": "Adaderana", "Timestamp": "November 18, 2014 06:08 am", "Headline": "දඹුල්ලේ රෙදිපිළි කඩේදී තරුණියට බලහත්කාරකම් කළ ප්‍රධාන සැකකරුත් බාරවෙලා", "News Content": "දඹුල්ල නගරයේ රෙදිපිළි අලෙවිසැළකදී තරුණියකගේ අඟපසඟ අතගෑබව කියන තරුණයා පොලිසියට බාරවීමෙන් පසු ලබන 24 දක්වා බන්ධනාගාර ගත කර ති‍බේ. ඊයේ (17)දින මොහු පොලීසියට බාරවීමෙන් පසු අධිකරණයට ඉදිරිපත් කර ඇති බව අද දෙරණ වාර්තාකරු පවසයි. පසුගිය 12 දින දඹුල්ල නගරයේ රෙදිපිළි අලෙවිසැළකදී තරුණියක ඇඳුම් මිලදී ගැනීමට ගොස් සිටියදී වෙළෙඳසැළ තුළදී මෙම සිදුවීම ට ලක්ව ඇත . පසුව දඹුල්ල නගරය තුළ නොසන්සුන් තාවයක් ඇතිවූ අතර සිද්ධියෙන් එම වෙළඳසැළේ සේවකයන් 5 දෙනෙකු සැකපිට අත්අඩංගුවට ගැනුණු අතර ප්‍රධාන සැකකරු පැනගොස් සිටියේය . මෙසේ බන්ධනාගාර ගත කර ඇත්තේ මරදන්කඩවල පදිංචි මොහොමඩ් පර්ශාද් (30)නමැති විවාහක අයෙකි .", "URL": "https://sinhala.adaderana.lk/news.php?nid=47450", "Category": null, "Parent URL": null}