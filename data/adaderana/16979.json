{"Source": "Adaderana", "Timestamp": "June 24, 2011 11:37 am", "Headline": "ඩෙකෑන් ඒවියේෂන් සේවා ජාලය පුළුල් කරයි", "News Content": "ශ‍්‍රී ලංකාවේ සිවිල් ගුවන්සේවා අධිකාරිය, ඩෙකෑන් ඒවියේෂන් සමාගමට ගුවනේ සුරක්ෂිතතා සහතිකයක් ප‍්‍රදානය කර ඇත. සමාගම අලූතෙන් මිල දී ගත් GA8 ගුවන්යානයේ ගුවන් ගමන් සඳහා සුරක්ෂිතභාවය අනුමත කරමින් එය නිකුත් කර ඇත. මෙම නව ගුවන්යානයට ලොවපුරා විවිධ අන්තර්ජාතික ගුවන් ගමන් අධිකාරි විසින් සුරක්ෂිතභාවය සහතික කර ඇත. මේ අතර ලොව විශ්වාසදායකම නවීනතම ප‍්‍රමිතීන් සලකා බලන අමෙරිකාවේ ෆෙඩරල් ගුවන්ගමන් ව්‍යවස්ථාව 23 (FAR23) මෙන්ම ඔස්ටේ‍්‍රලියානු ගුවන්ගමන් අධිකාරිය, එක්සත් ජනපද, කැනඩා, නවසීලන්ත, එක්සත් රාජධානි සහ දකුණු අප‍්‍රිකා ගුවන්ගමන් අධිකාරී විසින් මෙම ගුවන්යානය ගැන සහතික නිකුත් කර ඇත. GA8 ගුවන්යානය එය අයත්වන කාණ්ඩයේ වෙනත් කිසිම ගුවන්යානයකට වඩා ආරක්ෂාව, සැලැසුම සහ ගුවනට උචිතභාවය ගැන සහතික කිරීම් ලබා තිබේ. \"ඩෙකෑන් සමාගමේ ගුවන්යානා ගුවන්ගතවීමට ප‍්‍රථම සිටම ආරක්ෂිතභාවය සුරකිනවා. අපගේ සේවාලාභීන්ට ඉතා ඉහළ ආරක්ෂිත ගුවන් ගමන් අත්දැකීමක් ලබාදීමට GA8 ගුවන්යානය නිසා අපට හැකි වී තිබෙනවා. ඒ අතරම සේවාලාභීන් සහ කාර්යය මණ්ඩලයේ සුරක්ෂිතභාවය රැකීම අපගේ ඉහළම අවධානයට ලක්කරනවා. සුපිරි තාක්ෂණය සහ සියුම් පුහුණුව නිසා තත්වය පවත්වාගෙන යාමට සහ කර්මාන්තය තුළ ඉහළින් වැජඹීමට අපට හැකි වී තිබෙනවා. නවීන සැලැසුම, සුපිරි ක‍්‍රියාකාරිත්වය, බහුවිධ සුරක්ෂිතතාවය රැකෙන විශේෂතා නිසා GA8 ගුවන්යානය ගුවනේ ලබාදෙන සුරක්ෂිත සේවය, විශ්වාසයෙන් ලබාදීමට අපට හැකියාව ලැබෙනවා\" ඩෙකෑන් ගුවන් සමාගමේ අධ්‍යක්ෂ ප‍්‍රධාන විධායක නිලධාරී ඩෙනම් ෂොක්මන් මහතා පවසයි. ඕස්ටේ‍්‍රලියානු මහ කොමසාරිස් ගරු කැතී ක්ලූග්මන්, ඕස්ටේ‍්‍රලියාවේ සිට ශ‍්‍රී ලංකාවට පැමිණි මංගල GA8 ගුවන් යානය පිළිගත්තාය. එරට ගුවන්යානා නිෂ්පාදන කර්මාන්තය තම රටේ සහ විදේශ රටවල අවශ්‍යතා ඉටු කරන අතිනවීන සුපිරි තාක්ෂණය භාවිත කරන කර්මාන්තයක් බව ඇය පැවසීය. රටේ සියලූම ප‍්‍රදේශවල සංචාරක කර්මාන්තය දියුණුවට ගමන් කරන අවස්ථාවක ඩෙකෑන් ඒවියේෂන් හොඳම සේවයක් ලබාදීමට සුදුසුම අවස්ථාවේ ඉදිරිපත් වී ඇති බව ඇය වැඩිදුරටත් පැවසුවාය.පශ්චාත් යුද ශ‍්‍රී ලංකාව තුළ ආයෝජන අවස්ථා බොහොමයක් ඇති බව ද ඇය පෙන්වා දුන්නාය. ජිප්ස්ලෑන්ඞ් එරෝනෝටික්ස් සමාගමේ සමාරම්භක ජෝර්ජ් මෝර්ගන් නිෂ්පාදක සමාගමේ කාර්මික පිරිසක් ද සමග මෙරට ගුවන්යානා ඉංජිනේරුවන් සහ ගුවන් නියමුවන් පුහුණු කිරීමට මෙරටට පැමිණ සිටියේය. ඔවුන් පරීක්ෂණ ගුවන් ගමන් පැවැත්වීම සහ එකලස් කිරීමේ කටයුතු ගැන ද ක‍්‍රියාකරනු ඇත. \"ඩෙකෑන් ඒවියේෂන් ඉංජිනේරුවන්ගේ උසස් ප‍්‍රමිතිය සහ ගුණාත්මකභාවය ගැන මම සහ මගේ කණ්ඩායම සතුටට පත්වී සිටිනවා. ඉතා දීර්ඝ වශයෙන් පුහුණුකිරීම් සැසිවාර කිහිපයක්ම පැවැත්වූ අප එයින් ලද ප‍්‍රතිඵල ඉතා විශිෂ්ටයි. ඒ අයගේ හැකියාවන් ගැන මම ඉතාම ඉහළින් විශ්වාසය පළ කරනවා ඔවුන් ඇත්තෙන්ම GA8 ගුවන්යානයට ආඩම්බරයක් වනු ඇති\" යනුවෙන් ඔහු සඳහන් කළේය. නියමු කුටියෙන් පෙනෙන පැහැදිලි දර්ශනය සහ පහසුවෙන් ක‍්‍රියාකරවිය හැකි යාන්ත‍්‍රණය GA8 ගුවන්යානයට ආරක්ෂිත ගමන්වාරයක් ලබාදීමට ඉතාම වැදගත් මෙහෙයක් ඉටුකරයි. එහි සුවිශේෂී ආරක්ෂක පද්ධතිය ඕනෑම කාලගුණ තත්වයක් යටතේ පහසුවෙන් ගමන් කිරීමට ඉඩ සලසයි. සාමාන්‍යයෙන් GA8 ගුවන්යානයේ ඇති තල දෙකේ අවර පෙත්ත වෙනුවට මෙම ගුවන්යානයේ තල තුනකින් යුත් අවර පෙත්ත අඩු ශබ්දයක් නිකුත් කරන සුවිශේෂී එකකි. වසර හතක කෙටි කාලයක් තුළ ඩෙකෑන් ඒවියේෂන් සමාගම ශ‍්‍රී ලංකාවේ ප‍්‍රධාන අභ්‍යන්තර ගුවන්යානා සමාගමක් ලෙස ඉදිරියට පැමිණියේය. ගුවන්යානා සහ හෙලිකොප්ටර් සපයන එකම සමාගම මෙයයි. ආරක්ෂාවෙන් සපිරි සුවපහසු ව්‍යාපාරික හෝ විනෝද චාරිකා ගුවන් ගමන් ස`දහා ඩෙකෑන් සමාගම එක ලෙස සේවය සපයයි. වසර ගණනාවක් තුළ පාරිභෝගික සේවය ඉහළින් සැපයීමේ ප‍්‍රතිපත්තිය රැකගැනීම මෙම සමාගමේ විශේෂත්වයයි. පෞද්ගලිකවම ගුවන්තොටුපළේ දී පිළිගැනීමේ සිට සුරක්ෂිතව ගමනාන්තය දක්වා කැටුවයාම ඩෙකෑන් ඒවියේෂන් සමාගම සිය යුතුකම කොට සලකයි. මේ නිසා නිතරම එම සමාගමට විශිෂ්ට සේවයක් ලබාදීමට හැකි වී තිබේ.", "URL": "https://sinhala.adaderana.lk/news.php?nid=16979", "Category": null, "Parent URL": null}