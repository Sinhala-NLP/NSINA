{"Source": "Adaderana", "Timestamp": "August 5, 2010 08:07 am", "Headline": "දෙවන වාරයේ පාසල් නිවාඩුව හෙට සිට", "News Content": "රජයේ පාසල්වල දෙවන වාරයේ පාසල් නිවාඩුව හෙටින් ආරම්භ වේ. තෙවන වාරය සඳහා යළි පාසල් ලබන ලබන මස 7 වනදා ආරම්භ වන බව අධ්‍යාපන අමාත්‍යාංශය සඳහන් කරනු ලැබීය. කෙසේ වුවත් අධ්‍යයන පොදු සහතික පත්‍ර උසස් පෙළ විභාගයේ උත්තර පත්‍ර ඇගයීම් කටයුතු සිදුකෙරෙන පාසල් එදින ආරම්භ නොවන බව අධ්‍යාපන අමාත්‍යාංශය පවසයි. ඒ අනුව උසස් පෙළ ඇගයීම් කටයුතු සිදුකෙරෙන පාසල් වලින් කොටසක් ලබන මස 13 වැනිදා ආරම්භ කිරීමට නියමිතය. උත්තර පත්‍ර ඇගයීම් කටයුතු සිදුකෙරෙන සෙසු පාසල් ලබන මස 20 වැනිදා ආරම්භ කරන බව අධ්‍යාපන අමාත්‍යාංශය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=10031", "Category": null, "Parent URL": null}