{"Source": "Adaderana", "Timestamp": "March 26, 2018 03:44 pm", "Headline": "ආසියාවේ විශාලතම ටියුලිප් මල් උයන මෙන්න", "News Content": "ඉන්දියාවේ ඉන්දිරා ගාන්ධි අනුස්මරණ ටියුලිප් මල් උද්‍යානය ජනතාවට විවෘත කර තිබේ. මෙය ආසියාවේ විශාලතම ටියුලිප් මල් උද්‍යානයයි. ශ්‍රී නගර් හි කඳුකර ප්‍රදේශයක පිහිටි මෙම ටියුලිප් මල් උද්‍යානය නැරඹීමට සෑම වසරකම ලොව පුරා සිටින සංචාරකයින් විශාල ප්‍රමාණයක් පැමිණෙමින් සිටියි. මෙය නැරඹීමට පැමිණෙන පුද්ගලයින් මෙහි සුන්දරත්වයට වශීකෘත වන බව ජාත්‍යන්තර මාධ්‍ය වාර්තා කළේය. මෙම ටියුලිප් මල් උද්‍යානය වර්ග 50කට පමණ අයත් ටියුලිප් ශාක මිලියනයකට අධික සංඛ්‍යාවකින් සමන්විතයි. මෙම කාලසීමාව ශ්‍රී නගර් හි පිහිටි මෙම උද්‍යානයේ ටියුලිප් මල් හටගන්නා කාලය බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=86381", "Category": null, "Parent URL": null}