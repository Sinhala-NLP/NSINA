{"Source": "Adaderana", "Timestamp": "March 9, 2019 03:19 pm", "Headline": "පොහොට්ටුවේ බහුතර කැමැත්ත විධායකය අහෝසි කිරීමටයි-විජිත කියයි", "News Content": "පොදුජන පෙරමුණේ මන්ත්‍රීවරුන් බොහෝ පිරිසක් විධායක ජනාධිපති ධුරය අහෝසි කිරීමට කැමැත්තෙන් සිටින බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා පවසා සිටියි. පෞද්ගලික වාසි වෙනුවෙන් මේ සඳහා විරුද්ධ මන්ත්‍රීවරු කිහිපදෙනෙක් පොදුජන පෙරමුණේ සිටියද රාජපක්ෂ පිලේ සිටින බොහෝ මන්ත්‍රීවරු විධායක ජනාධිපත් ධූරයෙන් බැට කෑ අය බැවින් පොදුජන පෙරමුණේ බහුතර මන්ත්‍රීවරුන්ගේ කැමැත්ත ඇත්තේ විධායක ජනාධිපති ධූරය අහෝසි කිරීමට බව වැඩි දුරටත් අදහස් දක්වමින් ඔහු සඳහන් කර සිටියේය. ජනතා විමුක්ති පෙරමුණේ බණ්ඩාරවෙල ආසන බලමණ්ඩල රැස්වීමට එක්වෙමින් ඔහු මේ බව සඳහන් කළේය.", "URL": "https://sinhala.adaderana.lk/news.php?nid=105774", "Category": null, "Parent URL": null}