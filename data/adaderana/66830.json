{"Source": "Adaderana", "Timestamp": "December 8, 2016 07:09 am", "Headline": "විදෙස් කතකගේ පොකැට්ටුවට විදලා මාට්ටු", "News Content": "සංචාරක හෝටලයක නවාතැන් ගෙන සිටි විදේශීය ජාතික කාන්තාවක සතුව තිබූ දේශීය සහ විදේශීය මුදල් තොගයක් සොරකම් කළ බව කියන හෝටල් සේවකයෙකු අත්අඩංගුවට ගෙන ඇති බව මාරවිල පොලීසිය කියයි.මාරවිල මුහුදු තීරයේ පිහිටා ඇති සංචාරක හෝටලයක නවාතැන් ගෙන සිටි 27 හැවිරිදි බෙලරුස් ජාතික කාන්තාවක විසින් කර ඇති පැමිණිල්ලකට අනුව සැකකරු අත්අඩංගුවට ගෙන ඇත.සැකකරු මිනුවන්ගොඩ - උඩුගම්පොල පදිංචිකරුවෙකි.ඔහුගේ නිවසේ තිබී විදේශීය ජාතික කාන්තාවගෙන් සොරකම් කරන ලද බව කියන යූරෝ 20 ක්(රුපියල් 3000 ක් වටිනා) ඩොලර් 100 ක් (රුපියල් 15,000 ක් වටිනා) සහ මෙරට මුදල් රුපියල් 8000 ක්ද පොලීසිය විසින් සොයා ගෙන ඇත.සැකකරුව මාරවිල දිසා අධිකරණයට ඉදිරිපත් කිරීමට නියමිතය. මාරවිල මූලස්ථාන පොලිස් පරීක්ෂක එස්.ඩී.ආර්.ප්රි යන්ත මහතා ඇතුළු නිලධාරීන් විසින් විමර්ශන කටයුතු සිදු කර ඇත.", "URL": "https://sinhala.adaderana.lk/news.php?nid=66830", "Category": null, "Parent URL": null}