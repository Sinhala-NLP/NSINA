{"Source": "Adaderana", "Timestamp": "April 26, 2016 09:20 pm", "Headline": "සුදුසුකම් නැති අයට තනතුරු දීම අසාධාරණයි", "News Content": "දේශපාලන පළිගැනීම්වලට ලක්වු බව කියමින් සුදුසුකම් නොමැති පුද්ගලයින් අධ්‍යාපන ක්ෂේත්‍රයේ විවිධ තනතුරු සඳහා පත්කිරීම් සිදුකර ඇති බව අධ්‍යාපනය සුරැකීමේ වෘත්තීය එකමුතුව පවසයි.ඔවුන් පෙන්වා දෙන්නේ මෙය සම්පූර්ණයෙන්ම නීති විරෝධී ක්‍රියාවක් බවයි.මීට එරෙහිව ඉදිරියේ දී දැඩි ක්‍රියාමාර්ග ගන්නා බව ද ඔවුන් සඳහන් කරයි.මේ සම්බන්ධයෙන් අද(26) කොළඹ පැවති මාධ්‍ය හමුවකදී අදහස් දැක්වීය. විශ්ව විද්‍යාල ආචාර්යවරුන්ගේ සමිති සම්මේලනයේ හිටපු සභාපති ආචාර්ය නිර්මාල් රංජිත් දේවසිරි මහතා පවසා සිටියේ මෙවැනි දේශපාලන පළිගැනීම් අසාධාරණ බවයි.එමෙන්ම ඒ මහතා පෙන්වා දී ඇත්තේ දැනටමත් අධ්‍යාපන ක්ෂේත්‍රෙය් සිටින සමහර පිරිස් සුදුදුකම් සපුරා නොමැති අය බවයි.එමෙන්ම සෑම රජයක් විසින්ම ත්‍යාග වශයෙන් රජයේ රැකියා තම පාක්ෂිකයින්ට ලබාදීමේ සාම්ප්‍රධායික වැඩපිළිවෙළක් පවත්වාගෙන යන බවත්, එය වර්තමාන ආණ්ඩුවද අනුගමනය කරන බව ඔවුන් පවසයි.මෙවැනි ක්‍රියාවන් අධ්‍යාපනයට කරනු ලබන බරපතළ හානියක් බවද පෙන්වා දී ඇත.", "URL": "https://sinhala.adaderana.lk/news.php?nid=59538", "Category": null, "Parent URL": null}