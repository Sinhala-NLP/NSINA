{"Source": "Adaderana", "Timestamp": "May 27, 2012 08:49 am", "Headline": " රජයේ රැකියා පෙන්වා ලක්ෂ ගණනින් ගැරූ කත දැලේ", "News Content": "රජයේ රැකියා ලබාදෙන බව පවසා රුපියල් දස ලක්ෂයකට අධික මුදලක් වංචා කළ කාන්තාවක් අනුරාධපුර පොලිසිය විසින් අත්අඩංගුවට ගෙන තිබේ. සෞඛ්‍ය දෙපාර්තමේන්තුවේ ගිලන් රථ රියැදුරෙකුගේ බිරිඳක බව පැවසෙන සැකකාර කාන්තාව අනුරාධපුර කටුකැලියාව ප්‍රදේශයේ පදිංචිකාරියක බව පොලිසිය පවසයි. අධ්‍යාපන , සෞඛ්‍ය සහ වන ජීවි දෙපාර්තමේන්තුවල තනතුරු මෙන්ම ග්‍රාම නිලධාරී පත්වීම් ලබාදෙන බව පවසා අදාළ කාන්තාව එක් අයෙකුගෙන් රුපියල් 50,000 සිට ලක්ෂය දක්වා මුදල් ලබාගෙන ඇති බව අනාවරණය වේ. රජයේ නියෝජ්‍ය අමාත්‍යවරයෙකුගේ කාර්යය මණ්ඩලයේ සේවය කරන පුද්ගලයෙකු මාර්ගයෙන් මෙය සිදුකරන බව ඇය විසින් ප්‍රකාශ කර තිබේ.", "URL": "https://sinhala.adaderana.lk/news.php?nid=24543", "Category": null, "Parent URL": null}