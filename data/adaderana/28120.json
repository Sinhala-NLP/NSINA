{"Source": "Adaderana", "Timestamp": "October 8, 2012 02:36 pm", "Headline": " එස්.අයි රිය අනතුරක් සිදුකර පලායයි", "News Content": "අනතුරක් සිදුකර පොලීසියට නොදන්වා පලායාම සම්බන්ධයෙන් තලාව පොලීසියේ උප පොලිස් පරීක්ෂකවරයෙකු අත්අඩංගුවට ගෙන තිබේ. පසුගිය 3 වැනිදා අදාළ උප පොලිස් පරීක්ෂකවරයාගේ මෝටර් රථය යතුරුපැදියක ගැටීමෙන් යතුරු පැදිකරු බරපතළ තුවාල ලබා ඇතැයි අනුරාධපුර පොලීසිය පැවසුවේය. එහෙත් අනතුර පිළිබඳ නොදන්වා සැකකරු පලාගොස් තිබේ. තුවාල ලැබූ යතුරුපැදිකරු මේ වන විට අනුරාධපුර ශික්ෂණ රෝහලේ ප‍්‍රතිකාර ලබමින් සිටින බව අනුරාධපුර පොලීසිය පැවසුවේය.", "URL": "https://sinhala.adaderana.lk/news.php?nid=28120", "Category": null, "Parent URL": null}