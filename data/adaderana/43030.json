{"Source": "Adaderana", "Timestamp": "May 7, 2014 06:13 am", "Headline": " මුහුදුබඩ මාර්ගයේ දුම්රිය ගමනාගමනයට බාධා", "News Content": "ගාල්ල සිට කොළඹ බලා ධාවනය වෙමින් පැවති ඉන්ධන දුම්රිය අලුත්ගමදී නවතා තිබූ දුම්රියක ගැටීමෙන් පීලිපැනීමකට ලක්ව තිබේ. දුම්රිය අනතුරින් කිසිවෙකුටත් හානි නැතත් මුහුදුබඩ දුම්රිය මාර්ගයේ ධාවන කටයුතුවලට බාධා එල්ලවී ඇති බව දුම්රිය පාලක මැදිරිය කියා සිටියි. ඒ අනුව ගාල්ල අන්තයේ සිට පැමිණෙන දුම්රිය අම්බලන්ගොඩ දක්වාත්, කොළඹ සිට ධාවනය වන දුම්රිය අලුත්ගම දක්වාත් සීමා කිරීමට සිදුව ඇති බව දුම්රිය පාලක මැදිරිය සඳහන් කරයි.", "URL": "https://sinhala.adaderana.lk/news.php?nid=43030", "Category": null, "Parent URL": null}