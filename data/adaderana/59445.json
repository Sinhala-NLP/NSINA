{"Source": "Adaderana", "Timestamp": "April 24, 2016 03:27 pm", "Headline": " යතුරුපැදියෙන් ඇවිත් විදුහල්පතිට පහරදීලා", "News Content": "ගාල්ල, තල්ගස්වල නියාගම ප්‍රදේශයේ පාසලක විදුහල්පතිවරයෙකු පහරකෑමකින් තුවාල ලබා තිබේ.එම විදුහල්පතිවරයා අද උදෑසන පාසලේ පැවති ශ්‍රමදාන කටයුත්තක් සඳහා යතුරුපැදියකින් යමින් සිටියදි පිටිගල කටුකැටිය හංදිය ප්‍රදේශයේ දී මෙම පහරකෑමට ලක්ව ඇති බව පොලීසිය සඳහන් කරයි.යතුරුපැදියකින් පැමිණි නාඳුනන පුද්ගලයෙකු විසින් අදාළ විදුහල්පතිවරයාට මුගුරකින් පහරදී පළාගොස් ඇති බව සඳහන්ය.පහරකෑමට ලක්වු විදුහල්පතිවරයා ප්‍රතිකාර සඳහා ඇල්පිටිය රෝහලට ඇතුළත් කර තිබේ.සිද්ධිය සම්බන්ධයෙන් ඇල්පිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59445", "Category": null, "Parent URL": null}