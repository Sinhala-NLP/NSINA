{"Source": "Adaderana", "Timestamp": "July 12, 2011 09:20 am", "Headline": "මැතිවරණ නීතී උල්ලංඝණය සම්බන්ධව 40 දෙනෙක් අත්අඩංගුවට", "News Content": "පළාත් පාලන ආයතන 65 ට අදාළව ලබන 23 වැනි දින පැවැත්වෙන මැතිවරණය සම්බන්ධයෙන් මේ වන විට පැමිණිලි 44 ක් ලැබී ඇති බව පොලිස් මැතිවරණ කාර්යාලය පවසයි. එම පැමිණිලි වලින් 50%ක් පමණ මැතිවරණ නීතී උල්ලංඝණය කිරීමට අදාළ පැමිණිලි බව පොලිස් මැතිවරණ කාර්යාලය භාර ජ්‍යෙෂ්ඨ නියෝජ්‍ය පොලිස්පති ගාමිණී නවරත්න මහතා ප්‍රකාශ කළේය. ඒ අනුව පුද්ගලයින් 40 දෙනෙකු පමණ අත්අඩංගුවට ගෙන ඇති බව ද ගාමිණි නවරත්න මහතා සඳහන් කළේය. මේ අතර බොරු ප්‍රචණ්ඩත්වයක් මවා පෑමට ඇතැම් පුද්ගලයින් උත්සහ දරමින් සිටින බව ජ්‍යෙෂ්ඨ නියෝජ්‍ය පොලිස්පති ගාමිණි නවරත්න මහතා ප්‍රකාශ කළේය. එමනිසා ඒ පිළිබඳව විමසිලිමත්ව කටයුතු කරන ලෙස මහ ජනතාවගෙන් කාරුණිකව ඉල්ලා සිටින බව ද නවරත්න මහතා කියා සිටියේය.", "URL": "https://sinhala.adaderana.lk/news.php?nid=17348", "Category": null, "Parent URL": null}