{"Source": "Adaderana", "Timestamp": "March 28, 2012 05:00 pm", "Headline": "ගෙවුණු ජනවාරියේ දරුවන් අත්හැරයාම් 26 ක් වාර්තාවෙලා", "News Content": "පසුගිය ජනවාරි මාසයේ දී පමණක් වයස අවුරුදු 18 ට අඩු දරුවන් අතහැර දමා යාමේ සිද්ධීන් 26 ක් වාර්තා වී ඇති බව පොලිසිය පවසයි. පසුගිය වසර පුරා දරුවන් අත්හැරයාමේ එවැනි සිද්ධීන් 206 ක් වාර්තා වී ඇති බව පොලිස් දෙපාර්තමේන්තු වාර්තා පෙන්වාදෙයි. අලුත උපන් බිළිඳුන් මහ මඟ දමා යාම හරහා මනුෂ්‍ය ඝාතනයකට තැත් කිරීම යන චෝදනා යටතේ දඩුවම් පැමිණවිය හැකි බව පොලිසිය කියා සිටියි. පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පැවසුවේ බිළිඳුන් එලෙස අත්හැර යාම වෙනුවට දරුවන් හදා වඩා ගැනීම සඳහා ලබාදිය හැකි නීත්‍යනුකූල ස්ථාන වෙත භාරකිරීමේ හැකියාවක් ඇති බවයි. ඒ සඳහා අවශ්‍ය තරම් රාජ්‍ය හා රාජ්‍ය නොවන ආයතන පවතින බව ද පොලිස් මාධ්‍ය ප්‍රකාශකවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=23132", "Category": null, "Parent URL": null}