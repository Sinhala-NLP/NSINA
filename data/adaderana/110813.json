{"Source": "Adaderana", "Timestamp": "May 28, 2019 09:53 am", "Headline": "බේරුවලින් පුද්ගලයින් දහතුනක් අත්අඩංගුවට", "News Content": "බේරුවල පොලිස් බල ප්‍රදේශය තුළ සිදු කළ සෝදිසි මෙහෙයුමකදී සැකපිට පුද්ගලයින් 13 දෙනෙකු අත්අඩංගුවට ගෙන තිබේ. පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සදහන් කළේ යුධ හමුදාව, ගුවන් හමුදාව ඒකාබද්ධව බේරුවල පොලිස් බල ප්‍රදේශය තුළ මෙම සෝදිසි මෙහෙයුම ඊයේ (27) දිනය පුරා ක්‍රියාත්මක කළ බවයි. මේ සදහා පොලිස් නිල සුනඛයින්ගේ සහය ද ලබා ගෙන ඇත. මෙහිදී නිවාස 630ක් සහ වාහන 54ක් පරික්ෂාවට ලක් කර ඇති බව වාර්තා වන්නේය. මෙම සෝදිසි මෙහෙයුමේදී ආරක්ෂක අංශ සාමාජිකයින්ගේ නිල ඇදුමට සමාන නිල ඇඳුම් කිහිපයක්, තියුණු ආයුධ සහ තවත් උපකරණ සොයාගෙන තිබේ. අත්අඩංගුවට ගත් සැකකරුවන්ගෙන් බේරුවල පොලිසිය වැඩිදුර ප්‍රශ්න කිරිම් සිදු කරන බවයි පොලිස් මාධ්‍ය ප්‍රකාශකවරයා පැවසුවේ.", "URL": "https://sinhala.adaderana.lk/news.php?nid=110813", "Category": null, "Parent URL": null}