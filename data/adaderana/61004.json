{"Source": "Adaderana", "Timestamp": "June 12, 2016 11:08 am", "Headline": "සමෘද්ධි අරමුදලේ මුදල් ඉතිරියි", "News Content": "සමෘද්ධි අරමුදලේ මුදල් සමෘද්ධි ලාභීන්ගේ අභිවෘද්ධිය සඳහා පසුගිය රජය සමයේ භාවිත කර නොමැති බව අමාත්‍ය රාජිත සේනාරත්න මහතා පවසයි.එම අරමුදලේ තිබු රුපියල් බිලියන සියයක මුදලක් එලෙස පසුගිය රජය විසින් වියදම් කර නොමැති බව අමාත්‍යවරයා පෙන්වා දෙයි. මේ හේතුවෙන් වත්මන් සමාජ සවිබල ගැන්වීම් හා සුබසාධන අමාත්‍ය එස්.බී.දිසානායක මහතාට එම මුදල් සමෘද්ධි ලාභීන් සඳහා යෙදවීමට හැකියාව ලැබී ඇති බව රාජිත සේනාරත්න අමාත්‍යවරයා පවසයි. කුඩා ව්‍යාපාර අංශයේ ව්‍යවසායකයින් සහ දිවිනැගුම ප්‍රතිලාභීන්ගේ අලෙවි ප්‍රදර්ශනය විවෘත කිරීම සහ පවුල් සෞඛ්‍ය සේවිකාවන්ට යතුරුපැදි බෙදාදීමේ උත්සවයකට බේරුවල දී එක්වෙමින් ඔහු මෙම අදහස් පළ කර තිබේ.සමෘද්ධි ව්‍යාපාරය ආරම්භ කර වසර 20ක් ගත වන අතර එම වැඩපිළිවෙළ මෙතෙක් බිහි වූ කිසිම රජයකට අහෝසි කිරීමට නොහැකි වූ බව රාජිත සේනාරත්න මහතා පවසයි.", "URL": "https://sinhala.adaderana.lk/news.php?nid=61004", "Category": null, "Parent URL": null}