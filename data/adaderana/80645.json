{"Source": "Adaderana", "Timestamp": "November 27, 2017 07:59 pm", "Headline": "හැටන් ඉඳන් කොළඹ ගිය බස්එක පාරෙන් ඉවතට පනියි-25ක් රෝහලේ", "News Content": "හැටන් සිට කොළඹ දක්වා ධාවනය වු හැටන් ඩිපෝවට අයත් බස් රථයක් කරවනැල්ල මහගම්මන ප‍්‍රදේශයේදි මාර්ගයෙන් ඉවතට පැන අනතුරට පත්ව තිබේ. අනතුරින් බස් රථයේ ගමන් ගත් මගින් විසිපස් දෙනෙකු තුවාල ලබා කරවනැල්ල මුලික රෝහල වෙත ඇතුළත් ඇති බව රැුවන්වැල්ල පොලීිසිය පවසයි. අද(27) පස්වරු 3.00 ට පමණ අධික වේගයෙන් ධාවනය වු බස් රථය තවත් බස් රථයක් ඉස්සර කිරිමට යෑමේදි මාර්ගයෙන් ලිස්සා ගොස් නිවසක ඉදිරිපසට බස් රථය පෙරළිි තිබෙනවා. එම බස් රථයේ ගමන් ගත් කාන්තාවන් හය දෙනෙකු හා පිරිමින් දහ නව දෙනෙකු තුවාල ලබා රෝහලට ඇතුලත් කර ඇති බව කරවනැල්ල මුලික රෝහලේ අධ්‍යක්‍ෂකවරයා කියාසිටියේය. රෝහල්ගත කළ තුවාලකරුවන්ගෙන් දෙදෙනෙකු හැර අනෙකුත් සියලූ දෙනා සුලූ තුවාල ලැබ අය බවත් තුවාලකරුවන් අතර බස් රථයේ රියදුරා සහ කොන්දොස්තරවරයා ද සිටින බව රෝහල් අධ්‍යක්‍ෂකවරයා පැවසීය. අනතුර පිළිබඳව කරවනැල්ල පොලිසිය පරික්‍ෂණ පවත්වයි.", "URL": "https://sinhala.adaderana.lk/news.php?nid=80645", "Category": null, "Parent URL": null}