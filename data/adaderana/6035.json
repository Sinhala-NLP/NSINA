{"Source": "Adaderana", "Timestamp": "January 12, 2010 04:49 pm", "Headline": "විසිල් ගසන බොක්සිං විනිසුරු මමයි", "News Content": "ජනතා විමුක්ති පෙරමුණ හා එක්සත් ජාතික පක්ෂය ග්ලවුස් දමාගෙන බොක්සිං ක්‍රීඩාවේ නිරත වන විට තමන් විසිල් ගසන විනිසුරු ලෙස ක්‍රියා කරන බව ජෙනරාල් සරත් ෆොන්සේකා මහතා පවසයි. අද පැවති මාධ්‍ය හමුවකදී ජ.වි.පෙ හා එ.ජා.ප ය අතර ආර්ථික ප්‍රතිපත්ති පිළිබඳ එකඟතාවයක් නොමැති වීම හේතුවෙන් ගැටුමක් ඇතිවිය හැකි බවත් ,එහිදී ගන්නේ කුමන ක්‍රියා මාර්ගයක්දැයි මාධ්‍යවේදියකු නැඟූ ප්‍රශ්නයකට පිළිතුරු දෙමින් හෙතෙම මෙසේ සඳහන් කරන ලදී. තමන් දේශපාලනයේ හතළිස් වසරක් අත්දැකීම් ඇතැයි කියනු ලබන ප්‍රතිවාදියා සමග කරට කර සිටින බව ද ඔහු කියා සිටියේය. ව්‍යාපාරික ප්‍රජාව හමුවී අද පැවති සාකච්ඡාවක් අතරතුර දී හෙතෙම මෙම අදහස් ඉදිරිපත් කර ඇත.", "URL": "https://sinhala.adaderana.lk/news.php?nid=6035", "Category": null, "Parent URL": null}