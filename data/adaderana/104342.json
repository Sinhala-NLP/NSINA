{"Source": "Adaderana", "Timestamp": "February 14, 2019 11:09 pm", "Headline": "2019 උසස් පෙළ විභාගය සඳහා අයදුම්පත් කැඳවයි", "News Content": "මෙවර අධ්‍යයන පොදු සහතික පත‍්‍ර උසස් පෙළ විභාගය සඳහා අයදුම්පත් කැඳවීම ආරම්භ කර ඇති බව විභාග දෙපාර්තමේන්තුව පවසයි. නිවේදනයක් නිකුත්කරමින් විභාග කොමසාරිස් ජනරාල් බී. සනත් පූජිත මහතා මේ බව සඳහන් කළේය පාසල් අයදුම්කරුවන් සඳහා අදාළ අයදුම්පත් මේ වන විට විදුහල්පතිවරුන් වෙත යවා ඇති අතර පාසල් අයදුම්කරුවන්ගේ අයදුම්පත් බාර ගැනීම මේ මස 25 වනදායින් අවසන් කිරීමට නියමිතයි. පෞද්ගලික අයදුම්කරුවන් සඳහා අදාළ ආදර්ශ අයදුම්පත ඊයේ(13) දින ජාතික පුවත්පත්වල පළ කර ඇති අතර දෙපාර්තමෙන්තු නිල වෙබ් අඩවිය වන www.donets.lk වෙබ් අඩවියෙන්ද බාගත කරගත හැකි බව විභාග කොමසාරිස්වරයා සඳහන් කරයි. පෞද්ගලික අයදුම්කරුවන්ගේ අයදුම්පත් බාර ගැනීම අවසන් වන්නේ ලබන මස පළමු වනදා බව විභාග කොමසාරිස්වරයා වැඩිදුරටත් සඳහන් කර තිබේ. එමෙන්ම අයදුම්පත් බාර ගැනීමේ කාලය කිසිදු හේතුවක් නිසා වෙනස් නොකරන බවයි විභාග දෙපාර්තමේන්තුව වැඩිදුරටත් පැවසුවේය.", "URL": "https://sinhala.adaderana.lk/news.php?nid=104342", "Category": null, "Parent URL": null}