{"Source": "Adaderana", "Timestamp": "September 7, 2018 12:42 pm", "Headline": "දැරියකට අතවර කළ 68 හැවිරිදි අයෙකුට ලැබුණ දඬුවම", "News Content": "බාලවයස්කාර දැරියකට බරපතළ ලිංගික අතවර සිදු කිරීමේ චෝදනාවට වරදකරු කෙරුණු 68 හැවිරිදි විත්තිකරුවෙකුට කොළඹ මහාධිකරණය බරපතළ වැඩ සහිත වසර 07ක සිර දඬුවම් නියම කළේය. ඊට අමතරව එම විත්තිකරුට රුපියල් දස දහසක දඩයක් ද නියම කරන බව කොළඹ මහාධිකරණ විනිසුරු සම්පත් විජයරත්න මහතා නියම කළේය. කොළඹ ග්‍රෑන්ඩ්පාස් ප්‍රදේශයේ පිහිටි පෙර පාසලක ඉගෙනුම ලබන හත් හැවිරිදි දැරියකට ලිංගික හිරිහැර සිදු කිරීම සම්බන්ධයෙන් නීතිපතිවරයා මෙම විත්තිකරුට එරෙහිව කොළඹ මහාධිකරණය හමුවේ නඩු පවරා තිබුණි. දීර්ඝ නඩු විභාගයකින් පසුව කොළඹ මහාධිකරණය තීන්දු කළේ විත්තිකරු අදාල චෝදනාවන්ට වරදකරු කරන බවයි. ඒ අනුව මෙම දඬුවම් නියම කරන බවද විනිසුරුවරයා සඳහන් කළේය.", "URL": "https://sinhala.adaderana.lk/news.php?nid=95708", "Category": null, "Parent URL": null}