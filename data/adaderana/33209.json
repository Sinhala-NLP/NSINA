{"Source": "Adaderana", "Timestamp": "April 12, 2013 09:55 am", "Headline": "සිරියාවේ ගැටුම්වලින් 50 ක් මරුට", "News Content": "සිරියාවේ ඇති වූ දරුණු ගැටුම්වලින් පුද්ගලයින් 50 ට වැඩි පිරිසක් ජීවිතක්ෂයට පත්ව තිබේ. ජීවිතක්ෂයට පත් වූවන් අතර කුඩා දරුවන් ද සිටින බව විදෙස් මාධ්‍ය වාර්තා කළේය. සිරියානු හමුදාවෙන් පලා යන පිරිස් ඩෙරා ප්‍රාන්තයේ විරුද්ධ පක්ෂය හා එකතු වීමත් සමග හමුදාව විසින් මෙම ප්‍රහාර එල්ල කොට ඇති බව විදෙස් මාධ්‍ය වාර්තා ක‍ළේය. මේ අතර සිරියාවේ ක්‍රියා කලාපය හියුමන් රයිට්ස් වොච් ආයතනය දැඩි ලෙස හෙළා දැක තිබේ.", "URL": "https://sinhala.adaderana.lk/news.php?nid=33209", "Category": null, "Parent URL": null}