{"Source": "Adaderana", "Timestamp": "March 6, 2014 04:41 pm", "Headline": "ත්‍රිකුණාමලය පංච පුද්ගල ඝාතන නඩුව යළි කල්යයි", "News Content": "ඡායා රූ - මංගලනාත් ලියනාරච්චි 1996 ජනවාරි 02 වන දින ත්‍රීකුණාමලය ගාන්ධි වටරවුමේදී නාදුනන පිරිසක් විසින් සිදු කරන ලද පංච පුද්ගල ඝාතනය සම්බන්ධයෙන් නඩු විභාගය අද(06) පෙරවරුවේ විභාගයට ගන්නා ලදී. අදාළ නඩු විභාගය ත්‍රීකුණාමලය ප්‍රධාන මහෙස්ත්‍රාත් ඊ. සරවණරාජා මහතා ඉදිරියේදී විභාගයට ගත් අතර එහිදී 1,7 හස 13 යන විත්තිකරුවන් අධිකරණයේ පෙනී නොසීටීම හේතුවෙන් ඔවුනට වරෙන්තු නිකුත් කරන ලෙස අගතියට පත් පාර්ශවය වෙනුවෙන් පෙනී සිටින රජයේ අධිනිතිඥවරයා මහෙස්ත්‍රාත්වරයාගෙන් ඉල්ලා සිටියේය. අදාල විත්තිකරුවන් අධිකරණයට පැමිණිමේදී වාහනයේ සිදුවු කාර්මික දේෂයක් ප්‍රමාදයට හේතුවු බව විත්තියේ නිතිඥවරයා අධිකරණය හමුවේ ප්‍රකාශ කිරීම සැලකිල්ලට ගත් මහෙස්ත්‍රාත්වරයා හෙට(07) දිනයේ ප්‍රමාදයට හේතුව මෝසමක් මගින් අධිකරණයට කරුණු ඉදිරි පත් කරන ලෙස විත්තිය වෙනුවෙන් පෙනී සිටින නීතිඥවරයාට නියෝග කරනු ලැබීය. මෙම නඩු විභාගය නැවත වරක් අප්‍රේල් 24 වන දින විභාගයට ගන්නා ලෙසත්, එදිනට සාක්ෂිකරුවන්ට අධිකරණයේපෙනී සිටින ලෙසත් ත්‍රීකුණාමලය ප්‍රධාන මහේස්ත්‍රාත්වරයා මෙහිදි නියෝග කරන ලදී.", "URL": "https://sinhala.adaderana.lk/news.php?nid=41596", "Category": null, "Parent URL": null}