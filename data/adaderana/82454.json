{"Source": "Adaderana", "Timestamp": "January 3, 2018 02:31 pm", "Headline": "මැතිවරණය ප්‍රකාශ කර තිබියදීත් කොන්දොස්තර පත්වීම් 2 ක් දීලා", "News Content": "හැටන් ලංගම ඩිපෝවේ කොන්දොස්තර තනතුරු දෙකක් සඳහා පත්විම් ලබා දිම සම්බන්ධයෙන් නුවරඑළිය සහකාර මැතිවරණ කොමසාරිස්වරයාට පැමිණීල්ලක් කර ඇත. නාරාහෙන්පිට ලංගම ප‍්‍රධාන කාර්යාලයේ ප‍්‍රධාන මානව සම්පත් කළමනාකාරවරයා විසින් අද (03) දින සිට කි‍්‍රයාත්මක වන පරිදි මෙම පත්විම් ලබා දි ඇති අතර එම පත්විම් ලබා ගත් කොන්දොස්තරවරුන් දෙදෙනා අද (03) හැටන් ලංගම ඩිපෝවට සේවයට වාර්තා කළ බව හැටන් ලංගම ඩිපෝවේ උසස් නිළධාරියෙකු පැවසීය. ලංගම ගම්පොළ ප‍්‍රදේශිය කාර්යාලයේ ප‍්‍රාදේශිය කළමණාකාරවරයාගේ උපදෙස් පරිදි එම සේවකයන් දෙදෙනාව අද (03) සිට පුහුණූවිම් කටයුතු සඳහා යොදවා ඇති බව හැටන් ඩිපෝවේ එම නිළධාරිවරයා පවසා තිබේ. හැටන් ලංගම ඩිපෝවේ කළමණාකාරවරයා විසින් ලොග් සටහනක්ද තබා මෙම සේවකයින් දෙදෙනා පුහුණූවීම කටයුතු සඳහා යොදවා ඇත.", "URL": "https://sinhala.adaderana.lk/news.php?nid=82454", "Category": null, "Parent URL": null}