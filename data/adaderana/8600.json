{"Source": "Adaderana", "Timestamp": "May 24, 2010 04:11 pm", "Headline": "අභ්‍යන්තර කටයුතු වලට ඇඟිලි නොගසන්නැයි මූන්ට දැනුම්දීමක්", "News Content": "මෙරට අභ්‍යන්තර කටයුතු සඳහා ඇඟිලි ගැසීමට එක්සත් ජාතීන්ට අයිතියක් නොමැති බව විදෙස් ක‍ටයුතු අමාත්‍ය මහාචාර්ය ජි.එල් පීරිස් මහතා පවසයි. ශ්‍රී ලංකාවේ විදෙස් කටයුතු අමාත්‍යවරයා එක්සත් ජාතීන්ගේ මහ ලේකම් බෑන්කි මූන් හමුවීමට නියමිතව ඇතත් ඊට පෙර නිව්යොර්ක්හි සිට පී.ටී.අයි මාධ්‍යයට ප්‍රකාශයක් කරමින් හෙතෙම මෙම අදහස් පළ කර ඇත. ශ්‍රී ලංකාවට එරෙහිව කරන යුද අපරාධ සම්බන්ධයෙන් වන චෝදනා පදනම් විරහිත බවත්,ඒ සම්බන්ධයෙන් විමර්ශනය කිරීමට එක්සත් ජාතීන්ට නෛතිකමය හෝ සදාචාරාත්මක අයිතියක් නැතැයිද ජී.එල් පීරිස් මහතා පවසා තිබේ. යුදමය වාතාවරණයෙන් පසු මෙම අදියරේදී දේවල් සංකීර්ණ කරගත යුතු නැති බවත්,ලංකාණ්ඩුව නොයෙකුත් අභියෝග මධ්‍යයේ ඉදිරියට ගමන් කරන අවස්ථාවේදී එවැනි විමර්ශනයක් කිරීම ඉදිරි කටයුතු වලට බාධාවක් බවත් ඔහු පවසා ඇත. කෙසේ වෙතත් විදෙස් කටයුතු ඇමතිවරයා එක්සත් ජාතීන් ගේ මහ ලේකම්වරයා හමුවී සාකච්ඡා කිරීමට නියමිතය.", "URL": "https://sinhala.adaderana.lk/news.php?nid=8600", "Category": null, "Parent URL": null}