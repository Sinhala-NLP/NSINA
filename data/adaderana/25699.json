{"Source": "Adaderana", "Timestamp": "July 11, 2012 05:07 pm", "Headline": "බෝට්ටුවෙන් ඉතාලි ගිය අප්‍රිකානුවන්  54 ක් මරුට", "News Content": "ලිබියාවේ සිට ඉතාලිය බලා මුහුදු මාර්ග ඔස්සේ යාමට උත්සාහ කළ අප්‍රිකානු ජාතිකයින් 54 දෙනෙකු ජීවිතක්ෂයට පත්ව තිබේ. බෝට්ටුවකින් යාත්‍රා කරමින් සිටි අදාළ පිරිස විජලනය හේතුවෙන් ‍මියගොස් ඇතැයි එක්සත් ජාතීන්ගේ සරණාගතයින් පිළිබඳ කාර්යාලය පවසයි. පසුගිය ජුනි මස අවසාන‍යේ ලිබියාවේ සිට ගමන් අරඹා ඇති අදාළ පිරිසට දින 15ක කාලයක් බෝට්ටුවේ රැදී සිටීමට සිදුව තිබේ. කෙසේ වෙතත් එම පිරිස අතර සිටි එක් අයෙකු ධීවරයින් පිරිසක් විසින් බේරාගෙන ඇතැයි සඳහන්ය. බෝට්ටුවේ සිදුවූ කාර්මික දෝෂයක් හේතුවෙන් ගමන අවසන් කිරීමට අපේක්ෂිත දිනට වඩා වැඩි කාලයක් ගතවීම නිසා එහි තිබූ ජලය සහ ආහාර අවසන් වීමෙන් අදාළ පිරිස ජීවිතක්ෂයට පත්වූ බව දිවි ගලවා ගත් පුද්ගලයා පවසා ඇත.", "URL": "https://sinhala.adaderana.lk/news.php?nid=25699", "Category": null, "Parent URL": null}