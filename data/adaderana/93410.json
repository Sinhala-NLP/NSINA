{"Source": "Adaderana", "Timestamp": "July 29, 2018 04:43 pm", "Headline": "වීසා නැතුව UAE සේවය කරන ලාංකිකයන්ට පොදු සමා කාලයක්", "News Content": "වලංගු වීසා බලපත්‍රයක් නොමැතිව එක්සත් අරාබි එමිර් රාජයේ සේවය කරන ශ්‍රී ලාංකිකයින් සඳහා පොදු සමා කාලයක් ප්‍රකාශයට පත් කර තිබේ. අගෝස්තු මස පළමු වැනිදා සිට ක්‍රියාත්මක පොදු සමා කාලය තුළ දී වීසා නීති උල්ලංඝණය කරමින් රැඳී සිටින අය සදහා දඩ මුදල් අය කිරීමකින් තොරව නීත්‍යානුකූල භාවයට පත් කිරීමට හෝ විගමනික නීති උල්ලංඝණය කළ පුද්ගලයින් සඳහා එරටින් පිටවීමට අවස්ථාව ලබාදෙන බව විදේශ සේවා නියුක්ති කාර්යාංශය පවසයි. ඒ අනුව වීසා නීති උල්ලංඝණය කළ පුද්ගලයින් නැවත ශ්‍රී ලංකාවට පැමිණීමට හෝ නීත්‍යානුකූල වීසා බලපත්‍ර ලබාගැනීමට මෙම පොදු සමා කාලය තුළ කටයුතු කරන ලෙස එම කාර්යාංශය දැනුම්දෙයි.", "URL": "https://sinhala.adaderana.lk/news.php?nid=93410", "Category": null, "Parent URL": null}