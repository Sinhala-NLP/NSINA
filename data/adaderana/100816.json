{"Source": "Adaderana", "Timestamp": "December 16, 2018 07:12 am", "Headline": "මිලියන 388ක් වටිනා හෙරොයින් කිලෝ 32ක් දෙහිවලින් හමුවෙයි", "News Content": "පොලීස් මත්ද්‍රව්‍ය කාර්යාංශයේ නිලධාරීන්ට ලද තොරතුරක් මත දෙහිවල, ගාලුපාර පිහිටි පුද්ගලික අවන්හලක් අසලදී හෙරොයින් කිලෝග්‍රෑම් 1ක් සමඟ බංගලාදේශ කාන්තාවක් අත්අඩංගුවට ගෙන තිබේ. ඇයගෙන් වැඩිදුරටත් ප්‍රශ්න කිරීමේදී ඇය කුලියට පදිංචිව සිටි අංක 29/02 දෙල්ගහවත්ත පාර රත්මලාන පිහිටි නිවසක් පරීක්ෂා කර ඇති අතර එම නිවසේ සඟවා තිබියදී තවත් හෙරොයින් කිලෝග්‍රෑම් 31ක් සහ ග්‍රෑම් 329ක් ඊයේ(15) දහවල් 11.30 පමණ අත්අඩංගුවට ගෙන තිබේ. මෙහි මුළු වටිනාකම රුපියල් මිලියන 388ක් පමණ වේ. අත්අඩංගුවට ගත් සැකකාරිය වයස අවුරුදු 23ක් වූ surjo moni යන අය වෙයි. සැකකාරිය අද(16) ගල්කිස්ස මහේස්ත්‍රාත් අධිකරණය වෙත ඉදිරිපත් කිරීමට නියමිතය. පොලිස් මත්ද්‍රව්‍ය කාර්යාංශය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=100816", "Category": null, "Parent URL": null}