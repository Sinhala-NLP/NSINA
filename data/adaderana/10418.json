{"Source": "Adaderana", "Timestamp": "August 24, 2010 02:53 pm", "Headline": "කතකට ඇණ ගසා වධදීම ගැන පරීක්ෂණ ඇරඹෙයි ", "News Content": "සෞදි අරාබියේ රැකියාවකට ගිය කාන්තාවක් වධ හිංසාවට ලක්වීමේ සිද්ධිය සම්බන්ධයෙන් පුළුල් පරීක්ෂණයක් ආරම්භ කර ඇතැයි විදේශ සේවා නියුක්ති කාර්යාංශය පවසයි. අදාළ කාන්තාව පසුගිය 21 වැනිදා දිවයිනට පැමිණිය ද ඇයට සිදුව ඇති වධ හිංසා සම්බන්ධයෙන් කිසිදු පාර්ශවයක් දැනුවත් කර නොතිබූ බව එම කාර්යාංශයේ සභාපති කිංස්ලි රණවක මහතා සඳහන් ‍කළේය. මේ හේතුවෙන් පරීක්ෂණ කටයුතු පමා වූ බව ද ඔහු පැවසීය. මේ හේතුවෙන් අදාළ පරීක්ෂණ කටයුතු පැවැත්වීම සඳහා මාතර දිස්ත්‍රික් ප්‍රාදේශීය කාර්යාලයේ නිලධාරින් පිරිසක් ඊයේ පස්වරුවේ අදාළ කාන්තාවගෙන් තොරතුරු ලබාගැනීම සඳහා පිටත් කර හැරි බව කිංස්ලි රණවක මහතා සඳහන් ‍කළේය. සෞදියේ රැකියාවට ගොස් පැමිණි අදාළ කාන්තාවගේ ශරීරයේ පිළිස්සුම් කැළල් හා යක‍ඩ ඇණ කිහිපයක් පවතින බවට වෛද්‍ය පරීක්ෂණවලදී ඊයේ අනාවරණය විය. 49 හැවිරිදි මෙම කාන්තාව මාතර, කඹුරුපිටිය ප්‍රදේශයේ පදිංචිකාරියක බව ද සඳහන්ය.", "URL": "https://sinhala.adaderana.lk/news.php?nid=10418", "Category": null, "Parent URL": null}