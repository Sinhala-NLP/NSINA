{"Source": "Adaderana", "Timestamp": "March 10, 2012 10:01 am", "Headline": "අනවසරයෙන් මෙරටට ඇතුළුවීමට තැත් කළ පස්දෙනෙකු අත්අඩංගුවට", "News Content": "ඉන්දියාවේ සිට අනවසරයෙන් මෙරටට ඇතුළුවීමට උත්සාහ කළ පුද්ගලයින් පස්දෙනෙකු නාවික හමුදාව විසින් අත්අඩංගුවට ගෙන තිබේ. යාත්‍රාවකින් පැමි‍‍ණෙමින් සිටි මොවුන් කච්චතිවු දූපත ආසන්නයේ දී අත්අඩංගුවට ගෙන ඇති බව සඳහන්ය. අත්අඩංගුවට ගත් මෙම පුද්ගලයින් මෙරට සිට ඉන්දියාවට පලාගොස් සිට ඇති බව වාර්තා වේ. ඩෙල්ෆ් නාවික හමුදා කඳවුරේ නිලධාරීන් කණ්ඩායමක් විසින් අත්අඩංගුවට ගෙන ඇති මෙම පිරිස වැඩිදුර පරීක්ෂණ සඳහා ඩෙල්ෆ් පොලිසියට භාරදී ඇත.", "URL": "https://sinhala.adaderana.lk/news.php?nid=22706", "Category": null, "Parent URL": null}