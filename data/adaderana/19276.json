{"Source": "Adaderana", "Timestamp": "October 11, 2011 08:12 am", "Headline": "උතුරේ පාසල් 79 ට ඉන්දියාවෙන් අතදෙයි", "News Content": "උතුරු පළාතේ පාසල් 79ක් ප්‍රතිසංස්කරණය කිරීම සඳහා ඉන්දීය රජය ආධාර ලබා දී තිබේ. කිලිනොච්චි , මුලතිව් සහ වව්නියා යන දිස්ත්‍රික් තුනට අදාළව හානියට පත්ව ඇති පාසල් 79ක් මෙසේ ප්‍රතිසංස්කරණයට කිරීමට නියමිත බව මෙරට පිහිටි ඉන්දීය මහකොමසාරිස් කාර්යාල‍ය පෙන්වා දෙයි. ඊට අදාළ ගිවිසුම් ආර්ථික සංවර්ධන අමාත්‍ය බැසිල් රාජපක්ෂ මහතා සහ ඉන්දීය මහකොමසාරිස් අශෝක් කේ.කාන්තා මහතා සමග ඊයේ අත්සන් කර තිබේ. මෙම පාසල් ප්‍රතිසංස්කරණය කිරීමේ වැඩසටහන සඳහා ඉන්දීය රජය විසින් රුපියල් මිලියන 187ක ආධාර මුදලක් ලබාදීමට නියමිතය. මාස 09ක කාලයක් තුළ අදාළ සියලුම පාසල් ප්‍රතිසංස්කරණය කිරීමට නියමිත බව වාර්තා වේ.", "URL": "https://sinhala.adaderana.lk/news.php?nid=19276", "Category": null, "Parent URL": null}