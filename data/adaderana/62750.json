{"Source": "Adaderana", "Timestamp": "August 4, 2016 12:08 pm", "Headline": "පාද යාත්‍රාවට රජයේ වාහන ගෙනා තිදෙනාට ඇප", "News Content": "රජයේ දේපළ අවභාවිත කළ බවට එල්ල වූ චෝදනා මත අත්අඩංගුවට ගත් ශ්‍රී ලංකා නිදහස් සේවක සංගමයේ ගුවන්තොටුපළ ශාඛාවේ සභාපතිවරයා ඇතුළු තිදෙනා ඇප මත මුදාහැර තිබේ.වරකාපොල මහේස්ත්‍රාත් අධිකරණය විසින් ඔවුන් ඇප මත මුදාහැර ඇති බව අද දෙරණ අධිකරණ වාර්තාකරු පැවසුවේය.ශ්‍රී ලංකා ගුවන්තොටුපළ හා ගුවන් සේවා සමාගමට අයත් වාහන දෙකක් වරකාපොල ප්‍රදේශයට රැගෙනවිත් ඒකාබද්ධ විපක්ෂය සංවිධානය කර ඇති පාද යාත්‍රාවට සහභාගී කරවු බවට මොවුන් තිදෙනා පසුගිය 30 වෙනිදා වරකාපොළ පොලීසිය විසින් අත්අඩංගුවට ගනු ලැබුවේය.අත්අඩංගුවටගත් තිදෙනා අතර ගුවන්තොටුපළ හා ගුවන් සේවා සමාගමේ රියදුරන් දෙදෙනෙකු වේ.", "URL": "https://sinhala.adaderana.lk/news.php?nid=62750", "Category": null, "Parent URL": null}