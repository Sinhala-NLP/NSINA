{"Source": "Adaderana", "Timestamp": "February 4, 2013 05:27 pm", "Headline": "දවස් 5ට බිලි 3යි", "News Content": "වව්නියාව ආලඩි ප්‍රදේශයේදී අද (04) පස්වරු 1.30ට පමණ දුම්රියක ගැටීමෙන් පුද්ගලයෙක් මියගොස් තිබේ. වව්නියාවේ සිට කොළඹ බලා පැමිණි දුම්රියේ ගැටීමෙන් මෙම අනතුර සිදුව ඇතැයි අප වාර්තාකරු පවසයි. මියගිය පුද්ගලයාගේ අනන්‍යතාවය තහවුරු වී නැති අතර එහෙත් අවුරුදු 55ක් පමණ වයසැති පුද්ගලයෙකු මෙලෙස මිය‍ගොස් ඇති බව පොලීසිය සැකකරයි. එම අනතුර සිදුවු ස්ථානයේ ගත වු දින 4 තුළ මෙවැනිම අනතුරු දෙකකින් පුද්ගලයින් දෙදෙනෙකු ‍මියගොස් ඇතැයි ද අප වාර්තාකරු පවසයි.", "URL": "https://sinhala.adaderana.lk/news.php?nid=31343", "Category": null, "Parent URL": null}