{"Source": "Adaderana", "Timestamp": "November 11, 2016 03:35 pm", "Headline": "2017 සංවර්ධන විප්ලවයක් ඇති කරනවා", "News Content": "2017 වර්ෂය තුළ ශ්‍රී ලංකාවේ සංවර්ධන විප්ලවයක් ඇති කරන බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පවසයි.මෙවර අයවැය මගින් ඊට අඩිතාලම දමා ඇති බව ඔහු කියයි.ලුහුණුගම්වෙහෙර උදාගම්මානය ජනතා අයිතියට පත් කිරීමේ අවස්ථාවට එක්වෙමින් අමාත්‍යවරයා මේ බව ප්‍රකාශ කර තිබේ.එහිදී අමාත්‍යවරයා ප්‍රකාශ කළේ වත්මන් රජය මෙවර අයවැය ඉදිරිපත් කරනු ලැබුවේ අපහසුතා රාශියක් මධ්‍යයේ බවයි.පසුගිය රජය විසින් ලබාගත් ණය අසාර්ථක ව්‍යාපෘති සඳහා යෙදවීම මගින් මේ වනවිට උද්ගතවී ඇති අධික ණය බරතාවය මෙරට වාර්ෂික ආදායමෙන් ගෙවා ගැනීමට නොහැකි වීම ප්‍රබල ගැටලුකාරි තත්ත්වයක් බව සජිත් ප්‍රේමදාස අමාත්‍යවරයා එහිදී පෙන්වාදුන්නේය.", "URL": "https://sinhala.adaderana.lk/news.php?nid=65944", "Category": null, "Parent URL": null}