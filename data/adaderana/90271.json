{"Source": "Adaderana", "Timestamp": "June 3, 2018 03:32 pm", "Headline": "බස් රථයෙන් පිටතට අත දමාගෙන ගිහින් සරසවි සිසුවාට අත් වූ ඉරණම", "News Content": "පැල්මඩුල්ල, කිරිවැල්දෙණිය හංදිය ප්‍රදේශයේ දී රිය අනතුරකට ලක්වීම හේතුවෙන් විශ්වවිද්‍යාල සිසුවෙකුගේ අතක් ශරීරයෙන් වෙන්වී තිබේ. කොළඹ සිට බිබිල බලා ධාවනය වූ බස් රථයක ගමන් කළ එම සිසුවා එක් අතක් බස් රථයේ කවුළුවකින් පිටතට දමාගෙන සිට ඇති අතර ප්‍රතිවිරුද්ධ දිශාවෙන් පැමිණි ටිපර් රථයක ගැටීමෙන් ඔහුගේ අත ශරීරයෙන් වෙන් වී ඇති බව වාර්තා වෙයි. එම සිසුවා වෙන් වූ අත ද සමඟ ප්‍රතිකාර සඳහා රත්නපුර රෝහලට ඇතුළත් කර ඇති අතර වැඩිදුර ප්‍රතිකාර සඳහා කොළඹ ජාතික රෝහලට මාරුකර යවා තිබේ. මෙම අනතුරට ලක්ව ඇත්තේ මතුගම අගලවත්ත ප්‍රදේශයේ පදිංචි 23 හැවිරිදි තරුණයෙකු වන අතර ඔහු සබරගමුව විශ්වවිද්‍යාලයේ දෙවන වසරේ සිසුවෙකු බව වාර්තා වෙයි. සිද්ධිය සම්බන්ධයෙන් පැල්මඩුල්ල පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=90271", "Category": null, "Parent URL": null}