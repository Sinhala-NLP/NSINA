{"Source": "Adaderana", "Timestamp": "February 8, 2019 12:13 pm", "Headline": "සිතුවම්වලින් බර වාහන ලස්සන වෙන හැටි", "News Content": "චිත්‍ර යොදාගනිමින් බර වාහන අලංකාර කිරීම මේ දිනවල පකිස්තානයේ ජනප්‍රිය සම්ප්‍රදායක් බවට පත්ව තිබේ. වෙරළ නගරයක් වන කරච්චි නුවර වීදි පුරා අලංකාර ලෙසින් සරසන ලද බර වාහන මෙලෙස ගමන් කරයි. විශේෂයෙන් ලොරි රථ වර්ණගැන්වීම සඳහා වැඩි ඉල්ලුමක් පවතින බව බරවාහන මත චිත්‍ර ඇදීමේ කටයුතුවල නිරත කලාකරුවන් පවසයි. වැඩි වශයෙන් ඉල්ලීම් ලැබෙමින් පවතින බැවින් තමන්ට හොඳ කල දසාවක්වද ලැබී ඇති බවට ද ඔවුන් වැඩිදුරටත් සඳහන් කළේය. කෙසේ නමුත් නිර්මාණ සඳහා දැඩි වෙහෙසක් සහ කාලයක් ගතකිරීමට සිදුවන බැවින් ලොරි රථයක් වර්ණගැන්වීමට අමෙරිකානු ඩොලර් 360 සිට 10 700ක් තරම් මුදලක් අයකරන බවද වාර්තා වෙයි.‍ කරච්චි නගරයේ වඩාත් ප්‍රචලිත වූ මේ නිර්මාණ කලාව මේ වනවිට වෙනත් ප්‍රධාන නගර වෙත ද පැතිර යන ආකාරයක් දක්නට ලැබේ.", "URL": "https://sinhala.adaderana.lk/news.php?nid=103901", "Category": null, "Parent URL": null}