{"Source": "Adaderana", "Timestamp": "April 20, 2018 09:40 am", "Headline": "වන අලි ප්‍රහාරයකින් පුද්ගලයකුට බරපතළයි", "News Content": "වැල්ලවාය වරුණගම රණවිරුපුර ප්‍රදේශයේ දී අද (20)අලුයම සිදු කල වනඅලි පහරදීමකින් පුද්ගලයකු බරපතළ තුවාල ලබා තිබේ. මෙම පුද්ගලයා සිය නිවස අසල සිටියෙදී මෙම ප්‍රහාරයට ලක් වී ඇති අතර ඔහු කඩිනමින් වැල්ලවාය මූලික රෝහලටත් පසුව ඔහුගේ තත්ත්වය බරපතළ බැවින් මොණරාගල මහ රෝහලටත් මාරු කර යවා ඇත. මෙම ප්‍රහාරයට ලක් වී ඇත්තේ වැල්ලවාය වරුණගම ලිපනයේ පදිංචි වයස අවුරුදු තිස් අටක දෙදරු පියෙක් වන අතර ඔහුගේ තත්ත්වය බරපතළ බව මොණරාගල රෝහලේ ප්‍රකාශකයකු සදහන් කළේය. මෙම ප්‍රදේශයට දිනපතාම වනඅලි කඩා වදින අතර එම නිසා ගොවිතැන් කටයුතු ද සම්පූර්ණයෙන්ම විනාශ වී යන බව ප්‍රදේශවාසීන් පවසයි.", "URL": "https://sinhala.adaderana.lk/news.php?nid=87725", "Category": null, "Parent URL": null}