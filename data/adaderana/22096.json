{"Source": "Adaderana", "Timestamp": "February 14, 2012 09:32 am", "Headline": "කඩිනම් විසඳුම් නැත්නම් වැඩ වර්ජනයකට යනවා", "News Content": "සිය වෘත්තීය ගැටලුවලට කඩිනමින් විසඳුම් ලබානොදුනහොත් වැඩ වර්ජනයක නිරත වන බව සමස්ත ලංකා දුම්රිය සේවකයින්ගේ පොදු සේවක සංගමය පවසයි. අදාළ ගැටලු සම්බන්ධයෙන් අවස්ථා ගණනාවකදීම ප්‍රවාහන අමාත්‍යවරයා දැනුවත් කර ඇති බව එම සංගමයේ ප්‍රධාන ලේකම් සුමතිපාල මානවඩු මහතා ප්‍රකාශ කළේය. එහෙත් මෙතෙක් කිසිදු ගැටලුවකට විසඳුම් ලැබී නොමැති බව සුමතිපාල මානවඩු මහතා සඳහන් කළේය. මාර්තු මස 25 වන දිනට පෙර බලධාරීන් සිය වෘත්තීය ගැටලුවලට විසඳුම් ලබානොදුනහොත් වැඩ වර්ජන ක්‍රියාවලියක නිරත වන බව සුමතිපාල මානවඩු මහතා වැඩිදුරටත් අවධාරණය කළේය.", "URL": "https://sinhala.adaderana.lk/news.php?nid=22096", "Category": null, "Parent URL": null}