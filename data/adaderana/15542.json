{"Source": "Adaderana", "Timestamp": "April 18, 2011 02:16 pm", "Headline": "ත්‍රස්තවාදයට රුකුල් දෙන බලවේග පරාජයට රටම එක් විය යුතුයි", "News Content": "පරාජය කළ එල්.ටී.ටී.ඊ සංවිධානයේ සිතුම් පැතුම් යළි කරළියට ගෙන එමින් දේශීය වශයෙන් මෙන්ම විදේශීය වශයෙන් ද ත්‍රස්තවාදයට රුකුල් දෙන බලවේග පරාජය කිරීමට මුළු රටම එක් විය යුතු යැයි සෞඛ්‍ය අමාත්‍ය මෛත්‍රීපාල සිරිසේන මහතා පවසයි. දේශීය මෙන්ම විදේශීය වශයෙන් ද ඇතැම් කණ්ඩායම් ජනාධිපතිවරයා ඇතුළු රණවිරුවන් ජාත්‍යන්තර යුද අධිකරණය වෙත ගෙන යාමට උත්සහ දරමින් සිටින බව ඔහු සඳහන් කළේය. නව වසර වෙනුවෙන් සෞඛ්‍ය අමාත්‍යාංශයේ කටයුතු ආරම්භ කිරීමේ උත්සවයට අද(18) සහභාගී වෙමින් මෛත්‍රීපාල සිරිසේන මහතා මෙම අදහස් පළ කළේය. එක්සත් ජාතීන්ගේ සංවිධානයේ මහලේකම්වරයා වෙත ඉදිරිපත් කර ඇති උපදේශන කමිටු වාර්තාවේ සඳහන් කරුණු රජයක් ලෙස ප්‍රතික්ෂේප කරන බව ඔහු එහි දී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=15542", "Category": null, "Parent URL": null}