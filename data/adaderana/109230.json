{"Source": "Adaderana", "Timestamp": "May 4, 2019 02:43 pm", "Headline": "හෙම්මාතග ඇගලුම් කම්හලකින් මතු වු ත්‍රිවිධ හමුදාවේ කැලෑ ඇඳුම්", "News Content": "ශ්‍රී ලංකාවේ ත්‍රිවිධ හමුදාවේ කැලෑ අඳුම්වලට භාවිතාකරන රෙදි විශාල ප්‍රමාණයක් සමගින් ව්‍යාපාරිකයෙකු හෙම්මාතගම පොලිසිය විසින් අත්අඩංගුවට ගෙන තිබේ. පොලිසිය සිදුකරන ලද වැටලිමෙන් පසුව මෙවනතෙක් සොයා ගත් රෙදිවිශාල ප්‍රමාණයක් අද (04) මුලින්ම හෙම්මාතගම පොලිසිය විසින් මාධ්‍යවෙත ප්‍රදර්ශනය කර ඇත. ඊයේ (03) පස්වරුවේ අත්අංඩගුවටගෙන ඇත්තේ හෙම්මාතගම,පල්ලිපොරුව ප්‍රදේශයේ පදිංචි මොහොමදු පරිඩ් මුම්තාජුල්හක්කු නැමැති 61 හැවිරිදිපුද්ගලයෙක් බව පොලිසීය පවසයි. ඔහු සතුව හෙම්මාතගම නගරමධ්‍යයේ සේවක සේවිකාවන් 35 දෙනෙකු පමණ සේවය කරන ඇගලූම් කම්හලක් පවතින අතර එය නගරයේ උඩුමහලක පවත්වා ගෙන යන බව අදදෙරණ වාර්තාකරු සඳහන් කළේය. මෙම ඇගලූම් කම්හල පරික්ෂාවට ලක් කරන විට පෙරදිනයකදි මසා නිමකරන ලද දිග කලිසම් 480 සහ කොට කලිසම් 519 ක් ද කොළඹ ප්‍රදේශයට යවා ඇති බව ඇගලූම් කම්හල් අයිතිකරු විසින් පොලිසිය සිදුකරන ලද ප්‍රශ්න කිරිමේදි පවසා ඇත. වැඩිදුරටත් ප්‍රශ්නකිරිමේදි ඇගලූම්කම්හලේ අයිතිකරු පවසා ඇත්තේ මෙම රෙදි විශාල ප්‍රමාණයක් විදේශයේ සිට ලංකාවට කෝටි 4 කටවැඩි මුදලකට ආනයනය කර ඇති බවත් තම ආයතනයට ලැබුණු ඇණයුමක් අනුව රෙදි මසා කොළඹ ප්‍රදේශයට නැවත යැවු බවත්ය. එම ඇදුම් ඇදීම හො මැසීම සාමන්‍ය ජනතාවට තහනම් වනඅතර මෙම ඇදුම් කුමන කටයුත්තක් සඳහා භාවිතයට ගැනිමට මැසුවෙහිද යන්න සම්බන්ධයෙන් මෙවන පොලිසිය පරික්ෂණ සිදුකරයි. පොලිසිය පැවසුයේ ඇගලූම් කම්හලේ අයිතිකරු මේවනවිට අධිකරණවෙත ඉදිරිපත් කිරිමෙන් පසුව මැයිමස 19 වැනිදා දක්වාරක්ෂිත බන්ධනාගාර ගත කර ඇතිබවයි. මෙම වැටලිම සිදුකර ඇත්තේ පසුගිය දින රටතුල සිදුවු ත්‍රස්ත ප්‍රහාරයත් සමඟ දිවයිනපුරා සිදුකරන ලද සෝදිසි කිරිම්වලට අනුව හෙම්මාතගම පොලිසිය විසින් සිදුකරන ලද වැටලිමකදිය.", "URL": "https://sinhala.adaderana.lk/news.php?nid=109230", "Category": null, "Parent URL": null}