{"Source": "Adaderana", "Timestamp": "December 2, 2018 08:04 am", "Headline": "පොලිස් නාමයෙන් වෙස් වලා ගත් මාතර මල්ලි කොටු වෙයි", "News Content": "පොලිස් නිලධාරියෙකු ලෙස පෙනී සිටිමින් මහරගම ප්‍රදේශයේ නිවසකින් මැණික් හා දියමන්ති කොල්ලකා විදේශිකයෙකු පැහැරගෙනයාමේ සිද්ධියක් සම්බන්ධයෙන් අවශ්‍යව සිටි පුද්ගලයෙකු ගල්කිස්ස ප්‍රදේශයේදී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිලධාරින් විසින් සැකකරු අත්අඩංගුවට ගෙන ඇති බව වාර්තා වේ. සැකකරු 38 හැවිරිදි මාතර ප්‍රදේශයේ පදිංචි තුසිත මදුරංග නොහොත් මාතර මල්ලී යන අන්වර්ත නාමයෙන් හඳුන්වන අයෙකු බව පොලීසිය පවසයි. සැකකරු අද(02) නුගේගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධයෙන් මිරිහාන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=100131", "Category": null, "Parent URL": null}