{"Source": "Adaderana", "Timestamp": "February 27, 2016 12:42 pm", "Headline": "රැඳවියන් දෙදෙනා කඩිනමින් නිදහස් කළ යුතුයි", "News Content": "උපවාසයේ නිරතව සිටින දේශපාලන සිරකරුවන් වහාම නිදහස් කළ යුතු බව ද්‍රවිඩ එක්සත් විමුක්ති පෙරමුණ පවසයි.එහි ප්‍රධාන ලේකම් වී. ආනන්ද සංගරි මහතා පවසන්නේ අනුරාධපුර බන්ධනාගාරයේ උපවාසයේ නිරතව සිටින රැඳවියන් දෙදෙනා කඩිනමින් නිදහස් කළ යුතු බවයි.ජනාධිපති මෛත්‍රීපාල සිරිසේන මහතා වෙත ලිපියක් යොමු කරමින් වී.ආනන්ද සංගරි මහතා මේ බව සඳහන් කර තිබේ.එම රැදවියන් දෙදෙනා මේ වන විට දැඩි දුර්වල තත්ත්වයක සිටින බැවින් කඩිනමින් වෛද්‍ය ප්‍රතිකාර ලබාදිය යුතු බව ද ඔහු එම ලිපිය මගින් පෙන්වා දී ඇත.කෙසේ වෙතත් ඔවුන් දෙදෙනා ප්‍රතිකාර ලබා ගැනීම පවා ප්‍රතික්ෂේප කර ඇති බව සඳහන්ය.ත්‍රස්තවාදය වැළැක්වීමේ පනත යටතේ එම රැඳවියන් දෙදෙනා 2009 වසරේදී අත්අඩංගුවට ගෙන ඇති බව ඒ මහතා සඳහන් කර ඇත.පසුගිය වසර 07 පුරාවටම එම රැඳවියන් දෙදෙනා බොහෝ අවස්ථාවලදී අධිකරණයට ඉදිරිපත් කළ ද ඔවුන්ගේ නඩු සම්බන්ධයෙන් නිසි ක්‍රියාමාර්ගයක් ගෙන නොමැති බව ද ආනන්ද සංගරි මහතා පවසයි.ඒ හේතුවෙන් එම රැඳවූවන් සම්බන්ධයෙන් නිදහස් කිරීමට හෝ කෙටි කාලයක් සඳහා පුනුරුත්තාපනයක් සඳහා යොමු කරන ලෙස ආනන්ද සංගරි මහතා ජනාධිපතිවරයාගෙන් ඉල්ලීමක් කර ති‍‍බේ.", "URL": "https://sinhala.adaderana.lk/news.php?nid=57647", "Category": null, "Parent URL": null}