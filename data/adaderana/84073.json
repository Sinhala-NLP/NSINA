{"Source": "Adaderana", "Timestamp": "February 7, 2018 11:36 am", "Headline": "විස්සයි විස්ස තරඟය ඇෆ්ගනිස්ථානය ජය ගනියි", "News Content": "සිම්බාබ්වේ කණ්ඩායම සහ ඇෆ්ගනිස්ථාන කණ්ඩායම අතර පැවති තරඟ 02 කින් සමන්විත විස්සයි විස්ස තරඟාවලිය දෙකට බින්දුවක් ලෙස ජය ගැනීමට ඇෆ්ගනිස්ථාන කණ්ඩායම සමත්ව තිබේ. ඒ ඊයේ (06) පැවති දෙවන විස්සයි විස්ස තරඟය ලකුණු 17 කින් ජය ගැනීමට ඔවුන් සමත්වීමත් සමඟයි. තරඟයේ ප්‍රථමයෙන් පන්දුවට පහරදුන් ඇෆ්ගනිස්ථාන කණ්ඩායම නියමිත පන්දුවාර විස්ස තුළ කඩුලු 09 ක් දැවී ලකුණු 158 ක් ලබා ගැනීමට සමත් විය. පිළිතුරු ලෙස සිම්බාබ්වේ කණ්ඩායමට නියමිත පන්දුවාර විස්ස තුළ කඩුලු 05 ක් පමණක් දැවී ලබා ගත හැකි වූයේ ලකුණු 141 ක් පමණ යි.", "URL": "https://sinhala.adaderana.lk/news.php?nid=84073", "Category": null, "Parent URL": null}