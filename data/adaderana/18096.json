{"Source": "Adaderana", "Timestamp": "August 16, 2011 08:06 am", "Headline": "මාලදිවයින් ජනපති අද දිවයිනට පැමිණෙයි", "News Content": "මාලදිවයින් ජනාධිපති මොහොමඩ් නෂීඩ් අද(16) දිනයේ මෙරටට පැමිණීමට නියමිතව තිබේ. විශේෂ සංචාරයක් සඳහා මාලදිවයින් ජනාධිපතිවරයා මෙරටට පැමිණෙන බව විදේශ කටයුතු අමාත්‍යාංශය ප්‍රකාශ කරයි. විදේශ කටයුතු අමාත්‍ය මහාචාර්ය ජී.එල්.පීරිස් මහතා විසින් කටුනායක ජාත්‍යන්තර ගුවන්තොටුපළේ දී මාලදිවයින් ජනාධිපතිවරයා පිළිගැනීමට නියමිතව ඇත. මෙම සංචාරය තුළ දී මාලදිවයින් ජනාධිපති මොහොමඩ් නෂීඩ් රජයේ ඉහළ පෙළේ ප්‍රධානීන් රැසක් සමඟ සාකච්ඡා කිරීමට සැලසුම් කර ඇති බව වාර්තා වේ.", "URL": "https://sinhala.adaderana.lk/news.php?nid=18096", "Category": null, "Parent URL": null}