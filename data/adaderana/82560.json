{"Source": "Adaderana", "Timestamp": "January 5, 2018 08:51 pm", "Headline": "සපුගස්කන්ද සිදුවීම ගැන ඇමති නියමයෙන් විශේෂ විමර්ෂණයක් ", "News Content": "සපුගස්කන්ද පොලිස් ස්ථානයේ සිදුවූ සිදුවීම සම්බන්ධයෙන් විමර්ෂණයක් කර හැකි ඉක්මනින් වාර්තාවක් ලබා දෙන ලෙස නීතිය සාමය හා දක්ෂිණ සංවර්ධන අමාත්‍ය සාගල රත්නායක මහතා කොළඹ අපරාධ අංශයට නියෝග කර තිබේ. අද (05) සපුගස්කන්ද අපරාධ අංශයේ ස්ථානාධිපතිට තර්ජනය කිරීම සම්බන්ධයෙන් බස්නාහිර පළාත් සභාවේ ජනතා විමුක්ති පෙරමුණේ මන්ත්‍රී අශෝක රන්වල මහතා අත්අඩංගුවට ගෙන තිබිණි. නමුත් මන්ත්‍රීවරයා පවසා සිටියේ සපුගස්කන්ද පොලිසියේ ස්ථානාධිපතිවරයා විසින් ප්‍රදේශයේ තරුණයෙකු සම්බන්ධයෙන් ප්‍රශ්න කිරීමේ දී තමාට ඉතා බරපතළ ලෙස පහර දුන් බවයි.", "URL": "https://sinhala.adaderana.lk/news.php?nid=82560", "Category": null, "Parent URL": null}