{"Source": "Adaderana", "Timestamp": "August 6, 2012 10:41 am", "Headline": "යේමනයේ පිපුරුමකින් 45 ක් මරුට", "News Content": "යේමනයේ සිදුවූ මරාගෙන මැරෙන බෝම්බ ප්‍රහාරයකින් පුද්ගලයින් 45 දෙනෙකු ජීවිතක්ෂයට පත්ව තිබේ. යේමනයේ දකුණු දිග ප්‍රාන්තයක් වන අබ්යන් ප්‍රදේශයේ ජාර් නගරයේ දී මෙම පිපිරීම සිදුව ඇති බව සඳහන්ය. මෙම මරාගෙන මැරෙන බෝම්බ ප්‍රහාරයෙන් තවත් පිරිසක් තුවාල ලබා ඇති බව විදෙස් මාධ්‍ය සඳහන් කළේය. අල්කයිඩා සංවිධානය විසින් මෙම මරාගෙන මැරෙන බෝම්බ ප්‍රහාරය සිදුකරන්නට ඇති බව යේමන් බලධාරීන් සඳහන් කරයි. කෙසේ වෙතත් මෙම ප්‍රහාරයෙන් අනතුරුව අමෙරිකානු හමුදා එල්ල කළ ඩෝන් ප්‍රහාරවලින් අල්කයිඩා සමාජිකයින් 5 දෙනෙකු මිය ගොස් ඇති බව ද යේමන බලධාරීන් පවසයි.", "URL": "https://sinhala.adaderana.lk/news.php?nid=26355", "Category": null, "Parent URL": null}