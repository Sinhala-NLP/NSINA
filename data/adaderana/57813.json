{"Source": "Adaderana", "Timestamp": "March 2, 2016 01:14 pm", "Headline": "2017 රාජ්‍ය නාට්‍ය උළෙලට අයඳුම්පත් භාරගැනේ", "News Content": "2017 රාජ්‍ය නාට්‍ය උළෙල සඳහා අයඳුම්පත් භාරගැනීම මේ වන විට සිදුකරන බව සංස්කෘතික කටයුතු දෙපාර්තමේන්තුව පවසයි.සංස්කෘතික කටයුතු අධ්‍යක්ෂ අනුෂා ගෝකුල ප්‍රනාන්දු මහත්මිය සඳහන් කළේ මෙම වසරේ ජනවාරි මස පළමු වන දින සිට දෙසැම්බර් මස 31 වැනිදා දක්වා ප්‍රදර්ශනය කළ හෝ කරනු ලබන නාට්‍යය මේ සඳහා ඉදිරිපත් කළ හැකි බවයි.එම නාට්‍යය සඳහා ප්‍රසිද්ධ රැඟුම්පාලක මණ්ඩලයේ අනුමැතිය හිමිව තිබීම අනිවාර්යය බව අධ්‍යක්ෂවරිය කියා සිටී.ලබන සැප්තැම්බර් මස 30 වන දිනට පෙර සම්පූර්ණ කරන ලද අයදුම්පත් නාට්‍යය පිටපත හා සාරාංශ පිටපත සමඟ නාට්‍ය ප්‍රවර්ධන අංශය, සංස්කෘතික කටයුතු දෙපාර්තමේන්තුව, අටවන මහල, සෙත්සිරිපාය, බත්තරමුල්ල ලිපිනයට යොමුකළ යුතුයි.අයඳුම්පත් සංස්කෘතික කටයුතු දෙපාර්තමේන්තුවේ www.culturaldept.gov.lk නිල වෙබ් අඩවියෙන් හෝ දිස්ත්‍රික් හා ප්‍රාදේශීය ලේකම් කාර්යාලවල සංස්කෘතික අංශයෙන් ලබාගත හැකි බව අනුෂා ගෝකුල මහත්මිය පැවසුවේය.", "URL": "https://sinhala.adaderana.lk/news.php?nid=57813", "Category": null, "Parent URL": null}