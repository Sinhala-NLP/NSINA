{"Source": "Adaderana", "Timestamp": "December 28, 2018 08:11 pm", "Headline": "පෙරහැර හේතුවෙන් විකල්ප මාර්ග භාවිතා කරන්න", "News Content": "කොස්ගම පොලිස් වසමේ කනම්පැල්ල සුමනාරාම විහාරස්ථානය මගින් වාර්ෂිකව පවත්වනු ලබන ගංගාරෝහන පෙරහැර හෙට(29) සවස 5.00ට ආරම්භ වීමට නියමිතව තිබේ. හෙට ආරම්භ වන ගංගාරෝහන පෙරහැර කනම්පැල්ල විහාරස්ථානයෙන් පූගොඩ කනම්පැල්ල මාර්ගයට ඇතුළු වී අවිස්සාවේල්ල කොළඹ ප්‍රධාන හයිලෙවල් මාර්ගයට කනම්පැල්ල හංදියෙන් කොළඹ දෙසට වීථි සාංචාරය කරනු ලබයි. ඉන් පසුව පෙරහැර ඩැනී විජේසුන්දර ක්‍රීඩාංගනය තුලට ගමන් කර එම ක්‍රීඩාංගනය තුලින් නැවත කොළඹ අවිස්සාවේල්ල ප්‍රධාන මාර්ගයෙන් අවිස්සාවේල්ල දෙසට ගමන්කර කනම්පැල්ල හංදියෙන් නැවත වමට හරවා කනම්පැල්ල පූගොඩ මාර්ගයෙන් කනම්පැල්ල සුමනාරාම විහාරස්ථානය වෙත ගමන් කරනු ලබයි. මෙහිදී පෙරහැර ගමන් ගන්නා මාර්ගයන් වන කනම්පැල්ල පූගොඩ මාර්ගය, කොළඹ සිට මඩකළපුව දක්වා දිවෙන ප්‍රධාන හයිලෙවල් මාර්ග වල තරමක රථවාහන තද බදයක් ඇති විය හැක. ඉහත මාර්ගයේ ගමන් ගන්නා මහජනතාව සහ රියදුරන් එම කාලය තුල හැකිතාක් විකල්ප මාර්ග භාවිතා කරන ලෙස පොලීසිය රියදුරන්ගෙන් සහ මහජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=101457", "Category": null, "Parent URL": null}