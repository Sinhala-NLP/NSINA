{"Source": "Adaderana", "Timestamp": "January 13, 2017 05:25 pm", "Headline": "ගත්තු තීරණ දැනුම්දීම නොව ගන්න පෙර අදහස් විමසීම කළ යුතුයි", "News Content": "රජය විසින් ගනු ලබන තීන්දු තීරණ ජනතාවට දැනුම්දෙන බව අග්‍රාමාත්‍ය රනිල් වික්‍රමසිංහ මහතා පැවසුවත් අවශ්‍ය වන්නේ ගනු ලැබූ තීරණ දැනුම්දීම නොව තීරණ ගැනීමට ජනතාව හවුල් කර ගැනීම බව ආචාර්ය නිර්මාල් රංජිත් දේවසිරි මහතා පවසයි.කොහේ හෝ කාමරයක ගනු ලබන තීරණ පිළිගන්නා ලෙස බලකිරීම නොව තීරණ ගැනීමට පෙර ජනතාවගේ අදහස් ගැනීම වඩා වැදගත් බව හෙතෙම කියා සිටියේ අද (13) කොළඹ පැවති මාධ්‍ය හමුවකදීය.හම්බන්තොට වරාය විකිණීමට අදාළ ගනුදෙනුවද මේ ආකාරයෙන් කිහිපදෙනෙකු විසින් ගනු ලැබූ තීරණයක් බවට පත්ව ඇති බවත්, අවුරුදු 5ට බලයට පැමිණි ආණ්ඩුවක් අවුරුදු 99ට අදාළව තීරණ කරනු ලබන්නේ කොහොමද“ යන්න ප්‍රශ්නයක් බවත් දේවසිරි මහතා සඳහන් කළේය.සිවිල් සංවිධාන හා ක්‍රියාධරයින් විකල්ප ඉදිරිපත් නොකොට විවේචනය පමණක් සිදුකරමින් සිටින බවට අග්‍රාමාත්‍යවරයා චෝදනා කරන නමුත් විකල්ප අදහස්වලට ඇහුන්කන්දීමක් සිදුනොකරන බව ඔහු පෙන්වාදුන්නේය.", "URL": "https://sinhala.adaderana.lk/news.php?nid=68092", "Category": null, "Parent URL": null}