{"Source": "Adaderana", "Timestamp": "January 6, 2017 05:13 pm", "Headline": " ආණ්ඩුව පෙරළන්න මාධ්‍ය මෙහෙයුමක් තියෙනවා", "News Content": "ආණ්ඩුව පෙරළීම සඳහා මාධ්‍ය මෙහෙයුමක් දියත් වෙමින් පවතින බව අග්‍රාමාත්‍ය රනිල් වික්‍රමසිංහ මහතා පවසයි.ඔහු පවසන්නේ මෙම වසර තුළ වත්මණ් ආණ්ඩුව පෙරළා දමන බවට විරුද්ධවාදී ඇතැම් පිරිස් ප්‍රකාශ කළ ද එය යථාර්ථයක් බවට පත් නොවනු ඇති බවයි.කුමන බාධා පැමිණියද ආණ්ඩුව සැලසුම් කර ඇති සංවර්ධන ක්‍රියාමාර්ගයන් එලෙසම ක්‍රියාත්මක කරන බව අග්‍රාමාත්‍යවරයා පවසයි.හම්බන්තොට වරාය ඇතුළු ආයෝජන කලාපයේ එළඹෙන ගිවිසුම් පිළිබඳව සියලු පාර්ශව දැනුවත් කිරීමට පියවර ගන්නා බවද කැලණිය ප්‍රදේශයේ පැවති උත්සවයකට සහභාගීවෙමින් අග්‍රාමාත්‍යවරයා මේ බව කියා සිටියේය.", "URL": "https://sinhala.adaderana.lk/news.php?nid=67789", "Category": null, "Parent URL": null}