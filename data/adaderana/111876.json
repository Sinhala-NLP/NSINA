{"Source": "Adaderana", "Timestamp": "June 13, 2019 11:28 am", "Headline": "පෝලන්තයේ ආරක්ෂාවට අමෙරිකාවෙන් දහසක බලඇණියක්", "News Content": "පෝලන්තයේ ආරක්ෂක කටයුතු සඳහා දහසක බලඇණියක් ලබා දීමට අමෙරිකා එක්සත් ජනපදය තීරණය කර ඇත. අමෙරිකානු ජනාධිපති ඩොනල්ඩ් ට්‍රම්ප් විසින් ඊයේ (12) පැවැති මාධ්‍ය හමුවකදී මේ බව ප්‍රකාශ කර ඇති බව විදෙස් මාධ්‍ය වාර්තා කළේය. පෝලන්ත ජනාධිපති අන්ඩ්‍රිස් ඩුඩා සහ අමෙරිකානු ජනාධිපති ඩොනල්ඩ් ට්‍රම්ප් අතර ඊයේ දිනයේ ධවල මන්දීරයේදී විශේෂ සාකච්ඡාවක් පවත්වා ඇත. සාකච්ඡාවෙන් අනතුරුව පැවැති ඒකාබද්ධ මාධ්‍ය හමුවේදී අමෙරිකානු ජනාධිපති ඩොනල්ඩ් ට්‍රම්ප් පවසා ඇත්තේ පෝලන්තයේ ආරක්ෂක කටයුතු සඳහා හමුදා සාමාජිකයින් දහසකට අධික පිරිසක් ලබාදීමට තීරණය කර ඇති බවයි.", "URL": "https://sinhala.adaderana.lk/news.php?nid=111876", "Category": null, "Parent URL": null}