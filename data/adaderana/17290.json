{"Source": "Adaderana", "Timestamp": "July 9, 2011 03:27 pm", "Headline": "කාසියේ වාසිය එංගලන්තයට -පළමුව පන්දුවට පහරදෙයි", "News Content": "ශ්‍රී ලංකා කණ්ඩායම සහ එංගලන්ත කණ්ඩායම අතර මැන්චෙස්ටර් හිදී අද(09) පැවැත්වෙන පස්වන එක්දින තරගයේ කාසියේ වාසිය දිනාගැනීමට එංගලන්ත කණ්ඩායම සමත්ව තිබේ. ඒ අනුව ශ්‍රී ලංකා කණ්ඩායමට එරෙහිව පළමුව පන්දුවට පහරදීමට එංගලන්ත කණ්ඩායම තීරණය කර තිබේ තරග 5 න් සමන්විත තරගාවලියේ තරග 2 බැගින් ජයගනිමින් කණ්ඩායම් දෙකම සම තත්ත්වයේ පසුවෙයි. මේ අතර ශ්‍රී ලංකා කණ්ඩායමේ ආබාධයකට ලක්වූ සුරංග ලක්මාල් අද තරගයට සහභාගී නොවන බව වාර්තා වේ. සුරංග ලක්මාල්ගේ ස්ථානය ධම්මික ප්‍රසාද්ට හෝ තිසර පෙරේරාට හිමිවනු ඇති බව සඳහන්ය.", "URL": "https://sinhala.adaderana.lk/news.php?nid=17290", "Category": null, "Parent URL": null}