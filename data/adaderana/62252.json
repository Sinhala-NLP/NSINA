{"Source": "Adaderana", "Timestamp": "July 20, 2016 11:21 am", "Headline": "එස්.බීගේ මවගේ අවසන් කටයුතු සෙනසුරාදා", "News Content": "අමාත්‍ය එස්.බී.දිසානායක මහතාගේ මව වන ග්‍රේස් ප්‍රේමා පණ්ඩිතරත්න මහත්මිය (84) ඊයේ (19) දහවල් අභාවප්‍රාප්ත වූවාය. පිරිමි දරුවන් 06 දෙනෙකුගේ හා ගැහැණු දරුවන් 02දෙනෙකුගේ දයාබර මෑණියන් වූ ඇය පරලෝ සැපත් විශ්‍රාමලත් විදුහල්පති උ.බ දිසානායක මහතාගේ දයාබර බිරිඳ විය.සමාජ සවිබලගැන්වීම් හා සුභසාධන අමාත්‍ය ඒස්.බී.දිසානායක,මධ්‍යම පළාත් සභා මන්ත්‍රී ජයලත් බණ්ඩාර දිසානායක, ජී.බී.දිසානායක (නැසීගිය), මධ්‍යම පළාත් සභා ඇමති සාලිය බණ්ඩාර දිසානායක (නැසීගිය), එන්.ආර්.බී.දිසානායක, රංජිත් බණ්ඩාර දිසානායක, වෛද්‍ය මානෙල් දිසානායක හා ඉන්ද්‍රලතා දිසානායක යන අය ඇයගේ දරු දැරියන් වේ. විශේෂඥ වෛද්‍ය ආරියසේන යූ ගමගේ හා ටී.බී.හේරත් යන මහත්වරුන් මියගිය ග්‍රේස් ප්‍රේමා පණ්ඩිතරත්න මහත්මියගේ බෑණාවරුන් වේ.අවසන් කටයුතු සෙනසුරාදා (ජූලි 23) සවස 2.00ට හඟුරන්කෙතදී සිදු කෙරේ.දේහය එස්.බී.දිසානායක මහතාගේ හඟුරන්කෙත නිවසේ තැන්පත් කර ඇත.", "URL": "https://sinhala.adaderana.lk/news.php?nid=62252", "Category": null, "Parent URL": null}