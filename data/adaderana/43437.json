{"Source": "Adaderana", "Timestamp": "May 24, 2014 02:06 pm", "Headline": "මෝඩිගේ දිවුරුමට පකිස්ථාන අග්‍රාමත්‍යවරයාත් සහභාගී වෙයි", "News Content": "ඉන්දිය නව අග්‍රාමාත්‍යවරයා ලෙස තේරී පත්වු නරේන්ද්‍ර මෝඩිගේ දිවුරුම්දීමේ අවස්ථාව සඳහා පකිස්ථාන අග්‍රාමත්‍ය නවාෂ් ෂරීෆ් පැමිණෙන බව තහවුරු කර තිබේ. මෙම හමුව න්‍යෂ්ටික බලවතුන් දෙදෙනෙකු ප්‍රථම වරට හමුවීමක් ලෙස විදෙස් මාධ්‍ය පෙන්වා දී ඇත . නරේන්ද්‍ර මෝඩිගේ දිවුරුම්දීමේ අවස්ථාව සඳහා ඉන්දියාවට පැමිණෙන ලෙස සාර්ක් කලාපීය රාජ්‍ය නායකයින් බොහෝ පිරිසකට ආරාධනා කර තිබුණි. එම ආරාධනය අනුව පකිස්ථාන අග්‍රාමාත්‍යවරයා ද මෙම අවස්ථාවට සහභාගී වන බව ඔහුගේ ප්‍රකාශකයා උපුටා දක්වමින් ඉන්දීය මාධ්‍ය වාර්තා කර ඇත. ඉන්දීය මහ මැතිවරණයෙන් ජයග්‍රහණය කළ භාරතීය ජනතා පක්ෂයට එම ජයග්‍රහණය පිළිබඳව පකිස්ථාන අග්‍රාමාත්‍යවරයා පසුගිය සතියේ දී සිය සුබාසිංශන ද එක් කර තිබුණි. මේ අතර පකිස්ථාන අගමැතිවරයා ඉන්දියාවේ සංචාරය කරන අතර තුර දී ඉන්දීය ජනාධිපති ප්‍රනාබ් මුකර්ජි මහතා ද හමුවීමට නියමිත බවයි පකිස්ථාන මාධ්‍ය වාර්තා කළේය.", "URL": "https://sinhala.adaderana.lk/news.php?nid=43437", "Category": null, "Parent URL": null}