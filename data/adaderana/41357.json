{"Source": "Adaderana", "Timestamp": "February 24, 2014 05:10 pm", "Headline": "මාතලේ විජය විදුහලේ විදුහල්පතිත් අල්ලස් දැලේ ", "News Content": "මාතලේ විජය විදුහලේ විදුහල්පතිවරයා මීට ස්වල්ප මොහොතකට පෙර අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාව පවසයි. එහි ප්‍රකාශකයෙකු කියා සිටියේ අදාළ විදුහලේ දෙවෙනි වසරට සිසුවෙකු ඇතුළත් කිරීම සඳහා විදුහල්පතිවරයා විසින් ලක්ෂ එක හමාරක අල්ලසක් ඉල්ලා ඇති බවයි. එකී අල්ලස ලබාගැනීමට තැත් කිරීමේදී සැකකරු අත්අඩංගුවට ගත් බවත්, හෙතෙම හෙට දිනයේ මාතලේ මහේස්ත්‍රාත් අධිකරණයට ඉදිරිපත් කිරීමට නියමිත බවත් කොමිෂන් සභාවේ ප්‍රකාශකයා වැඩිදුරටත් අද දෙරණට කියා සිටියේය. මේ අතර මාතර, උයන්වත්ත ආදර්ශ ප්‍රාථමික විද්‍යාලයේ විදුහල්පතිවරයාද අද(24) අද පෙරවරුවේ අල්ලස් ලබාගැනීමට තැත් කිරීමේදී අත්අඩංගුවට පත්විය.", "URL": "https://sinhala.adaderana.lk/news.php?nid=41357", "Category": null, "Parent URL": null}