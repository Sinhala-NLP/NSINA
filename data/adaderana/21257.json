{"Source": "Adaderana", "Timestamp": "January 9, 2012 10:49 am", "Headline": "හැඩඔය රක්ෂිතයේ අනවසරයෙන් කැණීම් කළ පස්දෙනෙකු අත්අඩංගුවට", "News Content": "පොතුවිල්, හැඩඔය රක්ෂිතයේ පුරාවස්තු සෙවීම සඳහා අනවසරයෙන් කැණීම් සිදුකළ සැකකරුවන් පස්දෙනෙකු අත්අඩංගුවට ගෙන තිබේ. ඊයේ(08) සිදුකළ වැටලීමක දී සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා සඳහන් කළේය. ඔවුන් අද(09) පොතුවිල් මහේස්ත්‍රාත් අධිකරණයට ඉදිරිපත් කිරීමට නියමිතය. සිද්ධිය සම්බන්ධයෙන් පොතුවිල් පොලිසිය මඟින් වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=21257", "Category": null, "Parent URL": null}