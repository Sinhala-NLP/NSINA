{"Source": "Adaderana", "Timestamp": "May 24, 2017 12:36 pm", "Headline": "ඩෙංගු රෝගීන් ප්‍රමාණය ඉහළ ගිහින්", "News Content": "ඩෙංගු වෛරස් කාණ්ඩය වෙනස් වීම සහ පවතින කාලගුණික තත්ත්වය හේතුවෙන් ඩෙංගු රෝගීන් වාර්තා වීමේ ඉහළ යාමක් පෙන්නුම් කරන බව සෞඛ්‍ය අංශ පවසයි.මේ වසරේ ගත වු කාලසිමාව තුළ ඩෙංගු රෝගින් 50,000ක් පමණ දිවයිනෙන් වාර්තා වී ඇති අතර කුඩා දරුවන් ද මේ අතර සිටින බව සෞඛ්‍ය අංශ පෙන්වා දෙයි.පවතින තත්ත්වය තුළ ඩෙංගු රෝගය ඇති වීම වළක්වා ගැනීම සඳහා අවශ්‍ය පියවර ගන්නා ලෙස සෞඛ්‍ය අංශ ජනතාවගෙන් ඉල්ලිමක් කරයි.ඩෙංගු රෝග මර්දනය සඳහා කුඩා ළමුන් වෙනුවෙන් ප්‍රතිශක්තිකරණ වැඩපිළිවෙළක් ක්‍රියාත්මක කළ යුතු බව ද විශේෂඥ වෛදය දීපාල් පෙරේරා මහතා සඳහන් කළේය.කැළි කසල බැහැර කිරීමේ නිසි ක්‍රමවේදයක් නොමැති වීම හේතුවෙන් ඩෙංගු මදුරුවන් බෝවීම ද ඉහළ ගොස් තිබේ.දින කිහිපයක් උණ තත්ත්වය පවතින්නේ නම් හැකි ඉක්මනින් ප්‍රතිකාර සඳහා යොමුවීම අත්‍යවශ්‍ය බව වෛද්‍ය ප්‍රශිලා සමරසිංහ මහත්මිය සඳහන් කළේය.", "URL": "https://sinhala.adaderana.lk/news.php?nid=73488", "Category": null, "Parent URL": null}