{"Source": "Adaderana", "Timestamp": "October 15, 2010 05:31 pm", "Headline": "භික්ෂු පෙරමුණක් පිහිටුවීමට එජාපය එකඟ වෙයි", "News Content": "එක්සත් ජාතික පක්ෂ ප්‍රතිසංවිධාන වාර්තාවට අනුව සකස් කළ යෝජිත ව්‍යවස්ථාවේ ප්‍රගතිය අද(15) දිනයේ කෘත්‍යාධිකාරී මණ්ඩලයට ඉදිරිපත් කෙරුණු බව එම පක්ෂයේ මහලේකම් තිස්ස අත්තනායක මහතා පවසයි. මේ වන විට අදාළ ව්‍යවස්ථාව සකස් කිරීම අවසන් කර ඇති බව ඔහු සඳහන් කළේය. එම අවසන් වාර්තාව ලබන කෘත්‍යාධිකාරී මණ්ඩල රැස්වීමට ඉදිරිපත් කර දෙසැම්බර් මාසායේ පැවැත්වෙන පක්ෂ සම්මේලනයේදී සම්මත කර ගන්නා බව සිරිකොත පැවති මාධ්‍ය හමුවකට එක්වෙමින් අත්තනායක මහතා සඳහන් කළේය. මීට අමතරව එක්සත් ජාතික පක්ෂය සඳහා භික්ෂු පෙරමුණක් පිහිටුවීම ඇතුළු තවත් කරුණු කිහිපයකට ද අද රැස්වු කෘත්‍යාධිකාරී මණ්ඩලය එකඟ වු බව තිස්ස අත්තනායක මහතා සඳහන් කළේය.", "URL": "https://sinhala.adaderana.lk/news.php?nid=11521", "Category": null, "Parent URL": null}