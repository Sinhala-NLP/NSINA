{"Source": "Adaderana", "Timestamp": "January 29, 2013 04:13 pm", "Headline": "බාධා ආවත් දරුවන් වෙනුවෙන් සංවර්ධිත රටක් ගොඩනඟනවා", "News Content": "දරුවන්ට යහපත් හෙට දවසක් ගොඩනැඟිය හැකි විශාල වෙනසක් අද රට තුළ සිදුව ඇති බව ජනාධිපති මහින්ද රාජපක්ෂ මහතා පවසයි. එම නිසා එම වෙනස දෙස සාධාරණ ඇසකින් බලා රටේ ඉදිරි සංවර්ධන ගමන වේගවත් කර ගැනීමට දායකවීම සියලු දෙනාගේ වගකීමක් බව ද ජනාධිපතිවරයා සඳහන් කළේය. කුමන බාධා පැමිණිය ද දරුවන් වෙනුවෙන් සංවර්ධිත රටක් ගොඩනැඟීමේ වැඩපිළිවෙළ අත්නොහරින බව ද ජනාධිපති මහින්ද රාජපක්ෂ මහතා පවසයි. කහවත්ත මධ්‍ය මහා විද්‍යාලයේ පැවති උත්සවයක් අමතමින් ජනාධිපතිවරයා මේ බව සඳහන් කළේය. පසුගිය ආණ්ඩු ත්‍රස්ත්‍රවාදය ඉදිරියට දමා රටේ බොහෝ ප්‍රශ්නවලට විසඳුම් සෙවීම අත්හැර දැමූ බව මෙහිදී වැඩිදුරටත් අදහස් දැක්වූ ජනාධිපතිවරයා පැවසීය. වත්මන් රජය ප්‍රශ්නවලට ඝෘජුව මුහුණ දෙන රජයක් බවත් ත්‍රස්ත්‍රවාදී අභියෝගයට මුහුණ දුන්නාසේ දුප්පත්කමට විරැකියාවට සහ දුෂ්කර ගම්මාන ප්‍රශ්නයට ද රජය ඝෘජුව මුහුණ දෙන බව ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=31189", "Category": null, "Parent URL": null}