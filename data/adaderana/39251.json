{"Source": "Adaderana", "Timestamp": "December 1, 2013 05:00 pm", "Headline": "ශ්‍රී ලංකා නාවික හමුදා නිලධාරීන්ට පුහුණුව දෙනවාට විරුද්ධයි", "News Content": "ශ්‍රී ලංකා නාවික හමුදාවේ නිලධාරීන්ට ඉන්දියාවේ පුහුණුවීම් ලබා දීම සඳහා ගෙන ඇති තීරණයට සිය විරෝධය පළකරන බව තමිල්නාඩු ප්‍රධාන අමාත්‍ය ජයලලිතා ජයරාම් පවසයි. ඉන්දීය අග්‍රමාත්‍ය මන්මෝහන් සිං මහතා වෙත ලිපියක් යොමු කරමින් තමිල්නාඩු ප්‍රධාන අමාත්‍යවරිය මේ පිළිබද දැනුම් දී ඇති බව ඉන්දීය මාධ්‍ය වාර්තා කරයි. පසුගිය 29 වන දින ඉන්දීය නාවික හමුදා ප්‍රධානී අද්මිරාල් ඩී.කේ.ජෝෂි ශ්‍රී ලංකාවේ සංචාරයක නිරතවු අතර එහිදී ජනාධිපති මහින්ද රාජපක්ෂ මහතා ද හමුවිය. ඉන්දීය නාවික හමුදා නිලධාරීන්ට ලබාදෙන සිව්අවුරුදු උපාධි තාක්ෂණ පාඨමාලාව ශ්‍රී ලංකා නාවික හමුදා නිලධාරීන්ට ද අවස්ථාව ලබා දෙන බවට එහිදී ඉන්දීය නාවික හමුදාපතිවරයා එකඟතාව පළ කර ඇත. අදාළ තීරණයට විරෝධය පළ කරමින් තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාට ලිපියකින් මේ බව දැනුම් දී ඇති බව වාර්තා වෙයි.", "URL": "https://sinhala.adaderana.lk/news.php?nid=39251", "Category": null, "Parent URL": null}