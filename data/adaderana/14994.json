{"Source": "Adaderana", "Timestamp": "March 22, 2011 09:59 am", "Headline": " ඒකාබද්ධ ප්‍රවාහන සැලසුමකට එකඟතාවක්", "News Content": "ඉදිරි මාස 5 තුළ දිවයින පුරා ඒකාබද්ධ බස් ධාවන කාලසටහනක් සකස් කිරීමට ජාතික ගමනාගමන කොමිසන් සභාව එකඟ වූ බව ලංකා පෞද්ගලික බස් හිමියන්ගේ සංගමය පවසයි. එම සංගමයේ සභාපති ගැමුණු විජේරත්න මහතා ප්‍රකාශ කර සිටියේ ප්‍රවාහන අමාත්‍යවරුන් දෙපළ ඇතුළු ප්‍රවාහන බලධාරීන් සමඟ ඊයේ පස්වරුවේ කළ සාකච්ඡාවලින් අනතුරුව මෙම තිරණයට එළඹි බවයි. පෞද්ගලික අංශයට සියයට 60ක් සහ ශ්‍රී ලංකා ගමනාගමන මණ්ඩලයට සියයට 40ක් වන පරිදි එම ඒකාබද්ධ ධාවන කාලසටහන සකස් කිරීමට නියමිතව ඇත.", "URL": "https://sinhala.adaderana.lk/news.php?nid=14994", "Category": null, "Parent URL": null}