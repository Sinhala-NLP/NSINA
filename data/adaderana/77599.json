{"Source": "Adaderana", "Timestamp": "September 16, 2017 08:00 am", "Headline": "විදුලි වර්ජනය තවදුරටත්", "News Content": "විදුලිබල මණ්ඩල සේවකයින් දියත් කර ඇති වර්ජනය තවදුරටත් ක්‍රියාත්මක කරන බව ලංකා විදුලි බල මණ්ඩල ඒකාබද්ධ වෘත්තිය සමිති නියෝජිත සාගර ලක්මාල් මහතා පවසයි. තම ඉල්ලීම් සඳහා විසදුමක් ලබාදෙන තෙක් අඛණ්ඩව වර්ජනය ක්‍රියාත්මක කරන ඔහු සඳහන් කරයි. මේ අතර ලංකා විදුලිබල මණ්ඩල සේවකයින් ක්‍රියාත්මක කර ඇති වර්ජනය අසාර්ථක බව විදුලිබල හා පුණර්ජනණීය බලශක්ති අමාත්‍යංශය පවසයි. එම අමාත්‍යංශය නිකුත් කළ නිවේදනයක සඳහන් වන්නේ විදුලි ජනනය සහ සම්ප්‍රේෂණය කිසිදු බාධාවකින් තොරව සිදුකෙරෙන බවයි. බෙදාහැරීම් අංශය ද සියයට 65ක මට්ටමින් ක්‍රියාත්මක බව එම අමාත්‍යංශය නිකුත් කළ නිවේදනයේ සඳහන්ය. අතලොස්සක ප්‍රමාණයක විදුලිය බිඳවැටීම් පමණක් වාර්තා වුවද සමස්ථයක් ලෙස රට තුළ බාධාවකින් තොරව විදුලිය සම්පාදනය වන බව විදුලිබල හා පුණර්ජනණීය බලශක්ති අමාත්‍යංශය පවසයි.", "URL": "https://sinhala.adaderana.lk/news.php?nid=77599", "Category": null, "Parent URL": null}