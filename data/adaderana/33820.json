{"Source": "Adaderana", "Timestamp": "May 5, 2013 09:42 am", "Headline": "මාළු අල්ලන්න ගිහින් මැරෙයි", "News Content": "කුච්චවේලී, වීරන්වෝලය ප්‍රදේශයෙන් ධීවර කටයුතු සඳහා මුහුදු ගිය පුද්ගලයෙකු දියේ ගිළි මියගොස් තිබේ. මසුන් ඇල්ලීම සඳහා මාදැල් සකස් කිරීමේ කටයුතුවල නිරතව සිටිය දී අදාළ පුද්ගලයා දියේ ගිලී ඇති බව පොලීසිය පැවසුවේය. මියගොස් ඇත්තේ 41 හැවිරිදි සලපයාරු ප්‍රදේශයේ පදිංචිව සිටි අයෙකි. මෘත ශරීරය කුච්චවේලී රෝහලේ තබා ඇති අතර පශ්චාත් මරණ පරීක්ෂණය සිදුකිරීමට නියමිතය. සිද්ධිය සම්බන්ධයෙන් කුච්චවේලී පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33820", "Category": null, "Parent URL": null}