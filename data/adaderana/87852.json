{"Source": "Adaderana", "Timestamp": "April 23, 2018 08:46 am", "Headline": "මරාගෙන මැරෙන ප්‍රහාරයේ වගකීම IS සංවිධානය බාර ගනියි-මිය ගිය ගණන 57 දක්වා ඉහළට", "News Content": "ඇෆ්ගනිස්ථානයේ කාබුල් අගනුවරදී එල්ල වූ මරාගෙන මැරෙන බෝම්බ ප්‍රහාරයෙන් මියගිය පුද්ගලයින් සංඛ්‍යාව 57ක් දක්වා ඉහළ ගොස් ඇති බව විදෙස් වාර්තා සඳහන් කරයි. අදාල ප්‍රහාරයෙන් තුවාල ලැබූ සංඛ්‍යාව 119ක් බව විදෙස් වාර්තා සඳහන් කළේය. මියගිය පුද්ගලයින් අතර කාන්තාවන් 21 දෙනෙකු සහ ළමුන් 05 දෙනෙකු ද සිටින බව සඳහන් වෙයි. කාබුල් නුවර ඡන්ද දායකයින් ලියාපදිංචි කිරිමේ මධ්‍යස්ථානයක් ඉදිරිපිට ඊයේ(22) දිනයේ මෙම බෝම්බය එල්ල වී තිබුණි. අදාල ප්‍රහාරයේ වගකීම මේ වන විට අයි.එස් සංවිධානය විසින් භාරගෙන තිබේ.", "URL": "https://sinhala.adaderana.lk/news.php?nid=87852", "Category": null, "Parent URL": null}