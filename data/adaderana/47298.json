{"Source": "Adaderana", "Timestamp": "November 10, 2014 03:38 pm", "Headline": "අශිලාචාර මිනිසුන් ලෝකයේ ඉන්නවා කියලා දැනගත්තේ මගේ අමාත්‍යංශයෙන්", "News Content": "සෞඛ්‍ය අමාත්‍යංශයේ වැඩ කිරීම අමාරු කාර්යයක් නොවන බවත්, එහි සිටින්නේ අමාරුකාරයින් බවත් ඒ නිසාම මහින්ද රාජපක්ෂ ජනාධිපතිවරයා එම අමාත්‍යංශය තමන්ට බාරදුන්නේ යැයි සෞඛ්‍ය ඇමති මෛත්‍රිපාල සිරිසේන මහතා පවසයි. රුපියල් ශත හා ඩොලර් වලට මිනිස්කම විකුණන අශිලාචාර මිනිසුන් මේ ලෝකයේ සිටින බව සෞඛ්‍ය අමාත්‍ය‍ංශයේ කටයුතු කරන විට අ‍ව‍බෝධ වූයේ යැයිද හෙතෙම කියයි. රුපියල් මිලියන 500ක වියදමින් ඉදිකළ පොළොන්නරු මහ‍රෝහලේ සිව් මහල් වාට්ටු සංකීර්ණය අද (10) විවෘත කිරීමෙන් පසුව පැවැති ජනහමුවේදී ඔහු මේ බව පැවසීය.", "URL": "https://sinhala.adaderana.lk/news.php?nid=47298", "Category": null, "Parent URL": null}