{"Source": "Adaderana", "Timestamp": "September 14, 2015 10:18 am", "Headline": "ගෝඨාභයගෙන් හා නාමල්ගෙන් ප්‍රශ්න කෙරේ", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා හා පාර්ලිමේන්තු මන්ත්‍රී නාමල් රාජපක්ෂ මහත්වරුන් පොලිස් මූල්‍ය අපරාධ විමර්ශන කොට්ඨාසය වෙත පැමිණ තිබේ.ප්‍රකාශයක් ලබා ගැනීම සඳහා ඔවුන්‍‍ මෙලෙස කැඳවා ඇති බව පොලිස් මාධ්‍ය ප්‍රකාශක කාර්යාලය පැවසීය.අද පෙරවරුවේ මූල්‍ය අපරාධ කොට්ඨාසය වෙත පැමිණි ඔවුන්ගෙන් මේ වන විට ප්‍රකාශයක් සටහන් කරමින් සිටින බව වැඩ බලන පොලිස් මාධ්‍ය ප්‍රකාශක ‍ජ්‍යෙෂ්ඨ පොලිස් අධිකාරි ප්‍රියන්ත ජයකොඩි මහතා සඳහන් කළේය.පහත් බිම් සංවර්ධන මණ්ඩලයට අයත් රුපියල් මිලියන 90 ක් වැයකර ඩී.ඒ රාජපක්ෂ කෞතුකාගාරය ඉදිරිකිරීම සම්බන්ධයෙන් ප්‍රකාශයක් සටහන් කර ගැනීම සඳහා ගෝඨාභය රාජපක්ෂ මහතා එහි කැඳවා ඇත.නාමල් රාජපක්ෂ මහතා පොලිස් මූල්‍ය අපරාධ කෙට්ඨාසයට කැඳවා ඇත්තේ මුදල් විශුද්ධිකරණ පනත යටතේ ප්‍රකාශයක් සටහන් කර ගැනීම සඳහාය.", "URL": "https://sinhala.adaderana.lk/news.php?nid=53829", "Category": null, "Parent URL": null}