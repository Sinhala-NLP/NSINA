{"Source": "Adaderana", "Timestamp": "February 22, 2010 10:56 am", "Headline": "කිලිනොච්චි දෛනික පොළ යළි ඇරඹේ", "News Content": "කිලිනොච්චිය නගරයේ පිහිටි දෛනික පොළ ආරම්භ කිරීමට ආරක්ෂක අංශ අවසර ලබා දී තිබේ. එසේම මේ සතිය තුළදී කිලිනොච්චියේ වෙළඳසැල් ආරම්භ කිරීමට ද ආරක්ෂක අංශ අවසරය ලැබී ඇති බව වාර්තා වේ. කිලිනොච්චිය සාමාන්‍ය වැසියන් වෙනුවෙන් සක්‍රීය නගරයක් කිරීමේ අරමුණින් මෙම පියවර ගෙන ඇත. එමෙන්ම කිලිනොච්චිය දිස්ත්‍රික්කයේ සාමාන්‍ය වැසියන් 220,000 ක් පමණ යළි පදිංචි කර ඇති බව දිස්ත්‍රික් ලේකම් කාර්යාලය පවසයි. තවත් 14,000 ක් පමණ යළි පදිංචි කරවීමේ කටයුතු සංවිධානය කරමින් පවතින බව ද වාර්තා වේ.", "URL": "https://sinhala.adaderana.lk/news.php?nid=6871", "Category": null, "Parent URL": null}