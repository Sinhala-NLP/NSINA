{"Source": "Adaderana", "Timestamp": "August 8, 2011 08:05 am", "Headline": "අද සිට තැපැල් ඡන්ද ඉල්ලුම්පත් බාරගැනෙයි", "News Content": "පළාත් පාලන ඡන්ද විමසීමට අදාළව තැපැල් ඡන්ද ඉල්ලුම්පත් බාරගැනීම අද(08) සිට සිදුකෙරෙන බව මැතිවරණ මහලේකම් කාර්යාලය පවසයි. අදාළ ඡන්ද බල ප්‍රදේශ වල 2010 ඡන්ද හිමි නාම ලේඛන අද සිට ප්‍රදර්ශනය කෙරෙන බව අතිරේක මැතිවරණ කොමාසරිස් ඩබ්ලිව් පී සුමනසිරි මහතා සඳහන් කළේය. තැපැල් ඡන්ද අයදුම්පත් බාරගැනීම ලබන 25 වැනිදායින් අවසන් වන බව ද සුමනසිරි මහතා ප්‍රකාශ කළේය. පළාත් පාලන ආයතන 23 ට අදාළව මෙම ඡන්ද විමසීම පැවැත්වීමට නියමිතය. ඡන්ද විමසීමට අදාළ නාම යෝජනා කැඳවීම මේ මස 18 වැනිදා සිට 25 වැනිදා දක්වා සිදු කෙරෙනු ඇත.", "URL": "https://sinhala.adaderana.lk/news.php?nid=17917", "Category": null, "Parent URL": null}