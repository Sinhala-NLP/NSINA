{"Source": "Adaderana", "Timestamp": "September 1, 2012 04:56 pm", "Headline": "මුදල් කොල්ලකන අය ගැන පරීක්ෂණ ඕනෑ", "News Content": "මහජන මුදල් නාස්ති කරන දේශපාලඥයින් සහ පුද්ගලයින් සම්බන්ධයෙන් විධිමත් පරීක්ෂණයක් සිදුකරන ලෙස සෞඛ්‍ය සේවා වෘත්තීය සමිති සම්මේලනය ජනාධිපතිවරයාගෙන් ඉල්ලීමක් කරයි. මේ වන විට ඇතැම් දේශපාලඥයන් සහ පුද්ගලයින් මහජන මුදල් නාස්තිකරමින් කටයුතු කරන බව එම සංගමය සඳහන් කරයි. එලෙස නාස්තිකරන මුදල් රටේ සංවර්ධන කටයුතු සඳහා යොදා ගත හැකි බව ද එම සංගමය පවසයි. එම නිසා මෙලෙස මහජන මුදල් නාස්ති කරන පුද්ගලයින් සම්බන්ධයෙන් කඩිනම් ක‍්‍රියාමාර්ග ගත යුතු බව එම සංගමය පෙන්වාදෙයි. කෙසේ වෙතත් ඉදිරියේ දී මහජන මුදල් නාස්ති කරන පුද්ගලයින් සම්බන්ධව තොරතුරු අනාවරණය කිරීමට කටයුතු කරන බවද සෞඛ්‍ය සේවා වෘත්තීය සමිති සම්මේලනය සඳහන් කරයි.", "URL": "https://sinhala.adaderana.lk/news.php?nid=27056", "Category": null, "Parent URL": null}