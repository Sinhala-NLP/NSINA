{"Source": "Adaderana", "Timestamp": "March 17, 2018 11:59 am", "Headline": "දුම්වැටි තොගයක් සමඟ චීන ජාතික කාන්තාවක් අත්අඩංගුවට", "News Content": "කොල්ලුපිටිය ප්‍රදේශයේදී නීතිවිරෝධි දුම්වැටි තොඟයක් සමඟ චීන ජාතික කාන්තාවක් අත්අඩංගුවට ගෙන තිබේ. කොල්ලුපිටිය පොලිස් ස්ථානයේ නිලධාරින්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බවයි පොලිස් මාධ්‍ය ප්‍රකාශක කාර්යාලය සදහන් කළේය. එහිදී සැකකාර කාන්තාව සතුව තිබී නීති විරෝධි ලෙස මෙරටට ගෙන්වන ලද දුම්වැටි 1620ක් පොලිසිය විසින් සොයාගෙන තිබේ. අත්අඩංගුවට ගත් සැකකාර 29 හැවිරිදි චීන ජාතික කාන්තාව කොටුව මහේස්ත්‍රාත් අධිකරණයට ඉදිරිපත් කිරිමට නියමිත අතර පිටකොටුව පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=85844", "Category": null, "Parent URL": null}