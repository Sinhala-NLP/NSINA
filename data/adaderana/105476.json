{"Source": "Adaderana", "Timestamp": "March 4, 2019 07:01 pm", "Headline": "හෙට අය වැය අද දකින බන්දුල", "News Content": "පාර්ලිමේන්තුවට හෙට(05) ඉදිරිපත් කිරීමට නියමිත අයවැය පරාජයට පත් කිරීම සඳහා පියවර ගන්නා බව එක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පවසයි. විපක්ෂ නායක කාර්යාලයේදි අද(04) පැවැති මාධ්‍ය හමුවකට එක්වෙමින් මන්ත්‍රීවරයා මේ බව ප්‍රකාශ කළේය. මේ අතර පාර්ලිමේන්ත්‍රි මන්ත්‍රි බන්දුල ගුණවර්ධන මහතා ප්‍රකාශ කළේ ජාත්‍යන්තර මුල්‍ය අරමුදලේ කොන්දේසි වලට යටත් වු අයවැයක් හෙට ඉදිරිපත් වනු ඇති බවයි. එක්සත් ජාතික පක්ෂය විසින් ඉදිරිපක් කරන අවසාන අයවැය ලේඛනය නිසාවෙන් ‍හෙට දිනය ඓතිහාසික දිනයක් වබ බව ඒ මහතා පෙන්වා දෙයි. මෙලෙස ඉදිරිපත් කරන අයවැය ජනතා වෙත විශාල බදු බරක් පැවරෙන මැතිවරණ වර්ශයක් හේතුවෙන් කොළේ වහලා සෙල්ලම් කරන අයවැයක් බව පාර්ලිමේන්තු මන්ත්‍රී බන්දුල ගුණවර්ධන මහතා පැවසීය.", "URL": "https://sinhala.adaderana.lk/news.php?nid=105476", "Category": null, "Parent URL": null}