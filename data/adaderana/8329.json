{"Source": "Adaderana", "Timestamp": "May 11, 2010 10:28 am", "Headline": "තවත් වෙනස්කම් කිහිපයක්", "News Content": "ශ්‍රී ලංකා ටෙලිකොම් ආයතනයේ සභාපති තනතුර සඳහා නිමල් වෙල්ගම මහතා පත්ව ඇති බව විශ්වාස කටයුතු ආරංචි මාර්ග සඳහන් කරයි. එමෙන්ම සෙසු සාමාජිකයින් ලෙස නීතීඥ කාලිංග ඉන්ද්‍රතිස්ස, ෂාමේන්ද්‍ර රාජපක්ෂ සහ ජයන්ත ධර්මදාස යන මහත්වරුන්ද පත්ව ඇති බව සඳහන්ය. ඒ අතර ටෙලිකොම් ආයතනයේ හිටපු සභාපතිනී ලීෂා ද සිල්වා චන්ද්‍රසේන මහත්මිය ජාතික අන්තරායකර ඖෂධ පාලන මණ්ඩලයේ සභාපති ධුරයට පත්ව ඇත. ජනාධිපති ලේකම් ලලිත් වීරතුංග මහතාගේ බිරිඳ මෙන්ම හිටපු සිවිල් සේවා නිලධාරිණියක ද වන ඉන්ද්‍රනි වීරතුංග මහත්මිය ශ්‍රී ලංකා විනිමය හා සුරැකුම්පත් හුවමාරුවෙහි ප්‍රධානී තනතුරට පත්කර තිබෙන බවට ද තොරතුරු වාර්තා වේ.", "URL": "https://sinhala.adaderana.lk/news.php?nid=8329", "Category": null, "Parent URL": null}