{"Source": "Adaderana", "Timestamp": "August 16, 2019 10:16 am", "Headline": "පක්ෂයේ 3ක් නෙමෙයි 32 ක් විතර ගිහින් තියෙන්නේ-චාමර සම්පත්", "News Content": "ජනාධිපති අපේක්ෂකත්වය සම්බන්ධයෙන් ශ්‍රී ලංකා නිදහස් පක්ෂය ගනු ලබන ඕනෑම තීන්දුවකට සහාය ලබාදෙන බව ඌව පළාත් ප්‍රධාන අමාත්‍ය චාමර සම්පත් දසනායක මහතා පවසයි. ඌව පළාත් සභා ශ්‍රවණාගාරයේදී ඊයේ පස්වරුවේ මාධ්‍ය හමුවක් කැඳවමින් ඔහු මේ බව සඳහන් කළේය. පක්ෂයේ මේ වන විට තුන් දෙනෙක් නෙවෙයි 32 ක් පමණ ගිහින් ඇති බව ද පැවසු ඒ මහතා, ශ්‍රී ලංකා නිදහස් පක්ෂය 78 දීත් 8 දෙනෙකුට වැටණ බවද පැවසීය. ඒ 8 දෙනා ගොස් 94 දී ආණ්ඩුවක් හදපු ආණ්ඩුවක් ලෙස ශ්‍රී ලංකා නිදහස් පක්ෂය පෙන්විය හැකි බවද ඒ මහතා කියා සිටියේය. ඒ කාලයේ දී ප්‍රාදේශීය සභාවල කිසිවෙක් නොසිටි බවත් අද වන විට 1300 ක් සිටින බවත් පැවසු චාමර සම්පත් මහතා, ඒ ඡන්ද ලක්ෂය නැතිව ජනාධිපතිවරයෙක් පත් කල නොහැකි බවද පැවසීය. සාමාජිකයින් එක්ව එක් තැනක දී තීන්දුවක් ගන්නා බවත් පැවසු චාමර සම්පත් මහතා, එලඹෙන 3 වන දින එය ප්‍රකාශ කරන බවත් කියා සිටියේය.", "URL": "https://sinhala.adaderana.lk/news.php?nid=116677", "Category": null, "Parent URL": null}