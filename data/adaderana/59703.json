{"Source": "Adaderana", "Timestamp": "May 1, 2016 12:45 pm", "Headline": "සෝමාලියාවේ අනතුරකින් 15ක් ජීවිතක්ෂයට ", "News Content": "සෝමාලියාවේ දේවස්ථානයක ගොඩනැගිල්ලක් කඩා වැටීමෙන් සිදුවු අනතුරකින් පුද්ගලයින් 15 දෙනෙකු ජීවිතක්ෂයට පත්ව තිබේ. අනතුරෙන් තවත් පුද්ගලයන් 40කට වැඩි පිරිසක් තුවාල ලබා ඇති බව විදෙස් මාධ්‍ය වාර්තා කරයි.සෝමාලියාවේ මොගඩිෂු අගනුවර පිහිටි දේවස්ථානයක ගොඩනැගිල්ලක් මෙලෙස කඩා වැටී ඇති අතර අනතුර සිදුවන අවස්ථාවේ පුද්ගලයින් සිය ගණනක පිරිසක් එම ගොඩනැගිල්ල තුළ රැදී සිට ඇති බව සඳහන්ය. සුන්බුන් අතර සිරවු පුද්ගලයින් බේරාගැනීම සඳහා සහන සේවකයින් මෙහෙයුම් ආරම්භ කර ඇති බව වාර්තා වෙයි.", "URL": "https://sinhala.adaderana.lk/news.php?nid=59703", "Category": null, "Parent URL": null}