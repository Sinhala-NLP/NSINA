{"Source": "Adaderana", "Timestamp": "August 27, 2010 06:50 pm", "Headline": " ව්‍යවස්ථා සංශෝධනයට පක්ෂයි-හකීම්,කොන්දේසි විරහිතයි-රාජබ්දීන්", "News Content": "එළඹෙන ව්‍යවස්ථා සංශෝධන ක්‍රියාවලියේදී රජයට සහය ලබා දෙන බව ශ්‍රී ලංකා මුස්ලිම් කොංග්‍රසයේ නායක රාවුෆ් හකීම් මහතා පවසයි. අද පැවති මුස්ලිම් කොංග්‍රසයේ උත්තරීතර මණ්ඩල රැස්වීමේදී මෙම තීරණයට එළඹි බව හෙතෙම කියා සිටියේ රැස්වීමෙන් පසුව මාධ්‍යයට අදහස් දක්වමිනි. එසේ වුවද එක්සත් ජනතා නිදහස් සන්ධාන ආණ්ඩුවට කොන්දේසි විරහිතව සහය දක්වන බව මුස්ලිම් කොංග්‍රසයේ හිටපු පාර්ලිමේන්තු මන්ත්‍රී,එම පක්ෂයේ ජාතික සංවිධායක රෆීක් රාජබ්දීන් මහතා අද දෙරණට කියා සිටියේය. ආණ්ඩුවට තුනෙන් දෙකේ බලය ලබාදීමට පාර්ලිමේන්තුව තුළදීත් එයින් පිටතදීත් උපරිම සහය දෙන බවත්,තනතුරු අපේක්ෂා නොකරන බවත් රාජබ්දීන් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10481", "Category": null, "Parent URL": null}