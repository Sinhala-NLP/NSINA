{"Source": "Adaderana", "Timestamp": "November 30, 2018 10:23 am", "Headline": "ලැප්ටොප් පරිඝණක තොඟයක් සොරකම් කළ හතර දෙනෙක් මාට්ටූ", "News Content": "කොළඹ 05, ආර්.එල් ද මැල් මාවතේ ව්‍යාපාරික ආයතනයකින් ලැප්ටොප් පරිඝණක යන්ත්‍ර ඇතුළු භාණ්ඩ තොඟයක් සොරකම් කළ සැකකරුවන් සිව් දෙනෙකු අත්අඩංගුවට ගෙන තිබේ. පොලීසිය පැවසුවේ සැකකරුවන් රාජගිරිය, කඩවත සහ අතුරුගිරිය ප්‍රදේශවල පදිංචිකරුවන් බවයි. ඔවුන් විසින් පසුගිය 21 වනදා අදාල ආයතනයට ඇතුළු වී රුපියල් ලක්ෂ 30ක් පමණ වටිනා ලැප්ටොප් පරිඝණක සහ ජංගම දුරකතන තොඟයක් සොරකම් කර තිබේ. පොලීසිය පැවසුවේ ඉන් ලැප්ටොප් පරිඝණක යන්ත්‍ර 10ක් සහ ජංගම දුරකතන 12ක් සොයාගත් බවයි. සැකකරුවන් සතුව තිබී හෙරොයින් මත්කුඩු ග්‍රෑම් 05කට වැඩි ප්‍රමාණයක් ද පොලීසිය භාරයට ගෙන තිබේ.", "URL": "https://sinhala.adaderana.lk/news.php?nid=100047", "Category": null, "Parent URL": null}