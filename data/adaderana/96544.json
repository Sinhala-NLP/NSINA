{"Source": "Adaderana", "Timestamp": "September 22, 2018 04:15 pm", "Headline": "සිව්වන වරට ජගත් සමුළුව ඇමතීමට ජනපති අමෙරිකාවට", "News Content": "එක්සත් ජාතීන්ගේ මහා මණ්ඩලයේ 73 වන සැසිවාරය ඇමතීම සඳහා ජනාධිපති මෛත්‍රීපාල සිරිසේන මහතා අමෙරිකාව බලා පිටත්ව යාමට නියමිතව තිබේ. අද රාත්‍රියේදී ජනාධිපතිවරයා අමෙරිකාව බලා පිටත්ව යාමට නියමිත බව ජනාධිපති මාධ්‍ය අංශය සදහන් කළේය. ජනාධිපති ධුරයට පත්විමෙන් අනතුරුව ජනාධිපති මෛත්‍රීපාල සිරිසේන මහතා එක්සත් ජාතීන්ගේ මහා මණ්ඩල සැසිවාරය අමතන සිව්වන අවස්ථාව මෙය වේ. එහි ප්‍රධාන සැසිවාරය සැප්තැම්බර් 25 වනදා ආරම්භ කෙරෙන අතර එදින පස්වරුවේ ජනාධිපතිවරයා සැසිවාරය අමතමින් සිය දේශනය ඉදිරිපත් කිරිමට නියමිත බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=96544", "Category": null, "Parent URL": null}