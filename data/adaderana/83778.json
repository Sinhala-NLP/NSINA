{"Source": "Adaderana", "Timestamp": "January 30, 2018 11:39 am", "Headline": " නීති විරෝධී දැව තොගයක් එක්ක 1ක් මාට්ටු වෙයි", "News Content": "වවුනියාවේ - රාසේන්ද්‍රන්කුලම් මහ කැළයෙන් කැපන ලද තවත් නීති විරෝධී දැව තොගයක් 29 දා වවුනියාව නෙළුකුලම් පොලීසිය විසින් අත්අඩංගුවට ගෙන තිබේ. පෙර දිනයේද නෙළුකුලම් පොලීසිය මඟින් මෙම ස්ථානයෙන්ම ට්‍රැක්ටරයක පටවා ගෙන ගිය බුරුත කොට 21 ක් සමඟ සැකකරුවකු අත්අඩංගුවට ගෙන තිබුණි. දෙවනවරට අත් අඩංගුවට ගත් දැව තොගයේ විවිධ වර්ගවලට අයත් දැව තිබූ අතර දැව ප්‍රවාහනය කළ සැකකරුද ට්‍රැක්ටරයද අත්අඩංගුවට ගෙන නෙළුකුලම පොලීසිය වෙත රැගෙන විත් තිබේ. සැකකරුව වවුනියාව දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=83778", "Category": null, "Parent URL": null}