{"Source": "Adaderana", "Timestamp": "September 20, 2018 03:47 pm", "Headline": "පොලිස්පති කියන්නේ සුවිශේෂි චරිතයක්", "News Content": "පොලිස්පතිවරයා සිය ධූරයෙන් ඉවත් කිරීමට නම් ඔහුට එරෙහි චෝදනා ඔප්පු කළ යුතු බව වනජීවී හා ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. කිරිබත්ගොඩ ප්‍රදේශයේ පැවති උත්සවයකින් අනතුරුව මාධ්‍යවේදීන් නැගූ ප්‍රශ්නවලට පිළිතුරු ලබා දෙමින් අමාත්‍යවරයා මේ බව සඳහන් කළේය. කෙසේ වෙතත් පොලිස්පතිවරයා නිසැකයෙන්ම සුවිශේෂි චරිතයක් වන බවත්, ඔහුට යම් චෝදනාවක් එල්ල වී ඇත්නම් එයට අදාළව වහාම පරීක්ෂණයක් පැවැත්විය යුතු බවත් අමාත්‍යවරයා මෙහිදී කියා සිටියේය. චෝදනා එල්ල කරන අය පිළිබඳවත් චෝදනාවට ලක්වෙන අය සම්බන්ධයෙනුත් කරුණු විමසිය යුතු බව ද පැවසු අමාත්‍යවරයා, කිසි විටෙකත් චෝදනාවක් එල්ල වු පමණින් තනතුරුවලින් ඉවත් කළ නොහැකි බව ද පැවසීය. චෝදනා එල්ල වුණාට පමණක් ප්‍රමාණවත් නොවන බවත්,ඒවා ඔප්පු කළ යුතු බවත්, අමාත්‍යවරයා මෙහිදී කියා සිටියේය.", "URL": "https://sinhala.adaderana.lk/news.php?nid=96410", "Category": null, "Parent URL": null}