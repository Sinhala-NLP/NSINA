{"Source": "Adaderana", "Timestamp": "February 19, 2013 03:55 pm", "Headline": "පොළොන්නරුවේ නිධන් සෙවු 3ක් දැලේ", "News Content": "පොළොන්නරුව, සේවාගම පළුගස්දමන ප්‍රදේශයේ නිධන් වස්තු සෙවීමේ අරමුණින් කැණීම් කටයුතු සිදුකළ පුද්ගලයින් තිදෙනෙකු අත්අඩංගුවට ගෙන තිබේ. පොළොන්නරුව පුරා වස්තු ආරක්ෂණ ඒකකය විසින් අදාළ වැටලීම සිදුකර ඇති බව සඳහන්ය. සැකකරුවන් සතුව තිබී නිධන් හෑරීම සඳහා යොදා ගන්නා උපකරණ ද සොයාගෙන ඇති බව පොලීසිය පැවසුවේය. මොවුන් පළුගස්දමන හා පොල්පිතිගම ප්‍රදේශවල පදිංචිකරුවන් බව සඳහන්ය.", "URL": "https://sinhala.adaderana.lk/news.php?nid=31770", "Category": null, "Parent URL": null}