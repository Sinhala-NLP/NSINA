{"Source": "Adaderana", "Timestamp": "March 31, 2010 08:56 am", "Headline": "දුම්රියේ ගැටී තිදෙනෙක් බිලි", "News Content": "කොළඹ නුවර ප්‍රධාන මාර්ගයේ නානුඔය හරස් මාර්ගයේ දී වෑන් රථයක් දුම්රියක ගැටීමෙන් වෑන් රථයේ ගමන්ගත් පුද්ගලයින් තිදෙනෙකු ජිවිතක්ෂයට පත්ව තිබේ. වෑන් රථයේ ගමන්ගත් තවත් පුද්ගලයින් 6 දෙනෙකු තුවාල ලබා පේරාදේණිය රෝහලට ඇතුළත් කර ඇති බව සඳහන් වේ. වසා තබා තිබු දුම්රිය ගේට්ටුවේ විවෘත ස්ථානයකින් අපරික්ෂාකාරී ලෙස වෑන් රථය ධාවනය කිරීම හේතුවෙන් මෙම අනතුර සිදුව ඇති බව පොලිසිය පවසයි. වෑන් රථයේ ගැටී ඇත්තේ එම අවස්ථාවේ මාතර සිට මහනුවර බලා ධාවනය වු දුම්රියයි. දුම්රියේ ගැටීමත් සමග වෑන් රථය දුම්රිය මාර්ගයේ මීටර් 600 ක් පමණ ඈතට ඇදී ගොස් ඇති බවත්, අනතුරින් මියගිය සහ තුවාල ලැබුවන් පො‍ළොන්නරුව සහ පිළිමතලාව යන ප්‍රදේශවල පදිංචිකරුවන් බවත් පොලිසිය සඳහන් කරයි.", "URL": "https://sinhala.adaderana.lk/news.php?nid=7586", "Category": null, "Parent URL": null}