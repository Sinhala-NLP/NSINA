{"Source": "Adaderana", "Timestamp": "December 30, 2013 01:27 pm", "Headline": "හොරෙන් එන්න ඇවිත් අතටම අහුවෙයි", "News Content": "ඉන්දියාවේ රාමේෂ්වරම් හී සිට රහසිගතව මෙරටට පැමිණිමට උත්සාහ කළ ශ්‍රී ලාංකිකයෙකු අත්අඩංගුවට ගෙන තිබේ. සැක කටයුතු ලෙස හැසිරීම පිළිබඳ ලැබූණු තොරතුරකට අනුව දුම්රිය ආරක්ෂක පොලිසිය විසින් අත්අඩංගුවට ගත් සැකකරු කියු බ්‍රාන්ච් පොලිසියට භාර දී ඇති බව ද හින්දු පුවත්පත වාර්තා කළේය. පුත්තලම ප්‍රදේශයේ පදිංචිකරුවෙකු වන 42 හැවිරිදි එන්.අරුන්දවනාදන් නමැති අදාළ පුද්ගලයා මාස තුනක සංචාරක වීසා මත තමිල්නාඩුවට ගොස් ඇත. සැකකරු පසු ගිය අප්‍රේල් මාසයේ තමිල්නාඩුවට ගොස් ඇති අතර වීසා කාලය ඉක්මයාමෙන් පසුවද එහි රැඳී සිට තිබේ. පසුව ධීවර යාත්‍රාවක් හරහා මෙරට උතුරු ප්‍රදේශයට පැමිණිමට උත්සාහ කර ඇති බවද අනාවරණය වේ.", "URL": "https://sinhala.adaderana.lk/news.php?nid=39959", "Category": null, "Parent URL": null}