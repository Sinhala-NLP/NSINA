{"Source": "Adaderana", "Timestamp": "October 15, 2013 11:41 am", "Headline": "පිලිපීනයේ ඇති වූ භූකම්පනයෙන්  20ක් මරුට ", "News Content": "පිලිපීනයේ මධ්‍යම ප්‍රදේශයට බලපෑ භූකම්පනයෙන් ඇති වු ආපදා තත්ත්වය හමුවේ පුද්ගලයින් විසි දෙනෙකු ජීවිතක්ෂයට පත්ව තිබේ. බොහොල් දිවයින ආශ්‍රිතව මෙම භූකම්පනය හටගත් අතර රිච්ටර් මාපකයේ ඒකක 7.2 ක් ලෙස එහි ප්‍රබලත්වය සටහන් වුණි. කෙසේ වෙතත් භූකම්පනය හේතුවෙන් සුනාමි තත්ත්වයක් ඇති වීමේ අවදානමක් නොමැති බව පැසිෆික් සුනාමි අනතුරු ඇගවීමේ මධ්‍යස්ථානය ප්‍රකාශ කරයි. භූකම්පනය හේතුවෙන් ඇති වු ගොඩනැගිලි කඩා වැටීම් ඇතුළු විවිධ අනතුරු හේතුවෙන් පුද්ගලයින් විසි දෙනෙකු ජීවිතක්ෂයට පත්ව ඇති අතර තවත් විශාල සංඛ්‍යාවක් තුවාල ලබා ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=38154", "Category": null, "Parent URL": null}