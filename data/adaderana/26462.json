{"Source": "Adaderana", "Timestamp": "August 10, 2012 11:32 am", "Headline": "ඔස්ට්‍රේලියාවට පනින්න හැදූ සරණාගතයින් 211 ක් හසුවෙයි", "News Content": "නීතිවිරෝධී ලෙස ඔස්ට්‍රේලියාවට ඇතුළු වීමට උත්සාහ කළ සරණාගතයින් පිරිසක් එරට වෙරළාරක්ෂක අධිකාරියේ නිලධාරීන් භාරයට ගෙන ඇත. ක්‍රිස්මස් දූපත ආසන්නයේ දී අනතුරට ලක්වූ යාත්‍රාවක සිටිය දී අදාළ පිරිස මුදාගෙන ඇති බව ඔස්ට්‍රේලියානු වාර්තා පවසයි. ඊට සරණාගතයින් 211 දෙනෙකු ඇතුළත්ය. ඔවුන් ශ්‍රී ලංකාව, ඉරානය, ඇෆ්ගනිස්ථානය සහ පාකිස්ථානය යන රටවල්වලින් පැමිණි අය බව ඔස්ට්‍රේලියානු සංක්‍රමණ අමාත්‍යවරයා ප්‍රකාශ කරයි. මේ වසරේ දී පමණක් නීතිවිරෝධී ලෙස ඔස්ට්‍රේලියාවට ඇතුළු වූ පිරිස 7,000 ඉක්මවන බව විදෙස් වාර්තා පවසයි.", "URL": "https://sinhala.adaderana.lk/news.php?nid=26462", "Category": null, "Parent URL": null}