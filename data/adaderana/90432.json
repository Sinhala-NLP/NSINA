{"Source": "Adaderana", "Timestamp": "June 6, 2018 10:48 am", "Headline": "ලොරි රථයක් ඉස්සර කරන්න ගිය යතුරුපැදිකරුගේ ජීවිත ගමන නතර වුන හැටි", "News Content": "නාවලපිටිය පල්ලලේගම සිට නාවලපිටිය දක්වා ධාවනය වු යතුරු පැදියක් හැටන් සිට මහනුවර දක්වා ධාවනය වු බස් රථයක ගැටි යතුරු පැදිකරු එම ස්ථානයෙදිම මිය ගොස් ඇති බව නාවලපිටිය පොලීසිය පවසයි. අද (06) උදැසන 8.45 පමණ මෙම අනතුර සිදු වී ඇත්තේ නාවලපිටිය මහනුවර ප්‍රධාන මාර්ගයේ නාලපිටිය ගොන්දෙන්නාව දුම්රිය හරස් ගේට්ටුව අසලදිය. මෙම අනතුරෙන් මියගොස් ඇත්තේ නාවලපිටිය පල්ලේගම ප්‍රදේශයේ පදිංචි ජයසේකර මුදියන්සේලාගේ අමිල නැමති 24 හැවිරිදි තරුණයකි. අධික වේගයෙන් ධාවනය වි ඇති යතුරු පැදිය ගම්පල සිට නාවලපිටිය දක්වා ධාවනය වු ලොරි රථයක් ඉස්සර කර යාමට ප්‍රතිවිරුද්ධ දිශාවෙන් ඉදිරියට ධාවන වු පෞද්ගලික බස් රථයේ ගැටී මෙම අනතුර සිදු වි ඇති බව අනතුර පිලිබද පරික්ෂණ පවත්වන නාවලපිටිය පොලිසිය කියා සිටියේය. මියගිය තරුණයාගේ සිරුර නාවලපිටිය මුලික රෝහලේ තැන්පත් කර ඇති අතර යතුරුපැදි කරුගේ නොසැලිකිමත් රිය ධාවනය හේතුවෙන් හා අධික වේගයෙන් ධාවනය වු යතුරු පැදිය ලිස්සා යාමෙන් මෙම අනතුර සිදු වි ඇති බව අනතුර පිලිබද පරික්ෂණ පවත්වන නාවලපිටිය පොලීසිය කියා සිටියේය.", "URL": "https://sinhala.adaderana.lk/news.php?nid=90432", "Category": null, "Parent URL": null}