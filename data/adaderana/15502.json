{"Source": "Adaderana", "Timestamp": "April 16, 2011 10:12 am", "Headline": "අදත් වැසි-අකුණුවලින් ප්‍රවේශම් වෙන්න", "News Content": "අද දිනයේ දී අපරභාගයේ දී හෝ රාත්‍රී කාලයේ දී දිවයින පුරා ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. ඇතැම් ස්ථාන වල තරමක තද සුළං ද ඇතිවිය හැකි බවද කාලගුණ විද්‍යා දෙපාර්තමේන්තුව පෙන්වා දෙයි. එසේ වුවද උදය කාලයේ දී මීදුම ඇතිවිය හැකි බව ද කාලගුණ විද්‍යා දෙපාර්තමේන්තුව ප්‍රකාශ කරයි. ගිගුරුම් සහිත වැසි ඇති වන විට අකුණු වලින් සිදුවන අනතුරු වළක්වා ගැනීමට පියවර ගන්නා ලෙස කාලගුණ විද්‍යා දෙපාර්ත‍මේන්තුව ජනතා‍වගෙන් ඉල්ලා සිටියි.", "URL": "https://sinhala.adaderana.lk/news.php?nid=15502", "Category": null, "Parent URL": null}