{"Source": "Adaderana", "Timestamp": "June 9, 2010 03:41 pm", "Headline": "ලෝක බැංකුව හෙට සබරගමුවට", "News Content": "ලෝක බැංකුවේ විශේෂ නියෝජිත පිරිසක් සබරගමුව පළාතේ අධ්‍යයන චාරිකාවක නිරත වීම සඳහා දිවයිනට පැමිණීමට සැලසුම් කර තිබේ. එම පළාතේ පාසල් අධ්‍යාපන ප්‍රගතිය පිළිබඳ විශේෂ අධ්‍යයනයක් සඳහා ඔවුන් හෙට සහ අනිද්දා දිනවල අදාළ සංචාරයට එක්වන බව පළාත් අධ්‍යාපන ලේකම් එච්.පී.කුලරත්න මහතා සඳහන් කරයි. 2006 වසරේ සිට 2009 වසර දක්වා ලෝක බැංකුව විසින් සබරගමුව පළාත් සභාවේ පාසල් අධ්‍යාපන සංවර්ධනය සඳහා රුපියල් මිලියන 423ක අධාර මුදල් ලබාදී තිබේ. මේ වසරේ දී තවත් රුපියල් මිලියන 160ක මුදලක් ලබාදීමට නියමිත බව කුලරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=8909", "Category": null, "Parent URL": null}