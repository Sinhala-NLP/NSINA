{"Source": "Adaderana", "Timestamp": "September 3, 2010 04:42 pm", "Headline": "ඉන්දීය යුද හමුදා‍පති ශ්‍රී ලංකාවට එයි", "News Content": "ඉන්දීය යුද හමුදා‍පති වී. කේ. සිං මහතා දින පහක සංචාරයක් සඳහා සැප්තැම්බර් 05 වන දින ශ්‍රී ලංකාවට පැමිණීමට නියමිතය. දෙරට අතර ආරක්ෂක සහයෝගීතාවය පිළිබඳව සාකච්ඡා කිරීම මෙම සංචාරයේ අරමුණ බව ද සඳහන්ය. සිං මහතාගේ මෙම සංචාරය අතරතුර ආරක්ෂක ලේකම් ගෝඨාභය රාජපක්ෂ, යුද හමුදාපති ලුතිනන් ජෙනරල් ජගත් ජයසූරිය යන මහත්වරුන් ඇතුළු තවත් ජ්‍යෙෂ්ඨ ආරක්ෂක නිලධාරීන් කිහිපදෙනෙකුම හමුවීමට සැලසුම් කර තිබේ. වී. කේ. සිං මහතා ශ්‍රී ලංකාවේ එල්. ටී. ටී. ඊ සංවිධානයට එරෙහිව සිදුකළ\"පවන් මෙහෙයුමේ\"දී සිදුකළ විශිෂ්ඨ සේවය වෙනුවෙන්\"යුධ් සේනා\"නම් පදක්කමෙන්ද පිදුම් ලැබ ඇත. ඉන්දීය හමුදාපතිවරයා වව්නියාව ප්‍රදේශයේ සංචාරයක නිරතවීමට ද නියමිතය. මෙම මාසය තුළ විවිධ අංශ නියෝජනය කරන ඉහළ මට්ටමේ ඉන්දීය නිලධාරීන් පස්දෙනෙකු මෙම මාසය තුළ ශ්‍රී ලංකාවට පැමිණීමට නියමිත බව ද ආරංචි මාර්ග සඳහන් කරයි.", "URL": "https://sinhala.adaderana.lk/news.php?nid=10624", "Category": null, "Parent URL": null}