{"Source": "Adaderana", "Timestamp": "August 23, 2010 08:12 am", "Headline": "මර්වින් ලබන සතියේ විනය කමිටුව හමුවට", "News Content": "කැළණිය ප්‍රදේශයේදී සමෘද්ධි නිලධාරියෙකු ගස් බැඳීම සම්බන්ධයෙන් සොයා බැලීමට පත් කළ විනය කමිටුව හමුවට මර්වින් සිල්වා මහතා ලබන සතියේදී කැඳවීමට නියමිතව තිබේ. අදාළ සිද්ධිය සම්බන්ධයෙන් සොයා බැලීමට ශ්‍රි ලංකා නිදහස් පක්ෂය විසින් පත්කළ ත්‍රිපුද්ගල විනය කමිටුව ඊයේ දෙවන දිනට රැස්වීමෙන් පසු මේ බව ප්‍රකාශ කරනු ලැබීය. ඊයේ දිනයේදී පුද්ගලයන් කිහිපදෙනෙකුගෙන් සාක්ෂි සටහන් කර ගත් බව කමිටු ලේකම් මහින්ද සමරසේකර මහතා පවසයි. පසුගිය සිකුරාදා ශ්‍රි ලංකා නිදහස් පක්ෂ මූලස්ථානයේදී පළමු වරට රැස්වු එම කමිටුව එදින ද පුද්ගලයන් කිහිපදෙනෙකුගෙන් සාක්ෂි සටහන් කරගෙන තිබේ. අදාළ සමෘද්ධි නිලධාරියා ගස් බැඳීමට එරෙහිව දිවයින පු‍රා සමෘද්ධි නිලධාරීන් දැඩි විරෝධය පළ කරනු ලැබීය. මේ හේතුවෙන් මර්වින් සිල්වා මහතාගේ නියෝජ්‍ය අමාත්‍ය ධුරය, කැළණිය ශ්‍රි ලංකා නිදහස් පක්ෂ සංවිධායක ධුරය සහ එම පක්ෂ සාමාජිකත්වය අත්හිටුවීමට පියවර ගෙන තිබුණි.", "URL": "https://sinhala.adaderana.lk/news.php?nid=10386", "Category": null, "Parent URL": null}