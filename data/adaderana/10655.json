{"Source": "Adaderana", "Timestamp": "September 5, 2010 02:32 pm", "Headline": "අල බද්ද තවදුරටත් ක්‍රියාත්මකයි", "News Content": "ආනයනික අර්තාපල් කිලෝ ග්‍රෑමයක් සඳහා පැනවූ රුපියල් 30ක බද්ද තව දුරටත් ක්‍රියාත්මක කරන බව මුදල් හා ක්‍රමසම්පාදන අමාත්‍යාංශය පවසයි. දේශීය අර්තාපල් අස්වනු නෙළීම අවසන් වන තෙක් අදාළ බදු අය කිරීම සිදුකරන බව අමාත්‍යාංශය සඳහන් කරයි. මේ වන විට උතුරු ප්‍රදේශයේ ඇතුළු අර්තාපල් බහුලව වගාකෙරෙන නුවරඑළිය, වැලිමඩ සහ හාලි ඇළ යන ප්‍රදේශ වලින් අර්තාපල් අස්වැන්න වැඩි වශයෙන් වෙළඳපළට ලැබෙමින් පවතී. දේශීය අර්තාපල් ගොවියා රැක ගැනීමේ අරමුණින් ආනයනික අර්තාපල් සඳහා බද්දක් අය කිරීමට රජය පසුගිය 16 වැනිදා තීරණය කරනු ලැබීය.", "URL": "https://sinhala.adaderana.lk/news.php?nid=10655", "Category": null, "Parent URL": null}