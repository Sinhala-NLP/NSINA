{"Source": "Adaderana", "Timestamp": "February 28, 2016 09:39 am", "Headline": "විදුලිසැර වැදී මරුට", "News Content": "ඉංගිරිය, ඉමගිර ප්‍රදේශයේ දී විදුලිසැර වැදීමෙන් තරුණයෙකු මියගොස් තිබේ.ඉමගිර ප්‍රදේශයේ ඇඟලුම් කම්හලක සේවය කරමින් සිටියදී ඔහු මෙම අනතුරට ලක්ව ඇති බවයි වාර්තා වෙයි.විදුලිසැර වැදීමෙන් බරපතළ තත්ත්වයේ පසු වූ එම තරුණයා ඉංගිරිය රෝහලට ඇතුළත් කිරීමේ දී මියගොස් තිබේ.මියගොස් ඇත්තේ බුලත්සිංහල ප්‍රදේශයේ පදිංචිව සිටි 19 හැවිරිදි තරුණයෙකි.සිද්ධිය සම්බන්ධයෙන් ඉංගිරිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=57674", "Category": null, "Parent URL": null}