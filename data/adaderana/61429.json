{"Source": "Adaderana", "Timestamp": "June 24, 2016 11:08 am", "Headline": " අවි නැවේ කපිතාන් රිමාන්ඩ්!", "News Content": "අත්අඩංගුවට ගත් ඇවන්ගාඩ් නෞකාවේ කපිතාන්වරයා රක්ෂිත බන්ධනාගාර ගත කර තිබේ.ගාල්ල මහේස්ත්‍රාත් අධිකරණයට ඉදිරිපත් කළ ඔහු ලබන මස 05 වන දින දක්වා රක්ෂිත බන්ධනාගාර ගත කිරීමට අධිකරණය නියෝග කර ඇති බව අද දෙරණ වාර්තාකරු පැවසුවේය.යුක්‍රේන ජාතික නැව්රිලෝ ජෙනඩි නම් මෙම කපිතාන්වරයා අපරාධ පරීක්ෂණ දෙපාර්තමේන්තුව විසින් ඊයේ(23) පස්වරුවේ ගාල්ල වරායේදී අත්අඩංගුවට ගනු ලැබීය.ඒ, ඇවන්ගාඩ් නෞකාව සම්බන්ධයෙන් අපරාධ පරීක්ෂණ දෙපාර්තමේන්තුව සිදු කරන විමර්ශනවලට අදාළවය. නීතිවිරෝධී ගිනි අවි ශ්‍රී ලංකාවට ආනයනය කිරීම සහ නීතිවිරෝධීව ගිනි අවි, පුපුරණද්‍රව්‍ය සන්තකයේ තබා ගැනීම යන චෝදනා යටතේ අත්අඩංගුවට ගැනීම සිදු කර තිබේ.සිද්ධිය සම්බන්ධයෙන් අපරාධ පරික්ෂණ දෙපාර්තමේන්තුව වැඩිදුර විමර්ශන සිදු කරන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=61429", "Category": null, "Parent URL": null}