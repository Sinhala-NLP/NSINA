{"Source": "Adaderana", "Timestamp": "May 28, 2011 10:13 am", "Headline": "වැස්ස තවදුරටත් අපේක්ෂා කළ හැකියි", "News Content": "අද(28) දිනය තුළ ද දිවයිනේ බොහෝ ප්‍රදේශ‍වල වැසි අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. මේ වනවිට දිවයින ආශ්‍රිතව නිරිත දිග මෝසම් තත්ත්වයන් ක්‍රමයෙන් ස්ථාපිතවෙමින් පවතින බව කාර්යයේ නියුතු කාලගුණ විද්‍යාඥ ගයනා හෙන්දවිතාරණ මහත්මිය සඳහන් කළාය. මේ නිසා ඉදිරි දින කිහිපය තුළ දිවයිනේ නිරිතදිග කොටස්වල වැසි සහිත කාලගුණ තත්ත්වයක් බලාපොරොත්තු වන බව ඇය පෙන්වාදුන්නාය. විශේෂයෙන් පෙරවරු කාලය තුළ බස්නාහිර සහ ගාල්ල, මාතර දිස්ත්‍රික්කවලත් කඩින් කඩ වැසි හෝ ගිගුරුම් සහිත වැසි ඇතිවන බව එම මහත්මිය වැඩිදුරටත් කියා සිටියාය. එමෙන්ම අපරභාගයේදී හෝ සන්ධ්‍යා කාලයේදී දිවයිනේ අනෙකුත් ප්‍රදේශවල තැනිත් තැන ගිගුරුම් සහිත වැසි වර්ධනය විය හැකි බව ද ඇය පෙන්වාදුන්නාය.", "URL": "https://sinhala.adaderana.lk/news.php?nid=16376", "Category": null, "Parent URL": null}