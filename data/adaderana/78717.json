{"Source": "Adaderana", "Timestamp": "October 15, 2017 08:18 am", "Headline": " අනතුරින් තරුණියක මරුට-10ට තුවාල", "News Content": "වරකාපොල, තුල්හිරිය ප්‍රදේශයේ දී සිදුවු රිය අනතුරකින් තරුණියක මියගොස් තවත් දසදෙනෙකු තුවාල ලබා තිබේ. අඹේපුස්ස දෙස සිට කුරුණෑගල දෙසට ධාවනය වූ වෑන් රථයක් ප්‍රතිවිරුද්ධ දෙසින් පැමිණි ඇගළුම් කම්හලක සේවකයින් රැගත් වෑන් රථයක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් එක් වෑන් රථයක රියදුරෙකු ඇතුළු පුද්ගලයින් 11 දෙනෙකු තුවාල ලබාඇති අතර වරකාපොල රෝහලට ඇතුළත් කිරීමේ දී තරුණියක මියගොස් තිබේ. මියගොස් ඇත්තේ පන්නල, තලම්වැහැර ප්‍රදේශයේ පදිංචිව සිටි 25 හැවිරිදි තරුණියක බව වාර්තා වෙයි.තුවාල ලබා වරකාපොල රෝහලට ඇතුළත් කළ පුද්ගලයන් හය දෙනෙකු වැඩිදුර ප්‍රතිකාර සඳහා සිට කෑගල්ල රෝහලට මාරුකර යවා ඇති අතර වරකාපොල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=78717", "Category": null, "Parent URL": null}