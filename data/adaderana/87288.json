{"Source": "Adaderana", "Timestamp": "April 11, 2018 12:37 pm", "Headline": " ශ්‍රීලනිපයේ පැවැත්ම වෙනුවෙන්  ජාතික ආණ්ඩුවෙන් ඉවත් විය යුතුයි", "News Content": "ශ්‍රී ලංකා නිදහස් පක්ෂයේ පැවැත්ම වෙනුවෙන් වත්මන් ජාතික ආණ්ඩුවෙන් ඉවත් විය යුතු බව නියෝජ්‍ය කථානායක තිලංග සුමතිපාල මහතා පවසයි. ඒ සම්බන්ධයෙන් පක්ෂ මධ්‍යම කාරක සභාව රැස්වී තීන්දුවක් ගත යුතු බව කටුනායක ගුවන් තොටුපලේදි මාධ්‍ය වෙත අදහස් දක්වමින් තිලංග සුමතිපාල මහතා කියා සිටියේය. මේ අතර රසායනික පොහොර භාවිතය අඩු කර වස විසෙන් තොර වගාවක් ඇති කිරීමේ වැඩපිළිවෙළ සඳහා ගොවි ජනතාවගේ සහය අත්‍යවශ්‍ය බව කෘෂිකර්ම අමාත්‍ය දුමින්ද දිසානායක මහතා පවසයි. එම වැඩපිළිවෙළ සඳහා නායකත්වය ලබාදීමට රජයට හැකි වුවද එය ඉදිරියට ගෙන යා යුත්තේ ගොවි ජනතාව විසින් බව අමාත්‍යවරයා පවසයි.", "URL": "https://sinhala.adaderana.lk/news.php?nid=87288", "Category": null, "Parent URL": null}