{"Source": "Adaderana", "Timestamp": "May 9, 2013 02:09 pm", "Headline": "අකුරණ ප්‍රාදේශීය සභාවේ උප සභාපති අත්අඩංගුවට", "News Content": "අකුරණ ප්‍රාදේශීය සභාවේ උප සභාපතිවරයා අත්අඩංගුවට ගෙන තිබේ. අද (09) පෙරවරුවේ උප සභාපතිවරයා අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. පසුගියදා අකුරණ ප්‍රාදේශීය සභා රැස්වීමක් අතරතුර මන්ත්‍රීවරයෙකුට පහරදීම සම්බන්ධයෙන් උප සභාපතිවරයාට එරෙහිව චෝදනා එල්ල වී තිබිණි. පහර කෑමට ලක්වූ මන්ත්‍රීවරයා සිදුකළ පැමිණිල්ලකට අනුව උප සභාපතිවරයා අත්අඩංගුවට ගෙන ඇති බව පොලීසිය පැවසුවේය. පහර කෑමට ලක්වූ මන්ත්‍රීවරයා මේ වන විට අකුරණ රෝහලේ ප්‍රතිකාර ලබන බව ද සඳහන්ය. අත්අඩංගුවට ගත් උප සභාපතිවරයා අද මහනුවර අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33946", "Category": null, "Parent URL": null}