{"Source": "Adaderana", "Timestamp": "July 24, 2016 05:18 pm", "Headline": " ඉරාකයේ බෝම්බ ප්‍රහාරයකින්  17ක් මරුට  ", "News Content": "ඉරාකයේ බෑග්ඩෑඩ් අගනුවරට එල්ල වූ බෝම්බ ප්‍රහාරයකින් පුද්ගලයින් 17 දෙනෙකු මියගොස් තිබේ.ප්‍රහාරයෙන් තවත් පුද්ගලයින් 20 දෙනෙකුට අධික පිරිසක් තුවාල ලබා ඇති බව විදෙස් මාධ්‍ය වාර්තා කළේය.එරට ආරක්ෂක මුරපොළක් අසළදී මරාගෙන මැරෙන බෝම්බකරුවෙකු විසින් මෙම බෝම්බය පුපුරුවා හැර තිබේ.මියගිය පුද්ගලයින් අතර වැඩි පිරිසක් සිවිල් වැසියන් වන බව එරට පොලීසිය ප්‍රකාශ කර ඇත. අදාළ ප්‍රහාරයේ වගකීම ටැක්ෆිරි ඩයිෂ් නමැති ත්‍රස්ත සංවිධානය විසින් භාරගෙන තිබේ.", "URL": "https://sinhala.adaderana.lk/news.php?nid=62392", "Category": null, "Parent URL": null}