{"Source": "Adaderana", "Timestamp": "May 1, 2010 08:19 am", "Headline": "පිට‍කොටුව බස් නැවතුම නවීකරණයට පියවර", "News Content": "පිට‍කොටුව මධ්‍යම බස් නැවතු‍ම්පොල නවීකරණය කිරීමට පියවර ගන්නා බව ප්‍රවාහන අමාත්‍ය කුමාර වෙල්ගම මහතා පවසයි. මධ්‍යම බස් නැවතුම්පොලේ ඊයේ නිරීක්ෂණ චාරිකාවක නිරත වූ අමාත්‍යවරයා මේ බව කියා සිටියේය. බස් නැවතුම්පොලට යාබදව ඇති ලංගම බස් රථ රියදුරන් හා කොන්දොස්තරවරුන්ගේ විවේක කාමර ද කඩිනමින් පිළිසකර කරන ලෙස ද කුමාර වෙල්ගම අමාත්‍යවරයා අදාළ නිලධාරීන්ට උපදෙස් ලබාදුන්නේය. බස් රථ අඩුවෙන් යොදවා ඇති මාර්ග සඳහා අලුතින් බස් රථ යෙදවීමට පියවර ගන්නා බව අමාත්‍යවරයා කියා සිටියේය.", "URL": "https://sinhala.adaderana.lk/news.php?nid=8110", "Category": null, "Parent URL": null}