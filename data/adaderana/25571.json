{"Source": "Adaderana", "Timestamp": "July 7, 2012 08:21 am", "Headline": "නව පොලිස් ස්ථාන පිහිටුවිය යුතු ස්ථාන ගැන ජනපති වාර්තාවක් ඉල්ලයි", "News Content": "නව පොලිස් ස්ථාන හා නව පොලිස් මුරපොළ පිහිටුවිය යුතු ස්ථාන පිළිබඳ සොයාබලා වාර්තාවක් ලබාදෙන ලෙස ජනාධිපති මහින්ද රාජපක්ෂ මහතා පොලිස්පතිවරයාට උපදෙස් ලබාදී තිබේ. ආරක්ෂක අමාත්‍යාංශය විසින් පත්කරනු ලබන කමිටුවක අධ්‍යයනයකින් අනතුරුව අදාළ නිර්දේශ ඉදිරිපත් කරන ලෙස ජනාධිපතිවරයා නියෝග කළ බව ජනාධිපති මධ්‍ය අංශය සඳහන් පවසයි. ජනගහණය, රාජකාරී ක්‍රමානුකූලව හා කඩිනමින් ඉටුකිරීමේ හැකියාව, සිදුවන අපරාධ ප්‍රමාණ ආදී කරුණු පිළිබඳ අවධානය යොමු කර මෙම ස්ථාන හඳුනා ගනු ඇත. නව පොලිස් ස්ථාන හා නව පොලිස් මුර‍පොළ පිහිටුවන ලෙස ජනාධිපතිවරයා වෙත ලැබුණු බොහෝ ඉල්ලීම් සැලකිල්ලට ගනිමින් මෙම තීරණයට එළඹ ඇති බව ජනාධිපති මාධ්‍ය අංශය සඳහන් කරයි. විධිමත් පොලිස් සේවාවක් රටට ලබාදීම ද මෙහි තවත් අරමුණක් බව එම මාධ්‍ය අංශය පවසයි.", "URL": "https://sinhala.adaderana.lk/news.php?nid=25571", "Category": null, "Parent URL": null}