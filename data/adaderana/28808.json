{"Source": "Adaderana", "Timestamp": "November 1, 2012 04:56 pm", "Headline": "කොච්චර වැස්සත්   තාමත් පිරිලා නැතිලු", "News Content": "දිවයිනේ බොහෝ ප්‍රදේශවලට වර්ෂාව පැවතිය ද මහවැලි ජලාශ ආශ්‍රිත ප්‍රදේශවලට මේවන තෙක් ප්‍රමාණවත් තරම් වැසි ලැබී නොමැති බව වාරිමාර්ග හා ජල සම්පත් කළමනාකරණ අමාත්‍යංශය පවසයි. ප්‍රධාන ජලාශවලින් සියයට පනහකට වඩා ජල ධාරිතාව ඉහළ ගොස් ඇත්තේ ජලාශ තුනක පමණක් බව එම අමාත්‍යංශය පෙන්වාදෙයි. කොත්මලේ, කාසල්රී, මාඋස්සා කැලේ යන ජලාශවල ජල ධාරිතාව ඉහළ ගොස් තිබේ. එහෙත් වික්ටෝරියා, රන්දෙණිගල, රන්ටැඹේ, උඩවලව සහ සමනල වැව යන ජලාශවල ජල ධාරිතාව ඉහළ ගොස් ඇත්තේ සියයට 30 කටත් වඩා අඩු ප්‍රතිශතයකින් බව වාරිමාර්ග අමාත්‍යංශය පවසයි.", "URL": "https://sinhala.adaderana.lk/news.php?nid=28808", "Category": null, "Parent URL": null}