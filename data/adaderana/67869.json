{"Source": "Adaderana", "Timestamp": "January 8, 2017 03:45 pm", "Headline": " නීතිවිරෝධීව මසුන් මැරූ 9ක් අල්ලයි", "News Content": "නීතිවිරෝධී ධීවර කටයුතුවල නිරතව සිටි මෙරට ධීවරයින් 9 දෙනෙකු නාවික හමුදාව විසින් අත්අඩංගුවට ගෙන තිබේ.සිලාවතුර සහ සින්නපාඩු මුහුදු ප්‍රදේශවල දී මොවුන් අත්අඩංගුවට ගත් බවයි නාවික හමුදාව පැවසුවේය.සිලාවතුර මුහුදු ප්‍රදේශයේ දී නීතිවිරෝධී ධීවර කටයුතුවල නිරතව සිටි ධීවරයින් 6 දෙනෙකු අත්අඩංගුවට ගෙන ඇති අතර එහිදී ඩිංගි යාත්‍රා 3ක්, දැල් 3ක් ඇතුළු උපකරණ නාවික හමුදාව බාරයට ගෙන තිබේ.වලංගු ධීවර බලපත්‍ර රහිතව සින්නපාඩු මුහුදු ප්‍රදේශයේ නීතිවිරෝධී ධීවර කටයුතුවල නිරතව සිටියදී අත්අඩංගුවට ගත් ධීවරයින් තිදෙනා සමග මුහුදු කූඩැල්ලන් කිලෝග්‍රෑම් 7ක්, හක්බෙල්ලන් සහ ධීවර කටයුතු සඳහා යොදාගත් උපකරණ සිය බාරයට ගත් බව නාවික හමුදාව සඳහන් කළේය.අත්අඩංගුවට ගත් ධීවරයින් සහ භාණ්ඩ වැඩිදුර විමර්ශන සඳහා මන්නාරම සහ පුත්තලම ධීවර පරීක්ෂක කාර්යාල වෙත බාරදී තිබේ.", "URL": "https://sinhala.adaderana.lk/news.php?nid=67869", "Category": null, "Parent URL": null}