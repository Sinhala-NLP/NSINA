{"Source": "Adaderana", "Timestamp": "October 18, 2016 08:59 am", "Headline": "කම්කරු නිලධාරීන්ගෙන් යළිත් වර්ජනයක්", "News Content": "තාවකාලිකව නතර කර තිබු කම්කරු නිලධාරීන්ගේ වර්ජනය හෙට දිනයේ සිට යළි ක්‍රියාත්මක කිරීමට බලාපොරොත්තු වන බව රාජ්‍ය සේවා කම්කරු නිලධාරීන්ගේ සංගමය පවසයි.එම සංගමයේ සභාපති අයි.සි.ගමගේ මහතා සඳහන් කළේ තමන්ට ලබාදුන් පොරොන්දු ඉටුකිරීමට බලධාරීන් මෙතෙක් අපොහොසත් වී ඇති බවයි.ඉල්ලීම් කිහිපයක් මුල් කරගනිමින් පසුගිය සැප්තැම්බර් මස 4 වන දින කම්කරු නිලධාරීන්ගේ සංගමය ආරම්භ කළ වැඩ වර්ජනයක් ආරම්භ කළ අතර බලධාරීන් සමග ඇති කරගත් එකඟතාවයකට අනුව සැප්තැම්බර් මස 27 වන දින එම වර්ජනය තාවකාලිකව නතර කරනු ලැබිණි.කෙසේවෙතත් බලධාරීන් ලබාදුන් පොරොන්දු මෙතෙක් ඉටුකර නොමැති බව අයි.සි.ගමගේ මහතා සඳහන් කළේය.", "URL": "https://sinhala.adaderana.lk/news.php?nid=65136", "Category": null, "Parent URL": null}