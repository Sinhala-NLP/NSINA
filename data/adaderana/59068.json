{"Source": "Adaderana", "Timestamp": "April 10, 2016 05:05 pm", "Headline": "අවුරුද්දට රැඳවියන්ට නිවෙස් වලින් ආහාර", "News Content": "සිංහල හින්දු අලුත් අවුරුදු දින දෙක තුළ බන්ධනාගාර රැඳවියන්ට සිය නිවෙස් වලින් ආහාර ලබාගැනීමට අවස්ථාව ලබාදෙන බව බන්ධනාගාර දෙපාර්තමේන්තුව පවසයි.බන්ධනාගාර මාධ්‍ය ප්‍රකාශක කොමසාරිස් තුෂාර උපුල්දෙණිය මහතා සඳහන් කළේ මේ මස 13 සහ 14 යන දෙදින තුළ දිවයිනේ සියළුම බන්ධනාගාර වල සිටින රැඳවියන් සඳහා මෙම අවස්ථාව ලබා දෙන බවයි.ඒ අනුව එම දින දෙකේ පෙරවරු 8.30 සිට පස්වරු 4.30 දක්වා රැඳවියන්ගේ ඥාතීන්ට ආහාර රැගෙනවිත් රැඳවියන්ට ලබාදීමේ හැකියාව පවතින බව මාධ්‍ය ප්‍රකාශක වරයා කියා සිටියි.එලෙස රැගෙන එන ආහාර දැඩි පරීක්ෂාවට ලක් කිරීම සඳහා විශේෂ වැඩපිළිවෙළක් යොදා ඇති බවද ඔහු සඳහන් කළේය.", "URL": "https://sinhala.adaderana.lk/news.php?nid=59068", "Category": null, "Parent URL": null}