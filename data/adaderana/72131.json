{"Source": "Adaderana", "Timestamp": "April 17, 2017 08:11 am", "Headline": " ගම් බිම් බලා ගිය අයට කොළඹ එන්න විශේෂ ප්‍රවාහන සේවයක්", "News Content": "සිංහල හා හින්දු අලුත් අවුරුද්ද නිමිත්තෙන් ගම් බිම් බලා ගිටත්ව ගිය ජනතාව හට නැවත පැමිණීම සඳහා ප්‍රමාණවත් පරිදි ප්‍රවාහන පහසුකම් සැපයීමට හැකි වී ඇති බව බස්නාහිර පළාත් මාර්ගස්ථ මගී ප්‍රවාහන අධිකාරිය පවසයි.එහි සභාපති තුසිත කුලරත්න මහතා පැවසුවේ ප්‍රවාහන පහසුකම් සම්බන්ධයෙන් ජනතාවගෙන් සාපේක්ෂව ඉතා අඩු පැමිණිලි සංඛ්‍යාවක් මෙවර ලැබී ඇති බවය.මේ අතර විශේෂ කාල සටහනකට අනුව අතිරේක දුම්රිය කිහිපයක් දුර බැහැර ප්‍රදේශවල සිට කොළඹ දක්වා ධාවනයට යොදවා ඇති බව ශ්‍රී ලංකා දුම්රිය සේවය ප්‍රකාශ කළේය.ඒ අනුව අද (17)ගාල්ල සිට මරදාන සහ කොටුව දක්වා විශේෂ දුම්රිය දෙකක් ධාවනයට යොදවා තිබේ.එමෙන්ම කොටුව සහ ගාල්ල අතරත් කොටුව සහ බණ්ඩාරවෙල අතරත් අමතර දුම්රිය ධාවනයට එක්කර ඇති බව ශ්‍රී ලංකා දුම්රිය සේවය ප්‍රකාශ කළේය.ඊට අමතරව යාපනය සිට කොටුව දක්වා අද(17) අතිරේක දුම්රියක් යොදවා තිබේ.", "URL": "https://sinhala.adaderana.lk/news.php?nid=72131", "Category": null, "Parent URL": null}