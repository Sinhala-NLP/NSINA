{"Source": "Adaderana", "Timestamp": "March 3, 2019 01:47 pm", "Headline": "20 සංශෝධනය කරන්න කලින් ජනාධිපතිවරණයක් තියන්න", "News Content": "මැතිවරණ ක්‍රමය හෝ විධායක ජනාධිපති ක්‍රමය සංශෝධනය කිරීමේ කඩිනම් අවශ්‍යතාවක් නොමැති බව ශ්‍රී ලංකා මුස්ලිම් කොංග්‍රසය පවසයි. එහි නායක අමාත්‍ය රවුෆ් හකීම් මහතා පෙන්වා දෙන්නේ රට තුළ ප්‍රධාන මැතිවරණයක් පවත්වා ස්ථාවර ආණ්ඩුවක් බිහි කිරීමට පියවර ගත යුතු බවයි. අනුරාධපුර ප්‍රදේශයේ දී මාධ්‍ය වේදීන් නැගු පැනයකට පිළිතුරු ලබාදෙමින් රවුෆ් හකීම් අමාත්‍යවරයා මෙම අදහස් පල කළා. 20 වෙනි ආණ්ඩුක්‍රම ව්‍යවස්ථා සංශෝධනය පසෙක දමා ජනාධිපතිවරණයක් පැවැත්වීම සුදුසු බව එහිදි වැඩිදුරටත් අදහස් දැක්වු අමාත්‍යවරයා පැවසීය. කෙසේවෙතත් ජනාධිපති ක්‍රමය අහෝසි කිරීම සම්බන්ධයෙන් වන සටන අකණ්ඩව ඉදිරියට ගෙන යන බව ජනතා විමුක්ති පෙරමුණේ ප්‍රචාරක ලේකම් විජිත හේරත් මහතා සඳහන් කළේය.", "URL": "https://sinhala.adaderana.lk/news.php?nid=105397", "Category": null, "Parent URL": null}