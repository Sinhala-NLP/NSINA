{"Source": "Adaderana", "Timestamp": "June 26, 2014 09:24 pm", "Headline": "මංගලගේ ප්‍රකාශය රට වටලන කුමන්ත්‍රණයට අනුබලදීමක් ", "News Content": "එ.ජා.ප. පාර්ලිමේන්තු මන්ත්‍රී මංගල සමරවීර මහතා විසින් පසුගිය දින බුද්ධි අංශ නිලධාරින් පිළිබඳ තොරතුරු හෙළිදරව් කිරීම රටට හා රටේ ජාතික ආරක්‍ෂාවට එරෙහිව සිදුකල සතුරු කි‍්‍රයාවක් බව ජාතික හෙළ උරුමය පවසයි. අද(26) පස්වරුවේ මාධ්‍ය නිවේදනයක් නිකුත් කරමින් ඔවුන් මේ බව සඳහන් කර තිබේ. එම මාධ්‍ය නිවේදනය පහත පරිදි වෙයි පසුගිය 24 වෙනිදා එක්සත් ජාතික පක්‍ෂයේ මාධ්‍ය මෙහෙයුම් ප‍්‍රධානී මංගල සමරවීර මන්තී‍්‍රවරයා විසින් සිදුකළ බුද්ධිඅංශ නිලධාරින් පිළිබඳ තොරතුරු හෙළිදරව් කිරීම රටට හා රටේ ජාතික ආරක්‍ෂාවට එරෙහිව සිදුකල සතුරු කි‍්‍රයාවක් බව අප අවධාරණය කරමු. රටේ ජාතික ආරක්‍ෂාව අරමුණු කරගෙන කටයුතු කරන බුද්ධි නිලධාරින්ගේ නම් හෙළි කරමින් අලූත්ගම ඇතිවු ගැටුම්කාරි තත්ත්වය පිළිබඳව දේශීය හා ජාත්‍යන්තරව වෙනත් දිසාවකට අවධානය යොමුකරවීමට මංගල සමරවීර මන්තී‍්‍රවරයා කටයුතු කර ඇති අතර මෙය පැහැදිලිවම නීච ද්‍රෝහී කි‍්‍රයාවක් ලෙස පිළිකුලෙන් යුතුව අප හෙළා දකින අතර මෙම ප‍්‍රකාශය හරහා රටට සතුරුව මේ මොහොතේ කි‍්‍රයාත්මක වන දුෂ්ට විසකුරු ජාත්‍යන්තර බලවේග වලට පිටුබලයක් හා ශක්තියක් ලබාදී ඇත. ශී‍්‍ර ලංකා රජයේ ආරක්‍ෂක අංශවල බුද්ධි අංශ නිලධාරින් ජාතිවාදි ආගම්වාදි ගැටුම් නිර්මාණය කිරීම පිටුපස සිටින බවට ප‍්‍රකාශ කිරීමත් විවිධ බෞද්ධ සංවිධාන හරහා ආරක්‍ෂක අංශ සුළු ජනවර්ග වලට එරෙහිව ප‍්‍රචණ්ඩත්වය මුදාහැරීමටත් ඒවා සැලසුම්කිරීමටත් මෙහෙයවීමටත් කටයුතු කරමින් සිටින බවට කරන මේ චෝදනාව හරහා රට ජාත්‍යන්තර වශයෙන් තව තවත් හිර කිරීමටත් කොටු කිරීමටත් යොමුකර ඇත. අලූත්ගම සිදුවීම්දාමයට නව මානයක් එක්කරමින් ජාත්‍යන්තර වශයෙන් රටත් ආණ්ඩුවත් අසීරුතාවයට පත්කිරීමට එක්සත් ජාතික පක්ෂයත් එහි මාධ්‍ය ප‍්‍රධානී මංගල සමරවීර කරගෙන යනු ලබන මේ නින්දිත ද්‍රෝහී කි‍්‍රයා කලාපයට එරෙහිව සියලූ ජාතිමාමක දේශපේ‍්‍රමී බෙලවේග පෙළ ගැසිය යුතු අතර සටන් විරාම සමයේ එක්සත් ජාතික පක්ෂය කළ නින්දිත පාවාදීම් නැවත අප මතකයට නැගෙන අතර ඒ හේතුකොට ගෙන බුද්ධි අංශ වලට හා ආරක්‍ෂක අංශ වලට එදා ගෙවන්නට වූ ජිවිත වන්දිය අපට අමතක නැත. එබැවින් ශී‍්‍ර ලංකාවේ ජාතික ආරක්‍ෂාවට සම්බන්ධ තොරතුරු හා රාජ්‍ය රහස් හෙළිදරව් කිරීම පිළිබඳව විමර්ශනය කර මංගල සමරවීර මන්තී‍්‍රවරයාගේ රාජ්‍යද්‍රෝහී ප‍්‍රකාශයට එරෙහිව වහාම නීතිය කි‍්‍රයාත්මක කරන ලෙසත් රජයටත් මේ සම්බන්ධව වගකිව යුත්තන්ටත් අප බලකර සිටිමු.", "URL": "https://sinhala.adaderana.lk/news.php?nid=44251", "Category": null, "Parent URL": null}