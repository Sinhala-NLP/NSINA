{"Source": "Adaderana", "Timestamp": "April 28, 2013 02:13 pm", "Headline": "දුම්රිය සේවකයින් දෙවන වතාවටත් වෘත්තීය ක්‍රියාමාර්ගය අත්හිටුවයි", "News Content": "මෙම සතිය ඇතුළත දුම්රිය සේවකයින් දෙවන වතාවටත් සිය වෘත්තීය ක්‍රියාමාර්ගය අත්හිටුවීමට තීරණය කර තිබේ. ඒ වැටුප් විෂමතා මුල්කර ගනිමින් අද මධ්‍යම රාත්‍රීයේ සිට ආරම්භ කිරීමට නියමිතව තිබු පැය 48ක වර්ජනය ප්‍රවාහන බලධාරීන් සමග අද (27) පැවැති සාකච්ඡාවකින් පසු තාවකාලිකව අත්හිටුවීමට ගත් තීරණයත් සමගය. සිය ගැටලු සම්බන්ධයෙන් ප්‍රවාහන අමාත්‍යංශ ලේකම් ධම්මික පෙරේරා මහතා සමඟ අද දහවල් පැවැති විශේෂ සාකච්ජාවකින් පසු වැඩ වර්ජනය පැය 48ක කාලයකට තාවකාලිකව නතර කිරීමට තීරණය කළ බව දුම්රිය ශ්‍රේණිගත වෘත්තීය සමිති එකමුතුවේ කැදවුම්කරු ජානක ප්‍රනාන්දු මහතා සදහන් කළේය. දුම්රිය ස්‌ථානාධිපතිවරුන්, නියාමකවරුන්, අධීක්‍ෂණ කළමනාකරුවන් සහ ලොකොමොටිව් ඔපරේටර්වරුන්ගේ සංගමය මෙලෙස වර්ජනයක නිරත වීමට තීරණය කර තිබු බව දුම්රිය ශ්‍රේණිගත වෘත්තීය සමිති එකමුතුව පවසයි.", "URL": "https://sinhala.adaderana.lk/news.php?nid=33650", "Category": null, "Parent URL": null}