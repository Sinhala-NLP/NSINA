{"Source": "Adaderana", "Timestamp": "September 30, 2010 10:07 am", "Headline": "පුනරුත්ථාපනය වූ එල්.ටී.ටී.ඊ. තරුණියන් 700ට රැකියා ", "News Content": "දෙමාපියන් වෙත භාරදීම සඳහා තෝරාගෙන සිටින එල්.ටී.ටී.ඊ. තරුණියන් 700ට රාජ්‍ය හා පෞද්ගලික අංශවල රැකියා ලබාදීමට පුනරුත්ථාපන කොමසාරිස් කාර්යාලය පියවර ගෙන තිබේ. ඒ අනුව දිවයිනේ පිහිටි මහා පරිමාණ කර්මාන්ත ශාලා රැසක නිලධාරීන් වව්නියාව පොම්පේමඩුව එල්.ටී.ටී.ඊ. පුනරුත්ථාපන මධ්‍යස්ථානයට පැමිණ රැකියා අපේක්ෂාවෙන් සිටින තරුණියන් ඊයේ මුණ ගැසී ඇති බව සඳහන්ය. ඇඟලුම් හා පාවහන් නිෂ්පාදන ආයතන ඇතුළු අංශ ගණනාවක රැකියා අවස්ථා ලබාදීමට අදාල ව්‍යාපාරිකයෝ එහිදි එකඟ වී තිබේ. තවද අදාළ ආයතනවල නේවාසික පහසුකම් මෙම තරුණියන්ට ලබාදීමට ද එහිදි එකඟත්වය ලබාදීමට ද අදාළ ව්‍යාපෘතිය එකඟ වී ඇති බව වාර්තා වේ.", "URL": "https://sinhala.adaderana.lk/news.php?nid=11189", "Category": null, "Parent URL": null}