{"Source": "Adaderana", "Timestamp": "January 22, 2014 12:53 pm", "Headline": "ප්‍රදේශ කිහිපයකට විදුලිය බිඳවැටීමේ අවදානමක් ", "News Content": "ප්‍රදේශ කිහිපයකට විදුලිබලය ඇණහිටීමේ අවදානමක් මතුව ඇති බව ලංකා විදුලිබල මණ්ඩලය පවසයි. බලාගාර 02ක කාර්මික දෝෂ හේතුවෙන් මෙම තත්ත්වය උද්ගතව ඇති බව ලංකා විදුලිබල මණ්ඩලයේ නියෝජ්‍ය සාමාන්‍යාධිකාරී සෙනුජිත් දසනායක මහතා සඳහන් කළේය. ඒ අනුව මේ වන විට විදුලි උත්පාදන අඩුපාඩුවක් පවතින බවත්, රන්දෙණිගල විදුලි බලාගාරයේ සහ ඒ අවට බලාගාරවල ‍කාර්මික දෝෂ කිහිපයක් පවතින බවත්, මේ වන විට එම දෝෂ යථා තත්ත්වයට පත්කරමින් සිටින බවද ‍ඒ මහතා අද දෙරණට කියා සිටියේය.", "URL": "https://sinhala.adaderana.lk/news.php?nid=40554", "Category": null, "Parent URL": null}