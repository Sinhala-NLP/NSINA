{"Source": "Adaderana", "Timestamp": "April 5, 2019 09:20 am", "Headline": "අක්කර භාගයක ගංජා හේනක් වටලයි-2ක් අත්අඩංගුවට", "News Content": "කොස්ලන්ද පොලිස් වසමේ මහලන්ද, උස්සැල්ල ප්‍රදේශයේදී කොස්ලන්ද පොලිස් සථානයේ නිලධාරීන්ට ලද තොරතුරක් මත අක්කර 1/2ක පමණ භූමි ප්‍රමාණයක වගා කරන ලද ගංජා හේන් 2ක් වටලා සැකකරුවන් දෙදෙනෙකු අත්අඩංගුවට ගෙන ඇත. ඊයේ (04) රාත්‍රියේ දී මෙම වැටලීම සිදුකර ඇති අතර අත්අඩංගුවට පත් සැකකරුවන් 41 හා 71 යන වයස් වල පසුවන බලහරුව, ඌව කුඩාඔය ප්‍රදේශයේ පදිංචිකරුවන් වෙයි. සැකකරුවන් අද (05) බණ්ඩාරවෙල මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය සම්බන්ධ වැඩිදුර විමර්ශන කටයුතු කොස්ලන්ද පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=107420", "Category": null, "Parent URL": null}