{"Source": "Adaderana", "Timestamp": "February 22, 2013 08:47 am", "Headline": "ආයුර්වේද කොමසාරිස් කුමාරට ඇසිඩ් ප්‍රහාරයක්", "News Content": "උතුරු මැද පළාත් ආයුර්වේද කොමසාරිස් කුමාර අල්විස් මහතා ඇසිඩ් ප්‍රහාරයකට ලක්ව රෝහල්ගත කර තිබේ. ආයුර්වේද කොමසාරිස්වරයාගේ මුහුණ ප්‍රදේශයට වැඩි හානි සිදුවී ඇති බව අනුරාධපුර ශික්ෂණ රෝහලේ අධ්‍යක්ෂ වෛද්‍ය ඩබ්ලිව්.අතපත්තු මහතා ප්‍රකාශ කළේය. ඔහු කොළඹ අක්ෂි රෝහලට මාරු කර යැවීම සඳහා සූදානම් කරමින් සිටින බව ද රෝහල් අධ්‍යක්ෂවරයා පැවසීය. සිය නිල නිවසේ රැඳී සිටිය දී පැමිණි පුද්ගලයන් දෙදෙනෙකු විසින් ප්‍රහාරය එල්ල කර ඇති බව වාර්තා වේ.", "URL": "https://sinhala.adaderana.lk/news.php?nid=31832", "Category": null, "Parent URL": null}