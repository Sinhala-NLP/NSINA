{"Source": "Adaderana", "Timestamp": "November 25, 2017 06:39 am", "Headline": "විදේශ ආයෝජන රටට ගේන විට රටේ ස්වාධීනත්වය සුරකින බව ජනපති කියයි", "News Content": "විදේශීය ආයෝජන රටට ගෙන ඒමේදී රටේ ස්වාධීනත්වය මෙන්ම දේශීය කර්මාන්තකරුවා ආරක්ෂා වන අයුරින් එම කටයුතු සිදුකිරීමට රජය කැපවී සිටින බව ජනාධිපති මෛත්‍රීපාල සිරිසේන මහතා පවසයි. විදේශීය වත්කම් පිළිබදව අවධානය යොමු කිරීමේදී අප ඉතා පහල මට්ටමක සිටින බව ජනාධිපතිවරයා පෙන්වා දෙයි. රටක සංවර්ධනය මනින ප්‍රධාන මිනුම් දණ්ඩක් වන විදේශීය වත්කම් දැනට වඩා ශක්තිමත් කිරීමට රාජ්‍ය ප්‍රතිපත්තිය අනුවම ක්‍රියාශීලීව කටයුතු කිරීමේ අවශ්‍යතාව පවතින බවද ජනාධිපතිවරයා පැවසීය. වයඹ පළාතේ ව්‍යවසායකයින්ගේ විශිෂ්ඨතා ඇගයීමට ලක් කෙරෙන “වයඹ විජයාභිමානී ව්‍යවසායක විශිෂ්ඨතා සම්මාන උළෙලට” එක්වෙමින් ජනාධිපති මෛත්‍රිපාල සිරිසෙන මහතා මෙම අදහස් පළ කළේය.", "URL": "https://sinhala.adaderana.lk/news.php?nid=80486", "Category": null, "Parent URL": null}