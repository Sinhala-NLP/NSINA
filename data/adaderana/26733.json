{"Source": "Adaderana", "Timestamp": "August 20, 2012 02:01 pm", "Headline": "රාජ්‍ය සේවයට බඳවා ගත් උපාධිධාරීන්  ආර්ථික සංවර්ධන අමාත්‍යාංශයට ගනියි", "News Content": "රාජ්‍ය සේවයට බඳවා ගත් පුහුණුව නිම කළ උපාධිධාරීන් පිරිසක් ලබන මස පළමු වැනිදා සිට ආර්ථික සංවර්ධන අමාත්‍යාංශය යටතට ගැනීමට තීරණය කර තිබේ. ඒ අනුව උපාධිධාරීන් 16, 478 දෙනෙකු දීප ව්‍යාප්ත සේවා කොන්දේසි යටතේ ආර්ථික සංවර්ධන අමාත්‍යාංශයට අනුයුක්ත කිරීමට නියමිතය. එම උපාධිධාරීන් ආර්ථික සංවර්ධන වැඩපිළිවෙල සඳහා සෘජුව දායක කර ගන්නා බව අමාත්‍යාංශය සඳහන් කරයි. අදාළ උපාධිධාරීන්ගේ කාර්යයභාරය පිළිබඳ දිස්ත්‍රික් සැලසුම් අධ්‍යක්ෂවරුන් සහ සහකාර අධ්‍යක්ෂවරුන් දැනුවත් කිරීම විෂය භාර අමාත්‍ය බැසිල් රාජපක්ෂ මහතාගේ ප්‍රධානත්වයෙන් පසුගිය දා සිදු කෙරිණි.", "URL": "https://sinhala.adaderana.lk/news.php?nid=26733", "Category": null, "Parent URL": null}