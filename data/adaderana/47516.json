{"Source": "Adaderana", "Timestamp": "November 21, 2014 02:18 pm", "Headline": "මිචෙල්ට තවත් ලොකු පුටුවක්", "News Content": "ශ්‍රී ලංකාවේ අමෙරිකානු තානාපතිනි මිචෙල් ජේ. සිසන් එක්සත් ජාතීන්ගේ සංවිධානයේ අමෙරිකානු නියෝජ්‍ය නියෝජිතවරිය ලෙස පත්කර තිබේ. අමෙරිකානු සෙනෙට් සභාවේ විදේශ සබඳතා පිළිබඳ කොමිසම විසින් මිචෙල් ජේ. සිසන් එම තනතුර සඳහා පත්කිරීම තහවුරු කර ඇති බව සඳහන්ය. අමෙරිකානු ජනාධිපති බැරක් ඔබාමා විසින් මිචෙල් ජේ. සිසන් අදාළ තනතුර සදහා මීට පෙර නම්කර තිබුණි. කෙසේ වෙතත් ශ්‍රී ලංකාවේ සහ මාලදිවයිනේ අමෙරිකානු තානාපතිවරිය වශයෙන් ඇය තවදුරටත් කටයුතු කිරීමට නියමිතය.", "URL": "https://sinhala.adaderana.lk/news.php?nid=47516", "Category": null, "Parent URL": null}