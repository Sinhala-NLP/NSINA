{"Source": "Adaderana", "Timestamp": "February 4, 2013 08:52 am", "Headline": "ගූගල් ලාංඡනය මෙරට නිදහස වෙනුවෙන්", "News Content": "මෙරට ජාතික නිදහස් දිනය වෙනුවෙන් ලොව ප‍්‍රමුඛ පෙළේ පිරික්සුම් යන්ත්‍රයක් වන ගූගල් සිය පිවිසුම් සළකුණ වෙනස් කර තිබේ. www.google.lk යන සළකුණ සිංහයා ලකුණ සහිතව නිරූපණය කර ඇත. එමෙන්ම ජාතික ධජයේ වර්ණ නිරූපනය වන පරිදි එම සළකුණ නිර්මාණය කර තිබීම ද විශේෂත්වයකි. මෙම වෙනස්කමට ලක්කර ඇත්තේ ගූගල් සමාගමේ ශ‍්‍රී ලාංකේය සංස්කරණයයි. මීට පෙර ඉන්දියාව සහ පකිස්ථානය ඇතුළු රටවල් කිහිපයක නිදහස් දිනය වෙනුවෙන් ගූගල් සළකුණ වෙනස් කර තිබිණි.", "URL": "https://sinhala.adaderana.lk/news.php?nid=31326", "Category": null, "Parent URL": null}