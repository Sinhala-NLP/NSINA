{"Source": "Adaderana", "Timestamp": "September 14, 2011 10:10 am", "Headline": "EDEX - සිහිනයට ජීවයක්", "News Content": "ඡායාරූප විස්තරය - EDEX සභාපති. කමල් අබේසිංහ මහතා කොළඹ රාජකීය විද්‍යාලීය ආදි ශිෂ්‍ය සංගමයේ සමාජ සද්කාරක ව්‍යාපෘතියක් වන EDEX, ශී‍්‍ර ලාංකේය තරුණ තරුණියන් හා ශිෂ්‍ය පරපුරේ අධ්‍යාපනික හා කුසලතා ප‍්‍රවර්ධන සිහින මල්ඵල ගැන්වීමට\"සිහිනයට ජීවයක්” නමින් ප‍්‍රජා සද්කාරක වැඩසටහනක් දියත් කර තිබේ. විවිධ ක්ෂේත‍්‍රයන් සයකට අදාළ ව කි‍්‍රයාත්මක වන මෙම ප‍්‍රජා සද්කාරක වැඩසටහනට එක්ව තමා දකින පහත දැක්වෙන ක්ෂේත‍්‍රවල සිහින යථාර්ථයක් බවට පත්කර ගැනීමට මෙරට ශිෂ්‍ය හා යොවුන් පරපුරට දැන් අවස්ථාව උදාවී තිබේ. ගුණාත්මක අධ්‍යාපනයක් සඳහා පාසල් අවශ්‍යතා සපුරාලීම, නව නිපැයුම්කරණය හා නිර්මාණශීලිත්වය දිරි ගැන්වීම, මෘදු හා තාක්ෂණික කුසලතාවන් ප‍්‍රවර්ධනය කිරීම, වෘත්තීය පුහුණුව හා නිපුණතා සංවර්ධනය, හරිත විද්‍යාවන් හා හරිත බලශක්තීන් බල ගැන්වීම සහ ප‍්‍රතිචකී‍්‍රකරණය හෝ සම්පත් ක්ෂයවීම වැළැක්වීමෙන් තිරසාර දිවි පැවැත්මකට උරදෙන හෝ එයට සමාන කි‍්‍රයාකාරකම් ය. තාරුණ්‍යයේ හා ශිෂ්‍ය පරපුරේ සිහින මල්ඵල ගන්වන මෙම නව ව්‍යාපෘතිය සම්බන්ධයෙන් තම අදහස් දැක් වූ EDEX සභාපති, කමල් අබේසිංහ මහතා පැවසුවේ,\"අපේ සිසු දරුවන් සහ තරුණ තරුණියන් බොහෝ පිරිසක් තම අධ්‍යාපන කටයුතු හා සමගාමී අනෙකුත් සහජ කුසලතා උද්දීපනය කර ගැනීම සඳහා විවිධ සිහින දකිනවා වගේම විවිධ අභියෝගයන්ටද මුහුණ දෙනවා. ඔවුන්ගේ එම සිහින බොහොමයක්ම, රටක් සමාජයක් ලෙසින් අපට බොහෝ ඵලදායි සේම, වටිනාකමකිනුත් යුතු ඒවා වීමත් විශේෂත්වයක්. අප වටහාගත් අන්දමට තරුණ පරපුරේ වටිනා ව්‍යාපෘති එසේ වැළලී යෑම නාස්තියක් මෙන්ම එක්තරා අන්දමක අපරාධයක්. එ් නිසායි අප මෙම ව්‍යාපෘතිය දියත් කළේ. අප බලාපොරොත්තු වන්නේ අපට හැකි උපරිමයෙන් එම වටිනා ව්‍යාපෘති තවදුරටත් සිහිනයක් වන්නට නොදී ඒවා යථාර්ථයක් බවට පත් කර දීමයි.\"යන්නයි. මේ පිළිබඳව තවදුරටත් අදහස් දැක්වූ අබේසිංහ මහතා කියා සිටියේ\"මෙම වැඩසටහනට දායකත්වය දීමට පි‍්‍රය කරන ආයතනික පුරවැසියන් හා පරිත්‍යාගශීලීන්ගෙන් ද අප ඉල්ලා සිටින්නේ, මෙම සමාජ සද්කාරක ව්‍යාපෘතිය සමඟ එක්ව අපගේ අනාගත තරුණ පරපුරට දායකත්වයක් ලබාදෙන ලෙසයි\"යන්නයි. \"ශී‍්‍ර ලාංකේය තාරුණ්‍ය ජගත් තරඟකාරීත්වය සඳහා සවිබල ගැන්වීම\"යන තේමාව තුළින් අංශ කිහිපයක් යටතේ කි‍්‍රයාත්මක වන EDEX මෙම නව ව්‍යාපෘතිය මඟින් දිවයිනේ ඕනෑම පලාතක සිටින තරුණ තරුණියන්ට හා ශිෂ්‍ය ප‍්‍රජාවට\"සිහිනයට ජීවයක්\"නම් වූ ප‍්‍රජා සද්කාරක වැඩසටහනෙන් ප‍්‍රතිලාභ ලැබිය හැකි වන අතර, ඒ සඳහා කළ යුත්තේ අවම සම්පත් දායකත්වයෙන් ධනාත්මක වෙනසක් හා වැදගත් මෙහෙයක් සිදු කළ හැකි සුවිශේෂී ව්‍යාපෘතියක් සම්බන්ධයෙන් නිර්මාණාත්මකව සකස් කළ යෝජනා පත‍්‍රයක් සමඟ EDEXනිල අයඳුම්පතක් EDEX ලේකම් කාර්යාලයට යොමු කිරීමයි. EDEXවෙබ් අඩවියෙන් (www.edex.lk)හෝ එහි ලේකම් කාර්යාලයෙන් (EDEX ලේකම් කාර්යාලය, රාජකීය විද්‍යාලීය ආදි ශිෂ්‍ය සංගමය, රාජකීය මාවත, කොළඹ, 00700) අයඳුම්පත් ලබාගත හැකි වන අතර, නව යෝජනා භාරගන්නා අවසන් දිනය 2011 නොවැම්බර් 30දා වේ. වැඩි විස්තර, දුරකතන අංක 011-5521497 වෙතින් ද ලබාගත හැකියි. ශී‍්‍ර ලංකාවේ පැවැත්වෙන විශාලතම අධ්‍යාපනික හා වෘත්තීය ප‍්‍රදර්ශනය සේ සැළකෙන EDEX Expo අධ්‍යාපන හා වෘත්තීය ප‍්‍රදර්ශනය සංවිධානය කරන්නේ ද EDEX මගිනි. එමෙන්ම EDEX Careers, EDEX Magazine, EDEX Situwam සහ EDEX Think Green යන සන්නාම යටතේ ඉතා ඵලදායී වැඩසටහන් රැසක් මෙමඟින් ශ‍්‍රී ලාංකේය තරුණ පරපුර හා ශිෂ්‍ය ප‍්‍රජාව උදෙසා වසර ගණනාවක් මුළුල්ලේ ක‍්‍රියාත්මක කර පවත්වාගෙන යයි.", "URL": "https://sinhala.adaderana.lk/news.php?nid=18710", "Category": null, "Parent URL": null}