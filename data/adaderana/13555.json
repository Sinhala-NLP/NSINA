{"Source": "Adaderana", "Timestamp": "January 17, 2011 02:38 pm", "Headline": "නැගෙනහිරට වෛද්‍ය කණ්ඩායම් 10 ක්", "News Content": "නැගෙනහිර පළාතේ අවතැන්ව සිටින ජනතාවට වෛද්‍ය පහසුකම් සැලසීම සඳහා වෛද්‍ය කණ්ඩායම් 10ක් යෙදවීමට සෞඛ්‍ය අමාත්‍යාංශය පියවර ගෙන තිබේ. නැගෙනහිර පළාතේ සෞඛ්‍ය බලධාරීන්ගේ ඉල්ලීම මත මෙම මෙම වෛද්‍ය කණ්ඩායම් වහාම මඩකළපුව බලා පිටත් කර හැරීමට කටයුතු කරන බව සෞඛ්‍ය අමාත්‍යාංශය පවසයි. ඒ අනුව එක් වෛද්‍ය කණ්ඩායමක් මේ වන විටත් මඩකළපුව දිස්ත්‍රික්කයට පිටත් කර ඇති අතර තවත් කණ්ඩායම් 5ක් හෙට දිනයේ පිටත් කර හැරීමට නියමිතව ඇත. මෙම වෛද්‍ය කණ්ඩායම් වෛද්‍යවරුන් ‍, හෙදියන් , ‍ඖෂධවේදීන් සහ කීට විද්‍යා සහකරුවන්ගෙන් සමන්විත ‍වේ. මීට අමතරව අම්පාර , මඩකළපුව , පොළොන්නරුව , ත්‍රිකුණාමලය යන රෝහල් වලින් ද විශේෂ වෛද්‍ය කණ්ඩායම් නැගෙනහිර පළාතට යවා ඇති බව සෞඛ්‍ය අමාත්‍යාංශය වැඩිදුරටත් අනාවරණය කරයි.", "URL": "https://sinhala.adaderana.lk/news.php?nid=13555", "Category": null, "Parent URL": null}