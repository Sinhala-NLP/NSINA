{"Source": "Adaderana", "Timestamp": "January 29, 2017 10:56 am", "Headline": " සම සභාපති පුටුව ප්‍රියංකරට අහිමිවෙයි ", "News Content": "වහාම ක්‍රියාත්මක වන පරිදි පුත්තලම දිස්ත්‍රික් සංවර්ධන කමිටු සම සභාපති ධූරයෙන් හිටපු අමාත්‍ය පාර්ලිමේන්තු මන්ත්‍රී ප්‍රියංකර ජයරත්න මහතා ඉවත් කර ඇති බව වාර්තා වෙයි.පුත්තලම දිස්ත්‍රික් ලේකම්වරයාට සහ ප්‍රියංකර ජයරත්න මහතාට ජනාධිපති ලේකම්වරයා විසින් ෆැක්ස් පණිවිඩයක් මාර්ගයෙන් මෙම දැණුම් දීම සිදු කර ඇති බව අද දෙරණ වාර්තාකරු පවසයි.2010 වර්ෂයේ සිට පුත්තලම දිස්ත්‍රික් සංවර්ධන කමිටුවේ සභාපති ධූරය දැරූ ප්‍රියංකර ජයරත්න මහතා යහ පාලන රජය පත් වීමෙන් අනතුරුව එම කමිටුවේ සම සභාපති ධූරයට පත් කරන ලදී.පසුගිය දෙසැම්බර් 30දා තමන් දැරූ රාජ්‍යය ඇමති ධූරයට සමු දුන් ජයරත්න මහතා පසුගිය සතියේ පාර්ලිමේන්තුවේ විපක්ෂයේද අසුන් ගන්නා ලදී.ප්‍රියංකර ජයරත්න මහතාගෙන් හිස්වූ පුත්තලම දිස්ත්‍රික් සංවර්ධන කමිටුවේ සම සභාපති ධූරයට මෙතෙක් කිසිවෙකු නම් කර නොමැති බවද අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=68782", "Category": null, "Parent URL": null}