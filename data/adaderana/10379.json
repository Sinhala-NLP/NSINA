{"Source": "Adaderana", "Timestamp": "August 22, 2010 04:19 pm", "Headline": "බිළිඳා ගඟට විසිකළ මවට මාංචු ", "News Content": "කටුනායක කොවින්න ග‍ඟේ තිබී බිළිඳු මළසිරුරක් සොයා ගත් පොලිසිය එම බිළිඳාගේ මව අත් අඩංගුවට ගෙන තිබේ. සැකකාරිය කටුනායක -කොවින්න, ආඩිඅම්බලම ප්‍රදේශයේ නවාතැන්පළක සිටියදී අත් අඩංගුවට ගත් බව කටුනායක පොලිසිය පවසයි. වැලිමඩ, පුහුල්පල ප්‍රදේශයේ පදිංචි 37 හැවිදිරි එම කාන්තාව පුරුෂයා අතහැර ගොස් ඇති විවාහක කාන්තාවක් බව අනාවරණය වී තිබේ. අනියම් සබදතාවක් හේතුවෙන් බිහිකළ බිළිඳා පසුගිය විසි වැනිදා උදෑසන කොවින්න ගඟට විසිකර ඇතැයි පරීක්ෂණ වලදී අනාවරණය වු බව පොලිසිය සඳහන් කරනු ලැබීය. සැකකාරිය වෛද්‍ය පරීක්ෂණයක් සඳහා මීගමුව රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=10379", "Category": null, "Parent URL": null}