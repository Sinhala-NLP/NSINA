{"Source": "Adaderana", "Timestamp": "August 30, 2019 08:35 am", "Headline": "හදිසි ගංවතුරකින් 07 දෙනෙකු මරුට", "News Content": "මොරොක්කෝවේ ඇතිවූ හදිසි ගංවතුර තත්ත්වයක් හේතුවෙන් පුද්ගලයින් 7 දෙනෙකු මියගොස් තිබේ. ආපදාවෙන් විපතට පත්වූවන් සොයා මෙහෙයුම් ආරම්භ කර ඇති බවද සඳහන්. මොරොක්කෝවේ දකුණුදිග කඳුකර කලාපයට ඇදහැලුණු අධික වැසි හේතුවෙන් හදිසි ගංවතුර තත්ත්වයක් හටගෙන තිබේ. ආපදා තත්ත්වයෙන් ඉර්හර්ම් (Irherm) නගරයට බලපෑම් එල්ල වී ඇති අයුරු දැක්වෙන වීඩියෝ පටයක් මාධ්‍යයට නිකුත් වී තිබූ අතර මහාමාර්ග සහ රථ වාහන ජලයෙන් යටවී තිබෙන අයුරු එම දර්ශන වල සටහන්ව තිබුණි. ටෙරුඩන්ට් (Taroudant) පළාතේ ගංවතුරට හසුවූ පිරිසෙන් බහුතරයක් ජලය සිඳී ගිය ගංගාවක් සමීපයේ පැවති පාපන්දු තරගයක් නරඹමින් සිට ඇති බව සඳහන් වෙයි. මේ අතර ගංවතුරෙන් විපතට පත්වූවන් සොයා මෙහෙයුම් අඛණ්ඩව ක්‍රියාත්මකයි. ගිම්හානයේදී ඇන්ටි ඇට්ලස් (Anti-Atlas) නම් මොරොක්කෝවේ දකුණුදිග කඳුකර කලාපයේ සාමාන්‍යයෙන් වියළි කාලගුණයක් පැවතියත් කලාතුරකින් වැසි ඇඳහැලෙන බව විදෙස් වාර්තා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=117823", "Category": null, "Parent URL": null}