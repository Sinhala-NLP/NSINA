{"Source": "Adaderana", "Timestamp": "May 7, 2016 12:31 pm", "Headline": " ලබා දුන් පෙරොන්දු ඉටු කරන්න රජය අපොහොසත්", "News Content": "ශ්‍රී ලංකාව සහ ඉන්දියාව අතර පවතින ධීවර ගැටළුව විසදීමට හෝ කච්චතිව් දූපත යළි ලබා ගැනීම සඳහා ලබා දුන් පෙරොන්දු ඉටු කිරීමට වත්මන් තමිල්නාඩු ප්‍රාන්ත රජය අපොහොසත් වී ඇති බව ද්‍රවිඩ මුන්නේත්‍ර කලහම් පක්ෂය පවසයි.එම පක්ෂ ප්‍රධානී එම්.කේ ස්ටැන්ලි දේශපාලන රැළියක් අමතමින් ප්‍රකාශ කර ඇත්තේ වත්මන් ප්‍රාන්ත රජය බලයට පැමිණීමෙන් අනතුරුව ඉන්දියාවෙන් ධීවර කටයුතු සඳහා ගිය ධීවර යාත්‍රා 400ට වැඩි ප්‍රමාණයක් ශ්‍රි ලංකා නාවික හමුදාව විසින් ඔවුන් භාරයට ගෙන ඇති බවයි.මීට අමතරව ධීවරයින් 3000ක් පමණ අත්අඩංගුවට ගෙන ඇති බව ද එම්.කේ ස්ටැන්ලි ප්‍රකාශ කර තිබේ.කෙසේ වෙතත් ඉන්දීය ධීවර යාත්‍රා 90කට වැඩි ප්‍රමාණයක් මේ වන විටත් ශ්‍රී ලංකා රජය භාරයේ පවතින අතර ඉන් 18ක් පමණ දැඩි ලෙස හානි වී ඇති බව ඔහු පවසා ඇත.2011 වසරේ පැවැති මැතිවරණ ප්‍රතිපත්ති ප්‍රකාශයේදී ජයලලිතා ජයරාම් බලයට පැමිණි පසු කච්චතිව් දූපත යළි ඉන්දියාවට පවරා ගන්නා බවට ප්‍රකාශ කළ ද බල යට පැමිණීමෙන් අනතුරුව එය ඉටුකර නොමැති බව ස්ටැන්ලි පවසා ඇත.ඒ.අයි.ඒ. ඩී.එම්.කේ පක්ෂය හෙවත් වත්මන් තමිල්නාඩු ප්‍රාන්ත රජයේ අමාත්‍යවරුන් 2014 වසරේ පැවැති ලොක් සභා මැතිවරණය සඳහා ද තෝරාපත් කර යැවූ බව සඳහන් කරන ස්ටැන්ලි ඔවුන් ද මේ දක්වාත් ධීවර ගැටළුව විසදීමට අවශ්‍ය පියවර ගෙන නොමැති බව සඳහන් කර තිබේ.", "URL": "https://sinhala.adaderana.lk/news.php?nid=59896", "Category": null, "Parent URL": null}