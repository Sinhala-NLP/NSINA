{"Source": "Adaderana", "Timestamp": "June 22, 2011 09:02 am", "Headline": "පුහුණු ගුරුවරුන්ට අදාළ ගැසට් 24 දා", "News Content": "විද්‍යාපීඨ පුහුණු ගුරුවරුන් සඳහා සිසුන් බඳවා ගැනීමට අදාළ ගැසට් පත්‍රය ලබන 24 වැනිදා නිකුත් කරන බව විද්‍යපීඨ ප්‍රධාන කොමසාරිස් තිස්ස හේවාවිතාරණ මහතා පවසයි. අදාළ ගැසට් පත්‍රය නිකුත් වී සති තුනක කාලයක් ඇතුළත ඒ සඳහා අයදුම්පත් ඉදිරිපත් කළ යුතු බව ඔහු සඳහන් කරයි. ඉසෙඩ් ලකුණු පදනම් කර ගනිමින් විද්‍යාපීඨ සදහා බඳවා ගැනීම් සිදු කරන බව තිස්ස හේවාවිතාරණ මහතා කියා සිටියි. පාසල් වල ප්‍රාථමික අංශය සඳහා ගුරු හිඟයක් පවතින බැවින් එම පුරප්පාඩු පිරවීමට මෙහි දී ප්‍රධාන වශයෙන් අවධානය යොමු කරන බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=16928", "Category": null, "Parent URL": null}