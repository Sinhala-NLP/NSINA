{"Source": "Adaderana", "Timestamp": "April 6, 2012 10:19 am", "Headline": "කංසා තොගයක් සමග තිදෙනෙකු අත්අඩංගුවට", "News Content": "ගල්කිරියාගම, බලලුවැව ප්‍රදේශයේ දී කංසා තොගයක් සමග සැකකරුවන් තිදෙනෙකු අත්අඩංගුවට ගෙන තිබේ. ඊයේ(05) පස්වරුවේ ගල්කිරියාගම පොලිසියේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන තිබුණි. ඔවුන් සතුව කංසා කිලෝග්‍රෑම් 4 හමාරක් පමණ තිබූ බව පොලිසිය පැවසීය. සැකකරුවන් අද(06) කැකිරාව මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23322", "Category": null, "Parent URL": null}