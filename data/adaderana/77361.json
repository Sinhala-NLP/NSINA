{"Source": "Adaderana", "Timestamp": "September 10, 2017 12:56 pm", "Headline": " කැනියොන් ජලාශයේ වාන් දොරටුවක් විවෘතයි", "News Content": "හදිසි නඩත්තු කටයුත්තක් හේතුවෙන් කැනියොන් ජලාශයේ වාන් දොරටුවක් විවෘත කර තිබේ.එමෙන්ම ලක්ෂපාන ජලාශයේ වාන් දොරටු 2ක්ද අද උදෑසන විවෘත කර තිබුණි.ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ මේ හේතුවෙන් කැලණි ගඟේ ජල මට්ටම ඉහළ යාමේ අවදානමක් පවතින බවයි.මේ අතර දිස්ත්‍රික් 4ට ප්‍රකාශයට පත් කර ඇති නායයෑම් අවදානම තවදුරටත් ක්‍රියාත්මක වන බව ප්‍රදීප් කොඩිප්පිලි මහතා සඳහන් කළේය.", "URL": "https://sinhala.adaderana.lk/news.php?nid=77361", "Category": null, "Parent URL": null}