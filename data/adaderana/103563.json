{"Source": "Adaderana", "Timestamp": "February 2, 2019 08:15 am", "Headline": "බස් රථයක ගැටී පුද්ගලයෙක් මියයයි", "News Content": "කුලියාපිටිය පොලිස් වසමේ කුලියාපිටිය නගරයේදී නාරම්මල දෙස සිට කුලියාපිටිය දෙසට ධාවනය වූ පුද්ගලික බස් රථයක පදික මාරුවක් මතින් ගමන් කළ පදිකයෙකු ගැටී අනතුරක් සිදු ව තිබේ. ඊයේ(01) සවස 6.50ට පමණ සිදුවූ අනතුරින් බරපතල තුවාල ලැබූ පදිකයා කුලියාපිටිය රෝහලට ඇතුලත් කර ප්‍රතිකාර ලබමින් සිටියදී රාත්‍රී 8ට පමණ මියගොස් තිබේ. මරණයට පත් වූයේ වයස 76ක් වූ දුමින්ද ප්‍රියදර්ශන ඉලංගරත්න නම් අංක 43, සුභාරතී මාවත, කුලියාපිටිය ප්‍රදේශයේ පදිංචි අයකු වේ. මෘත ශරීරය කුලියාපිටිය රෝහලේ මෘත ශරීරාගාරයේ තැන්පත් කර තිබේ. අනතුර සම්බන්ධයෙන් බස් රථයේ රියදුරු අත්අඩංගුවට ගෙන තිබේ. කුලියාපිටිය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=103563", "Category": null, "Parent URL": null}