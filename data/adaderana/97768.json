{"Source": "Adaderana", "Timestamp": "October 16, 2018 01:07 pm", "Headline": "මා නොදකින ඒ පුරහඳ ඔබට හැකිය දකින්න", "News Content": "කොළඹ අද (16) පැවති මාධ්‍ය හමුවක් අමතමින් එම පක්ෂයේ පාර්ලිමේන්තු මන්ත්‍රි බන්දුල ගුණවර්ධන මහතා මේ බව පැවසීය. ඩොලරය ඉදිරියේ රුපියල කඩා වැටිම නිසා බොර තෙල් බැරලයකට ගෙවිය යුතු මුලද ඉහළ යාම සහ ඛණිජ තෙල් සඳහා අධික බදු පනවා තිබිම මෙම තත්ත්වයට ප්‍රධානතම හේතුව බව මන්ත්‍රිවරයා එහිදි පැවසීය. පසුගිය ආණ්ඩු විසින් ඉදිකළ මහින්ධෝදය තාක්ෂණික විද්‍යාගාරයවල අස්වැන්න වත්මන් ආණ්ඩු විසින් ලබා ගනිමින් සිටින බව මන්ත්‍රිවරයා මෙහිදි අදහස් පල කළේය. පසුගිය දා ජනාධිපතිවරයා ගම්පහ ප්‍රදේශයේ පාසලක පැවති තාක්ෂණික ප්‍රදර්ශනයක් නැරඹිමට ගිය අවස්ථාවේදි එම පාසලේ සිසුවෙක් විසින් නිර්මාණය කළ රොකට්ටුවක් සඳහා මුල්‍යම ආධාර ලබා දුන්නේය. බන්දුල මන්ත්‍රිවරයා පැවසුවේ එම තාක්ෂණය ලබා දීමට පසු ගිය ආණ්ඩු විසින් සිදු කළ අධාපනික සේවය මහත් සේ ඉවහල් වු බවයි. තමන් අධ්‍යාපන අමාත්‍යවරයා ලෙස කටයුතු කළ කාලයේ මෙම තාක්ෂණික විෂය තමන් මැදිහත්ව පාසල්වලට හදුන්වා දුන් බවත් ඉන් පසුව සිසුන් තාක්ෂණය සඳහා වැඩි වශයෙන් නැඹුරු වු බවත් බන්දුල මන්ත්‍රිවරයා එහිද පැහැදි කළේය. වත්මන් ආණ්ඩුව බලයට පැමිනි විගස මහින්ධෝදය තාක්ෂණික විද්‍යාගාරය නම වෙනස් කිරිමට උත්සහ කළ බවද මන්ත්‍රිවරයා පවසයි. මේ සම්බන්ධයෙන් වැඩිදුරටත් අදහස් දක්වමින් බන්දුල මන්ත්‍රිවරයා ගීතයක පදවැල් කිහිපයක් පවසමින් කියා සිටියේ \"මා නොදකින ඒ පුරහඳ ඔබට හැකිය දකින්න\" යනුවෙන්ය.", "URL": "https://sinhala.adaderana.lk/news.php?nid=97768", "Category": null, "Parent URL": null}