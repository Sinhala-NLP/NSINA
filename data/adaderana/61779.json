{"Source": "Adaderana", "Timestamp": "July 5, 2016 10:55 am", "Headline": "සජින්වාස් යළි රිමාන්ඩ්!", "News Content": "හිටපු පාර්ලිමේන්තු මන්ත්‍රී සජින්වාස් ගුණවර්ධන මහතා තවදුරටත් රක්ෂිත බන්ධනාගාර ගත කර තිබේ.අදාළ නඩුව අද(05) කැඳවූ අවස්ථාවේ ලබන 8 දා දක්වා ඒ මහතා යළි රක්ෂිත බන්ධනාගාර ගත කිරීමට නියෝග කර තිබේ.අපරාධ පරීක්ෂණ දෙපාර්තමේන්තුව විසින් පසුගිය 27 දා ඔහු මුදල් විශුද්ධීකරණ පනත යටතේ අත්අඩංගුවට ගෙන රක්ෂිත බන්ධනාගාර ගත කරන ලදී.ඒ ව්‍යාපාරික පුද්ගලයෙකුගෙන් බලහත්කාරයෙන් කෝටි 61ක මුදල් ලබා ගැනීමේ සිද්ධියක් සම්බන්ධයෙනි.", "URL": "https://sinhala.adaderana.lk/news.php?nid=61779", "Category": null, "Parent URL": null}