{"Source": "Adaderana", "Timestamp": "February 15, 2019 09:30 pm", "Headline": "කසළ වලට විද්‍යාත්මක විසඳුම් දෙන කොට පාරට එනවා", "News Content": "කුණු කඳු ගොඩගැහෙද්දී මීතොටමුල්ලේ 33 දෙනෙක් මැරෙද්දි හර්තාල් කරන්න බැරි වූ අය එයට විද්‍යාත්මක විසඳුම දෙන කොට පාරට එන බව මහානගර හා බස්නාහිර සංවර්ධන අමාත්‍ය පාඨලී චම්පික රණවක මහතා පැවසීය. අමාත්‍යවරයා මෙම අදහස් පළ කර සිටියේ කළුතර පැනරෝමා හෝටලයේ පැවැති මෙගා මයින්ඩ්ස් වැඩසටහනකට සහභාගී වෙමිනි. නගරය පිරිසිදු කලත් මීතොටමුල්ලේ කුණු කන්දක් සෑදෙන නිසා ප්‍රශ්නෙ විසඳන්නේ නොමැති බවත් විසඳන්න යන හැමවෙලාවෙම කොළඹ කුණු අපට එපා ලෙසින් උද්ඝෝෂණය කිරීමට ආරම්භ කිරීම සිදු වන බවත් අමාත්‍යවරයා පැවසිය. කුණු කඳු ගොඩගැහෙන බවත් මිනිස්සු ඒවට යටවෙන බවත් පවසමින් අමාත්‍යවරයා සඳහන් කළේ ආගමික නායකයින් සහ අනෙක් අය මෙම ප්‍රශ්නය ඉතාම බාල දේශපාලන ප්‍රශ්නයක් කරගෙන එය විසඳීමට දෙන්නේ නොමැති බවයි. එසේම ඔහු පැවසූවේ කොළඹ කසළ වලින් බලශක්තිය නිපදවන ව්‍යාපෘතියක් දියත් කර තිබෙන බවත් හා මේ වසරේදී එය ආරම්භ කිරීමට හැකි වෙනු ඇතැයි තමන් සිතන බවත්ය. කාගෙන් විරෝධතා තිබුණත් අරුවක්කාලූ හැදු බවත් පැවසූ අමාත්‍යවරයා ප්‍රකාශ කළේ අවුරුදු 80 ක් ඕනේ නම් මේ මුලූ ලංකාවෙම කසළ ගෙනයන්න පුලූවන් කසළ අංගනයක් බවයි. දැන් එයට විරුද්ධව හර්තාලයක් කරන බව පවසා තිබෙන බවත් ඒ සම්බන්ධයෙන් කණගාටු වෙන බවත් පැවසීය.", "URL": "https://sinhala.adaderana.lk/news.php?nid=104424", "Category": null, "Parent URL": null}