{"Source": "Adaderana", "Timestamp": "September 11, 2016 10:01 am", "Headline": " ඩොනල්ඩ් රේගන්ට වෙඩි තැබු පුද්ගලයාට නිදහස", "News Content": "අමෙරිකානු හිටපු ජනාධිපති ඩොනල්ඩ් රේගන්ට වෙඩි තැබු පුද්ගලයාට වසර 35කට පසු නිදහස හිමිව තිබේ.1981 වසරේ දී වොෂිංටන්හිදී ජෝන් හින්ක්ලේ නමැති අදාළ පුද්ගලයා එල්ල කළ වෙඩි ප්‍රහාරයෙන් හිටපු ජනාධිපතිවරයාට සුළු තුවාල සිදුව තිබුණි.සිද්ධිය සම්බන්ධයෙන් අත්අඩංගුවට ගත් සැකකරු උමතු රෝගයකින් පෙළෙන බවට අනාවරණය වීම හේතුවෙන් අධිකරණය හමුවේ චෝදනා එල්ල නොවූ බව වාර්තා වුණි.ඒ අනුව ඔහු වසර 35ක කාලයක් මානසික රෝහලක ප්‍රතිකාර ලබමින් සිටියේය.නිදහස් වීමට පෙර සැකකරු දින 17ක් තම මව සමග ගත කිරීමට දැඩි කොන්දේසි යටතේ අධිකරණය අවසර ලබා දී තිබුණි.නිදහස ලැබූ පුද්ගලයාට මාධ්‍ය හමුවේ කරුණු දැක්වීමට අවස්ථාව හිමි නොවන අතර සිය මවගේ නිවසේ සිට කිලෝමීටර් 30කට වැඩි දුරක් රිය පැදවීමට ද තහනම් වෙයි.එමෙන්ම මසකට දෙවරක් මනෝ වෛද්‍යවරයෙකු හමුවේ පෙනී සිටිය යුතු බවට ද කොන්දේසී නියම කර ඇති බව වාර්තා වෙයි.", "URL": "https://sinhala.adaderana.lk/news.php?nid=63987", "Category": null, "Parent URL": null}