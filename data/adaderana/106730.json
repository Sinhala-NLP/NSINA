{"Source": "Adaderana", "Timestamp": "March 25, 2019 05:29 pm", "Headline": "වැලි පාරේ කසුන් සහ ලාල් බබා STF අත්අඩංගුවට", "News Content": "අපරාධ කල්ලි සාමාජික දෙමටගොඩ චමින්ද නමැත්තාගේ සමීපතමයින් දෙදෙනෙකු හෙරොයින් සමඟ අත්අඩංගුවට ගෙන තිබේ. පොලිස් විශේෂ කාර්යය බලකා නිලධාරින් විසින් අද(25) පස්වරුවේ ඔවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා සඳහන් කළේය. අත්අඩංගුවට ගෙන ඇත්තේ කසුන් චින්තක නොහොත් “වැලිපාරේ කසුන්” සහ වීරපුරගේ අරුණ උදය කුමාර නොහොත් “ලාල් බබා” යන අය බවයි වාර්තා වෙයි. අත්අඩංගුවට ගන්නා අවස්ථාවේ දී ඔවුන් සතුව තිබී හෙරොයින් ග්‍රෑම් 50ක් පොලීසිය භාරයට ගෙන තිබේ. සිද්ධිය සම්බන්ධයෙන් පොලිස් විශේෂ කාර්යය බලකාය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=106730", "Category": null, "Parent URL": null}