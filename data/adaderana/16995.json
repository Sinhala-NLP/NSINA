{"Source": "Adaderana", "Timestamp": "June 25, 2011 09:53 am", "Headline": "දිය නෑමට ගිය සිසුන් දෙදෙනෙකු මුහුදට බිලිවෙයි", "News Content": "පුදුකුඩිඉරිප්පු ප්‍රදේශයේ දී මුහුදේ නෑමට ගිය පාසැල් සිසුන් දෙදෙනෙකු දියේ ගිලී ජීවිතක්ෂයට පත්ව තිබේ. ඊයේ(24) පස්වරුවේ සිසුන් 8 දෙනෙකුගෙන් යුත් පිරිසක් මුහුදේ දියනෑමට ගොස් තිබූ අතර එහිදී ඔවුන්ගෙන් දෙදෙනෙකු දියේ ගිලී අතුරුදන් වී ඇති බව වාර්තා වේ. අනතුරුව අද(25) පෙරවරුවේ එම සිසුන් දෙදෙනාගේ මළ සිරුරු සොයාගැනීමට හැකිවූ බව අද දෙරණ වාර්තාකරු සඳහන් කළේය. පුදුකුඩිඉරිප්පු විද්‍යාලයේ 10 වන වසරේ සිසුන් දෙදෙනෙක් මෙලෙස ජීවිතක්ෂයට පත්ව ඇත. ඔවුන්ගේ මළ සිරුරු මේ වන විට මඩකළපුව රෝහලේ තබා ඇති අතර කාත්තන්කුඩි පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=16995", "Category": null, "Parent URL": null}