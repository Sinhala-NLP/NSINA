{"Source": "Adaderana", "Timestamp": "January 28, 2010 12:31 pm", "Headline": "මැතිවරණය සාමකාමියි", "News Content": "ශ්‍රී ලංකාවේ ජනාධිපතිවරණය සමස්ත වශයෙන් සාමකාමී අන්දමින් පැවති බවත්, නිල ජන්ද ප්‍රතිඵලය පිළිගන්නා ලෙස සියළුම පක්ෂවල සාමාජිකයන්ගේන් ඉල්ලා සිටින බවත්, එක්සත් ජාතීන්ගේ සංගමයේ ප්‍රධාන ලේකම් බැංකි මූන් මහතා ඊයේ සදහන් කළේය. යම් යම් ප්‍රචණ්ඩ ක්‍රියා පිලිබදව වාර්තා වුව ද සමස්ත මැතිවරණයේ සාමකාමීත්වය පිළිබදව තමන් සෑහීමට පත්වන බව ඒ මහතා මාධ්‍ය ඉදිරියේ පැවසීය. එමෙන්ම මැතිවරණයෙ අවසන් ප්‍රතිඵලය පිළිගැනීම හා සියළු නීතිරීති වලට අනුගතව කටයුතු කළ යුතු බවත්, බුද්ධිමත්ව, වගකීමෙන් යුතුව හා සාමකාමීව කටයුතු කරනු ඇති බවට තමන් බලාපොරොත්තු වන බවත් , එම තත්ත්වය ඉදිරි මැතිවරණ සහ ජාතික ප්‍රගමනය සදහා ඉවහල් විය හැකිබවත් ඒ මහතා ශ්‍රී ලාංකීය දෙශපාලන පක්ෂ සාමාජිකයන් වෙත දන්වා සිටී.", "URL": "https://sinhala.adaderana.lk/news.php?nid=6304", "Category": null, "Parent URL": null}