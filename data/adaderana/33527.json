{"Source": "Adaderana", "Timestamp": "April 24, 2013 08:30 am", "Headline": "රෝයල් චලේන්ජස් බැංගලෝර් පිලට ලකුණු 130 ක ජයක්", "News Content": "ඉන්දීය ප්‍රීමියර් ලීග් ක්‍රිකට් තරඟාවලියේ පූනේ වොරියන්ස් කණ්ඩායම සමග පැවති තරඟයෙන් ලකුණු 130 ක ජයක් හිමිකර ගැනිමට රෝයල් චලේන්ජස් බැංගලෝර් කණ්ඩායම සමත්ව තිබේ. කාසියේ වාසිය දිනාගත් පූනේ වොරියන්ස් කණ්ඩායම ප්‍රථමයෙන් පන්දුවට පහර දීමේ වාරය රෝයල් චලේන්ජස් බැංගලෝර් කණ්ඩායමට ලබාදුන්නේය. ඒ අනුව එම කණ්ඩයම පන්දුවාර 20 අවසානයේ දී කඩුලු 05 ක් දැවී ලකුණු 263 ක් ලබා ගත්තේය. විශිෂ්ඨ පිතිහරඹයක නිරතවූ ක්‍රිස්ගේල් පන්දු 66 ක දී ලකුණු 175 ක් රැස්කළේය. තිලකරත්න ඩිල්ෂාන් ලකුණු 33 යි. පිළිතුරු ඉනිම ක්‍රීඩා කළ පූනේ වොරියන්ස් කණ්ඩායමට පන්දු වාර 20 අවසානයේ දී කඩුලු 09 ක් දැවී ලබාගැනීමට හැකි වූයේ ලකුණු 133 ක් පමණි.", "URL": "https://sinhala.adaderana.lk/news.php?nid=33527", "Category": null, "Parent URL": null}