{"Source": "Adaderana", "Timestamp": "October 27, 2018 09:30 am", "Headline": "හෙරෝයින් සමඟ කතක් මාට්ටු", "News Content": "හෙරෝයින් ග්‍රෑම් 120කට වැඩි ප්‍රමාණයක් ලඟ තබාගෙන සිටි කාන්තාවක් මට්ටක්කුලිය, සමිතපුර ප්‍රදේශයේදී අත්අඩංගුවට ගෙන තිබේ. බස්නාහිර පළාත් දූෂණ මර්දන ඒකකයේ නිලධාරීන් කණ්ඩායමක් විසින් සිදුකල වැටලීමකදී අදාළ සැකකාරිය අත්අඩංගුවට ගෙන ඇති බව පොලීසිය පැවසීය. අත්අඩංගුවට ගෙන ඇත්තේ මට්ටක්කුලිය, සමිතපුර ප්‍රදේශයේ පදිංචි 37 හැවිරිදි කාන්තාවකි. අදාළ කත්තාව අද(27) දින මාලිගාකන්ද මහෙස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=98298", "Category": null, "Parent URL": null}