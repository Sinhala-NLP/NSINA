{"Source": "Adaderana", "Timestamp": "July 21, 2015 08:23 am", "Headline": "ජුලි 30ට පෙර වත්කම් බැරකම් ප්‍රකාශ ඉදිරිපත්කළ යුතුයි ", "News Content": "ජුලි මස 30 වන දිනට පෙර මෙවර පාර්ලිමේන්තු මැතිවරණයට ඉදිරිපත් වී සිටින සියලු අපේක්ෂකයින් වත්කම් සහ බැරකම් ප්‍රකාශ ඉදිරිපත් කළ යුතු බව මැතිවරණ මහලේකම් කාර්යාලය පවසයි.එහි ප්‍රකාශකයෙකු සඳහන් කළේ දිස්ත්‍රික් මට්ටමින් අදාළ අපේක්ෂකයින්ගේ තොරතුරු ලබාගැනීමට මේ දිනවල කටයුතු කරමින් සිටින බවයි.මේ වන විටත් ඇතැම් අපේක්ෂකයින් සිය වත්කම් බැරකම් ප්‍රකාශ ලබාදීමට පියවර ගෙන ඇති බව මැතිවරණ මහලේකම් කාර්යාලය පවසයි.මෙවර වත්කම් බැරකම් ප්‍රකාශ ඉදිරිපත් නොකරන අපේක්ෂකයින් සඳහා අපේක්ෂක හැඳුනුම්පත නිකුත් නොකිරීමට තීරණය කර ඇති බව වාර්තා වෙයි.මැතිවරණ මහලේකම් කාර්යාලය විසින් නිකුත් කරනු ලබන එම හැදුනුම්පත වත්කම් බැරකම් ප්‍රකාශ ලබාදෙන අපේක්ෂකයින් සඳහා පමණක් නිකුත් කිරීමට මැතිවරණ කොමසාරිස්වරයා උපදෙස් ලබාදී ඇති බව සඳහන්ය.", "URL": "https://sinhala.adaderana.lk/news.php?nid=52752", "Category": null, "Parent URL": null}