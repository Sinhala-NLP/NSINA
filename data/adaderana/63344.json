{"Source": "Adaderana", "Timestamp": "August 22, 2016 01:51 pm", "Headline": " හෝමාගම ගාමිණී තිලකසිරිට - මාතර ලක්ෂ්මන් යාපාට", "News Content": "ශ්‍රී ලංකා නිදහස් පක්ෂයේ හෝමාගම නව ආසන සංවිධායකවරයා ලෙස බස්නාහිර පළාත් අමාත්‍ය ගාමිණී තිලකසිරි මහතා පත්කර තිබේ.ජනාධිපති මාධ්‍ය අංශය නිවේදනය කළේ ගාමිණි තිලකසිරි මහතා ජනාධිපති මෛත්‍රීපාල සිරිසේන මහතා අතින් සිය පත්වීම් ලිපිය අද(22) ලබාගත් බවයි.ශ්‍රී ලංකා නිදහස් පක්ෂයේ හෝමාගම ආසන සංවිධායකවරයා ලෙස කටයුතු කළ පාර්ලිමේන්තු මන්ත්‍රී බන්දුල ගුණවර්ධන මහතා සිය ධූරයෙන් ඊයේ(21) ඉල්ලා අස්වුණි. මේ අතර ශ්‍රී ලංකා නිදහස් පක්ෂයේ මාතර දිස්ත්‍රික් නායක ලෙස මුදල් රාජ්‍ය අමාත්‍ය ලක්ෂ්මන් යාපා අබේවර්ධන මහතා පත් කර තිබේ.ජනාධිපති ‍මෛත්‍රීපාල සිරිසේන මහතා අතින් ඊට අදාළ පත්විම් ලිපිය ලක්ෂ්මන් යාපා අබේවර්ධන මහතා වෙත ලබා දුන් බව ජනාධිපති මාධ්‍ය අංශය සඳහන් කළේය.මාතර දිස්ත්‍රික් හිටපු නායක ඩලස් අහලප්පෙරුම මහතා පසුගියදා එම තනතුරෙන් ඉල්ලා අස්වුණි.", "URL": "https://sinhala.adaderana.lk/news.php?nid=63344", "Category": null, "Parent URL": null}