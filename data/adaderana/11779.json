{"Source": "Adaderana", "Timestamp": "October 28, 2010 08:53 am", "Headline": "20/20  ජය ශ්‍රී ලංකාවට", "News Content": "ඕස්ට්‍රේලියානු සංචාරයක නිරතව සිටින ශ්‍රි ලංකා කණ්ඩායම සහ නිව්සවුත්වේල්ස් කණ්ඩායම අතර ඊයේ(27) පැවති පන්දුවාර 20/20 තරගයෙන් ලකුණු 22ක ජයක් හිමිකර ගැනීමට ශ්‍රි ලංකා කණ්ඩායම සමත් විය. තරගයේ ප්‍රථමයෙන් පන්දුවට පහරදුන් ශ්‍රි ලංකා කණ්ඩායම නියමිත පන්දුවාර 20 අවසානයේ කඩුලු හතරක් දැවී ලබාගත් ලකුණු සංඛ්‍යාව 167කි. එම ඉනිම වෙනුවෙන් පන්දු 35කදී වේගවත් ලකුණු 59ක් ලබා ගැනීමට මහේල ජයවර්ධන සමත් විය. ඒ අනුව ලකුණු 168ක ඉලක්කයක් හඹා යෑමට පිටියට පිවිසි නිව් සවුත්වේලස් කණ්ඩායමට අයහපත් කාලගුණ තත්ත්වය හේතුවෙන් ක්‍රීඩා කිරීමට හැකි වුයේ පන්දුවාර 14ක් පමණි. ඒ වන විට ඔවුන් කඩලු දෙකක් දැවී ලකුණු 100ක් ලබා සිටියද ඩක්වත් ලුවිස් න්‍යාය යටතේ ශ්‍රි ලංකා කණ්ඩායමට ජයග්‍රහණය හිමිවිය.", "URL": "https://sinhala.adaderana.lk/news.php?nid=11779", "Category": null, "Parent URL": null}