{"Source": "Adaderana", "Timestamp": "January 26, 2013 08:20 am", "Headline": "මන්ත්‍රී තේනුකට ශල්‍යකර්මයක්", "News Content": "බදුල්ල දිස්ත‍්‍රික් එක්සත් ජනතා නිදහස් සන්ධාන පාර්ලිමේන්තු මන්ත‍්‍රී තේනුක විදානගමගේ මහතා අතෙහි සිදුවූ අස්ථි බිඳීමක් හේතුවෙන් රෝහල් ගතකර තිබේ. ඊයේ මධ්‍යම රාත්‍රියේ අදාළ මන්ත‍්‍රීවරයා රෝහලට ඇතුළත් කළ බව මහනුවර මහරෝහලේ අධ්‍යක්ෂ වෛද්‍ය ඩබලිව්.ජී.ඒ දිසානායක මහතා ප‍්‍රකාශ කළේය. මන්ත‍්‍රීවරයාගේ අතක වැලමිට ප‍්‍රදේශයේ අස්ථි බිදීමක් සිදුව ඇති අතර ඔහු අද පෙරවරුවේ ශල්‍යකර්මයකට ලක්කරන බව රෝහල් අධ්‍යක්ෂවරයා පැවසුවේය. තේනුක විදානගමගේ මන්ත‍්‍රීවරයා අනතුරට ලක්ව ඇති ආකාරය පිළිබඳ කරුණු අනාවරණය වී නොමැති අතර, ඊයේ රාත‍්‍රී ඔහු මහනුවර ප‍්‍රදේශයේ සාදයකට සහභාගි වී ඇති බව වාර්තා වේ.", "URL": "https://sinhala.adaderana.lk/news.php?nid=31075", "Category": null, "Parent URL": null}