{"Source": "Adaderana", "Timestamp": "January 16, 2017 05:19 pm", "Headline": "ශ්‍රී ලංකා-දකුණු අප්‍රිකා ක්‍රිකට් තරගාවලිය 20 වනදා සිට", "News Content": "ශ්‍රී ලංකාව සහ දකුණු අප්‍රිකාව අතර පන්දුවාර 20යි 20 සහ එක්දින තරගාවලිය ලබන 20 වනදා ආරම්භ වේ. දෙරට අතර පන්දුවාර 20යි 20 තරග 02ක් සහ එක්දින ජාත්‍යන්තර තරග 05ක් පැවැත්වීමට නියමිත අතර පළමු පන්දුවාර 20යි 20 තරගය සෙන්චූරියන්හිදී පැවැත්වීමට නියමිතය. තරගාවලියට සහභාගී වන දකුණු අප්‍රිකා සහ ශ්‍රී ලංකා පන්දුවාර 20යි 20 සංචිත නම් කර ඇති අතර 15 දෙනෙකුගෙන් සමන්විත ශ්‍රී ලංකා සංචිතයෙන් ටෙස්ට් තරගාවලිය ක්‍රීඩා කළ ක්‍රිඩකයින් 09 දෙනෙකු ඉවත් කර තිබීම විශේෂත්වයක් වේ. ශ්‍රී ලංකා සහ දකුණු අප්‍රිකාව අතර මේ දක්වා පන්දුවාර 20යි 20 තරග 06ක් පවත්වා ඇති අතර ඉන් තරග 04ක්ම දකුණු අප්‍රිකානු කණ්ඩායම ජයගෙන ඇත. ඊයේ (15) නිකුත් කළ පන්දුවාර 20යි 20 අයි.සී.සී ශ්‍රේණිගත කිරීම්වලට අනුව දකුණු අප්‍රිකාව 03 වන ස්ථානයේත්, ශ්‍රී ලංකාව 08 වන ස්ථානයෙත් පසු වේ.", "URL": "https://sinhala.adaderana.lk/news.php?nid=68182", "Category": null, "Parent URL": null}