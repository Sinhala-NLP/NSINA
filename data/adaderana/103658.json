{"Source": "Adaderana", "Timestamp": "February 4, 2019 10:45 am", "Headline": "දෙවන තරඟයේ ජයත් කැන්ගරුවන්ට", "News Content": "ශ්‍රී ලංකා කණ්ඩායම සහ ඔස්ට්ට්‍රේලියානු කණ්ඩායම අතර පැවැත්වුණු දෙවන ටෙස්ට් ක්‍රිකට් තරඟය, ලකුණු 366කින් ජයගැනීමට ඔස්ට්‍රේලියානු කණ්ඩායම සමත් විය. කාසියේ වාසිය දිනා පළමුවෙන් පන්දුවට පහර දුන් ඔස්ට්‍රේලියානු කණ්ඩායම පළමු ඉනිම සඳහා ලකුණු 534ක් ලබා ගත් අතර පිළිතුරු ඉනිම ක්‍රිඩා කළ ශ්‍රී ලංකා පිළ ලබා ගත්තේ ලකුණු 215ක් පමණයි. පළමු ඉනිමේ ලකුණු 319ක වාසියත් සමඟ දෙවන ඉනිම ක්‍රීඩා කළ ඔස්ට්‍රේලියානු කඩුලු 3ක් දැවී ලකුණු 196ක් ලබා ගනිමින් තරඟයේ දෙවන ඉනිම ක්‍රීඩා කිරිමට ශ්‍රී ලංකා පිළට ලබා දුන්නේය. ඒ අනුව ලකුණු 516 ක ඉලක්කයක් හඹා යෑම පිටියට පැමිණි ශ්‍රි ලංකා කණ්ඩායමට සියළු දෙනා දෑවී ලබා ගැනීමට හැකි වුයේ ලකුණු 149ක් පමණි. ඒ අනුව තරඟාවලිය 2ට බින්දුවක් ලෙස ජය ගැනීමට ඔස්ට්‍රේලියානු කණ්ඩායමට හැකි විය.", "URL": "https://sinhala.adaderana.lk/news.php?nid=103658", "Category": null, "Parent URL": null}