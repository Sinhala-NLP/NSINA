{"Source": "Adaderana", "Timestamp": "April 26, 2018 07:37 am", "Headline": "කෙටි කාලයක් තුළ ශ්‍රීලනිප සියලු මන්ත්‍රීවරුන් ආණ්ඩුවෙන් ඉවත්වේවි", "News Content": "ඉතා කෙටි කාලයක් තුළ ශ්‍රි ලංකා නිදහස් පක්ෂයේ සියලු මන්ත්‍රීවරුන් ආණ්ඩුවෙන් ඉවත්වනු ඇති බව පාර්ලිමේන්තු මන්ත්‍රී ලක්ෂ්මන් යාපා අබේවර්ධන මහතා පවසයි. ඔහු පෙන්වාදෙන්නේ තමන් ඇතුළු විශ්වාසභංග යෝජනාවට පක්ෂව ඡන්දය ප්‍රකාශ කළ මන්ත්‍රීවරුන් 16 දෙනාට විපක්ෂයේ සිටීමට ශ්‍රී ලංකා නිදහස් පක්ෂ මධ්‍යම කාරක සභාවේ අනුමැතිය හිමිවූ බවය. දින 45ක් ඇතුළත ශ්‍රී ලංකා නිදහස් පක්ෂයේ කඩිනම් ප්‍රතිසංවිධානයක් සිදුකිරීමට ද සැළසුම් කර ඇති බව මාධ්‍ය හමුවක් පවත්වමින් ලක්ෂ්මන් යාපා අබේවර්ධන මන්ත්‍රීවරයා සඳහන් කළේය.", "URL": "https://sinhala.adaderana.lk/news.php?nid=88039", "Category": null, "Parent URL": null}