{"Source": "Adaderana", "Timestamp": "October 5, 2012 11:43 am", "Headline": "කෙත්හේනෙන් වතුර ගන්න අයට පැය 9 ක් වතුර නෑ", "News Content": "කෙත්හේන, ජල පවිත්‍රාගාරයෙන් ජලය සපයන ප්‍රදේශවලට ඉරිදා පැය 9 ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවාහන මණ්ඩලය පවසයි. උදැසන 8.00 සිට පස්වරු 5.00 දක්වා කාලය තුළ එය ක්‍රියාත්මකයි. ඒ අනුව වස්කඩුව, පොතුපිටිය, මොරොන්තුඩුව, කළුතර උතුර සහ කළුතර දකුණ, කටුකුරුන්ද, නාගොඩ, පයාගල, මග්ගොන, බේරුවල, කළුවාමෝදර, මොරගල්ල, දර්ගානගරය, අලුත්ගම, බෙන්තර, බෝඹුවල සහ පිලමිනාවත්ත යන ප්‍රදේශවල ජල සැපයුම අත්හිටුවනු ඇති. කෙත්හේන ජල පවිත්‍රාගාරයට විදුලිබලය සැපයීම අත්හිටුවීම හේතුවෙන් මෙම තීරණය ගත් බව ජාතික ජල සම්පාදන හා ජලාපවාහන මණ්ඩලය සදහන් කළේය.", "URL": "https://sinhala.adaderana.lk/news.php?nid=28032", "Category": null, "Parent URL": null}