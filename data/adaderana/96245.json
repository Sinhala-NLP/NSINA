{"Source": "Adaderana", "Timestamp": "September 17, 2018 09:46 pm", "Headline": "යකඩ යෝධයෙකුට ගැටී මල් කැකුලක් මිලින වෙයි", "News Content": "පුත්තලම කොට්ටුකච්චිය නවෝද්‍යා විද්‍යාලයේ සිසුවියක් පාසල ඇරි නිවස බලා එමින් සිටියදි ජීප් රථයකට යට විමේන් අද (17 ) සවස මරණයට පත්ව ඇති බව පුත්තලම මුලස්ථාන පොලිසිය පවසයි. මෙසේ මරණයට පත්ව ඇත්තේ 9වන වසර අධ්‍යාපනය හදාරමින් සිටි දුනිෂා ඕෂන්දි නැමති 14 හැවිරිදි දැරියකි. තම සො‍ෙහායුරන් දෙදෙනා සමඟ පාසල ඇරි බස් රථයකින් පැමින එයින් බැස නිවස බලා යමින් සිටි දැරිය මෙසේ අනතුරට ලක්ව තිබුනේ කොට්ටුකච්චිය මැල්ලන්කුලම පළුගස්වැව මංසන්දියට ආසන්නයෙදි බව අද දෙරණ වාර්තාකරු පැවසීය. දැරිය තම කුඩා සොහොයුරන් දෙදෙනා මාර්ගය තණ කොල තිරුවේ ආරක්ෂිතව රුගෙන ඇයද එම තිරුවෙම ගමන් කරමින් සිටියදි පසුපසින් පැමිනි කැබ් රථයකට යටවි ඇති බව පොලිසිය පවසයි. ජිප් රථයට දැරිය ගැටි ඇති බවත් අනෙක් දරුවන් දෙදෙනාට කිසිදු අනතුරක් සිදු නොමැති බවත් වාර්තා වේ කෙසේ නමුත් තම සොහොයුරිය ජීප් රථයේ ගැටි අඩි ගනනාවක් ඇතට විසිවන අයුරු මෙම කුඩා දරුවන් දෙදෙනා දැකිමේන් කම්පනයට පත්ව සිිටින බවද අද දෙරණ වාර්තා සඳහන් කළේය. අනතුරට සම්බන්ධ වාහනය කොළඹ බත්තරමුල්ල ප්‍රදේශයේ පදිංචි ව්‍යාපාරිකයකුට අයත් එකක් බවත් මොවුන් නවගත්තේගම ප්‍රදේශයේ ව්‍යාපරික කටයුත්තකට ගොස් ආපසු පුත්තලම බලා යමින් සිටියදි දැරිය ජිප් රථයට යට වි ඇති බව පොලිසිය පවසයි. අනතුර සම්බන්ධව ජීප් රථය පැදවු 23 හැවිරිදි තරුණයකු පුත්තලම මුලස්ථාන පොලිසිය මගින් අත් අඩංගුවට ගෙන ඇත. (ඡායා රූප-හිරාන් පියන්කර)", "URL": "https://sinhala.adaderana.lk/news.php?nid=96245", "Category": null, "Parent URL": null}