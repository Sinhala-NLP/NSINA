{"Source": "Adaderana", "Timestamp": "April 27, 2013 09:24 am", "Headline": "කෝට්ටේ අනවසර පදිංචිකරුවන්ට විකල්ප නිවාස දෙනවා", "News Content": "කෝට්ටේ නාගරික බල ප්‍රදේශයේ අනවසර පදිංචිකරුවන් සඳහා විකල්ප නිවාස ලබාදීමේ ව්‍යාපෘතියක් ස්ථාපිත කරන බව කෝට්ටේ නගරාධිපති ජනක රණවක මහතා පවසයි. කෝට්ටේ මහනගර සභා සීමාව තුළම ඔවුන්ට නිවාස ලබාදෙන බව ඔහු කියයි. ඒ අනුව ලබන දෙසැම්බර් මස 31 වැනිදාට පෙර අදාළ ව්‍යාපෘතියේ ප්‍රථම අදියරේ කටයුතු ආරම්භ කිරීමට නියමිත බව ජනක රණවක මහතා සඳහන් කරයි. කෝට්ටේ මහ නගර සභාව, නාගරික සංවර්ධන අධිකාරිය සමග එක්ව මෙම වැඩපිළිවෙළ ක්‍රියාත්මක කරන බව නගරාධිපතිවරයා පවසයි.", "URL": "https://sinhala.adaderana.lk/news.php?nid=33616", "Category": null, "Parent URL": null}