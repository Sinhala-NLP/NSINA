{"Source": "Adaderana", "Timestamp": "July 27, 2012 09:32 am", "Headline": "ධීවර යාත්‍රාවේ මත්ද්‍රව්‍ය ජාවාරමක්", "News Content": "ධීවර යාත්‍රාවකින් මත්ද්‍රව්‍ය තොගයක් ප්‍රවාහනය කරමින් සිටි සැකකරුවන් හය දෙනෙකු නාවික හමුදාව විසින් අත්අඩංගුවට ගෙන තිබේ. මන්නාරම මුහුදු තීරයේ දී අත්අඩංගුවට ගත් සැකකරුවන් අතර ඉන්දීය ජාතිකයින් දෙදෙනෙකු ද වන බව ඒ පිළිබඳ පරීක්ෂණ සිදුකරන කල්පිටිය පොලිසිය සඳහන් කළේය. නාවික හමුදා භාරයට ගත් ධීවර යාත්‍රාවේ තිබී \"හාන්ස්\" නම් වූ දුම්කොළ කුඩු කිලෝග්‍රෑම් 400 ක් පමණ සහ කේරල ගංජා කිලෝග්‍රෑම් 30 ක් පමණ සොයාගත් බව පොලිසිය පැවසුවේය.", "URL": "https://sinhala.adaderana.lk/news.php?nid=26104", "Category": null, "Parent URL": null}