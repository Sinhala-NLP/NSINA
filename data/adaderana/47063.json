{"Source": "Adaderana", "Timestamp": "October 30, 2014 11:54 am", "Headline": "නුවරඑළියේ පවුල් 337ක් ඉවත් කරයි ", "News Content": "ජාතික ගොඩනැගිලි පර්යේෂණ ආයතනයේ දැණුම්දීමක් මත නුවරඑළිය දිස්ත‍්‍රික්කයේ නායයෑමේ අවදානමක් ඇති ස්ථාන කීපයක පවුල් 337ක් එම ස්ථාන වලින් ඉවත් කර තිබේ. ඒ අනුව පුද්ගලයින් 1200ක පිරිසක් අදාළ ප්‍රදේශවලින් ඉවත් කළ බව වාර්තා වෙයි. නුවරඑළිය දිස්ත‍්‍රික් ලේකම් ඩී.පී.ජී. කුමාරසිරි මහතා සඳහන් කළේ කොත්මලේ, වැවන්ඩන් ප්‍රදේශයෙත්, වළපනේ, ලිඩස්ඩීන් වත්ත ප්‍රදේශයේත්, නුවරඑළිය ලිපකැලේ ප්‍රදේශයෙත් ජීවත්ව සිටි පුද්ගලයින් මෙලෙස එම ස්ථාන වලින් ඉවත් කළ බවයි. අදාළ ප්‍රදේශයෙන් ඉවත් කරන ලද පුද්ගලයින් මේ වන විට තාවකාලික ස්ථාන තුනක රඳවා ඇති බවද ඒ මහතා අද දෙරණට වැඩිදුරටත් සඳහන් කර සිටියේය.", "URL": "https://sinhala.adaderana.lk/news.php?nid=47063", "Category": null, "Parent URL": null}