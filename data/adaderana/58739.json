{"Source": "Adaderana", "Timestamp": "March 30, 2016 10:31 am", "Headline": "නීති විරෝධීව ගිනිඅවි සමඟ 3ක් කොටු", "News Content": "නීති විරෝධීව ගිනි අවි හා උණ්ඩ තොගයක් සමඟ පුද්ගලයින් දෙදෙනෙකු හබරාදූව, උණවටුන ප්‍රදේශයේ දී අත්අඩංගුවට ගෙන තිබේ.හබරාදූව පොලිස් ස්ථානයේ නිලධාරීන් පිරිසක් විසින් ප්‍රදේශයේ නිවසක් පරීක්ෂා කිරීමේදී ගිනි අවි 05ක් හා උණ්ඩ 69ක් මෙලෙස සොයාගෙන ඇති බව සඳහන්ය.අත්අඩංගුවට ගෙන ඇත්තේ උණවටුන හා බොරලැස්ගමුව ප්‍රදේශවල පදිංචි 35 හා 58 හැවිරිදි පුද්ගලයන් දෙදෙනෙකි.සැකකරුවන් ගාල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර ඇල්පිටිය, කහදූව ප්‍රදේශයේදී ටී 56 වර්ගයේ ගිනි අවියක් හා ජීව උණ්ඩ 29ක් සමඟ පුද්ගලයෙකු අත්අඩංගුවට ගෙන තිබේ.අලෙවි කිරීම සඳහා මොටර් රථයකින් රැගෙනයමින් සිටියදී ඔහු අත්අඩංගුවට ගත් බව පොලීසිය පවසයි.", "URL": "https://sinhala.adaderana.lk/news.php?nid=58739", "Category": null, "Parent URL": null}