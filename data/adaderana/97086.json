{"Source": "Adaderana", "Timestamp": "October 3, 2018 07:49 am", "Headline": "නව ආණ්ඩුක්‍රම ව්‍යවස්ථා කෙටුම්පතේ සිංහල-දෙමළ පරිවර්තන අවසන්", "News Content": "මහජන අදහස් ලබාගැනීමෙන් අනතුරුව නව ආණ්ඩුක්‍රම ව්‍යවස්ථාවක් පිලිබඳව සකස් කරන ලද කෙටුම්පත සිංහල හා දෙමළ පරිවර්තන සකස් කර අවසන් බව වාර්තා වේ. ආණ්ඩුක්‍රම ව්‍යවස්ථාව පිළිබඳ මහජන අදහස් ලබාගැනීමේ කමිටුවේ සභාපති ලාල් විජේනායක මහතා සඳහන් කලේ අදාළ කෙටුම්පත මේ මස 11 වනදා පැවැත්වෙන මෙහෙයුම්කාරක සභාවට ඉදිරිපත් කිරීමට බලාපොරොත්තු වන බවයි. මේ අතර පාර්ලිමේන්තුවට ඉදිරිපත් කර ඇති ආණ්ඩුක්‍රම ව්‍යවස්ථාවේ 20 වෙනි සංශෝධනය සම්බන්ධයෙන් විරෝධය පළ කරන බව ශ්‍රී ලංකා විවෘත විශ්වවිද්‍යාලයේ නීති අධ්‍යයන අංශ ප්‍රධානී ජ්‍යෙෂ්ඨ කථිකාචාර්ය නීතීඥ රාජා ගුණරත්න මහතා පැවසයි.", "URL": "https://sinhala.adaderana.lk/news.php?nid=97086", "Category": null, "Parent URL": null}