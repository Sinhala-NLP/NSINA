{"Source": "Adaderana", "Timestamp": "April 17, 2016 11:20 am", "Headline": "වියළි මිරිස්වල ගුණාත්මකභාවය සොයයි", "News Content": "වෙළෙඳපොළේ ඇති වියළි මිරිස්වල ගුණාත්මකභාවය පිළිබඳ විශේෂ පරීක්ෂණයක් සිදුකිරීමට රජය පියවර ගෙන තිබේ.වෙළෙඳපොළේ ඇති වියළි මිරිස්වල ගුණාත්මක භාවයේ ගැටලු පවතින බවට ලැබුණු පැමිණිලිවලට අනුව මෙම පරීක්ෂණය සිදුකිරීමට පියවර ගෙන ඇති බව වාර්තා වෙයි.පාරිභෝගිකයින්ගෙන් සහ රාජ්‍ය නොවන සෞඛ්‍ය සංවිධානවලින් අදාළ පැමිණිලි ලැබී ඇති බව සඳහන්ය.ඒ අනුව වෙළෙඳපොළේ ඇති වියළි මිරිස් නියඳි ලබාගෙන රජයේ රස පරීක්ෂකවරයා වෙත යොමුකිරීමට පියවර ගෙන ඇති බව කර්මාන්ත හා වාණිජ කටයුතු අමාත්‍යාංශ ආරංචි මාර්ග සඳහන් කළේය. රජයේ රස පරික්ෂකවරයාගේ වාර්තාවෙන් අනතුරුව වෙළෙඳපොළේ ඇති වියළි මිරිස්වල ශරීරයට අහිතකර සංඝටක අඩංගු ද යන්න පිළිබඳ තහවුරු කර ගත හැකි වෙයි.", "URL": "https://sinhala.adaderana.lk/news.php?nid=59235", "Category": null, "Parent URL": null}