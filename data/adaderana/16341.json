{"Source": "Adaderana", "Timestamp": "May 26, 2011 12:43 pm", "Headline": "අකුණු සැර වැදීමක් නිසා කම්පනයට ලක්වූ සිසුන් 15 ක් රෝහලේ", "News Content": "පාසලක් ආසන්නයේ සිදුවූ අකුණු සැර වැදීමක් හේතුවෙන් කම්පනයට ලක්වූ සිසුන් 15 දෙනෙකු කළුතර, නාගොඩ රෝහලට ඇතුළත් කර තිබේ. බෙන්තර, ඇලකාක මහා විද්‍යාලයේ සිසුන් ‍පිරිසක් මෙසේ රෝහල් ගත කර ඇති බව අද දෙරණ වාර්තාකරු සඳහන් කළේය. රොහල් ගත කළ සිසුන්ගෙන් බොහෝ පිරිසක් බාහිර රෝගී අංශ‍යෙන් ප්‍රතිකාර ලබා පිටව ගොස් ඇත. කෙසේවෙතත් එක් සිසුවෙකු තවදුරටත් නේවාසිකව ප්‍රතිකාර ලබන බව ‍නාගොඩ රෝහලේ ප්‍රකාශ‍කයෙකු පැවසුවේය.", "URL": "https://sinhala.adaderana.lk/news.php?nid=16341", "Category": null, "Parent URL": null}