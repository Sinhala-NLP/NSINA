{"Source": "Adaderana", "Timestamp": "February 15, 2019 09:45 am", "Headline": "ටිපර් රථයක් මහ මඟ පෙරළෙයි", "News Content": "හබරණ 7 කණුව ප්‍රදේශයේදී ටිපර් රථයක් පෙරළීයාමෙන් අනතුරක් සිදුව තිබේ. අනතුරින් රථයේ රියදුරු සුළු තුවාල ලබා ඇති බව අප වාර්තාකරු සඳහන් කළේය. හබරණ මින්නේරිය ප්‍රධාන මාර්ගයේ හබරණ 7 කණුව දේවාලය ආසන්නයේදී ඊයේ(14) පස්වරු 4ට පමණ මෙම අනතුර සිදුව තිබේ. හබරණ සිට පොළොන්නරුව දෙසට ධාවනය වූ ටිපර් රථයේ රියදුරුට එහි වේගය පාලනය කරගත නොහැකිව මාර්ගයෙන් ඉවතට ධාවනය වී අසල වූ කුඩා ඇළ මාර්ගයකට පෙරළී ගොස් තිබුණි. එම අවස්ථාවේ ප්‍රදේශයේ පැවති අධික වර්ෂාවත් සමඟ මාර්ගයේ ඇති වූ ලිස්සන සුළුභාවය හේතුවෙන් අනතුර සිදුවන්නට ඇති බවමින්නේරිය පොලීසිය සඳහන් කළේය.", "URL": "https://sinhala.adaderana.lk/news.php?nid=104358", "Category": null, "Parent URL": null}