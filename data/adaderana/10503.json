{"Source": "Adaderana", "Timestamp": "August 29, 2010 11:06 am", "Headline": "ගුවන් ‍තොටුපළේ පහසුකම් වැඩිකිරීමට අවධානය ", "News Content": "කටුනායක ජාත්‍යන්තර ගුවන් ‍තොටුපළේ පහසුකම් පුළුල් කිරීම සඳහා රජයේ අවධානය යොමු වී තිබේ. ජාත්‍යන්තර ගුවන්‍‍ තොටුපළක ඇති පහසුකම් සියල්ල කටුනායක ගුවන් තොටුපළේ ස්ථාපිත කරන බව ආර්ථික සංවර්ධන නියෝජ්‍ය අමාත්‍ය ලක්ෂමන් යාපා අබේවර්ධන මහතා ප්‍රකාශ කළේය. සංචාරක ව්‍යාපාරයේ ප්‍රගමනයට ගුවන් තොටුපළේ පහසුකම් නැංවීම අත්‍යවශ්‍ය කරුණක් බව අමාත්‍යවරයා පෙන්වා දෙයි. මේ අතර මත්තල ගුවන් තොටුපළේ ඉදිකිරීම් කටයුතු ද මේ වන විට කඩිනමින් සිදු වන බව ආර්ථික සංවර්ධන නියෝජ්‍ය අමාත්‍ය ලක්ෂ්මන් යාපා අබේවර්ධන මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10503", "Category": null, "Parent URL": null}