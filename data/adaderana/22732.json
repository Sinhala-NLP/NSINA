{"Source": "Adaderana", "Timestamp": "March 11, 2012 10:16 pm", "Headline": " මැ.කො හෙට මැතිවරණ නිරීක්ෂකයින් හමුවෙයි", "News Content": "මැතිවරණ කොමසාරිස් මහින්ද දේශප්‍රිය මහතා සහ මැතිවරණ නිරීක්ෂකයින් අතර හෙට දිනයේ සාකච්ඡාවක් පැවැත්වීමට තීරණය කර තිබේ. හෙට පෙරවරුවේ මැතිවරණ මහ ලේකම් කාර්යාලයේදී මෙම සාකච්ඡාව පැවැත්වෙන බවත්,ඒ සඳහා සියලුම මැතිවරණ නිරීක්ෂණ සංවිධානවල නියෝජිතයින් සහභාගී වනු ඇති බවත් පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. 2011 ඡන්ද හිමි නාම ලේඛනයේ ඡන්ද දායකයින් බහු ලියාපදිංචිවීම පිළිබඳ ගැටලුව මෙහිදී විශේෂ අවධානයකට ලක්වනු ඇති බව සඳහන් වේ.", "URL": "https://sinhala.adaderana.lk/news.php?nid=22732", "Category": null, "Parent URL": null}