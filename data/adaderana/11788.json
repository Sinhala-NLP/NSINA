{"Source": "Adaderana", "Timestamp": "October 28, 2010 12:15 pm", "Headline": "සේනක බිබිලේ ඖෂධ ප්‍රතිපත්තියට සමාන ඖෂධ ප්‍රතිපත්තියක්", "News Content": "මහාචාර්ය සේනක බිබිලේ මහතාගේ ඖෂධ ප්‍රතිපත්තියට සමාන ජාතික ඖෂධ ප්‍රතිපත්තියක් 2011 වසරේදී ගෙන එන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. අද ප්‍රවෘත්ති දෙපාර්තමේන්තුවේ පැවති කැබිනට් තීරණ දැනුම්දීමේ ප්‍රවෘත්ති සාකච්ඡාවට එකතුවෙමින් හෙතෙම මේ බව සඳහන් කළේය. සේනක බිබිලේ ප්‍රතිපත්තිය පදනම් කරගෙන සකස් කර ඇති මෙම ප්‍රතිපත්තිය ක්‍රියාවට නැංවීම එකවර සිදුකළ හැකි කාර්යයක් නොවන බැවින් පියවරෙන් පියවර එය සිදුකරන බව අමාත්‍යවරයා සඳහන් කළේය. ඉහළ ප්‍රතිරූපයක් ඇතිකිරීමේ අරමුණින් හෙද සේවාවට අවශ්‍ය ප්‍රතිපත්තිමය කරුණු ඇතුළත් වන ආකාරයෙන් නව ව්‍යවස්ථාව ඉදිරිපත් කරන බව එහිදී හෙද සේවාවේ ව්‍යවස්ථා සංශෝධනය සම්බන්ධයෙන් අදහස් දක්වමින් අමාත්‍යවරයා පැවසුවේය.", "URL": "https://sinhala.adaderana.lk/news.php?nid=11788", "Category": null, "Parent URL": null}