{"Source": "Adaderana", "Timestamp": "May 26, 2013 08:15 am", "Headline": "බන්ධනගාර නිලධාරියාත් කුඩු ජාවාරමේ", "News Content": "හෙරොයින් ජාවාරමේ නිරතව සිටි බෝගම්බර බන්ධනාගාරයේ නිලධාරියෙකු අත්අඩංගුවට ගෙන තිබේ. ඊයේ පස්වරුවේ සැකකාර නිලධාරීයා අත්අඩංගුවට ගත් බව බන්ධනාගාර දෙපාර්තමේන්තුව සඳහන් කළේය. බන්ධනාගාර පරිපාලනයට ලැබුණු තොරතුරක් අනුව සිදුකළ විමර්ශනයක ප්‍රතිඵලයක් ලෙස අදාළ නිලධාරියා අත්අඩංගුවට ගැනීමට හැකිව තිබේ. අත්අඩංගුවට ගන්නා අවස්ථාවේ දී අදාළ නිලධාරීයා ළඟ හෙරොයින් තිබී ඇති අතර ඒවායේ වටිනාකම මෙතෙක් ගණන් බලා නැත. සැකකාර නිලධාරියා වැඩිදුර විමර්ශන කටයුතු සඳහා මත්ද්‍රව්‍ය නාශක කාර්යාංශය වෙත භාරදී තිබේ.", "URL": "https://sinhala.adaderana.lk/news.php?nid=34388", "Category": null, "Parent URL": null}