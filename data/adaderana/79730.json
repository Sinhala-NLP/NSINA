{"Source": "Adaderana", "Timestamp": "November 10, 2017 10:54 pm", "Headline": "ආණ්ඩුව ගුවන් සේවයේ බර බිමින් තියයි", "News Content": "ශ්‍රී ලංකන් ගුවන් සේවයේ බර මින් ඉදිරියට රජය දැරීමට සූදානම් නැතැයි මුදල් හා ජනමාධ්‍ය අමාත්‍ය මංගල සමරවීර මහතා පවසයි. අද පාර්ලිමේන්තු සංකීර්ණයේ පැවැති මාධ්‍ය හමුවකට සහභාගීවෙමින් අමාත්‍යවරයා මේ බව කියා සිටියේය. අයවැය ඉදිරිපත් කිරීමෙන් පසු ජනමාධ්‍ය දැනුවත් කිරීම සඳහා මෙම මාධ්‍ය හමුව කැඳවා තිබුණි. මෙහිදී අඳහස් දැක් වූ මුදල් හා ජනමාධ්‍ය අමාත්‍යාංශයේ ජේෂඨ උපදේශක මනෝ තිත්තවැල්ල මහතා අඳහස් දක්වමින් සඳහන් කළේ, ශ්‍රී ලංකන් ගුවන් සේවය ඉතා ඉක්මනින් ප්‍රතිව්‍යුහගත කරන බවයි. ඉදිරි මාස තුන තුළ මෙය සිදුකරන බවත් රජයට බරක් නොවන ලෙස ඉදිරියට තබා ගැනීමට සැලසුම් කරන බවත්ය. කෙසේ හෝ රජය බර දරා නොගන්නා බවත් ඒ සඳහා උපදෙශකවරු පත් කිරීමට බලාපොරොත්තු බව ද ඔහු පැවසීය. මේ පිළිබඳව කැබිනට් මණ්ඩලය විසින් අවසන් තීරණය ගනු ඇතැයි ද මනෝ තිත්තවැල්ල මහතා වැඩිදුරටත් සදහන් කළේය.", "URL": "https://sinhala.adaderana.lk/news.php?nid=79730", "Category": null, "Parent URL": null}