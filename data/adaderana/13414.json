{"Source": "Adaderana", "Timestamp": "January 11, 2011 11:49 am", "Headline": "ඕස්ට්‍රේලියාවේ ගංවතුරෙන් විපතට පත් ජනයාට ශ්‍රී ලංකාවෙන් තේ කොළ ආධාර ", "News Content": "ඕස්ට්‍රේලියාවේ ක්වීන්ස්ලන්ත ප්‍රාන්තයට බලපා ඇති දැඩි ගංවතුර තත්ත්වය හේතුවෙන් පීඩාවට පත් ජනතාව වෙනුවෙන් සහනාධාරයක් ලෙස ශ්‍රී ලංකා රජය විසින් තේ කොළ තොගයක් ප්‍රදානය කර තිබේ. ක්වීන්ස්ලන්තයට බලපෑ මෙම ගංවතුර තත්ත්වය නිසා වැඩි ඕස්ට්‍රේලියානු ජාතිකයින් පිරිසක් විපතට පත්ව ඇත. විදේශ කටයුතු අමාත්‍ය ජී එල් පීරිස් මහතා විසින් මෙම තේ කොළ තොගය ඊයේ(10) එම අමාත්‍යාංශයේදී වැඩ බලන ඕස්ට්‍රේලියානු මහ කොමසාරිස් සොෆියා මැක්ල්න්ටයිරේ මෙනෙවිය වෙත බාර දී ඇති බව සඳහන්ය. ශ්‍රී ලංකාව හා ඕස්ට්‍රේලියාව අතර සහයෝගීතාවය තවදුරටත් වර්ධනය කිරීම සඳහා මෙම ප්‍රදානය ඉවහල් වනු ඇති බව ද මෙහිදී අදහස් දැක්වූ විදේශ කටයුතු අමාත්‍යවරයා ප්‍රකාශ කර තිබේ.", "URL": "https://sinhala.adaderana.lk/news.php?nid=13414", "Category": null, "Parent URL": null}