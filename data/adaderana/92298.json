{"Source": "Adaderana", "Timestamp": "July 10, 2018 12:40 pm", "Headline": "අළුවෙල රක්ෂිතයේ ගින්නක් - අක්කර 100ක් විනාශයි", "News Content": "හාලිඇල, මොරතොට ප්‍රදේශයේ අළුවෙල රක්ෂිතයේ හට ගත් විශාල ගින්නක් හේතුවෙන් එම රක්ෂිතයේ අක්කර සියයක භූමි ප්‍රමාණයක් විනාශ වී ඇති බව අද දෙරණ වාර්තාකරු පවසයි. ඊයේ(09) දහවල් කාලයේ මෙම ගින්න හට ගෙන ඇති අතර අද(10) උදෑසන වනතුරු ගින්න පැවති බව අප වාර්තාකරු සඳහන් කළේය. මේ අතර ගින්නට මැදි වීම නිසා රක්ෂිතයේ වන සතුන් සහ ශාක රැසක් ද විනාශ වී ඇති බව වාර්තා වෙයි. මිනිස් ක්‍රියාකරකම් හේතුවෙන් මෙම ගිනන් හටගෙන ඇති අතර මෙම ගින්න මැඩ පැවැත්වීමට කිසිදු බලධාරියෙක් පියවර ගෙන නොමැති බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=92298", "Category": null, "Parent URL": null}