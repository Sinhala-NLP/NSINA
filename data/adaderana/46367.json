{"Source": "Adaderana", "Timestamp": "September 27, 2014 05:20 pm", "Headline": "ජයලලිතා වසර හතරකට හිරේ - මහ ඇමතිනී ධූරයත් අහිමිවෙයිද?", "News Content": "ඉන්දියාවේ තමිල්නාඩු මහ ඇමතිනි ජයලලිතා ජයරාම් මහත්මියට වසර හතරක සිර දඬුවම් බැංගලෝර් අධිකරණය විසින් නියම කර තිබේ. අයථා ලෙස සිය වත්කම් හෙළි කිරීම සම්බන්ධයෙන් ජයලලිතා ජයරාම් මහත්මියට චෝදනා එල්ල වී ති‍බුණි. ඉන්දියාවේ දුෂණ වැළැක්වීමේ පනත යටතේ අදාළ තීන්දුව ලබා දී ඇති බව ඉන්දීය මාධ්‍ය වාර්තා ක‍ළේය. අවුරුදු 18ට පෙර එල්ල කරන ලද චෝදනාවකට මෙසේ ජයලලිතා ජයරාම් මහත්මියට දඬුවම් එල්ල වී ඇති බව ඉන්දීය මාධ්‍ය වැඩිදුරටත් වාර්තා කළේය. අදාළ තීන්දුව හේතුවෙන් ඉන්දියාවේ තමිල්නාඩු ප්‍රාන්තයේ මහ ඇමතිනි ධූරයද ජයලලිතා ජයරාම් මහත්මියට ඇතැම් විට අහිමිවීමට ඉඩ ඇති බවද විදේශ පුවත් වාර්තා කරයි.", "URL": "https://sinhala.adaderana.lk/news.php?nid=46367", "Category": null, "Parent URL": null}