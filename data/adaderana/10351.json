{"Source": "Adaderana", "Timestamp": "August 21, 2010 09:17 am", "Headline": "පැන ගිය රැඳවියා වෙඩි පහරින් මරුදකී", "News Content": "බෝගම්බර බන්ධනාගාරයේ රැඳවියෙකු බන්ධනාගාර ‍නිලධාරියෙකුගේ වෙඩි පහරින් ජීවිතක්ෂයට පත්ව තිබේ. අද අලුයම බෝගම්බර බන්ධනාගාරයෙන් රක්ෂිත බන්ධනාගාර ගතව සිටි රැඳවියන් දෙදෙනෙකු පළායාමට උත්සහ දරා ඇති බව බන්ධනාගාර කොමසාරිස් මේජර් ජෙනරාල් වි.ආර්. ද සිල්වා මහතා පැවසුවේය. එම අවස්ථාවේ දී බන්ධනාගාර නිලධාරීන් විසින් සිදුකළ වෙඩි තැබීමෙන් එයින් එක් රැඳවියෙකු මියගොස් ඇති බව මේජර් ජෙනරාල් වී.ආර්. ද සිල්වා මහතා කියා සිටියේය. පළාමට උත්සහ දැරූ අනෙක් රැඳවියා බන්ධනාගාර නිලධාරීන් විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=10351", "Category": null, "Parent URL": null}