{"Source": "Adaderana", "Timestamp": "March 31, 2016 12:31 pm", "Headline": "මිලියන 125 අල්ලසට රේගු අධිකාරීන් 2ට ඇප ", "News Content": "රුපියල් මිලියන 125ක අල්ලස් මුදලක් ලබා ගැනීමේ සිද්ධිය සම්බන්ධයෙන් රක්ෂිත බන්ධනාගාර ගතව සිටි රේගු අධිකාරීවරුන් දෙදෙනෙකු ඇප මත මුදාහැරීමට කොළඹ මහේස්ත්‍රාත් අධිකරණය නියෝග කර තිබේ.රුපියල් ලක්ෂ දෙකක මුදල් ඇප සහ රුපියල් ලක්ෂ 50ක් බැඟින් වු ශරීර ඇප දෙකක් මත ඔවුන් දෙදෙනා මුදාහැරීමට කොළඹ ප්‍රධාන මහේස්ත්‍රාත් ගිහාන් පිලිපිටිය මහතා නියෝග කළ බව අද දෙරණ අධිකරණ වාර්තාකරු කේ.එස්.උදය කුමාර් සඳහන් කළේය.රුපියල් මිලියන 125ක අල්ලස් මුදලක් ලබා ගැනීමේ සිද්ධිය සම්බන්ධයෙන් මීට පෙර රේගු අධිකාරීවරුන් තිදෙනෙකු අත්අඩංගුවට ගෙන ඇප මත මුදාහැරුණි.", "URL": "https://sinhala.adaderana.lk/news.php?nid=58783", "Category": null, "Parent URL": null}