{"Source": "Adaderana", "Timestamp": "March 8, 2018 05:38 pm", "Headline": "විදේශිකයන්ට ඇඳිරි නීතියෙන් බාධාවක් නෑ", "News Content": "මහනුවර දිස්ත්‍රික්කයට පනවා ඇති ඇදිරි නීතිය විදෙස් සංචාරකයන්ට මහනුවර දිස්ත්‍රික්කයේ සංචාරය කිරීමට බාධාවක් නොවන බව සංචාරක මණ්ඩලය පවසයි. ඇඳිරි නීතිය පනවා ඇති මහනුවර දිස්ත්‍රික්කයේ සංචාරය කරන සංචාරකයින්ට තමන් සතු විදෙස් ගමන් බලපත්‍රය ඇඳිරි නීති බලපත්‍රයක් ලෙස භාවිතා කර මහනුවර නගරයේ සංචාරය කිරීමේ හැකියාව පවතින බව ඔවුන් ප්‍රකාශ කරයි. කෙසේ වෙතත් මහනුවර තත්ත්වය මේ වන විට යහපත් අතට හැරෙමින් පවතින බවත් ගතවූ පැය 24 තුළ කිසිඳු ප්‍රචන්ඩකාරී සිදුවීමටක් වාර්තා නොවන බවද සංචාරක මණ්ඩලය ප්‍රකාශ කරයි. කෙසේ නමුත් පූර්ව ආරක්ෂක පියවරක් ලෙස අද පස්වරු 6 සිට හෙට උදෑසන 6 දක්වා කාලය තුළ නැවත ඇඳිරි නීතිය පනවා තිබේ.", "URL": "https://sinhala.adaderana.lk/news.php?nid=85379", "Category": null, "Parent URL": null}