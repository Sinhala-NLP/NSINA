{"Source": "Adaderana", "Timestamp": "February 8, 2011 10:21 am", "Headline": "බිත්තර මිලියන 4 යි-ලොකු ලූනු කිලෝ ලක්ෂ 2 යි", "News Content": "ආනයනය කරන ලද බිත්තර සහ ලොකු ලූනු සතොස ‍අලෙවි සැල් මඟින් බෙදා හැරීමේ කටයුතු ආරම්භ කර ඇති බව සමූපකාර හා අභ්‍යන්තර වෙළඳ කටයුතු අමාත්‍ය ජොන්ස්ටන් ප්‍රනාන්දු මහතා පවසයි. වෙළඳුන්ට බිත්තර සහ ලූනු තොග වශයෙන් ලබා ගැනීමට ද මෙහි දී අවස්ථාව ලබා දී ඇති බව අමාත්‍යවරයා පවසයි. බිත්තර මිලියන 4ක් සහ ලොකු ලූනු කිලෝ ලක්ෂ 2ක් මේ වන විට අමාත්‍යාංශය සතුව ඇති බව වාර්තා වේ. බිත්තර තොග මිල රුපියල් 11ක් වන අතර සිල්ලර මිල රුපියල් 12ක් වේ. ආනයනය කළ ලොකු ලූනු කිලොවක් රුපියල් 129කට සතොසින් මිල දී ගත හැකි අතර එහි තොග මිල රුපියල් 105ක් බව සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. මීට අමතරව ඉදිරියේ දී පකිස්ථානයෙන් තවත් ලූනු තොග මෙරටට ගෙන්වීමට බලාපොරොත්තු වන බව ද ජොන්ස්ටන් ප්‍රනාන්දු අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=14074", "Category": null, "Parent URL": null}