{"Source": "Adaderana", "Timestamp": "September 12, 2012 09:00 am", "Headline": "රොබට් ඕ.බේලේක් අද දිවයිනට", "News Content": "දකුණු හා මධ්‍යම ආසියානු කටයුතු පිළිබඳ අමෙරිකානු රාජ්‍ය ලේකම් රොබට් ඕ.බේලේක් මහතා අද (12) දිවයිනට පැමිණීමට නියමිතව තිබේ. තෙදින නිළ සංචාරයක් සඳහා හෙතෙම ශ‍්‍රී ලංකාවට පැමිණෙන බව විදේශ කටයුතු අමාත්‍යංශය පැවසුවේය. මෙරට රැඳී සිටින කාලය අතරතුර දී රොබට් ඕ.බේලේක් මහතා විදේශ අමාත්‍ය මහාචාර්ය ජී.එල්.පීරිස් මහතා ඇතුළු රාජ්‍ය තාන්ත‍්‍රිකයින් හමුවී සාකච්ජා කිරීමට අපේක්ෂා කරනු ඇති බව වාර්තා වේ. එහිදී උගත් පාඩම් හා ප‍්‍රතිසන්ධාන කොමිසමේ නිර්දේශ ක‍්‍රියාත්මක කිරීමට අදාළ ක‍්‍රියාකාරී සැලැස්ම පිළිබඳව ද අවධානය යොමු කරනු ඇති. එමෙන්ම මෙරට ව්‍යාපාරිකයින්ගේ හමුවකට ද රොබට් ඕ.බේලේක් මහතා සහභාගීවීමට නියමිත බව සඳහන්ය. නේපාලයේ කත්මන්හි පසුගිය දෙදින තුළ සංචාරයක නිරත වූ හෙතෙම පසුව මාලදිවයිනේ මාලේ නගරයේ ද සංචාරයක නිරතවිණි.", "URL": "https://sinhala.adaderana.lk/news.php?nid=27334", "Category": null, "Parent URL": null}