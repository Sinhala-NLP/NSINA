{"Source": "Adaderana", "Timestamp": "August 1, 2017 04:48 pm", "Headline": "  කොළඹ වරායේ නැගෙනහිර පර්යන්තය කාටවත් දෙන්නේ නෑ", "News Content": "කොළඹ වරායේ නැගෙනහිර පර්යන්තය වෙනත් පාර්ශවයකට ලබා නොදෙන බව ජනාධිපති මෛත්‍රීපාල සිරිසේන මහතා පවසයි.කොළඹ වරායේ නැගෙනහිර පර්යන්තය පෞද්ගලිකකරණය කරන බවට පසුගිය කාලයේ දැඩි කතාබහක් ඇති වී තිබුණි.ශ‍්‍රී ලංකා වරාය අධිකාරියේ අද (01) පැවැති රැස්වීමක් අමතමින් ජනාධිපතිවරයා මේ බව සඳහන් කළේය.මේ අතර කොළඹ වරායේ නැගෙනහිර පර්යන්තය ඉන්දියාවට ලබා දෙන බවට පැතිර යන වාර්තාවල කිසිඳු සත්‍යතාවක් නොමැති බව වරාය හා නාවික කටයුතු නියෝජ්‍ය අමාත්‍ය නිශාන්ත මුතුහෙට්ටිගම මහතා සඳහන් කළේය. මේ අතර හම්බන්තොට වරාය සම්බන්ධයෙන් චීනය සමඟ අත්සන් කරන ලද සංශෝධිත ගිවිසුම අමාත්‍ය මණ්ඩලයට ඉදිරිපත් කර තිබේ.මහින්ද සමරසිංහ මහතා සඳහන් කළේ අවශ්‍ය නම් මෙම ගිවිසුම පාර්ලිමේන්තුව තුළ විවාදයට ගැනීමට පක්ෂ නායකයින්ට හැකියාව පවතින බවයි.", "URL": "https://sinhala.adaderana.lk/news.php?nid=75867", "Category": null, "Parent URL": null}