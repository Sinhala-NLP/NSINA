{"Source": "Adaderana", "Timestamp": "March 20, 2012 02:12 pm", "Headline": "තරුණයාට වෙඩිතැබුවාට සැකපිට දෙදෙනෙක් අත්අඩංගුවේ", "News Content": "ඇහැළියගොඩ , කැලුම්පිටිය මෙලන්ගල්ල ප්‍රදේශයේ 17 හැවිරිදි තරුණයෙකු වෙඩි තබා ඝාතනය කිරීමේ සිද්ධියක් සම්බන්ධයෙන් පොලිස් පරීක්ෂණ ආරම්භ කර තිබේ. ඊයේ සිදු වූ මෙම වෙඩි තැබීමට සම්බන්ධ බවට සැකපිට පුද්ගලයන් දෙදෙනෙකු අත්අඩංගුවට ගත් බව පොලිසිය සඳහන් කරයි. ඉන් ප්‍රධාන සැකකරු සහ මියගිය තරුණයාගේ මව සමඟ පැවති සබඳතාවක් හේතුවෙන් හටගත් ආරවුලක් දුරදිග යාමෙන් වෙඩි තැබීම සිදුව ඇති බව මූලික පරීක්ෂණ වල දී අනාවරණය වී ඇත. වෙඩි තැබීම සඳහා යොදා ගෙන ඇති බෝර 12 ගිනි අවියක් ද පොලිසිය භාරයට ගෙන තිබේ. මෘත ශරීරය අවිස්සාවේල්ල රෝහලේ තැන්පත් කර ඇති අතර පශ්චාත් මරණ පරීක්ෂණය අද පැවැත්වෙන බව ඇහැලියගොඩ පොලිසිය සඳහන් කරයි.", "URL": "https://sinhala.adaderana.lk/news.php?nid=22924", "Category": null, "Parent URL": null}