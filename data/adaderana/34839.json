{"Source": "Adaderana", "Timestamp": "June 11, 2013 04:50 pm", "Headline": " අධ්‍යක්ෂකවරයාගෙන් සාමාන්‍යාධිකාරීවරයාට ප්‍රහාරයක්", "News Content": "නාත්තන්ඩිය විවිධසේවා සමූපකාර සමිතියේ අධ්‍යක්ෂකවරයෙකු විසින් සිදු කළ පහරදීමක් හේතුවෙන් එම සමූපකාරයේ සාමාන්‍යාධිකාරීවරයා මාරවිල මූලික රෝහලට ඇතුළත් කර තිබේ. අද(11) දහවල් සාමාන්‍යාධිකාරීවරයාගේ රාජකාරී කාමරය තුළ දී මෙම පහරදීම සිදු කර ඇති බව සඳහන් වේ. අදාළ පහරදීම සම්බන්ධයෙන් සාමාන්‍යාධිකාරීවරයා මාරවිල පොලීසියේ පැමිණිල්ලක් ද සිදු කර ඇත. කෙසේ වෙතත් මෙම පහරදීමෙන් අනතුරුව පහර දුන් බව කියන අධ්‍යක්ෂකවරයා ප්‍රදේශයෙන් පලාගොස් ඇති බව පොලීසිය සදහන් කරයි. මරවිල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34839", "Category": null, "Parent URL": null}