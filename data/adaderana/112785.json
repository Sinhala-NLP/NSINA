{"Source": "Adaderana", "Timestamp": "June 26, 2019 11:57 am", "Headline": "ෆ්ලොරීඩාහි ගින්නකින් අක්කර 18,000 ක් දැවෙයි", "News Content": "අමෙරිකාවේ ෆ්ලොරිඩා හි එවන්ග්ලෑඩ්ස් ජාතික වනෝද්‍යානයේ ගින්නක් හටගෙන තිබේ. ගින්නෙන් වනෝද්‍යානයේ අක්කර 18 000ක පමණ භූමි ප්‍රමාණයක් ගිනිගෙන දැවී විනාශ වී යන බව විදෙස් මාධ්‍ය වාර්තා කළේය. පසුගිය ඉරිදා ඇති වූ දැවැන්ත අකුණු පහරක් හේතුවනේ ගින්න හටගෙන ඇති අතර එය නිවාදැමීම සදහා මහා පරිමාණ වැඩපිළිවෙලක් ක්‍රියාත්මක කිරීමට අමෙරිකානු ගිනි නිවන අංශ කටයුතු කරමින් සිටියි. ලැව්ගිනි ෆ්ලොරිඩා ප්‍රාන්තයට නුහුරු අත්දැකීමක් නොවන අතර පසුගිය වසරේදී ඇති වූ දැවැන්ත ලැව්ගිනි හේතුවෙන් පුද්ගල හා දේපොළ හානි රැසක් සිදුවිය.", "URL": "https://sinhala.adaderana.lk/news.php?nid=112785", "Category": null, "Parent URL": null}