{"Source": "Adaderana", "Timestamp": "September 11, 2018 06:11 pm", "Headline": "ඇඳුමට ගිනි ඇවිලී පාසල් සිසුවියට බරපතළ තුවාල ", "News Content": "ඇඳුමට ගිනි ඇවිලුණු පාසල් සිසුවියක් බරපතළ පිලිස්සුම් තුවාල සහිතව අද (11) පස්වරුවේ බගවනතලාව ප්‍රාදේශිය රෝහලට ඇතුළත් කල බව බගවන්තලාව පොලිසිය පවසයි. බගවන්තලාව පොලිස් වසමට අයත් කැම්පියන් වත්ත ඉහළ කොටසේ සිසුවියගේ නිවසේ මුළුතැන්ගේ ලිප ළඟ සිටියදි පාසල් සිසුවිය ඇඳ සිටි සායට ගිනි ඇවිලි සිසුවිය කෑ ගසමින් සිටින අවස්ථාවේ ප්‍රදේශවාසින් විසින් සිසුවියගේ ඇඟේ ඇවිලෙමින් තිබු ගින්න නිවා ඇයව රෝහල් ගත කර ඇත. අද (11) පස්වරු 4.30 ට පමණ සිසුවියගේ සිරුරට ගිනි ඇවිලි ඇති බව පොලීසිය කියා සිටියේය. කැමිපියන් දෙමළ මහ විද්‍යාලයේ 7 වසරේ අධ්‍යාපනය ලබන මෙම සිසුවියගේ මව කොළඹ ප්‍රදේශයේ රැකියාවකට නිරතව සිටින බවත්, ගින්න හට ගන්නා අවස්ථාවේ සිසුවියගේ පියා වත්තේ වැඩට ගොස් සිටි බවත්, අනාවරණය වී තිබේ. කෙසේ වෙතත් සිදුවීම වෙන අවස්ථාවේ දී නිවසේ සිට ඇත්තේ පිළිස්සීමට ලක්වු දැරිය හා ඇයගේ සොහොයුරිය බව ප්‍රදේශවාසීන් පවසයි. සිද්ධිය සම්බන්ධයෙන් බගවන්තලාව පොලිසිය පරික්ෂණ පවත්වයි.", "URL": "https://sinhala.adaderana.lk/news.php?nid=95934", "Category": null, "Parent URL": null}