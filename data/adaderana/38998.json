{"Source": "Adaderana", "Timestamp": "November 21, 2013 09:55 am", "Headline": "පොල්පිතිගම සමුපාකාර සමිතියේ සභාපතිවරයා අත්අඩංගුවට ", "News Content": "පොල්පිතිගම සමුපාකාර සමිතියේ සභාපතිවරයා අල්ලස් හෝ දුෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබේ. රුපියල් ලක්ෂයක මුදලක් අල්ලස් වශයෙන් ලබා ගන්නා අවස්ථාවේ සභාපතිවරයා සහ සමුපකාරයේ ගණකාධිකාරිවරයා මෙලෙස අත්අඩංගුවට ගත් බව අල්ලස් කොමිසම සඳහන් කළේය. කොන්ත්‍රාත්කරුවෙකුගෙන් අදාළ මුදල චෙක්පතකින් ලබා ගන්නා අවස්ථාවේ ඊයේ(20) දහවල් මොවුන් අත්අඩංගුවට ගෙන තිබේ. සැකකරුවන් අද(21) කුරුණෑගල මහේස්ත්‍රාත් අධිකරණයට ඉදිරිපත් කිරිමට නියමිත බව අල්ලස් කොමිසම සඳහන් කළේය.", "URL": "https://sinhala.adaderana.lk/news.php?nid=38998", "Category": null, "Parent URL": null}