{"Source": "Adaderana", "Timestamp": "October 7, 2016 08:33 am", "Headline": " ඉන්දීය ව්‍යවසායකයින් පිරිසක් මෙරට සංචාරයකට සැරසෙයි", "News Content": "නව ආයෝජන අවස්ථා පිළිබඳ සොයා බැලීම සඳහා ඉන්දියාවේ ප්‍රධාන පෙළේ ව්‍යවසායකයින් පිරිසක් ලබන සතියේ මෙරට සංචාරයක නිරත වෙයි.ඉන්දීය කර්මාන්ත ෆෙඩරේෂනයේ සභාපති ආචාර්ය නවුෂාද් ෆෝබ්ස් මහතා, අග්‍රාමාත්‍ය රනිල් වික්‍රමසිංහ මහතා සමග පැවති විශේෂ සාකච්ඡාවකදී මේ පිළිබඳ ප්‍රකාශ කර තිබේ.මීට අමතරව ඉදිරි මාස කිහිපය තුළදී හඳුනාගත් ක්ෂේත්‍රයන් නියෝජනය කරන තවත් ව්‍යවසායකයින් පිරිසක් ශ්‍රී ලංකාවට එවීමට කටයුතු කරන බව ෆෝබ්ස් මහතා ප්‍රකාශ කළ බව අග්‍රාමාත්‍ය කාර්යාලය නිකුත් කළ නිවේදනයක දැක්වෙයි.ඉන්දීය කර්මාන්ත ෆෙඩරේෂනය නියෝජනය කරන ව්‍යවසායකයින් පිරිසක්ද එහිදී අග්‍රාමාත්‍ය රනිල් වික්‍රමසිංහ මහතා හමුවී ඇති අතර මෙරට ආයෝජන සිදු කිරීමේදී මුහුණදීමට සිදුවන ප්‍රායෝගික ගැටළු සම්බන්ධයෙන් ඔවුන් අග්‍රාමාත්‍යවරයා වෙත කරුණු දක්වා තිබේ.", "URL": "https://sinhala.adaderana.lk/news.php?nid=64784", "Category": null, "Parent URL": null}