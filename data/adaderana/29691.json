{"Source": "Adaderana", "Timestamp": "December 4, 2012 07:50 am", "Headline": "ගුරු, විදුහල්පතිවරුන් අසනීප වෙයි", "News Content": "ඉල්ලීම් 6 ක් මුල්කර ගනිමින් අද (04) දිනයේ ගුරු විදුහල්පති වෘත්තීය සමිති අසනීප නිවාඩු වාර්තා කිරීමේ වෘත්තීය සමිති ක්‍රියාමාර්ගයක් ආරම්භ කර තිබේ. මෙම වෘත්තීය සමිති ක්‍රියාමාර්ගයට වෘත්තීය සමිති 13 ක් සහභාගී වන බව ලංකා ගුරු සේවා සංගමයේ ලේකම් මහින්ද ජයසිංහ මහතා සඳහන් කළේය. කෙසේ වෙතත් අදාළ ගැටලුවලට විසඳුම් ලබා දී තිබියදීත් මෙවැනි වෘත්තීය සමිති ක්‍රියාමාර්ගයක නිරතවීම අසාධාරණ බව ශ්‍රී ලංකා නිදහස් ගුරු සංගමයේ සභාපති වසන්තා හඳපාන්ගොඩ මහත්මිය සඳහන් කළාය. මෙම වෘත්තීය සමිති ක්‍රියාමාර්ගය කඩාකප්පල් කිරීමට ආණ්ඩුව විවිධ අසත්‍ය ප්‍රචාර ගෙන යන බවට මහින්ද ජයසිංහ මහතා පවසන අතර මෙය ආණ්ඩුව අපහසුතාවයට පත් කිරීමට විපක්ෂයේ ඇතැම් දේශපාලන පක්ෂ ගෙන යන වැඩපිළිවෙලක් බව වසන්තා හඳපාන්ගොඩ මහත්මිය පවසයි.", "URL": "https://sinhala.adaderana.lk/news.php?nid=29691", "Category": null, "Parent URL": null}