{"Source": "Adaderana", "Timestamp": "July 20, 2011 03:14 pm", "Headline": "අත යටින් ගාණ ඉල්ලූ කළමනාකාර සහකාරවරයා මාට්ටු", "News Content": "අල්ලස් ලබාගැනීමේ චෝදනා මත වේයන්ගොඩ නයිවල උසස් තාක්ෂණ ආයතනයේ කළමනාකාර සහකාරවරයෙකු අල්ලස් කොමිසම විසින් අත්අඩංගුවට ගෙන තිබේ. එම කොමිසමේ ප්‍රකාශකයෙකු සඳහන් කළේ ගම්පහ, දිවුලපිටි‍යේ පදිංචිකරුවෙකුගෙන් රුපියල් තුන් දහසක අල්ලසක් ඉල්ලා එය ලබාගන්නා අවස්ථාවේ වැටලීම සිදුකළ බව එම කොමිසමේ ප්‍රකාශකයෙක් සඳහන් කළේය. නයිවල උසස් තාක්ෂණ ආයතනයේ ආරක්ෂක සේවා සැපයීම වෙනුවෙන් පැමිණිලිකරු තැන්පත් කර තිබූ රුපියල් 75,000 ක මුදල, මුදාහැරීම සඳහා සැකකරු විසින් මෙම අල්ලස ඉල්ලා තිබේ. අත්අඩංගුවට පත්වූ සැකකරු අත්තනගල්ල මහේස්ත්‍රාත්වරයා හමුවට ඉදිරිපත් කරන බව අල්ලස් කොමිසම සඳහන් කරයි.", "URL": "https://sinhala.adaderana.lk/news.php?nid=17527", "Category": null, "Parent URL": null}