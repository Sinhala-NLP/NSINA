{"Source": "Adaderana", "Timestamp": "September 30, 2011 04:54 pm", "Headline": "පුත්තලමේදී ගංජා සමග එක් අයෙක් අත්අඩංගුවට", "News Content": "පුත්තලම, පාලවිය ප්‍රදේශයේ දී ගංජා ග්‍රෑම් 850ක් සමග පුද්ගලයෙකු සුරාබදු දෙපාර්තමේන්තු විසින් අත්අඩංගුවට ගෙන තිබේ. ගංජා අලෙවිකළ කාන්තාවක් අත්අඩංගුවට ගැනීමෙන් පසු ඇයගෙන් ලද තොරතුරකට අනුව අදාළ පුද්ගලයා අත්අඩංගුවට ගැනීමට හැකි වූ බව සුරාබදු දෙපාර්තමේන්තුවේ සුරාබදු අධිකාරී ප්‍රභාත් ජයවික්‍රම මහතා සඳහන් කළේය. ගංජා අලෙවි කළ එම කාන්තාව ළඟ තිබී ද ග්‍රෑම් 50ක ප්‍රමාණයක් ගංජා සොයාගෙන ඇත. සුරාබදු දෙපාර්තමේන්තුවේ නිලධාරීන් පුත්තලම ප්‍රදේශයට ගොස් අදාළ පුද්ගලයා ඊයේ(29) රාත්‍රීයේ අත්අඩංගුවට ගත් බව ප්‍රභාත් ජයවික්‍රම මහතා සඳහන් කළේය. මොහු ළඟ තිබී සොයා ගැනීමට හැකි වුයේ කේරළ ගංජා තොගයක් බව ප්‍රභාත් ජයවික්‍රම මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19064", "Category": null, "Parent URL": null}