{"Source": "Adaderana", "Timestamp": "January 28, 2012 01:10 pm", "Headline": "පිළියන්දල රෝහලේ කාර්යය මණ්ඩලය සේවයෙන් ඉවත්වෙයි", "News Content": "පිළියන්දල රෝහලේ වෛද්‍යවරුන් ඇතුළු කාර්යය මණ්ඩලය අද(28) දිනයේ සියලු සේවා කටයුතුවලින් ඉවත් වී තිබේ. ඊට හේතුවී ඇත්තේ රෝහලේ ඊ‍යේ(27) දිනයේ හටගත් ගැටලු සහගත තත්ත්වයක් බව රජයේ‍ වෛද්‍ය නිලධාරීන්ගේ සංගමයේ ලේකම් වෛද්‍ය චන්දික එපිටකඩුව මහතා පැවසුවේය. වෛද්‍යවරියකට බැනවැදීම සහ තවත් පුද්ගලයෙකු කලහකාරී ලෙස හැසිරීම මත මෙම තත්ත්වය ඇතිවූ බව ඒ මහතා පෙන්වාදුන්නේය. මේ සම්බන්ධව තවමත් රෝහලට අවශ්‍ය ආරක්ෂාව සපයා නොමැති බවත්, ‍එම තත්ත්වය ය‍ටතේ රෝහලෙහි තවදුරටත් සේවය කිරීම අපහසු බව ද එපිටකඩුව මහතා ප්‍රකාශ කළේය. සියලුම කාර්යය මණ්ඩලයේ ආරක්ෂාව තහවුරු කළ යුතු බවත් ඔහු අවධාරණය කර සිටියේය.", "URL": "https://sinhala.adaderana.lk/news.php?nid=21708", "Category": null, "Parent URL": null}