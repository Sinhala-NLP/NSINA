{"Source": "Adaderana", "Timestamp": "May 11, 2012 08:24 am", "Headline": "ඔසුසැල් හිමියන් හා ඖෂධවේදී සහකාරවරුන් දැනුවත් කිරීමේ වැඩසටහනක්", "News Content": "පෞද්ගලික ඔසුසැල්වල කටයුතු විධිමත් කිරීම සඳහා ඔසුසැල් හිමියන් සහ ඖෂධවේදී සහකාරවරුන් දැනුවත් කිරීමට සෞඛ්‍ය අමාත්‍යාංශය තීරණය කර තිබේ. මෙරට 3,200 ක් පමණ වන සියලුම පෞද්ගලික ඔසුසැල් මෙම පුහුණු වැඩසටහන සඳහා සහභාගී කරවා ගැනීමට නියමිතය. පෞද්ගලික ඔසුසැල් කටයුතු විධිමත් කරලීමේ අරමුණින් මෙම වැඩසටහන ක්‍රියාත්මක කරන බව සෞඛ්‍ය අමාත්‍යාශය ප්‍රකාශ කරයි. මෙම වැඩසටහන්වලට සහභාගී නොවන සියලුම පෞද්ගලික ඔසුසැල් දැඩි පරීක්ෂාවකට ලක්කරන බව විලවුන් උපකරණ අධිකාරියේ අධ්‍යක්ෂ වෛද්‍ය හේමන්ත බෙණරගම මහතා පවසයි. පසුගිය දින කිහිපය තුළ ද ලියාපදිංචි කර නොමැති පෞද්ගලික ඔසුසැල් කිහිපයක් වැටලීමට කටයුතු කළ බව හේමන්ත බෙණරගම මහතා වැඩිදුරටත් සඳහන් ක‍ළේය.", "URL": "https://sinhala.adaderana.lk/news.php?nid=24165", "Category": null, "Parent URL": null}