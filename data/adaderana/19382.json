{"Source": "Adaderana", "Timestamp": "October 15, 2011 09:21 pm", "Headline": "ලසන්ත ඝාතනයේ ප්‍රධාන සැකකරු මියයයි", "News Content": "සන්ඩේ ලීඩර් පුවත්පතේ හිටපු කර්තෘ ලසන්ත වික්‍රමතුංග මහතා ඝාතන සිද්ධියේ ප්‍රධාන සැකකරු අද(15) පස්වරුවේ කොළඹ ජාතික රෝහලේදී මරණයට පත්ව ඇත. පී. ජේසුදාසන් නැමති මෙම සැකකරු අපස්මාර රෝගී තත්ත්වය හේතු කොටගෙන මරණයට පත්ව ඇති බව සඳහන්ය. අදාළ ඝාතන සිද්ධිය සම්බන්ධව මෙම සැකකරු රක්ෂිත බන්ධනාගාරගත කොට සිට ඇත. පසුගිය 13 වන දින සැකකරු ගල්කිස්ස අධිකරණය වෙත ඉදිරිපත් කිරීමෙන් අනතුරුව ඇතිවූ අසනීප තත්ත්වයක් මත රෝහලට ඇතුළු කළ බව බන්ධනාගාර කොමසාරිස් ජෙනරාල් පී. ඩබ්ලිව්. කොඩිප්පිලි මහතා පැවසීය.", "URL": "https://sinhala.adaderana.lk/news.php?nid=19382", "Category": null, "Parent URL": null}