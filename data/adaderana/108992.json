{"Source": "Adaderana", "Timestamp": "May 1, 2019 06:08 am", "Headline": "වීසා නැතුව හිටපු විදේශිකයන් දෙදෙනෙක් මාට්ටු", "News Content": "වැලිකඩ පොලිස් වසමේ රාජගිරිය ප්‍රදේශයේ දී ආගමන විගමන නීති උල්ලංඝනය කරමින් වීසා නොමැතිව මෙරට රැඳී සිටි විදේශිකයන් දෙදෙනෙකු අත්අඩංගුවට ගෙන ඇත. ඊයේ (30) රාත්‍රීයේ දී වැලිකඩ පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදුකර ඇත. සැකකරුවන් 28 හා 32 වයස් වල පසුවන්නන් වන ඉන්දීය ජාතිකයන් ය. ඔවුන් අද (01) අලුත්කඩේ මහේස්ත්‍රාත් අධිකරණයට ඉදිරිපත් කිරීමට නියමිතය. වැලිකඩ පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=108992", "Category": null, "Parent URL": null}