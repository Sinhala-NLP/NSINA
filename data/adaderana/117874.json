{"Source": "Adaderana", "Timestamp": "August 30, 2019 03:19 pm", "Headline": "ශ්‍රී ලංකා පොදුජන කාන්තා පෙරමුණේ ප්‍රථම මහා සම්මේලනය හෙට", "News Content": "ශ්‍රී ලංකා පොදුජන කාන්තා පෙරමුණේ ප්‍රථම මහා සම්මේලනය හෙට (31) කොළඹ ශ්‍රී ලංකා ප්‍රදර්ශන හා සම්මේලන මධ්‍යස්ථානයේදී පැවැත්වෙයි. ඒ පිළිබඳව බත්තරමුල්ල පිහිටි පක්ෂ මූලස්ථානයේ අද (30) පැවති මාධ්‍ය හමුවකදී එහි නියෝජිතයින් අදහස් පළ කළේය. එහිදී අදහස් දක්වමින් හිටපු පාර්ලිමේන්තු මන්ත්‍රී චිත්‍රා මන්තිලක මහත්මිය පැවසුවේ එක්සත් ජාතික පක්ෂය අර්බුධයට ලක්ව ඇති අතරතුර පොදු ජන පෙරමුණ ශක්තිමත්ව පක්ෂයේ කාන්තා සමුළුව පවත්වන්නට කටයුතු කරන බවයි. හිටපු බස්නාහිර පළාත් සභා මන්ත්‍රී කෝකිලා ගුණවර්ධන මහත්මිය ප්‍රකාශ කළේ ඉදිරි ජනාධිපතිවරණය වෙනුවෙන් සාර්ථක මූලාරම්භයක් තැබීමට හෙට පැවැත්වෙන සම්මේලනයෙන් අපේක්ෂ කරන බවයි.", "URL": "https://sinhala.adaderana.lk/news.php?nid=117874", "Category": null, "Parent URL": null}