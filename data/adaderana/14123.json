{"Source": "Adaderana", "Timestamp": "February 10, 2011 02:35 pm", "Headline": "බම්බලපිටිය පොලිස් නිලධාරීන් ති‍දෙනෙකුගේ වැඩ තහනම්", "News Content": "බම්බලපිටිය පොලිසියට අනුයුක්තව සේවය කළ පොලිස් නිලධාරීන් ති‍දෙනෙකුගේ වැඩ තහනම් කර තිබේ. පහරදීමේ සිදුවීමක් සම්බන්ධයෙන් ලැබුණු පැමිණිල්ලකට අනුව මොවුන්ගේ වැඩ තහනම් කර ඇති බව කොළඹ දකුණ භාර ජ්‍යෙෂ්ඨ පොලිස් අධිකා‍රී සංජීව ධර්මරත්න මහතා ප්‍රකාශ කළේය. පෙරේදා දිනයේ දී මෙම පොලිස් නිලධා‍රීන් තිදෙනා බම්බලපිටිය ප්‍රදේශයේ අවන්හලක දී තවත් පිරිසක් සමග ගැටුමක් ඇති කර ගෙන ඇති බව වාර්තා වේ. ඒ සම්බන්ධයෙන් බම්බලපිටිය පොලිසියට ලැබුණු පැමිණිල්ලකට‍ අනුව වි‍‍‍ශේෂ පරීක්ෂණයක් ආරම්භ කර ඇති බව සංජීව ධර්මරත්න මහතා ප්‍රකාශ කළේය. ඒ අනුව පරීක්ෂණ අවසන් වනතෙක් අදාළ නිලධාරීන් තිදෙනාගේ වැඩ තහනම් කර තිබේ.", "URL": "https://sinhala.adaderana.lk/news.php?nid=14123", "Category": null, "Parent URL": null}