{"Source": "Adaderana", "Timestamp": "September 16, 2015 01:37 pm", "Headline": "ධීවර හා නාවික කටයුතු අවදානම්!", "News Content": "දැනට බලපා ඇති අයහපත් කාලගුණික තත්ත්වය හමුවේ නාවික හා ධීවර කටයුතු වල නිරත පුද්ගලයින් ඒ ගැන දැඩි අවධානය යොමු කරන්නැයි ආපදා කළමනාකරණ මධ්‍යස්ථානය ඉල්ලීමක් කරයි.විශේෂයෙන් ගැඹුරු හා නොගැඹුරු මුහුදු ප්‍රදේශ ආශ්‍රිතව සුළ‍ඟේ වේගය පැයට කිලෝමීටර් 70 සිට 80 දක්වා වැඩිවිය හැකි බව එම මධ්‍යස්ථානය කියයි.මේ අතර බෞද්ධාලෝක මාවතේ ගසක් කඩා වැටීමෙන් මෝටර් රථයකට හා ලොරියකට හානි සිදුව ඇති බව පොලීසිය පවසයි.මේ සමග එම මාර්ගයේ තරමක රථවාහන තදබයක්ද හටගෙන ඇති බව වාර්තා වේ.", "URL": "https://sinhala.adaderana.lk/news.php?nid=53888", "Category": null, "Parent URL": null}