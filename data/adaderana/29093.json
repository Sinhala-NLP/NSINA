{"Source": "Adaderana", "Timestamp": "November 11, 2012 09:17 am", "Headline": " කහවත්තේ තවත් ඝාතන සැලසුමක්ද?", "News Content": "කහවත්ත, දිඹුල්වල ප්‍රදේශයේ නිවසකට ඇතුළු වු පුද්ගලයෙකු එම නිවසේ සිටි යුවළකට තියුණු ආයුධවලින් පහරදී පලාගොස් තිබේ. ඊයේ (10) 11.30 ත් 12.00 ත් අතර කාලයේදී මෙම පහරදීම සිදුව ඇතැයි පොලීසිය පවසයි. ප්‍රහාරයෙන් බරපතළ තුවාල ලැබු එම යුවළ ‍රත්නපුර රෝහලට ඇතුළත් කර තිබේ. වයස අවුරුදු 28 සහ 27 පසුවන දෙදෙනෙකු මෙලෙස ප්‍රහාරයට ලක්ව ඇතැයි ද පොලීසිය පවසයි. මෙම සිද්ධියට සම්බන්ධ සැකකරු අත්අඩංගුවට ගැනීම සඳහා කහවත්ත පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=29093", "Category": null, "Parent URL": null}