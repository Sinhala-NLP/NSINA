{"Source": "Adaderana", "Timestamp": "December 23, 2018 05:02 pm", "Headline": "එක් එක් පුද්ගලයන්ගේ න්‍යාය පත්‍රවලට පොලීසිය යටත් නෑ", "News Content": "යම් යම් පුද්ගලයන්ගේ න්‍යාය පත්‍රවලට යටත්වීමට ශ්‍රී ලංකා පොලීසිය බැඳී නොමැති බව පොලිස්පති පූජිත් ජයසුන්දර මහතා පවසයි. පොලිස්පතිවරයා මේ බව සඳහන් කළේ ගම්පහ වේයන්ගොඩ ප්‍රදේශයේ පැවති උත්සවයකදීය. බස්නාහිර උතුරභාර නියෝජ්‍ය පොලිස්පති දේශබන්ධු තෙන්නකෝන් මහතාගේ සංකල්පයක් මත ක්‍රියාත්මක මත්ද්‍රව්‍ය සඳහා ඇබ්බැහිවූවන් පුනරුථාපනය කර මුදාහැරීමේ 05 වන අදියරේ අවසන් උත්සවය ඊයේ (22) වේයන්ගොඩ කිරීටාරාම විහාරස්ථානයේදී පැවැත්වුණේ පොලිස්පති පූජිත් ජයසුන්දර මහතාගේ ප්‍රධානත්වයෙනි. එහිදි අදහස් දැක්වු පොලිස්පතිවරයා පැවසුවේ මොන අභියෝග පැමිණියද රටේ පවතින නිතීය අනුව රාජකාරිය සිදු කිරිමට කැප වන බවයි.", "URL": "https://sinhala.adaderana.lk/news.php?nid=101195", "Category": null, "Parent URL": null}