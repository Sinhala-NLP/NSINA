{"Source": "Adaderana", "Timestamp": "March 28, 2015 08:19 am", "Headline": "කෝටියක රත්‍රං රේගුවේ හිරවුණේ මෙහෙමයි ", "News Content": "රුපියල් එක් කෝටි තිස් තුන් ලක්ෂයකට අධික වටිනාකමින් යුතු රත්‍රං තොගයක් නීති විරෝධීව මෙරටට රැගෙන ආ පුද්ගලයෙකු කටුනායක ජාත්‍යන්තර ගුවන් තොටුපොළේදී අත්අඩංගුවට ගෙන තිබේ.ඩුබායි හි සිට පැමිණි පුද්ගලයෙකු මෙලෙස අත්අඩංගුවට ගත් බව රේගු මාධ්‍ය ප්‍රකාශක ලෙස්ලි ගාමිණී මහතා සඳහන් කළේය.සැකකරුගේ ගමන් මළු තුළ සඟවා තිබූ කිලෝග්‍රෑම් තුනක පමණ බරින් යුතු රන් ආභරණ තොගයක් එහිදී සොයාගෙන තිබේ.සැකකරු 29 හැවිරිදි කල්මුණේ ප්‍රදේශයේ පදිංචිකරුවෙකු වන අතර අදාළ රන් ආභරණ නීති විරෝධීව මෙරටට රැගෙන ඒමට ආධාර අනුබල ලබාදුන් පුද්ගලයෙකු ද ගුවන් තොටුපලේ දී අත්අඩංගුවට ගත් බව ලෙස්ලි ගාමිණී මහතා කියා සිටියේය.ගුවන් තොටුපොළ රේගුව මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50278", "Category": null, "Parent URL": null}