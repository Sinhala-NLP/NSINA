{"Source": "Adaderana", "Timestamp": "December 2, 2016 11:06 am", "Headline": " කොළඹ-මීගමුව ප්‍රධාන මාර්ගය අවහිරයි", "News Content": "ත්‍රීරෝද රථ හිමියන්ගේ විරෝධතා ව්‍යාපාරයක් හේතුවෙන් කොළඹ-මීගමුව ප්‍රධාන මාර්ගයේ ගමනා ගමනයට බාධා එල්ල වී ඇති බව අද දෙරණ වාර්තාකරු පවසයි.මෙම විරෝධතාවය හේතුවෙන් කොළඹ-මීගමුව ප්‍රධාන මාර්ග මීගමුව, ගල්කන්ද හන්දියේ දුම්රිය හරස් මාර්ගය අසලින් අවහිර වී ඇති බව සඳහන්ය.එමෙන්ම මේ හේතුවෙන් ප්‍රදේශයේ දැඩි වාහන තදබදයක් නිර්මාණය වී ඇති බවද අද දෙරණ වාර්තාකරු පවසයි.මාර්ග වැරදි සඳහා දඩ මුදල් වැඩි කිරීමට විරෝධය පළ කරමින් පෞද්ගලික බස් සංගම් විසින් ආරම්භ කර ඇති වැඩවර්ජනයට සහය පළ කරමින් ත්‍රීරෝද රථ සංගම් විසින් මෙම විරෝධතා ව්‍යාපාරය ආරම්භ කර තිබේ.මේ හේතුවෙන් කොළඹ - හලාවත ප්‍රධාන මාර්ගයේ ගමනා ගමනයට බාධා එල්ල වී ඇති අතර කොළඹ සිට හලාවත දක්වා ධාවනය වූ දුම්රියක් ද කුරණ දුම්රිය ස්ථානයේ නතර කර ඇති බව දුම්රිය පාලක මැදිරිය සඳහන් කළේය.", "URL": "https://sinhala.adaderana.lk/news.php?nid=66641", "Category": null, "Parent URL": null}