{"Source": "Adaderana", "Timestamp": "June 8, 2019 08:32 pm", "Headline": "මනුසත් දෙරණ  42වන වෛද්‍ය සායනය අද", "News Content": "මනුසත් දෙරණ වෛද්‍ය සායන මාලාවේ 42 වන වෛද්‍ය සායනය අද බදුල්ල, මීගහකිවුල ප්‍රාථමික විද්‍යාලයේදී පැවැත්වුණි. සායනය සඳහා ප්‍රදේශවාසීන් විශාල පිරිසක් එක්ව සිටියේය. වකුගඩු රෝගයෙන් පීඩාවිදින ජනතාවට සහන සැලසීමේ අරමුණින් මනුසත් දෙරණ ක්‍රියාත්මක කරන වෛද්‍ය සායන මාලාවේ 42 වන අදියර අද පැවැත්වුණේ බදුල්ල, මීගහකිවුල ප්‍රාථමික විද්‍යාලයේදීය. මීගහකිවුල ශ්‍රී සුභද්‍රාරාම විහාරස්ථ තරුණ බෞද්ධ සංගමයේ පූර්ණ සංවිධාන ශක්තියෙන් වෛද්‍ය සායනය පැවත්වුණු අතර මෙහිදී වකුගඩු රෝගීන් හඳුනා ගැනීම, ලේ මුත්‍රා සාම්පල පරීක්ෂා කර රෝගී තත්ත්වයන් හඳුනා ගැනීම සිදු කෙරුණි.‍ වෛද්‍ය සායනය සඳහා මීගහකිවුල ප්‍රාදේශීය සෞඛ්‍ය වෛද්‍ය නිලධාරී කාර්යාලය, ශ්‍රී ලංකා අක්ෂිදාන සංගමය, රාගම ලීසන්ස් රෝහල සහ ඔක්ටාන් ආයතනයේ සිය දායකත්වය ලබා දුන්නේය.", "URL": "https://sinhala.adaderana.lk/news.php?nid=111590", "Category": null, "Parent URL": null}