{"Source": "Adaderana", "Timestamp": "October 14, 2014 10:13 am", "Headline": "වලපනේදී ත්‍රීවිලරයක් පෙරළී 1ක් මරුට", "News Content": "වලපනේ ප්‍රදේශයේ සිදුවු රිය අනතුරකින් පුද්ගලයෙකු මියගොස් තිබේ. ත්‍රිරෝද රථයක් රියදුරුට පාලනය කරගත නොහැකිව මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය සඳහන් කළේය. අනතුරෙන් බරපතළ තුවාල ලැබු ත්‍රිරෝද රථ රියදුරු සහ තවත් පුද්ගලයින් තිදෙනෙකු වලපනේ රෝහලට ඇතුළත් කිරීමේ දී ඉන් එක් අයෙකු මියගොස් තිබේ. මියගොස් ඇත්තේ 36 හැවිරිදි ගොරඩියගොල්ල, හරස්බැද්ද ප්‍රදේශයේ පදිංචිව සිටි අයෙකි. අනතුර සම්බන්ධයෙන් වලපනේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=46704", "Category": null, "Parent URL": null}