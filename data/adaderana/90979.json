{"Source": "Adaderana", "Timestamp": "June 16, 2018 04:12 pm", "Headline": "ව්‍යාජ නෝට්ටු මුද්‍රණය කළ පුද්ගලයෙක් මාට්ටු", "News Content": "ව්‍යාජ මුදල් නෝට්ටු මුද්‍රණය කළ පුද්ගලයෙකු එම උපකරණ ද සමඟ පොලිස් විශේෂ කාර්යය බලකාය විසින් අත්අඩංගුවට ගෙන තිබේ. පොලිස් විශේෂ කාර්යය බලකායේ අම්බලන්තොට කඳවුරේ නිළධාරීන් කණ්ඩායමක් වීරකැටිය, වෑකඳවල ප්‍රදේශයේ මෙම වැටලීම සිදු කර ඇති බව සඳහන්ය. මෙහිදී ව්‍යාජ 5000 සේ නෝට්ටු 1000 සේ නෝට්ටු සහ 100යේ නෝට්ටු සොයාගෙන තිබේ. මීට අමතරව එම නෝට්ටු මුද්‍රණය සඳහා යොදා ගන්නා පරිඝණකයක් සහ උපකරණ කිහිපයක් ද පොලිස් විශේෂ කාර්යය බලකාය බාරයට ගෙන ඇති බව සඳහන්ය. අත්අඩංගුවට ගත් සැකකරු වැඩිදුර විමර්ශන සඳහා වීරකැටිය පොලිසියට බාරදී තිබේ.", "URL": "https://sinhala.adaderana.lk/news.php?nid=90979", "Category": null, "Parent URL": null}