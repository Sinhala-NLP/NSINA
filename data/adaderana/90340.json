{"Source": "Adaderana", "Timestamp": "June 4, 2018 05:28 pm", "Headline": "උසස් හමුදා නිලධාරීන් තිදෙනෙකු තනතුරුවලින් ඉවත් කරයි", "News Content": "උතුරු කොරියාවේ උසස් හමුදා නිලධාරීන් තිදෙනෙකු තනතුරුවලින් ඉවත් කර තිබේ. ඒ වෙනුවට නව නිලධාරීන් තිදෙනෙකු පත් කර ඇතැයිද දකුණු කොරියාවේ යොන්හැප් පුවත් සේවය වාර්තා කළේය. උතුරු කොරියානු නායකයා සහ ඇමෙරිකානු ජනාධිපති ඩොනල්ඩ් ට්‍රම්ප් අතර හමුව ලබන 12වන දින පැවැත්වීමට මේ වන විට කටයුතු සූදානම් කෙරෙමින් පවතියි. මෙවන් වාතාරවණයක් තුළ උතුරු කොරියානු උසස් හමුදා නිලධාරීන් තිදෙනෙකු ධූර වලින් ඉවත් කර තිබීම විශේෂත්වයක්ය. ඉවත් කළ තිදෙනා වෙනුවට කිම් ජොන් අන්ට පක්ෂපාති නිලධාරීන් තිදෙනෙකු පත් කර ඇතැයි විදෙස් වාර්තා සඳහන් කරයි. එමෙන්ම ඔවුන් තිදෙනා විදෙස් නියෝජිතයින් සමඟ කටයුතු කිරීම සම්බන්ධයෙන්ද පළපුරුදු නිලධාරීන් බව සඳහන්ය.", "URL": "https://sinhala.adaderana.lk/news.php?nid=90340", "Category": null, "Parent URL": null}