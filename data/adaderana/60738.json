{"Source": "Adaderana", "Timestamp": "June 3, 2016 01:23 pm", "Headline": "ව්‍යාජ මුදල් නෝට්ටු සමග 3ක් දැලේ", "News Content": "වීරගුල, කලගෙඩිහේන - වාරණ ප්‍රදේශයේ ව්‍යාජ මුදල් නෝට්ටු ජාවාරමක නිරත වු පුද්ගලයින් තිදෙනෙකු අත්අඩංගුවට ගෙන තිබේ.කැලණිය පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී අදාළ ජාවාරමට සම්බන්ධ සැකකරුවන් අත්අඩංගුවට ගෙන ඇති බව වාර්තා වෙයි.ඒ අනුව වාරණ ප්‍රදේශයේ පන්සල අසළ දී ව්‍යාජ රුපියල් දහසේ මුදල් නෝට්ටු 10ක් ළඟ තබාගෙන සිටි පුද්ගලයින් දෙදෙනෙකු අත්අඩංගුවට ගත් බව එම බලකාය සඳහන් කළේය.ඔවුන්ගෙන් සිදුකළ ප්‍රශ්න කිරීම්වලදී අදාළ ජාවාරමට සම්බන්ධ ප්‍රධාන සැකකරු කලගෙඩිහේන ප්‍රදේශයේ නිවසක් තුළ දී අත්අඩංගුවට ගත් බව විශේෂ කාර්යය බලකාය සඳහන් කළේය.එහිදී තවත් ව්‍යාජ රුපියල් දහසේ මුදල් නෝට්ටු 40ක් සහ එම නෝට්ටු මුද්‍රණය කිරීම සඳහා යොදාගත් ලැප්ටොප් පරිගණයක් ඇතුළු උපකරණ කිහිපයක් විශේෂ කාර්යය බලකාය භාරයට ගෙන තිබේ.අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා වීරගුල පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=60738", "Category": null, "Parent URL": null}