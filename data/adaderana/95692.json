{"Source": "Adaderana", "Timestamp": "September 7, 2018 09:34 am", "Headline": "ජනබලයට ගිය ජගත්ගේ නිසල දේහය නිවසට", "News Content": "ඒකාබද්ධ විපක්ෂය විසින් ඉකුත් (05) කොළඹදි පැවත් වු ජනබලයට හැටන් ප්‍රදේශයෙන් සහභාගි වු ජගත් විමලසුරිය මහතා මිය ගොස් ඇත්තේ හෘදයා බාධයකින් බව පශ්චාත් මරණ පරික්ෂණයේදි තහවුරු වී තිබේ. ජගත් විමසුරියගේ පියා වන ඩි.එම්.විමසුරිය මහතා මේ බව පැවසිය. හැටන් ප්‍රදේශයේ සිට ජන බලයට සහභාගි වු ශ්‍රි ලංකා පොදු ජන පෙරමුණේ සමාජිකයන් සමඟ කොළඹට ගොස් ඇති ජගත් විමසුරිය මහතා හදිසියේ රෝගාතුර වි තමන් ගමන් ගත් බස් රථය තුළ සිටියදි එදිනම මිය ගොස් ඇත. ජගත් විමලසුරිය මහතාගේ සිරුර ඊයේ (06) රාත්‍රි හැටන් කුඩාගම ඔහුගේ නිවසට රැගෙන විත් ඇති අතර ඔහුගේ අවසන් කටයුතු හෙට (08) පස්වරුවේ හැටන් කුඩාගම පොදු සුසාන භුමියේදි සිදු කිරිමට නියමිතය. 39 හැවිරිදි ජගත් විමලසුරිය මහතා පෞද්ගලික බස් රථයක කොන්දොස්තරවැයෙකු වශයෙන් සේවක කල අතර ඔහු ළමුන් තිදෙනෙකුගේ පියෙකි. ඔහුගේ බිරිඳ ගෘහ සේවය සදහා කටාර් රාජ්‍යය වෙත ගොස් වසර 3 පමණ ගත වි ඇති බව ජගත් විමලසුරිය මහතාගේ පියා පවසයි.", "URL": "https://sinhala.adaderana.lk/news.php?nid=95692", "Category": null, "Parent URL": null}