{"Source": "Adaderana", "Timestamp": "August 26, 2019 12:44 pm", "Headline": "සජිත් ඉල්ලා විරෝධයක්", "News Content": "ඉදිරි ජනාධිපතිවනයේ අපේක්ෂකත්වය ආමත්‍ය සජිත් ප්‍රේමදාස මහට ලබා දෙන ලෙස ඉල්ලා වැල්ලවාය නගරයේ දී අද (26) පාගමනක් සහ විරෝධතාවක් පැවැත්විය. වැල්ලවාය ආසනයේ එක්සත් ජාතික පක්ෂයේ පාක්ෂිකයන් විසින් මෙම පාගමන සහ විරෝධතාව සංවිධානය කර තිබූ අතර ඔවුන් විවිධ දැන්වීම් පුවරු ප්‍රදර්ශනය කරමින් වැල්ලවාය නගරය වටා පා ගමනින් ගමන් කර පසුව වැල්ලවාය ප්‍රධාන බස්නැවතුම්පල අසලට පැමින විරෝධතාවක නිරත විය. මෙම අවස්ථාව සදහා ඌව පලාත් සභා එක්සත් ජාතික පක්ෂයේ මන්ත්‍රී රෝයි කාලිංග සහ සහ ප්‍රාදේශීය සභා මන්ත්‍රී වරුන් පාක්ෂිකයන් ඇතුළු විශාල පිරිසක් සහභාගී විය. විරෝධතාවට එක් වූවන් සඳහන් කලේ සජිත් ප්‍රේමදාස මහතා හට අපේක්ෂකත්වය ලබා නොදුන්නොත් ඉදිරියේදී දැවැන්ත විරෝධතා සිදු කරන බවයි. පැය දෙකකට ආසන්න කාලයක් මෙම විරෝධතා ව පැවති අතර පසුව ඔවුන් විසිර ගියහ.", "URL": "https://sinhala.adaderana.lk/news.php?nid=117511", "Category": null, "Parent URL": null}