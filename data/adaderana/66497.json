{"Source": "Adaderana", "Timestamp": "November 28, 2016 03:03 pm", "Headline": " එස්. එෆ් ලොක්කා යළි රිමාන්ඩ් ", "News Content": "කරාටේ ශූර වසන්ත සොයිසා මහතා ඝාතනය කර තවත් තිදෙනෙකුට බරපතළ තුවාල සිදු කිරීමේ චෝදනා එල්ල වී සිටින එස්. එෆ් ලොක්කා හෙවත් ඉරෝන් රණසිංහ නැමැත්තා තවදුරටත් රක්ෂිත බන්ධනාගාර ගත කර තිබේ.අනුරාධපුර ප්‍රධාන මහේස්ත්‍රාත් හර්ෂණ කැකුණවෙල මහතා විසින් සැකකරු ලබන මස 09 වන දින දක්වා තවදුරටත් රක්ෂිත බන්ධනාගාර ගත කරන ලෙස නියෝග කළ බව වාර්තා වෙයි.මේ අතර චෝදනා ලැබ සිටින නාවික හමුදා හිටපු කිමිදුම්කරුවෙකු වන විරාජ් රාජිත නැමැත්තා අනුරාධපුර මහාධිකරණයෙන් ලැබුණු නියෝගයක් මත මුදාහැරීමට අනුරාධපුර මහේස්ත්‍රාත් අධිකරණය නියම කර තිබේ.ඒ අනුව දැනට අදාළ ඝාතන සිද්ධිය සම්බන්ධයෙන් සැකක්රුවන් 35 දෙනෙකු මුදාහැර ඇත.", "URL": "https://sinhala.adaderana.lk/news.php?nid=66497", "Category": null, "Parent URL": null}