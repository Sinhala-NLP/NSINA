{"Source": "Adaderana", "Timestamp": "April 14, 2017 10:17 am", "Headline": "මෙවර සතොස පොහොසත්", "News Content": "සතොස අලෙවි සැල් පසුගිය වසරේ උත්සව සමයේ ලැබූ ආදායමට වඩා වැඩි ආදායමක් උපයා ඇති බව කර්මාන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි. මෙවර උත්සව සමයේ මේ දක්වා කාලය තුළ පසුගිය වසරට සාපේක්ෂව සතොස ආදායම දෙගුණයකින් ඉහළගොස් ඇති බව අමාත්‍යවරයා පවසයි. වව්නියාව, සුඩුවෙන්දපිලව් ප්‍රදේශයේ පැවැති විවෘත කිරීමේ උත්සවයකට එක්වෙමින් කර්මාන්ත හා වාණිජ කටයුතු අමාත්‍යවරයා මෙම අදහස් පළ කළේය. පසුගිය අප්‍රේල් මස 10 වනදා සිට ආරම්භ කළ සතොස අලෙවි සැල් මගින් සහන මිලට භාණ්ඩ මළු ලක්ෂ 10ක් ලබාදීමේ වැඩපිළිවෙළ ලබන 20 වනදා දක්වා ක්‍රියාත්මක බවද රිෂාඩ් බදියුදීන් අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=72058", "Category": null, "Parent URL": null}