{"Source": "Adaderana", "Timestamp": "February 27, 2017 01:35 pm", "Headline": "පොකිරිස්සන් තොගයක් සමඟ ධීවරයන් 7 ක් අල්ලයි", "News Content": "නීති විරෝධී අයුරින් අල්ලන ලද පොකිරිස්සන් තොගයක් සමඟ ධීවරයන් 7 දෙනෙකු මෝදර ප්‍රදේශයේදී අත්අඩංගුවට ගෙන තිබේ.ධීවර හා ජලජ සම්පත් සංවර්ධන අමාත්‍යාංශයේ විමර්ශන නිලධාරීන් විසින් අදාළ පුද්ගලයින් අත්අඩංගුවට ගත් බව එම අමාත්‍යාංශය සඳහන් කළේය.ඔවුන් සතුව තිබූ සජීවි බිත්තර සහිත පොකිරිස්සන් සහ ආපනශාලා සඳහා සකස් කරන ලද පොකිරිස්සන් 200 කට අධික සංඛ්‍යාවක් විමර්ශන නිලධාරීන් බාරයට ගෙන තිබේ. පොකිරිස්සන්ගේ බීජෞෂන සමය වන පෙබරවාරි මාර්තු සහ ඔක්තෝබර් මාසවලදී පොකිරිස්සන් ඇල්ලීම තහනම් වේ.අදාළ සැකකරුවන් අධිකරණයට ඉදිරිපත් කිරීමෙන් අනතුරුව රුපියල් 1,40,000 ක දඩයක් පනවා මුදාහැර ඇති බව ධීවර හා ජලජ සම්පත් සංවර්ධන අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=70178", "Category": null, "Parent URL": null}