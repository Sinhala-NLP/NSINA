{"Source": "Adaderana", "Timestamp": "April 11, 2017 08:33 am", "Headline": "ඔක්ස්ෆර්ඩ් වීදියේ බස් රථයක ගැටී පුද්ගලයෙකු මිය යයි", "News Content": "ලන්ඩන්හි ඔක්ස්ෆර්ඩ් වීදියේ බස් රථයක ගැටී පුද්ගලයෙකු මිය ගොස් තිබේ. පසුගිය 9 වනදා පස්වරු 2ට පමණ මෙම අනතුර සිදු වී ඇති අතර අනතුර සිදු වූ අවස්ථාවේ හදිසි සේවක කණ්ඩායමක් පැමිණ එම පුද්ගලයා රෝහල් ගත කිරීමට උත්සාහ කරන අවස්ථාවේ ඔහු මිය ගොස් ඇති බව විදෙස් මාධය වාර්තා කරයි. මෙලෙස මිය ගොස් ඇත්තේ වයස අවුරුදු 30ක පමණ පුද්ගලයෙකු බවද අනාවරණය වී ඇත. ඒ අවස්ථාවේ පොලීසිය විසින් බස් රථයේ රියදුරුගෙන් ප්‍රශ්න කිරීමක් සිදුකර ඇති අතර ඔහු අත්අඩංගුවට ගෙන නොමැති බව විදෙස් මාධ්‍ය පවසයි. අනතුරට පත් වූ පුද්ගලයාගේ අනන්‍යතාවය හඳුනා ගැනීම සඳහා පශ්චාත් මරණ පරීක්ෂණ ඉදිරියේදී සිදු කිරීමට නියමිතය. බරපතල අනතුරු පරීක්ෂණ අංශය මේ සම්බන්ධයෙන් තොරතුරු ලබා දෙන ලෙස ජනතාවගෙන් ඉල්ලා සිටින බව විදෙස් මාධ්‍ය වැඩිදුරටත් පවසයි. ඡායාරූප- බීබීසි පුවත් සේවයෙන්", "URL": "https://sinhala.adaderana.lk/news.php?nid=71956", "Category": null, "Parent URL": null}