{"Source": "Adaderana", "Timestamp": "April 25, 2013 07:51 am", "Headline": "අද අර්ධ චන්ද්‍ර ග්‍රහණයක්", "News Content": "අද දින අර්ධ චන්ද්‍ර ග්‍රහණයක් සිදුවන බව කාලගුණ විද්‍යා දෙපාර්තමේන්තුව පවසයි. මෙය ශ්‍රී ලංකාවට මෙන්ම බොහෝ ආසියාතික රටවලට සහ ඔස්ට්‍රේලියාව, අප්‍රිකාව, යුරෝපය, ඇන්ටාටිකාව යන රටවලට ද දර්ශනය වනු ඇති. මෙම අර්ධ චන්ද්‍රග්‍රහණය පියවි ඇසට සාමාන්‍ය පරිදි දැකගත නොහැකි වූව ද චන්ද්‍රයාගේ දීප්තියේ අඩුවීමක් දැකගත හැකි බව කාලගුණ විද්‍යා දෙපාර්තමේන්තුවේ අධ්‍යක්ෂ ජෙනරාල් එස්.එච් කාරිවසම් මහතා සඳහන් කළේය.", "URL": "https://sinhala.adaderana.lk/news.php?nid=33557", "Category": null, "Parent URL": null}