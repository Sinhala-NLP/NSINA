{"Source": "Adaderana", "Timestamp": "February 14, 2019 10:33 am", "Headline": "එක්සත් ජාතීන්ගේ සංවිධානයේ නියෝජිතයින් උතුරු ආණ්ඩුකාර හමුවෙයි", "News Content": "එක්සත් ජාතීන්ගේ සංවිධානයේ නියෝජිත හනාසිංගර් මහත්මිය හා උතුරු පළාත් ආණ්ඩුකාර සුරේන් රාගවන් මහතා අතර සාකච්ජාවක් උතුරු පළාත් ආණ්ඩුකාර කාර්යාලයේදී පවත්වා තිබේ. ඒ ඊයේ(13) සවස දීය. උතුරු පළාතේ යුද්ධයෙන් අවතැන් ජනතාවගේ වර්තමාන තත්ත්වය,ඉන්දීය සරණාගත කඳවුරු තුළ ජිවත්වන උතුරු නැගෙනහිර ජනතාව සම්බන්ධයෙන් මෙම සාකච්ජාවේ දි අදහස් හුවමාරු වී තිබේ්‍ උතුරු පළාතේ වර්තමාන සංවර්ධන කටයුතු,උතුරු පළාතේ ආරක්ෂක තත්ත්වය හා උතුරු පළාතේ ආරක්ෂක අංශ සතු සිවිල් ජනතාවගේ ඉඩම් නිදහස් කිරීමේ කටයුතුවල ප්‍රගතිය සම්බන්ධයෙන්ද දෙපාර්ශවය එහිදි සාකච්ජා පවත්වනු ලැබීය. සාකච්ජාවන් වෙනුවෙන් උතුරු පළාත් ආණ්ඩුකාර ලේකම් එන්.ඉලන්ගෝවන් මහතා හා එක්සත් ජාතීන්ගේ සංවිධානයේ නියෝජිතයින් පිරිසක් එක්ව සිටියහ.", "URL": "https://sinhala.adaderana.lk/news.php?nid=104285", "Category": null, "Parent URL": null}