{"Source": "Adaderana", "Timestamp": "December 16, 2013 12:04 pm", "Headline": "හෙද සේවයට 36,000ක්ලු", "News Content": "හෙද සේවාවේ සමස්ත වෘත්තිකයින් පිරිස හෙට (17) සිට 36,000ක් පමණ වන බව සෞඛ්‍ය අමාත්‍යංශය පවසයි. හෙද සේවාවේ ශ්‍රේණි කිහිපයක් සඳහා පුද්ගලයින් දස දහස් හාරසියයක් පමණ හෙට දිනයේ බඳවා ගැනීමට නියමිතය. සෞඛ්‍ය අමාත්‍යංශ ලේකම් වෛද්‍ය නිහාල් ජයතිලක මහතා පවසන්නේ සෞඛ්‍ය සේවාව සඳහා එක්වර විශාල පිරිසක් බඳවා ගන්නා පළමු අවස්ථාව මෙය වන බවයි. ඒ අනූව ඔවුන්ට පත්වීම් ප්‍රදානය කිරීමේ උත්සවය ජනාධිපති මහින්ද රාජපක්ෂ මහතාගේ ප්‍රධානත්වයෙන් හෙට කොළඹ සුගතදාස ක්‍රීඩාංගනයේ දී පැවැත්වෙයි.", "URL": "https://sinhala.adaderana.lk/news.php?nid=39628", "Category": null, "Parent URL": null}