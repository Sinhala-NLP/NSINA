{"Source": "Adaderana", "Timestamp": "August 27, 2018 07:01 am", "Headline": "මන්නාරම වෙරළට ගොඩ ගැසු සායනික අපද්‍රව්‍ය ගැන පරික්ෂණයක්", "News Content": "මන්නාරම වෙරළ තීරයට සායනික අපද්‍රව්‍ය ගලා ඒම සම්බන්ධයෙන් විද්‍යාත්මක පරික්ෂණයක් සිදු කිරීමට සමුද්‍රිය පරිසර ආරක්ෂණ අධිකාරිය තීරණය කර තිබේ. එම පරික්ෂණයෙන් අනතුරුව රාජ්‍යතාන්ත්‍රික මට්ටමින් අදාළ රටවල් දැනුවත් කිරීමට හැකියාව පවතින බව එම අධිකාරිය සඳහන් කළේය. නාවික හමුදාව වනජීවි දෙපාර්තමේන්තුව, පරිසර සංවිධාන සහ සමුද්‍රිය පරිසර ආරක්ෂණ අධිකාරියේ නිලධාරීන් එක්ව අදාළ සායනික අපද්‍රව්‍ය වෙරළ තීරයෙන් ඉවත් කිරීමේ කටයුතු අඛණ්ඩව සිදු කරනු ලබයි. සායනික අපද්‍රව්‍ය මඟින් ජලජ ජීවින්ට සහ ශාකවලට සිදුව ඇති බලපෑම් සම්බන්ධයෙන් වනජීවි දෙපාර්තමේන්තුව මඟින් පරික්ෂණයක් සිදු කිරීමට ද නියමිතව තිබේ.", "URL": "https://sinhala.adaderana.lk/news.php?nid=95076", "Category": null, "Parent URL": null}