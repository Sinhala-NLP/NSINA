{"Source": "Adaderana", "Timestamp": "March 7, 2019 01:31 pm", "Headline": "වෙනිසියුවෙලාව ජර්මානු තානාපතිව රටින් පිටුවහල් කරයි", "News Content": "අභ්‍යන්තර කටයුතුවලට මැදිහත් වූ බව කියමින් සිය ජර්මානු තානාපති ඩැනියෙල් ක්‍රීනර් රටින් පිටුවහල් කිරීමට වෙනිසියුවෙලාව කටයුතු කර ඇත. ලතින් අමෙරිකානු සංචාරයක නිරත වූ එරට විපක්ෂ නායක ජුවාන් ගුවයිඩෝට යළි වෙනිසුවෙලාවට පැමිණීමට උපකාර කිරීම මීට හේතු වී ඇති බව විදෙස් මාධ් වාර්තා කළේය. මීට ප්‍රතිචාර ලෙස වෙනිසියුලානු ජනාධිපති නිකලස් මධූරෝට සම්බන්ධ පුද්ගලයන් 77 දෙනෙකුගේ වීසා තහනම් කිරීමට පියවර ගන්නා බව අමෙරිකාව ප්‍රකාශ කර ඇති බව ද සඳහන්ය. එරට විපක්ෂ නායක ජුවාන් ගුවයිඩෝ තමා අන්තර්වාර ජනාධිපතිවරයා ලෙස ප්‍රකාශ කිරීමෙන් අනතුරුව දේශපාලන අර්බුධ රැසක් වෙනිසියුලාවේ මතුව ඇති බව විදෙස් මාධ්‍ය වාර්තා කර ඇත.", "URL": "https://sinhala.adaderana.lk/news.php?nid=105651", "Category": null, "Parent URL": null}