{"Source": "Adaderana", "Timestamp": "June 15, 2013 08:14 pm", "Headline": "ගුරුවරිය දණ ගැස්සවීමේ සිද්ධිය - මර්වින්ගේ ආදර්ශයක්!", "News Content": "මර්වින් සිල්වා ඇමතිවරයා සමෘද්ධි නිලධාරියෙකු ගස්බැඳීමේ සිද්ධිය ගැන රජය අනුගමනය කරන නිද්‍රාශීලී පිළිවෙත නවගත්තේගම පාසලේ ගුරුවරියක පළාත් සභා මන්ත්‍රීවරයෙකු විසින් දණ ගැස්සවීමටත් ආදර්ශ සපයා ඇති බව ලංකා ගුරු සංගමයේ ලේකම් ජෝසප් ස්ටාලින් මහතා පවසයි. දේශපාලනඥයෙකු විසින් නවගත්තේම මහා විද්‍යාලයේ ගුරුවරියක දණ ගැස්සවීම දැඩි පිළිකුලෙන් හෙළා දකින බව අවධාරණය කරමින් ඒ මහතා විසින් නිකුත් කළ නිවේදනයක මාධ්‍ය නිවේදනයක මේ බව සඳහන්ය. එකී නිවේදනය වැඩිදුරටත් පහත පරිදිය. පුත්තලම කලාප අධ්‍යාපන කාර්යාලයට අයත් නවගත්තේගම මහා විද්‍යාලයේ ගුරුවරියක් පාසල් දැරියකට උපදෙස් ලබාදීම පිළිබඳ උරණ වූ ආනන්ද සරත් කුමාර නමැති පළාත් සභා මන්තී‍්‍රවරයා එම ගුරුවරිය පාසල් භූමියේ ප‍්‍රසිද්ධියේ දණ ගැස්සවීම දැඩි පිළිකුලෙන් හෙළා දකිමු. සමස්ත අධ්‍යාපන පද්ධතිය දේශපාලනීකරණයට ලක්කර තිබීමත්, ආණ්ඩු පක්ෂයේ දේශපාලනඥයින් පාසල් පරිපාලන කටයුතුවලට ඇගිලි ගැසීමත් මෙම තත්ත්වයට හේතු වී ඇත. අධ්‍යාපන පරිපාලනය සඳහා දේශපාලකයින්ගේ නිර්දේශ මත වැඩබලන අධ්‍යාපන අධ්‍යක්ෂවරු, වැඩබලන විදුහල්පතිවරු පත් කරන අතර බන්දුල ගුණවර්ධන ඇමතිවරයා ඔවුන් ස්ථිර සේවයට ඇතුළත් කිරීමට කැබිනට් පති‍්‍රකා ඉදිරිපත් කරයි. මෙසේ අධ්‍යාපන පද්ධතිය දේශපාලනයට ලක් කිරීම තුළ දේශපාලකයින් පාසල් විනය පරිපාලනය ද තමන් අතට ගෙන ඇති බව නවගත්තේගම විදුහලේ මෙම සිද්ධියෙන් මනාව පැහැදිලි වේ. එසේම පසුගිය කාලයේ දේශපාලකයින් මිනී මැරුම් සහ ස්තී‍්‍ර දූෂණ චෝදනාවල සිට විවිධාකාර චෝදනාවලට ලක්වෙමින් සිටියදී ඔවුන් සම්බන්ධයෙන් රජය කිසිදු කි‍්‍රයාමාර්ගයක් නොගැනීම ද මෙම තත්ත්වයට හේතු වී ඇත. මර්වින් සිල්වා ඇමතිවරයා ප‍්‍රසිද්ධියේ සමෘද්ධි නිලධාරියෙකු ගස්බැඳි අතර එවැනි සිදුවීම් සම්බන්ධයෙන් රජය අනුගමනය කරන නිද්‍රාශීලී පිළිවෙත මෙවැනි තත්ත්වයන්ට ආදර්ශ සපයා ඇත. නවගත්තේගම විදුහලේ සිදුව ඇති මෙම පිළිකුල් සහගත සිද්ධිය සම්බන්ධයෙන් පොලීසිය මෙන්ම රජය විධිමත් පරීක්ෂණයක් නොපවත්වන්නේ නම් එයට එරෙහිව දැඩි වෘත්තීය කි‍්‍රයාමාර්ගයකට යොමු වන බව අපි අවධාරණයෙන් ප‍්‍රකාශ කරමු. ජෝසප් ස්ටාලින් ලේකම්", "URL": "https://sinhala.adaderana.lk/news.php?nid=34950", "Category": null, "Parent URL": null}