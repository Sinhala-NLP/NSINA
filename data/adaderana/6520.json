{"Source": "Adaderana", "Timestamp": "February 7, 2010 08:17 am", "Headline": "ලිහිසි තෙල් මිල පහළ යයි", "News Content": "ඛනිජ තෙල් නීතිගත සංස්ථාව විසින් ලිහිසි තෙල් වෙළඳපලට නිකුත් කිරීමත් සමඟ ලිහිසි තෙල් මිල සියයට විසි පහකින් පමණ පහළ ගොස් තිබේ. ඛනිජ තෙල් නීතීගත සංස්ථාව විසින් පසුගිය වසරේ ජුනි මාසයේ සිට ලිහිසි තෙල් සහ ග්‍රීස් වර්ග වෙළඳපලට නිකුත් කිරීම ආරම්භ කළේය. එහි දී එම ලිහිසි තෙල් සහ ග්‍රීස් වර්ග පාරිභෝගිකයාට අඩු මිලට ලබා දීමට පියවර ගත් බව ලංකා ඛනිජ තෙල් නීතිගත සංස්ථාවේ නියෝජ්‍ය සාමාන්‍යධිකාරී සිරිල් සුදුවැල්ල මහතා ප්‍රකාශ කළේය. එමඟින් වෙළඳපොළ තුල පැවති ලිහිසි තෙල් සහ ග්‍රීස් මිල පහළ ගොස් ඇති බව ඔහු පවසයි.", "URL": "https://sinhala.adaderana.lk/news.php?nid=6520", "Category": null, "Parent URL": null}