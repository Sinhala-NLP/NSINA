{"Source": "Adaderana", "Timestamp": "March 12, 2017 08:32 am", "Headline": " අන්තර් මෝසම් වැසි ආරම්භ වෙයි", "News Content": "දිවයින පුරා මේ වන විට අන්තර් මෝසම් වැසි ආරම්භ වී ඇති බව කාලගුණ විද්‍යා දෙපාර්තමේන්තුව පවසයි. දිවයිනේ බොහෝ පළාත්වල තැනින් තැන සවස දෙකෙන් පසුව වැසි හෝ ගිගුරුම් සහිත වැසි වර්ධනයවීමේ හැකියාවක් පවතින බව එම දෙපාර්තමේන්තුව පැවසුවේය. දකුණු වෙරළබඩ ප්‍රදේශවල උදෑසන කාලයේ වැසි ස්වල්පයක් ඇති වීමේ හැකියාව පවතියි. ගිගුරුම් සහිත වැසි ඇති වන අවස්ථාවන්හි එම ප්‍රදේශවල තාවකාලිකව තද සුළං ඇතිවීමේ හැකියාවක් ද පවතින බව කාලගුණ විද්‍යා දෙපාර්තමේන්තුව සඳහන් කළේය. අකුණු මඟින් සිදුවන අනතුරු අවම කිරීමට අවශ්‍ය පියවර ගන්නා ලෙසට කාලගුණ විද්‍යා දෙපාර්තමේන්තුව මහජනතාවට දැනුම්දීමක් කරයි.", "URL": "https://sinhala.adaderana.lk/news.php?nid=70743", "Category": null, "Parent URL": null}