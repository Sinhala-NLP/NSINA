{"Source": "Adaderana", "Timestamp": "January 23, 2014 08:31 am", "Headline": "සමූහ මිනී වළේ පරීක්ෂණ අපරාධ පරීක්ෂණ දෙපාර්තමේන්තුවට ", "News Content": "මන්නාරම සමූහ මිනී වළේ පරීක්ෂණ කටයුතු අපරාධ පරීක්ෂණ දෙපාර්තමේන්තුවට බාරදි තිබේ. අදාළ ස්ථානයේ කැනීම් කටයුතු තවදුරටත් සිදුවන බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය. ඊයේ (22) දිනයේ ද සිදුකළ කැනීම් වලින් මිනිස් අස්ථි කොටස් තුනක් හමුවී ඇති අතර ඒ අනුව මෙම ස්ථානයෙන් හමුවී ඇති අස්ථි කොටස් සංඛ්‍යාව 42කි. පසුගිය දෙසැම්බර් මස විසිවන දින මන්නාරම තිරුකේතීෂ්වරම් ප්‍රදේශයේ මාර්ගයේ ජල නල එළීම සඳහා කළ කැනීමකදී පළමුවරට මිනිස් අස්ථි කොටස් හමුවුණි. ඒ අනුව අවස්ථා කිහිපයකදීම කැනීම් සිදුකර ඇති අතර ඒ පිළිබඳ වැඩිදුර පරීක්ෂණ කටයුතු අපරාධ පරීක්ෂණ දෙපාර්තමේන්තුව විසින් ආරම්භ කර ඇති බව ‍පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරි අජිත් රෝහණ මහතා සඳහන් කළේය.", "URL": "https://sinhala.adaderana.lk/news.php?nid=40576", "Category": null, "Parent URL": null}