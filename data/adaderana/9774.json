{"Source": "Adaderana", "Timestamp": "July 22, 2010 12:01 pm", "Headline": "ටිපර් රථයකට යට‍වී සිසුවෙක් මියයයි", "News Content": "කැබිතිගොල්ලෑව මධ්‍ය මහා විද්‍යාලය ඉදිරිපිට ප්‍රධාන මාර්ගයේ වටරවුම අසල දී සිදුවු රිය අනතුරකින් එම විද්‍යාලයේ ශිෂ්‍යයෙක් මි‍යගොස් තිබේ. ඊයේ උදෑසන පාසලට යන අතරතුරදී ටිපර් රථයකට යට‍වීමෙන් අදාළ සිසුවා මියගොස් ඇති බව සඳහන්ය. මෙසේ මියගොස් ඇත්තේ අවුරුදු 15 ක් වයසැති ශිෂ්‍යයෙක් බව පොලිසිය පවසයි. අනතුර සම්බන්ධයෙන් අත්අඩංගුවට ගත් ටිපර් රථ රියදුරා ඊයේ කැබිතිගොල්ලෑව මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන මස 2 වැනිදා දක්වා රීමාන්ඩ් බන්ධනාගාර ගත කර ඇත.", "URL": "https://sinhala.adaderana.lk/news.php?nid=9774", "Category": null, "Parent URL": null}