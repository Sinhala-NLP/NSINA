{"Source": "Adaderana", "Timestamp": "December 9, 2016 08:57 am", "Headline": " කොමියුනිස්ට් පක්ෂ නියෝජිතයින් ජනපති හමුවෙයි", "News Content": "ශ්‍රී ලංකා කොමියුනිස්ට් පක්ෂයේ දේශපාලන මණ්ඩලයේ නියෝජිතයින් පිරිසක් ජනාධිපති මෛත්‍රීපාල සිරිසේන මහතා හමුවී තිබේ.ඊයේ(08) පස්වරුවේ ජනාධිපති නිල නිවසේදී එම හමුව පැවැති බව ජනාධිපති මාධ්‍ය අංශය සදහන් කළේය.රටේ පවතින දේශපාලන වාතාවරණය සහ ඉදිරි දේශපාලන කටයුතු සම්බන්ධයෙන් එහිදී සාකච්ඡාවට ලක්ව තිබේ.ශ්‍රී ලංකා නිදහස් පක්ෂය සහ කොමියුනිස්ට් පක්ෂය අතර පවතින දීර්ඝ කාලීන දේශපාලන සබඳතාව පිළිබඳ ජනාධිපතිවරයා එම සාකච්ඡාවේදී සිහිපත් කළ බව ජනාධිපති මාධ්‍ය අංශය ප්‍රකාශ කළේය.අදාළ සාකච්ඡාව සඳහා කොමියුනිස්ට් පත්ෂ නායක ඩී.ව් ගුණසේකර, එක්සත් ජනතා නිදහස් සන්ධාන මහ ලේකම් අමාත්‍ය මහින්ද අමරවීර යන මහත්වරුන් ඇතුළු පිරිසක් සහභාගීවී තිබේ.", "URL": "https://sinhala.adaderana.lk/news.php?nid=66866", "Category": null, "Parent URL": null}