{"Source": "Adaderana", "Timestamp": "February 23, 2015 04:03 pm", "Headline": "කහවත්ත වෙඩි තැබීම - චොකා මල්ලි ඇතුළු 7ක්  තවදුරටත් රිමාන්ඩ්", "News Content": "මනුෂ්‍ය ඝාතනයක් සිදු කිරීමේ චෝදනා මත අත්අඩංගුවට ගත් හිටපු විදුලි බල හා බලශක්ති නියෝජ්‍ය අමාත්‍ය ප්‍රේමලාල් ජයසේකර මහතා හෙවත් චොකා මල්ලි ඇතුළු සැකකරුවන් 07දෙනා යළි රක්ෂිත බන්ධනාගාර ගත කර තිබේ.ඔවුන් ලබන මාර්තු මස 03 වන දින දක්වා රක්ෂිත බන්ධනාගාර ගත කරන ලෙස පැල්මඩුල්ල මහේස්ත්‍රාත් දිනේෂ් ලක්මාල් පෙරේරා මහතා නියෝග කර ඇත.ජනාධිපතිවරණ ප්‍රචාරක සමයේදී එවකට පොදු අපේක්ෂකව සිටි මෛත්‍රීපාල සිරිසේන මහතාගේ මැතිවරණ වේදිකාවකට පහර දී පුද්ගලයකු ඝාතනය කිරීමේ සිද්ධිය සම්බන්ධයෙන් හිටපු විදුලි බල නියොජ්‍ය අමාත්‍ය ප්‍රේමලාල් ජයසේකර මහතා ඇතුළු පුද්ගලයින් 07දෙනෙකුට චෝදනා එල්ල වී තිබේ.ඒ අනුව පසුගියදා හිටපු නියොජ්‍ය අමාත්‍ය ප්‍රේමලාල් ජයසේකර මහතා, පළාත් සභා මන්ත්‍රී නිලන්ත ජයකොඩි සහ කහවත්ත ප්‍රාදේශීය සභා සභාපති වජිර දර්ශන යන අය අත්අඩංගුවට ගත්හ.", "URL": "https://sinhala.adaderana.lk/news.php?nid=49535", "Category": null, "Parent URL": null}