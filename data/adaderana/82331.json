{"Source": "Adaderana", "Timestamp": "January 1, 2018 11:41 am", "Headline": " ඇතැම් නිලධාරීන් ජනාධිපතිටත් ඉහළයි", "News Content": "පුත්තලමේ සිටින ඇතැම් නිලධාරීන් ජනාධිපතිවරයාටත් වඩා ඉහළින් සිටිමින් වැඩ කරන තත්ත්යවක් නිරීක්‍ෂණය වන බව වාරිමාර්ග රාජ්‍ය අමාත්‍ය පාලිත රංගේ බණ්ඩාර මහතා පවසයි. දුක් විදින ජනතාවගේ අවශ්‍යතාවන් ඉටු කිරීමට ඔවුන්ට කිසිදු අවශ්‍යතාවක් නොමැති බව අමාත්‍යවරයා පෙන්වා දෙයි. කරුවලගස්වැව, පුත්තලම, වනාතවිල්ලූව, නවගත්තේගම හා ආණමඩුව යන මැතිවරණ කොට්ඨාසවල ඉඩම් හා හේන් පිළිබඳ ඇති වී තිබෙන ගැටළු කඩිනමින් විසදන්නැයි ජනාධිපතිවරයා අදාළ නිලධාරීන් වෙත උපදෙස් ලබා දී වසරකටත් වැඩි කාලයක් ගත වී ඇතත් එම ගැටළු විසදීමට පුත්තලමේ වන සංරක්‍ෂන දෙපාර්තමේන්තු නිලධාරීන් පියවර ගෙන නොමැති බවයි ඔහු කියා සිටියේ. ආණමඩුව මහකුඹුක්කඩවල මාර්ගය කාපට් අතුරා සංවර්ධනය කිරීමේ වැඩ ආරම්භ කිරීම වෙනුවෙන් පසුගිවදා පැවැති උත්සවයේදී ඔහු මේ බව පැවසීය. එම ව්‍යාපෘතිය සඳහා වැය කරන මුදල රුපියල් ලක්‍ෂ 340 කි. මෙහදී වැඩිදුරටත් අදහස් දැක්වූ අමාත්‍යවරයා මෙසේද පැවැසීය. පුත්තලමේ වගා කළ ඉඩම් හා හේන් බොහෝයක් මීට ඉහතදී වන සංරක්‍ෂණ දෙපාර්තමේන්තුවට පවරා ගත්තා. මේ කි‍්‍රයාවෙන් විශාල පිරිසකට ඉඩම් අහිමි වුණා. මේ වන විටත් එම ජනතාව ඉන්නේ මහත් පීඩාවෙන්. මෙම ගැටළුව මා ජනාධිපතිවරයා වෙත ඉදිරිපත් කළා. එතුමා ක්ෂණිකව නිලධාරීන් කැඳවා උපදෙස් ලබා දුන්නේ මෙම ගැටළුව කඩනමින් විසදන ලෙසටයි. එහෙත් එම ගැටළුව මෙතෙක් විසදී නැහැ. රටේ නායකයා ලබා දෙන උපදෙස් පිළි පදින්නේ නැති නිලධාරීන් සමග රටක් ගොඩ නැගිය නොහැකියි. එබැවින් මෙවැනි නිලධාරීන් පිළිබඳ ජනාධීපතිතුමා කිසියම් තීරණයක් ගත යුතුයි. එසේ නොවන්නේනම් රටේ දියුණුව පස්සට යනවා. අපි බලයට ආවේ ජනතාවට සේවය කරන්නයි. එහෙත් ඇතැ නිලධාරීන්ට ජනතා සේවය පිළීබඳ කිසිදු හැගීමක් නැහැ.", "URL": "https://sinhala.adaderana.lk/news.php?nid=82331", "Category": null, "Parent URL": null}