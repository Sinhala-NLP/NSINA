{"Source": "Adaderana", "Timestamp": "July 12, 2017 03:03 pm", "Headline": " ටෙස්ට් තරඟය සඳහා  ශ්‍රී ලංකා සංචිතය නම් කෙරෙයි", "News Content": "සිම්බාබ්වේ කණ්ඩායම සමඟ පැවැත්වෙන ටෙස්ට් තරඟය සඳහා සහභාගී වන ශ්‍රී ලංකා සංචිතය නම් කර තිබේ.දිනේෂ් චන්දිමාල්ගේ නායකත්වයෙන් යුත් කණ්ඩායමේ 15 දෙනෙකුගෙන් සමන්විත සංචිතයට උපුල් තරංග, ඇන්ජලෝ මැතිව්ස්, නිරෝෂන් දික්වැල්ල, දිමුත් කරුණාරත්න, ධනුෂ්ක ගුණතිලක, කුසල් මෙන්ඩිස්, අසේල ගුණරත්න, රංගන හේරත්, දිල්රුවන් පෙරේරා, ලක්ෂාන් සදකැන්, විශ්ව ප්‍රනාන්දු, සුරංග ලක්මාල්, දුෂ්මන්ත චමීර සහ ලහිරු කුමාර ඇතුළත් කර තිබේ.ආබාධ තත්ත්වයකට ලක්වීම හේතුවෙන් කුසල් ජනිත් පෙරේරා සහ නුවන් ප්‍රදීප් මෙම තරඟය සඳහා සහභාගී නොවන බව සඳහන්ය.ශ්‍රී ලංකා සිම්බාබ්වේ ටෙස්ට් තරඟය ලබන 14 වනදා කොළඹ ආර්. ප්‍රේමදාස ක්‍රීඩාංගණයේදී ආරම්භ වීමට නියමිතය.", "URL": "https://sinhala.adaderana.lk/news.php?nid=75174", "Category": null, "Parent URL": null}