{"Source": "Adaderana", "Timestamp": "August 20, 2019 04:07 pm", "Headline": "බ්‍රිතාන්‍යයේ අවධානය චීනය වෙතට", "News Content": "චීන බලධාරීන් විසින් හොංකොං හි බ්‍රිතාන්‍ය කොන්සල් කාර්යාල නිලධාරියෙකු රඳවාගෙන ඇති බවට පලවන වාර්තා සම්බන්ධයෙන් දැඩි අවධානය යොමු කර ඇති බව බ්‍රිතාන්‍යය පවසයි. බ්‍රිතාන්‍ය විදේශ කටයුතු පිළිබඳ කාර්යාලය නිවේදනයක් නිකුත් කරමින් මේ බව සදහන් කර ඇති බව විදෙස් මාධ්‍ය වාර්තා කළේය. සිමන් චෙන්ග් නමැති මෙම කොන්සල් කාර්යාල නිලධාරියා පසුගිය 8 වනදා හොංකොං වෙත යන අතරතුර අතුරුදන්ව ඇති අතර ඔහු චීන දේශසීමාව ආසන්නයේදී චීන බලධාරීන් භාරයට ගෙන ඇති බවට වාර්තා පලවී තිබේ. සති කිහිපයක සිට හොංකොං හි පැවැත්වෙන රාජ්‍ය විරෝධී උද්ඝෝෂණ හේතුවෙන් හොංකොං සහ චීන දේශසීමාව ආසන්නයේ දැඩි ආරක්ෂාවක් යෙදවීමට චීන බලධාරීන් පියවර ගෙන ඇති බව ද විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=117026", "Category": null, "Parent URL": null}