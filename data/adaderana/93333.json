{"Source": "Adaderana", "Timestamp": "July 28, 2018 10:04 am", "Headline": "ව්‍යාජ ගුවන් ගමන් බලපත්‍රයකින් රට යන්න හැදූ ඉරාන ජාතිකයාට වැඩ වරදියි", "News Content": "ව්‍යාජ බ්‍රසීල ගුවන් ගමන් බලපත්‍රයක් භාවිතා කරමින් මෙරටට පැමිණි විදෙස් ජාතිකයෙකු අත්අඩංගුවට ගෙන තිබේ. ඔහු එම ව්‍යාජ ගමන් බලපත්‍රය භාවිතා කරමින් නැවත බ්‍රතාන්‍යයට බලා යාමට උත්සහ කිරිමේදී ගුවන්තොටුපල අපරාධ පරික්ෂණ දෙපාර්තමේන්තු නිලධාරින් විසින් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. මෙලෙස අත්අඩංගුවට ගෙන ඇත්තේ 31 හැවිරිදි ඉරාන ජාතිකයෙකු බව සඳහන්ය. අපරාධ පරික්ෂණ දෙපාර්තමේන්තුව කටුනායක ඒකකය විසින් මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=93333", "Category": null, "Parent URL": null}