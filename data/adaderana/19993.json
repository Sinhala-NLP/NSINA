{"Source": "Adaderana", "Timestamp": "November 14, 2011 09:11 am", "Headline": "වැවක දියනෑමට ගිය අයෙක් දියේ ගිලී මියයයි", "News Content": "වව්නියාව, කු‍ටාන්කුලම් මුරුගයියා වැවේ දියනෑමට යාමෙන් පුද්ගලයෙකු දියේ ගිලී මිය ගොස් තිබේ. ඊයේ(13) පස්වරුවේ අදාළ පුද්ගලයා සමඟ තවත් පිරිසක් දිය නෑමට යාමෙන් මෙම අනතුර සිදුව ඇති බව පොලිසිය සඳහන් කරයි. අනතුරින් මිය ගොස් ඇත්තේ යාපනය ප්‍රදේශයේ පදිංචි වයස අවුරුදු 29 ක පුද්ගලයෙකි. මේ අතර පොළොන්නරුව, මැලිබන් හන්දිය ආසන්නයේ දී පුද්ගලයෙකු ඇලකට වැටී මියගොස් ඇත. පුද්ගලයින් පිරිසක් මත්පැන් පානය කරමින් සිටිය දී ඉන් අයෙකු මෙලෙස ඇලට වැටී ඇති බව පොලිසිය සඳහන් කරයි. සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=19993", "Category": null, "Parent URL": null}