{"Source": "Adaderana", "Timestamp": "September 21, 2018 04:59 pm", "Headline": "ඡන්දෙ කල් යන ලකුණු", "News Content": "පළාත් සභා මැතිවරණයට අදාල සීමා නීර්ණය පිළිබඳව තවදුරටත් පුළුල් ලෙස කරුණු සලකා බලා එකඟතාවයකට එලඹීමට අවශ්‍යය බැවින්, සිය වර්ථාව ඉදිරිපත් කිරීමට තව මාස 02ක පමණ කාලයක් ප්‍රමාද වනු ඇති බවට ඒ සඳහා පත්කරන ලද සමාලෝචන කමිටුව කථානායකවරයා වෙත දැනුම් දී තිබේ. මෙම තත්ත්වය පිළිබඳව සලකා බැලීම සඳහා අද (21) පස්වරුවේ කථානායකවරයා විසින් විශේෂ පක්ෂ නායක රැස්වීමක් කැඳවා ඇත. මෙම පක්ෂ නායක රැස්වීමේ දී සමාලෝචන කමිටු වාර්ථාව ඉදිරිපත් කිරීමට තවදුරටත් කාලය ගතවන්නේ නම් ගත යුතු ඉදිරිපියවර පිළිබඳ අවධානය යොමු කර තිබේ. පක්ෂ නායකයන් හමුවේ කථානායවරයා අවධාරණය කර ඇත්තේ, කවර තත්ත්වයක් යටතේ වුවද හැකි ඉක්මනින් පළාත් සභා මැතිවරණය පැවැත්වීම අත්‍යවශ්‍ය කරුණක් බවයි. මෙහිදී අග්‍රාමාත්‍යවරයා සඳහන් කර ඇත්තේ, සීමා නීර්ණ සමාලෝචන කමිටු වාර්ථාව තවදුරටත් ප්‍රමාද වීමට තිබෙන ඉඩකඩ පිළිබඳව කැබිනට් මණ්ඩලයේ අවධානය යොමු කර එහි අදහස් පක්ෂ නායකයන් වෙත දැනුම්දීමට කඩිනමින් පියවර ගනු ලබන බවයි.", "URL": "https://sinhala.adaderana.lk/news.php?nid=96490", "Category": null, "Parent URL": null}