{"Source": "Adaderana", "Timestamp": "April 26, 2018 07:07 am", "Headline": "පොහොර ලබාදීමේ විශේෂ  කඩිනම් වැඩපිළිවෙළක් අද සිට ක්‍රියාත්මකයි", "News Content": "ගොවි ජනතාව සඳහා කඩිනමින් සහනාධාර පොහොර ලබාදීමේ විශේෂ වැඩපිළිවෙළක් ක්‍රියාත්මක කිරීමට කෘෂිකර්ම අමාත්‍යංශය පියවර ගෙන තිබේ. එම වැඩපිළිවෙළ යටතේ රජයට අයත් ලංකා පොහොර සමාගමේ සහ කොළඹ පොහොර සමාගමේ අලෙවි නියෝජිතයින් හරහා අද(26) දිනයේ සිට සහනාධාර පොහොර ලබාගත හැකි බව කෘෂිකර්ම අමාත්‍යංශය සඳහන් කළේය. ඒ අනුව ඕනෑම ගොවිතැන් කටයුත්තක් සඳහා රුපියල් 1500ක සහනාධාර මිලකට අද දිනයේ සිට පොහොර ලබාගැනීමේ අවස්ථාව ගොවි ජනතාවට හිමිව තිබේ. රුපියල් 1500ට වැඩියෙන් පොහොර අලෙවි කරනු ලබන්නේ නම් ඒ පිළිබඳව ළඟම ඇති පොලිස් ස්ථානයට හෝ පාරිභෝගික සේවා අධිකාරියට දන්වන ලෙස කෘෂිකර්ම අමාත්‍යංශය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=88037", "Category": null, "Parent URL": null}