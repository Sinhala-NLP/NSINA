{"Source": "Adaderana", "Timestamp": "August 6, 2015 01:17 pm", "Headline": "ජාතික හා පළාත් ගුරුවරුන් බහුතරයකට උසස්වීම්", "News Content": "නව ගුරුසේවා ව්‍යවස්ථාවට අනුව ජාතික හා පළාත් පාසල් ගුරුවරුන් සියයට 75කට පමණ උසස්වීම් ලබාදී ඇති බව අධ්‍යාපන අමාත්‍යංශය පවසයි.අමාත්‍යංශ ලේකම් උපාලි මාරසිංහ මහතා සඳහන් කළේ පළාත් පාසල් ගුරුවරුන් සඳහා මේ මස 31 වනදා වන විට උසස්වීම් ලබාදී අවසන් කරන ලෙස සියළු පළාත් අධ්‍යාපන අධ්‍යක්ෂවරුන් වෙත උපදෙස් ලබාදී ඇති බවයි.ජාතික පාසල් ගුරුවරුන් 15,600කට මේ වන විට උසස්වීම් ලබාදී අවසන් බව සඳහන්ය.පළාත් පාසල් ගුරුවරුන් සියයට 65කට පමණද මේ වන විට උසස්වීම් ලබාදී අවසන් බව අධ්‍යාපන අමාත්‍යංශ ලේකම් උපාලි මාරසිංහ මහතා සඳහන් කළේය.", "URL": "https://sinhala.adaderana.lk/news.php?nid=53078", "Category": null, "Parent URL": null}