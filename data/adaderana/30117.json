{"Source": "Adaderana", "Timestamp": "December 21, 2012 08:38 am", "Headline": " දරු ප්‍රසූතියේ දී මිය ගිය මවක් ගැන වැඩිදුර පරීක්ෂණ", "News Content": "ගාල්ල මහමෝදර රෝහලේ දී දරු ප්‍රසූතියකින් පසු සිදුවූ මවකගේ මරණය සම්බන්ධයෙන් වැඩිදුර පරීක්ෂණ සිදු කළ යුතු බව ගාල්ල මරණ පරීක්ෂක වෛද්‍ය ඩී.ජී.එන් කරුණාතිලක මහතා තීන්දුවක් ලබා දී තිබේ. වෛද්‍යවරුන්ගේ නිසි ප්‍රතිකාර නොලැබීම හේතුවෙන් අදාළ කාන්තාව මියගිය බවට ඇයගේ ඥාතීන් වෙතින් සාක්ෂි ලබා දී ඇති අතර පශ්චාත් මරණ පරීක්ෂණයෙන් පසු මියගිය අයගේ හෘදය වස්තුවේ සහ පෙනහැල්ලේ කොටස් ඉදිරි පරීක්ෂණ සඳහා යොමු කර ඇත. සිද්ධියෙන් මෙලෙස මියගොස් ඇත්තේ ගාල්ල, උක්වත්ත, බිම්බිරිගොඩ ප්‍රදේශයේ පදිංචිව සිටි 25 වන වියේ පසුවූ මවකි.", "URL": "https://sinhala.adaderana.lk/news.php?nid=30117", "Category": null, "Parent URL": null}