{"Source": "Adaderana", "Timestamp": "December 28, 2015 12:10 pm", "Headline": "අත්පා ගැට ගසා තිරිසන් ලෙස ඝාතනය කරලා! ", "News Content": "වැලිගම ප්‍රදේශයේ නිවසක් තුළ අත් පා සහ මුඛය රෙදිවලින් බැඳ පුද්ගලයෙකු ‍ඝාතනය කර තිබේ.පොලිසිය පැවසුවේ ඊයේ රාත්‍රී 09.00 ට පමණ ඝාතනයට ලක්ව ඇත්තේ වැලිගම, කොටවිල, සුමුදු උයන ප්‍රදේශයේ පදිංචි 78 හැවිරිදි අයෙකු බවයි.ඝාතනය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන ඇති අතර ඉන් එක් අයෙකු මියගිය පුද්ගලයාගේ නිවසේ කුලියට නවාතැන් ගෙන සිටි අයෙකු බවට හදුනාගෙන තිබේ.අනෙක් සැකකරු 39 හැවිරිදි ඔහුගේ ඥාති සහෝදරයෙකු වන බවයි පොලිසිය පැවසුවේය.නවාතැන් ගෙන සිටි 29 හැවිරිදි පුද්ගලයා කුලී මුදල් නොගෙවිම හේතුවෙන් ඇති වූ ආරවුලක් මත ඝාතනය සිදු කර ඇති බවට මූලික විමර්ශනවලදි අනාවරණය වී තිබේ.", "URL": "https://sinhala.adaderana.lk/news.php?nid=55988", "Category": null, "Parent URL": null}