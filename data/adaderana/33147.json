{"Source": "Adaderana", "Timestamp": "April 10, 2013 07:49 am", "Headline": "විරැකියාව කැපිලා පේන්නම අඩුවෙලා", "News Content": "වර්තමානයේ රටේ විරැකියාව කැපී පෙනෙන ලෙස අඩු වී ඇති බව ජනාධිපති මහින්ද රාජපක්ෂ මහතා පවසයි. රටේ සංවර්ධනය ද කැපී පෙනෙන ලෙස සිදුවෙමින් පවතින බව හෙතෙම සඳහන් කළේය. ශ්‍රී ලංකා නිදහස් පාක්ෂිකයින් දැනුවත් කිරීමේ වැඩමුලුවක් අමතමින් ජනාධිපතිවරයා මේ බව කියා සිටියේය. එහිදී තවදුරටත් අදහස් දැක්වූ ජනාධිපති මහින්ද රාජපක්ෂ මහතා පැවසුවේ තමා ශ්‍රී ලංකා නිදහස් පක්ෂයේ නායකත්වය භාරගත්තේ එය දියුණු කිරීමට විනා විනාශ කිරීමට නොවන බවය.", "URL": "https://sinhala.adaderana.lk/news.php?nid=33147", "Category": null, "Parent URL": null}