{"Source": "Adaderana", "Timestamp": "June 13, 2011 08:43 am", "Headline": "මෙරට පළමු ජාලගත වැඩමුළුව අද සිට ඇරඹෙයි", "News Content": "ශ්‍රී ලංකාවේ ප්‍රථම ජාලගත වැඩමුළුව රජයේ ප්‍රවෘත්ති දෙපාර්තමේන්තුවේ දී අද(13) සිට ආරම්භ වේ. ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතාගේ ප්‍රධානත්වයෙන් මෙය පැවැත්වීමට නියමිතය. මෙම වැඩමුළුවට මධ්‍යස්ථාන මට්ටමින් පාසල් සිසුන් 450ක් සහ ගුරුවරුන් දෙසිය දෙනෙකු ද පමණ සහභාගී වනු ඇත. ඒ අනුව‍ යෝජිත වැඩමුළු කොළඹ, කළුතර, ගම්පහ, ගාල්ල, මාතර, හම්බන්තොට, බදුල්ල, මොණරාගල, අම්පාර, මහනුවර, අනුරාධපුරය, පොළොන්නරුව, කෑගල්ල, රත්නපුරය, කුරුණෑගල සහ ත්‍රිකුණාමලය යන දිස්ත්‍රික්කවල ජාතික මාර්ග ගත දුරස්ථ අධ්‍යාපන මධ්‍යස්ථාන 20ක් ඒකාබද්ධ කරමින් පැවැත්වෙයි.", "URL": "https://sinhala.adaderana.lk/news.php?nid=16718", "Category": null, "Parent URL": null}