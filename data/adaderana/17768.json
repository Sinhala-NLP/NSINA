{"Source": "Adaderana", "Timestamp": "July 31, 2011 09:39 pm", "Headline": " මැ.කො එක්ක සාකච්ඡාවකට සූදානම්", "News Content": "යාපනය දිස්ත්‍රීක්කයේ මන්ත්‍රී ආසන අඩුකිරීම සඳහා නිර්දේශ කිරීම පිළිබඳ මැතිවරණ කොමසාරිස් හමුවී සාකච්ඡා කිරීමට බලාපොරොත්තු වන බව ද්‍රවිඩ ජාතික සන්ධානය පවසයි. කොමසාරිස්වරයා සමග සාකච්ඡා කිරීමට ප්‍රථම ඒ පිළිබඳ වැඩි විස්තර කතා කිරීමට තමන් තුළ ඒ තරම් කැමැත්තක් නැතැයි ද්‍රවිඩ ජාතික සන්ධානයේ පාර්ලිමේන්තු මන්ත්‍රී එම්.ඒ සුමන්දිරන් මහතා සඳහන් කරයි. සාකච්ඡාමය ක්‍රියා දාමයකින් පසුව එකී නිර්දේශ පිළිබඳ යළි සලකා බලන්නට කොමසාරිස්වරයා තීන්දු කරනු නොලැබුවහොත් ඊට එරෙහිව නීතිමය ක්‍රියා මාර්ග ගැනීමට හෝ තමන් පසුබට නොවන බව සුමන්දිරන් මහතා අද දෙරණට වැඩිදුරටත් කියා සිටියේය.", "URL": "https://sinhala.adaderana.lk/news.php?nid=17768", "Category": null, "Parent URL": null}