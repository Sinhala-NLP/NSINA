{"Source": "Adaderana", "Timestamp": "December 30, 2013 02:55 pm", "Headline": "මාස 4ට අවශ්‍ය ඖෂධ එකවර ගේනවා", "News Content": "ලබන වසරේ මුල් මාස 4ට අවශ්‍ය සියලුම ඖෂධ වර්ග එකවර ගෙන්වීමට පියවර ගෙන ඇති බව සෞඛ්‍ය අමාත්‍යංශය පවසයි. රෝහල් වල වරින් වර ඇති වන ඖෂධ හිඟය අවසන් කරමින් ප්‍රථම වරට මාස 4කට අවශ්‍ය සියලුම ඖෂධ වර්ග ජනවාරි මාසයේ දී මෙරටට ගෙන්වීමට නියමිත බව එම අමාත්‍යංශය කියයි. ඖෂධ මිලදී ගැනීම සඳහා අවශ්‍ය ණයවර ලිපි නිකුත් කිරිමේ කටයුතු අවසන් කර ඇති බැවින් ඖෂධ වර්ග දහසකට අධික සංඛ්‍යාවකට අයත් ඖෂධ තොග සියල්ල එකවර ගෙන්වීමට හැකිව තිබේ. පසුගිය කාලය තුළ ඉන්දියාව, බංග්ලාදේශය, තායිලන්තය සහ මැලේසියාව යන රටවල් ශ්‍රී ලංකාවට ඖෂධ සැපයීම සඳහා ටෙන්ඩර් ලබාගත් බව සෞඛ්‍ය අමාත්‍යංශය පෙන්වාදෙයි.", "URL": "https://sinhala.adaderana.lk/news.php?nid=39963", "Category": null, "Parent URL": null}