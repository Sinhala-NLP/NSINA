{"Source": "Adaderana", "Timestamp": "September 10, 2010 03:36 pm", "Headline": "අද රාත්‍රියේ සිට පාන් මිල ඉහළට", "News Content": "අද මධ්‍යම රාත්‍රීයේ සිට වහාම ක්‍රියාත්මක වන පරිදි ග්‍රෑම් 450 ක පාන් රාත්තලක් රු.3.00 න් ඉහළ නැංවීමට සමස්ත ලංකා බේකරි හිමියන්ගේ සංගමය තීරණය කර තිබේ. මෙම කරුණ සම්බන්ධයෙන් සමස්ත ලංකා බේකරි හිමියන්ගේ සංගමයේ විධායක සභාව ඇතුළු සියලු නිලධාරීන් සමග දීර්ඝ වශයෙන් සාකච්ඡා කළ බවත්, එම සාකච්ඡා වලින් පසු පාන් මිල වැඩි කිරිමේ තීරණයකට එළඹෙන බවත් සමස්ත ලංකා බේකරි හිමියන්ගේ සංගමයේ සභාපති එන්.කේ ජයවර්ධන මහතා කියා සිටියේය. පිටි මිල දෙවරක් වැඩි වී තිබීමත්,පිටි බෙදාහැරීමේ වට්ටම අඩුවීමත් නිසා මෙසේ පාන් මිල ඉහළ දමන්නට සිදුව ඇති බව අද කොළඹ පැවති මාධ්‍ය හමුවකට එක්වෙමින් සභාපතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=10775", "Category": null, "Parent URL": null}