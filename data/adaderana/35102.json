{"Source": "Adaderana", "Timestamp": "June 20, 2013 05:19 pm", "Headline": "නිධන් හෑරූ 8ක් කොටු", "News Content": "මැදවච්චිය - මඟුරුහිටියාව වැව ආසන්නයේ නිධන් හාරමින් සිටි පුද්ගලයින් පිරිසක් පොලීසිය විසින් අත්අඩංගුවට ගෙන තිබේ. අද(20) පස්වරුවේ පොලීසියට ලැබුණු තොරතුරකට අනුව සිදුකළ වැටලීමකදී සැකකරුවන් 8 දෙනෙකු අත්අඩංගුවට ගෙන ඇත. එම ස්ථානයේ තිබී කැණීම් කටයුතු සඳහා යොදාගත් උපකරණ කිහිපයක් පොලිස් භාරයට ගෙන තිබේ. සැකකරුවන් ගම්පහ , ආණමඩුව. කළුතර , වාරියපොල සහ මැදවචිචිය යන ප්‍රදේශවල පදිංචිකරුවන් බව පොලිසිය පවසයි.", "URL": "https://sinhala.adaderana.lk/news.php?nid=35102", "Category": null, "Parent URL": null}