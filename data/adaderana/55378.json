{"Source": "Adaderana", "Timestamp": "November 28, 2015 02:20 pm", "Headline": "අල්ලස් දැලට කොටු වූ පොලිස් ස්ථානාධිපති රිමාන්ඩ්! ", "News Content": "ලක්ෂ 25 ක අල්ලසක් ලබාගැනීමට කටයුතු කළ බව කියන නාරාහේන්පිට පොලීසියේ අපරාධ අංශයේ ස්ථානාධිපතිවරයා එළඹෙන 30 වන දින දක්වා රක්ෂිත බන්ධනාගාරගත කර තිබේ.ඒ ඒ මහතා අද දිනයේ අධිකරණය වෙත ඉදිරිපත් කිරීමෙන් අනතුරුවය. පසුගිය දින ලක්ෂ 25 ක අල්ලසක් ලබාගැනීමට කටයුතු කළ බව කියන නාරාහේන්පිට පොලීසියේ අපරාධ අංශයේ ස්ථානාධිපතිවරයා අල්ලස් හෝ දූෂණ චෝදනා විමර්ශන කොමිෂන් සභාව විසින් අත්අඩංගුවට ගෙන තිබුණි.ඊයේ (27) 3.30 ට පමණ කොහුවල ප්‍රදේශයේදී මොහු අත්අඩංගුවට ගත් බව අල්ලස් හෝ දූෂණ චෝදනා විමර්ශන කොමිෂන් සභාවේ ප්‍රකාශකයෙක් සඳහන් කළේය.වෛද්‍යවරයෙකු විසින් කරන ලද වරදකට නඩු නොපවරා සිටීමට ලක්ෂ 25 ක මුදලක් අවශ්‍ය බව සැකකාර පොලිස් නිලධාරියා විසින් මීට පෙරාතුව සඳහන් කර ඇති අතර ඒ අනුව එම මුදල ලබාගන්නා අවස්ථාවේදී මොහු අත්අඩංගුවට ගත් බව සඳහන් වුණි.", "URL": "https://sinhala.adaderana.lk/news.php?nid=55378", "Category": null, "Parent URL": null}