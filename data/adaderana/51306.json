{"Source": "Adaderana", "Timestamp": "May 13, 2015 11:41 am", "Headline": "ගෝඨාභයගේ පෙත්සම විභාගයට ගන්නා විනිසුරු මඩුල්ලෙන් බුවනෙක ඉවත‍්වෙයි", "News Content": "පොලිස් මූල්‍ය අපරාධ කොට්ඨාසය සම්බන්ධයෙන් හිටපු ආරක්ෂක ලේකම් ගෝඨාභය රාජපක්ෂ මහතා විසින් පසුගියදා ශ්‍රේෂ්ඨාධිකරණයට ඉදිරිපත් කළ පෙත්සම විභාගයට ගැනීමට පත් කළ විනිසුරු මණ්ඩලයෙන් බුවනෙක අළුවිහාරේ මහතා ඉවත් වී තිබේ. මෙම පෙත්සම සලකා බැලීම සඳහා ඊවා වනසුන්දර, බුවනෙක අළුවිහාරේ හා සරත් ද ආබෲ යන විනිසුරුවන් තිදෙනා පත් කර සිටි බව සඳහන්ය.ඒ අනූව එම විනිසුරු මඩුල්ලෙන් අළුවිහාරේ මහතා ඉවත්ව ඇති බව අප වාර්තාකරු පැවසීය.පොලිස් මූල්‍ය අපරාධ කොට්ඨාසයේ නෛතික භාවය අභියෝගයට ලක්කරමින් හිටපු ආරක්ෂක ලේකම්වරයා පසුගියදා මෙම පෙත්සම ගොනු කරන ලදී.", "URL": "https://sinhala.adaderana.lk/news.php?nid=51306", "Category": null, "Parent URL": null}