{"Source": "Adaderana", "Timestamp": "April 25, 2018 07:42 am", "Headline": "  මුහුදට යන කසළ දැදුරුඔය ළඟදී එකතු කරයි", "News Content": "හලාවත - පුත්තලම මාර්ගයේ දැදුරුඔය පාලම අසල දෙස් විදෙස් සංචාරකයින්ගේ ගිමන් නිවන ස්ථානයක් බවට පත්ව ඇත. එම සංචාරකයින් විසින් ඉවත දමන ප්ලාස්ටික් ඇතුළු අප ද්‍රව්‍ය හේතුවෙන් ඒ අවට විශාල ලෙස පාරිසරික විනාශයක්ද සිදුවී තිබේ. එම අප ද්‍රව්‍ය ඉවත් කිරීමේ ශ්‍රමදානයක් පසුගියදා සිදු කරන ලදී. සමුද්‍රීය පරිසර ආරක්ෂණ අධිකාරිය විසින් සංවිධානය කරන ලද මෙම ශ්‍රමදානයට පළාත් පාලන ආයතන නිලධාරීන් මෙන්ම ශ්‍රී ලංකා රතු කුරුස සමාජයේ සාමාජික සාමාජිකාවන්ද එක්ව සිටියේය. දැදුරුඔය අවට ඉවත දමන ප්ලාස්ටික් ඇතුළු නොදිරන ද්‍රව්‍ය වැසි කාලයේදී ජලය සමඟ එකතුව මුහුදට ගසා ගොස් සිදුවන පරිසර හානිය අවම කිරීම මෙම ශ්‍රමදානයේ අරමුණ වී ඇත.", "URL": "https://sinhala.adaderana.lk/news.php?nid=87982", "Category": null, "Parent URL": null}