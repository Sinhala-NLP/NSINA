{"Source": "Adaderana", "Timestamp": "November 15, 2012 10:45 am", "Headline": "මුහුදු ගිය අයෙක් යාත්‍රාවෙන් වැටී මරුට", "News Content": "හලාවත ප්‍රදේශයෙන් ධීවර කටයුතු සඳහා මුහුදු ගිය පුද්ගලයෙකු යාත්‍රාවෙන් මුහුදට වැටී ජීවිතක්ෂයට පත්ව තිබේ. අදාළ පුද්ගලයා යාත්‍රාවෙන් මුහුදට වැටුණු බව මියගිය පුද්ගලයා සමග මුහුදු ගිය පුද්ගලයා ප්‍රකාශ කර ඇත. මියගිය පුද්ගලයාගේ මළ සිරුර කරුකපනේ මුහුදු තීරයේ තිබී සොයා ගෙන තිබේ. මරණය සම්බන්ධයෙන් අදාළ පුද්ගලයා සමග මුහුදු ගිය පුද්ගලයා සැකකරන බව ඥාතීන් ප්‍රකාශ කර ඇතැයි පොලීසිය පවසයි. මේ සම්බන්ධයෙන් වැඩිදුර පරීක්ෂණ හලාවත පොලීසිය සිදුකරයි.", "URL": "https://sinhala.adaderana.lk/news.php?nid=29205", "Category": null, "Parent URL": null}