{"Source": "Adaderana", "Timestamp": "August 23, 2011 02:01 pm", "Headline": "ලිබියාවේ මේ වන විට කිසිදු ශ්‍රී ලාංකික ශ්‍රමිකයෙක් නෑ", "News Content": "යුදමය වාතාවරණය උග්‍ර වී ඇති ලිබියාවේ මේ වන විට කිසිදු ශ්‍රී ලාංකික ශ්‍රමිකයෙකු නොමැති බව විදේශ සේවා නියුක්ති කාර්යාංශය පවසයි. ලිබියාවේ යුද ගැටුම් ආරම්භ වූ සමයේ බොහෝ ශ්‍රී ලාංකික ශ්‍රමිකයින් පිරිසක් යළි මව්බිම කරා පැමිණි බව එම කාර්යාංශය සදහන් කරයි. යුදමය ගැටුම්වලට හසු වූ ශ්‍රී ලාංකික ශ්‍රමිකයින් සම්බන්ධයෙන් මේ වන තෙක් කිසිදු පැමිණිල්ලක් ලැබී නොමැති බව ද විදේශ සේවා නියුක්ති කාර්යාංශය පැවසීය. මේ වන විට ලිබියාවේ ට්‍රිපෝලි අගනුවර රාජ්‍ය විරෝධී කැරලිකරුවන් හා ලිබියානු හමුදා අතර දරුණු ගැටුම් හට ගෙන ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=18260", "Category": null, "Parent URL": null}