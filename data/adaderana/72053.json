{"Source": "Adaderana", "Timestamp": "April 13, 2017 09:46 pm", "Headline": "එක් කෝටි දහසය ලක්ෂයක් වටිනා කුඩු සමග පකිස්ථාන ජාතිකයා දැලේ", "News Content": "හෙරොයින් මත්කුඩු තොගයක් රැගෙන පැමිණි පකිස්ථාන ජාතිකයෙකු ගුවන්තොටුපළ රේගුව විසින් අත්අඩංගුවට ගෙන තිබේ.ඩුබායි සිට පැමිණ ප.ව 5.15 ට පමණ ගොඩබස්වන ලද EK 648 දරණ එමරේට්ස් ගුවන් යානයකින් පැමිණ ඇති සැකකරුගේ පාවහන් තුළ මෙම මත් කුඩු තොගය සඟවා තිබී ඇති බව අද දෙරණ වාර්තාකරු පවසයි.හෙරොයින් කිලෝ 1 ග්‍රෑම් 156 ක් මෙලෙස අත්අඩංගුවට පත්ව ඇති අතර එහි වටිනාකම එක්කෝටි දහසය ලක්ෂයක් පමණ වන බව සඳහන්ය.සැකකරුගෙන් වැඩිදුර ප්‍රශ්න කරමින් ගුවන්තොටුපළ රේගුව විසින් වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=72053", "Category": null, "Parent URL": null}