{"Source": "Adaderana", "Timestamp": "January 2, 2018 09:29 am", "Headline": "රාගෙදර මිනිරන් පතලේ සේවකයින් විරෝධතාවයක", "News Content": "මැල්සිරිපුර - රාගෙදර මිනිරන් පතලේ සේවකයන් පිරිසක් පතල තුළ විරෝධතාවක නිරත වෙයි. පස් වන දිනටත් විරෝධතාවයේ යෙදී සිටින කම්කරුවන් ඉල්ලා සිටින්නේ පතල වසා දැමීම පිළිබඳ තීරණය ඉවත් කර තම රැකියා සුරක්ෂිත කර දෙන ලෙසයි. මේ සම්බන්ධයෙන් කළ විමසීමකදී අදාළ පතල අයත් ආයතනයේ කළමනාකරණ ආනන්ද ගුණරත්න මහතා ප්‍රකාශ කළේ මූල්‍ය අර්බුදයක් හේතුවෙන් සේවකයන් පිරිසකට මාසික නිවාඩුවක් ලබාදීමට යෝජනා කර ඇති බවයි.", "URL": "https://sinhala.adaderana.lk/news.php?nid=82373", "Category": null, "Parent URL": null}