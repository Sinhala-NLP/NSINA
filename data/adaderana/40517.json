{"Source": "Adaderana", "Timestamp": "January 21, 2014 09:57 am", "Headline": "කසළ තේ පොවන්න හැදූ 3ක් මාට්ටු", "News Content": "ලොරි රථයකින් කසළ තේ ප්‍රවාහනය කළ පුද්ගලයින් තිදෙනෙකු පුස්සැල්ලාව, හෙල්බොඩ ප්‍රදේශයේ දී අත්අඩංගුවට ගෙන තිබේ. පුස්සැල්ලාව පොලිසියේ නිලධාරීන් කණ්ඩායමක් විසින් ලොරි රථයක් නවතා පරික්ෂා කිරීමේ දී මෙම කසළ තේ තොගය සොයාගෙන ඇති බව සඳහන්ය. අදාළ ලොරි රථයේ තිබී කසල තේ කිලෝග්‍රෑම් 3139ක් පොලීසිය භාරයට ගෙන ඇත. අත්අඩංගුවට ගත් සැකකරුවන් වෙලම්බොඩ ප්‍රදේශයේ පදිංචිකරුවන් වන අතර ඔවුන් අද නාවලපිටිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40517", "Category": null, "Parent URL": null}