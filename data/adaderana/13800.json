{"Source": "Adaderana", "Timestamp": "January 28, 2011 08:12 am", "Headline": "දිස්ත්‍රික් ලේකම්ට තර්ජනය කළැයි එජාප මන්ත්‍රී අත්අඩංගුවට", "News Content": "කොළඹ දිස්ත්‍රික් ලේකම්වරයාට තර්ජනය කිරීමේ චෝදනා මත එක්සත් ජාතික පක්ෂ බස්නාහිර පළාත් සභා මන්ත්‍රී නිමල් ආර් පීරිස් මහතා අත්අඩංගුවට ගෙන තිබේ. වැලිකඩ පොලිසියට ලැබුණු පැමිණිල්ලකට අනුව ‍ඊයේ(27) පස්වරුවේ මොහු අත්අඩංගුවට ගත් බව පොලිසිය පවසයි. ඊයේ දිනයේ දී නාමයෝජනා පත්‍ර භාරදෙන අවස්ථාවේ කොළඹ දිස්ත්‍රික් ලේකම්වරයාට තර්ජනය කළ බවට මොහුට එරෙහිව චෝදනා එල්ල වී ඇත. අත්අඩංගුවට ගත් පළාත් සභා මන්ත්‍රීවරයා අධිකරණයට ඉදිරිපත් කිරීමට නියමිත බව වැලිකඩ පොලිසිය ප්‍රකාශ කළේය.", "URL": "https://sinhala.adaderana.lk/news.php?nid=13800", "Category": null, "Parent URL": null}