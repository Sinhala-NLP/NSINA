{"Source": "Adaderana", "Timestamp": "December 26, 2010 08:24 am", "Headline": "සුනාමි ව්‍යසනය සිහිකර නිහඬතාවයක්", "News Content": "සුනාමි ව්‍යසනය සිදුවී වසර 6 ක් ගත වන අද දිනයේ එම විපත සිහිපත් කර නිශ්ශබ්දතාවක් පැවැත්වීමට ආපදා කළමනාකරණ අමාත්‍යාංශය තීරණය කර තිබේ. ඒ අනුව අද පෙරවරු 9.25 සිට 9.27 දක්වා කාලයේ එම නිහඬතාව පළ කරන ලෙස එම අමාත්‍යාංශය ජනතාවගෙන් ඉල්ලීමක් කරයි. එසේම අද දිනය ජාතික ආරක්ෂක දිනය ලෙස ද නම් කර තිබේ. සුනාමියෙන් මිය ගිය දුම්රිය මගීන් හා සේවක කාර්යය මණ්ඩලයට පිං පෙත් පැමිණවීමට පිරිත් සජ්ජායනවක් සහිතව දුම්රියක් කොළඹ සිට පෑරලිය දක්වා ගමන් කරවීමට දුම්රිය දෙපාර්තමේන්තුව තීරණය කර තිබේ.", "URL": "https://sinhala.adaderana.lk/news.php?nid=13084", "Category": null, "Parent URL": null}