{"Source": "Adaderana", "Timestamp": "August 2, 2012 09:25 am", "Headline": "2011 සංගණනයේ දෙවන වාර්තාව බලාපොරොත්තු වන්න", "News Content": "2011 ජන සංගණනයට අදාළ දෙවන වාර්තාව ඉදිරි සති දෙක ඇතුළත නිකුත් කරන බව ජනලේඛන හා සංඛ්‍යාලේඛන දෙපාර්තමේන්තුව පවසයි. අදාළ වාර්තාව සැකසීමේ කටයුතු මේ වන විට අවසන් වෙමින් පවතින බව එම දෙපාර්තමේන්තුවේ ප්‍රකාශකයෙකු සඳහන් ‍කළේය. 2011 ජන සංගණනයට අදාළ මූලික වාර්තාව පසුගිය ජුනි මාසයේ නිකුත් කරනු ලැබීය. එහිදී මෙරට සමස්ත ජනගහණය පිළිබඳ දිස්ත්‍රික් මට්ටමින් විශ්ලේෂණය කිරීම සිදුකළ බව ජනලේඛන හා සංඛ්‍යාලේඛන දෙපාර්තමේන්තුව සඳහන් ‍කරයි. ජන සංගණනයට අදාළව ජාතිය, ආගම, වයස සහ ස්ත්‍රී පුරුෂ භාවය අනුව ජනගහනය වර්ගීකරණය කිරීම දෙවන වාර්තාවෙන් සිදුකිරීමට නියමිතය. 2011 ජන සංගණනයට අදාළව වාර්තා 4 ක් නිකුත් කිරීමට සැලසුම් කර ඇති බව ජනලේඛන හා ‍සංඛ්‍යාලේඛන දෙපාර්තමේන්තුව සඳහන් කර සිටියි.", "URL": "https://sinhala.adaderana.lk/news.php?nid=26251", "Category": null, "Parent URL": null}