{"Source": "Adaderana", "Timestamp": "September 13, 2011 11:44 am", "Headline": "පලවා හැරි වන අලින් යළි ගමට ඇවිත් ", "News Content": "ඇලහැර රක්ෂිතයට පලවා හැරුණු වන අලින් යළිත් ගම් වදින බවට නාවුල අවට ගම්වැසියන් චෝදනා කරයි. ගම්වැදි ජිවිත හා දේපළ හානි සිදුකළ වන අලින් වන ජීවි ‍නිලධාරීන්ගේ මැදිහත් වීමෙන් වස්ගමුව සහ ඇලහැර රක්ෂති වෙත පලවා හැරුණු බව ගම්වාසීන් පෙන්වා දෙයි. එහෙත් එම වන අලින් නැවත වරක් කුල්ඔළුව, සපුගස්යාය, නාවුල ආදී ගම්වෙත රංචු පිටින් පැමිණෙන බව ගම්වාසීන් පවසයි. මේ පිළිබඳ නාවුල ප්‍රාදේශීය සම්බන්ධීකරණ කමිටුවේ දී ද අවධානය යොමු විය. එම ගම් ආවරණය වන පරිදි විදුලි වැටක් ඉදිකිරීමේ කටයුතු ලබන මස ආරම්භ කෙරෙන බව එහිදී වන ජීවි නිලධාරීන් ප්‍රකාශ කර ඇත.", "URL": "https://sinhala.adaderana.lk/news.php?nid=18690", "Category": null, "Parent URL": null}