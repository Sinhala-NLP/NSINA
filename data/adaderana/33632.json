{"Source": "Adaderana", "Timestamp": "April 27, 2013 05:04 pm", "Headline": "2014 ආණ්ඩු මාරු කරන ඡන්දයක් ඕනෑ", "News Content": "2014 වසරේදී ආණ්ඩු මාරු කරන ඡන්දයක් ඉල්ලා උද්ඝෝෂණ කළ යුතු බවත් ඒ සඳහා සංවිධාන ශක්තිය ඇත්තේ එක්සත් ජාතික පක්ෂයට පමණක් බවත් විපක්ෂ නායක රනිල් වික‍්‍රමසිංහ පවසයි. මේ දිනවල උතුරේ සංචාරයක නිරත වන රනිල් වික්‍රමසිංහ මහතා අද (27) උදෑසන චාවකච්චේරියේදී එක්සත් ජාතික පක්ෂ කි‍්‍රයාකාරීන් පිරිසක් අමතමින් මේ බව පැවසීය. යුද්ධය අවසන්වුව ද සාමය ස්ථාපිත වී නැති බවත් උතුරේ හා නැගෙනහිර ද්‍රවිඩ ජනතාවට ප්‍රශ්න රැසකට මුහුණ පෑමට සිදුව ඇති බවත් එහිදී විපක්ෂනායකවරයා පැවසීය. මේ නිසා උතුරට ප‍්‍රජාතන්ත‍්‍රවාදය මෙතෙක් උදාවී නොමැති බවත් උතුරු නැගෙනහිර ජනතාවට පමණක් නොව මෙරට සියලු ජනතාවට ඊට මුහුණ පෑමට සිදුව ඇති බවත් ඔහු එහිදී කියා සිටියේය.", "URL": "https://sinhala.adaderana.lk/news.php?nid=33632", "Category": null, "Parent URL": null}