{"Source": "Adaderana", "Timestamp": "December 21, 2018 09:55 am", "Headline": "වීසා නැතුව මෙරට රැඳී සිටි 2ක් මාට්ටු", "News Content": "වීසා බලපත්‍ර නොමැතිව මෙරට රැඳී සිටි විදෙස් ජාතික පුද්ගලයින් දෙදෙනෙකු වැලිගම, මිරිස්ස ප්‍රදේශයේදී අත්අඩංගුවට ගෙන තිබේ. පොලීසිය පැවසුවේ වැලිගම පොලිස් ස්ථානයට ලද තොරතුරක් මත සිදු කළ වැටලීමකදී අදාල පුද්ගලයින් අත්අඩංගුවට ගෙන ඇති බවයි. පොලීසිය සඳහන් කළේ ඔවුන් 22 හැවිරිදි සහ 27 හැවිරිදි වයසේ පසුවන පාකිස්ථාන සහ ඊජිප්තු ජාතිකයින් දෙදෙනෙකු බවයි. ඔවුන් අද මාතර මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=101081", "Category": null, "Parent URL": null}