{"Source": "Adaderana", "Timestamp": "October 19, 2012 05:20 pm", "Headline": "දේශපාලනය පිරිහුණේ මනාප ක්‍රමය නිසයි", "News Content": "මනාප ක්‍රමය හේතුවෙන් දේශපාලන සංස්කෘතියේ දැඩි පරිහානියක් සිදුවූ බව ඩලස් අලහප්පෙරුම අමාත්‍යවරයා පවසයි. එමගින් එකම පක්ෂයේ සාමාජිකයින් අතර පවා ගැටුම් ඇතිවූ බව ඔහු පෙන්වාදෙයි. මනාප ක්‍රමය මූලික කරගත් මැතිවරණ ක්‍රමය වෙනස් කිරීමට රජය දැනටමත් අවශ්‍ය පියවර ගෙන ඇති බව ඩලස් අලහප්පෙරුම අමාත්‍යවරයා පවසයි. පවතින මැතිවරණ ක්‍රමය, ජාතීන් අතර ගැටුම් හට ගැනීමට ද හේතු වූ බව ඔහු සඳහන් කරයි. අද (19) කොළඹදී පැවති උත්සවයකට සහභාගී වෙමින් අමාත්‍යවරයා‍ මේ අදහස් පළ කරන ලදී.", "URL": "https://sinhala.adaderana.lk/news.php?nid=28434", "Category": null, "Parent URL": null}