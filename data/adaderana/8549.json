{"Source": "Adaderana", "Timestamp": "May 22, 2010 08:13 am", "Headline": "සාමාන්‍ය පෙළින් කිසිවකු සමත් නොවූ පාසල් කිහිපයක්", "News Content": "පසුගිය සාමාන්‍ය පෙළ විභාගයෙන් කිසිදු ශිෂ්‍යයෙකු සමත් නොවූ පාසල් කිහිපයක් අධ්‍යාපන අමාත්‍ය බන්දුල ගුණවර්ධන මහතා නිරීක්ෂණය කර තිබේ. කිරුළපන ශ්‍රී සද්ධර්මෝදය මහ විදුහල, බම්බලපිටිය ශාන්ත මරියා සිංහල මිශ්‍ර පාසල මෙසේ අධ්‍යාපන අමාත්‍යවරයාගේ නිරීක්ෂණයට ලක්වූ බව අමාත්‍යාංශය නිකුත් කළ නිවේදනයක සඳහන් වේ. මෙම පාසල් දෙකෙ‍හිම අධ්‍යාපනය ලබන සිසුන් සමග අමාත්‍යවරයා සාකච්ඡා කර ඇති අතර පාසලේ භෞතික සම්පත් හා පාසල් භූමිය ද අමාත්‍යවරයාගේ නිරීක්ෂණයට ලක්ව තිබේ. නාගරික ප්‍රදේශයක පිහිටා ඇති මෙම පාසල්වලට ළමුන්ගේ පැමිණී‍ම අඩුවීමට හේතු කාරණා අධ්‍යාපන අමාත්‍යවරයා මෙහිදී විද්‍යාලයේ විදුහල්පතිවරයාගෙන් විමසා සිටි බව සඳහන්ය. කිසිදු දරුවෙකු උසස් පෙළ හැදෑරීමට සුදුසුකම් නොලැබීමට හේතු වූ ක‍ාරණා සොයාබලා වාර්තාවක් ඉදිරිපත් කරන ලෙස අධ්‍යාපන අමාත්‍යවරයා මෙහිදී බලධාරීන්ට උපදෙස් දී ඇත.", "URL": "https://sinhala.adaderana.lk/news.php?nid=8549", "Category": null, "Parent URL": null}