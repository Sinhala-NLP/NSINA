{"Source": "Adaderana", "Timestamp": "September 29, 2011 11:02 pm", "Headline": "ජාත්‍යන්තර ක්‍රිකට් කවුන්සිලය තරග කොන්දේසි වෙනසට ලක්කරයි", "News Content": "ඔක්තොම්බර් මස 01 වන දින සිට ක්‍රියාත්මක වන පරිදි ටෙස්ට්, එක්දින සහ 20/20 තරග සඳහා ක්‍රියාත්මක තරග කොන්දේසි වෙනසට ලක්වන බව ජාත්‍යන්තර ක්‍රිකට් කවුන්සිලය තහවුරු කර තිබේ. ‍ එම කවුන්සිලයේ කමිටු රැස්වීමේදී පසුගිය මැයි මාසයේදී ඉදිරිපත් වූ යෝජනා අනුව අදාළ සංශෝධන සඳහා ජාත්‍යන්තර ක්‍රිකට් කවුන්සිලයේ විධායක මණ්ඩලයේ අනුමැතිය හිමිව ඇති බව ද විදෙස් මාධ්‍ය වාර්තා පවසයි. ‍ මෙම තරග කොන්දේසි ජාත්‍යන්තර ක්‍රිකට් තරග සඳහා සුදුසු වන බවත්, ක්‍රිකට් ක්‍රීඩාවේ නීති සමග එක්ව ගැනෙන බවත් අවධාරණය කර ඇත.", "URL": "https://sinhala.adaderana.lk/news.php?nid=19047", "Category": null, "Parent URL": null}