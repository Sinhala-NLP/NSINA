{"Source": "Adaderana", "Timestamp": "May 5, 2019 03:48 pm", "Headline": "වෙනස්කම් පසෙක තබා බ්‍රෙක්සිට් ක්‍රියාවලියට එකඟ වන්න", "News Content": "වෙනස්කම් පසෙක තබා බ්‍රෙක්සිට් ක්‍රියාවලියට එකග වන ලෙස බ්‍රිතාන්‍ය අග්‍රාමාත්‍ය තෙරේසා මේ ලේබර් පක්ෂ නායක ජෙරමි කෝබින්ගෙන් ඉල්ලීමක් කර තිබේ. විද්‍යුත් තැපෑල මාර්ගයෙන් මෙම ඉල්ලීම සිදුකර ඇති බව වාර්තා වේ. ඔක්තෝබර් 31 වන දින වන විට බ්‍රිතාන්‍යය යුරෝපා සංගමයෙන් ඉවත්වීම හෙවත් බ්‍රෙක්සිට් ක්‍රියාවලිය සම්පුර්ණ කළ යුතුව ඇත. මීට පෙර තෙරේසා මේ ඉදිරිපත්කළ යෝජනා ප්‍රතික්ෂේප වීම හේතුවෙන් බ්‍රෙක්සිට් ක්‍රියාවලියට එකග වීමට මෙතෙක් හැකි වී නොමැත. එබැවින් පාර්ලිමේන්තුව තුළ යෝජනාව සම්මත කරගැනීම සඳහා අග්‍රාමාත්‍යවරිය ලේබර් පක්ෂයේ සහය අපේක්ෂා කරයි.", "URL": "https://sinhala.adaderana.lk/news.php?nid=109296", "Category": null, "Parent URL": null}