{"Source": "Adaderana", "Timestamp": "November 28, 2018 03:26 pm", "Headline": "ලැව් ගිනි තත්ත්වය දරුණු වෙයි", "News Content": "ඔස්ට්‍රේලියාවේ ක්වින්ස්ලන්ඩ් ප්‍රාන්තය පුරා පැතිර යන ලැව්ගිනි තත්ත්වය හේතුවෙන් පුද්ගලයින් දහස් සංඛ්‍යාත පිරිසකට පදිංචි ස්ථාන වලින් ඉවත් වන ලෙස බලධාරීන් අනතුරු ඇඟවීම් සිදුකර ඇත. ප්‍රාන්තයට බලපෑ දරුණුතම ලැව්ගිනි තත්ත්වය මෙය ලෙස ඔස්ට්‍රේලියානු බලධාරීන් හඳුන්වන අතර ප්‍රාන්තය පුරා ලැව්ගිනි 130කට අධික සංඛ්‍යාවක් හටගෙන ඇති බව වාර්තා වෙයි. පවතින තද සුළං තත්ත්වය සහ උෂ්ණාධික කාලගුණ තත්ත්වය ලැව්ගිනි පැතිර යාමට ප්‍රබල හේතුවක් වී ඇති බව සඳහන්ය. මේ වන විටත් නිවාස හා දේපළ රැසක් ලැව්ගිනිවලට හසුව විනාශ වී ඇති අතර පාසල් 30 කට අධික සංඛ්‍යාවක් වසා දැමීමට බලධාරීන් පියවර ගෙන ඇති බව විදෙස් මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=99943", "Category": null, "Parent URL": null}