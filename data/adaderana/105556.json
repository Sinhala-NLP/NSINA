{"Source": "Adaderana", "Timestamp": "March 6, 2019 10:00 am", "Headline": "අභිනන්දන්ගේ උඩු රැවුල නිර්භීතභාවයේ සළකුණක් වෙයි", "News Content": "පාකිස්ථානය විසින් අත්අඩංගුවට ගෙන පසුගියදා නිදහස් කළ ඉන්දීය ගුවන් නියමු අභිනන්දන් වර්දමන්ගේ උඩු රැවුල එරට තරුණයින් අතර ජනප්‍රිය විලාසිතාවක් බවට පත්ව ඇත. විදෙස් මාධ්‍ය වාර්තා සඳහන් කළේ ඉන්දීයාව තුළ ජාතික මට්ටමේ චරිතයක් බවට පත්ව ඇති අභිනන්දන් වර්දමන්ගේ උඩු රැවුල විලාසිතාව කලාත්මක නිර්මාණ ප්‍රචාරණයට පමණක් නොව විලාසිතා අතර ජනප්‍රිත්වයට පත්ව ඇති බවය. ඔහු සමාජජාල මාධ්‍ය ඔස්සේ දැඩි ලෙස ජනප්‍රියත්වයට පත්වීමත් සමඟ බොහෝ ඉන්දියානුවන් අභිනන්දන් වර්දමන්ගේ උඩු රැවුල නිර්භීතභාවයේ සලකුණක් ලෙස හඳුන්වා ඇති බව සඳහන්ය. එරට ජනප්‍රිය කිරි ආහාර සන්නාමයක් වන අමුල් සමාගම සිය ප්‍රචාරණ කටයුතුවලට ගුවන් නියමු අභිනන්දන් වර්දමන්ගේ උඩු රැවුල යොදාගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=105556", "Category": null, "Parent URL": null}