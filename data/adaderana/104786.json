{"Source": "Adaderana", "Timestamp": "February 21, 2019 07:54 pm", "Headline": "සිංහයන්ට ලකුණු 222ක ඉලක්කයක්", "News Content": "සංචාරක ශ්‍රී ලංකා කණ්ඩායම සහ දකුණු අප්‍රිකා කණ්ඩායම අතර දෙවන ටෙස්ට් ක්‍රිකට් තරගය අද පෝට් එලිසබත් හීදි ආරම්භ වුණි. තරගයේ ප්‍රථමයෙන් පන්දුවට පහර දෙන දකුණු අප්‍රිකානුවන් මීට ටික වෙලාවකට සියල්ලන් දැවි ලකුණු 222ක් රැස් කර ගත්තේය. දෙවන ටෙස්ට් ක්‍රිකට් තරගයේ කාසියේ වාසිය දිනූ දකුණු අප්‍රිකා කණ්ඩායම මුලින්ම පන්දුවට පහර දිමට තීරණය කළේය. දකුණු අප්‍රිකානු ඉනිමේ මුල් කඩුළු 3 ලකුණු 15ක් තුළදී දවා ගැනීමට ශ්‍රී ලංකා පන්දු යවන්නන් සමත් වු අතර සිව්වන කඩුල්ල වෙනුවෙන් ලකුණු 58ක සබඳතාවක් ගොඩ නැගීමට ඩුප්ලේසිස් සහ මැක්‍රම් සමත් වුණි. දකුණු අප්‍රිකාව වෙනුවෙන් මැක්‍රම් රැස් ලකුණු සංඛ්‍යාව 60 ක් රැස් කළේය. විශිෂ්ට පන්දු යැවීමක නිරත වූ කසුන් රාජිත කඩුලු 3 ක් සහ සහ විශ්ව ප්‍රනාන්දු කඩුලු 3 ක් දවා ගැනීමට සමත් වුණි.", "URL": "https://sinhala.adaderana.lk/news.php?nid=104786", "Category": null, "Parent URL": null}