{"Source": "Adaderana", "Timestamp": "April 4, 2019 05:58 pm", "Headline": "පැය 8ක ප්‍රශ්න කිරීමකින් පසුව කරන්නාගොඩ CIDයෙන් පිටව යයි", "News Content": "ප්‍රකාශයක් ලබා දීම සඳහා අපරාධ පරීක්ෂණ දෙපාර්තමේන්තුවට පැමිණි හිටපු නාවික හමුදාපති අද්මිරාල් වසන්ත කරන්නාගොඩ මහතා පැය 8ක ප්‍රශ්න කිරීමකින් අනතුරුව එම ස්ථානයෙන් පිටත්ව ගොස් ඇත. ප්‍රකාශයක් ලබා දීම සඳහා හිටපු නාවික හමුදාපතිවරයා අපරාධ පරීක්ෂණ දෙපාර්තමේන්තුවට පැමිණියේ සිව්වන දිනටය. තරුණයින් 11 දෙනෙකු පැහැරගෙන ගොස් අතුරුදන් කිරීමේ සිද්ධියට අදාළව ප්‍රකාශය ලබාදෙන ලෙස පසුගිය දා ශ්‍රේෂ්ඨාධිකරණය විසින් ලබා දුන් නියෝගයකට අනුව වසන්ත කරන්නාගොඩ මහතා මෙලෙස අපරාධ පරීක්ෂණ දෙපාර්තමේන්තුව හමුවේ පෙනී සිටියේය. සිද්ධියට අදාළව පසුගිය සඳුදා පළමු වරට වසන්ත කරන්නාගොඩ මහතා එම දෙපාර්තමේන්තුව හමුවේ පෙනී සිටි අතර එහිදී ද පැය 08 ක කාලයක් ඒ මහතාගෙන් ප්‍රකාශ සටහන් කරගෙන තිබුණි.", "URL": "https://sinhala.adaderana.lk/news.php?nid=107393", "Category": null, "Parent URL": null}