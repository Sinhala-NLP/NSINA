{"Source": "Adaderana", "Timestamp": "January 12, 2010 02:38 pm", "Headline": "ඇඟිලිගැහීම  තානාපතිවරුන්ට අයිති නෑ", "News Content": "රටක අභ්‍යන්තර කටයුතු වලට ඇඟිලි ගැසීමට විදෙස් තානාපතිවරුන්ට අයිතියක් නැති බව විදෙස් කටයුතු පිළිබඳ අමාත්‍ය රෝහිත බෝගොල්ලාගම මහතා පවසයි. ද්‍රවිඩ සන්ධානය සමග ‍ෙජනරාල් සරත් ෆොන්සේකා ගිවිසුමක් අත්සන් කරන ලදැයි කියනු ලබන අවස්ථාවට විදෙස් තානාපතිවරුන් දෙදෙනෙක් සහභාගී වූ බවට පළ වූ වාර්තා සත්‍යයනම් එය ඉතා වැරදි ආදර්ශයක් බව ඇමතිවරයා කියා සිටියේය. උතුරු-නැ‍ෙඟනහිර ඒකාබද්ධ කිරීම ඇතුළු ඉල්ලීම් ෆොන්සේකා මහතා සමග එකඟ වූ කරුණු අතර වන බවට ද්‍රවිඩ සන්ධානයේ නායක ආර්.සම්බන්ධන් මහතා පසුගිය දා සති අන්ත පුවත්පතකට ප්‍රකාශ කර තිබුණු බව ද හෙතෙම සිහිපත් කළේය. ආර්.සම්බන්ධන් මහතා කළ ප්‍රකාශය වැරදි සහගත බව සරත් ෆොන්සේකා මහතා මේ වනතුරුත් ප්‍රකාශ කර නැති බව ද එය වැරදී සහගත නම් නිවරදි කරන ලෙස අදාල පුවත්පත් කතුවරයා දැනුවත් කිරීමට හෝ පියවර ගෙන නැති බවද ඇමතිවරයා කියා සිටියේ අද පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=6031", "Category": null, "Parent URL": null}