{"Source": "Adaderana", "Timestamp": "May 4, 2017 03:08 pm", "Headline": "කොටස් වෙළෙඳපොළට නව සභාපතිවරයෙක්", "News Content": "කොළඹ කොටස් වෙළෙඳපොළේ නව සභාපතිවරයා ලෙස රේ අබේවර්ධන මහතා පත්කර තිබේ. මෙම පත්වීම හෙට(05) සිට බලාත්මක වන බව කොළඹ කොටස් වෙළෙඳ පොළ නිවේදනය කළේය.මෙතෙක් සභාපතිවරයා ලෙසට කටයුතු කළ වජිර කුලතිලක මහතා වසර 3 ක ධුර කාලයකින් පසු ඉන් ඉවත්වීම හේතුවෙන් නව සභාපතිවරයා පත්කර ඇත.ව්‍යාපාර සහ කොටස් වෙළෙඳ පොළ ගණුදෙනු පිළිබඳ අත්දැකීම් බහුල අයෙකු ලෙස රේ අබේවර්ධන මහතා සැලකෙයි.", "URL": "https://sinhala.adaderana.lk/news.php?nid=72814", "Category": null, "Parent URL": null}