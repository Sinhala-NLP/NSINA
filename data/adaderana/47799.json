{"Source": "Adaderana", "Timestamp": "December 5, 2014 08:51 am", "Headline": "පුතුගේ බිරිඳ ඝාතනය කළාට දඬුවම මරණයයි!", "News Content": "තියුණු ආයුධකින් පහරදී කාන්තාවක ඝාතනය කිරීම සම්බන්ධයෙන් වැරදිකරු වූ පුද්ගලයෙකුට පොළොන්නරුව මහාධිකරණය විසින් මරණ දඬුවම නියම කර තිබේ. තියුණු ආයුධයකින් පහරදී තම පුතුගේ භාර්යාව ඝාතනය කර ඇති චූදිත පුද්ගලයා තම බිරිඳ ද ඝාතනය කිරීමට තැත් කර ඇති බව පොලිස් මාධ්‍ය ප්‍රකාශක කාර්යාලය පවසයි. ඒ අනුව පළමු වරදට ලබාදුන් මරණ දඬුවමට අමතරව තම බිරිඳ ඝාතනය කිරීමට තැත් කිරීම සම්බන්ධයෙන් ද විත්තිකරුට එහිදී දඬුවම් නියම කර ඇති බව කියැවෙයි. එබැවින් තම බිරිඳ ඝාතනයට තැත් කිරීමේ වරදට ඔහුට වසර 05ක සිර දඬුවමක් සහ රුපියල් 5000ක දඩයක් ද මහාධිකරණය විසින් නියම කර ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. 2006 වසරේ මාර්තු මස 19 වැනි දින අරලගංවිල ප්‍රදේශයේ දී මෙම ඝාතනය හා ඝාතනයට තැත්කිරීම සිදුව තිබේ.", "URL": "https://sinhala.adaderana.lk/news.php?nid=47799", "Category": null, "Parent URL": null}