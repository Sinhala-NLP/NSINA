{"Source": "Adaderana", "Timestamp": "March 17, 2014 06:23 am", "Headline": "මනාප අංක ප්‍රදර්ශනය නීතියට පිටින් එපාලු!", "News Content": "මනාප අංක ප්‍රදර්ශනය කිරිම සම්බන්ධයෙන් දැනට පවතින නීති රීති ඉක්මවා යමින් ඇතැම් අපේක්ෂකයින් කටයුතු කරමින් සිටින බව මැතිවරණ මහ ලේකම් කාර්යාලය පවසයි. මැතිවරණ පනතට අනුව අපේක්ෂක කාර්යාලයේ පමණක් මනාප අංකය ප්‍රදර්ශනය කළ යුතු වන බවත්,එහෙත් ඇතැම් අපේක්ෂකයින් විවිධ ප්‍රචාරක ක්‍රියාමාර්ග හරහා මනාප අංකය ප්‍රදර්ශනය කරමින් සිටින බවත් මැතිවරණ මහලේකම් කාර්යාලය සඳහන් කරයි. එම නිසා මැතිවරණ නීති රීති උල්ලංඝණය සිදු නොකරමින් ප්‍රචාරක කටයුතු වල නිරත වන ලෙස මැතිවරණ මහලේකම් කාර්යාලය අපේක්ෂකයින්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=41852", "Category": null, "Parent URL": null}