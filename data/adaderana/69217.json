{"Source": "Adaderana", "Timestamp": "February 6, 2017 03:34 pm", "Headline": "ක්‍රීඩා හා ශරීර සුවතා ප්‍රවර්ධන ජාතික සතිය ඇරඹේ ", "News Content": "ක්‍රීඩා හා ශරීර සුවතා ප්‍රවර්ධන ජාතික සතිය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ජනාධිපති ලේකම් කාර්යාල පරිශ්‍රයේ දී අද(6) ආරම්භ විය.මීට සමගාමීව සියලු රාජ්‍ය ආයතනවල ක්‍රීඩා හා ශරීර සුවතා වැඩසටහන් ආරම්භ වු බව ජනාධිපති මාධ්‍ය අංශය සඳහන් කළේය.සුවය, සතුට, ජයග්‍රහණය සඳහා ක්‍රීඩාව යන්න තේමා කරගනිමින් ලබන 12 වන දින දක්වා එම වැඩසටහන දිවයින පුරා ක්‍රියාත්මක වේ.අද(6) ක්‍රීඩා සහ ශරීර සුවතා ප්‍රවර්ධන රාජ්‍ය සංස්ථා නිලධාරීන්ගේ දිනය ලෙස නම් කර තිබේ.හෙට(7) ක්‍රීඩා සහ ශරීර සුවතා ප්‍රවර්ධන ළමා හා මාතෘ දිනය ලෙස නම් කර තිබේ.", "URL": "https://sinhala.adaderana.lk/news.php?nid=69217", "Category": null, "Parent URL": null}