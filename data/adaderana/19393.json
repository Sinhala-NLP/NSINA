{"Source": "Adaderana", "Timestamp": "October 16, 2011 02:06 pm", "Headline": "තියුණු ආයුධයකින් පහරදී කෙනෙක් මරුට-තවත් අයෙකුට තුවාලයි", "News Content": "තියුණු ආයුධයකින් පහර දී කෑගල්ල , මොලමුරේ ප්‍රදේශයේ දී පුද්ගලයෙකු ඝාතනය කර තිබේ. පුද්ගලික ආරවුලක් මත ඊයේ රාත්‍රීයේ මෙම ඝාතනය සිදු වී ඇති බව කෑගල්ල පොලිසිය ප්‍රකාශ කරයි. මෙහි දී තවත් පුද්ගලයෙකුට තුවාල සිදු වී ඇති අතර ඔහු මේ වන විට කෑගල්ල රෝහලේ ප්‍රතිකාර ලබමින් සිටියි. මෙම ඝාතනය සිදු කළ පුද්ගලයා අත්අඩංගුවට ගෙන ඇති අතර ඔහු කෑගල්ල මහේස්ත්‍රාත් අධිකරණයට ඉදිරිපත් කිරීමට නියමිත බව කෑගල්ල පොලිසිය සඳහන් කරයි.", "URL": "https://sinhala.adaderana.lk/news.php?nid=19393", "Category": null, "Parent URL": null}