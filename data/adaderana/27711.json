{"Source": "Adaderana", "Timestamp": "September 24, 2012 04:31 pm", "Headline": "අසාධ්‍ය වූ ඇතින්නකට පිහිටක්", "News Content": "දැඩි ලෙස අසාධ්‍ය තත්ත්වයෙන් පසු වන ඇතින්නක් කවුඩුල්ල ජාතික වනෝද්‍යානයට අයත් අළුත් වැව ප‍්‍රදේශයේ රැඳී සිටින බව වාර්තා වේ. ප‍්‍රදේශයේ ගොවීන් පිරිසක් විසින් වැටී සිටි ඇතා පිළිබඳ තොරතුරු කවුඩුල්ල ජාතික වනෝද්‍යානයේ නිලධාරීන් වෙත දැනුම් දී තිබේ. වන ජීවී පශු වෛද්‍යවරයා ඇතින්නගේ තත්ත්වය සොයා බැලීමට අදාළ ප‍්‍රදේශයට පිටත් කළ බව මේ සම්බන්ධයෙන් කළ විමසීමක දී එහි නිලධාරියෙකු ප‍්‍රකාශ කළේය. වයස අවුරුදු 25 ක් පමණ විය හැකි බවට සැළකෙන අදාළ ඇතින්නගේ අසාධ්‍ය තත්ත්වයට හේතුව මෙතෙක් හඳුනාගෙන නොමැති බව වාර්තා වේ.", "URL": "https://sinhala.adaderana.lk/news.php?nid=27711", "Category": null, "Parent URL": null}