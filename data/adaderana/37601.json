{"Source": "Adaderana", "Timestamp": "September 22, 2013 02:07 pm", "Headline": "වයඹ පසුබෑවේ දයාසිරි ගිය නිසයි", "News Content": "දයාසිරි ජයසේකර නැමැති එජාප චරිතය අපෙන් ඉවත්වීම නිසා වයඹ පළාත් සභා මැතිවරණයේදී පසුබෑමක් සිදුව ඇතැයි එම පක්ෂයේ පාර්ලිමේන්තු මන්ත්‍රී ගාමිණි ජයවික්‍රම මහතා පවසයි. විශේෂයෙන් එම පළාතේ පළාත් පාලන ආයතනවල දයාසිරි ජයසේකරට හිතවත් මන්ත්‍රීවරුන් ද ඔහු හා එක්වීම නිසා වයඹ මැතිවරණයේදී එජාපයට පසුබෑමක් වී ඇතැයි හෙතෙම කියයි. එසේම මධ්‍යම හා උතුරු පළාතේ සිදුවූ ප්‍රචණ්ඩ ක්‍රියා ඡන්දය ප්‍රකාශ කිරීමට යාමේදී ජනතාවට බලපෑමක් වූ බව මන්ත්‍රීවරයා පෙන්වාදෙයි. විශේෂයෙන් ඡන්දය දැමීමට ජනතාව නොයාම නිසා පසුබෑමක් සිදුව ඇති බවත් මහමැතිවරණය ඉලක්ක කර එම ප්‍රදේශවල ජනතාව දැනුවත් කිරීමේ ශක්තිමත් වැඩපිළිවෙළක් සැකසිය යුතු බව හෙතෙම කියයි.", "URL": "https://sinhala.adaderana.lk/news.php?nid=37601", "Category": null, "Parent URL": null}