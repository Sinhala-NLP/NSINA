{"Source": "Adaderana", "Timestamp": "August 4, 2018 05:55 am", "Headline": "වස පානය කළ දැරිය මාස 5ක ගැබිණියක්", "News Content": "ඖෂධ වර්ගයක් පානය කිරීම නිසා රෝගාතුර වී තංගල්ල මූලික රෝහලට ඇතුලත් කල බාල වයස්කාර දැරියක පස්මස් ගැබිණියක් බව රෝහලේදී අනාවරණය වී ඇත. මෙලෙස රෝහල්ගත කර ඇත්තේ බෙලිඅත්ත ප්‍රදේශයේ පදිංචි වයස අවුරුදු 15ක වන දැරියකි. පසුගිය 01 දින කිසියම් ඖෂධ වර්ගයක් පානය කිරීම නිසා රෝගාතුර වූ දැරිය බෙලිඅත්ත දිස්ත්‍රීක් රෝහලට ඇතුලත් කර ඇති අතර පසුව ඇය වැඩිදුර ප්‍රතිකාර සඳහා තංගල්ල මූලික රෝහලට මාරුකර යවා තිබේ. තංගල්ල මූලික රෝහලේදී අනාවරණය වී ඇත්තේ මෙම දැරිය පස්මස් ගැබිණියක් බවයි. මෙම දැරිය ලිංගික අපයෝජනයට ලක්කලේ යැයි සැකකරන පුද්ගලයා ඊයේ (03) දින බෙලිඅත්ත පොලිස් ස්ථානයේ නිළධාරින් විසින් අත්අඩංගුවට ගෙන ඇති අතර මොහු බෙලිඅත්ත කරඹකැටිය ප්‍රදේශයේ පදිංචි 34 හැවිරිදි පුද්ගලයෙක්. මේ පිළිබදව බෙලිඅත්ත පොලිස් ස්ථානයේ නිළධාරින් විසින් වැඩිදුර පරික්ෂණ සිදුකරනු ඇති.", "URL": "https://sinhala.adaderana.lk/news.php?nid=93771", "Category": null, "Parent URL": null}