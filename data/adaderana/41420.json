{"Source": "Adaderana", "Timestamp": "February 27, 2014 04:54 pm", "Headline": "නියෝජ්‍ය ඇමතිගේ ලේකම් වස බී නසී", "News Content": "පොල් සංවර්ධන හා ජනතා වතු සංවර්ධන නියෝජ්‍ය ඇමතිවරයාගේ සම්බන්ධීකරණ ලේකම්වරයෙකු වස පානය කිරීමෙන් හේතුවෙන් රෝහල් ගත කිරීමෙන් පසුව මිය ගොස් ඇත. මිය ගොස් ඇත්තේ ආණමඩුව - සේරුකැලේ පදිංචිව සිටි ගාමිණී රණසිංහ (52) නම්වූ තිදරු පියෙකි. මිය ගොස් ඇති අය ඊයේ (26 ) සවස ආණමඩුව - සේරුකැලේ පිහිටි තම නිවසේදී වස පානය කර ඇති අතර පසුව ප්‍රතිකාර සඳහා හලාවත මහා රෝහලට ඇතුළත් කර තිබේ. රෝහලේ ප්‍රතිකාර ලබමින් සිටින අතර තුර ඔහු අද (27) දහවල් මිය ගොස් ඇති බව අද දෙරණ වාර්තාකරු පවසයි. සම්බන්ධීකරණ ලේකම්වරයා වස පානය කිරීමට හේතුව අනාවරණය වී නැත. පශ්චාත් මරණ පරීක්ෂණය පැවැත්වීමට නියමිතව ඇති බව අප වාර්තාකරු කියා සිටියි. මිය යන විට මොහු පොල් සංවර්ධන හා ජනතා වතු සංවර්ධන නියෝජ්‍ය ඇමතිවරයාගේ සම්බන්ධීකරණ ලේකම්වරයෙකු ලෙස සේවය කරමින් සිටි බව සඳහන්ය.", "URL": "https://sinhala.adaderana.lk/news.php?nid=41420", "Category": null, "Parent URL": null}