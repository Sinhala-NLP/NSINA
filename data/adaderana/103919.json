{"Source": "Adaderana", "Timestamp": "February 8, 2019 03:13 pm", "Headline": "ජීවිත තුනක් අහිමි කළ පාපතරයින් නීතියේ රැහැනට", "News Content": "ඌරන් ඝාතනය කර ප්‍රවාහනය කරමින් සිටින කාර් රථයක් සම්බන්ධයෙන් තොරතුරක් මත පොලිස් නිලධාරීන් පිරිසක් මොරවක අලපලදෙණිය ප්‍රදේශයේදී අනවසර ගිනි අවියක් පතුරම් සහ ඝාතනය කරන ලද ඌරන් තිදෙනෙකු සමඟ සැකකරුවන් තිදෙනෙකු පොලිස් අත්අඩංගුවට ගත් බව මොරවක පොලීසිය පවසයි. අත්අඩංගුවට ගත් සැකකරුවන් ලේල්වල,ගිගුම්මඩුව ප්‍රදේශයේ පදිංචි 56,46 සහ 33 වයස් වල පසුවූවන් බව පොලීසිය පවසයි. මෙම සතුන් රක්ෂිත ප්‍රදේශයේදී ඝාතනය කර ප්‍රවාහනය කලාදැයි පිළිබඳව සහ අත්අඩංගුවට ගත් ගිනි අවිය අපරාධ සඳහා යොදාගෙන ඇත්දැයි විමර්ශනය කටයුතු සිදු කරන බව පොලීසිය වැඩිදුරටත් පවසයි. සැකකරුවන් අද(08) මොරවක මහේස්ත්‍රාත් අධිකරණයට ඉදිරිපත් කිරීමට නියමිතයි. වැටලීම සඳහා මොරවක පොලිස් ස්ථානාධිපති ප්‍රධාන පොලිස් පරීක්ෂක ප්‍රභාත් දේශබන්ධු මහතාගේ මෙහෙයවීමෙන් පොලිස් නිලධාරීන් සහභාගී වුහ.", "URL": "https://sinhala.adaderana.lk/news.php?nid=103919", "Category": null, "Parent URL": null}