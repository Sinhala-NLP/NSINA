{"Source": "Adaderana", "Timestamp": "October 21, 2010 08:14 am", "Headline": "යුධ හමුදාපති නඩුවෙන් නිදහස් කරන්නැයි නියෝගයක්", "News Content": "සිය මන්ත්‍රී ධුරය අහිමි කිරීමට එරෙහිව සරත් ෆොන්සේකා මහතා ඉදිරිපත් කර ඇති පෙත්සමේ වගඋත්තරකරුවෙකු ලෙස නම් කර ඇති වත්මන් යුධ හමුදාපතිවරයා එම නඩු විභාගයෙන් නිදහස් කිරීමට අභියාචනාධිකරණය නියෝග කර තිබේ. අදාළ පෙත්සමේ වගඋත්තරකරුවෙකු ලෙස වත්මන් යුධ හමුදාපති ජගත් ජයසුරිය මහතා නම් කර තිබුණි. මෙම පෙත්සම තුළින් ඔහු නිදහස් කරන ලෙස යුධ හමුදාපතිවරයා වෙනුවෙන් පෙනී සිටි නීතීඥවරු කරණු දක්වමින් අධිකරණය හමුවේ සඳහන් කර ඇත. එම ඉල්ලීම පිළිගත් අභියාචනාධිකරණය අදාළ පෙත්සම් විභාගයෙන් වත්මන් යුධ හමුදාපතිවරයා නිදහස් කිරීමට නියෝග කරනු ලැබීය. සිය මන්ත්‍රී ධුරය අහෝසි කිරීමට එරෙහිව සරත් ෆොන්සේකා මහතා ඉදිරිපත් කර ඇති පෙත්සම අද(21) තව දුරටත් විභාග කිරීමට නියමිතය.", "URL": "https://sinhala.adaderana.lk/news.php?nid=11632", "Category": null, "Parent URL": null}