{"Source": "Adaderana", "Timestamp": "September 21, 2016 05:02 pm", "Headline": "23ගේ දඬුවම් ලිහිල් කිරීම ගැන නීතිපති සමග සාකච්ඡා කළා", "News Content": "ත්‍රස්තවාදය වැළැක්වීමේ පනත යටතේ සිරදඬුවම් නියමව සිටින රැඳවියන් 23 දෙනෙකුගේ දඬුවම් ලිහිල් කිරීම සම්බන්ධයෙන් නීතිපතිවරයා සමග සාකච්ඡා කළ බව අමාත්‍ය ඩි.එම්.ස්වාමිනාදන් මහතා පවසයි.නීතිපතිවරයා සමග පැවති සාකච්ඡාවේ දී පුනරුත්ථාපන කාර්යාංශය හරහා අදාළ රැඳවියන් පුනරුත්ථාපනය කිරීමෙන් අනතුරුව සමාජ ගත කිරීමට තීරණය කළ බව අමාත්‍යවරයා සඳහන් කළේය.ඒ අනුව දඞුවම් ලිහිල් කෙරෙන රැඳවියන් 23 දෙනා මාස 6ක කාලයක් පුනරුත්ථාපනය කිරීමට නියමිතය.ත්‍රස්තවාදය වැළැක්වීමේ පනත යටතේ අත්අඩංගුවේ සිටින රැඳවියන් 96 දෙනෙකු සඳහා මේ වන විට අධිකරණය හමුවේ අධි චෝදනා ගොනුකර ඇති බව බන්ධනාගාර ප්‍රතිසංස්කරණ පුනරුත්තාපන නැවත පදිංචි කිරීම් අමාත්‍ය ඩි.එම්.ස්වාමිනාදන් මහතා පැවසීය.", "URL": "https://sinhala.adaderana.lk/news.php?nid=64302", "Category": null, "Parent URL": null}