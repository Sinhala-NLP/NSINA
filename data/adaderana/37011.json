{"Source": "Adaderana", "Timestamp": "August 30, 2013 11:02 am", "Headline": "දිස්ත්‍රීක්ක 4ක ගිනි අවි ප්‍රචණ්ඩ ක්‍රියා - කැෆේ", "News Content": "උතුර, මධ්‍ය හා වයඹ පළාත් සභා මැතිවරණය සම්බන්ධයෙන් ලැබී ඇති පැමිණිලි සංඛ්‍යාව 251 ක් බව කැෆේ සංවිධානය පවසයි. මේ පැමිණිලි අතර මහජන දේපළ අයථා පරිහරණය පිළිබද පැමිණිලි 90 ක් ඇතුළත් බව එම සංවිධානය කියයි. බරපතළ ආකාරයේ මැතිවරණ ප්‍රචණ්ඩක්‍රියා 28 ක් වාර්තා වී ඇති අතර කුරුණෑගල, මහනුවර, නුවරඑළිය සහ යාපනය දිස්ත්‍රික්කයන්ගෙන් එම සිදුවීම් වාර්තා වී ඇත. ගිනි අවි යොදාගත් ප්‍රචණ්ඩක්‍රියා මහනුවර, නුවරඑළිය, කුරුණෑගල හා යාපනය දිස්ත්‍රික්කයන්ගෙන් වාර්තා වී ඇති බව කැ‍ෆේ සංවිධානය කියයි. ඊයේ, අගෝස්තු 29 දිනයේ වාර්තා වූ බරපතළම සිදුවීම මාතලේ විල්ගමුව ප්‍රාදේශීය සභාව විසින් වැලි බලපත්‍ර බෙදාදීම බවද ‍එම සංවිධානය පවසයි. මැතිවරණ අපේක්ෂකවරයෙකු ප්‍රවර්ධනය සඳහා යොදාගෙන තිබූ මෙම අවස්ථාවේ දී එම දේශපාලන පක්ෂයේම වෙනත් අයෙකුට සහාය පළ කරන්නේ නම් මෙම වැලි බලපත්‍ර අවලංගු කරන බව ද ප්‍රකාශ වී ඇත. මෙය මැතිවරණ පනතේ අල්ලස් ලබාදීම සම්බන්ධ වරදක් බවද කැෆේ සංවිධානය කියයි.", "URL": "https://sinhala.adaderana.lk/news.php?nid=37011", "Category": null, "Parent URL": null}