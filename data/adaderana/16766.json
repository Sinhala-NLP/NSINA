{"Source": "Adaderana", "Timestamp": "June 15, 2011 09:05 am", "Headline": " ශ්‍රී ලංකාවට පූර්ණ චන්ද්‍රග්‍රහණයක්", "News Content": "ශ්‍රී ලංකා වාසීන්ට අද රාත්‍රියේ(15) පූර්ණ චන්ද්‍රග්‍රහණයක් දැක බලා ගැනීමේ අවස්ථාව උදාවේ. කොළඹ විශ්ව විද්‍යාලයේ භෞතික විද්‍යා අධ්‍යයන අංශයේ ජ්‍යෙෂ්ඨ කතිකාචාර්ය ආචාර්ය චන්දන ජයරත්න මහතා කියා සිටියේ මෙය ශතවර්ෂයේ අඳුරුතම චන්ද්‍රග්‍රහණය ලෙස සැලකෙන බවයි. එමෙන්ම දීර්ඝ කාලයක් මෙම චන්ද්‍රග්‍රහණය පැවතීම ද විශේෂත්වයක් බව හෙතෙම පවසයි. ඒ අනුව රාත්‍රී 11.53 සිට අලුයම 3.32 දක්වා දීර්ඝ කාලයක් මෙම චන්ද්‍රග්‍රහණය පවතින බවත්,මධ්‍යම රාත්‍රීය පසුවී මිනිත්තු 52 ක් වන විට චන්ද්‍රයා සම්පූර්ණයෙන් වැසී යන බවත් ඔහු පෙන්වාදෙයි. යළි මෙවැනි චන්ද්‍රග්‍රහණයක් දැක බලාගනු හැකිවෙනු ඇත්තේ 2018 වසරේදී බවත්,මේ වසරේ අවසාන භාගයේ යළි සුළු චන්ද්‍රග්‍රහණ තත්ත්වයක් දැක බලාගත හැකි වුවත් එය ඉතා සුළු වේලාවක් පමණක් දිස්වනු ඇති බවත් ජයරත්න මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=16766", "Category": null, "Parent URL": null}