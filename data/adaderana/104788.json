{"Source": "Adaderana", "Timestamp": "February 21, 2019 08:42 pm", "Headline": "වරාය ජාතික සැලැස්මට ආසියානු සංවර්ධන බැංකුවේ සහය", "News Content": "2050 දක්වා ඇති වරාය ජාතික සැලැස්මට ආසියානු සංවර්ධන බැංකුවේ සහයෝගය දැක්වීමට කැමැත්ත පළ කර ඇති බව වරාය සහ නාවික කටයුතු සහ දක්ෂිණ සංවර්ධන අමාත්‍ය සාගල රත්නායක මහතා පවසයි. වරාය හා නාවික කටයුතු සහ දක්ෂිණ සංවර්ධන අමාත්‍යංශයේ අද(21) පැවති උත්සවයකට එක්වෙමින් අමාත්‍යවරයා මේ බව සඳහන් කළේය. ආසියානු සංවර්ධන බැංකුව විසින් වරාය අධිකාරියේ 2050 දක්වා සකස් කර ඇති ජාතික සැලැස්ම පිළිබඳ මූලික අධ්‍යනය කිරීමෙන් පසුව කොළඹ වරායේ සංවර්ධන කටයුතු සඳහා උදවු කිරීමට පැතිකඩ කිහිපයක් ඔස්සේ සහයෝගය දැක්වීමට කැමැත්ත පළ කර ඇති බවද අමාත්‍යවරයා පෙන්වා දුන්නේය. එහිදී වැඩිදුරටත් අදහස් දක්වමින් අමාත්‍ය සාගල රත්නායක මහතා මේ බව පැවසීය. “බහළු මෙහෙයුම් වැඩි කරමින් කොළඹ වරාය වර්ධනය කිරීමට කොළඹ දකුණු වරායේ සංවර්ධන කටයුතු කිරීමට අවශ්‍ය වැඩ පිළිවෙල සකස් කරමින් පවතින බව දැක්වීය. නැගෙනහිර පර්යන්තය ඉදිරියේදී සංවර්ධනය කිරීමේදී දැනට එක නෞකාවක් පමණක් පැමිණීමට හැකි අතර එය දිගු කරමින් එකවර නෞකා තුනක් පැමිණිය හැකි ආකාරයට දීර්ඝ කරන බවයි. මෙහිදී වැඩිදුරටත් අදහස් දැක්වූයේ. කොළඹ බටහිර පර්යන්තය දියුණු කරමින් LNG (Liquid Natural Gas) පර්යන්තයක් ඇති කිරීමට අවශ්‍ය තොරතුරු සොයා බලනවා. ඔළුවිල් වරාය වාණිජ වරායක් ලෙස දියුණු කිරීමට නොහැකි බවත් එය වඩාත් සුදුසු ධීවර වරායක් ලෙස දියුණු කිරීම බවද ආර්ථික අමාත්‍යාංශය සමග එක්ව එම වරාය ආශ්‍රිතව ආර්ථික කලාපයක් බිහි කිරීමට සැලසුම් සකස් කරගෙන යනවා. කන්කසන්තුර වරාය ගැන කතා කිරීමේදී වරායේ නැව් තටාකාංග සංවර්ධනයට ඉන්දියාවෙන් ණය ආධාර ඩොලර් මිලියන 44ක් ලබා දී තියෙනවා. එහිදී එක් පර්යන්තයක් වරාය අධිකාරියට සහ නාවික හමුදාවට එක් පර්යන්තයක් ලබා දීමට කටයුතු සලසා තිබෙනවා. ත්‍රීකුණාමල වරායේ රාත්‍රී මෙහෙයුම් කිරීම සඳහා ජපානය යෙන් මිලිනය 1ක් (රුපියල් බිලියන 1.5 පමණ) ආයෝජනය කිරීමට කැමැත්ත පළ කර තිබෙනවා. දැනට එම වරායේ මෙහෙයුම් සිදු කරන්නේ දහවල් කාලයේ පමණයි. එසේම ගාල්ල වරායේ ද රාත්‍රී මෙහෙයුම් කටයුතු කිරීමට කටයුතු සැලසුම් කරමින් පවතිනවා. නාවික ක්ෂේත්‍රයේ නීති ලිහිල් කිරීම පිළිබඳව අවධානය යොමු කරන අතර එහිදී ජාතික ආරක්ෂාව, වරායේ ආරක්ෂාව, සේවකයන්ගේ ආරක්ෂාව ආදිය පිළිබඳව ඉතා තදින් අවධානය යොමු කරනවා යැයි ද අමාත්‍යවරයා වැඩි දුරටත් අදහස් දැක්වීය.", "URL": "https://sinhala.adaderana.lk/news.php?nid=104788", "Category": null, "Parent URL": null}