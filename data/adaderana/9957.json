{"Source": "Adaderana", "Timestamp": "August 1, 2010 10:29 am", "Headline": "පැන ගිය සැකකරුවෙක්ට මැදගමදී මාංචු වැටෙයි ", "News Content": "දිවයිනේ විවිධ ප්‍රදේශ වල සිදු කරන අපරාධ රැසකට සම්බන්ධ පුද්ගලයෙකු ඇල්ල පොලිසිය විසින් මැදගම නගරයේ දී අත්අඩංගුවට ගෙන තිබේ. මොහු පසුගිය ඔක්තෝම්බර් මස 01 වන දින මහර බන්ධනාගාරයෙන් පැන ගිය සැකකරුවෙකු බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා සඳහන් කළේය. සැකකරුට එරෙහිව වරෙන්තු 22ක් මේ වන විට අනාවරණය වී ඇති බව පොලිසිය පවසයි. මේ අතර වැලිවේරිය, ඉඹුල්ගොඩ ප්‍රදේශයේ දී ගෙවල් බිඳුම් රැසකට සම්බන්ධ පුද්ගලයෙකු අත්අඩංගුවට ගෙන ඇත. වැලිවේරිය පොලිසියට ලැබුණු ‍පැමිණිලි වලට අනුව මොහු අත්අඩංගුවට ගෙන ඇති බව වාර්තා වේ. සැකකරු අද ගම්පහ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9957", "Category": null, "Parent URL": null}