{"Source": "Adaderana", "Timestamp": "December 31, 2012 10:58 pm", "Headline": "එකෙක් පාගලා තවකෙක් ඉස්සරහට ගිහින් බෑ", "News Content": "විධායකය, ව්‍යවස්ථාදායකය සහ අධිකරණය අතර අද වනවිට විශාල අර්බුදයක් හටගෙන ඇතැයි ජ්‍යේෂ්ඨ අමාත්‍ය රත්නසිරි වික්‍රමනායක මහතා පවසයි. මේවා අතර සහයෝගීතාවයක් ඇතිවිය යුතු අතර අන්‍යෝන්‍ය හැඟීමක් ඇතිකර ගත යුතු බව හෙතෙම සඳහන් කරයි. එක් ආයතනයක් පාගා තවත් ආයතනයක් ඉදිරියට නොයා යුතු අතර ජනමතය නියෝජනය වන තැනට ගරු කළ යුතු බව අමාත්‍යවරයා පෙන්වාදෙයි. ස්වකීය මතය පමණක් මුදුන් පමුණුවා ගන්නට වෑයම් කිරීමේ දී අදාළ ආයතනය තුළ කිසිදු දියුණුවක් දැකිය නොහැකි වනු ඇති බව හෙතෙම සඳහන් කළේය. වැරදි මත තුළ සිටීමෙන් මව්බිමට හානි සිදුවන අතර එය අපගේ පරිහානියට හේතුවනු ඇති බව රත්නසිරි වික්‍රමනායක මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=30402", "Category": null, "Parent URL": null}