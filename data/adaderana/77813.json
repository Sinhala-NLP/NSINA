{"Source": "Adaderana", "Timestamp": "September 20, 2017 04:34 pm", "Headline": "අත්බෝම්බයක් හමුවීමත් සමග වවුනියාවේ සෝදිසි මෙහෙයුම්", "News Content": "වවුනියාව,අම්බලන්ගොඩැල්ල ප‍්‍රදේශයේ ගෙවත්තක තිබි පෙරේදා (18) සවස අත්බෝම්බයක් හමුවීමත් සමග පොලිස් විශේෂ කාර්ය බලකාය එදිනම වවුනියාව භාරතීපුරම් ප‍්‍රදේශයේ ගෙවත්තක ස්ථාන කිහිපයක් පරීක්ෂා කරනු ලැබීය.එල්. ටී. ටී. ඊ. සංවිධානය යුධ සමයේ ආයුධ සඟවා ඇති බවට වවුනියාව පොලිස් විශේෂ කාර්ය බලකා නිලධාරීන් වෙත ලද බුද්ධි තොරතුරක් මත අදාල ස්ථානය පරීක්ෂා කරනු ලැබුවද කිසිදු ආයුධයක් හෝ පුපුරණ ද්‍රව්‍යක් හමුනොවු බව වවුනියාව පොලිසිය පැවැසීය. යුධ සමයේ වවුනියාව භාරතීපුරම් ප‍්‍රදේශයේ එල්. ටී. ටී. ඊ. ක‍්‍රියාකාරකම් බහුලව පැවතිණ.", "URL": "https://sinhala.adaderana.lk/news.php?nid=77813", "Category": null, "Parent URL": null}