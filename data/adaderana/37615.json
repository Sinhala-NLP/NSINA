{"Source": "Adaderana", "Timestamp": "September 22, 2013 09:47 pm", "Headline": "මැතිවරණ ප්‍රතිඵලවලින් පසු හැටන් ලෙයින් තෙත්වෙයි", "News Content": "මධ්‍යම පළාත් සභා මැතිවරණයේ ප්‍රතිඵල නිකුත් වීමෙන් පසු හැටන් රොගස්ට් වතුයායේදී අද සවස දෙපිරිසක් අතර ඇති වූ ගැටුමකදී කැපුම් තුවාල ලැබූ පුද්ගලයින් 5 දෙනෙකු නාවලපිටිය රෝහලට ඇතුළත් කර තිබේ. අද සවස 4.30ට පමණ ඇති වූ කියන මෙම ගැටුමෙන් තුවාල ලබා ඇත්තේ ලංකා කම්කරු කොංග්‍රසයේ ආධාරකරුවන් බව අප වාර්තාකරු කියයි. තුවාල ලැබූ පුද්ගලයින්ගේ සිරුරුවල කැපුම් තුවාල දක්නට ලැබෙන බව හෙතෙම පවසයි. මෙම තුවාල කරුවන් දික් ඔය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා නාවලපිටිය රෝහලට ඇතුළත් කර ඇති අතර ගැටුමට සම්බන්ධ අනෙක් පාර්ශවය කවුදැයි අනාවරණය වී නැත. හැටන් පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=37615", "Category": null, "Parent URL": null}