{"Source": "Adaderana", "Timestamp": "March 4, 2017 02:44 pm", "Headline": "සහල්  හිඟයට පිළියම්", "News Content": "සහල් හිඟයට පිළියම් වශයෙන් මේ වන විට වී අලෙවි මණ්ඩලය සතුව ඇති වී තොඟ දිවයිනපුරා මෝල් හිමියන් 500 දෙනෙකු වෙත ලබා දී ඇති බව වී අලෙවි මණ්ඩලය පවසයි. එහි සභාපති එම්.බී දිසානායක මහතා සඳහන් කළේ අදාළ වී තොඟ වෙළඳපොළට නිදහස් කිරීම දක්වා වූ ක්‍රියාවලිය රාජ්‍ය නිලධාරීන්ගේ මැදිහත්වීමෙන් අධීක්ෂණය කිරීමේ වැඩපිළිවෙළක් ද සකස් කර ඇති බවයි. මීට අමතරව ලංකා සතොස ආයතනයට වී මෙටිට්‍රික් ටොන් 20,000ක ප්‍රමාණයක් නිකුත් කර ඇති බව එම්.බී දිසානායක මහතා සඳහන් කළේය. ඉදිරියේදී තවත් වී මෙටිට්‍රික් ටොන් 35,000ක් සතොස ආයතනයට නිකුත් කිරීමට සැලසුම් කර ඇති බව ද ඔහු කියා සිටියේය.", "URL": "https://sinhala.adaderana.lk/news.php?nid=70420", "Category": null, "Parent URL": null}