{"Source": "Adaderana", "Timestamp": "July 24, 2018 02:08 pm", "Headline": "රත්තරන් නෙත් දෙකින් බලන්න බන්දුලගෙන් ජනපතිට ඇරයුම්", "News Content": "ශ්‍රි ලංකා -සිංගප්පූරු නිදහස් වෙළඳ ගිවිසුම පිළිබඳ තමන් සාවද්‍ය ප්‍රකාශ නොකරන බවත් රාජ්‍ය පුවත් පතක් එම ගිවිසුම සම්බන්දයෙන් පළ කළ පුවතක තොරතුරු අනුසාරයෙන් තමන් ප්‍රකාශ කළ බවත් ඒකාබද්ධ විපක්ෂයේ පාර්ලිමේන්තු මන්ත්‍රී බන්දුල ගුණවර්ධන මහතා පැවසීය. ගිවිසුමට අත්සන් තැබු සංවර්ධන උපාය මාර්ග හා ජාත්‍යන්තර වෙළඳ අමාත්‍ය මලික් සමරවික්‍රම මහතා මේ වන විට ඒ සම්බන්ධයෙන් තැති ගැනිමකට සහ අපහසුතාවයකට ලක් වි ඇති බවද මන්ත්‍රීවරයා පැවසීය. තමන්ගෙන් එ පිළිබඳ විමසීම් සිදු නොකර අදාල රාජ්‍ය පුවත්පතින් විමසිම් කළ යුතු බවද ඔහු පැවසීය. බන්දුල ගුණවර්ධන මන්ත්‍රීවරයා මේ බව පැවසුවේ අද (24) කොළඹ පැවති මාධ්‍ය හමුවක් අමතමින්. දේශිය ව්‍යවසායකයෙකු හැටියට මලික් සමරවික්‍රම මහතාට ගෞරව කරන බවත් කිසිදු පුද්ගලික තරහක හො අමනාපයක් නොමැති අතර ඒකාබද්ධ විපක්ෂය මෙලෙස පවසන්නේ එම ගිවිසුම රටට අහිත කර ගිවිසුම හෙතුවෙන් බවද මන්ත්‍රීවරයා එහිදි පැවසීය. එතුමාව කිසියම් පාර්ශවයක් හො නිලධාරින් හො විදේශ බල වේග විසින් නොමඟ යවා ඇති බවද මන්ත්‍රීවරයා එහිදි ප්‍රකාශ කළේය. පසුගිය වර්ෂයේ මේරටට අමෙරිකානු ඩොලර් මිලියන 650ක රත්තරන් ආනයනය කර ඇති අතර එය නිදහසින් පසු ලංකාවට ආනයනය කළ වැඩිම රත්තරන් ප්‍රමාණය වන අතර 2016 වර්ෂයට වඩා සියයට 73.7ක වැඩි විමක් බව මන්ත්‍රීවර යා පැවසීය. 2018 වසරේ පළමු කාර්තුව තුල අමෙරිකානු ඩොලර් මිලියන 437ක රත්තරන් මෙරටට ආනයනය කර ඇති අතර එය 2017 වසර සමඟ සැසදිමේදි සියයට 126 වැඩි විමක් බව. රත්තරන් ආනයනය සඳහා මේ වන විට අමෙරිකානු ඩොලර් මිලියන 1087 වැය වි ඇති අතර එම මුදල තිබුනේ නම් හම්බන්තොට වරාය විකිනිමට අවශ්‍ය නොවන බවටද අමාත්‍යවරයා එහිද කරුණු දැක්වීය. මෙලෙස රත්තරන් ආනයනය කරන්නේ ඉන්දියාවත් සමඟ කූඨ සම්බන්ධතා පැවැත්වීමට බවටද මන්ත්‍රීවරයා එහිදි චොදනා කළේය. වැඩිදුරත් අදහස් දැක්වු බන්දුල ගුණවර්ධන මන්ත්‍රීවරයා ජනාධිපති මෛත්‍රීපාල සිරිසේන මහතාට ආරාධනයක් කරමින් පැවසුවේ මෙම ගැටළු සම්බන්ධයෙන් රත්තරන් නෙත් දෙකින් බලන්න රත්තරන් ලෙසිනි.", "URL": "https://sinhala.adaderana.lk/news.php?nid=93121", "Category": null, "Parent URL": null}