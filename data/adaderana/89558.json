{"Source": "Adaderana", "Timestamp": "May 22, 2018 06:25 am", "Headline": "පුත්තලම-කොළඹ දුම්රිය ධාවනය ලුණුවිලට සීමා වෙයි", "News Content": "හැමිල්ටන් ඇල පිටාර ගැලීම හේතුවෙන් පුත්තලම - කොළඹ ප්‍රධාන මාර්ගයේ දුම්රිය ධාවනයට බාධා එල්ල වී තිබේ. නාත්තන්ඩිය සහ තුම්මෝදර දුම්රිය ස්ථාන අතර ප්‍රදේශයේ දී හැමිල්ටන් ඇල පිටාර ගැලීම හේතුවෙන් දුම්රිය මාර්ගය ජලයෙන් යටවී ඇති බවයි වාර්තා වෙයි. මේ හේතුවෙන් පුත්තලම - කොළඹ දුම්රිය මාර්ගයේ දුම්රිය ධාවන කටයුතු ලුණුවිල දුම්රිය ස්ථානය දක්වා පමණක් සීමා කර තිබේ. මේ අතර පවතින වැසි සහිත කාලගුණ තත්ත්වය හේතුවෙන් පුත්තලම දිස්ත්‍රික්කයේ පවුල් 1486කට අයත් පුද්ගලයින් 5862ක් පීඩාවට පත් වී සිටියි. ප්‍රදේශයේ ලොකු කුඩා වැව් සියල්ල මේ වන විට පිරී ගොස් ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=89558", "Category": null, "Parent URL": null}