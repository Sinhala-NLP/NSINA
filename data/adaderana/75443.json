{"Source": "Adaderana", "Timestamp": "July 20, 2017 09:40 am", "Headline": "රන් බිස්කට් සමඟ ඉන්දියානුවන් 2ක් කොටුවෙයි", "News Content": "රහසිගත ලෙස මෙරටින් ගෙන යමින් තිබු රන් බිස්කට් සමඟ ඉන්දීය ජාතිකයින් දෙදෙනෙකු බණ්ඩාරනායක ජාත්‍යන්තර ගුවන්තොටුපලේදී රේගුව විසින් අත්අඩංගුවට ගෙන තිබේ. ඊයේ (19) පස්වරු 1.30 ට පමණ UL139 දරණ ගුවන් යානයෙන් මදුරෙයි වෙත ගමන් කිරීමට උත්සාහ කරමින් සිටිය දී මෙම සැකකරුවන් දෙදෙනා රේගු බාරයට පත්ව ඇත.මෙම රන් බිස්කට් ග්‍රෑම් 199.6 හා ග්‍රෑම් 295.95 කින් යුක්ත බව රේගු මාධ්‍ය ප්‍රකාශක සුනිල් ජයරත්න මහතා පවසයි.මෙහි වටිනාකම රුපියල් 1,099,780 ක් සහ රුපියල් 1,627,725 වන බව ද ඔහු කියා සිටියේය.අදාළ සැකකරුවන් දෙදෙනා වයස අවුරුදු 39 ක් හා 46 ක පුද්ගලයින් බව අනාවරණය වී ඇත.කෙසේවෙතත් මෙම සැකකරුවන්ට රුපියල් 50,000 ක් සහ රුපියල් 30,000 ක් වු දඩ මුදලක් පැනවීමෙන් පසු නිදහස් කිරීමට නියෝජ්‍ය රේගු අධ්‍යක්ෂ ජනරාල්වරයා නියෝග කර තිබේ.", "URL": "https://sinhala.adaderana.lk/news.php?nid=75443", "Category": null, "Parent URL": null}