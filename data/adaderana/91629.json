{"Source": "Adaderana", "Timestamp": "June 28, 2018 12:51 pm", "Headline": "ගුවන් ගමන් බලපත්‍ර ගැටළුව ලබන සතියේ යථා තත්ත්වයට", "News Content": "‍ගුවන් ගමන් බලපත්‍ර ගැටළුව ලබන සතිය වන විට යථා තත්වයට පත් වනු ඇති බව ආගමන හා විගමන දෙපාර්තමේන්තුව පවසයි. එම දෙපාර්තමේන්තුවේ ගුවන් ගමන් බලපත්‍ර අංශයේ ඒ.එල්.බී.අයි ලියනාරත්න මහතා පැවසුවේ සියලු රටවල් සඳහා නිකුත් කෙරෙන ගුවන් ගමන් බලපත්‍රවල හිඟයක් පසුගිය දිනවල පැවති බවයි. ගුවන් ගමන් බලපත්‍ර නවීණ තාක්ෂණය ඔස්සේ නව ආරකින් නිකුත් කිරීමට සැළසුම් කර තිබූ අතර මේ හේතුවෙන් සියලු රට වල ගුවන් ගමන් බලපත්‍ර ගෙන්වීමේ ප්‍රමාදයක් හටගත් බව හෙතෙම පෙන්වාදෙයි. කෙසේවෙතත් අදාළ ගුවන් ගමන් බලපත්‍ර ඇණවුම් කිරීම සඳහා කැබිනට් පත්‍රිකාවක් යොමු කළ අතර ඊට අනුමැතිය හිමිව ඇති බව ඒ.එල්.බී.අයි ලියනාරත්න මහතා පැවසීය. එළඹෙන සතිය වන විට සියලු රටවල් සඳහා නිකුත් කෙරෙන ගුවන් ගමන් බලපත්‍ර ලැබෙනු ඇති බව හෙතෙම කියා සිටියේය. සියලු රටවල් සඳහා ගුවන් ගමන් බලපත්‍ර හිඟයක් පැවතීම හේතුවෙන් මැදපෙරදිග සඳහා නිකුත් කෙරෙන ගුවන් ගමන් බලපත්‍රවලට සියලු රටවල් යනුවෙන් සඳහනක් කොට එතෙක් නිකුත් කෙරෙන බව ඒ.එල්.බී.අයි ලියනාරත්න මහතා පැවසීය.", "URL": "https://sinhala.adaderana.lk/news.php?nid=91629", "Category": null, "Parent URL": null}