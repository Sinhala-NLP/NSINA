{"Source": "Adaderana", "Timestamp": "November 14, 2018 10:05 am", "Headline": "බොක්සිං තරඟයකදී 13 හැවිරිදි ක්‍රීඩකයෙක් මියයයි", "News Content": "තායිලන්තයේ බොක්සිං තරඟයක් අතරතුර 13 හැවිරිදි ක්‍රීඩකයෙකු මියගොස් තිබේ. විදෙස් වාර්තා සඳහන් කළේ පසුගිය ඉරිදා දිනයේ පැවැති බොක්සිං තරඟයක් අතරතුර අනුචා කෝචානා නමැති ක්‍රිඩකයා මියගොස් ඇති බවයි. ඔහුගේ හිසට එල්ල වූ ප්‍රහාරයක් හේතුවෙන් රෝහල් ගත කළ ඔහු පසුව මියගොස් තිබේ. අනුචා කෝචානා නම් වූ මෙම ක්‍රීඩකයා වයස අවුරුදු 08 සිට තම පවුලට මුදල් ඉපැයීම සදහා බොක්සිං ක්‍රීඩාවේ නිරතව සිට ඇති බව සඳහන් වෙයි. විදෙස් වාර්තා සඳහන් කළේ වයස අවුරුදු 12ට අඩු ළමුන් සදහා වෘත්තිමය සටන් තහනම් කිරිමට අවශ්‍ය රෙගුලාසි දැඩි කිරිමට තායිලන්ත රජය පියවර ගෙන ඇති බවයි. බොක්සිං ක්‍රීඩාව තායිලන්තය තුල ඉතා ජනප්‍රියව පවතින අතර බොහෝ තරුණ සටන්කරුවන් මුදල් ඉපයීම සඳහා එම ක්‍රීඩාවේ යෙදන බව සදහන්ය.", "URL": "https://sinhala.adaderana.lk/news.php?nid=99176", "Category": null, "Parent URL": null}