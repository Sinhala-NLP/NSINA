{"Source": "Adaderana", "Timestamp": "April 8, 2013 10:19 am", "Headline": "නීති විරෝධී මත්පැන් හැදූ දෙදෙනෙක් අත්අඩංගුවට", "News Content": "දියවන්නා ඔය අසළ කැළෑ ප්‍රදේශයේ නීති විරෝධී මත්පැන් නිෂ්පාදනයේ නිරතව සිටි පුද්ගලයන් දෙදෙනෙකු අත්අඩංගුවට ගෙන තිබේ. ඔවුන් සමග ගෝඩා ලීටර් 200 බැගින් අඩංගු බැරල් 20 ක්, නීති විරෝධී මත්පැන් අඩංගු බැරල් 10 ක් සහ මත්පැන් පෙරීම සඳහා උපයෝගී කරගන්නා උපකරණ කිහිපයක් සිය භාරයට ගත් බව වැලිකඩ පොලීසිය සදහන් කළේය. සැකකරුවන් කොලොන්නාව සහ රාජගිරිය ප්‍රදේශවල පදිංචිකරුවන් පිරිසකි. ඔවුන් අද (08) අලුත්කඩේ, අංක 04 මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=33097", "Category": null, "Parent URL": null}