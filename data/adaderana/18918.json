{"Source": "Adaderana", "Timestamp": "September 23, 2011 03:12 pm", "Headline": "පසුගිය වසර 3 දී ජනපති අරමු‍දලෙන් මිලියන 2757 .8 ක් ලබාදීලා", "News Content": "පසුගිය වසර 03 තුළ ජනාධිපති අරමු‍දලෙන් රුපියල් මිලියන 2757 .8 ක මුදලක් ආධාර වශයෙන් ලබා දී ඇති බව අද(23) පාර්ලිමේන්තුවේදී අනාවරණය විය. ප්‍රජාතන්ත්‍රවාදී ජාතික සන්ධාන පාර්ලිමේන්තු මන්ත්‍රී සුනිල් හඳුන්නෙත්ති මහතා නැගූ පැනයකට පිළිතුරු දෙමින් ආණ්ඩු පක්ෂයේ ප්‍රධාන සංවිධායක දිනේෂ් ගුණවර්ධන මහතා මේ බව සඳහන් කළේය. ඒ අනුව එම අරමුදල යටතේ 2008 වසරේදී රුපියල් මිලියන 884 .3 ක්, 2009 වසරේ රුපියල් මිලියන 1028 .3 ක් සහ 2010 වසරේදී රුපියල් මිලයන 845 .2 ක් ආධාර වශයෙන් ලබා දී ඇති බව ද අමාත්‍යවරයා ප්‍රකාශ කළේය.", "URL": "https://sinhala.adaderana.lk/news.php?nid=18918", "Category": null, "Parent URL": null}