{"Source": "Adaderana", "Timestamp": "May 31, 2014 09:58 am", "Headline": "රිය අනතුරකින් පුද්ගලයෙක් මරුදකියි ", "News Content": "තෙබුවන, නාත්තුපාන - පැලටියාගොඩ මාර්ගයේ නාත්තුපාන ප්‍රදේශයේ දි සිදුවු රිය අනතුරකින් පුද්ගලයෙකු මියගොස් තිබේ. තෙබුවන දෙසට ධාවනය වූ ලොරි රථයක් පාලනය කරගැනීමට නොහැකිවී මාර්ගයෙන් ඉවතට පැන ඇති අතර එම අවස්ථාවේ දි එහි ගමන්ගත් පුද්ගලයෙකු ලොරි රථයෙන් ඉවතට පැනීමට උත්සහ කර ඇති බව සඳහන් වෙයි. එම අවස්ථාවේ දි ඔහු ලොරි රථයේ රෝදයට හසුවී ඇති අතර අනතුරෙන් බරපතළ තුවාල ලැබු පුද්ගලයා සහ ලොරි රථයේ රියදුරු හොරණ රෝහලට ඇතුළත් කිරිමේ දි රෝදයට යට වු පුද්ගලයා මියගොස් ඇති බව පොලිසිය පැවසුවේය. මියගොස් ඇත්තේ නෑබඩ, නාගල්ල, ගල්ලෙනවත්ත ප්‍රදේශයේ පදිංචිව සිටි 37 හැවිරිදි අයෙකි. ලොරි රථයේ රියදුරු හොරණ රෝහලේ ප්‍රතිකාර ලබන අතර අනතුර සම්බන්ධයෙන් තෙබුවන පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43617", "Category": null, "Parent URL": null}