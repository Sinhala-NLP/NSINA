{"Source": "Adaderana", "Timestamp": "July 2, 2011 09:03 am", "Headline": "ශ්‍රී ලංකාවට ලකුණු 69 ක ජයක්", "News Content": "එංගලන්තයේ ලෝඩ්ස්හිදී පැවති දෙවන එක්දින තරගයෙන් ලකුණු 69 ක ජයක් හිමිකරගැනීමට ශ්‍රී ලංකා කණ්ඩායම සමත්විය. තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම නියමිත පන්දුවාර 50 අවසානයේ කඩුලු 5 ක් පමණක් දැවී ලකුණු 309 ක් රැස්කරනු ලැබීය. එහිදී විශිෂ්ට පිතිහරඹයක නිරත වූ මහේල ජයවර්ධන ලකුණු 144 ක් ලබාගත්තේය. කුමාර් සංගක්කාර ලකුණු 69 ක් සහ ඇන්ජලෝ මැතිව්ස් ලකුණු 46 ක් රැස් කළේය. පිළිතුරු ඉනිම සඳහා පිටියට පිවිසි එංගලන්ත කණ්ඩායමට පන්දුවාර 45 පන්දු 5 ක දී සියලු දෙනා දැවී ලබාගත හැකිවූයේ ලකුණු 240 ක් පමණි. ඇලස්ටෙයාර් කුක් ලකුණු 47 ක් ද ඉයන් මෝගන් ලකුණු 52 ක් ද රැස් කළේය. තරගයේ වීරයා මහේල ජයවර්ධනය.", "URL": "https://sinhala.adaderana.lk/news.php?nid=17135", "Category": null, "Parent URL": null}