{"Source": "Adaderana", "Timestamp": "June 4, 2014 09:16 am", "Headline": "වෙඩි තබා කාන්තාවක් ඝාතනය කරයි ", "News Content": "බිබිල, වැද්දාබැදිඉන්න , පිටකුඹුර ප්‍රදේශයේ දී කාන්තාවක වෙඩි තබා ඝාතනය කර තිබේ. මියගිය කාන්තාවගේ සැමියා විසින් සිදුකරන ලද පැමිණිල්ලකට අනුව ඝාතනය සම්බන්ධයෙන් විමර්ශන ආරම්භ කර ඇති බව පොලීසිය පවසයි. මියගොස් ඇත්තේ 38 හැවිරිදි එම ප්‍රදේශයේම පදිංචිව සිටි කාන්තාවකි. අනියම් ප්‍රේම සබඳතාවක් හේතුවෙන් මෙම ඝාතනය සිදුව ඇති බවට පොලිස් පරීක්ෂණ වලදී කරුණු අනාවරණය වී තිබේ. ඝාතනයට සම්බන්ධ සැකකරු මෙතෙක් අත්අඩංගුවට ගෙන නොමැති අතර බිබිල පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=43720", "Category": null, "Parent URL": null}