{"Source": "Adaderana", "Timestamp": "July 18, 2011 10:42 am", "Headline": "ප්‍රධාන ඉංජිනේරුවරයා මියගිහින් -නැව තවමත් නෑ", "News Content": "සිංගප්පූරුවේ සිට නයිජීරියාව බලා සහල් ප්‍රවාහනය කරමින් සිටි නෞකාවක ප්‍රධාන ඉංජිනේරුවරයා මියගොස් ඇති බවට ගාල්ල වරාය පොලිසියට පැමිණිල්ලක් ලැබී තිබේ. මාෂල් අයිලන්ඩ් නැමැති රටේ ලියාපදිංචි අදාළ නෞකාවේ දී එම පුද්ගලයා මිය ගොස් ඇති බව මෙරට විදේශ නියෝජිතයෙකු විසින් දැනුම් දී ඇත. මියගිය පුද්ගලයා යුක්රේන ජාතිකයෙකු බවට අනාවරණය වී තිබේ. අදාළ නෞකාව ඊයේ(17) දි‍නයේ ගාල්ල වරායට පැමිණීමට නියමිතව තිබුණි. එහෙත් එම නෞකාව මෙතෙක් නොපැමිණි බව වරාය පොලිසිය සඳහන් කරයි.", "URL": "https://sinhala.adaderana.lk/news.php?nid=17466", "Category": null, "Parent URL": null}