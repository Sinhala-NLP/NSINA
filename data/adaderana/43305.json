{"Source": "Adaderana", "Timestamp": "May 19, 2014 02:39 pm", "Headline": "පොල්ගහවෙල - කෑගල්ල මාර්ගය අද රාත්‍රියේ සිට වැසෙයි ", "News Content": "පොල්ගහවෙල - කෑගල්ල මාර්ගයේ කරඳන පාලමේ ඉදිකිරිම් කටයුතු හේතුවෙන් එම මාර්ගය අද(19) රාත්‍රි 09.00 සිට පසුදින අලුයම 05.00 දක්වා වසා තැබෙන බව මාර්ග සංවර්ධන අධිකාරිය පවසයි. මේ හේතුවෙන් අද සිට ඉදිරි සති 02ක කාලයක් රාත්‍රි 09.00 සිට අලුයම 05.00 දක්වා මාර්ගය වසා තිබීමට නියමිත බව එම අධිකාරිය සඳහන් කළේය. ඒ අනුව කුරණෑගල සිට කෑගල්ල දෙසට පැමිණෙන වාහන වලට පොල්ගහවෙල හන්දියෙන් අඹේපුස්ස මාර්ගය ඔස්සේ කොළඹ නුවර මාර්ගයට පිවිසිය හැකි අතර කොළඹ නුවර පාරේ කරඩුපාන හන්දියෙන් පින්නවල රඹුක්කන පාර ඔස්සේ දොඹේමඩ මාර්ගය හරහා පොතුහැරට පිවිසිය හැකිබව පොලිසිය පවසයි.", "URL": "https://sinhala.adaderana.lk/news.php?nid=43305", "Category": null, "Parent URL": null}