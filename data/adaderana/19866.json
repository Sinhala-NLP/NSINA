{"Source": "Adaderana", "Timestamp": "November 8, 2011 03:46 pm", "Headline": "මාර්ග අනතුරු වැළැක්වීම ගැන දැනුවත් කිරීමේ සතියක්", "News Content": "මහා මාර්ගවල සිදුවන අනතුරු වැළැක්වීම සඳහා සෞඛ්‍ය අමාත්‍යාංශය විසින් ඒ පිළිබඳ දැනුවත් කිරීමේ සතියක් ප්‍රකාශයට පත් කර තිබේ. ඒ අනුව මේ මස 14 වැනි දින සිට 20 වැනි දින දක්වා මහා මාර්ග අනතුරු වළක්වා ගැනීමේ සතිය ක්‍රියාත්මක වනු ඇත. මාර්ග අනතුරුවලින් දිනකට පුද්ගලයින් 06 දෙනෙක් මියයන අතර සෑම පැයකට වරක් පුද්ගලයින් දෙදෙනෙක් තුවාල ලබන බව සෞඛ්‍ය අමාත්‍යාංශය විසින් නිකුත් කළ නිවේදනයේ සඳහන්ය. වර්තමානයේ මාර්ග පද්ධතියේ සිදුවන ශීඝ්‍ර සංවර්ධනය සමඟ මහා මාර්ග භාවිතා කිරීමේ දී පුද්ගලයින් තුළ පවතින නොසැලකිල්ල හේතුවෙන් රිය අනතුරු ඉහළ ගොස් ඇති බව සෙඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=19866", "Category": null, "Parent URL": null}