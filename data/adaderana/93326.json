{"Source": "Adaderana", "Timestamp": "July 28, 2018 06:44 am", "Headline": "කොළඹ ප්‍රදේශ කිහිපයකට අද විදුලිය නෑ", "News Content": "කොළඹ ප්‍රදේශ කිහිපයකට අද(28) දිනය තුළ පැය 06ක කාලය විදුලිය අත්හිටුවිමට කටයුතු කරන බව විදුලිබල හා පුනර්ජනනිය බලශක්ති අමාත්‍යාංශය පවසයි. අද(28) පෙරවරු 09.00 සිට පස්වරු 03.00 දක්වා කාලය තුළ විදුලිය අත්හිටුවන බව එම අමාත්‍යාංශය සඳහන් කළේය. ඒ අනුව කොළඹ 03, 04, 05, 07 සහ 08 යන ප්‍රදේශ සඳහා අදාළ කාලසීමාව තුළ විදුලිය අත්හිටුවනු ඇත. කොළඹ නගරයේ කිලෝ වෝල්ට් 132 පද්ධතියේ අත්‍යාවශ්‍ය වැඩිදියුණු කිරිමේ කටයුක්තක් හේතුවෙන් අදාළ කාලසීමාව තුළ විදුලිය අත්හිටුවන බව විදුලිබල හා පුනර්ජනනිය බලශක්ති අමාත්‍යාංශය සඳහන් කළේය. මීට අමතරව ලබන 31 වන දින දක්වා ඇතැම් ප්‍රදේශවලට කඩිනම් විදුලිය බිඳවැටීම් සිදුවිය හැකි බව එම අමාත්‍යාංශය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=93326", "Category": null, "Parent URL": null}