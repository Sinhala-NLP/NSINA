{"Source": "Adaderana", "Timestamp": "March 21, 2013 09:17 am", "Headline": "හලාවත - කොළඹ බසයකට ගල් ප්‍රහාරයක් ", "News Content": "හලාවත - කොළඹ මාර්ගයේ කාක්කපල්ලිය ප්‍රදේශයේදී අද (21) අලුයම 4.00ට පමණ කිසියම් පිරිසක් විසින් පුද්ගලික බස් රථයකට එල්ල කළ ගල් මුල් ප්‍රහාරයකින් තුවාල ලැබු කාන්තාවක් හලාවත මහා රෝහලට ඇතුළත් කර තිබේ. ප්‍රහාරයෙන් තුවාල ලබා ඇත්තේ ප්‍රහාරයට ලක්වු බස් රථයේ ගමන් කළ සෙටිට්කුලම මැණික්ෆාම් පදිංචි වසන්ති (23) හැවිරිදි තරුණියක බව අප වාර්තාකරු පවසයි. මෙම බස් රථය මන්නාරමේ සිට කොළඹ දක්වා ධාවනය වෙමින් තිබී ඇත. යතුරු පැදියකින් පැමිණි පිරිසක් ප්‍රහාරය එල්ල කර පලා ගිය බව බස් රථයේ රියදුරු පොලීසියට පවසා තිබේ. මේ අතර මන්නාරමේ සිට කොළඹ බලා ධාවනය වෙමින් තිබු බස් රථයක සහ වව්නියාවේ සිට කොළඹ බලා ධාවනය වෙමින් තිබු බස් රථයක රියදුරන් දෙදෙනෙකු ඊයේ දහවල් හලාවත ආනන්ද ජාතික විදුහල ඉදිරිපිටදී ගැටුමක් ඇති කරගෙන ඇත. පසුව හලාවත පොලීසිය මැදිහත්වී එම ගැටුම නිරාකරණය කර තිබේ. අද (21) අලුයම පුද්ගලික බස් රථයකට ප්‍රහාරයක් එල්ලවීම ඊයේ දහවල් ඇතිවු ගැටුමේ ප්‍රතිඵලයක් නිසාදැයි පොලීසිය පරීක්ෂණ කරගෙන යයි.", "URL": "https://sinhala.adaderana.lk/news.php?nid=32600", "Category": null, "Parent URL": null}