{"Source": "Adaderana", "Timestamp": "September 29, 2014 11:51 am", "Headline": "දරුවා හැරගිය මව හිරේ ", "News Content": "සිව් හැවිරිදි පිරිම් දරුවෙකු කැලයක දමා ගිය බවට අධිකරණය හමුවේ චෝදනා ලැබ සිටි මවකට මාස 08 ක බරපතළ වැඩ සහිතව සිරදඬුවම් නියම වී තිබේ. කැබිතිගොල්ලෑව දිසා විනිසුරු සහ මහේස්ත්‍රාත් රාජා සිරිමෙවන් මහේන්ද්‍ර රාජා මහතා විසින් මෙම නියෝගය නිකුත් කළ බව අද දෙරණ වාර්තාකරු සඳහන් කළේය. මෙලෙස දඬුවම් නියම වී ඇත්තේ කැබිතිගොල්ලෑව හඳගල පාර ප්‍රදේශයේ පදිංචිකාරියකටයි. විත්තිකාර මව විසින් කැලයේ දමා ගිය දරුවා රැකබලා ගැනීම එම දරුවාගේ පියා විසින් ද ප්‍රතික්ෂේප කර ඇති බව වාර්තා වෙයි. මේ හේතුවෙන් ඔහු ද ලබන ඔක්තෝම්බර් 10 වන දා දක්වා රක්ෂිත බන්ධනාගාර ගත කරන ලෙස මහේස්ත්‍රාත්වරයා නියෝග කර තිබේ.", "URL": "https://sinhala.adaderana.lk/news.php?nid=46394", "Category": null, "Parent URL": null}