{"Source": "Adaderana", "Timestamp": "September 19, 2010 08:25 am", "Headline": "ප්‍රභාට පක්ෂය නැතිවීමේ ඉඩ කඩ වැඩියි", "News Content": "තම පක්ෂයේ සිට රජයට සහයෝගය පළ කළ ප්‍රභා ගනේෂන් මන්ත්‍රීවරයා සම්බන්ධයෙන් ලබන 22 වැනි දින රැස්වන දේශපාලන මණ්ඩලයේ දී අවසන් තීරණයක් ගන්නා බව ප්‍රජාතන්ත්‍රවාදී ජනතා පෙරමුණ පවසයි. බොහෝ දුරට ප්‍රභා ගනේෂන් මන්ත්‍රීවරයා පක්ෂයෙන් ඉවත් කිරීමට එහිදී තීරණය කරනු ඇති බව එම පක්ෂයේ නායක මනෝ ගනේෂන් මහතා සඳහන් කළේය. ඔහු සම්බන්ධව මේ වනවිටත් විනය පරික්ෂණ පැවැත්වෙන බව ද ගනේෂන් මහතා අවධාරණය කළේය. ඒ සම්බන්ධව ප්‍රභා ගනේෂන් මහතා වෙත මීට සතියකට පමණ පෙර පක්ෂ මහ ලේකම්වරයා විසින් ලිපියක් මගින් දැනුම් දුන් බවත්, නමුත් ඔහු කිසිදු ප්‍රතිචාරයක් දක්වා නොමැති බවත් මනෝ ගනේෂන් මහතා සඳහන් කළේය. එමනිසා ලබන 22 වන දින ප්‍රභා ගනේෂන් මහතා පිළිබඳ අවසන් තීරණයකට පැමිණෙන බව ඔහු අවධාරණය කළේය.", "URL": "https://sinhala.adaderana.lk/news.php?nid=10949", "Category": null, "Parent URL": null}