{"Source": "Adaderana", "Timestamp": "July 31, 2014 01:09 pm", "Headline": "නරක් වූ අල, ලූනූ හා තිරිඟු පිටි තොගපිටින් අල්ලයි", "News Content": "මිනිස් පරිභෝජනයට නුසුදුසු ලොකු ලූනූ සහ අල තොගයක් පිටකොටුව ප්‍රදේශයෙන් සොයාගෙන තිබේ. පිටකොටුව, හතරවන හරස්වීදියේ වෙළඳසැලක තිබී නරක් වුණු ලොකු ලූනූ කිලෝග්‍රෑම් 5000ක් සහ අල කිලෝග්‍රෑම් 2000ක් මෙලෙස සොයාගත් බව කොළඹ මහ නගර සභාවේ ප්‍රධාන වෛද්‍ය නිලධාරි වෛද්‍ය රුවන් විජේමුණි මහතා සඳහන් කළේය. මේ අතර වතුකම්කරු ජනතාවට අලෙවි කිරීම සඳහා යවා තිබූ කල් ඉකුත් වූ තවත් තිරිඟු පිටි කිලෝ 1065ක් දික්ඔය, සලන්කන්ද ප්‍රදේශයේ ගබඩාවක තිබී සොයාගෙන ඇත. මහජන සෞඛ්‍ය පරික්ෂකවරුන් විසින් එම ගබඩාවට සීල්තැබූ බව අප වාර්තාකරු පැවසීය. මේ අතර කල් ඉකුත් වූ තිරිඟු පිටි කිලෝ 15,000ක් සමග ඊයේ අත්අඩංගුවට ගත් සැකකරු රුපියල් 7ලක්ෂ 50,000ක ශරීර ඇප මත හැටන් මහේස්ත්‍රාත් අධිකරණය විසින් මුදාහැර තිබේ.", "URL": "https://sinhala.adaderana.lk/news.php?nid=45028", "Category": null, "Parent URL": null}