{"Source": "Adaderana", "Timestamp": "December 23, 2011 08:20 am", "Headline": "උගත් පාඩමේ මෙරට වැසියන්ගේ හඬ ගැබ්ව තිබෙනවා", "News Content": "උගත් පාඩම් කොමිසන් සභා වාර්තාව තුළ මෙරට වැසියන්ගේ හඬ ගැබ්ව ඇතැයි අතිඋතුම් මැල්කම් කාදිනල් රංජිත් හිමිපාණන් පවසයි. එය එක්සත් ජාතීන්ගේ මහලේකම්වරයා විසින් සකස් කළ වාර්තාව මෙන් නොව කාලයක් තිස්සේ මෙරට විශාල පිරිස‍කගේ සාක්ෂි හා මත විමසීම් අධ්‍යයනය කිරීමෙන් අනතුරුව එළිදැක්වූ එකක් බව උන්වහන්සේ පෙන්වාදෙයි. ජනාධිපති මහින්ද රාජපක්ෂ මහතාගේ ප්‍රධානත්වයෙන් අරලිය ගහ මන්දිරයේ දී ඊයේ(22) පස්වරුවේ පැවති නත්තල් උත්සවයට සුබපැතුම් එක්කරමින් මැල්කම් කාදිනල් රංජිත් හිමිපාණන් මේ බව ප්‍රකාශ කර තිබේ. සියලු ජන කොටසක්ම එකසේ අගය කරමින් ජාතික සමගිය සමග එක්සත්බව මෙරට ජනිත කරවීමට අද ස්වර්ණමය අවස්ථාවක් උදාවී ඇති බවත්, එය කල්දැමිය යුතු නොවන බවත් කාදිනල්තුමන් අවධාරණය කර සිටියි.", "URL": "https://sinhala.adaderana.lk/news.php?nid=20881", "Category": null, "Parent URL": null}