{"Source": "Adaderana", "Timestamp": "June 8, 2012 05:23 am", "Headline": "පකිස්ථානයට කඩුලු 06 ක ජයක්", "News Content": "පළමු එක්දින ජාත්‍යන්තර තරගයෙන් ඩකවර්ත් ලුවිස් න්‍යායට අනුව ශ්‍රී ලංකාව පරදා කඩුලු 06 ක ජයක් වාර්තා කිරීමට පකිස්ථාන කණ්ඩායම සමත්විය. ‍ වර්ෂාව නිසා පල්ලේකැලේ ක්‍රීඩාංගණයේ පැවැත්වෙන මෙම තරගය පන්දු වාර 42 ට සීමා කෙරණි. ‍ තරගයේ කාසිය වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කරනු ලැබීය. ‍ ඒ අනුව ශ්‍රී ලංකා කණ්ඩායම කඩුලු 08 ක් දැවී ලකුණු 135 ක් රැස්කිරීමට සමත් වූ අතර පකිස්ථානය පන්දු වාර 42 තුළ කඩුලු 04 ක් දැවී ලකුණු 135 ක් රැස්කරනු ලැබීය. ‍ තරග පහකින් සමන්විත ශ්‍රී ලංකා පකිස්ථාන් එක්දින තරගාවලියේ දෙවන තරගය ලබන 09 වන දින පල්ලෙකැලේ ක්‍රීඩාංගණයේ දී පැවැත්වෙනු ඇත.", "URL": "https://sinhala.adaderana.lk/news.php?nid=24847", "Category": null, "Parent URL": null}