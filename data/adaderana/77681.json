{"Source": "Adaderana", "Timestamp": "September 18, 2017 09:56 am", "Headline": "පළමු එක්දින තරගයේ ජය ඉන්දීය පිලට", "News Content": "සංචාරක ඔස්ට්‍රේලියානු කණ්ඩායම සහ ඉන්දිය කණ්ඩායම සමඟ පැවැති පළමු එක්දින තරඟයෙන් දක්වත් ලුවිස් නියායට අනුව ලකුණු 26ක ජයක් හිමිකර ගැනිමට ඉන්දිය කණ්ඩායම සමත් විය. චෙන්නාහිදී පැවති තරඟයේ කාසියේ වාසිය දිනූ ඉන්දිය කණ්ඩායම ප්‍රථමයෙන් පන්දුවට පහර දුන් අතර ඔවුන් නියමිත පන්දුවාර 50 අවසානයේ කඩුලු 07ක් බිද වැටී ලකුණු 281ක් ලබා ගත්තේය. ඉන්දිය කණ්ඩායමේ ආරම්භක පිතිකරුවන්ට පිටියේ ස්ථාවරවිමට ඔස්ට්‍රේලියානු පන්දු යවන්නන් ඉඩ ලබා නොදුන් අතර විරාත් කෝලි, මනීෂ් පාණ්ඩියා ලකුණු ලබා ගැනිමට පෙර පිටියෙන් ඉවත් කිරිමට ඔස්ට්‍රේලියානු පන්දු යවන්නන් සමත් විය. අජින් කෙයාර් රහනේ ලකුණු 05ක් පමණක් ලබා ගත් අතර රෝහිත් ෂර්මාට ලබා ගත හැකි වූයේ ලකුණු 28ක් පමණයි. කෙසේවෙතත් ඉන්දිය පසුපෙල පිතිකරුවන් සාර්ථක පිති හරඹයක නිරත වූ අතර හර්දික් පාණ්ඩියා ලකුණු 83ක් සහ මහේන්ද්‍ර ෂිං දෝනි ලකුණූ 79ක් ලබා ගනිමින් ඉන්දිය කණ්ඩායමේ ලකුණූ තත්ත්වය ඉහළ නංවනු ලැබීය. ඔස්ට්‍රේලියානු ඉනිම ආරම්භයට ප්‍රථම වර්ෂාවෙන් බාධා එල්ල වූ අතර පන්දුවාර 21ක් තුළ ඔවුන්ට එහි වූ ඉලක්කය ලකුණූ 164ක්. කෙසේවෙතත් නියමිත පන්දුවාර 21 අවසානයේ කඩුලු 09ක් බිද වැටී ඔවුන්ට ලබාගත හැකි වූයේ ලකුණු 137ක් පමණයි. ඔස්ට්‍රේලියානු කණ්ඩායමේ වැඩිම ලකුණු ලාභියා වූ ග්රේ න් මැක්ස්වෙල් ලකුණු 39ක් ලබා ගත් අතර ජේම්ස් ෆුල්කර්න නොදැවී ලකුණු 32ක් ලබා ගත්තේය.", "URL": "https://sinhala.adaderana.lk/news.php?nid=77681", "Category": null, "Parent URL": null}