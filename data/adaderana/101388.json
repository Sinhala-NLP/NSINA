{"Source": "Adaderana", "Timestamp": "December 27, 2018 06:00 pm", "Headline": "උතුරේ පීඩාවට පත් ජනතාවගෙ පහසුකම් විධිමත් කිරීමට උපදෙස්", "News Content": "ආපදා තත්ත්වය හේතුවෙන් පීඩාවට පත් උතුරේ ජනතාවට අවශ්‍ය පහසුකම් විධිමත්ව ලබා දෙන ලෙස සෞඛ්‍ය අමාත්‍ය රාජිත සේනාරත්න මහතා සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය අනිල් ජාසිංහ මහතා වෙත උපදෙස් ලබාදී තිබේ. ශ්‍රී ලංකා සංවර්ධන පරිපාලන ආයතනයේ දිස්ත්‍රික් ලේකම්වරුන්ගේ සහභාගිත්වයෙන් පැවැති සාකච්ඡාවකදී අමාත්‍යවරයා උතුරේ ආපදා තත්ත්වය පිළිබඳ අදහස් පල කළ බව සෞඛ්‍ය අමාත්‍යංශය පැවසීය. මේ වන විට වෛද්‍යවරුන් හෙද හෙදියන් ඇතුළු සෞඛ්‍ය සේවික සේවිකාවන් උතුරු පළාතේ රෝහල්වලට යොමු කර ඇති අතර කඳවුරු 26ක රැදී සිටින ජනතාවට අවශ්‍ය සනීපාරක්ෂක පහසුකම් ලබාදීමට පියවර ගෙන ඇති බව රාජිත සේනාරත්න අමාත්‍යවරයා එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=101388", "Category": null, "Parent URL": null}