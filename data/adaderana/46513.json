{"Source": "Adaderana", "Timestamp": "October 5, 2014 09:35 am", "Headline": "පූජ්‍ය බෙල්ලන ශ්‍රී ඥානවිමල මහනාහිමියන් අපවත්වෙයි ", "News Content": "කෝට්ටේ ශ්‍රී කල්‍යානි සමග්‍රී ධර්ම මහා සංඝ සභාවේ මහනායක අග්ගමහා පණ්ඩිත අති පූජ්‍ය බෙල්ලන ශ්‍රී ඥානවිමල මහනාහිමියන් අපවත් වී තිබේ. ඊයේ පස්වරුවේ කොල්ලුපිටිය වාලුකාරාම විහාරස්ථානයේ දී උන්වහන්සේ අපවත් වී ඇති බව එම විහාරස්ථානයේ ප්‍රකාශකයෙකු සඳහන් කළේය. සම්බුද්ධ ශාසනයේ චිරස්තතිය උදෙසා අනභිබවනීය මෙහෙවරක් ඉටුකළ උන්වහන්සේ සම්බුද්ධ ශාසනයට භික්ෂුන් වහන්සේ දහස් ගණක් දායද කිරීමට කැප වු හිමිනමක් ලෙස ගෞරවාදරයට පාත්‍ර වී තිබේ. එමෙන්ම ධර්ම දූත සේවාවන්හි නිරත වෙමින් ශාසන මෙහෙවර ඉටුකළ අති පූජ්‍ය බෙල්ලන ශ්‍රී ඥානවිමල ස්වාමීන්ද්‍රයන් වහන්සේ පාලි සංස්කෘත ඉංග්‍රීසි ඇතුළු භාෂා කිහිපයක ප්‍රවීණත්වයක් ගනු ලැබු අතර ශාස්ත්‍රීය ධර්ම ග්‍රන්ථ කිහිපයක් රචනා කර තිබේ.", "URL": "https://sinhala.adaderana.lk/news.php?nid=46513", "Category": null, "Parent URL": null}