{"Source": "Adaderana", "Timestamp": "August 26, 2015 12:32 pm", "Headline": "ශ්‍රී ලංකාව හා සබඳතා ශක්තිමත්ව ඉදිරියට ගෙනයාමට සූදානම් ", "News Content": "ශ්‍රී ලංකා රජය සමග පවතින සබඳතා ශක්තිමත්ව ඉදිරියට ගෙනයාමට සූදානම් බව බ්‍රිතාන්‍ය රජය පවසයි.බ්‍රිතාන්‍යයේ විදේශ කටයුතු සහ පොදුරාජ්‍ය මණ්ඩලීය කාර්යාල රාජ්‍ය අමාත්‍ය හියුගෝ ස්වයර් මහතා පෙන්වා දෙන්නේ ශ්‍රී ලංකා රජය සමඟ පැවති සබඳතා ඉදිරියටත් සාර්ථකව පවත්වා ගෙන යාමට බ්‍රිතාන්‍ය රජය කටයුතු කරන බවයි .නව රජයේ විදේශ කටයුතු අමාත්‍යවරයා වශයෙන් පත්වූ මංගල සමරවීර මහතාට සිය ට්විටර් ගිණුමෙන් සුභපැතුම් එක්කරමින් හියුගෝ ස්වයර් මහතා මේ බව සඳහන් කර තිබුණි.මංගල සමරවීර මහතා යළිත් විදේශ කටයුතු අමාත්‍ය ධුරයට පත්වීම පිළිබඳ සතුට පළ කරන බව බ්‍රිතාන්‍ය රාජ්‍ය අමාත්‍ය හියුගෝ ස්වයර් මහතා එහි සඳහන් කර ඇත.මේ අතර සිය ජපාන සංචාරය නිමවා යළි දකුණු අප්‍රිකාවට යන අතර තුර දකුණු අප්‍රිකානු උප ජනාධිපති සිරිල් රම්පෝෂා මහතා කටුනායක බණ්ඩාරනායක ජාත්‍යන්තර ගුවන් තොටුපළ වෙත පැමිණ තිබේ.ඊයේ මධ්‍යම රාත්‍රී ගුවන්තොටුපළ වෙත පැමිණි උප ජනාධිපතිවරයා ඇතුළු දූත පිරිස පැය එකහමාරක පමණ කාලයක් ගුවන්තොටුපළේ රැඳී සිටි බව අද දෙරණ වාර්තාකරු සඳහන් කළේය.ගුවන් යානයට අවශ්‍ය ඉන්ධන ලබාගැනීම සඳහා එය කටුනායක ගුවන්තොටුපළට ගොඩබස්වා ඇති බව සඳහන්ය.", "URL": "https://sinhala.adaderana.lk/news.php?nid=53470", "Category": null, "Parent URL": null}