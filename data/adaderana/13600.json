{"Source": "Adaderana", "Timestamp": "January 19, 2011 12:32 pm", "Headline": "ඡන්ද හිමි නාම ලේඛන වල පිටපත් නිකුත් කිරීම අත්හිටුවයි", "News Content": "විවිධ අවශ්‍යතා වෙනුවෙන් ඡන්ද හිමි නාමලේඛනවල සහතික පිටපත් ලබාදීමේ කටයුතු තාවකාලිකව නතර කර තිබේ. ඒ සම්බන්ධයෙන් මැතිවරණ කොමසාරිස්වරයා විසින් සියලු තේරීම් භාර නිලධාරීවරුන් දැනුවත් කළ බව මැතිවරණ මහලේකම් කාර්යාලයේ ප්‍රකාශකයෙක් සඳහන් කළේය. පළාත් පාලන මැතිවරණය ප්‍රකාශයට පත්ව තිබෙන බැවින් මැතිවරණ කටයුතු සඳහා ප්‍රමුඛතාව දීම වෙනුවෙන් ඡන්ද හිමි නාමලේඛනවල‍ට අදාළ බාහිර කටයුතු සිදු නොකිරීමට තීරණය වී ඇත. ඒ අනුව පදිංචිය තහවුරු කිරීම සඳහා ඡන්ද හිමි නාමලේඛනවල පිටපත් ලබාදීම දිස්ත්‍රික් ලේකම් කාර්යාල මගින් ද සිදු නොකෙරෙන බව සඳහන් වේ. කෙසේවෙතත් තැපැල් ඡන්ද අයදුම් කිරීමේ දී පරීක්ෂා කිරීම සඳහා ඡන්ද හිමි නාමලේඛන ප්‍රදර්ශනය කෙරෙන බව මැතිවරණ මහලේකම් කාර්යාලය පවසයි.", "URL": "https://sinhala.adaderana.lk/news.php?nid=13600", "Category": null, "Parent URL": null}