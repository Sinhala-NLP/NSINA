{"Source": "Adaderana", "Timestamp": "March 27, 2014 02:19 pm", "Headline": "මැතිවරණ දිනයේ මාතර විශේෂ රථ වාහන සැලැස්මක් ", "News Content": "දකුණු පළාත් සභා මැතිවරණයට අදාළව මාතර දිස්ත්‍රික්කයේ ඡන්ද ගණන් කිරිමේ මධ්‍යස්ථාන දෙකක් ආවරණය වන පරිදි විශේෂ රථ වාහන සැලැස්මක් ක්‍රියාත්මක කරන බව පොලිසිය පවසයි. මැතිවරණය පවත්වන දිනයේ පස්වරු 04.00 සිට පසුදින ඡන්ද ගණන් කිරිමේ කටයුතු අවසන් වනතෙක් මෙම රථ වාහන සැලැස්ම ක්‍රියාත්මක කිරිමට නියමිතය. මේ හේතුවෙන් එම දින දෙක තුළ, මාතර මැදවත්ත සිට මාතර රුහුණ විශ්වවිද්‍යාලය දක්වාවු ප්‍රදේශය සහ මාතර නගරය මගහැර රථ වාහන ධාවනය කිරිමට පියවර ගන්නා ලෙස පොලීසිය ජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=42110", "Category": null, "Parent URL": null}