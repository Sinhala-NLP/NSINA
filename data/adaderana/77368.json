{"Source": "Adaderana", "Timestamp": "September 10, 2017 02:06 pm", "Headline": "  පොතුපිටියේ සැක කටයුතු මරණයක්", "News Content": "රක්වාන, පොතුපිටිය හංදිය අසළ මාර්ගයේ සැක කටයුතු ලෙස මියගොස් සිටි පුද්ගලයෙකුගේ මළ සිරුරක් සොයාගෙන තිබේ.රක්වාන පොලීසියට ලැබුණු තොරතුරකට අනුව මළ සිරුර සොයාගෙන ඇති අතර මියගොස් ඇත්තේ වැද්දගල ප්‍රදේශයේ පදිංචිව සිටි 46 හැවිරිදි පුද්ගලයෙකු බවට හඳුනාගෙන ඇති බව වාර්තා වෙයි.මළ සිරුර පොලිස් ආරක්ෂාව යටතේ එම ස්ථානයේම තබා ඇති බව රක්වාන පොලීසිය සඳහන් කරයි.පැල්මඩුල්ල මහේස්ත්‍රාත්වරයා විසින් මහේස්ත්‍රාත් පරීක්ෂණය සිදුකිරීමට නියමිත අතර රක්වාන පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=77368", "Category": null, "Parent URL": null}