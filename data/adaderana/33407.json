{"Source": "Adaderana", "Timestamp": "April 20, 2013 08:39 am", "Headline": "බංග්ලාදේශ විදේශ ලේකම් ලංකාවට එයි", "News Content": "බංග්ලාදේශ විදේශ ලේකම් සහිදුල් හක් හෙට (21) මෙරටට පැමිණීමට නියමිතව තිබේ. තෙදින නිල සංචාරයක් සදහා දිවයිනට පැමිණෙන විදේශ ලේකම්වරයා මෙරට විදේශ ලේකම්වරයා ඇතුළු රාජ්‍ය තාන්ත්‍රිකයින් පිරිසක් සමග සාකච්ජා කිරීමට නියමිතය. ලබන 22 වැනිදා ඔහු හා මෙරට විදේශ කටයුතු අමාත්‍යංශ ලේකම් කරුණාතිලක අමුණුගම මහතා අතර දෙරටේ ද්විපාර්ශවික සබඳතා පිළිබදව සාකච්ජා කෙරෙන බව සඳහන්ය. ඊට අමතරව විදේශ අමාත්‍ය මහාචාර්ය ජී.එල් පීරිස්, ආර්ථික සංවර්ධන අමාත්‍ය බැසිල් රාජපක්ෂ, කර්මාන්ත අමාත්‍ය රිසාද් බදියුදීන් යන මහත්වරුන් සමඟ බංග්ලාදේශ විදේශ ලේකම්වරයා සාකච්ජා කිරීමට නියමිතය.", "URL": "https://sinhala.adaderana.lk/news.php?nid=33407", "Category": null, "Parent URL": null}