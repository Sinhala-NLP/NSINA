{"Source": "Adaderana", "Timestamp": "April 23, 2011 09:43 am", "Headline": " යතුරුපැදිය වෑන් රියේ ගැටෙයි-ගමන්ගත් තිදෙනාම මරුට", "News Content": "මහනුවර-රාගල ප‍්‍රධාන මාර්ගයේ ඉලූක්මෝදර ප‍්‍රදේශයේදී වෑන් රථයක් සහ යතුරු පැදියක් ගැටීමෙන් තිදෙනෙකු ජීවිතක්ෂයට පත්ව ඇති බව පොලීසිය පවසයි. තලාතුඔය පොලිස් වසමට අයත් මෙම සිදුවීමෙන් මිය ගිය තිදෙනාම යතුරුපැදියේ ගමන් කළවුන් බව පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජයකොඩි මහතා සඳහන් කරයි. පන්සල්වත්ත-නක්කරනිපොත පදිංචිව සිටි හේරත් මුදියන්සේලාගේ ලක්ෂ්මන් හේරත්(21) මීරගම්පේ-අධිකාරීගම පදිංචිව සිටි හොරනෑගෙදර ශාන්ත සිරිවර්ධන(26),පේරලන්දවත්ත-කුණ්ඩසාලේ පදිංචිව සිටි අලූත්ගෙදර වීරකොන් බණ්ඩා(20) යන අය මෙසේ මරුමුවට පත්ව තිබේ. ඊයේ සවස සිදුවූ මෙම අනතුරෙන් මරුමුවට පත්වූවන්ගේ මෘත ශරීර මහනුවර රෝහලේ මෘත ශරීරාගාරයේ තබා ඇති බව පොලිස් මාධ්‍ය ප්‍රකාශකවරයා නිවේදනය කරයි. මේ වන විට වෑන් රථයේ රියදුරු අත්අඩංගුවට ගෙන ඇති අතර තලාතුඔය පොලීසිය වැඩිදුර පරීක්ෂණ මෙහෙයවන බවද පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=15647", "Category": null, "Parent URL": null}