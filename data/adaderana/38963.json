{"Source": "Adaderana", "Timestamp": "November 19, 2013 04:18 pm", "Headline": "පෑලියගොඩ න‍‍ගර සභාව 2014 අය වැය පරාදයි", "News Content": "පෑලියගොඩ නගර සභාවේ ලබන වසර සඳහා වන අය වැය පරාජයට පත්ව තිබේ. පෑලියගොඩ නගර සභාවේ පාලන බලය එක්සත් ජනතා නිදහස් සන්ධානය විසින් හොබවන අතර අද(19) අයවැය පෑලියගොඩ නගර සභාවේ නගරාධිපති නිහාල් ආනන්ද මහතා විසින් සභාවට ඉදිරිපත් කරන ලදී. අයවැය ඉදිරිපත් කිරීමෙන් අනතුරුව ජන්ද විමසීම පැවති අතර අයවැයට විපක්ෂව ජන්ද 06ක් ලැබුණු අතර පක්ෂව ලැබුණේ ජන්ද 03ක් පමණය. පෑලියගොඩ නගර සභාව සභිකයින් 09 දෙනෙකුගෙන් සමන්විත වන අතර ආණ්ඩු පක්ෂයේ මන්ත්‍රීවරුන් 06 දෙනෙකු සහ විපක්ෂයේ මන්ත්‍රීවරුන් තිදෙනෙකුගෙන් සමන්විත වෙයි. අද(19) දිනයේ විපක්ෂයේ මන්ත්‍රීවරුන් තිදෙනා සමඟ එක්ව ආණ්ඩු පක්ෂයේ මන්ත්‍රීවරු තිදෙනෙකු ද අයවැයට විරුද්ධව ජන්දය ප්‍රකාශ කරන ලදී.", "URL": "https://sinhala.adaderana.lk/news.php?nid=38963", "Category": null, "Parent URL": null}