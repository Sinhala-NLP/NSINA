{"Source": "Adaderana", "Timestamp": "July 29, 2019 06:52 pm", "Headline": "CIDයට එරෙහිව කුරුණෑගල මහ රෝහලේ අධ්‍යක්ෂකවරයාගෙන් පැමිණිල්ලක්", "News Content": "අපරාධ පරීක්ෂණ දෙපාර්තමේන්තුවේ නිළධාරීන් විසින් තමාගේ රාජකාරීයට බලපැම් කළ බව පවසමින් කුරුණෑගල මහ රෝහලේ අධ්‍යක්ෂ සරත් වීරබණ්ඩාර මහතා විසින් වයඹ පළාත් ජ්‍යෙෂ්ඨ නියෝජ්‍ය පොලිසිපති කාර්යාලයට පැමිණිල්ලක් ඉදිරිපත් කර තිබේ. වෛද්‍යවරයා පැවසුවේ තමන් රාජකාරි කටයුත්තක යෙදී සිටි අවස්තාවේදි අධිකරණ නියෝග නොතකා අපරාධ පරීක්ෂණ දෙපාර්තමේන්තුවේ නිළධාරීන් පිරිසක් පසුගිය 3වනදා පැමිණ තමන්ට බලපෑම් සිදු කළ බවයි. එමෙන්ම වෛද්‍යවරයා පැවසුවේ අපරාධ පරීක්ෂණ දෙපාර්තමේන්තුවේ අධ්‍යක්ෂ ජේෂ්ඨ පොලිස් අධිකාරී ශානි අබේසේකර මහතා විසින් තෙරීම් කාරක සභාවේදි ද තමන්ට සහ රෝහලට අපස වන පරිදි ප්‍රකාශ කළ බවයි. රෝහලේ අධ්‍යක්ෂ සරත් වීරබණ්ඩාර මහතාගේ නීතිඥ සමන් බන්ඩාර මහතා චෝදනා කළේ අපරාධ පරීක්ෂණ දෙපාර්තමේන්තු මෙම අවස්ථාවේදි නීතිය අවභාවිතා කරමින් සිටින බවයි.", "URL": "https://sinhala.adaderana.lk/news.php?nid=115304", "Category": null, "Parent URL": null}