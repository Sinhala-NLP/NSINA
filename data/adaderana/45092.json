{"Source": "Adaderana", "Timestamp": "August 3, 2014 12:51 pm", "Headline": "සබරගමු  සරසවි සිසුවෙකුට ප්‍රහාරයක් ", "News Content": "සබරගමුව විශ්වවිද්‍යාලයේ සිසුවෙකුට ප්‍රහාරයක් එල්ල වී තිබේ. අද(03) අලුයම විශ්වවිද්‍යාලයේ නේවාසිකාගාරයේ සිටි සිසුවෙකුට මෙම ප්‍රහාරය එල්ල වී ඇති බව පොලීසිය සඳහන් කළේය. අලුයම තුනට පමණ එම සිසුවා නේවාසිකාගාරයෙන් එළියට පැමිණි අවස්ථාවේ දී පුද්ගලයින් පස් දෙනෙකු පැමිණ අත්පා බැඳ මෙම පහරදීම සිදුකර ඇති බව වාර්තා වෙයි. ප්‍රහාරයෙන් තුවාල ලැබු සිසුවා මේ වන විට බලංගොඩ රෝහලේ ප්‍රතිකාර ලබමින් සිටියි. බලංගොඩ පොලීසිය මේ සම්බන්ධයෙන් වැඩිදුර පරීක්ෂණ ආරම්භ කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=45092", "Category": null, "Parent URL": null}