{"Source": "Adaderana", "Timestamp": "October 20, 2015 04:05 pm", "Headline": "ලක්ෂ දෙකහමාරක් බෝ නොවන රෝගවලට ගොදුරු වෙනවා", "News Content": "වසරකට පුද්ගලයින් 250,000ක පමණ පිරිසක් බෝ නොවන රෝගවලට ගොදුරු වන බව සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා පවසයි.කෙසේවෙතත් සායන සඳහා යොමුවන්නේ ඉන් 12,000ක් පමණ පිරිසක් බව ඔහු පෙන්වාදෙයි.මේ හේතුවෙන් එම රෝගීන් සායන සඳහා යොමුකිරීම පිළිබඳ විධිමත් වැඩපිළිවෙළක් සකස් කළ යුතු බව වෛද්‍ය පාලිත මහීපාල මහතා පවසයි.ගාල්ල දිස්ත්‍රික්ක සෞඛ්‍ය සේවා අධ්‍යක්ෂ කාර්යාලයේ දී දිස්ත්‍රික් මහජන සෞඛ්‍ය කටයුතු පිළිබඳ සමාලෝචන රැස්වීමට එක්වෙමින් සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා මෙම අදහස් පළ කළේය.රත්ගම ප්‍රදේශයේ බරවා රෝගීන් වාර්තාවීම සැලකිය යුතු සංඛ්‍යාවකින් වැඩි වී ඇති බැවින් ඒ පිළිබඳ විශේෂ වැඩසටහනක් ක්‍රියාත්මක කරන ලෙස ද පාලිත මහීපාල මහතා එහිදී නිලධාරීන්ට උපදෙස් ලබාදී ඇත.", "URL": "https://sinhala.adaderana.lk/news.php?nid=54567", "Category": null, "Parent URL": null}