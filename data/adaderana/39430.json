{"Source": "Adaderana", "Timestamp": "December 8, 2013 09:50 pm", "Headline": "කුකුළන් කෙටවූ 12ක් කොටු", "News Content": "ඡායා රූ - රවීන්ද්‍ර ලියනගේ වෙන්නප්පුව ලුණුවිල, බණ්ඩිරිප්පුව ප්‍රදේශයේදී පොර කුකුළන් කෙටවු පුද්ගලයින් 12 දෙනෙකු අද (08) රාත්‍රී පොලිස් අත්අඩංගුවට ගෙන තිබේ. අද රාත්‍රීයේ කළ එකී වැටලීමේදී යතුරු පැදි 9ක්, වෑන් රථ 2ක්, ත්‍රීවිල් 4ක්, කැබ් රථයක් හා සැකකරුවන් 12 දෙනෙකු එසේ අත්අඩංගුවට ගත් බව අප වාර්තාකරු පැවසීය. පොර කුකුළන් 8 දෙනෙකු ද එම ස්ථානයේ සිට ඇති අතර සැකකරුවන් සතුව තිබී රුපියල් 25,000ක මුදලක්ද පොලිස් භාරයට ගෙන ඇත. ඔවුන් මිනුවන්ගොඩ, ඒකල හා ජා ඇල ප්‍රදේශවල පදිංචිකරුවන් බව අප වාර්තාකරු පැවසීය.", "URL": "https://sinhala.adaderana.lk/news.php?nid=39430", "Category": null, "Parent URL": null}