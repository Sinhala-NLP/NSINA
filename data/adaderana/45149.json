{"Source": "Adaderana", "Timestamp": "August 5, 2014 10:38 pm", "Headline": " හිටපු මන්ත්‍රී සිරිකොත වහලට නඟියි ", "News Content": "ඌව පළාත් සභාවට තරඟ කිරීම සඳහා තමාට එ.ජා.පයෙන් නාමයෝජනා නොදුන් බව පවසමින් ඌව පරණගම ප්‍රාදේශීය සභාවේ හිටපු මන්ත්‍රී ඉන්දික කපිල කුමාර මහතා මේ වන විට එ.ජා.ප. මූලස්ථානය වන සිරිකොතේ වහලමත නැඟ සිය විරෝධය පළ කරමින් සිටින බව වාර්තා වෙයි. ඌව පරණගම එ.ජා.ප. සංවිධායක උපාලී සමරවීර මහතා එම හිටපු මන්ත්‍රීවරයාට නාම යෝජනාදීමට විරුද්ධ වී ඇති බවත්, මේ හේතුවෙන් හෙතෙම වහලට නැඟ මෙසේ විරෝධය පළ කරන බවත් පොලීසිය පවසයි.", "URL": "https://sinhala.adaderana.lk/news.php?nid=45149", "Category": null, "Parent URL": null}