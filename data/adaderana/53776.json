{"Source": "Adaderana", "Timestamp": "September 10, 2015 10:24 am", "Headline": " ශෂීන්ද්‍ර බරපතළ වංචා සෙවීමේ ජනාධිපති කොමිසමට පැමිණෙයි", "News Content": "තමාට එරෙහි පැමිණිල්ලකට අදාළව ප්‍රකාශයක් ලබාදීම සඳහා ඌව පළාත් හිටපු ප්‍රධාන අමාත්‍ය ශෂීන්ද්‍ර රාජපක්ෂ මහතා බරපතළ වංචා සෙවීමේ ජනාධිපති කොමිසම හමුවට පැමිණ තිබේ.මේ මොහොත වන විට රාජපක්ෂ මහතා තම ප්‍රකාශය ලබාදෙමින් සිටින බව කොමිසමේ ප්‍රකාශකයෙක් අද දෙරණට කියා සිටියේය.මහියංගණය ප්‍රදේශයේ රජයේ ඉඩම්වල ඉදිකිරීම් හා එම ඉඩම් ගනුදෙනු පිළිගත් ක්‍රමවේදයකට අනුව සිදුනොවුණු බවට එල්ලවී ඇති චෝදනා හේතුවෙන් සිදුකෙරෙන පරීක්ෂණයකට අදාළව මෙලෙස ප්‍රකාශ සටහන් කරගන්නා බව එම ප්‍රකාශකයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=53776", "Category": null, "Parent URL": null}