{"Source": "Adaderana", "Timestamp": "August 6, 2014 04:11 pm", "Headline": "එස්.එම්.එස් යවන්නේ බලාගෙනයි - සිව්දෙනෙක් 18 තෙක් රිමාන්ඩ්", "News Content": "ජාතීන් අතර වෛරයක් ඇතිවන පරිදි කෙටි පණිවිඩ(එස්.එම්.එස්) යැවූ බව කියන සැකකරුවන් සිව්දෙනෙකු එළඹෙන 18 වන දින දක්වා රක්ෂිත බන්ධනාගාර ගත කර තිබේ. අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබූ සැකකරුවන් අද (06) අධිකරණයට ඉදිරිපත් කිරීමෙන් පසු කොළඹ ප්‍රධාන මහේස්ත්‍රාත් ගිහාන් පිලපිටිය මහතා විසින් මෙලෙස රක්ෂිත බන්ධනාගාර ගත කළ බව අද දෙරණ අධිකරණ වාර්තාකරු පවසයි. මොවුන් අත්අඩංගුවට ගැනීම පිළිබඳව පොලිස් මාධ්‍ය ප්‍රකාශක,ජ්‍යෙෂ්ඨ පොලිස් අධිකාරී අජිත් රෝහණ මහතාගේ අත්සනින් යුතුව නිකුත් කර ඇති නිවේදනය පහත පරිදිය. ශ්‍රී ලංකාවේ ජිවත්වන අහිංසක මුස්ලිමි ජනතාවට විරුද්ධව අගොස්තු 10 වනදායින් පසුව නැවතත් ප‍්‍රශ්න ඇති කිරිමට යමි පිරිසක් සූදානමි වන බවටත් මේ සමිබන්ධයෙන් ආරක්‍ෂක අමාත්‍යාංශයේදි රැස්වීමක් පවත්වා ඇති බවටත් සඳහන් කරමින් ජාතින් අතර වෛරයක් ඇති වන පරිදි ව්‍යාජ එස්.එම්.එස් පණිවිඩ යැවීම සමිබන්ධයෙන් අපරාධ පරික්‍ෂණ දෙපාර්තෙමින්තුව විසින් විමර්ශනයක් ආරමිභ කරන ලදී. එම විමර්ශනයට අනුව කුවෙට් රටේ ජීවත් වන ශි‍්‍ර ලාංකිකයෙකු වන රිස්වාන් නැමති මුස්ලිමි ජාතිකයෙකු විසින් මෙම පණිවිඩය මීගමුව ප‍්‍රදේශයේ පදිංචි පුද්ගලයෙකුට ප‍්‍රථමයෙන් එවා ඇති බවට නිරික්‍ෂණය වු අතර ඉන් පසුව ඔහු සහ තවත් තිදෙනෙකු විසින් එම පණිවුඩය විවිධ අය වෙත බැහැර කර ඇති බව පෙනී යන ලදී. ඒ අනුව 2014-08-05 වන දින අපරාධ පරික්‍ෂණ දෙපාර්තෙමින්තුව විසින් එම පුද්ගලයන් හතරදෙනා අත්අඩංගුවට ගන්නා ලදී. ඔවුන්ගේ නමි පහත පරිදි වේ. 01. මොහොමඩි සිරාස් මොහොමඩි - නො 511, ෆාතිමා මන්සිල්, අලබොඩගම - පන්නල 02. මොහොමඩි ජවුෆර් මෙහොමඞ් රිලා - නො 181/78 ග‍්‍රෑන්ඩිපාස් පාර, කොළඹ 14. 03. මුහමිමද් නස්ලූමි - නො 12/බී, කිංරෝස් ඇවෙනියු, කොළඹ 04. 04. අබිදුල් ලතිෆ් මොහොමඩි කියාස් - 107/05, රැබල් පෙදෙස, කොරි පාර, දෙහිවල. මෙම සැකකරුවන් ලංකා දණ්ඩ නීති සංග‍්‍රහයේ 120 වගන්තිය යටතේ ජාතින් අතර අසමගිය ඇති කිරිම සදහා කථා කරනු ලැබු හෝ කිරිමට අදහස් කරනු ලැබූ වචනයෙන් හෝ සංඥා මගින් ද්වේශය ඇති කිරිමේ වරදක් සිදු කර ඇත. අත්අඩංගුවට ගත් සැකකරුවන් අද දින අධිකරණයට ඉදිරිපත් කර රක්‍ෂිත බන්ධනාගාර ගත කිරිමට නියමිතව ඇත. ඒ අනුව ජාතින් අතර අසමගිය වෛරය ඇති කරන කිසිම ආකාරයේ එස්.එම්.එස් පණිවිඩ හෝ ඊමේල් පණිවිඩ තවත් අයෙකුට බැහැර කිරීමෙන් වළකින ලෙසට ජනතාව දැනුවත් කරන්න.", "URL": "https://sinhala.adaderana.lk/news.php?nid=45171", "Category": null, "Parent URL": null}