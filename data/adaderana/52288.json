{"Source": "Adaderana", "Timestamp": "June 27, 2015 12:50 pm", "Headline": "කාලගුණය අයහපත් - නිරිත දිගට තදවැසි! ", "News Content": "මේ වන විට පවතින සුළං අභිසාරී ස්වභාවය හේතුවෙන් දිවයිනේ නිරත දිග ප්‍රදේශවලට තඳ වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. එසේම දිවයින සහ අවට මුහුදු ප්‍රදේශ වලට නිරිත දෙසින් හමා එන තද සුළං ද අපේක්ෂා කල හැකි බවත්, බස්නාහිර, සබරගමුව හා මධ්‍යම පළාත්වල සහ ගාල්ල හා මාතර දිස්ත්‍රික්ක වල අහස වලාකුලින් බරව පවතින බවත් එම දෙපාර්තමේන්තුව සඳහන් කරයි. එමේන්ම කොළඹ, කළුතර, ගාල්ල, රත්නපුර සහ කෑගල්ල දිස්ත්‍රික්ක වලට 150 mm ට වැඩි වර්ෂාපතනයක් බලාපොරොත්තු විය හැකි බවද වාර්තාවෙයි.දිවයින හරහා සහ අවට මුහුදු ප්‍රදේශ හරහා පැ. කි. මි. 80 පමණ දක්වා වූ නිරිත දිගින් හමන තද සුළං ඇති විය හැකි බවත්, විශේෂයෙන් මධ්‍යම කඳුකරයේ බටහිර බෑවුම් වලට මෙම තත්ත්වය බලපෑ හැකි බවත් කාලගුණ විද්‍යා දෙපාර්තමේන්තුව වැඩිදුරටත් පවසයි.", "URL": "https://sinhala.adaderana.lk/news.php?nid=52288", "Category": null, "Parent URL": null}