{"Source": "Adaderana", "Timestamp": "May 18, 2014 12:09 pm", "Headline": "කුරුණෑගල කොස්තාපල් ඝාතනයේ සැකකරු මරුට", "News Content": "කුරූණෑගල ප්‍රදේශයේ රාජකාරියේ නියැලි සිටි පොලිස් කොස්තාපල්වරයෙකු ඝාතනය කිරීමේ සිද්ධියට අදාළ ඊයේ(17) දිනයේදී අත්අඩංගුවටගත් සැකකරු සහ පොලීසිය අතර ඇති වූ ගැටුමකදී සැකකරු ජීවිතක්ෂයට පත්වී තිබේ. මෙම ගැටුම උඩුදුම්බර ප්‍රදේශයේ දී සිදුවී ඇති අතර එහිදී සැකකරු මියගොස් තිබේ‍. අද දෙරණ වාර්තාකරු සඳහන් කළේ අද(18) අලුයම උඩුදුම්බර, කළුගල ප්‍රදේශයේ දී මෙම ගැටුම සිදුව ඇති බවයි. අදාළ ගැටුමෙන් මියගිය සැකකරුගේ සිරුර මේ වන විට උඩුදුම්බර රෝහලේ තබා ඇති බව අද දෙරණ වාර්තාකරු පැවසුවේය.", "URL": "https://sinhala.adaderana.lk/news.php?nid=43277", "Category": null, "Parent URL": null}