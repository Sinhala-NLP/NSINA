{"Source": "Adaderana", "Timestamp": "May 11, 2012 10:53 am", "Headline": "ලංගම බසය පාරෙන් ඉවතට - දසදෙනෙකුට තුවාලයි", "News Content": "හලාවත - කුරුණෑගල මාර්ග‍යේ කොක්කවිල ප්‍රදේශයේ දී බස් රථයක් අනතුරට ලක්වීමෙන් දසදෙනෙකු තුවාල ලබා තිබේ. අද(11) පෙරවරු 6 . 30 ට පමණ බිංගිරිය, මානලෙම්බුව සිට හලාවත දක්වා ධාවනය වූ හලාවත ඩිපෝවට අයත් ලංගම බස් රථයක් මෙසේ අනතුරට පත්ව ඇති බව අද දෙරණ වාර්තාකරු පවසයි. අනතුරින් තුවාලලැබූවන් හලාවත මහ රෝහලට ඇතුළු කර ඇති අතර එක් අයෙකු කොළඹ ජාතික රෝහලට මාරුකර යවා ඇත. අනතුරින් තුවාල ලැබූ බස් රථයේ රියදුරු එසේ කොළඹ ජාතික රෝහලට මාරුකර යවා ඇති බව සඳහන්ය. බස් රථයේ ඇතිවූ කාර්මික දෝෂයක් හේතුවෙන් මාර්ගයෙන් ඉවතට පැන දුරකථන රැහැන් කණුවක ද ගැටී තල් ගසක ගැටී ඇති බව අද දෙරණ වාර්තාකරු සඳහන් කරයි. තුවාලලැබූවන් අතර බස් රථයේ රියදුරු, කොන්දොස්තර හා පාසල් දරුවන් දෙදෙනෙකු ද වන බව හලාවත රෝහ‍ලේ ප්‍රකාශකයකු සඳහන් කළේය.", "URL": "https://sinhala.adaderana.lk/news.php?nid=24172", "Category": null, "Parent URL": null}