{"Source": "Adaderana", "Timestamp": "January 15, 2018 12:44 pm", "Headline": "ලෝටස් පාර වැසෙයි ", "News Content": "ආබාධිත රණවිරුවන්ගේ බිරින්ඳෑවරුන් විසින් පවත්වන උද්ඝෝෂණයක් හේතුවෙන් කොළඹ ලෝටස් පාර තාවකාලිකව වසා දමා තිබේ. සාමාන්‍ය හමුදා නිලධාරීන් සේවයෙන් විශ්‍රාම ගියපසු බිරින්දෑවරුන්ට ලැබෙන මුදල හමුදාවේ සේවය කරන කාලසීමාව තුළ ලැබුණු වැටුපෙන් සීයයට 50 ක් වීමට විරෝධය පල කරමින් මෙම විරෝධතාවය සංවිධානය කර තිබේ. විරෝධතාකරුවන් පෙන්වා දෙන්නේ හිටපු යුද හමුදාපති ෆීල්ඩ් මාෂල් සරත් ෆොන්සේකා මහතා යුද හමුදාවේ සේවය කල අවදියේ ලැබුණු සම්පූර්ණ වැටුප ඒ මහතාගේ බිරිඳ වන අනෝමා ෆොන්සේකා මහත්මියට ලැබෙන බවයි.", "URL": "https://sinhala.adaderana.lk/news.php?nid=83001", "Category": null, "Parent URL": null}