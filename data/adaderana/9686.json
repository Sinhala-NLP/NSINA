{"Source": "Adaderana", "Timestamp": "July 18, 2010 04:43 pm", "Headline": "ඇඳුමක් වෙනුවෙන් රටේ ස්වාධීනත්වය පාවාදෙන්නේ නෑ", "News Content": "ඇඟලුම් කම්හලක මසන ඇඳුමක් වෙනුවෙන් ශ්‍රි ලංකාවේ ස්වෛරීභාවය හෝ ස්වාධීනත්වය පාවා නොදෙන බව තරුණ කටයුතු අමාත්‍ය ඩලස් අලහප්පෙරුම මහතා පවසයි. විවිධ හේතු දක්වමින් ඇතැම් රටවල් ශ්‍රි ලංකාවට ජී.එස්.පී. ප්ලස් සහනය ලබාදීම අත්හිටුවීම මගින් මෙරට ගමන වැළැක්විය නොහැකි බව අමාත්‍යවරයා පෙන්වා දෙයි. ජී.එස්.පී. ප්ලස් සහනය අහිමි කිරීමෙන් ශ්‍රි ලංකා ආණ්ඩුව අසරණ කිරීම බොහෝ රටවල අභිලාශය වී ඇති බව ද අමාත්‍ය ඩලස් අලහප්පෙරුම මහතා සඳහන් කරයි. නාවලපිටිය ප්‍රදේශයේ නව ඇඟලුම් කර්මාන්ත ශාලාවක් විවෘත කිරීමේ අවස්ථාවකට එක්වෙමින් ඔහු මේ අදහස් පළ කළේය.", "URL": "https://sinhala.adaderana.lk/news.php?nid=9686", "Category": null, "Parent URL": null}