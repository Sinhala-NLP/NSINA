{"Source": "Adaderana", "Timestamp": "February 12, 2013 01:40 pm", "Headline": "ජනපති උතුරු ජනනි විවෘතකරයි", "News Content": "“උතුරු ජනනී\" විදුලි බලාගාරය ජනාධිපති මහින්ද රාජපක්ෂ මහතා විසින් අද පෙරවරුවේ විවෘත කර තිබේ. උතුරු පළාතේ විදුලි ජනන පද්ධතිය යළි නගාසිටුවීමේ අරමුණින් ලංකා විදුලිබල මණ්ඩලය මගින් ඉදි කෙරුණු උතුරු ජනනී විදුලි බලාගාරය මෙගාවොට් 24 ක ධාරිතාවයකින් යුක්තය. දේශිය අරමුදල් සහ දේශිය ඉංජිනේරුවන් විසින් ඉදිකළ බලාගාරය සඳහා වැයකර ඇති මුදල රුපියල් මිලියන 3500 කි. මාස 8 ක් වැනි කෙටි කාලයක් තුළ බලාගාරයේ ඉදිකිරීම අවසන් කර ඇති අතර පරිසර හිතකාමී අයුරින් අපද්‍රව්‍ය අපහරණය කිරීමේ පහසුකම් ද මෙහි පවතින බව සඳහන්ය.", "URL": "https://sinhala.adaderana.lk/news.php?nid=31567", "Category": null, "Parent URL": null}