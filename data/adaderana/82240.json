{"Source": "Adaderana", "Timestamp": "December 30, 2017 09:56 am", "Headline": " නිධන් ගන්න ගිය 9ක් අල්ලයි", "News Content": "නිධන් ලබාගැනීමේ අරමුණින් කැණීම් සිදුකළ පුද්ගලයින් 09 දෙනෙකු කැබිතිගොල්ලෑව ප්‍රදේශයේදී අත්අඩංගුවට ගෙන තිබේ. වව්නියාව මඩුකන්ද විශේෂ කාර්ය බලකා නිලධාරීන් විසින් සැකකරුවන් අත්අඩංගුවට ගෙන ඇති අතර ඔවුන් කැබිතිගොල්ලෑව පොලීසිය වෙත බාර දී ඇති බව සඳහන්ය. සැකකරුවන් අනුරාධපුර, පදවිය, මාතලේ, පූනෑව යන ප්‍රදේශවල පදිංචිකරුවන් බව පොලීසිය පැවසුවේය. අත්අඩංගුවට ගත් පුද්ගලයින් කැබිතිගොල්ලෑව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=82240", "Category": null, "Parent URL": null}