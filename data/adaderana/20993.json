{"Source": "Adaderana", "Timestamp": "December 28, 2011 08:53 am", "Headline": "ජාතික යෞවන සම්මාන උළෙල අදයි", "News Content": "33 වැනි ජාතික යෞවන සම්මාන උළෙල අද පැවැත්වෙයි. දිවයින පුරා විසිරී සිටින නිර්මාණශීලි යෞවන යෞවනියන් මෙහිදි සම්මානයට පාත්‍ර වනු ඇත. මෙහිදි සිංහල , දෙමළ , ඉංග්‍රීසි මාධ්‍යවල තරග අංශ 126ක ජයග්‍රාහක ජයග්‍රාහිකාවන් සඳහා සම්මාන පිරිණැමෙන බව ජාතික තරුණ සේවා සභාවේ සභාපති ලලිත් පියුම් පෙරේරා මහතා පවසයි. නාට්‍ය අංශයේ අවසන් වටය සඳහා මෙවර කෙටි නාට්‍ය 12ක් ද , දීර්ඝ නාට්‍යය 5ක් ද දෙමළ කෙටි නාට්‍ය 4ක් ද තෝරාගෙන ඇති බව ලලිත් පියුම් පෙරේරා මහතා කියා සිටියි. ජාතික යෞවන සම්මාන උළෙල අද පස්වරුවේ මහරගම ජාතික තරුණ සේවා සභාවේ දී පැවැත්වීමට නියමිතය.", "URL": "https://sinhala.adaderana.lk/news.php?nid=20993", "Category": null, "Parent URL": null}