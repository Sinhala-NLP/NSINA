{"Source": "Adaderana", "Timestamp": "January 1, 2013 03:07 pm", "Headline": "පිළිම දෙක ආසනය යටට දාලා", "News Content": "මිල කළ නොහැකි දුර්ලභ ගණයේ බෝධිසත්ව පිළිම 2ක් විකිණිමට යමින් සිටි මිගමුව ප්‍රදේශයේ පදිංචි කරුවන් 3 දෙනෙකු ඔවුන් ගමන් කරමින් සිටි වාහනයක් ද සමග අත්අඩංගුවට ගැනීමට ගලගෙදර පොලීසිය සමත්ව තිබේ. ගලගෙදර පොලීසියට ලැබුණු තොරතුරක් මත මෙම වාහනය පරික්ෂා කිරිමේදී ගමන් මල්ලක දමා වාහනයේ ආසන යට සඟවා තිබු මෙම පිළිම සොයාගෙන ඇත. මෙම පිළිම කුමන යුගයට අයත් ඒවා ද යන්න හා එහි ඇති පෞරාණික තත්ත්වය පිළිබඳව පුරාවිද්‍යා අංශ වාර්තාවක් ලබා ගැනිමට කටයුතු කරන බවත් ඒ අනුව අදාළ සැකකරුවන් අධිකරණයට ඉදිරිපත් කරන බවත් අප වාර්තාකරු පවසයි.", "URL": "https://sinhala.adaderana.lk/news.php?nid=30419", "Category": null, "Parent URL": null}