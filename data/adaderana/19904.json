{"Source": "Adaderana", "Timestamp": "November 10, 2011 11:27 am", "Headline": "නවීන තාක්ෂණයෙන් යුත් කැමරා මාදිලි හතක් BENQ හඳුන්වා දෙයි", "News Content": "ජාත්‍යාන්තර වශයෙන් සුප‍්‍රසිද්ධ වෙළඳනාමයක් වන BENQ කැමරා පෙළ පසුගියදා බණ්ඩාරනායක සම්මන්ත‍්‍රණ ශාලාවේ පැවැති\"ඉමේජ් ටුඬේ\"ප‍්‍රදර්ශනයේදී මෙරටට හඳුන්වා දෙන ලදී.නවීන මෝස්තරයෙන් හා හැසිරවීමේ පහසුව සඳහා ඉතා පැතලි ලෙසට නිම කළ කැමරා මාදිලි 7 ක් ප‍්‍රථම වරට ශී‍්‍ර ලංකාවට හඳුන්වා දුන්නේ මෙම කැමරා වර්ගයේ මෙරට ඒජන්තවරුන් වන\"ඩිජිටල් හවුස්\" ආයතනයයි. \"ඩිජිටල් හවුස්\"ආයතනය පවසන්නේ ඇමරිකානු තාක්ෂණයෙන් පිරිපුන් නියමිත ප‍්‍රමිතියෙන් හා පහසු මුදලකින් මිලදී ගතහැකි මෙම කැමරා ලාංකීය වෙළඳපොලට හඳුන්වාදීම තුළින් මෙරට ඩිජිටල් තාක්ෂණික කැමරා වෙළඳපොල යම් සංවර්ධනයක් කරා පියමං බවයි.ඩිජිටල් හවුස් ආයතනයේ භාණ්ඩ කළමනාකාර අක්තාර් මොහොමඞ් මහතා තවදුරටත් පවසා සිටින්නේ\" මෙහි විශේෂත්වයක් තිබෙන බව අපගේ පාරිභෝගික ජනතාවට සතුටින් පවසන්න ඕන.ඒ තමයි අලෙවියෙන් පසුව ලබාදෙන සුවිශේෂීවූ සේවාව.වසරක වගකීම් කාලයකට යටත්ව අලෙවි කරන මෙම කැමරාවක් යම් දෝෂයකට ලක්වුවහොත් (ආයතනික රෙගුලාසීන්ට යටත්ව)දින හතක් තුළදී අලුත්වැඩියා කරදීමට කඩිනම් පියවර ගන්නා අතර නැතහොත් නව කැමරාවක් ඒ වෙනුවෙන් ලබාදීමට කටයුතු කරයි. මෙම කැමරාවල වටිනාකම හා අනෙකුත් විශේෂ ලක්ෂණයන් පිළිබඳ පවසන විට පළමුවෙන්ම හදුන්වා දියයුතු වන්නේ දිනපතා ඡුායාරූපකරණය පිළිබඳ උනන්දුවක් දක්වන්නන්ට මෙහි ක‍්‍රියාකාරීත්වය ඉතා ඉක්මනින් වටහාගත හැකිවීමයි. එමෙන්ම භාවිතයේ උපකාරී වන විවිධ අංග නොමිලයේම එක්කර ඇති විශේෂිතවූ කැමරා මාදිලි දෙකක් තිබේ.මෙම කැමරා පහසුවෙන් එහා මෙහා ගෙන යා හැකි සෝදා පිරිසිදු කළ හැකි BENQ බහාලූමක් හා ලෙදර් පටියකින් ද යුක්තයි.තවද මළ නොබැඳෙන වානේ වළින් නිපදවන ලද ඉතා කුඩා කකුල් තුනේ රඳවනය (miniature tripod) ද පාරිභෝගිකයන්ට නොමිලයේම ලබාදෙයි. මෙරට වෙළදපොලේ දක්නට ලැබෙන අනෙකුත් කැමරා මාදිලීන්හි දක්නට නොලැබෙන ඩිජිටල් හවුස් වෙතින් පළමු වරට පිරිනමන මෙම අංගයන් තුලින් තම පාරිභෝගික සුහදත්වය තව දුරටත් ඉහළ නැංවීම ඔවුන්ගේ අපේක්ෂාවයි. සෑම කැමරාවක්ම ඉහල ප‍්‍රමිතියෙන් යුත් මෙගා පික්සල් (14 megapixels)කින් සමන්විතවේ.එමෙන්ම අඩු ප‍්‍රමිතීන්ගෙන් නිපදවූ වෙළදපොලේ ඇති අනෙකුත් කැමරාවන්හි මිල ගණන් වලට සමාන මිලටම මෙම කැමරා ලබාදීමට හැකිවීමත් විශේෂත්වයක් වේ. ඩිජිටල් හවුස් ආයතනය ප‍්‍රදර්ශන ශාලාව තුළ තම කැමරාවන්හි අනර්ඝත්වය විදහා පෑමක්ද සිදුකළහ.ඒ කැමරාවක් ජලය පිරුණු වීදුරු බඳුනකට බහා ජලයේදී ඡායාරූප ගන්නා ආකාරය ප‍්‍රදර්ශනය කර ජලයට ඔරොත්තු දීමේ හැකියාව පෙන්වාදීම තුළිනි. මෙම කැමරා මීටර 5 ක් පමණ ගැඹුරු ජලයේ පැය දෙකක පමණ කාලයක් රඳවා තැබිය හැකි අතර හදිසි කම්පනයන් දරාගැනීම, දුහුවිලි වලට හොඳින් ඔරොත්තු දීම,අධිකව වැලි ගැවසෙන වෙරළාශ‍්‍රිත භූමියකදී වුවද භාවිත කළ හැක. නවතම BenQ මාදිලීන් 7 ගෙනඑන්නේ P1410 S1430 ,LM 100,AE200, AE100 ,C1460 yd C1430 ලෙසිනි.සෑම අංගයක්ම ඉහළ තාක්ෂණික මෙවලම් හා විනෝදාස්වාදයෙන් යුක්ත බව නිසා ඡායාරූප ගැනීම ආශ්වාදජනක වේ. තම මනාපයන්ට අනුව තෝරාගත හැකි මින් සමහරක් නිපදවා ඇත්තේ ජලය තුළදී වේගවත් කම්පනයන්ට සරිලන ආකාරයටත්,පහසුවෙන් ක‍්‍රියාකළ හැකි ආකාරයටත්, ජලය තුළදී මාළුවකුගේ ඇසක් මෙන් තීක්ෂණව සියල්ල ග‍්‍රහණය කර ගත හැකි කැමරා කාචයන්ද සමහරන් කැමරා මාදිලීන්ට අයත්ය. එමෙන්ම 720 කට වඩා වැඩි ඡායාරූප ප‍්‍රමාණයක් හා වීඩියෝගත කිරීමේ තාක්ෂණයෙන්ද යුක්තවේ.මෙහි බාහිර අලංකාරය,පහසුවෙන් හැසිරවිය හැකි මෙවලම් හා පෙනුම තුළින් පාරිභෝගිකයන්ට තමන්ට රිසිසේ තෝරාගැනීමක් කළ හැක වනු ඇත. ඩිජිටල් හවුස් පෞද්ගලික ආයතනය ඩිජිටල් සමූහ ව්‍යාපාරය(DGS)හා සහ සම්බන්ධවි කටයුතු කරයි. තොරතුරු තාක්ෂණික පසුබිමකින් යුතු සමාගමක් ලෙස තම ආයතනය 1993 වසරේදී ආරම්භ කරන ලදි.ඔවුන් තම දැක්ම උපක‍්‍රමශීලී ව්‍යාපාරිකත්වයක් කරා ගෙන ගිය අතර ඩිජිටල් හවුස් හි සාමූහිකත්වය නිසා එම නාමයට ජාත්‍යාන්තර වශයෙන් ආකර්ශනයක් ලබාගැනීමට සමත් විය.කෙසේ වෙතත් ඩිජිටල් සමූහ ව්‍යාපාරය (DGS) හරහා ලොව ඉහළ ගණයේ තොරතුරු තාක්ෂණික ක‍්‍රමවේදයන් ශ‍්‍රී ලංකාවට ඇදී ආ අතර එතුළින් ව්‍යාපාරික නිපුනත්වය, පුළුල් අත්දැකීම්, විශේෂ දැනුම, ව්‍යාපාරික උපක‍්‍රම, මෙරට හා ගෝලීය සබඳතා, නව්‍යය තාක්ෂණයේ සහාය හා නිරතුරු ගෙනදෙන ප‍්‍රතිචාර රැසක් මෙරටට ලබාගත හැකි විය. පාරිභෝගිකයන් වෙනුවෙන් කැප වූ ජාත්‍යාන්තර සේවාවක් සැපයීමට ඔවුන්ට හැකි වී තිබේ.", "URL": "https://sinhala.adaderana.lk/news.php?nid=19904", "Category": null, "Parent URL": null}