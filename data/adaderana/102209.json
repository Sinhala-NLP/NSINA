{"Source": "Adaderana", "Timestamp": "January 12, 2019 09:00 am", "Headline": "සෞදි තරුණියකට කැනඩාවේ රැකවරණය", "News Content": "තම පවුලේ සාමාජිකයින්ගෙන් පලා ගිය සෞදි තරුණියකට කැනඩාවේ රැකවරණය ලබාදී තිබේ. කැනේඩියානු අග්‍රාමාත්‍ය ජස්ට්න් තෘඩෝ ප්‍රකාශ කර ඇත්තේ එක්සත් ජාතීන්ගේ ඉල්ලීම පිළිගෙන රහාෆ් මොහොමඩ් අල්කුනුන් නමැති 18 හැවිරිදි තරුණියට තම රජයේ රැකවරණය ලබාදුන් බවයි. පවුලේ සාමාජිකයින් සමඟ කුවේට් හි සංචාරයක නිරතව සිටියදී ඇය පසුගිය 05 වනදා ඔවුන්ගෙන් පලාවිත් තායිලන්තයේ බැංකොක් නුවරට පැමිණ ඇති බව විදෙස් වාර්තා කළේය. පසුව තායිලන්තයේ ගුවන්තොටුපලකදී ඇයගේ ගමන් බලපත්‍රය රාජසන්තක කර නැවත ඇය පවුලේ සාමාජිකයින් වෙත පිටුවහල් කිරීමට කටයුතු කර තිබේ. නමුත් ඉස්ලාම් නීති කඩකිරීම හේතුවෙන් නිවසේදී මුහුණදීමට සිදුවන හිංසනවලට බියවී ඇය එරට සරණාගතභාවය ඉල්ලා ඇති බව සඳහන්ය. විදෙස් වාර්තා සඳහන් කළේ පසුව එක්සත් ජාතීන්ගේ සංවිධානයේ ඉල්ලීම මත ඇයට කැනඩාවේ රැකවරණය ලබාදී ඇති බවයි.", "URL": "https://sinhala.adaderana.lk/news.php?nid=102209", "Category": null, "Parent URL": null}