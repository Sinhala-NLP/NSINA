{"Source": "Adaderana", "Timestamp": "February 24, 2017 09:40 am", "Headline": "අනතුරු 3යි-මරණ 2යි-2ට තුවාලයි", "News Content": "මඩවල, මැණික්හින්න මාර්ගයේ - නාපාන ප්‍රදේශයේදී ටිපර් රථයක් සහ යතුරු පැදියක් ගැටීමෙන් 28 හැවිරිදි යතුරුපැදිකරු මියගොස් තිබේ.අනතුරෙන් බරපතළ තුවාල ලැබූ යතුරුපැදිකරු මැණික්හින්න රෝහලට ඇතුළත් කිරීමේදී මියගොස් ඇති බව වත්තේගම පොලීසිය සඳහන් කළේය.මේ අතර කිරිබත්ගොඩ, හුණුපිටිය ප්‍රදේශයේදී ෆයිමුවර් රථයක ගැටීමෙන් පාපැදිකරුවෙකු මියගොස් තිබේ.මියගිය පුද්ගලයා හෙයියන්තුඩුව, අම්බලන්හන්දිය ප්‍රදේශයේ පදිංචිව සිටි අයෙකු බව පොලීසිය පැවසුවේය.මේ අතර නෝර්වුඩ් ප්‍රදේශයේදී සිදුවු ත්‍රී රෝද රථ අනතුරකින් පුද්ගලයන් දෙදෙනෙකු තුවාල ලබා තිබේ. ගම්පොල සිට බගවන්තලාව දක්වා ධාවනය වු ත්‍රී රෝද රථයක් මාර්ගයෙන් ඉවතට පැන බෝක්කුවකට පෙරළීමෙන් මෙම අනතුර සිදුව ඇත. අද(24) උදෑසන මෙම අනතුර සිදුවී ඇති අතර තුවාල ලැබුවන් දෙදෙනා දික්ඔය මුලික රෝහලට ඇතුළත් කර තිබේ. අධික වේගයෙන් ධාවනය වී ඇති ත්‍රී රෝද රථය වේගය පාලනය කර ගැනීමට නොහැකිව අනතුරට ලක්ව ඇතැ අප වාර්තාකරු සඳහන් කරයි.", "URL": "https://sinhala.adaderana.lk/news.php?nid=70039", "Category": null, "Parent URL": null}