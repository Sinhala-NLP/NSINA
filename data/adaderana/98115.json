{"Source": "Adaderana", "Timestamp": "October 23, 2018 05:42 pm", "Headline": "කොස්ලන්දේ අලුත් නායයෑමක් සක්‍රීය වෙයි", "News Content": "කොස්ලන්ද නාකැටිය ප්‍රදේශයේ නායයෑමක් සිදුව ඇති බව වාර්තා වෙයි. දිවයිනේ නොකඩවා වැඩිම දින ගණනක් නොකඩවා නාය ගිය වැඩිම දුරක් පැතිර ගිය නායයාම ලෙස ඉතිහාස ගත වී ඇති කොස්ලන්ද නාකැටිය නාය ගිය ස්ථානයට ඉහළින් තවත් නාය යාමක් සක්‍රීය වී ඇතැයි ආපදා කළමණකාර බදුල්ල දිස්ත්‍රික් සහකාර අධ්‍යක්ෂ ඊ.එල්.එම්.උදයකුමාර මහතා පවසයි. අද(23) සවස් වන විට නාය ව්‍යාප්ත වෙමින් තිබෙන බව ද වාර්තා වෙයි. අක්කර 10 ක පමණ කොටසක් නායයෑමට ගොඳුරුව ඇත. අම්පිටිකන්ද වත්තේ අඹරගල කොටසේ මෙම නාය යන ස්ථානයට ඉහළින් කම්කරු පවුල් 12ක් පමණ ජිවත් වෙති. නායයෑම් අවධානම සොයාබැලීම සඳහා උදයකුමාර මහතා සහ ජාතික ගොඩනැඟිලි පර්යේෂණ සංවිධානයේ විද්‍යාඥයින් සමඟ අද භූමිය පරීක්ෂාවට ලක් කර තිබේ. වැස්ස පිළිබඳව අවධානයෙන් සිටින ලෙසත් සැකයක් ඇතිවුවහොත් නාය යෑමට ලක්වන ස්ථානයේ මාර්ගයෙන් ගමන් කිරිමෙන් වළකින ලෙසටත් ආපදා කළමනාකර සහකාර අධ්‍යක්ෂවරයා මෙහිදි එම ජනතාවට දැනුම් දී ඇත.", "URL": "https://sinhala.adaderana.lk/news.php?nid=98115", "Category": null, "Parent URL": null}