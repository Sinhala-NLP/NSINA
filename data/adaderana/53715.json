{"Source": "Adaderana", "Timestamp": "September 7, 2015 04:06 pm", "Headline": "ස්ථානාධිපතිලා11 මාරු!", "News Content": "වහාම ක්‍රියාත්මක වන පරිදි පොලිස් ස්ථානාධිපතිවරුන් 11 දෙනෙකුට ස්ථාන මාරුවිම් ලබාදී තිබේ.පොලිස්පති එන්.කේ ඉලංගකෝන් මහතා විසින් සේවා අවශ්‍යතාවය මත එම ස්ථානමාරුවිම් ලබාදී ඇති බව පොලිස් මාධ්‍ය ප්‍රකාශක රුවන් ගුණසේකර මහතා සඳහන් කළේය.සමන්තුරේයි පොලිස් ස්ථානාධිපතිවරයා, බස්නාහිර පළාත උතුර අපරාධ කොට්ඨාසයේ ස්ථානාධිපතිවරයා ලෙසත්, ආණමඩුව පොලිසියේ ස්ථානාධිපතිවරයා, සමන්තුරේයි පොලිසියේ ස්ථානාධිපතිවරයා ලෙසත් මාරුකර යවා ඇත.ඉලුප්පුකඩවෙයි ස්ථානාධිපතිවරයා කළුතර පොලිස් විද්‍යාලයට මාරු කර යවා ඇති අතර කොටහේන පොලිසියේ පොලිස් පරික්ෂක ඩබ්ලිව්.ඩී.කේ.සී නවරත්න මහතා ඉලුප්පුකඩවෙයි පොලිසියේ ස්ථානාධිපතිවරයා ලෙස අනුයුක්ත කර තිබේ.පොතුවිල් පොලිසියේ ස්ථානාධිපතිවරයා මඩකළපුව පොලිසියටත්, කුට්ටිගල පොලිසියේ ස්ථානාධිපතිවරයා පොතුවිල් පොලිසියේ ස්ථානාධිපතිවරයා ලෙසත් මාරුකර යවා ඇත.කුට්ටිගල පොලිසියේ ස්ථානාධිපතිවරයා ලෙස ජා ඇළ පොලිසියේ පොලිස් පරික්ෂක ඩබ්ලිව්.ඩබ්ලිව්.සී.පී විජේරත්න මහතා පත් කර ඇති ඇති බව පොලිස් මාධ්‍ය ප්‍රකාශකවරයා සඳහන් කළේය.මීගහතැන්න පොලිසියේ ස්ථානාධිපතිවරයා කොළඹ නාගරික රථ වාහන කොට්ඨාසයටත්, මීගහතැන්න පොලිස් ස්ථානාධිපතිවරයා ලෙස නුවර කොට්ඨාසයේ ප්‍රධාන පොලිස් පරික්ෂක ඩී.සී ගොඩගේ මහතාත් පත් කර ඇත.අංකුඹුර පොලිසියේ ස්ථානාධිපතිවරයා වාකරේ ස්ථානාධිපතිවරයා ලෙස සහ වාකරේ ස්ථානාධිපතිවරයා අංකුඹුර පොලිසියේ ස්ථානාධිපතිවරයා ලෙසත් මාරුකර යවා ඇති බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.", "URL": "https://sinhala.adaderana.lk/news.php?nid=53715", "Category": null, "Parent URL": null}