{"Source": "Adaderana", "Timestamp": "February 22, 2019 12:48 pm", "Headline": "මෝටර් රථයක් විදුලි කණුවක ගැටෙයි-තරුණ‍යෙකුට හා තරුණියකට බරපතළයි", "News Content": "අනුරාධපුර, තලාව අන්දරවැව මාර්ගයේ සිදුවූ අනතුරකින් තරුණයෙක් හා තරුණියක් බරපතළ තුවාල ලබා රෝහල් ගත කර තිබේ. ඊයේ(21) සවස මෙම අනතුර සිදුව ඇති බව තලාව පොලීසිය පවසයි. අනතුරට ලක් වූ මෝටර් රථය අධික වේගයෙන් ධාවනය කර ඇති අතර තලාව නගර ආසන්නයේ සිටි පොලිස් නිලධාරියෙකු විසින් මෝටර් රථය නවත්වන ලෙස අණ කර තිබේ. පසුව අනතුරට පත් මෝටර් රථය පොලිස් අණ නොතකා අධික වේගයෙන් ධාවනය කර ඇති අතර අදාළ මොටර් රථයේ රියැදුරුට වේගය පාලනය කර ගත නොහැකිව මාර්ගයෙන් ඉවතට පැන විදුලි කණුවක ගැටී අනතුරට ලක්ව ඇත. මෙම අනතුරින් මෝටර් රථය තුළ සිටි 19 හැවිරිදි තරුණයා සහ තරුණිය බරපතළ තුවාල ලබා තලාව රෝහලට ඇතුළත් කිරීමෙන් පසු අනුරාධපුර රෝහල වෙත මාරු කර යවා ඇති බව වාර්තා වෙයි. අදාළ මෝටර් රථය පැදවූ 19 හැවිරිදි තරණයාට රියදුරු බලපත්‍රයක්ද තිබී නොමැති අතර අනතුරට ලක් වූ මෝටර් රථයද එම අදාළ රියදුරාගේ යහළුවෙකුගේ බවට අනාවරණය වී තිබේ. සිද්ධිය සම්බන්ධයෙන් තලාව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=104816", "Category": null, "Parent URL": null}