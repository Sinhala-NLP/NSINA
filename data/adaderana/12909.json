{"Source": "Adaderana", "Timestamp": "December 17, 2010 08:46 am", "Headline": "අලුත් උපන් ඔරංඔටංට සකී යැයි නම් තැබෙයි", "News Content": "දෙහිවල සත්වෝද්‍යානයේ උපත ලැබූ ඔරංඔටං පැටවාට\"සකී\"යන නම යොදා තිබේ. පෙළපත්නාමය ද සමග පැටවාගේ නම\"සකීෆෝ\"ලෙස නම් කර ඇති බව සත්වෝද්‍යානයේ අධ්‍යක්ෂ ‍ජනරාල් භාෂ්වර සේනාංක ගුණරත්න මහතා සඳහන් කළේය. මිතුරා යන අර්ථය ඇති \"සකී\" යන නම‍ යෝජනා කර ඇත්තේ සය හැවිරිදි දරුවෙකු බව ද වාර්තා වේ. ඔරංඔටං පැටවාට නමක් යෝජනා කරන ලෙස දැනුම් දීමෙන් පසු ඒ සඳහා නම් 500 ක් පමණ යෝජනා වී තිබූ බව ගුණරත්න මහතා සඳහන් කළේය. වසර 28 ට පසු දෙහිවල සත්වෝද්‍යානයේ දී පසුගිය තුන්වැනිදා ඔරංඔටං පැටවා උපත ලැබීය.", "URL": "https://sinhala.adaderana.lk/news.php?nid=12909", "Category": null, "Parent URL": null}