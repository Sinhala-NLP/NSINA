{"Source": "Adaderana", "Timestamp": "February 2, 2017 01:15 pm", "Headline": " පෙරනිමි වාට්ටුව ජනපති අතින් විවෘත වෙයි ", "News Content": "අයි.ඩී.එච් ජාතික බෝ නොවන රෝග විද්‍යායතනයේ ඉදිකළ පෙරනිමි වාට්ටු ගොඩනැගිල්ල සහ දන්ත සායනාගාරය ජනාධිපති මෛත්‍රිපාල සිරිසේන මහතා විසින් විවෘත කර තිබේ.මෙම පෙරනිමි වාට්ටු ගොඩනැගිල්ල ඩෙංගු රෝගීන් ඇතුළත් කිරීමේ අරමුණින් යුද හමුදාවේ දායකත්වයෙන් ඉදි කර ඇති බව සඳහන්ය.නව වාට්ටු සංකීර්ණය විවෘත කරමින් එහි ප්‍රථම රෝගියා ලියාපදිංචි කළ ජනාධිපති මෛත්‍රීපාල සිරිසේන මහතා වාට්ටු සංකීර්ණයේ සහ දන්ත සායනාගාරයේ නිරීක්ෂණ චාරිකාවක ද නිරත වී තිබේ.ඉදිකිරීම් කටයුතු සඳහා සැපයූ දායකත්වය අගයකරමින් බටහිර ආඥාපති මේජර් ජනරාල් සුදත්ත රණසිංහ මහතාට සහ එම රෝහලට හෙද නිලධාරීන් යොමු කිරීම වෙනුවෙන් නාවික හමුදාව වෙත ජනාධිපතිවරයා විසින් මෙහිදී සමරු තිලිණ ප්‍රදානයක් ද සිදුකෙරුණු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=68991", "Category": null, "Parent URL": null}