{"Source": "Adaderana", "Timestamp": "January 17, 2019 04:38 pm", "Headline": "ඔස්ට්‍රේලියානු කාන්තා ටෙනිස් දෙවන වටයේ ජය මාරියාට", "News Content": "ඔස්ට්‍රේලියානු විවෘත ටෙනිස් තරගාවලියේ කාන්තා අංශයේ තුන්වන වටය සඳහා සුදුසුකම් ලබා ගැනීමට රුසියාවේ මාරියා ෂරපෝවා සමත් වුණි. ඒ ස්වීඩනයේ රෙබෙකා පීටර්සන් පරාජයට පත් කරමිනි. මෙල්බර්න් නුවර ඊයේ පැවැති තරගයේ පළමු වටය ලකුණූ 6ට 2ක් ලෙස ජය ගැනීමට මාරියා ෂරපෝවා සමත් වුණි. අනතුරුව ආරම්භ වූ තරගයේ දෙවන වටයද ලකුණු 6ට 1ක් ලෙස ජය ගත්තේ ෂරපෝවා විසිනි. ඒ අනුව තරගය තරග වට 2ට 0ක් ලෙස ජය ගත් ෂරපෝවා තුන්වන වටයේ තම ස්ථානය තහවුරු කර ගැනීමට සමත් වුණි. 31 වන වියේ පසු වන මාරියා ෂරපෝවා ලෝක ටෙනිස් ශ්‍රේණිගත කිරීමේ සටහනේ 30 වන ස්ථානයේ පසු වන අතර ඇය හමුවේ පරාජය වු රෙබෙකා පීටර්සන් ට එම ශ්‍රේණිගත කිරීමේ සටහනේ හිමිව ඇත්තේ 202 වන ස්ථානයේය.", "URL": "https://sinhala.adaderana.lk/news.php?nid=102548", "Category": null, "Parent URL": null}