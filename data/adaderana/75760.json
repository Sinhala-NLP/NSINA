{"Source": "Adaderana", "Timestamp": "July 30, 2017 09:59 am", "Headline": "අදත් වැසි", "News Content": "අද(30) දිවයිනේ ප්‍රදේශ කිහිපයකට ගිඟුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර, මධ්‍යම, සබරගමුව සහ දකුණු පළාත්වලට ගිගුරුම් සහිත වැසි ඇති විය හැකිය. වයඹ පළාතට වැසි වාර කිහිපයක් බලාපොරොත්තු වන බව කාලගුණ විද්‍යා දෙපාර්තමේන්තුව ප්‍රකාශ කළේය. මීට අමතරව කළුතර, රත්නපුර, කෑගල්ල, බදුල්ල, ත්‍රීකුණාමලය, වව්නියාව, සහ මුලතිව් දිස්ත්‍රික්කවලටත් අවිස්සාවේල්ල ප්‍රදේශයටත් තරමක තද වැසි ඇති විය හැකිය. වැසි ඇති වන අවස්ථාවලදී තද සුළං තත්ත්වයක් ද පැවතිය හැකි අතර පුත්තලම සිට කොළඹ හරහා පොතුවිල් දක්වා මුහුදු ප්‍රදේශ තරමක් රළු විය හැකි බව ද කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=75760", "Category": null, "Parent URL": null}