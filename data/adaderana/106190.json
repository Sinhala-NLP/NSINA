{"Source": "Adaderana", "Timestamp": "March 16, 2019 10:56 pm", "Headline": "ත්‍රිපිටකය ලෝක උරුමයක් කිරීමේ පියවරට ජනපතිට කෙන්යාවේදී පැසසුම්", "News Content": "උතුම් ථේරවාදී ත්‍රිපිටකය ලෝක උරුමයක් ලෙස ප්‍රකාශයට පත් කිරීමට ජනාධිපති මෛත්‍රීපාල සිරිසේන මහතා විසින් ගෙන ඇති පියවර විදේශයන්හි වැඩවෙසෙන ලාංකික මහා සංඝරත්නයේ පැසසුමට ලක්ව ඇත. ඒ සඳහා තම පූර්ණ ආශිර්වාද හා සහය පළ කරන බව කෙන්යාවේ නයිරෝබි විහාරස්ථානයේ විහාරාධිපති ස්වාමීන් වහන්සේ ප්‍රකාශ කර ඇත. ජගත් පරිසර සමුළුවට සහභාගීවීම සඳහා කෙන්යාවේ නිල සංචාරයක නිරත ජනාධිපතිවරයා අද (16) නයිරෝබි විහාරස්ථානය වැඳ පුදාගෙන තිබේ.", "URL": "https://sinhala.adaderana.lk/news.php?nid=106190", "Category": null, "Parent URL": null}