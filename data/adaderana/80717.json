{"Source": "Adaderana", "Timestamp": "November 29, 2017 08:16 am", "Headline": "  උතුරු  කොරියාව තවත් මිසයිලයක් අත්හදා බලයි", "News Content": "උතුරු කොරියාව තවත් අන්තර්මහද්වීපික බැලැස්ටික් මිසයිලයක් අත්හදා බලා ඇති බව අමෙරිකාව චෝදනා කරයි. අමෙරිකානු ආරක්කෂ ලේකම් රෙක්ස් ටිලර්සන් විසින් ජනාධිපති ඩොනල්ඩ් ට්‍රම්ප් ඇතුළු නිලධාරීන් පිරිසක් අතර පැවති හමුවකදී මේ බව ප්‍රකාශ කර ඇති බව විදෙස් මාධ්‍ය පැවසුවේය. ආරක්ෂක ලේකම්වරයා ප්‍රකාශ කර ඇත්තේ අදාළ මිසයිලය කිලෝ මීටර දහසක් පමණ දුරක් ගමන් කර ඇති බව හා උතුරු කොරියාව විසින් අත්හදා බැලූ මිසයිල අතුරින් මෙම මිසයිලය ඉතාමත් ඉහළට ගමන් කිරීමට සමත්ව ඇති බවයි. පසුගිය සැප්තැම්බර් මාසයේදීද උතුරු කොරියාව බැලැස්ටික් මිසයිලයක් අත්හදා බැලීය.", "URL": "https://sinhala.adaderana.lk/news.php?nid=80717", "Category": null, "Parent URL": null}