{"Source": "Adaderana", "Timestamp": "August 1, 2018 10:01 am", "Headline": "අවුරුදු දාහතරක දැරියක් දූෂණය කළ අයෙක් පොලිස් අත්අඩංගුවට", "News Content": "තණමල්විල පොලිස් බල ප්‍රදේශයේ පදිංචි වයස අවුරුදු දාහතරක දැරියක් පැහැරගෙන ගොස් ලිංගික අපයෝජනයට ලක් කළ සැකකරුවකු තණමල්විල පොලිසිය විසින් අත්අඩංගුවට ගෙන තිබේ. මෙම සැකකරු විසින් පසුගිය විසිපස් වන දා මෙම දැරිය දෙමාපිය භාරකාරත්වයෙන් පැහැරගෙන ගොස් ලිංගික අපයෝජනයට ලක් තිබේ. මේ පිළිබඳව තණමල්විල පොලිසියට ලද තොරතුරක් අනුව බලහරුව ප්‍රදේශයේ දී සැකකරු අත්අඩංගුවට ගත් බව තණමල්විල පොලිසිය පවසයි. අත්අඩංගුවට ගත් සැකකරු තණමල්විල බලහරුව ප්‍රදේශයේ පදිංචි වයස අවුරුදු විසි දෙකක පුද්ගලයකු වන අතර සැකකරු වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතය. දැරිය වෛද්‍ය පරීක්ෂණයක් සඳහා රෝහල් ගත කර ඇති අතර තණමල්විල පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=93594", "Category": null, "Parent URL": null}