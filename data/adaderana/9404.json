{"Source": "Adaderana", "Timestamp": "July 5, 2010 10:39 am", "Headline": "කුරුණෑගල මංසන්ධියක මළ සිරුරක්", "News Content": "කුරුණෑගල රීදිගම ප්‍ර‍ධාන මාර්ගයේ කවිසිගමුව මංසන්ධිය ආසන්නයේ තිබී පුද්ගල‍යකුගේ මළ සිරුරක් පොලිසිය විසින් සොයාගෙන තිබේ. අද අළුයම සොයා ගත් මෙම මළසිරුර රිය අනතුරක් හේතුවෙන් මියගිය පුද්ගලයකුගේ බව පොලිසිය පවසයි. මියගිය පුද්ගලයා උයන්වත්ත කවිසිගමුව ප්‍රදේශයේ පදිංචි 33 හැවිරිදි අයෙකු බවට හඳුනාගෙන ඇත. මේ වන විට මළසිරුර රීදිගම රෝහලේ මෘත ශරීරාගාරයේ තැන්පත් කර ඇති බව සඳහන්ය. රිය අනතුරට සම්බන්ධ රථය පිළිබඳ මෙතෙක් තොරතුරු ලැබී නැතැයි රම්බඩගල්ල පොලිසිය සඳහන් කර ඇත.", "URL": "https://sinhala.adaderana.lk/news.php?nid=9404", "Category": null, "Parent URL": null}