{"Source": "Adaderana", "Timestamp": "June 23, 2019 12:05 pm", "Headline": "රොජර් ෆෙඩරර් හැලී ටෙනිස් තරගාවලියේ අවසන් තරගයට", "News Content": "හැලී විවෘත ටෙනිස් තරගාවලියේ අවසන් මහා තරගයට සුදුසුකම් ලබා ගැනීමට ස්විට්ස්ලන්තයේ රොජර් ෆෙඩරර් සමත් වුණි. ඔහු අවසන් මහා තරගයේ දී බෙල්ජියමේ ඩේවිඩ් ගෝෆින් සමග තරග වැදීමට නියමිතය. හැලී විවෘත ටෙනිස් තරගාවලියේ පළමු අවසන් පූර්ව තරගය පැවැත්වුණේ ප්‍රංශයේ පීරේ හියුජ් සහ ස්ව්ට්සර්ලන්තයේ රොජර් ෆෙඩරර් අතරයි. තරගයේ පළමු වටයේ පටන් තම අත්දැකීම් තුළින් උපරිම ප්‍රයෝජන ගත් ෆෙඩරර් එම වටය ලකුණු 6 ට 3 ක් ලෙස ජය ගත්තේය. දෙවන වටයේ දී හෝ දක්ෂතා අතරට පිවිසීමේ බලාපොරොත්තුවෙන් පිටියට පිවිසි පීරේට එම වටය ද ජය ගැනීමට හැකි වූණේ නැත. ෆෙඩරර් දැඩි අභියෝගයක් එල්ල කරමින් එම වටය ද ලකුණු 6 ට 3 ක් ලෙස ජය ගත්තේය. ඒ අනුව හැලී විවෘත ටෙනිස් තරගාවලියේ අවසන් මහා තරගයට සුදුසුකම් ලබා ගත් රොජර් ෆෙඩරර් එම වටයේ දී තරග වදින්නේ බෙල්ජියමේ ඩේවිඩ් ගෝෆින් සමඟයි. මේ අතර ලෝක ටෙනිස් සම්මේලන තරගාවලියේ අවසන් මහා තරගයකට ගෝෆින් තරඟ වදින්නේ 2007 වසරෙන් පසුව වීම විශේෂත්වයකි.", "URL": "https://sinhala.adaderana.lk/news.php?nid=112591", "Category": null, "Parent URL": null}