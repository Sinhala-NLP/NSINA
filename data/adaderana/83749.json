{"Source": "Adaderana", "Timestamp": "January 29, 2018 02:31 pm", "Headline": "  ඡන්ද විමසීමට අදාළව පුද්ගලයින් 342ක් අත්අඩංගුවට", "News Content": "පළාත් පාලන ආයතන ඡන්ද විමසීමට අදාළව මේ වන විට පුද්ගලයින් 342කු අත්අඩංගුවට ගෙන තිබේ. අත්අඩංගුවට ගත් පුද්ගලයින් අතර මෙවර පළාත් පාලන ආයතන ඡන්ද විමසීමට ඉදිරිපත්වී සිටින අපේක්ෂකයින් 38 දෙනෙකු ද වන බව පොලිස් මූලස්ථානය සඳහන් කළේය. ඡන්ද විමසීමට අදාළව ගත වූ පැය 24 තුළ පැමිණිලි 26ක් ලැබී ඇති අතර එම පැමිණිලි සම්බන්ධයෙන් පුද්ගලයින් 16 දෙනෙකු අත්අඩංගුවට ගෙන තිබේ. ඒ අනුව පසුගිය දෙසැම්බර් 09 වනදා සිට මේ දක්වා කාලය තුළ පළාත් පාලන ඡන්ද විමසීමට අදාළව ලැබී ඇති මුළු පැමිණිලි සංඛ්‍යාව 468කි. ඒ අතර මැතිවරණ පැමිණිලි 345ක් සහ නීති උල්ලංඝණය කිරීම් සම්බන්ධයෙන් පැමිණිලි 123ක් වන බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=83749", "Category": null, "Parent URL": null}