{"Source": "Adaderana", "Timestamp": "March 19, 2019 12:44 pm", "Headline": "පුත්තලමේ කුණු ප්‍රශ්නය කොළඹ එයි-ගාලු පාර වැසෙයි", "News Content": "අරුවක්කාරු කසල අංගනයට විරෝධය පලකරමින් ජනාධිපති ලේකම් කාර්යාලය ඉදිරිපිටදී විරෝධතාවක් පැවති බව අද දෙරණ වාර්තාකරු පවසයි. අප වාර්තාකරු සදහන් කළේ පැය දෙකක පමණ කාලයක් පැවති විරෝධතාව මේ වනවිට අවසන් වී ඇති බවයි. පුත්තලම අරුවක්කාරු කසල අංගනයට විරෝධය පලකරමින් අද පෙරවරුවේ ජනාධිපති ලේකම් කාර්යාලය ඉදිරිපිටදී විරෝධතාවක් පැවැත්වුණි. විරෝධතාව සදහා පුත්තලම ප්‍රෙද්ශයේ ජනතාව සහ පරිසර සංවිධාන නියෝජිතයින් ඇතුළු පිරිසක් එක්ව සිටියේය. විරෝධතාව හේතුවෙන් ලෝටස් වටරවුම අසල මාර්ගය වසා තැබුණි. පැය දෙකක පමණ කාලයක් විරෝධතාවයේ නිරතවූ පිරිස ජනාධිපති ලේකම් කාර්යයාලය වෙත සන්දේශයක් භාරදීමෙන් අනතුරුව විසිර ගියේය.", "URL": "https://sinhala.adaderana.lk/news.php?nid=106346", "Category": null, "Parent URL": null}