{"Source": "Adaderana", "Timestamp": "January 1, 2018 12:04 pm", "Headline": " වවුනියාව බස් නැවතුම්පොළ කඩ කාමර වසා දමයි", "News Content": "වවුනියාව ශ‍්‍රී ලංකා ගමනාගමන මණ්ඩලයේ බස් නැවතුම්පොළ සංකීර්ණයේ පිහිටි කඩ කාමර වසා දමා අද(01) වෙළෙඳ සැල් හිමිකරුවන් විරෝධතාවයක නිරතවිණ. වවුනියාව පැරණි බස් නැවතුම්පොළ වසා දමා ලංගම බස් රථවලට පැමිණීමට නොහැකි ලෙස බැරල් දමා වසා දැමීමට විරුද්ධත්වය ප‍්‍රකාශ කරමින් වෙළෙඳසැල් හිමිකරුවන් වෙළෙඳසැල් වසා දමා තිබිණ. වවුනියාව බස් නැවතුම්පොළ සංකීර්ණයේ වෙළෙඳසැල් හිමිකරුවන් පැවසූවේ වවුනියාව පැරණි බස් නැවතුම්පොළ වසා දැමීම හේතුවෙන් සිය වෙළෙඳසැල් වසා දැමීමට හිමිවන බැවින් තමන්ට අසාධාරණයක් සිදුවන බවයි. වවුනියාව වෙළෙඳසැල් සංගමයේ සාමාජිකයින් පැවසූවේ බස් නැවතුම්පොළ සංකීර්ණයේ වෙළෙඳසැල් 147 ක් වසා දමා වෙළෙඳසැල් හිමියන් විරෝධතාවයට එක්වු බවයි. බස් නැවතුම්පොළ වසා දැමීම හේතුවෙන් බස් නැවතුම්පොළ සංකීර්ණයේ වෙළෙඳසැල් හිමියන්ට සිදුවන ආසාධාරණයට එරෙහිව හෙට දිනයේ වවුනියාව වෙළෙඳසැල් සියල්ල වසා දමා හර්තාලයක් පැවැත්වීම සම්බන්ධයෙන් සාකච්ජාවක් අද(01) දහවල් පවත්වන බවද වෙළෙඳසැල් සංගම් සාමාජිකයින් පැවසූහ.", "URL": "https://sinhala.adaderana.lk/news.php?nid=82337", "Category": null, "Parent URL": null}