{"Source": "Adaderana", "Timestamp": "October 23, 2012 01:32 pm", "Headline": "පාදුක්කේ වෙඩි තැබීමක්", "News Content": "පාදුක්ක තුන්නානේ හන්දිය ප්‍රදේශයේදී වෙඩි තැබීමක් සිදුව තිබේ. අද (23) පෙ.ව. 11.30ට පමණ සිදුවු එම වෙඩි තැබීමෙන් තුවාල ලැබු පුද්ගලයෙකු හෝමාගම රෝහලට ඇතුළත් කිරීමෙන් පසු කොළඹ ජාතික රෝහලට මාරු කර යවා ඇතැයි පොලීසිය පවසයි. යතුරු පැදියකින් පැමිණි පුද්ගලයෙකු මෙම වෙඩි තැබීම සිදුකර පලාගොස් ඇති අතර වෙඩි ප්‍රහාරය අදාළ පුද්ගලයාගේ ගෙල ප්‍රදේශයට වැදී තිබේ. වෙඩි වැදුණු පුද්ගලයා හංවැල්ල ප්‍රදේශයේ පදිංචිකරුවෙකි. ඔහු ගංජා විකිණීමට සම්බන්ධ අයෙකු බවට ද පොලීසියට තොරතුරු ලැබී තිබේ. මෙම වෙඩි තැබීම සිදුකළ පුද්ගලයා කවරෙකුද යන්න මෙතෙක් හඳුනාගෙන ‍නැති අතර සිද්ධිය සම්බන්ධයෙන් පරීක්ෂණ ආරම්භ කර ඇතැයි පොලීසිය පවසයි.", "URL": "https://sinhala.adaderana.lk/news.php?nid=28549", "Category": null, "Parent URL": null}