{"Source": "Adaderana", "Timestamp": "February 5, 2012 07:48 am", "Headline": "ආණ්ඩුව උගත් පාඩමෙන් ඉගෙනගෙන නෑ", "News Content": "උගත් පාඩම් හා ප්‍රතිසන්ධාන කොමිසමේ නිර්දේශ පිළිබඳ රජය මෙතෙක් කිසිදු ක්‍රියාමාර්ගයක් අනුගමනය කර නැතැයි දෙමළ ජාතික සන්ධානය චෝදනා කරයි. මේ සම්බන්ධයෙන් අවධානය යොමු කරන ලෙස අමෙරිකානු රජය විසින් ද ශ්‍රී ලංකා රජය වෙත ලිපියක් මගින් දැනුම් දී ඇති බව එම සන්ධානයේ පාර්ලිමේන්තු මන්ත්‍රී එම්.ඒ. සුමන්දිරම් මහතා පවසයි. එසේ නොවුණහොත් ජාත්‍යන්තර වශයෙන් ගනු ලබන ක්‍රියාමාර්ගවලට යටත්වීමට සිදුවනු ඇති බවට ඔවුන් අවධාරණය කර ඇති බව එම්.ඒ.සුමන්දිරම් මහතා බී.බී.සී. ලෝක සේවය සමග පැවති සාකච්ඡාවක දී ප්‍රකාශ කළේය. පාර්ලිමේන්තු තේරීම් කාරක සභාව සඳහා තම සාමාජිකයින් නම් කිරීමට පෙර රජය තමන් සමග එකඟ වූ පරිදි කටයුතු කළ යුතු බව සුමන්දිරම් මහතා අවධාරණය කළේය. කෙසේවුවද දෙමළ ජාතික සන්ධානය පාර්ලිමේන්තු තේරීම් කාරක සභාවට නියෝජිතයන් නම් නොකළ ද කඩිනමින් ‍තේරීම් කාරක සභාව රැස්කිරීමට සැලසුම් කර ඇති බව රජයේ ආරංචි මාර්ග පවසයි.", "URL": "https://sinhala.adaderana.lk/news.php?nid=21878", "Category": null, "Parent URL": null}