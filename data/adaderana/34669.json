{"Source": "Adaderana", "Timestamp": "June 6, 2013 07:43 am", "Headline": "  රෝහලේ තිබූ කැබ් රිය ගිනි ගනී", "News Content": "මාරවිල මුලික රෝහලේ ගාල් කර තිබු කැබ් රථයක් හදිසියේ ඇතිවු ගින්නකින් විනාශ වී තිබේ. අද (06) අලුයම එක්වරම ගින්න හට ගෙන ඇති බව අප වාර්තාකරු පවසයි. පසුව රෝහල් කාර්ය මණ්ඩලය විසින් ගින්න නිවා දමන්නට කටයුතු කර ඇත. ගින්නෙන් රෝහල් ගොඩනැගිලිවලට හෝ වෙනත් කිසිවෙකුටත් හානි සිදුවී නැත. ගින්නට හේතුව මෙතෙක් අනාවරණය වී නැති අතර ඇතැම් විට විදුලිය කාන්දුවීමක් විය හැකි බව රෝහල් සේවකයින් කියයි. සිද්ධියෙන් කිසිවෙකුටත් තුවාල සිදුවී නැති අතර කැබ් රථයට බරපතළ හානි සිදුවී ඇතැයි ද අප වාර්තාකරු පවසයි.", "URL": "https://sinhala.adaderana.lk/news.php?nid=34669", "Category": null, "Parent URL": null}