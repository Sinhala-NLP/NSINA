{"Source": "Adaderana", "Timestamp": "November 7, 2013 09:11 am", "Headline": "පොලිස් නිලධාරීන් 23 ට ස්ථාන මාරුවීම් ", "News Content": "වහාම ක්‍රියාත්මක වන පරිදි පොලිස් සංවිධානාත්මක අපරාධ විමර්ශන කොට්ඨාශයේ නිලධාරීන් පිරිසකට ස්ථාන මාරුවීම් ලබා දී තිබේ. පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා සඳහන් කළේ පොලිස් නිලධාරීන් 23 දෙනෙකුට මෙලෙස ස්ථාන මාරුවීම් ලබා දී ඇති බවයි. පොලිස්පති එන්.කේ. ඉලංගකෝන් මහතාගේ උපදෙස් පරිදි අදාළ ස්ථාන මාරුවීම් ලබා දි ති‍බේ. අදාළ නිලධාරීන් දීර්ඝ කාලයක් සංවිධානාත්මක අපරාධ විමර්ශන කොට්ඨාශය තුළ සේවය කිරීම හේතුවෙන් මෙම ස්ථාන මාරුවීම් ලබා දී ඇති බව අජිත් රෝහණ මහතා පවසයි. ඒ අනුව අදාළ පුරප්පාඩු සඳහා වෙනත් නිලධාරීන් 23 දෙනෙකු අදාළ ඒකකයට අනියුක්ත කිරිමට පියවර ගෙන තිබේ.", "URL": "https://sinhala.adaderana.lk/news.php?nid=38659", "Category": null, "Parent URL": null}