{"Source": "Adaderana", "Timestamp": "May 21, 2011 08:12 am", "Headline": "අත්හිටවූ ජලය සවස 2 ට යළි කොළඹට ", "News Content": "කොළඹ තදාසන්න ප්‍රදේශ කිහිපයකට අත්හිටුවා ඇති ජල සැපයුම අද පස්වරු 2 වන විට යථා තත්ත්වයට පත් කරන බව ජලසම්පාදන හා ජලාපවහන මණ්ඩලය පවසයි. මොරගස්මුල්ල, ඔබේසේකර පාර, රාජගිරිය, කොස්වත්ත, නාවල, විවෘත විශ්ව විද්‍යාලය දක්වා ප්‍රදේශ හා අතුරු මාර්ගවල ජලසැපයුම අත්හිටුවා ඇති බවයි. ඊයේ රාත්‍රි 8.00 සිට එම ප්‍රදේශවල ජල සැපයුම අත්හිටුවා තිබේ. නව කොළොන්නාව මාර්ගයේ පිහිටි යක්බැද්ද පාලම අසල ජලනල මාර්ගයේ අලුත්වැඩියා කටයුත්තක් ‍හේතුවෙන් ජලසැපයුම අත්හිටුවා ඇති බව ජලසම්පාදන හා ජලාපවහන මණ්ඩලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=16230", "Category": null, "Parent URL": null}