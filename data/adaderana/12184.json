{"Source": "Adaderana", "Timestamp": "November 16, 2010 09:48 am", "Headline": "2011 බීච් ගේම්ස් හම්බන්තොටදී ", "News Content": "2011 වර්ෂයේ දකුණු ආසියානු බීච් ගේම්ස් හම්බන්තොටදී පැවැත්වීමට නියමිත බව ජාතික ඔලිම්පික් කමිටු සභාපති හේමසිරි ප්‍රනාන්දු මහතා චීනයේ පැවති මාධ්‍යය හමුවකට එක්වෙමින් මෙය නිවේදනය කර තිබේ. ලබන වසරේ මැයි මාසයට පෙර බොහෝ දුරට තරග පැවැත්වීමට අපේක්ෂා කරන බව එම තරග පැවැත්වීම සඳහා අවසර හිමිව ඇති බව සඳහන් කළ හේමසිරි ප්‍රනාන්දු මහතා වැඩිදුරටත් පැවසුවේය. එම තරග සංවිධාන කමිටුවේ ප්‍රධානියා ලෙස නියෝජ්‍ය අමාත්‍ය ඩිලාන්‍ පෙරේරා මහතා කටයුතු කරනු ඇත. 16 වැනි ආසියානු ක්‍රීඩා උළෙල වෙනුවෙන් සහභාගී වී සිටින හේමසිරි ප්‍රනාන්දු මහතා ගුවැන්ෂු නුවර ආසියානු ක්‍රීඩා ‍මාධ්‍ය කුටියේ දී මෙම මාධ්‍ය හමුව පවත්වා තිබේ. මේ අතර 16 වැනි ආසියානු ක්‍රීඩා උළෙලේ පස්වැනි දිනය වන අද(16) හේෂාන් බණ්ඩාර සහභාගී වූ මීටර් 100 පසුපස ආර පිහිනුම් ඉසව්වේ මූලික තරග‍යේ දී ඔහුට 7 වැනි ස්ථානය හිමිවිය.", "URL": "https://sinhala.adaderana.lk/news.php?nid=12184", "Category": null, "Parent URL": null}