{"Source": "Adaderana", "Timestamp": "November 28, 2016 10:25 am", "Headline": "  20 හැවිරිදි තරුණයා ගඟට බිලි", "News Content": "නාවක්කුලි, දුම්රියපොළ පාළම අසල දියනෑමට ගිය තරුණයෙකු දියේ ගිළී මියගොස් තිබේ.පොලීසිය පැවසුවේ අදාළ තරුණයා නාවක්කුලි නිවාස 300 ප්‍රදේශයේ පදිංචිව සිටි අයෙකු බවයි.20 හැවිරිදි මියගිය තරුණයාගේ මෘත ශරීරය යාපනය මහ රෝහලේ මෘත ශරීරාගාරයේ තැන්පත් කර තිබේ.පශ්චාත් මරණ පරීක්ෂණය අද(28) සිදු කිරීමට නියමිතය.", "URL": "https://sinhala.adaderana.lk/news.php?nid=66479", "Category": null, "Parent URL": null}