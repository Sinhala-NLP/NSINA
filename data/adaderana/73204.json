{"Source": "Adaderana", "Timestamp": "May 16, 2017 09:36 am", "Headline": "උතුරු මැදට රංජිත් වෙනුවට සුසිල් දිවුරුම් දෙයි", "News Content": "එස්.එම්.රංජිත් මහතාගෙන් ඉල්ලා අස්වීමෙන් පුරප්පාඩු වී තිබූ උතුරු මැද පළාත් ප්‍රවාහන, ක්‍රීඩා, යෞවන කටයුතු, කර්මාන්ත හා වාණිජ අමාත්‍ය ධූරයේ සුසිල් ගුණරත්න මහතා දිවුරුම් දී තිබේ.පළාත් ආණ්ඩුකාර පී.බී. දිසානායක මහතා ඉදිරියේ අද(16) පෙරවරුවේ ඔහු එම ධුරයේ දිවුරුම් දුන් බව අද දෙරණ වාර්තාකරු සඳහන් කළේය.උතුරු මැද පළාත් සෞඛ්‍ය අමාත්‍ය කේ.එච්.නන්දසේන මහතා අමාත්‍ය ධූරයෙන් ඉවත් කිරීමට විරෝධය පළ කරමින් එස්.එම්.රංජිත් මහතා පසුගිය 10 වනදා සිය අමාත්‍ය ධුරයෙන් ඉල්ලා අස් විය.ඒ අනුව පුරප්පාඩු වූ අමාත්‍ය ධුරය සඳහා සුසිල් ගුණරත්න මහතා මෙලෙස දිවුරුම් දී ඇති අතර ඔහු ඒකාබද්ධ විපක්ෂයට සහය පළ කළ මන්ත්‍රීවරයෙකු වීම විශේෂත්වයක්වේ.උතුරු මැද පළාත් සභාවේ ප්‍රධාන අමාත්‍යධුරය වෙනස් කරන ලෙස ඉල්ලා එක්සත් ජනතා නිදහස් සන්ධාන මන්ත්‍රීවරුන් 17 දෙනෙකු ඊයේ(16) දිනයේ ආණ්ඩුකාරවරයා වෙත ඉදිරිපත් කළ දිවුරුම් පෙත්සමට ද සුසිල් ගුණරත්න මහතා අත්සන් තබා තිබු බව සඳහන්වේ.කෙසේවෙතත් එම පෙත්සම බාර ගැනීම පළාත් ආණ්ඩුකාරවරයා ඊයේ(15) ප්‍රතික්ෂේප කළේය.තමා මීට පෙර දැරූ පළාත් අමාත්‍ය ධුරයේ ඒකාබද්ධ විපක්ෂය නියෝජනය කළ මන්ත්‍රීවරයෙකු මෙලෙස දිවුරුම්දීම සම්බන්ධයෙන් අද(16) දෙරණ උතුරු මැද පළාත් හිටපු අමාත්‍ය එස්.එම්.රංජිත් මහතාගෙන් විමසීමක් කළේය.", "URL": "https://sinhala.adaderana.lk/news.php?nid=73204", "Category": null, "Parent URL": null}