{"Source": "Adaderana", "Timestamp": "June 3, 2010 12:59 pm", "Headline": "සූමා ඉන්දියාවට", "News Content": "දකුණු අප්‍රිකානු ජනාධිපති ජැකොබ් සූමා සිය ආසියානු සංචාරය අරඹමින් ඉන්දියාවට පැමිණ තිබේ. පසුගිය මැයි මාසයේ නව ජනාධිපතිවරයා වශයෙන් වැඩ භාර ගැනීමෙන් අනතුරුව අප්‍රිකානු ජනාධිපතිවරයා සිදුකරන ප්‍රථම නිල විදේශ සංචාරය මෙය වේ. මෙම සංචාරයේදී දෙරට අතර වෙළඳ කටයුතු වැඩිදියුණු කර ගැනීම පිළිබඳ වැඩි අවධානයක් යොමු වනු ඇති බව සඳහන්ය. මීට අමතරව එක්සත් ජාතින්ගේ ආරක්ෂක කවුන්සිලය සඳහා ප්‍රතිසංවිධාන‍ යෝජනා ඉදිරිපත් කිරිම සහ කාලගුණ විපර්යාස පිළිබඳව ද සාකච්ඡාවට ලක්වනු ඇති බව විදෙස් වාර්තා පවසයි. සූමා මහතා දින තුනක කාලයක් ඉන්දියාවේ රැඳී සිටීමට නියමිතය.", "URL": "https://sinhala.adaderana.lk/news.php?nid=8783", "Category": null, "Parent URL": null}