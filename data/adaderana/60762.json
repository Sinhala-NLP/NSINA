{"Source": "Adaderana", "Timestamp": "June 4, 2016 10:24 am", "Headline": "  මවයි-පුතයි නිධන් හොයලා", "News Content": "අනුරාධපුර, මඩාටුගම, දුනුමඩලාව ප්‍රදේශයේදී නිධන් හෑරූ බවට සැකපිට එම නිවසේ පදිංචි කාන්තාවක හා පුත්‍රයා ඇතුළු තවත් තරුණයින් දෙදෙනෙකු අත්අඩංගුවට ගෙන තිබේ.නිවසක් පිටුපස ළිඳක් හාරන මුවාවෙන් අදාළ නිධන් හෑරීම සිදුකර ඇති බව සඳහන්ය. නිධන් හෑරීමට යොදාගත් ගල් විදින යන්ත්‍රයක්, වතුර මෝටරයක් ඇතුළු උපකරණ කිහිපයක් ද පොලීසිය භාරයට ගෙන තිබේ.අත්අඩංගුවට ගෙන ඇත්තේ 62 හැවිරිදි කාන්තාවක සහ 21 හැවිරිදි ඇයගේ පුත්‍රයා ඇතුළු වයස අවුරුදු 17ක් සහ 18 වන ඥාති පිරිමි ළමුන් දෙදෙනෙකු බව අද දෙරණ වාර්තාකරු පැවසුවේය.අත්අඩංගුවට ගත් සැකකරුවන් අද(04) දින කැකිරාව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=60762", "Category": null, "Parent URL": null}