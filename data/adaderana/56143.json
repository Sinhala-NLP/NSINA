{"Source": "Adaderana", "Timestamp": "January 4, 2016 04:58 pm", "Headline": " අපි කිඹුල්ලු දකිනවා - එයා කරන්නේ කොන්ත්‍රාත්තුවක්ද?", "News Content": "සමන් රත්නප්‍රිය යනු වෘත්තීය සමිති පාවා දෙන නායකයෙකු ලෙස සැලකිය හැකි බව රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක නවීන්ද සොයිසා මහතා කියයි.වරෙක ඔහු සාධාරණ සමාජයක් ගැන, ඇවන්ඩ්ගාඩ් ගැන, බස්නාහිර පළාත් සභාව ගැන කතා කරන බවත්, එසේ කරමින් වෛද්‍ය සංගමයට “කොරහේ කිඹුල්ලු දකිනවා” යැයි චෝදනා කරන බවත් හෙතෙම පෙන්වාදුන්නේය.කෙසේ හෝ අපි කිඹුල්ලු දකින බවත්, එයා කරන්නේ කොන්ත්‍රාත්තුවක් බවත්, එය “රෝ” එකේ කොන්ත්‍රාත්තුවක්දැයි නොදන්නා බවත්, ඔහු පැවසීය.එසේම “ලිං” කියා කෙනෙක් ඇති බවත්, ඔහු කතා කරන්නේ ගුරු, විදුහල්පති, කලාප අධ්‍යාපන අධ්‍යක්ෂවරුන් ගැන බවත්, මෙම දෙදෙනාම ඒකාකාරි තනතුරක සිටින අය මිස තනතුරේ ඉහළ යන අය නොවන බවත්, හෙතෙම පෙන්වාදුන්නේය.මේ නිසා මොවුන් දෙදෙනාම සියලුදෙනාට රුපියල් 2500 මූලික වැටුප් වැඩිවීමට පක්ෂව අදහස් පළ කරන බව ඔහු කියා සිටියේය.මේ අතර සිය වර්ජන ක්‍රියාමාර්ගය තාවකාලිකව අත්හිටුවීමට මධ්‍යම කාරක සභාව තීරණය කළ බවද, ආණ්ඩුව විශ්වාසය පළුදු වන ආකාරයට කටයුතු කළොත් වෘත්තීය ක්‍රියාමාර්ගයකට යන බවද මෙම මාධ්‍ය හමුවේදී අවධාරණය කෙරිණ.", "URL": "https://sinhala.adaderana.lk/news.php?nid=56143", "Category": null, "Parent URL": null}