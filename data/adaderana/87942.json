{"Source": "Adaderana", "Timestamp": "April 24, 2018 01:01 pm", "Headline": "  යුධ හමුදාපති-පකිස්ථාන අග්‍රමාත්‍යවරයා හමුවෙයි", "News Content": "යුධ හමුදාපති ලුතිනන් ජනරාල් මහේෂ් සේනානායක මහතා පකිස්ථාන අග්‍රමාත්‍ය ෂහීඩ් අබ්බාසි මහතා හමුවී තිබේ. පකිස්ථාන යුධ හමුදා ප්‍රධානියාගේ ආරාධනාවකට අනුව පකිස්ථානයේ සංචාරයක නිරත වන යුධ හමුදාපතිවරයා ඉස්ලාමාබාද් නුවර පිහිටි අග්‍රමාත්‍ය ලේකම් කාර්යාලයේදී පකිස්ථාන අග්‍රමාත්‍යවරයා හමු වී ඇති බව යුධ හමුදා මාධ්‍ය ඒකකය සඳහන් කළේය. දෙරට අතර ආරක්ෂක සහයෝගීතාවය පිළිබඳව මෙහිදී සාකච්ඡා වී ඇති අතර ආරක්ෂක ගැටළු සහ අනෙකුත් කලාපීය ගැටළු පිළිබඳ පුළුල් ලෙස අවධානය යොමුව ඇති බව සඳහන්ය. ශ්‍රී ලංකා යුධ හමුදාව මෙන්ම රජය විසින් සිදු කරනු ලබන මහජන සේවාවන් සඳහා සිය රජයේ පූර්ණ සහයෝගය ලබාදෙන බව පකිස්ථාන අග්‍රමාත්‍යවරයා මෙහිදී සඳහන් කර ඇත.", "URL": "https://sinhala.adaderana.lk/news.php?nid=87942", "Category": null, "Parent URL": null}