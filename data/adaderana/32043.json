{"Source": "Adaderana", "Timestamp": "March 2, 2013 09:20 am", "Headline": "14 ලක්ෂයේ කකුල ඉන්දියාවට ගෙනියන්න බැරිවෙයි!", "News Content": "රුපියල් ලක්ෂ 14ක් වටිනා රන් බිස්කට් දෙකක් දකුණු කකුලේ අලවාගෙන ඉන්දියාවේ චෙන්නායි බලා යාමට පැමිණි ඉන්දීය ජාතිකයෙකු කටුනායක රේගුව විසින් අත්අඩංගුවට ගෙන තිබේ. රෙදිපිළි ව්‍යාපාරිකයෙකු වන එම පුද්ගලයා ශ්‍රී ලංකාවත් ඉන්දියාවත් අතර නිතර ගමන් කරමින් සිට ඇතැයි රේගු අධිකාරී ජී.ජී. ප්‍රේමසිරි මහතා පවසයි. අදාළ පුද්ගලයාගේ කුකුලේ ග්‍රැම් 100 බැගින් වන රන් බිස්කට් 2ක් අලවා තිබී ඇතැයි හෙතෙම කියයි. අදාළ රන් බිස්කට් 2ක රාජසන්තක කර රුපියල් 50,000ක දඩයක් ගෙවා 35 හැවිරිදි අදාළ ඉන්දීය ජාතිකයාට රටින් පිටවයාමට අවසර දී ඇත.", "URL": "https://sinhala.adaderana.lk/news.php?nid=32043", "Category": null, "Parent URL": null}