{"Source": "Adaderana", "Timestamp": "May 10, 2019 12:53 pm", "Headline": " හිස්බුල්ලාට එරෙහිව කන්තලේ හර්තාල්", "News Content": "නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා මහතා එම තනතුරින් ඉවත් කරන ලෙස බල කරමින් ත්‍රිකුණාමලය ඇතුළු ප්‍රදේශ කිහිපයක අද(10) හර්තාල් ව්‍යාපාරයක් ක්‍රියාත්මක කෙරුණි. අද දෙරණ වාර්තාකරු සඳහන් කළේ මේ හේතුවෙන් ප්‍රදේශයේ ගමනාගමන කටයුතු ද අඩාල වී ඇති බවයි. නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා මහතා එම තනතුරින් ඉවත් කරන ලෙසට බල කරමින් ත්‍රිකුණාමලය, කන්තලේ, සේරුනුවර යන නගරවල ජනතාව අද වෙළඳසල් හා බැංකු ශාඛා වසා දමමින් හර්තාල් ව්‍යාපාරයක නිරතව සිටියි. මේ අතර නැගෙනහිර පළාත් ආණ්ඩුකාර එම්.එල්.ඒ.එම්.හිස්බුල්ලා මහතා එම තනතුරින් ඉවත් කරන ලෙසට බල කරමින් ශ්‍රී ලංකා පොදුජන පෙරමුණේ කන්තලේ ප්‍රාදේශීය සභා මන්ත්‍රී විජේවික්‍රම ළමාහේවා මහතා එම ප්‍රාදේශීය සභාව අසල ආරම්භ කළ සත්‍යග්‍රහය අද 08 වන දිනටත් ක්‍රියාත්මක වෙයි.", "URL": "https://sinhala.adaderana.lk/news.php?nid=109676", "Category": null, "Parent URL": null}