{"Source": "Adaderana", "Timestamp": "April 11, 2019 02:45 pm", "Headline": "ශ්‍රී ලංකා හොකී සම්මේලනයට නව සභාපතිවරයෙක්", "News Content": "ශ්‍රී ලංකා හොකී සම්මේලනයේ නව සභාපතිවරයා ලෙස බී විශ්වනාදන් මහතා තේරී පත් වී තිබේ. ඒ ඊයේ() පැවැති එම සම්මේලනයේ නිලවරණයේදියි. ක්‍රීඩා අමාත්‍යාංශයේදී පැවැති හොකී නිලවරණය සඳහා ඔලිම්පික් කමිටුවේ සහ ක්‍රීඩා අමාත්‍යාංශයේ නිලධාරීන් පස්දෙනෙකුගෙන් සැදුම්ලත් නිලවරණ කමිටුවක් හමුවේ ඡන්දය ප්‍රකාශ කෙරුණි. වසර 4කට පසුව පැවැති මෙවර නිලවරණයේදී ඡන්දය ප්‍රකාශ කිරීම සඳහා ක්‍රීඩා සංගම් 16ක් සුදුසුකම් ලබා සිටියත් ඡන්දය ප්‍රකාශ කිරීම සඳහා ඉදිරිපත් වී සිටියේ සංගම් 15ක් පමණයි. යුධ, ගුවන් සහ නාවික යන ක්‍රීඩා සංගම් මෙහිදී ඡන්දය ප්‍රකාශ කිරීමෙන් වැලකී සිටි අතර ප්‍රකාශිත ජන්ද 43න් 26ක් ලබා ගනිමින් කළුතර දිස්ත්‍රික් සංගමය නියෝජන කළ බී විශ්වනාදන් මහතා සභාපති ලෙස තේරී පත් විය. ඒ අනුව ලේකම් ධූරය සඳහා හිටපු සභාපතිවරයෙකු සහ ඔලිම්පික් කමිටුවේ උප සභාපතිවරයෙකු වන සුමිත් එදිරිසිංහ තේරී පත් වි තිබේ.", "URL": "https://sinhala.adaderana.lk/news.php?nid=107828", "Category": null, "Parent URL": null}