{"Source": "Adaderana", "Timestamp": "May 10, 2016 03:42 pm", "Headline": " පළතුරු කල් තබා ගන්න නව ඇසුරුමක්", "News Content": "කෙසෙල් කඳන් භාවිත කරමින් පළතුරු කල් තබාගත හැකි ඇසුරුම් ද්‍රව්‍ය නිර්මාණය කිරීමේ ක්‍රමවේදයක් සොයා ගෙන ඇති බව විද්‍යා, තාක්ෂණ හා පර්යේෂණ අමාත්‍යාංශය පවසයි.කැනඩාවේ පර්යේෂණ ආයතනයක පර්යේෂණ කණ්ඩායමක් විසින් සිදු කළ කළ ව්‍යාපෘතියක දී මෙම පරිසර හිතකාමී පළතුරු ඇසුරුම් නිර්මාණය කර ඇති බව එම අමාත්‍යාංශය සඳහන් කළේය. ඒ අනුව අදාළ ව්‍යාපෘතිය යටතේ අපතේ යන කෙසෙල් කඳන් භාවිතයෙන් අඹ අස්වනු නෙළීමෙන් පසු ප්‍රවාහනය කිරීමේදී භාවිතා කළ හැකි ඇසුරුමක් නිපදවා තිබේ.එය පළතුරු ඇසිරීම සඳහා දැනට භාවිතා කරන නොදිරන ස්ටයිරෆෝම් ඇසුරුම් වෙනුවට භාවිත කල හැකි බව වාර්තා වෙයි.", "URL": "https://sinhala.adaderana.lk/news.php?nid=60015", "Category": null, "Parent URL": null}