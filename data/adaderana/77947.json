{"Source": "Adaderana", "Timestamp": "September 24, 2017 10:54 am", "Headline": " EPDP පක්ෂයෙන්  විග්නේෂ්වරන්ට චෝදනා", "News Content": "උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා මුසා පවසමින් ජනතාව මුලා කරමින් සිටින බව ඊ.පී.ඩී.පී පක්ෂය පවසයි. එම පක්ෂයේ නායක ඩග්ලස් දේවානන්ද මහතා පෙන්වා දෙන්නේ උතුරු පළාත් සභාව පිහිටුවා වසර 04කට වඩා වැඩි කාලයක් ගතවූවත් පළාත් සභාව තුළින් ජනතා සුබසෙත වෙනුවෙන් කිසිඳු ක්‍රියාමාර්ගයක් ගෙන නොමැති බවයි. ජනතාවගේ සුබසෙත වෙනුවෙන් යෝජනා ගෙනඒම වෙනුවට සිය දේශපාලන ස්ථාවරත්වය වෙනුවෙන් විග්නේෂ්වරන් මහතා තීන්දු තීරණ ගනිමින් සිටින බව ඩග්ලස් දේවානන්ද මහතා පවසයි. වව්නියාව තේක්කවත්ත ප්‍රදේශයේ දී ඊ.පී.ඩී.පී පක්ෂයේ නව ශාඛා කාර්යාලයක් විවෘත කිරීමේ අවස්ථාවට එක්වෙමින් ඔහු මේ බව සඳහන් කළේය. උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා ජනතාව වෙනුවෙන් පෙනී සිටින බව පැවසුවද හෙතෙම ජනතාව වෙනුවෙන් සිදුකළ සෙතක් නොමැති බව ඩග්ලස් දේවානන්ද මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=77947", "Category": null, "Parent URL": null}