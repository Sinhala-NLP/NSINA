{"Source": "Adaderana", "Timestamp": "May 16, 2010 09:19 am", "Headline": "අලියා පොලිෂ් කරන යෝජනා හෙට", "News Content": "එක්සත් ජාතික පක්ෂයේ ප්‍රතිසංවිධාන යෝජනාවලිය හෙට දිනයේ සකස් කර අවසන් කිරීමට බලාපොරොත්තු වන බව පාර්ලිමේන්තු මන්ත්‍රී ජෝශප් මයිකල් පෙරේරා මහතා ප්‍රකාශ කරයි. එක්සත් ජාතික පක්ෂ ප්‍රතිසංවිධාන කමිටුවේ සභාපති ජෝශප් මයිකල් පෙරේරා මහතා වැඩි දුරටත් සඳහන් කරන පරිදි අනිද්දා දිනයේ එම වාර්තාව එම පක්ෂයේ නායක රනිල් වික්‍රමසිංහ මහතාට භාර දීම සිදුවේ. මේ අතර එක්සත් ජාතික පක්ෂ ප්‍රතිසංවිධාන යෝජනාවලියට බොහෝ දෙනෙකු අදහස් ප්‍රකාශ කිරීමට බලාපොරොත්තුවෙන් සිටින බව එම ප්‍රතිසංවිධාන කමිටුවේ සාමාජික පාර්ලිමේන්තු මන්ත්‍රී ජෝන් අමරතුංග මහතා පවසයි. එක්සත් ජාතික පක්ෂයේ යළි නඟා සිටුවීමේ නව වැඩපිළිවෙලක් ආරම්භ කර ඇති බව මාතර දිස්ත්‍රික් පාර්ලිමේන්තු මන්ත්‍රී බුද්ධික පතිරණ මහතා ද සඳහන් කර තිබිණි.. ඔහු මෙම අදහස් පළ කරනු ලැබුවේ\"යළි පිබිදෙන මාතර ඇත් පරපුර\"නමින් නව වැඩසටහනක් ආරම්භ කරන අවස්ථාවට සහභාගී වෙමිනි.", "URL": "https://sinhala.adaderana.lk/news.php?nid=8428", "Category": null, "Parent URL": null}