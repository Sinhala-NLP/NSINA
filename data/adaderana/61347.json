{"Source": "Adaderana", "Timestamp": "June 22, 2016 01:29 pm", "Headline": "  ගවයා මහේස්ත්‍රාත්ව රෝහලට යවයි", "News Content": "මන්නාරම මහේස්ත්‍රාත් ඒ.ජී.ඇලෙක්ස් රාජා මහතා රිය අනතුරකට ලක්ව රෝහල් ගත කර තිබේ. මහේස්ත්‍රාත්වරයා ඊයේ(21) රාත්‍රී යාපනයේ සිට මන්නාරම දක්වා සිය මෝටර් රථයෙන් ගමන් කරමින් සිටියදී මන්නාරම ඉලුප්පුකඩවායි ප්‍රදේශයේ දී මෝටර් රථය ගවයකුගේ ගැටීමෙන් එය පෙරළී ගොස් අනතුර සිදුව ඇති බව සඳහන්ය. අනතුරෙන් තුවාල ලැබු මහේස්ත්‍රාත් ඒ.ජි.ඇලෙක්සි රාජා මහතා ප්‍රතිකාර සඳහා මන්නාරම රෝහලට ඇතුළත් කර තිබේ. අනතුරෙන් මහේස්ත්‍රාත්වරයාගේ ආරක්ෂාවට සිටි පොලිස් නිලධාරියෙකු ද තුවාල ලබා ඇති බව වාර්තා වෙයි. කෙසේවෙතත් මහේස්ත්‍රාත්වරයාගේ තත්ත්වය බරපතළ නොවන බව මන්නාරම රෝහලේ ප්‍රකාශකයෙකු සඳහන් කළේය.", "URL": "https://sinhala.adaderana.lk/news.php?nid=61347", "Category": null, "Parent URL": null}