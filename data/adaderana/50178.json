{"Source": "Adaderana", "Timestamp": "March 24, 2015 08:40 am", "Headline": "හිටපු ජනපතිට බෙල්ලන්විලදී ආශිර්වාද පුජාවක් ", "News Content": "හිටපු ජනාධිපති මහින්ද රාජපක්ෂ මහතා කොළඹ විහාරස්ථාන කිහිපයක ආගමික වතාවත්වල නිරත වී තිබේ.ඊයේ(23) පස්වරුවේ හිටපු ජනාධිපතිවරයා බෙල්ලන්විල රජමහා විහාරස්ථානයේ පැවති ආශිර්වාද පූජාවකට සහභාගී වී ඇත. හිටපු ජනාධිපතිවරයාගේ පැමිණීම අපේක්ෂාවෙන් විශාල පිරිසක් විහාරස්ථාන භූමියට පැමිණ සිටි බව අද දෙරණ වාර්තාකරු සඳහන් කළේය.මෙම අවස්ථාවට දේශපාලන පක්ෂ රැසක නියෝජිතයින් ද සහභාගී වී සිටි බව වාර්තා වෙයි.බෙල්ලන්විල විහාරාධිපති මහාචාර්ය පූජ්‍ය විමලරතන හිමියන්ගේ අනුශාසකත්වයෙන් ආශිර්වාද පූජාව පැවැත්වුණි.මේ අතර හිටපු ජනාධිපති මහින්ද රාජපක්ෂ මහතා නාරාහේන්පිට අභයාරාමයට පැමිණි අතර එහිදී අනුරාධපුරය සහ පොළොන්නරුව ශ්‍රී ලංකා නිදහස් පක්ෂ පළාත්පාලන නියෝජිතයින් පිරිසක් සමග ද හිටපු ජනාධිපතිවරයා සාකච්ඡාවක නිරත වී තිබේ.", "URL": "https://sinhala.adaderana.lk/news.php?nid=50178", "Category": null, "Parent URL": null}