{"Source": "Adaderana", "Timestamp": "August 31, 2019 02:38 pm", "Headline": "මහාරාෂ්ට්‍රා ප්‍රාන්තයේ පිපිරීමක්-08ක් මරුට", "News Content": "ඉන්දියාවේ මහාරාෂ්ට්‍රා ප්‍රාන්තයේ රසායනික කර්මාන්ත ශාලාවක සිදුවු පිපිරීමකින් පුද්ගලයින් 08 දෙනෙකු මියගොස් ඇත. එම කර්මාන්ත ශාලාවේ සේවකයින් පිරිසක් මෙලෙස මියගොස් ඇති බව ඉන්දීය මාධ්‍ය වාර්තා කළේය. පිපිරීම සිදුවන අවස්ථාවේදී එහි සේවකයින් සියයක් පමණ සේවයේ නිරතව සිට ඇති අතර සිද්ධියෙන් තවත් පිරිසක් තුවාල ලබා ඇති බව සඳහන්. පිපිරීමත් සමඟ හටගත් ගින්න මැඩපැවැත්වීම සඳහා ගිනි නිවීමේ රථ යොදවා ඇත. ඊට අමතරව කර්මාන්ත ශාලාවේ තවත් පුද්ගලයින් සිරවී සිටින බවට වාර්තා වීමත් සමඟ මුදා ගැනිමේ කණ්ඩායම් යෙදවීමටද බලධාරීන් කටයුතු කර ඇති බව වාර්තා වෙයි.", "URL": "https://sinhala.adaderana.lk/news.php?nid=117935", "Category": null, "Parent URL": null}