{"Source": "Adaderana", "Timestamp": "July 18, 2018 10:01 am", "Headline": "ත්‍රස්ථවාදයෙන් හා සුනාමියෙන් සිදුවුණාට වඩා විනාශයක් අද රටට සිදුවෙලා", "News Content": "වත්මන් ආණ්ඩුව යටතේ රට දැඩි පරිහානියට පත්ව ඇති බව හිටපු අමාත්‍ය බැසිල් රාජපක්ෂ මහතා පවසයි. අනුරාධපුරයේ පැවති උත්සවයකදී හිටපු අමාත්‍යවරයා මේ බව සඳහන් කළේය. මහින්ද රාජපක්ෂ මහතා විසින් පිහිටු වන ආණ්ඩුව තුළින් සියලු ජාතීන්ට බියක් සැකක් නොමැතිව ජීවත් වීමේ අයිතිය ලබා දෙන බව ද බැසිල් රාජපක්ෂ මහතා කියා සිටියේය. මරණ බිය, බඩගින්න, සියලු දෙනාට දැනෙන බවත්, වසර 30ක් පුරා පැවති බිහිසුණු ත්‍රස්ථවාදයෙන් හා සුනාමි ව්‍යවසනයෙන් සිදු වු විනාශයට වඩා අතිශය භයානක තත්ත්වයක් වත්මන් ආණ්ඩුව මෙරට ජනතාවට උදා කර ඇති බව ද බැසිල් රාජපක්ෂ මහතා පැවසීය. එය සෑම කේෂ්ත්‍රයක් තුළම මෙම පරිහානිය දැකිය හැකි බව ද ඔහු වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=92752", "Category": null, "Parent URL": null}