{"Source": "Adaderana", "Timestamp": "April 25, 2018 11:04 am", "Headline": " රබර් කර්මාන්ත ශාලාවේ ජ්‍යෙෂ්ඨ රසායනාගාර පාලකවරිය-කළමණාකරු යළි බන්ධනාගාරයට", "News Content": "ඇමෝනියා වායුව ආඝ්‍රහණය වීමෙන් පුද්ගලයින් 05 දෙනෙකු මියයාමේ සිද්ධියට අදාළ රබර් කර්මාන්ත ශාලාවේ කළමණාකාරවරයා සහ ජ්‍යේෂ්ඨ රසායනාගාර පාලකවරිය තවදුරටත් රක්ෂිත බන්ධනාගාර ගත කර තිබේ. හොරණ මහේස්ත්‍රාත් අධිකරණය වෙත ඉදිරිපත් කළ ඔවුන් ලබන 27 වන දින දක්වා යළි රක්ෂිත බන්ධනාගාර ගත කිරීමට නියෝග කර ඇති බව සඳහන්ය. පසුගිය 19 වනදා අදාළ කර්මාන්ත ශාලාවේ ඇමෝනියා ටැංකියකට පුද්ගලයෙකු වැටී තිබූ අතර ඔහු බේරාගැනීමට උත්සාහ කිරීමේදී ඇමෝනියා වායුව ආඝ්‍රහණය වීම හේතුවෙන් පුද්ගලයින් පස් දෙනෙකු ජීවිතක්ෂයට පත් වුණි. සිද්ධියට අදාළව කර්මාන්ත ශාලාවේ කළමනාකාරවරයා පසුගිය 19 වනදා ද ජ්‍යේෂ්ඨ රසායනාගාර පාලකවරිය පසුගිය 21 වනදාද අත්අඩංගුවට ගෙන අද දිනය දක්වා රක්ෂිත බන්ධනාගාර ගත කර තිබුණි.", "URL": "https://sinhala.adaderana.lk/news.php?nid=87995", "Category": null, "Parent URL": null}