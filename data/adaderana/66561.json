{"Source": "Adaderana", "Timestamp": "November 30, 2016 09:48 am", "Headline": " අනතුරින් 1ක් මරුට", "News Content": "කොටදෙණියාව, පිටදෙණිය ප්‍රදේශයේදී සිදුවූ රිය අනතුරකින් යතුරුපැදිකරුවෙකු මියගොස් තිබේ.බස් රථයක් සහ යතුරුපැදියක් මුහුණට මුහුණ ගැටීමෙන් මෙම අනතුර සිදුව ඇති බව සඳහන්ය.අනතුරෙන් බරපතළ තුවාල ලැබූ යතුරුපැදිකරු ප්‍රතිකාර සඳහා මීරිගම රෝහලට ඇතුළත් කිරීමෙන් අනතුරුව වතුපිටිවල රෝහලට මාරු කර යවා තිබේ.එහිදී යතුරුපැදිකරු මියගොස් ඇති අතර ඔහු බාඳුරාගොඩ, වත්තෙමුල්ල ප්‍රදේශයේ පදිංචිව සිටි 29 හැවිරිදි අයෙක් බව පොලීසිය සඳහන් කළේය.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන කොටදෙණියාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=66561", "Category": null, "Parent URL": null}