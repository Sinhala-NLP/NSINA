{"Source": "Adaderana", "Timestamp": "April 13, 2013 04:10 pm", "Headline": "  ත්‍රී රෝද රථය පෙරළී පස් දෙනකුට තුවාලයි", "News Content": "හැටන් , බගවන්තලාව මාර්ගයේ වනරාජා වත්ත ආසන්නයේදී ත්‍රිරෝද රථයක් ප්‍රපාතයකට පෙරළීමෙන් පුද්ගලයින් 5 දෙනෙකු තුවාල ලබා තිබේ. අද පෙරවරුවේ මෙම අනතුර සිදුව ඇති බව සඳහන්ය. අදාළ ත්‍රිරෝද රථය අඩි 300 ක පමණ ප්‍රපාතයකට පෙරළී ඇති බව පොලිසිය කියා සිටියි. අනතුර සිදුවන අවස්ථාවේදී ත්‍රිරෝද රථය තුළ පුද්ගලයින් 7 දෙනෙකු ගමන් කර ඇති බව ද පොලිසිය සඳහන් කරයි. තුවාලකරුවන් ප්‍රතිකාර සඳහා මේ වන විට දික්ඔය රජයේ රෝහලට ඇතුළත් කර තිබේ. අනතුර සම්බන්ධයෙන් හැටන් පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33244", "Category": null, "Parent URL": null}