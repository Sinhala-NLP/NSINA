{"Source": "Adaderana", "Timestamp": "September 27, 2016 08:59 am", "Headline": "කොටගලදී දුම්රිය කොට උඩ!", "News Content": "දුම්රිය පිලීපැනීමක් හේතුවෙන් උඩරට දුම්රිය මාර්ගයේ දුම්රිය ධාවන කටයුතුවලට බාධා එල්ල වී තිබේ.ඉන්ධන ප්‍රවාහනය කළ දුම්රියක් කොටගල දුම්රිය ස්ථානය අසල දී අද අලුයම පීලිපැනීමට ලක්ව ඇති බව දුම්රිය දෙපාර්තමේන්තුව සඳහන් කළේය.නාවලපිටිය සිට කොටගල ඛනිජ තෙල් ගබඩා සංකීර්ණය දක්වා ඉන්ධන ප්‍රවාහනය කළ දුම්රියක එන්ජිම සහ ඉන්ධන පිරවු ටැංකියක් මෙලෙස පීලිපැනීමට ලක්ව තිබේ.පිලිපැනීට ලක්වු දුම්රිය පීලිගත කිරීමේ කටයුතු මේ වන විට ආරම්භ කර ඇති බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=64472", "Category": null, "Parent URL": null}