{"Source": "Adaderana", "Timestamp": "July 23, 2011 08:38 am", "Headline": "නෝර්වේහි වෙඩි තැබීමකින් 80 දෙනෙක් මරුට ", "News Content": "නෝර්වේ හි සිදුවූ ත්‍රස්ත ප්‍රහාරයෙන් පුද්ගලයින් 80 දෙනෙකු ජීවිතක්ෂයට පත්ව තිබේ. බෝම්බ ප්‍රහාර දෙකෙන් පසුව කිසියම් පුද්ගලයෙකු වෙඩි තැබීමක් සිදුකර ඇති අතර බොහෝ පිරිසක් ජීවිතක්ෂයට පත්ව ඇත්තේ එම වෙඩි ප්‍රහාරයෙන් බව වාර්තා වේ. ඔස්ලෝහි සිදුවූ බෝම්බ ප්‍රහාරයෙන් අනතුරුව නෝර්වේ හි දිවයිනය පැවති යොවුන් කඳවුරක අදාළ වෙඩි තැබීම සිදුකර ඇති බව සඳහන්ය. ඔස්ලෝ හි සිදුවූ බෝම්බ ප්‍රහාරයෙන් මියගිය සංඛ්‍යාව 7 ක් ලෙස වාර්තා විය. බෝම්බ ප්‍රහාරය සම්බන්ධයෙන් නෝර්වේජියානු ජාතිකයෙකු එරට ආරක්ෂක අංශ විසින් අත්අඩංගුවට ගෙන තිබේ. දෙවන ලෝක යුද සමයට පසුව නෝර්වේහි මෙවැනි ත්‍රස්ත ක්‍රියාවක් සිදුවූ ප්‍රථම අවස්ථාව මෙය බව වාර්තා වේ.", "URL": "https://sinhala.adaderana.lk/news.php?nid=17575", "Category": null, "Parent URL": null}