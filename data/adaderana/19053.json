{"Source": "Adaderana", "Timestamp": "September 30, 2011 09:24 am", "Headline": "දොම්පේ පොලිසිය අසල කලබලකාරී තත්ත්වයක්", "News Content": "දොම්පේ පොලිසිය සහ ප්‍රදේශවාසීන් අතර නොසන්සුන් තත්ත්වයක් හටගෙන තිබේ. පොලිස් අත්අඩංගුවේ දී සැකකරුවෙකු මියගිය බවට චෝදනා කරමින් ප්‍රදේශවාසීන් පොලිසිය සමග ගැටුම්කාරී තත්ත්වයකට උත්සාහ කරමින් සිටින බව වාර්තා වේ. තත්ත්වය පාලනය කිරිම සඳහා පියවර ගෙන ඇති බව මේ පිළිබඳ අද දෙරණ කළ විමසීමක දී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී මැක්සි ප්‍රොක්ටර් මහතා සඳහන් කළේය. මේ අතර ගම්පහ ජ්‍යෙෂ්ඨ පොලිස් අධිකාරීවරයා ඇතුළු නිලධාරීන් කණ්ඩායමක් ද මේ වන විට දොම්පේ පොලිස් ස්ථානය වෙත ගොස් ඇත.", "URL": "https://sinhala.adaderana.lk/news.php?nid=19053", "Category": null, "Parent URL": null}