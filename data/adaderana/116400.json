{"Source": "Adaderana", "Timestamp": "August 12, 2019 05:36 pm", "Headline": "ජීවිතය පරදුවට තබා සජිත් ජනපති කරනවා-හරීන්", "News Content": "සජිත් ප්‍රේමදාස මහතා යනු හොර මැර නැති සැබෑ සිංහල බෞද්ධ නායකයෙකු බව අමාත්‍ය හරීන් ප්‍රනාන්දු මහතා පවසයි. අද එක්සත් ජාතික පක්ෂ නියෝජ්‍ය නායක සජිත් ප්‍රේමදාස මහතා පිළිගැනීමේ විශේෂ උත්සවයට එක් වෙමින් ඒ මහතා මෙම අදහස් පල කළේය. ඔහු අවුරුදු 30ක අත්දැකීම් බහුල නායකයෙක් බවත් මිනිසුන්ගේ ගඳ සුවඳ හඳුනන නායකයෙක් බව ද හරීන් ප්‍රනාන්දු මහතා පැවසීය. රජයෙන් යම් යම් වැරදි අඩු පාඩු සිදු වුවද මේ වන විට නියම නායකයා සජිත් ප්‍රේමදාස මහතා ලෙස හඳුනාගෙන ඇති බවත් ඒ මහතා වැඩිදුරටත් ප්‍රකාශ කළේය. එසේම තම ජීවිතය පරදුවට තබා හෝ සජිත් ප්‍රේමදාස මහතා ජනපති කිරීමට කැපවෙන බවත් ඔහු ප්‍රකාශ කළේය.", "URL": "https://sinhala.adaderana.lk/news.php?nid=116400", "Category": null, "Parent URL": null}