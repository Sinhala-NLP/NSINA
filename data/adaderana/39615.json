{"Source": "Adaderana", "Timestamp": "December 15, 2013 08:07 pm", "Headline": "මව දරු දෙන්නා සමග දිවිනසා ගත්තාද?", "News Content": "මාතර ගන්දර ප්‍රදේශයේ නිවසක මවකගේ හා දරු දෙන්නෙකුගේ සිරුරු එල්ලෙමින් තිබියදී සොයාගත් බව පොලීසිය පවසයි. අවුරුදු 29ක මවක්, වයස අවුරුදු 9ක දියණිය හා වයස අවුරුදු 7ක පුතෙකුගේ මළ සිරුරු එසේ නිවසේ එල්ලෙමින් තිබූ බව පොලීසිය කියයි. අදාළ කාන්තාවගේ සැමියා ඇය හැරගොස් ඇති බව පැවසෙන අතර මෙය සිය දිවි නසා ගැනීමක්ද ඝාතනයක්ද යන්න ගැන පොලීසිය විමර්ශන ආරම්භ කර ඇත. අද පස්වරු 5.30ට පමණ ගන්දර පොලීසියට ලැබුණු තොරතුරකට අනූව එම ස්ථානයට පැමිණ පොලීසිය පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=39615", "Category": null, "Parent URL": null}