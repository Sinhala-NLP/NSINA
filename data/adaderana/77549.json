{"Source": "Adaderana", "Timestamp": "September 14, 2017 03:13 pm", "Headline": " මිනිස් ජාවාරම්කරුවන්ට පහරක්", "News Content": "ඔස්ට්‍රේලියාව සහ ශ්‍රී ලංකාව අතර අවබෝධතා ගිවිසුමක් ඇතිකර ගැනීම මඟින් මිනිස් ජාවාරමට එරෙහිව කටයුතු කිරීමට දෙරට උත්සහ දරා ඇත.නිවේදනයක් නිකුත් කරමින් ඔස්ට්‍රේලියන් සංක්‍රමණ හා දේශ සීමා ආරක්ෂණ ඒකකය මේ බව පෙන්වා දී තිබේ.එම නිවේදනය,ඔස්ට්‍රේලියාව සහ ශ්‍රී ලංකාව අතර අවබෝධතා ගිවිසුමක් ඇතිකර ගැනීම මඟින් කලාපයේ මිනිස් ජාවාරම්කරුවන් හට පහරක් එල්ල කරන ලදී. මේ මඟින් මෙම රටවල් දෙක අතර මිනිස් ජාවාරමට එරෙහිව තව දුරටත් සහයෝගීතාවයෙන් කටයුතු කිරීමට ඉඩකඩ ලැබෙනු ඇත. මේ මඟින් මිනිස් ජාවාරම් කටයුතුවල නිරතවන අයව ශ්‍රී ලංකාවට නැවත යැවීමට ඉඩකඩ ලබාදේ. මේ මඟින් මිනිස් ජාවාරම්කරුවන් ලුහුබැඳීම, අතරමඟදී නැවැත්වීම සහ විමර්ශනය කරන ක්‍රම සම්බන්ධ තොරතුරු බොදාහදා ගැනීම වැඩි කර ගැනීමටද ඉඩකඩ ලබාදේ. මේ සඳහා කැන්බරාහිදී පැවති උත්සවයකදී සංක්‍රමණ සහ දේශසීමා ආරක්‍ෂණ දෙපාර්තමේන්තුවේ ලේකම් Michael Pezzullo සහ ශ්‍රී ලංකාවේ ආරක්‍ෂක ලේකම් කපිල මුදන්ත විසින් අත්සන් තබන ලදී. මිනිස් ජාවාරමට එරෙහිව කටයුතු කිරීම සහ නීතිවිරෝධී ආකාරයට බෝට්ටුවලින් ඔස්ට්‍රේලියාව වෙත එන ගමනේදී මිනිසුන් සිය ජීවිත අවදානමට තබා ගැනීම වැළැක්වීම සම්බන්ධඔස්ට්‍රේලියානු බහු ආකාර ප්‍රවේශය සම්න්ධයෙන් ශ්‍රී ලංකාව ඇතුළු ජාත්‍යන්තර හවුල්කරුවන් සමඟ ශක්තිමත් සහ සහයෝගීතා සම්බන්ධතාවයක් තිබීම වැදගත්වේ. 2013 දී ස්වාධිපත්‍ය දේශසීමා මෙහෙයුම ආරම්භවුණු පසු, ශ්‍රී ලංකාවේ සිට ඔස්ට්‍රේලියාව වෙත මිනිස්ජාවාරම් කිරීමට ගත් සෑම උත්සාහයක්ම ව්‍යර්ථවී ඇත. මේ මඟින් පැහැදිලි වන්නේ මෙහි සාර්ථකත්වය දිගටම පවත්වා ගැනීමට රටවල් දෙකම බලා සිටින බවයි. මෙම ගිවිසුම මඟින් රටවල් දෙක අතර මිනිස් ජාවාරමට එරෙහිව කටයුතු කිරීම, නීතිවිරෝධී භාණ්ඩ එහා මෙහා යාම නැවැත්වීම සහ කළු සල්ලි ජාවාරම ඉලක්ක කිරීම සහ අපරාධවලින් හම්බකරන මුදල් සම්බන්ධ සහයෝගීතාව තවදුරටත් වැඩිකෙරේ. ඔස්ට්‍රේලියාවේ සහ ශ්‍රී ලංකාවේ පුහුණුවීම් සහ සහයෝගීතාව මඟින් ඒජන්සි දෙකෙහිම නිලධාරීන් හට මෙම ක්‍ෂේත්‍රවල නිපුණතා ශක්තිමත් කර ගැනීමට සහ වඩා සමීපව කටයුතු කිරීමට අවස්ථාව ලබාදේ. මිනිස් ජාවාරම සහ වෙනත් ජාත්‍යන්තර අපරාධ සම්බන්ධයෙන් ශ්‍රී ලංකාව සමඟ සහයෝගයෙන් කටයුතු කිරීමට ඔස්ට්‍රේලියාව සතුව දිගු ඉතිහාසයක් ඇති අති අතර එම සහයෝගීතාව දිගටම පවත්වා ගැනීමට අඩිතාලම තබා ඇති අතර, එය තවදුරටත් වර්ධනය වනු ඇත.", "URL": "https://sinhala.adaderana.lk/news.php?nid=77549", "Category": null, "Parent URL": null}