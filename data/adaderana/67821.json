{"Source": "Adaderana", "Timestamp": "January 7, 2017 01:38 pm", "Headline": "ශ්‍රී ලංකා- චීන සංවර්ධන කලාපය නිසා බලවත් ආර්ථිකයක් දකුණෙන් බිහිවෙනවා ", "News Content": "ශ්‍රී ලංකා- චීන සංවර්ධන කලාපය පිහිටුවීම විරැකියාව නැති කරන කැරැල්ලක් බවත් මෙම වැඩපිළිවෙළින් බලවත් ආර්ථිකයක් දකුණෙන් බිහිවන බවත් නීතිය හ සාමය සහ දක්ෂිණ සංවර්ධන අමාත්‍ය සාගල රත්නායක මහතා පවසයි.ශ්‍රී ලංකා- චීන සංවර්ධන කලාපය අද (07) හම්බන්තොට දී ආරම්භ කරන උත්සව අවස්ථාවට සහභාගීවෙමින් අමාත්‍යවරයා මේ බව ප්‍රකාශ කළේ ය.මෙම ව්‍යාපෘතිය ආරම්භ කිරීමට ජනාධිපතිවරයාට හා අගමැතිවරයාට ඇතුළු උදව් උපකාර කළ සැමට ස්තූතිවන්ත වන බවද ඒ මහතා ප්‍රකාශ කළේය.එහිදී වැඩිදුරටත් අදහස් දැක්වූ ඒ මහතා,අද දකුණට වැදගත් දවසක්. විරැකියාව මේ ප්‍රදේශයේ තුබුණු ප්‍රධාන ප්‍රශ්නයක්. ඒ විරැකියාව නැති කරන්න වැඩපිළිවෙළක් ආරම්භ කර තිබෙනවා. වරායක් දියුණු කරන, ආර්ථික කලාපයක් දියුණු කරන වැඩපිළිවෙලක් නොවේ, බලවත් ආර්ථිකයක් දකුණෙන් ඇතිවන්නේ මේ වැඩපිළිවෙළින්. මේ නිසා වක්‍ර ආර්ථික අවස්ථාවන් බොඝොමයක් ඇති වෙනවා.ගොවිතැනටත් ශක්තියක් ලබෙනවා.කලාපයේ බලවතෙක් වෙන්න කර්මාන්ත සේවා පදනම් වූ අර්ථිකයක් ගොඩනගන්න පුළුවන් වෙනවා . අපි බස්නාහිර පළාතට පමණයි දෙවැනි වන්නේ. මෙම වැඩසටහන විරැකියාව නැති කරන කැරැල්ලක් යැයි ද අමාත්‍යවරයා පැවසී ය.", "URL": "https://sinhala.adaderana.lk/news.php?nid=67821", "Category": null, "Parent URL": null}