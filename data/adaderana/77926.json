{"Source": "Adaderana", "Timestamp": "September 23, 2017 02:53 pm", "Headline": "CCTV දර්ශනවලින් හොරකම හෙළිවෙයි", "News Content": "ඒ.ටී.එම් කාඩ් පතක් සොරකම් කර මුදල් ලබාගත් කාන්තාවක් හැටන් ප්‍රදේශයදී අත්අඩංගුවට ගෙන තිබේ. පොලීසියට ලද පැමිණිල්ලක් මත සිදු කළ විමර්ශනයකදී මුදල් ලබාගත් සී.සී.ටී.වී දර්ශන හා එම මුදල්වලින් භාණ්ඩ ලබාගත් සී.සී.ටී.වී කැමරා දර්ශන හරහා සැකකාරිය අත්අඩංගුවට ගෙන ඇති බව පොලිස් මූලස්ථානය සඳහන් කළේය. අත්අඩංගුවට ගත් සැකකාරියගෙන් සිදු කළ ප්‍රශ්න කිරිම්වලිදී ඇය සතුව තිබී කාඩ්පතෙන් ලබා ගත් රුපියල් 80,000ක මුදල් සහ රුපියල් 30,790ක් පමණ වටිනා නිමි ඇදුම් තොගයක් පලීසිය විසින් සොයාගෙන තිබේ. සැකකාරිය හැටන් ප්‍රදේශයේම පදිංචි 46 හැවිරිදි කාන්තාවක් බව පොලීසිය සඳහන් කළේය. ඇය හැටන් මහේස්ත්‍රාත් අධිකරණයට ඉදිරිපත් කිරීමට නියමිත අතර හැටන් පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=77926", "Category": null, "Parent URL": null}