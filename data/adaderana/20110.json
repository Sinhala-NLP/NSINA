{"Source": "Adaderana", "Timestamp": "November 20, 2011 07:46 am", "Headline": "මහ මග විපතට පත්වූවන්ට 10 ට මිනිත්තුවක්", "News Content": "මාර්ග අනතුරු වලට ලක්ව විපතට පත්වූවන් සිහිකිරීම අද සිදුකෙරෙයි. අද පෙරවරු 10ට විනාඩියක නිශ්ශබ්දතාවයක් රැකීමෙන් ඒ සඳහා සියලුදෙනාට දායක විය හැකි බව සෞඛ්‍ය අමාත්‍යාංශය පවසයි. මාර්ග අනතුරු අවම කර ගැනීමට සිය යුතුකම් ඉටුකරලීමට ජනතාව සපථ කිරීම ද මෙමගින් අපේක්ෂිතය. සෞඛ්‍ය අමාත්‍යාංශයේ බෝ නොවන රෝග ඒකකයේ තුවාල වැළැක්වීමේ අංශයේ ප්‍රජා වෛද්‍ය විශේෂඥ වෛද්‍ය ඩයනා සමරක්කොඩි මහත්මිය මේ බව අද දෙරණට කියා සිටියාය.", "URL": "https://sinhala.adaderana.lk/news.php?nid=20110", "Category": null, "Parent URL": null}