{"Source": "Adaderana", "Timestamp": "June 5, 2013 08:54 am", "Headline": "අක්කර  05 ක් විනාශයි!", "News Content": "ඇල්ල-බල්ල කොටුව මාර්ගයේ රාවණා රක්ෂිතයේ පිහිටි පුංචි සිරීපාදය නමින් හදුන්වන ප්‍රදේශයේ ගින්නක් හටගෙන තිබේ. අක්කර 05 ක පමණ භූමි ප්‍රමාණයක් ගින්නෙන් විනාශයට පත්ව ඇති බව පොලීසිය පවසයි. පොලීසිය සහ ප්‍රදේශවාසීන් එක්ව මේවන විට ගින්න මැඩපැවැත්විමට කටයුතු කර ඇත. ගින්නට හේතුව මෙතෙක් අනාවරණය වී නොමැති අතර සිද්ධිය සම්බන්ධයෙන් ඇල්ල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=34647", "Category": null, "Parent URL": null}