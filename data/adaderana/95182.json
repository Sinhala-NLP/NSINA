{"Source": "Adaderana", "Timestamp": "August 29, 2018 10:53 am", "Headline": "සංචාරකයින්ට සුව පහසු තැනක්", "News Content": "දුම්රියෙන් පැමිණෙන විදේශිය සංචාරකයන් වෙනුවෙන් හැටන් දුම්රිය ස්ථානයේ අලුතින් ඉදිකරන ලද සංචාරක පහසුකම් මධ්‍යස්ථානය විවෘත කර එය දුම්රිය දෙපාර්තුමේන්තුව වෙත භාර දිම මධ්‍යම පළාත් ප්‍රධාන අමාත්‍ය සරත් ඒකනායක මහතා විසින් අද(29) එම දුම්රිය ස්ථානයේදි සිදු කළේය. සංචරක අමාත්‍යාංශයේ රුපියල් මිලියන 4.2 ක වියදමින් ඉදි කරනලද මෙම සංචාරක මධ්‍යස්ථානය තුළ දුම්රියෙන් පැමිණෙන සංචාරකයන්ට විවේක ගැනිමට සහ සියලූම පහසුකම්වලින් සමන්විත වැසිකිලි පද්ධතියකින්ද සමන් විත වෙයි. සංචාරක අමාත්‍යාංශයේ සංචාරක නවෝදය සංකල්පය මත ඉදි කල මෙම සංචාරක පහසුකම් මධ්‍යස්ථානය හැටන් දුම්රිය ස්ථානය මඟින් නඩත්තු කටයුතු සිදු කල යුතුය. මෙවැනිම සංචාරක පහසුකම් මධ්‍යස්ථාන දෙකක් මේ වන විට නානුඔය සහ පට්ටිපොල යන දුම්රිය ස්ථානවල ඉදිකර ඇති අතර , ඉදිරියේදි පේරාදෙණිය දුම්රිය ස්ථානයේ මෙවැනිම මධ්‍යස්ථානයක් විවෘත කරන බව ප්‍රධාන අමාත්‍යයවරයා කියා සිටියේය. මෙම මධ්‍යස්ථානය විවෘත කරන අවස්ථාවේ ඩෙන්මාර්කයේ සිට පැමිණි විදේශ සංචාරක කාන්තාවන් දෙදෙනෙක්ද මෙම විවෘත කිරිමේ අවස්ථාවට එක් විම සුවිශේෂි සිද්ධියකි. ඡායාරූප - රංජිත් රාජපක්ෂ", "URL": "https://sinhala.adaderana.lk/news.php?nid=95182", "Category": null, "Parent URL": null}