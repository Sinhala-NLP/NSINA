{"Source": "Adaderana", "Timestamp": "April 9, 2016 11:14 am", "Headline": "පෑලියගොඩ වෙඩික්කරු මහියංගණයේදී මාට්ටු", "News Content": "පෑලියගොඩ ප්‍රදේශයේදී පුද්ගලයින් දෙදෙනෙකුට වෙඩි තබා තුවාල සිදු කිරීමේ සිද්ධිය සම්බන්ධයෙන් සැකකරුවෙකු මහියංගණය ප්‍රදේශයේදී අත්අඩංගුවට ගෙන තිබේ.පෑලියගොඩ පොලිස් ස්ථානයේ නිළධාරින් විසින් සිදු කළ විමර්ශනයකදී සැකකරු අත්අඩංගුවට ගත් බව පොලිසිය පැවසුවේය.අත්අඩංගුවට ගත් සැකකරුගෙන් සිදු කළ වැඩිදුර ප්‍රශ්න කිරිම්වලදි වෙඩි තැබීම සඳහා යොදාගත් ගිනි අවිය මහියංගණය, කෙසෙල්පොත, කලුබැද්ද උල්හිටිය ප්‍රදේශයේ වලදමා තිබියදී සොයාගෙන ඇත.සැකකරු පෑලියගොඩ, මීගමුව පාර ප්‍රදේශයේ පදිංචි අයෙකු බව සඳහන්ය.ඔහු කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 18 වන දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=59028", "Category": null, "Parent URL": null}