{"Source": "Adaderana", "Timestamp": "March 7, 2019 12:15 pm", "Headline": "අමෙරිකානු රජයට එරෙහිව හුවාවේ සමාගමෙන් නඩුවක්", "News Content": "හුවාවේ නිෂ්පාදන භාවිතය සීමා කරන ලෙස නියෝගයක් නිකුත් කිරීම හේතුවෙන් අමෙරිකානු රජයට එරෙහිව හුවාවේ සමාගම විසින් නඩු පවරා ඇත. ජාතික ආරක්ෂාව වෙනුවෙන් ගත් පියවරක් ලෙස හුවාවේ නිෂ්පාදන භාවිතය සීමා කිරීමට අමෙරිකාව තීරණය කර ඇති බව සඳහන්ය. තම නිෂ්පාදන මඟින් අමෙරිකාවේ ජාතික ආරක්ෂාව තර්ජනයට ලක්වන බවට වන කිසිදු සාක්ෂියක් ඉදිරිපත් කිරීමට අමෙරිකානු රජය අසමත් වී ඇති බව හුවාවේ සමාගම ප්‍රකාශ කර ඇත. එහෙත් මේ පිළිබඳ අමෙරිකානු රජය මේ වන තෙක් කිසිදු ප්‍රතිචාරයක් දක්වා නොමැති බව විදෙස් මාධ්‍ය වාර්තා කර ඇත.", "URL": "https://sinhala.adaderana.lk/news.php?nid=105640", "Category": null, "Parent URL": null}