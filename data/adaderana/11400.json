{"Source": "Adaderana", "Timestamp": "October 10, 2010 02:22 pm", "Headline": "මළ මිනියක කොටස් දේවාලයක් පිටුපස වළදමලා-වැරැදිකරුවන් ඇප මත නිදහස්", "News Content": "මිනිස් මළ සිරුරක කොටස් දේවාලයක් පිටුපස වළ දැමූ බවට චෝදනා මත මල් ශාලා හිමිකරුවෙකු සහ එහි සේවකයෙකු රුපියල් ලක්ෂයක ඇප මත මුදා හැර තිබේ. අධිකරණයට ලැබුණු නිර්ණාමික පැමිණිල්ලක් අනුව සිදු කළ පරීක්ෂණයක දී අත්අඩංගුවට ගත් සැකකරුවන් දෙදෙනාට ‍එරෙහිව මාතලේ අතිරේක දිසා විනිසුරු චතුරිකා ද සිල්වා මෙනවිය මෙම නියෝගය නිකුත් කළාය. අදාළ දේවාලය පිටුපස මළ සිරුරක් වළ දමා ඇති බවට අධිකරණය වෙත තොරතුරු දන්වා තිබුණි. ඒ පිළිබඳ සොයා බැලූ ‍පොලිසිය එම ස්ථානයේ තිබී මළ සිරුරු කොටස් සොයා ගත් අතර සැකකරුවන් වරද පිළිගැනීම හේතුවෙන් ඔවුන්ට මෙම දඬුවම හිමි ව තිබේ.", "URL": "https://sinhala.adaderana.lk/news.php?nid=11400", "Category": null, "Parent URL": null}