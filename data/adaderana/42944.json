{"Source": "Adaderana", "Timestamp": "May 3, 2014 09:11 am", "Headline": "සුදු හඳුන්තෙල් ප්‍රංශයට නොයයි", "News Content": "නීති විරෝධී ලෙස අපනයනය කිරීමට සුදානම් කර තිබු සුදු හඳුන් තෙල් තොගයක් ගුවන්තොටුපළ රේගුව විසින් සිය බාරයට ගෙන තිබේ. අද අළුයම මෙය සොයාගෙන ඇති බව රේගු මාධ්‍ය ප්‍රකාශක ලෙස්ලි ගාමිනී මහතා ප්‍රකාශ කළේය. මෙම සුදු හඳුන් තෙල් තොගයේ වටිනාකම රුපියල් කෝටියක් වන බවට ගණන්බලා තිබේ. ප්‍රංශයට අපනයනය කිරීම සඳහා සුදානම් කර තිබියදී මෙය සොයාගෙන ඇත. ගුවන්තොටුපළ, ගුවන්බඩු පර්යන්තයේ තිබී මෙම සුදු හදුන් තෙල් තොගය සොයා ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් කළේය.", "URL": "https://sinhala.adaderana.lk/news.php?nid=42944", "Category": null, "Parent URL": null}