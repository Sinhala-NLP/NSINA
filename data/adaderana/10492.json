{"Source": "Adaderana", "Timestamp": "August 28, 2010 04:01 pm", "Headline": "මහේල ජයවර්ධන එක්දින ලකුණු 9000 ක් පසුකරයි", "News Content": "තුන් කොන් ක්‍රිකට් තරඟාවලියේ ශ්‍රී ලංකාව හා ඉන්දියාව අතර අද පැවැත්වෙන අවසාන මහා තරගයේ දී මහේල ජයවර්ධන එක්දින තරගයක ලකුණු 9000 ක් පසුකිරීමට මීට ස්වල්ප මොහොතකට පෙර සමත්විය. ඉන්දියාවට එරෙහිව ඔහු ලැබූ ලකුණු 35 ක්(මේ වන විටත් නොදැවී)සමගින් එක්දින ලකුණු 9000 සීමාව පසු කරන්නට හැකිවී තිබේ. මේ අනුව මහේල ජයවර්ධන එක්දින ලකුණු 9000 සීමාව පසු කළ ශ්‍රී ලංකාවේ තෙවෙනි පිතිකරුවා බවට හිමිකම් කියයි. මීට පෙර ශ්‍රී ලංකා කණ්ඩායමේ සනත් ජයසූරිය ද,අරවින්දද සිල්වා ද එක්දින තරග ලකුණු 9000 ක සීමාව පසුකර තිබේ.", "URL": "https://sinhala.adaderana.lk/news.php?nid=10492", "Category": null, "Parent URL": null}