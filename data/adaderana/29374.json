{"Source": "Adaderana", "Timestamp": "November 21, 2012 12:58 pm", "Headline": "අභ්‍යාසලාභීන්ට 2013 ජනවාරි මසට පෙර ස්ථීර පත්වීම්", "News Content": "අභ්‍යාසලාභීන් ලෙස රාජ්‍ය සේවයට බඳවා ගත් සියලුම උපාධිධාරීන් 2013 ජනවාරි මසට පෙර ස්ථීර සේවයේ පිහිටුවන බව රාජ්‍ය පරිපාලන අමාත්‍ය ජෝන් සෙනෙවිරත්න මහතා පවසයි. මේවන විට දිවයින පුරා විවිධ රාජ්‍ය ආයතනවල අභයාසලාභීන් ලෙස උපාධිධාරීහු රැකියාවේ නිරත වෙති. ඔවුන්ට නිසි ලෙස රාජකාරී පැවරීමක් හෝ නිශ්චිත ආයතන ක්‍රියාපටිපාටියක් නොමැති බවට දිගින් දිගටම චෝදනා එල්ල විය. කෙසේ වෙතත් ඔවුන්‍ ගේ සේවය ස්ථීර කොට විධිමත් ලෙස රාජ්‍ය සේවයේ පිහිටුවීමට ක්‍රියාකරන බවට රාජ්‍ය පරිපාලන අමාත්‍යවරයා පෙන්වාදෙයි.", "URL": "https://sinhala.adaderana.lk/news.php?nid=29374", "Category": null, "Parent URL": null}