{"Source": "Adaderana", "Timestamp": "May 16, 2011 04:39 pm", "Headline": "සම්බුද්ධත්ව ජයන්තිය සැමරීමට මහනුවර එන ජනයාට විශේෂ ආරක්ෂාවක්", "News Content": "2600 වැනි ශ්‍රී සම්බුද්ධත්ව ජයන්තිය අභිමානවත්ව සැමරීම සඳහා මහනුවර නගරය වෙත පැමිණෙන ජනතාවට විශේෂ ආරක්ෂාවක් ලබා දීමට පොලිසිය කටයුතු යොදා තිබේ. ලෝක උරුම නගරයක් වන මහනුවර නගරයෙහි ප්‍රදර්ශනය කෙරෙන තොරණ් සහ පහන් කූඩු නැරඹීම සඳහා විශාල ජනතාවක් පැමිණෙනු ඇති බව පොලිසිය පවසයි. මේ වන විටත් මහනුවර නගරය අලෝකමත් කිරීම සඳහා අවශ්‍ය සියලු කටයුතු සූදානම් කරමින් පවති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=16140", "Category": null, "Parent URL": null}