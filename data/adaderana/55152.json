{"Source": "Adaderana", "Timestamp": "November 17, 2015 04:03 pm", "Headline": "ජොන්සන් පිටියට සමුදෙයි", "News Content": "ඕස්ටේ‍්‍රලියාවෙන් බිහිවූ දක්ෂ වමත් වේගපන්දු යවන්නෙකු වන මිචෙල් ජොන්සන් ජාත්‍යන්තර ක‍්‍රිකට් පිටියෙන් සමුගැනීමට තීරණය කර තිබේ.‍ෙම් දිනවල ඕස්ටේ‍්‍රලියාවේ පර්ත් ක‍්‍රීඩාංගණයේ පැවැත්වෙන නවසීලන්තයට එරෙහි ටෙස්ට් තරගය ඔහුගේ අවසන් ජාත්‍යන්තර තරගයයි.ඕස්ටේ‍්‍රලියාව වෙනුවෙන් තමන් දැක්වූ දස්කම් පිළිබඳව අතිශය සතුටුවන බවත්, නිරන්තරයෙන් තමාට ශක්තියක් වූ පවුලේ සාමාජිකයන් වෙනුවෙන් ඉදිරියේදී කාලය කැප කරන බවත්, ඔහු කියයි.මේ වන විට 34 වන වියේ පසුවන මිචෙල් ජොන්සන් ටෙස්ට් තරග 73ට, එක්දින තරග 153ට, විස්සයි 20 තරග 30ට ඕස්ටේ‍්‍රලියාව වෙනුවෙන් සහභාගී වී ඇත. 2013 වසරේ අළුබඳුන ක‍්‍රිකට් ශූරතාව 5ට 0ක් ලෙස ඕස්ටේ‍්‍රලියාවට ජය ගැනීමට ජොන්සන් කැපී පෙනෙන මෙහෙයක් ඉටු කරන ලදී.එහිදී තරග 05 ක් තුළ ඔහු බිඳ හෙළු කඩුලු සංඛ්‍යාව 37කි. 2009 සහ 2014 යන වර්ෂවල ජාත්‍යන්තර ක‍්‍රිකට් කවුන්සලයේ වාර්ෂික සම්මාන උළෙලේදී වසරේ ක‍්‍රිකට් ක‍්‍රීඩකයා ලෙස මිචෙල් ජොන්සන් සම්මානයෙන් පිදුම් ලැබීය.", "URL": "https://sinhala.adaderana.lk/news.php?nid=55152", "Category": null, "Parent URL": null}