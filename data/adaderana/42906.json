{"Source": "Adaderana", "Timestamp": "May 1, 2014 10:43 am", "Headline": "දේපළ සොරෙක් තලාතුඔයෙන් අල්ලයි", "News Content": "විදුලි උපකරණ ඇතුළු භාණ්ඩ සොරාගත් පුද්ගලයෙකු මහනුවර තලාතුඔය ප්‍රදේශයේ දී අත්අඩංගුවට ගෙන තිබේ. අදාළ පුද්ගලයා රාජ්‍ය ආයතන වෙළඳසැල් හා නිවාස වල දොරගුළු කඩා ඇතුළු වී භාණ්ඩ සොරාගෙන ඇති බව සඳහන්ය. සැකකරු 28 හැවිරිදි තලාතුඔය, ගුරුදෙණිය ප්‍රදේශයේ පදිංචි පුද්ගලයෙකු වන අතර පෑස්සුම්කරුවෙකු ලෙස සේවයේ නිරතව ඇත. අත්අඩංගුවට ගන්නා අවස්ථාවේ සැකකරු සතුව තිබු ලක්ෂ 07ක පමණ වටිනාකමින් යුත් පරිගණක තුනක්, ඩිජිටල් කැමරා 07ක් සහ නවීන වර්ගයේ ජංගම දුරකථන 08ක් පොලිස් භාරයට ගෙන ඇති බව සඳහන්ය. සිද්ධිය සම්බන්ධයෙන් තලාතුඔය පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42906", "Category": null, "Parent URL": null}