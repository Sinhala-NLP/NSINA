{"Source": "Adaderana", "Timestamp": "November 8, 2010 01:45 pm", "Headline": "ඔබාමා ඉන්දීය අගමැති හමුවෙයි", "News Content": "ඉන්දීය සංචාරයක නිරතව සිටින අමෙරිකානු ජනාධිපති බරැක් ඔබාමා ඉන්දීය අග්‍රාමාත්‍ය මන්මෝහන් සිං හමුවී තිබේ. බරැක් ඔබාමා දිල්ලි නුවරදී ඊයේ(07) රාත්‍රීයේ ඉන්දීය අග්‍රාමාත්‍යවරයා හමුවී ඇති බව විදෙස් වාර්තා පවසයි. දෙරට අතර අමෙරිකානු ඩොලර් බිලියන 10ක වෙළඳ ගිවිසුමකට අවතීර්ණ වීමට ද බරැක් ඔබාමා කටයුතු කර ඇත. ඉන්දීය අග්‍රාමාත්‍යවරයා සමග පැවති සාකච්ඡාවලදී කලාපීය ත්‍රස්තවාදය මැඩපැවැත්වීම සම්බන්ධයෙන් වැඩි අවධානයක් යොමුකර ඇතැයි සඳහන්ය. විශේෂයෙන්ම පකිස්ථානයේ වත්මන් දේශපාලන තත්ත්වය සම්බන්ධයෙන් ද එහිදි සාකච්ඡා වී ඇති අතර ත්‍රස්තවාදය මැඩපැවැත්වීම සඳහා කලාපීය බලවතෙකු වශයෙන් ඉන්දියාවේ මැදිහත් වීමේ වැදගත්කම ද බරැක් ඔබාමා එහිදි අවධාරණය කර තිබේ.", "URL": "https://sinhala.adaderana.lk/news.php?nid=12013", "Category": null, "Parent URL": null}