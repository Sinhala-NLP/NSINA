{"Source": "Adaderana", "Timestamp": "August 23, 2018 04:48 pm", "Headline": "රෝන් බේර ගන්න සුදු පැහැති ආවරණයක් ", "News Content": "ගෝලීය උණුසුම ඉහළ යාමෙන් රෝන් ග්ලැසියරය දියවීම වැළැක්වීම සඳහා ඊට සුදු පැහැති ආවරණයක් යෙදීමට පියවර ගෙන තිබේ. එමඟින් ග්ලැසියරයට පතිත වන හිරු එළිය වෙනත් දිශාවකට යොමු කෙරෙන බව සඳහන් වෙයි. ස්විට්සර්ලන්තයේ ඇල්ප්ස් කඳුකර ප්‍රදේශයේ පිහිටි රෝන් ග්ලැසියරය මින් වසර දහසකට පමණ පෙරදී යුරෝපයේ විශාලතම ග්ලැසියරයයි. නමුත් ගෝලීය උෂ්ණත්වය ඉහළ යාමෙන් දියවී යාමට ලක්වූ එය මේ වන විට ස්විට්සර්ලන්තයේ පස්වන විශාලතම ග්ලැසිරය බවට පත්ව තිබේ. පසුගිය සියවස තුළදී රෝන් ග්ලැසියරයේ ප්‍රමාණය මීටර් 1400කින් අඩුවී ඇති බවයි වාර්තා වෙයි. මේ හේතුවෙන් ග්ලැසිරයේ ආරක්ෂාව සඳහා සුදු පැහැති ආවරණයක් යෙදීමට බලධාරීන් පියවර ගෙන තිබේ. සෙන්ටිමීටර් දෙකක් ඝනකමැති මෙම ආවරණය මඟින් හිරු එළිය වෙනත් දිශාවකට යොමුකෙරෙන බවත් සඳහන් වෙයි. එමෙන්ම ආවරණය සඳහා විශාල පිරිවැයක් දැරීමට සිදුව ඇති බවත් සඳහන් වෙයි.", "URL": "https://sinhala.adaderana.lk/news.php?nid=94903", "Category": null, "Parent URL": null}