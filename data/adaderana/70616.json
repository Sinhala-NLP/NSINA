{"Source": "Adaderana", "Timestamp": "March 9, 2017 09:48 am", "Headline": "පොලිස් විශේෂ කාර්ය බලකායේ නිලධාරීන්ට  උසස්වීම්", "News Content": "පොලිස් විශේෂ කාර්ය බලකායේ පොලිස් කොස්තාපල්වරුන් සහ කොස්තාපල්වරියන් පිරිසකට උසස්වීම් ලබාදී තිබේ. පොලිස් මාධ්‍ය ප්‍රකාශක කාර්යාලය සඳහන් කළේ පොලිස් කොස්තාපල්වරුන් 343 දෙනෙකුට සහ පොලිස් කොස්තාපල්වරියන් 06 දෙනෙකුට උසස්වීම් ලබාදී ඇති බවය. ඒ අනුව ඔවුන් පෙබරවාරි මස 06 වන දින සිට බලපැවැත්වෙන පරිදි පොලිස් සැරයන් තනතුර දක්වා උසස් කර තිබේ. පොලිස්පතිවරයාගේ නියෝගයකට අනුව ජ්‍යෙෂ්ඨත්වය සහ කුසලතාවය මත පදනම්ව මෙම උසස්වීම් ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=70616", "Category": null, "Parent URL": null}