{"Source": "Adaderana", "Timestamp": "June 22, 2018 06:09 pm", "Headline": "ඒකාබද්ධ කණ්ඩායම් රැස්වීමට 16 කණ්ඩායමට ආරාධනා කළ බවට සිදු කළ ප්‍රකාශය වැරදියි", "News Content": "ඒකාබද්ධ විපක්ෂය විසින් කණ්ඩායම් රැස්වීම සඳහා ශ්‍රී ලංකා නිදහස් පක්ෂයේ 16 කණ්ඩායමට ආරාධනා කර ඇති බවට සිදු කළ ප්‍රකාශය අසත්‍යක් බව ඒකාබද්ධ විපක්ෂය නියෝජනය කරන පාර්ලිමේන්තු මන්ත්‍රී කංචන විජේසේකර මහතා පවසයි. අද (22) පැවති මාධ්‍ය හමුවකට එක් වෙමින් ඔහු මේ බව ප්‍රකාශ කළේය. වෙනත් කණ්ඩායමක් නියෝජනය කරමින් ඔවුන්ගේ කණ්ඩායම් රැස්වීම් සඳහා සහභාගී නොවන ඕනෑම පුද්ගලයෙකුට ඒකාබද්ධ විපක්ෂයේ කණ්ඩායම් රැස්වීමට සහභාගී විය හැකි බවට පසුගිය අඟහරුවාදා දින පැවති ඒකාබද්ධ විපක්ෂයේ කණ්ඩායම් රැස්වීමේදී තීරණය කළ බව පාර්ලිමේන්තු මන්ත්‍රී කංචන විජේසේකර මහතා පැවසීය. ඕනෑම පාර්ශවයක් සමඟ එකඟතාවයකට පැමිණීමේ හැකියාව තිබෙන බවද පාර්ලිමේන්තු මන්ත්‍රී කාංචන විජේසේකර මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=91332", "Category": null, "Parent URL": null}