{"Source": "Adaderana", "Timestamp": "May 8, 2013 03:24 pm", "Headline": "දකුණේ මුහුද අවදානම්", "News Content": "හම්බන්තොට සිට කිලෝ මීටර් 800 ක් පමණ නැගෙනහිර මුහුදේ අවපීඩන තත්ත්වයක් වර්ධනයවී ඇති බව කාලගුණ විද්‍යා දෙපාර්තමේන්තුව පවසයි. එබැවින් හම්බන්තොට සිට කිලෝ මීටර් 300 ට එහා මුහුදේ ධීවර කටයුතුවල නිරත නොවන ලෙස කාර්යයේ නියුතු කාලගුණ විද්‍යාඥ අනූෂා වර්ණසූරිය කියා සිටියි. මුහුද ආශ්‍රිත තද සුළං හා අධික වැසි සහිත තත්ත්වයක් වර්ධනය විය හැකි බවද, එබැවින් ධීවර හා නාවික කටයුතුවල යෙදෙන පිරිස් සැලකිලිමත් විය යුතු බව ඇය අද දෙරණට සඳහන් කළාය.", "URL": "https://sinhala.adaderana.lk/news.php?nid=33917", "Category": null, "Parent URL": null}