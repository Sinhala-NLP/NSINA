{"Source": "Adaderana", "Timestamp": "October 22, 2015 12:27 pm", "Headline": "අච්චුවේලි OIC අල්ලස නොගනියි", "News Content": "අච්චුවේලි පොලීසියේ ස්ථානාධිපතිවරයාට අල්ලස් ලබාදීමට උත්සාහ කළ පුද්ගලයෙකු අත්අඩංගුවට ගෙන තිබේ.බලපත්‍ර නොමැතිව ගවයින් ප්‍රවාහනය කිරීමේ චෝදනාව මත සැකකරුට එරෙහිව මීට පෙර අධිකරණය හමුවේ නඩු පවරා තිබූ බව සඳහන්ය.අදාළ ගවයින් ප්‍රවාහනය කිරීම සඳහා යොදාගත් ලොරි රථය නිදහස් කර ගැනීම සඳහා සැකකරු අච්චුවේලි පොලිස් ස්ථානාධිපතිවරයාට රුපියල් 6000ක අල්ලස් මුදලක් ලබාදීමට ඔහු උත්සාහ කර ඇති බව පොලීසිය සඳහන් කළේය. ඒ අනුව එහිදී සැකකරු අත්අඩංගුවට ගෙන ඇත.ඔහු අද මල්ලාකම් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=54604", "Category": null, "Parent URL": null}