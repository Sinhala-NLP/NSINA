{"Source": "Adaderana", "Timestamp": "August 21, 2018 10:31 pm", "Headline": "ජලජිවි වගාවෙන් ලංකාවේ අයවැය පරතරය නැති කරන්න පුළුවන්", "News Content": "දැනට සැලසුම් කර ඇති පරිදි ජලජිවි වගාව මහ පරිමාණ ව්‍යාපෘති ලෙස ආරම්භ කිරීම මගින් උපයන විදේශ විනිමයෙන් පමණක් ලංකාවේ අයවැය පරතරය නැති කල හැකි බව ධිවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබද රාජ්‍ය අමාත්‍ය දිලිප් වෙදආරච්චි මැතිතුමා සදහන් කළේය . රාජ්‍ය අමාත්‍යතුමා පැවසුවේ ආයෝජකයින් කොතෙකුත් ඉදිරිපත් වුවත් මේ සදහා ඇති එකම බාධාව ජලජිවි වගාව වෙනුවෙන් ඉඩම් ලබාගැනීම බවය. සියයට සියයක් පරිසර හිතකාමී ලෙස ලෝකයේ දියුණුම තාක්‍ෂණය යොදාගනිමින් ජලජිවි වගාව මහා පරිමාන ධන උත්පාදන ව්‍යාපෘති ලෙස ආරම්භ කිරීමට අවශ්‍ය සියලු කටයුතු ජාතික ජලජිවි වගා සංවර්ධන අධිකාරියේ පුර්ණ අධික්‍ෂණය යටතේ සිදු කිරීම සැලසුම බවත් රාජ්‍ය අමාත්‍ය දිලිප් වෙදආරච්චි මැතිතුමා සදහන් කළේය . දැනටමත් විදේශ ආයෝජකයින් රැසක් ජලජිවි වගාවේ ආයෝජනය කිරීමට ඉදිරිපත් වී සිටිති . ජලජිවි වගාව සදහා වඩාත් සුදුසු ඉඩම් රැසක් මේ වන විටත් ජාතික ජලජිවි වගා සංවර්ධන අධිකාරිය විසින් සිදු කල අධ්‍යන මගින් හදුනාගෙන ඇති අතර එම ඉඩම් නිදහස් කරගැනීම පිලිබදව ජාතික ජලජිවි වගා සංවර්ධන අධිකාරියේදී ඊයේ [ 20 ] පස්වරුවේ පැවති සාකච්ජාවකදී ධිවර හා ජලජ සම්පත් සංවර්ධන සහ ග්‍රාමීය ආර්ථිකය පිළිබද රාජ්‍ය අමාත්‍ය දිලිප් වෙදආරච්චි මැතිතුමා මේ බව සදහන් කළේය .", "URL": "https://sinhala.adaderana.lk/news.php?nid=94796", "Category": null, "Parent URL": null}