{"Source": "Adaderana", "Timestamp": "February 19, 2014 01:11 pm", "Headline": "තවත් වල්ලපට්ට ජාවාරමක් හෙළිවෙයි", "News Content": "අරණායක, හත්ගම්පල ප්‍රදේශයේ සිදුකරගෙන ගිය මහා පරිමාන වල්ලපට්ටා ජාවාරමක තොරතුරු අනාවරණය කරගෙන තිබේ. ඒ අනුව වල්ලපට්ටා ශාක කොටස් ළඟ තබාගෙන සිටි පුද්ගලයින් දෙදෙනෙකු පොලිස් වි‍ශේෂ කාර්ය බලකායේ ගෝනහේන කඳවුරේ නිලධාරීන් විසින් අත්අඩංගුවට ගෙන ඇති බව එම බලකාය සඳහන් කළේය. අත්අඩංගුවට ගන්නා අවස්ථාවේ දී ඔවුන් සතුව තිබී කිලෝග්‍රෑම් 30ක් සොයාගෙන ඇති අතර ඒවායේ වටිනාකම රුපියල් හාරලක්ෂ පනස් දහසක් (450,000)පමණ වන බව පොලිස් වි‍ශේෂ කාර්ය බලකාය සඳහන් පැවසුවේය. අත්අඩංගුවට ගත් සැකකරුවන් වැඩිදුර විමර්ශන සඳහා අරණායක පොලිස් ස්ථානය වෙත බාර දී තිබේ.", "URL": "https://sinhala.adaderana.lk/news.php?nid=41227", "Category": null, "Parent URL": null}