{"Source": "Adaderana", "Timestamp": "June 21, 2014 07:50 am", "Headline": "ලිංගාශ්‍රිත රෝගවල වැඩිවීමක්", "News Content": "මෙරට ජනතාව තුළ ලිංග ආශ්‍රිත රෝග ව්‍යාප්තවීමේ වර්ධනයක් පවතින බව ජාතික ලිංග ආශ්‍රිත රෝග හා එච්.අයි.වී ඒඩ්ස් මර්දන ව්‍යාපාරය පවසයි. එම ව්‍යාපාරයේ අධ්‍යක්ෂ වෛද්‍ය සිසිර ලියනගේ මහතා පවසන්නේ සිපිලීස් නැමැති රෝග තත්ත්වය ඒ අතරින් බහුලව දක්නට ලැබෙන බවයි. ගැබිණි මව්වරුන්ගේ රුධිර පරීක්ෂණ වලදී මෙම තත්ත්වය අනාවරණය වී තිබේ. පසුගිය වසර වලට සාපේක්ෂව 2013 වසරේදී සිපිලීස් රෝගය වැලඳුණු ගැබිණි මව්වරුන් සංඛ්‍යාව දෙගුණයක් වී ඇති බව වෛද්‍ය සිසිර ලියනගේ මහතා ප්‍රකාශ කළේය. මෙම තත්ත්වය හේතුවෙන් සියළු ගැබිණි මව්වරුන් ලිංගආශ්‍රිත රෝග පරීක්ෂාවට යොමු කිරීම සදහා විශේෂ වැඩපිළිවෙළක් ක්‍රියාත්මක කර ඇති බව ඔහු වැඩිදුරයත් සඳහන් කළේය.", "URL": "https://sinhala.adaderana.lk/news.php?nid=44120", "Category": null, "Parent URL": null}