{"Source": "Adaderana", "Timestamp": "September 30, 2014 12:00 pm", "Headline": " ඉන්දීය ධීවරයින් 16 ක් දැලේ", "News Content": "යාපනය,කරෙයිනගර් මුහුදු සීමාවේ අනවසරයෙන් මසුන් ඇල්ලූ ඉන්දීය ධිවරයින් 16 දෙනෙකු අද(30)අළුයම උතුරු නාවික හමුදා නිළධාරීන් විසින් අත්අඩංගුවට ගෙන තිබේ. දකුණු ඉන්දියාවේ කෝට්ටෛයිපටිනම් ප‍්‍රදේශයේ සිට ට්‍රෝලර් යාත‍්‍රා හතරකින් පැමිණ උතුරු මුහුදු සීමාවේ අනවසරයෙන් මසුන් ඇල්ලූ පිරිසක් එලෙස අත්අඩංගුවට ගත් බව යාපනය ධීවර පරීක්ෂක කාර්යාල නියෝජ්‍ය අධ්‍යක්ෂ නඩරාජා ගනේෂමූර්ති මහතා පවසයි. අත්අඩංගුවට ගත් ධීවරයින් අද(30)කයිට්ස් අධිකරණය වෙත ඉදිරිපත් කිරීමට නියමිත බැව් යාපනය දිස්ති‍්‍රක් ධීවර පරීක්ෂක කාර්යාල නිළධාරීන් සඳහන් කරයි. සිද්ධිය සමිබන්ධයෙන් යාපනය දිස්ති‍්‍රක් ධීවර පරීක්ෂක කාර්යාලය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=46413", "Category": null, "Parent URL": null}