{"Source": "Adaderana", "Timestamp": "May 31, 2011 07:15 am", "Headline": " රනිල්, ක්‍රිෂ්ණා හමුවෙලා", "News Content": "ඉන්දියාවේ නිල සංචාරයක නිරත වී සිටින විපක්ෂ නායක රනිල් වික්‍රමසිංහ මහතා එරට විදේශ කටයුතු අමාත්‍ය එස්.එම් ක්‍රිෂ්ණා මහතා හමු වී තිබේ. ඊයේ ඉන්දියාවේ නවදිල්ලි නුවර දී මෙම හමුව සිදු වී ඇති බව ඉන්දීය මාධ්‍ය වාර්තා කරයි.. මෙහි දී ශ්‍රී ලංකාවේ දේශපාලන සංවර්ධනය පිළිබඳව දෙදෙනා අතර සාකච්ඡාවක් පැවැති බව සඳහන් වේ. ඊට අමතරව එක්සත් ජාතීන්ගේ මහලේකම්වරයා පත් කළ කමිටුව විසින් ශ්‍රී ලංකාව සම්බන්ධයෙන් නිකුත් කළ වාර්තාව පිළීබදව ද දීර්ඝ වශයෙන් ඉන්දීය විදේශ කටයුතු අමාත්‍යවරයා සමඟ රනිල් වික්‍රමසිංහ මහතා සාකච්ඡා කර ඇති බව ඉන්දීය මාධ්‍ය වාර්තා කරයි. ඉන්දීය රජයේ ආරාධනයකට අනුව ඉන්දියාවේ නිල සංචාරයක නිරත වන විපක්ෂ නායක රනිල් වික්‍රමසිංහ මහතා ඉන්දීය අග්‍රාමාත්‍ය මන් මෝහන් සිං මහතා ඇතුළු තවත් ප්‍රධාන පෙළේ නායකයින් රැසක් හමු වීමට නියමිතය.", "URL": "https://sinhala.adaderana.lk/news.php?nid=16426", "Category": null, "Parent URL": null}