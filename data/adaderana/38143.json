{"Source": "Adaderana", "Timestamp": "October 15, 2013 06:47 am", "Headline": "සහෝදරියට අයත් රන් භාණ්ඩ උස්සලා", "News Content": "තම සහෝදරියට අයත් රන් භාණ්ඩ සොරා ගෙන ගිය බව කියන තරුණයෙකු අත්අඩංගුවට ගෙන ඇති බව දංකොටුව පොලීසිය කියයි. තමන්ට අයත් රුපියල් 74,500 ක් වටිනා රන් ආභරණ නිවසේ අල්මාරියක තිබියදී අතුරුදහන්වී ඇති බව දංකෙටුව පොලිස් වසමේ දික්වෙල පාර ,යෝගියාන පදිංචි තොම්මගේ නිම්මි මනීෂා ජෑන්ස් (22) යන අය පොලීසියට පැමිණිලි කරමින් පවසා ඇත. පැමිණිලිකාරිය විසින් කරන ලද පැමිණිල්ලෙන් අනතුරුව ඇයගෙන් ලද තවත් තොරතුරු අනුව පොලීසිය විසින් පරීක්ෂණ ආරම්භ කර ඇත. ඒ අනුව පැමිණිලිකාරියගේම සහෝදරයා අත්අඩංගුවට ගෙන ප්‍රශ්ණ කිරීමේදී සොරා ගෙන තිබු රන් ආභරණ වලින් කොටසක් සොයා ගන්නට පොලීසිය සමත්වී ඇති බව අද දෙරණ වාර්තාකරු පවසයි. සැකකරු මාරවිල දිසා අධිකරණය වෙත ඉදිරිපත් කිරීමට නියමිතය. දංකොටුව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=38143", "Category": null, "Parent URL": null}