{"Source": "Adaderana", "Timestamp": "December 28, 2012 12:47 pm", "Headline": "මේක ක්‍රමන්ත්‍රණයක්", "News Content": "අගවිනිසුරු ආචාර්ය ශිරාණි බණ්ඩාරනායක මහත්මියගේ ක්‍රියාකලාපයෙන් අධිකරණය සම්බන්ධයෙන් ජනතාව තුළ තිබු විශ්වාසය බිඳ වැටී ඇතැයි දේශප්‍රේමී භික්ෂු පෙරමුණේ ලේකම් බෙංගමුවේ නාලක හිමියෝ පවසති. මෙය වූ කලී කිසියම් කුමන්ත්‍රණයක ප්‍රතිඵලයක් බව උන්වහන්සේ සඳහන් කරයි. අගවිනිසුරුවරිය ද ඊට හවුල් වී ඇතැයි උන්වහන්සේ පෙන්වාදෙයි. ඇතැම් පිරිස් මෙම ගැටලුව ජාත්‍යන්තරයට ගෙන යා යුතු බව පවසන බවද එසේ කළහොත් එය ‍සිදුකරන්නේ දේශද්‍රෝහි පිරිසක් විසින් බවද බෙංගමුවේ නාලක හිමියෝ පවසති. අගවිනිසුරුවරිය ගෝල්ඩන් කී නඩු ඇසීමේ විනිසුරු මඩුල්ලේ සිටීම සාධාරණ නැති බවද උන්වහන්සේ කොළඹදී අද (28) පෙරවරුවේ පැවැති මාධ්‍ය හමුවකදී වැඩිදුරටත් අවධාරණය කරන ලදී.", "URL": "https://sinhala.adaderana.lk/news.php?nid=30313", "Category": null, "Parent URL": null}