{"Source": "Adaderana", "Timestamp": "December 3, 2016 08:24 am", "Headline": "පොලිස්පතිට කතා කළ සර් රටට හෙළි කළ යුතුයි", "News Content": "පොලිස්පති පූජිත් ජයසුන්දර මහතා පසුගියදා රත්නපුර ප්‍රදේශයේ පැවැති උත්සවයක් අතරතුර සිදු කළ දුරකථන සංවාඳය ඔස්සේ උපදෙස් ලබාදුන් පුද්ගලයා රටට හෙළි කළ යුතු බව අනුර කුමාර දිසානායක මන්ත්‍රීවරයා පවසයි.ඔහු පවසන්නේ පොලිස්පතිවරයා මේ සම්බන්ධයෙන් පැහැදිලි ප්‍රකාශයක් සිදු කළ යුතුව ඇති බවයි.පොලිස්පතිවරයාගේ මෙම ක්‍රියාකලාපය පිළිබඳ අදාළ බලධාරීන් පරීක්ෂණයක් සිදු කළ යුතු බව ද හෙතම පවසයි.ඊයේ(02) පාර්ලිමේන්තුවේදී අනුර කුමාර දිසානායක මන්ත්‍රීවරයා මේ බව කියා සිටියේය.", "URL": "https://sinhala.adaderana.lk/news.php?nid=66664", "Category": null, "Parent URL": null}