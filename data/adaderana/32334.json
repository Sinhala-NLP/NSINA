{"Source": "Adaderana", "Timestamp": "March 12, 2013 09:29 am", "Headline": "ගංජා තොගයක් සමග අයෙක් මාට්ටු", "News Content": "ලුණුගම්වෙහෙර, බෙරලිහෙල ප්‍රදේශයේ දී ගංජා තොගයක් ළඟ තබාගෙන සිටි පුද්ගලයෙකු අත්අඩංගුවට ගෙන තිබේ. ලුණුගම්වෙහෙර පොලීසියේ නිලධාරීන් කණ්ඩායමක් විසින් සිදුකළ සෝදිසි මෙහෙයුමක දී සැකකරු අත්අඩංගුවට ගෙන ඇති බව සඳහන්ය. සැකකරු සතුව තිබී වියළි ගංජා කිලෝග්‍රෑම් 22 ග්‍රෑම් 860ක් පොලීසිය සිය භාරයට ගෙන තිබේ. සැකකරු අද (12) තිස්සමහාරාම මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32334", "Category": null, "Parent URL": null}