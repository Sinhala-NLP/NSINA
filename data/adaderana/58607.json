{"Source": "Adaderana", "Timestamp": "March 25, 2016 11:39 am", "Headline": "යොවුන් පුරය 30දා සීගිරියෙන් ඇරඹෙයි", "News Content": "තරුණ තරුණියන් උදෙසා ජාතික තරුණ සේවා සභාව සංවිධානය කරන යොවුන් පුරය වැඩසටහන ලබන 30 වනදා ආරම්භවීමට නියමිතව තිබේ.සීගිරිය ගුවන් හමුදා කඳවුරු පරිශ්‍රයේදී තරුණ තරුණියන් 5000 කගේ සහභාගිත්වයෙන් එම වැඩසටහන පැවැත්විමට නියමිත බව ජාතික තරුණ සේවා සභාව සදහන් කළේය.මෙමගින් තරුණ තරුණියන්ගේ විනය, පෞරුෂය, නායකත්ව ගුණාංග මෙන්ම අධ්‍යාපනික ගුණාංග වර්ධනය කර ගැනීමට හැකිවනු ඇති බව තරුණ සේවා සභාවේ සභිපති ඩබ්ලිව්.ජි.එස් එරන්දික මහතා පවසයි.එම වැඩසටහන අප්‍රේල් මස 03 වනදා දක්වා පැවැත්වීමට නියමිත අතර විදේශ තරුණ තරුණියන් 120 දෙනෙකු ද ඊට සහභාගී වන ඇති බව වාර්තා වෙයි.", "URL": "https://sinhala.adaderana.lk/news.php?nid=58607", "Category": null, "Parent URL": null}