{"Source": "Adaderana", "Timestamp": "May 4, 2010 04:30 pm", "Headline": "වෙඩි පහරට ලක්වූ ස්ථානාධිපති මියයයි", "News Content": "වෙඩි ප්‍රහාරයකට ලක්වීමෙන් රෝහල් ගත කළ මැදිරිගිරිය ඇටඹඔය පොලිසි මුරපොළ භාර ස්ථානාධිපතිවරයා ජිවිතක්ෂයට පත්ව තිබේ. ප්‍රතිකාර ලබමින් සිටියදී මොහු ජිවිතක්ෂයට පත්වු බව පො‍ළොන්නරුව රෝහල් පොලිසිය සඳහන් කළේය. වෙඩි ප්‍රහාරයට ලක්වු අනෙක් සිවිල් ආරක්ෂක නිලධාරියා තවදුරටත් ‍පොලොන්නරුව රෝහලේ ප්‍රතිකාර ලබමින් සිටින බව රෝහල් පොලිසිය වැඩිදුරටත් ප්‍රකාශ කළේය. ඊයේ පස්වරුවේ මෙම පොලිස් මුරපොලට අනුයුක්තව සේවය කළ සිවිල් ආරක්ෂක නිලධාරියෙකු තැබු වෙඩි ප්‍රහාරයකින් පොලිස් ස්ථානාධිපතිවරයා සහ සිවිල් ආරක්ෂක නිලධාරියා බරපතල ලෙස තුවාල ලැබු බව පොලිස් මාධ්‍ය ප්‍රකාශකවරයා පවසයි. වෙඩි තැබීමේ සිද්ධියට අදාළ සිවිල් ආරක්ෂක නිලධාරියා සහ ඔහුගේ සහෝදරයෙකු මේ වන විට අත්අඩංගුවට ගෙන රක්ෂිත බන්ධනාගාර ගත කර ඇති බව මැදිරිගිරිය පොලිසිය සඳහන් කළේය.", "URL": "https://sinhala.adaderana.lk/news.php?nid=8181", "Category": null, "Parent URL": null}