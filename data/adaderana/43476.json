{"Source": "Adaderana", "Timestamp": "May 26, 2014 09:10 am", "Headline": "වව්නියාවේදී ආරක්ෂක අංශ නිලධාරීන්ට බඹර ප්‍රහාරයක් ", "News Content": "වව්නියාව, කැලැබුගස්වැව ප්‍රදේශයේ දි පොලිස් නිලධාරින් , යුද හමුදා නිලධාරින් සහ සිවිල් වැසියන් පිරිසකට බඹර ප්‍රහාරයක් එල්ල වී තිබේ. උත්සව අවස්ථාවක ආරක්ෂාව සඳහා පොලිසිය සහ යුද හමුදාව යොදා සිටියදී මෙම බඹර ප්‍රහාරයට ලක්ව ඇති බව සඳහන් වෙයි. පොලිස් නිලධාරින් 08 දෙනෙකු, යුද හමුදා නිලධාරින් 04 දෙනෙකු සහ සිවිල් වැසියන් 15 දෙනෙකු බඹර ප්‍රහාරයට ලක්ව ඇති අතර ඔවුන් වව්නියාව රෝහලේ ප්‍රතිකාර ලබන බව පොලිසිය පැවසුවේය. සිද්ධිය සම්බන්ධයෙන් වව්නියාව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43476", "Category": null, "Parent URL": null}