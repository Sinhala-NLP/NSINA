{"Source": "Adaderana", "Timestamp": "October 26, 2018 09:51 am", "Headline": "විදෙස් රටක හදපු ගිනි අවියක් සමඟ පුද්ගලයෙක් මාට්ටු", "News Content": "කොස්ගොඩ දූවමෝදර ප්‍රදේශයේ නිවසක තිබී විදෙස් රටක නිෂ්පාදිත ගිනි අවියක් සමඟ සැකකරුවෙකු පොලීසිය විසින් අත්අඩංගුවට ගෙන තිබේ. හෙරොයින් වර්ගයේ මත්කුඩු ඇති බවට කොස්ගොඩ පොලිසිය ලද තොරතුරක් මත ඊයේ(25) රාත්‍රියේ කොස්ගොඩ දූවමෝදර ප්‍රදේශයේ පිහිටි මෙම නිවස පරීක්ෂාවට ලක් කර තිබේ. පොලිස් නිලධාරින් විසින් නිවස පරීක්ෂා කළ අවස්ථාවේදී නිවසේ ඇදක මෙට්ටය යට සඟවා තිබූ මෙම ගිනිඅවිය සහ ජීව උණ්ඩ දෙකක් සොයා ගෙන තිබුණි. පොලීසිය පැවසුවේ මෙම ගිනි අවිය විදේශ රටක නිෂ්පාදිත බෝර 12 වර්ගයේ ගිනි අවියක් වන බවයි. කොස්ගොඩ පොලීසිය මඟින් සේ සම්බන්ධව වැඩිදුර පරීක්ෂණ පවත්වන අතර අත්අඩංගුවට පත් නිවෙස් හිමියා බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=98248", "Category": null, "Parent URL": null}