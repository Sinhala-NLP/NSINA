{"Source": "Adaderana", "Timestamp": "October 30, 2017 12:24 pm", "Headline": "  ඔළුවට ගලකින් ගහලා 41 හැවිරිදි පුද්ගලයා මරලා", "News Content": "කහටගස්දිගිලිය - පොළ භූමිය ප්‍රදේශයේදී පහරදී පුද්ගලයෙකු ඝාතනය කර තිබේ. පොලීසිය පැවසුවේ දෙදෙනෙකු අතර ඇති වූ ආරවුලක් දුරදිග යාමෙන් මෙම ඝාතනය සිදුව ඇති බවයි. එහිදී එක් පුද්ගලයෙකු විසින් අනෙක් පුද්ගලයාගේ හිසට ගලකින් පහරදී ඇති අතර පහරකෑමෙන් බරපතළ තුවාල ලැබූ පුද්ගලයා කහටගස්දිගිලිය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ නොච්චිකුලම් ප්‍රදේශයේ පදිංචිව සිටි 41 හැවිරිදි පුද්ගලයෙකි. ඝාතනය සිදු කළ සැකකරු අත්අඩංගුවට ගෙන ඇති අතර කහටගස්දිගිලිය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=79303", "Category": null, "Parent URL": null}