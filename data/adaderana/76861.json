{"Source": "Adaderana", "Timestamp": "August 29, 2017 03:50 pm", "Headline": "  ත්‍රීවීල් රිය මතට ගසක් කඩා වැටී ගුරුවරිය මරු දකී", "News Content": "හැටන්-තලවාකැලේ ප්‍රධාන මාර්ගයේ, ඩෙ‍වෝන් ප්‍රදේශයේදී අද (29) දහවල් 12.00 ට පමණ විශාල ගසක් මාර්ගයේ ධාවනය වෙමින් තිබූ ත්‍රීවීල් රථයක් මතට කඩා වැටීමෙන් එහි ගමන්ගත් කාන්තාවක මිය ගොස් තිබේ.එම ත්‍රීවීල් රථයේ රියදුරා බරපතළ තුවාල ලබා ලිඳුල ප්‍රාදේශිය රෝහල වෙත ඇතළත් කළ බව තලවාකැලේ පොලීසිය පවසයි.මෙම අනතුරින් මියගොස් ඇත්තේ, තලවාකැලේ දෙමළ මහා විද්‍යාලයේ ගුරුවරියක වන (39) හැවිරිදි ඒ.වෙරෝණිකා නැමති විවාහක කාන්තාවකි.අනතුරට පත් ත්‍රීවීල් රථය කොටගල සිට තලවාකැලේ බලා ධාවනය කරමින් තිබියදි අනතුරට පත්ව තිබේ. මියගිය අය කොටගල ප්‍රදේශයේ පදිංචි අයෙක් බවත්, ඇගේ මළ සිරුර පශ්චාත් මරණ පරීක්ෂණය සඳහා ලිඳුල ප්‍රාදේශීය රෝහලේ තැන්පත් කර ඇති බවත්, සිද්ධිය සම්බන්ධයෙන් වැඩිදුර පරීක්ෂණ පවත්වන බවත් තලවාකැලේ පොලීසිය පවසයි.මෙම අනතුර නිසා හැටන් -තලවාකැලේ ප්‍රධාන මාර්ගයේ රථ වාහන ධාවනයට පැය කීපයක් බාධා මතු වුණි.පසුගිය දින කිපය තුළ මධ්‍ය කදුකරයේ බටහිර පෑවුම් ප්‍රදේශයට නොනැවති වර්ෂාව ඇද හැලෙමින් පවතින අතර පැවති සුළං තත්ත්වය නිසා ගස කඩා වැටෙන්නට ඇතැයි පොලීසිය පවසයි.", "URL": "https://sinhala.adaderana.lk/news.php?nid=76861", "Category": null, "Parent URL": null}