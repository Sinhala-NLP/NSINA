{"Source": "Adaderana", "Timestamp": "August 27, 2018 10:40 am", "Headline": "පවුල් පසුබිම් වාර්තා ගැනීම අහෝසි කරන්න දැනුම් දීමක්", "News Content": "රැකියා සඳහා විදේශ ගතවීමේ දී දැනට ක්‍රියාත්මක කෙරෙන පවුල් පසුබිම් වාර්තා ලබාගැනීම අහෝසි කරන ලෙස අමාත්‍ය මණ්ඩලයට දැනුම් දී ඇති බව විදේශ රැකියා නියෝජ්‍ය අමාත්‍ය මනූෂ නානායක්කාර මහතා පවසයි. මෙම පවුල් පසුබිම් වාර්තාව අනිවාර්යය කිරීම හරහා මේ වන විට ගැටලු රැසක් මතුව ඇති බව නියෝජ්‍ය අමාත්‍යවරයා සඳහන් කළේය. ගාල්ල ප්‍රදේශයේ මාධ්‍ය වෙත අදහස් දක්වමින් නියෝජ්‍ය අමාත්‍ය මනූෂ නානායක්කාර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=95084", "Category": null, "Parent URL": null}