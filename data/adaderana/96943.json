{"Source": "Adaderana", "Timestamp": "September 30, 2018 12:27 pm", "Headline": "නාලක ද සිල්වා ගැන පරීක්ෂණය විනිවිදභාවයකින් යුතුව සිදුකරනවා", "News Content": "‍ඉදිරි දින කිහිපය තුළ නියෝජ්‍ය පොලිස්පති නාලක ද සිල්වා මහතාගෙන් පොලිස් අපරාධ පරීක්ෂණ දෙපාර්තමේන්තුව ප්‍රකාශයක් ලබාගැනීමට නියමිත බව නියෝජ්‍ය අමාත්‍ය නලීන් බණ්ඩාර මහතා පවසයි. ඔහු පෙන්වාදෙන්නේ නියෝජ්‍ය පොලිස්පති නාලක ද සිල්වා මහතාට එල්ල වී ඇති චෝදනා සම්බන්ධයෙන් සිදුකරන පරීක්ෂණ විනිවිදභාවයකින් යුතුව සිදුකරන බවයි. ඝාතන කුමන්ත්‍රණයක් පිලිබඳව දූෂණ විරෝධී බලකායේ මෙහෙයුම් අධ්‍යක්ෂ නාමල් කුමාර මහතා විසින් පසුගියදා හෙලිදරව්වක් සිදුකළ අතර ඒ සම්බන්ධයෙන් මේ වන විට අපරාධ පරීක්ෂණ දෙපාර්තමේන්තුව විමර්ශන ආරම්භ කර තිබේ. එම විමර්ශන කටයුතු සම්බන්ධයෙන් මාධ්‍යවේදීන් සිදුකළ ප්‍රශ්න කිහිපයකට පිළිතුරු ලබාදෙමින් නියෝජ්‍ය අමාත්‍ය නලීන් බණ්ඩාර මහතා මෙම අදහස් පල කළේය.", "URL": "https://sinhala.adaderana.lk/news.php?nid=96943", "Category": null, "Parent URL": null}