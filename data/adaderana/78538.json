{"Source": "Adaderana", "Timestamp": "October 10, 2017 08:19 am", "Headline": " ඇෆ්ගනිස්ථානයේ පුහුණුකාරධූරයට ඩීන් ජෝන්ස්", "News Content": "ඇෆ්ගනිස්ථානයේ තාවකාලික ප්‍රධාන පුහුණුකාරධූරය සඳහා ඔස්ට්‍රේලියානු හිටපු ක්‍රීඩක ඩීන් ජෝන්ස් පත් කර තිබේ. ඇෆ්ගනිස්ථාන ක්‍රිකට් පාලක මණ්ඩලය විසින් ඔහු එම ධූරය සඳහා පත් කර ඇති බව වාර්තා වෙයි. ඒ අනුව හොංකොං හි පැවැත්වීමට නියමිත ඇෆ්ගනිස්ථාන ඉන්ටර්කොන්ටිනල් ශූරතාවලියේ ඇෆ්ගනිස්ථාන කණ්ඩායමේ පුහුණුකරු ලෙස ඩීන් ජෝන්ස් කටයුතු කිරීමට නියමිතය. කෙසේවෙතත් එම තරගාවලියෙන් පසු ඔහු තවදුරටත් එම කණ්ඩායමේ ප්‍රධාන පුහුණුකරු ලෙස කටයුතු කරන්නේ ද යන්න සම්බන්ධයෙන් තීරණය කිරීමට නියමිත බව ඇෆ්ගනිස්ථාන ක්‍රිකට් පාලක මණ්ඩලය සඳහන් කළේය.", "URL": "https://sinhala.adaderana.lk/news.php?nid=78538", "Category": null, "Parent URL": null}