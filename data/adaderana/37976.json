{"Source": "Adaderana", "Timestamp": "October 7, 2013 03:02 pm", "Headline": "දඹදිව යන්න බිය විය යුතු නැහැ", "News Content": "දඹදිව වන්දනාවේ යන ලාංකික සැදැහැවතුන් වෙනුවෙන් උපරිම ආරක්ෂාවක් ලබාදී ඇති බව අස්ගිරි පාර්ශවයේ මහනායක අතිපූජ්‍ය උඩුගම ශ්‍රී බුද්ධරක්ඛිත මහනාහිමියෝ පවසති. බුද්ධගයාව ඇතුළු දඹදිව බෞද්ධ ආගමික සිද්ධස්ථාන වලට ඉන්දීය මධ්‍යම රජයේ සහ බිහාර් ප්‍රාන්ත රජයේ පූර්ණ ආරක්ෂාව ලබා දී ඇති බව උන්වහන්සේ පෙන්වාදෙයි. දඹදිව බෞද්ධ සිද්ධස්ථානයන් වෙත ලබා දී ඇති ආරක්ෂාව සම්බන්ධයෙන් සොයාබැලීම සඳහා පස් දින නිරීක්ෂණ චාරිකාවක නිරතවීමෙන් පසු දිවයිනට වැඩම කළ මහනාහිමියන් මේ පිළිබඳ අනාවරණය කළේය. පසුගියදා බුද්ධගයා විහාරස්ථානයට ප්‍රහාරයක් එල්ල විමෙන් පසු දඹදිව වන්දනාමාන සඳහා යන ශ්‍රී ලාංකික සැදැහැවතුන්ගේ සංඛ්‍යාව පහත වැටී ඇත.", "URL": "https://sinhala.adaderana.lk/news.php?nid=37976", "Category": null, "Parent URL": null}