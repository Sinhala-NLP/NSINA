{"Source": "Adaderana", "Timestamp": "April 17, 2016 08:56 am", "Headline": "දිය රකුසාට 4ක් බිලි", "News Content": "ප්‍රදේශ කිහිපයකදී දියේ ගිළී පුද්ගලයින් සිව් දෙනෙකු මියගොස් තිබේ.ගිනිගත්හේන යටිබේරිය ප්‍රදේශයේදී කැලණි ගඟේ දියනෑමට ගිය 27 හැවිරිදි පුද්ගලයෙකු ඊයේ(16) පස්වරුවේ දියේ ගිළී මියගොස් ඇති බව පොලීසිය පවසයි.දියේ ගිළී අසාධ්‍ය තත්ත්වයට පත් වූ තවත් කාන්තාවක තැලිගම රෝහලට ඇතුළත් කර තිබේ.මේ අතර අත්තනගල්ල ඔයේ කෝන්ගස්වත්ත ප්‍රදේශයේදී දිය නෑමට ගිය පිරිසක් අතර සිටි 17 හැවිරිදි තරුණයෙකු දියේ ගිළී මියගොස් ඇති බව නිට්ටඹුව පොලීසිය සඳහන් කරයි.මේ අතර නිට්ටඹුව තිහාරිය ප්‍රදේශයේදී අත්තනගල්ල ඔයේ දියනාමින් සිටි 34 හැවිරිදි පුද්ගලයෙකු ද දියේ ගිළී මියගොස් තිබේ.ගොකරැල්ල මැල්සිරිපුර ප්‍රදේශයේ හෝටලයක පිහිණුම් තටාකයක දිය නාමින් සිටි පුද්ගලයෙකු ද ඊයේ පස්වරුවේ දියේ ගිලී මියගොස් ඇති බව වාර්තා වෙයි.මියගිය පුද්ගලයා රිදීගම කටුපිලගොල්ල ප්‍රදේශයේ පදිංචිව සිටි 27 හැවිරිදි අයෙකි.", "URL": "https://sinhala.adaderana.lk/news.php?nid=59227", "Category": null, "Parent URL": null}