{"Source": "Adaderana", "Timestamp": "February 23, 2013 04:43 pm", "Headline": "කොමර්ෂල් බැංකුව 75 වන පරිගණක පුහුණු මධ්‍යස්ථානයත් භාරදෙයි ", "News Content": "කොමර්ෂල් බැංකුව විසින් ප‍්‍රදානය කළ 75 වන පරිගණක පුහුණු මධ්‍යස්ථානයල වසර 1870 ඇරඹි දිගු ඉතිහාසයකට හිමිකම් කියන කුරුණෑගල, උහුමීය, මධ්‍ය මහා විද්‍යාලයට භාර දීම පසුගියදා සිදු විය. සිසුන් පස් දෙනෙකුගෙන් ඇරඹි උහුමීය විද්‍යාලය 1995 වසරේදී ඞී.එස්. සේනානායක මධ්‍ය මහා විද්‍යාලය නමින් නම් කෙරුණු අතර වර්තමානයේ පාසලේ සිසුන් 1650 දෙනකු සහ ගුරුවරුන් 86 දෙනෙකු සිටියි. මෙම පාසලේ සිසුන්ට තොරතුරු තාක්ෂණ අධ්‍යාපනය ලබාදීමේ අවශ්‍යතාවය වෙනුවෙන් ප‍්‍රතිචාර දක්වමින් කොමර්ෂල් බැංකුව සිය ජාතික මට්ටමේ තොරතුරු තාක්ෂණික අධ්‍යාපන වැඩසටහන යටතේ අංග සම්පූර්ණ පරිගණක පුහුණු මධ්‍යස්ථානයක් විදුහලට පරිත්‍යාග කරන ලදී. කොමර්ෂල් බැංකුවේ ආයතනික සමාජ වගකීම් භාරයේ සභාපති සහ බැංකුවේ අධ්‍යක්ෂවරයෙකුද වන ලක්ෂ්මන් හුළුගල්ල මහතා මෙම පරිගණක පුහුණු මධ්‍යස්ථානය සිසු අයිතියට පත් කිරීමේ උත්සවයේ ප‍්‍රධාන ආරාධිතයා ලෙසින් සහභාගී විය. කොමර්ෂල් බැංකුවේ තොරතුරු තාක්ෂණික අධ්‍යාපන වැඩසටහනින් මේ දක්වා සිසු දරු දැරියන් 40,000 කට වඩා ප‍්‍රතිලාභ ලබා තිබේ. බැංකුවෙන් පරිගණක පුහුණු මධ්‍යස්ථාන හිමිවූ සියලුම පාසැල්වලට බැංකුව විසින් පරිත්‍යාග කරනු ලැබුවේ බලපත‍්‍රලාභී මෘදුකාංග ඇතුළත් නවතම පරිගණකයි. මීට අමතරව, මෙම පාසැල්වලට පරිගණක මේස, ප‍්‍රින්ටර්ස් සහ පුටු වැනි උපාංගද බැංකුව විසින් ප‍්‍රදානය කර ඇත. මෙම පරිගණක පුහුණු මධ්‍යස්ථානවලින් වැඩි සිසුන් පිරිසකට ප‍්‍රතිලාභ ලබාදීම සඳහා ඒවා නඩත්තු කිරීම සහ ඒවායේ තත්ත්වය ඉහළ දැමීමට අවශ්‍ය වූ විට ඒ සඳහා පහසුකම් සැලසීමටද බැංකුව ඉදිරිපත් වී සිටියි. මෙම පරිත්‍යාග සඳහා මුදල් යොදවන්නේ බැංකුවේ ආයතනික සමාජ වගකීම් භාරය විසින් වන අතර එයින් මෙරට ජාතික මට්ටමේ අවශ්‍යතා හඳුනා ගනිමින් සමාජ සත්කාරක වැඩසටහන් දියත් කරයි. සිය තොරතුරු තාක්ෂණික අධ්‍යාපන වැඩසටහනට අමතරව බැංකුව විසින් සෑම වසරකම උපාධි අපේක්ෂකයින් 25 දෙනෙකු වෙනුවෙන් ශිෂ්‍යත්ව සහ ලැප්ටොප් පරිගණක ප‍්‍රදානය කරයි. අධ්‍යාපනික අංශය වෙනුවෙන් බැංකුවේ කැපවීම තවදුරටත් පුළුල් කරමින් 2012 සැප්තැම්බර් මාසයේදී බැංකුව විසින් මෙරට ග‍්‍රාමීය සිසු දරු දැරියන් වෙනුවෙන් ඉංග‍්‍රීසි අධ්‍යාපනය ලබාදීමේ ජාතික මට්ටමේ සමාජ සත්කාරක වැඩසටහනක්ද දියත් කළේය. මීට අමතරව, සෞඛ්‍ය ව්‍යාපෘති, සංස්කෘතික උරුමය ආරක්ෂා කිරීමේ ව්‍යාපෘති, රණ විරුවන්ගේ ජීවන තත්ත්වය නඟා සිටුවීමේ ව්‍යාපෘති මෙන්ම අවශ්‍යතා සපිරීමේ ප‍්‍රාදේශීය ව්‍යාපෘති කොමර්ෂල් බැංකුවේ අනිකුත් ආයතනික සමාජ වගකීම් ව්‍යාපෘති ලෙස දැක්විය හැකිය. ලංකාවේ විශාලතම පුද්ගලික වාණිජ බැංකුව සහ ලොව විශිෂ්ටතම බැංකු 1000 අතරට අඛණ්ඩව වසර දෙකක් තේරී පත්වූ එකම ශ්‍රී ලාංකික බැංකුව වන්නේ කොමර්ෂල් බැංකුවයි.බැංකුව මුළුමනින්ම පරිගණක ජාලයකට ගොනු වූ බැංකු ශාඛා සහ සේවා මධ්‍යස්ථාන ඇතුළුව බැංකු සේවාහල් 227 ක ජාලය කොමර්ෂල් බැංකුවේ පාරිභෝගිකයින් හට ඉහළ සේවාවක් සැපයීම සඳහා ක‍්‍රියාත්මක වන අතර මේ වනවිට තනි බැංකුවකට අයත් මෙරට විශාලතම ස්වයංක‍්‍රීය ටෙලර් ජාලයකට එනම් ටෙලර් යන්ත‍්‍ර 558 කට කොමර්ෂල් බැංකුව හිමිකම් කියයි. \"ග්ලෝබල් ෆයිනෑන්ස්\" සඟරාව මගින් අඛණ්ඩව වසර 14 ක් ලංකාවේ හොඳම වාණිජ බැංකුව ලෙස කොමර්ෂල් බැංකුව තෝරා ගනු ලැබූ අතර \"ද බෑන්කර්\", ෆයිනෑන්ස් ඒෂියා, යුරෝමනි සහ ටේ‍්‍රඞ් ෆයිනෑන්ස් යන සඟරා විසින් අවස්ථා ගණනාවකදීම ලංකාවේ විශිෂ්ටතම වාණිජ බැංකුව ලෙසට තෝරාගනු ලැබුවේ කොමර්ෂල් බැංකුවයි.", "URL": "https://sinhala.adaderana.lk/news.php?nid=31874", "Category": null, "Parent URL": null}