{"Source": "Adaderana", "Timestamp": "August 20, 2011 11:10 am", "Headline": "වී ගැන ගැටලු ඇත්නම් වහාම දැනුම් දෙ‍න්න", "News Content": "වී මිලදී ගැනීම සම්බන්ධයෙන් ගැටලු ඇත්නම් වහාම දැනුම් දෙ‍න ලෙස සමූපකාර හා අභ්‍යන්ත‍ර වෙළඳ කටයුතු අමාත්‍යාංශය ගොවීන්ගෙන් ඉල්ලීමක් කරයි. වී මිලදී ගැනීම සඳහා විධිමත් වැඩපිළිවෙළක් දැනටමත් රජය විසින් ක්‍රියාත්මක කර ඇති බව අමාත්‍යාංශ ලේකම් සුනිල් .එස්.සිරිසේන මහතා ප්‍රකාශ කළේය. එහෙත් ඇතැම් ප්‍රදේශවල වී මිලදී ගැනීමේ දී යම් යම් ගැටලු උද්ගත වී ඇති බවට තොරතුරු ලැබී ඇති බව සුනිල් එස්.සිරිසේන මහතා සඳහන් කළේය. එම ගැටලුවලට විසඳුම් කඩිනමින් ලබාදීමට පියවර ගන්නා බව ඔහු පවසයි. මේ අතර වී මිලදී ගැනීම සම්බන්ධයෙන් යම් ගැටලුවක් වෙතොත් ඒ පිළිබඳව කෘෂිකර්ම අමාත්‍යාංශයට හෝ වෙළෙඳ අමාත්‍යාංශයට කඩිනමින් දැනුම් දෙන ලෙස සුනිල් එස්.සිරිසේන මහතා ගොවීන්ගෙන් ඉල්ලීමක් කළේය.", "URL": "https://sinhala.adaderana.lk/news.php?nid=18187", "Category": null, "Parent URL": null}