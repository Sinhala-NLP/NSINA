{"Source": "Adaderana", "Timestamp": "May 31, 2016 08:46 am", "Headline": "තවත් කණ්ඩායමක් දකුණු සුඩානයට", "News Content": "දකුණු සුඩානයේ එක්සත් ජාතීන්ගේ සාමසාධක රාජකාරී සඳහා ශී‍්‍ර ලංකා ගුවන් හමුදා ඒකකයේ සේවාභට පිරිසක් එරට වෙත අනුයුක්ත කිරීමට නියමිතව තිබේ.මේ වන විට සාමසාධක රාජකාරී සඳහා යොදවා ඇති ශී‍්‍ර ලංකා ගුවන් හමුදා භටයින්ගේ සේවා කාලය වසරක් අවසන්ව ඇති බැවින් ඒ වෙනුවට මෙම භටයින් යෙදවීමට නියමිත බව ශ්‍රී ලංකා ගුවන් හමුදාව පවසයි.ඒ අනුව ශී‍්‍ර ලංකාවෙන් පිටත්ව යාමට නියමිත භට කණ්ඩායමේ විසිරයාමේ පෙළපාලිය කටුනායක ගුවන් හමුදා මූලික කඳවුරේදී පැවැත්වුණි.එම බලඝණය නිලධාරීන් 17 දෙනෙකු සහ සෙසු නිලයන් 87 දෙනෙකුගෙන් සමන්විත අතර ලබන මස පළමු සතිය තුළ ඔවුන් දකුණු සුඩානය බලා පිටත්ව යාමට නියමිතය.", "URL": "https://sinhala.adaderana.lk/news.php?nid=60635", "Category": null, "Parent URL": null}