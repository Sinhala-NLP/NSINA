{"Source": "Adaderana", "Timestamp": "November 16, 2017 11:06 am", "Headline": "එකයි කාලේ මාරක රිය අනතුරෙන් අයෙක් මරුට ", "News Content": "හිඟුරක්ගොඩ- මින්නේරිය එකයි කාල ප්‍රදේශයේ දී සිදුවු රිය අනතුරකින් පුද්ගලයෙකු මිය ගොස් තවත් දෙදෙනෙකු බරපතළ තුවාල ලබා ඇතැයි අද දෙරණ වාර්තාකරු පැවසීය. කුරුණෑගල සිට හිඟුක්ගොඩ දක්වා ගමන් ගත් ත්‍රීරෝද රථයක් හා හිඟරක්ගොඩ සිට මින්නේරිය දක්වා ගමන් ගත් ලොරි රථයක් මුහුණට මුහුණ ගැටීමෙන් මෙම අනතුරව සිදුව තිබේ. අද (16) දින උදෑසන 8 පමණ මෙම අනතුර සිදුව ඇති අතර එම ස්ථානයේ දීම වයස 37 ක් වු පිරිමි පුද්ගලයෙකු මෙලෙස මිය ගොස් ඇත. අනතුරින් බරපතළ තුවාල ලැබූ වයස 35 ක් වු කාන්තාවක් හා වයස 22 ක් වු පිරිමි පුද්ගලයෙකු බරපතළ තත්ත්වයෙන් හිඟුරක්ගොඩ රෝහල වෙත යවා තිබේ. සිදුවීම සම්බන්ධයෙන් මේ වන විට ලොරි රථයේ රියදුරු හිඟුරක්ගොඩ පොලීසිය විසින් අත්අඩංගුවට ගෙන ඇත. අදාළ සැකකරු අද හිඟුරක්ගොඩ මහේස්ත්‍රාත් අධිකරණය වෙත ඉදිරිපත් කිරීමට නියමිත බව ද අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=80000", "Category": null, "Parent URL": null}