{"Source": "Adaderana", "Timestamp": "March 9, 2017 03:55 pm", "Headline": " ලොරි තට්ටුව කඩා වැටී සිසුන් රෝහල් යයි ", "News Content": "පුලස්තිපුර ප්‍රදේශයේදී කුඩා ලොරි රථයක් අනතුරට ලක්වීමෙන් පාසල් සිසුන් සිව් දෙනෙකු තුවාල ලබා තිබේ. පුලස්තිගම විජිත මහා විද්‍යාලයේ සිසුන් 13 දෙනෙකු ලොරි රථයකින් ක්‍රීඩා උත්සවයකට සහභාගීවීම සඳහා යමින් සිටියදී ලොරි රථයේ පිටුපස කොටස කඩා වැටී ඇති බව පොලීසිය පැවසුවේය. එහිදී තුවාල ලැබූ සිසුන් සිව් දෙනෙකු පොලොන්නරුව මහ රෝහලට සහ පුලස්තිගම ප්‍රාදේශීය රෝහලට ඇතුළත් කර තිබේ. සිද්ධිය සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර පුලස්තිපුර පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=70634", "Category": null, "Parent URL": null}