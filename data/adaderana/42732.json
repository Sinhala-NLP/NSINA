{"Source": "Adaderana", "Timestamp": "April 23, 2014 12:54 pm", "Headline": "ගංජා සමඟ 5ක් අතේ මාට්ටු ", "News Content": "ගල්කිස්ස, බෝකුන්දර පරණ පාර අසළ ප්‍රදේශයේ දී ගංජා තොගයක් ප්‍රවාහණය කළ පුද්ගලයින් 05 දෙනෙකු අත්අඩංගුවට ගෙන තිබේ. ගල්කිස්ස පොලිස් ස්ථානයේ බුද්ධි අංශ නිලධාරීන්ට ලැබුණු තොරතුරකට අනුව සිදුකළ වැටලීමක දී සැකකරුවන් අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේ දී සැකකරුවන් සතුව තිබී ගංජා කිලෝ ග්‍රෑම් 02යි ග්‍රෑම් 500 ක් සහ ප්‍රවාහනය සඳහා යොදා ගත් ත්‍රී රෝද රථයද පොලිසිය බාරයට ගෙන තිබේ. සැකකරුවන් 26ත් 35ත් අතර වයසේ පසුවන හෝමාගම, පිළියන්දල, බොරලැස්ගමුව, රත්මලාන ප්‍රදේශවල පදිංචිකරුවන් පිරිසක් බව පොලිසිය සඳහන් කළේය. ඔවුන් අද(23) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42732", "Category": null, "Parent URL": null}