{"Source": "Adaderana", "Timestamp": "May 12, 2011 09:45 am", "Headline": "ළමා නිවසකින් පලාගිය දැරියක් නිවසකදී කොටුවෙයි", "News Content": "කුලියාපිටිය, මීගහකොටුව ප්‍රදේශයේ ළමා නිවාසයකින් පලාගිය බවට සැකකෙරෙන වයස අවුරුදු 16ක දැරියක් අට්ටවිල්ලුව ප්‍රදේශයේ නිවසකදී අත්අඩංගුවට ගෙන තිබේ. ඊයේ(11) පෙරවරුවේ සිට මෙම දැරිය අතුරුදන්ව සිට ඇති බව එම ළමා නිවාසයේ පාලිකාවක් කුලියාපිටිය‍ පොලිසියට දැනුම් දී සිටියාය. ඒ අනුව අට්ටවිල්ලුව ප්‍රදේශයේ නිවසක නාදුනන දැරියක් සිටින බවට ලද තොරතුරක් මත පුත්තලම පොලිසියේ නිලධාරීන් එම නිවස වටලා අදාළ දැරිය අත්අඩංගුවට ගෙන ඇත. සිද්ධිය සම්බන්ධයෙන් පුත්තලම පොලිසිය වැඩිදුර පරීක්ෂණ පවත්වන අතර අදාළ දැරිය පුත්තලම දිසා අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=16044", "Category": null, "Parent URL": null}