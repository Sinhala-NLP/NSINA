{"Source": "Adaderana", "Timestamp": "March 10, 2014 10:27 am", "Headline": " යුක්‍රේනයේ ශ්‍රී ලාංකික සිසුන් ගැන රජය අවධානයෙන්", "News Content": "යුක්‍රේනයේ සිටින ශ්‍රී ලාංකික සිසු-සිසුවියන් සම්බන්ධයෙන් නිරන්තරයෙන් සොයා බලමින් සිටින බව විදේශ කටයුතු අමාත්‍යංශය පවසයි. යුක්‍රේනය තුළ මේ වන විට දේශපාලන අස්ථාවරත්වයක් ඇති වී ඇති අතර එම නිසා රාජ්‍ය විරෝධී උද්ඝෝෂණ ද පැවැත්වෙයි. එමෙන්ම රුසියානු හමුදා යුක්‍රේනයේ රඳවා ඇති අතර මේ හේතුවෙන් යුක්‍රේනයේ පවතින තත්ත්වය රටවල් කිහිපයක් අතර අර්බුදයක් බවට පත්ව ඇති බව විදෙස් මාධ්‍ය පෙන්වා දෙයි. විශේෂයෙන් ක්‍රිමියා අර්ධද්වීපය තුළ රුසියානු හමුදා සීරුවෙන් තබා ඇති අතර එම හමුදා ඉන් ඉවත් කරගන්නා ලෙස අමෙරිකාව අවස්ථා කිහිපයකදී රුසියානු ජනාධිපති ව්ලැඩ්මියර් පුටින්ට දැනුම් දී තිබුණි. කෙසේ වෙතත් ක්‍රිමියා අර්ධද්වීපයේ විශ්ව විද්යාවල ශ්‍රී ලාංකික සිසු සිසුවියන් 20දෙනෙකු පමණ අධ්‍යාපන කටයුතු වල නිරව සිටින අතර ඔවුන් ඉතා ආරක්ෂිතව සිටින බව විදේශ කටයුතු අමාත්‍යංශය කියා සිටියි. ඔවුන් පිළිබඳ නිරන්තරයෙන් සොයා බලමින් සිටින බවත් ඔවුන් මෙරටට ගෙන්වා ගැනීමට අවශ්‍යතාවයක් නොමැති බවත් විදේශ කටයුතු අමාත්‍යංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=41677", "Category": null, "Parent URL": null}