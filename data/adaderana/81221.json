{"Source": "Adaderana", "Timestamp": "December 8, 2017 01:35 pm", "Headline": "හෙට පැය 15 ක් රාජගිරියට වතුර නෑ", "News Content": "අත්‍යාවශ්‍ය නවීකරණ කටයුත්තක් හේතුවෙන් රාජගිරිය ප්‍රදේශයේ හෙට(09) දිනයේදී ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. ඒ අනුව මොරගස්මුල්ල, රාජගිරිය, ඔබේසේකරපුර,බණ්ඩාරනායකපුර හා රාජගිරියේ සිට නාවල විවෘත විශ්වවිද්‍යාලය දක්වා ප්‍රධාන මාර්ගය හා ඊට සම්බන්ධ සියලු අතුරු මාර්ගවල මෙම ජල කප්පාදුව සිදු වෙනු ඇත. හෙට(09) පස්වරු 2 සිට පසුදින එනම් දෙසැම්බර් මස 10 වන ඉරිදා අළුයම 5 දක්වා පැය 15 ක කාලයක් ජල සැපයුම අත්හිටුවනු ලැබේ. සිදුවන අපහසුතාවය පිළිබඳව මණ්ඩලය සිය කණගාටුව පළ කරන අතර ජනතාවට ජලය රැස් කර ගන්නා ලෙසට ද නිවේදනය කරයි.", "URL": "https://sinhala.adaderana.lk/news.php?nid=81221", "Category": null, "Parent URL": null}