{"Source": "Adaderana", "Timestamp": "August 3, 2012 09:02 am", "Headline": "මැතිවරණය ගැන ඉහළ පෙළේ හමුවක්", "News Content": "මැතිවරණ කොමසාරිස්වරයා සහ දේශපාලන පක්ෂ, ස්වාධීන කණ්ඩායම් හා මැතිවරණ නිරීක්ෂණ සංවිධාන නියෝජිතයන් අතර විශේෂ සාකච්ඡාවක් අද (03) පැවැත්වේ. උතුරු මැද, සබරගමුව සහ නැගෙනහිර පළාත් සභාවල ඡන්ද විමසීමට අදාළ ප්‍රචාරක කටයුතු සම්බන්ධයෙන් මෙහිදී විශේෂ අවධානය යොමු කරන බව මැතිවරණ මහලේකම් කාර්යාලය සඳහන් කරයි. මීට පෙර අවස්ථා තුනක දී එම නියෝජිතයන් සහ මැතිවරණ කොමසාරිස්වරයා අතර අදාළ ඡන්ද විමසීම සම්බන්ධයෙන් සාකච්ඡා පැවැත්විණි. සහකාර මැතිවරණ කොමසාරිස්වරුන් ද රාජගිරිය මැතිවරණ මහලේකම් කාර්යාලයේ පැවැත්වෙන මෙම සාකච්ඡාව සඳහා සහභාගී වීමට නියමිතය.", "URL": "https://sinhala.adaderana.lk/news.php?nid=26280", "Category": null, "Parent URL": null}