{"Source": "Adaderana", "Timestamp": "June 25, 2013 01:56 pm", "Headline": "13 රැක ගැනීම අපේ ස්ථාවරයයි", "News Content": "13 වන ව්‍යවස්ථා සංශෝධනය එලෙසම ක්‍රියාත්මක විය යුතු බව එක්සත් ජාතික පක්ෂයේ ස්ථාවරය බව පාර්ලිමේන්තු මන්ත්‍රී එජාපයේ මහ ලේකම් තිස්ස අත්තනායක මහතා පවසයි. දේශපාලන සූදුවක් බවට 13 වන ව්‍යවස්ථා සංශෝධනය ආණ්ඩුව විසින් පත්කරගෙන ඇති බව අද(25) කොළඹ පැවති මාධ්‍ය හමුවකදී ඔහු සඳහන් කළේය. ලබන සැප්තැම්බර් මස පැවැත්වීමට නියමිතව ඇති උතුර,මධ්‍යම හා වයඹ පළාත් සභා ඡන්ද සඳහා විදේශ නියොජිතයින් සහභාගී කරවන බවට ඡන්ද කොමසාරිස්තුමා විසින් මුලදී ප්‍රකාශ කළද මේ මොහොතේ ඔහු ඒ සඳහා කාල වේලාවක් නොමැති බවට සඳහන් කරන බවද අත්තනායක මහතා ප්‍රකාශ කළේය. ජුලි මස 12 වන දින ජනාධිපතිතුමා වෙත පක්ෂ නායකතුමා විසින් යවන ලද ලිපියට පිළිතුරක් ලබා දීමට හැකි නම් පමණක් උතුරු මැතිවරණය සම්බන්ධයෙන් සාකච්ඡා කිරීම සඳහා පත් කළ තේරීම් කාරක සභාවට සහභාගී වන බවද මෙහිදී ඔහු පැවසීය. එම ලිපිය මගින් ඉල්ලීම් 3 ක් ඉදිරිපත් කර තිබූ බවත්,කෙසේ වෙතත් එම ලිපියට ප්‍රතිචාර මේ වන තෙක් ලැබී නොමැති බවත් ඒ මහතා සඳහන් කළේය. මාධ්‍යවේදී ලසන්ත ඝාතනය ප්‍රදීප් එක්නැලිගොඩ අතුරුදහන්වීම ගැන තවමත් සොයා නොමැති බවද වැඩි දුරටත් අදහස් දක්වමින් ඒ මහතා සදහන් ක‍ළේය.", "URL": "https://sinhala.adaderana.lk/news.php?nid=35239", "Category": null, "Parent URL": null}