{"Source": "Adaderana", "Timestamp": "November 10, 2016 12:52 pm", "Headline": " අමෙරිකාවේ බරපතළ බෙදීමක් සිදුවෙලා", "News Content": "ජනාධිපතිවරණයේ ප්‍රතිඵලවලට අනුව අමෙරිකාව තුළ බරපතළ බෙදීමක් සිදුව ඇති බව ජනාධිපතිවරණයෙන් පරාජයට පත්වූ ඩිමොක්‍රටික් අපේක්ෂිකා හිලරි ක්ලින්ටන් පවසයි.ඇය පෙන්වාදෙන්නේ අමෙරිකාවේ නායකත්වය හෙබවීමට ඩොනල්ඩ් ට්‍රම්ප්ට සාධාරණ අවස්ථාවක් ලබාදිය යුතු බවයි.ජනාධිපතිවරණයේ පරාජයෙන් අනතුරුව ප්‍රථම වරට ජනමාධ්‍ය ඉදිරියේ අදහස් දක්වමින් හිලරි ක්ලින්ටන් මෙම අදහස් පළ කළේය.සියලුමඅමෙරිකානුවන්ගේ ජනාධිපතිවරයා ලෙස ට්‍රම්ප් කටයුතු කරනු ඇතැයි තම විශ්වාසය බව ද ඇය එහිදී ප්‍රකාශ කර තිබේ.මෙම පරාජය වේදනාකාරී වුවද ප්‍රතිඵලවලට ගරු කර ලෙස හිලරි ක්ලින්ටන් සිය ආධාරකරුවන්ගෙන් ඉල්ලා සිටියි.අමෙරිකාවේ 45 වන ජනාධිපතිවරයා ලෙස ඩොනල්ඩ් ට්‍රම්ප් ඊයේ(09) තේරී පත්වුණි.මේ අතර අමෙරිකානු ජනාධිපති බැරැක් ඔබාමා අමෙරිකානු ජනාධිපතිවරණයෙන් ජයග්‍රහණය කල ඩොනල්ඩ් ට්‍රම්ප් හමුවීමට නියමිතව තිබේ.බල හුවමාරුව පිළිබඳ එහිදී ගැඹුරින් සාකච්ඡා කරනු ඇති බවයි වාර්තා වෙයි.කෙසේවෙතත් අමෙරිකාව තුළ ට්‍රම්ප් විරෝධී ජනතාව වීදි බැස උද්ඝෝෂණ වල නිරත වන බව විදෙස් මාධ්‍ය වාර්තා කරයි.ඇතැම් විරෝධතාකරුවන් විසින් අමෙරිකානු ධජ පුළුස්සමින් ට්‍රම්ප් තම ජනාධිපතිවරයා නොවන බව පවසමින් විරෝධතාවයේ නියැලෙන බව වාර්තා වෙයි.චිකාගෝ හි පිහිටි ට්‍රම්ප් ටවර්හි ඉදිරිපිටට රැස්ව සිටින විරෝධතාකරුවන් විශාල පිරිසක් ඩොනල්ඩ් ට්‍රම්ප් ජනාධිපතිධූරයට පත්වීමට එරෙහි විරෝධය පළ කරමින් උද්ඝෝෂණ වල නිරතව සිටින බව සඳහන්ය.නිව්යෝර්ක්, වොෂින්ටන්, ෆිලඩෙල්ෆියා, සැන් ෆ්‍රැන්සිස්කෝ, කැලිෆෝනියා ආදී ප්‍රදේශ රැසක ට්‍රම්ප්ට එරෙහි ජනතා උද්ඝෝෂණ පවතින බව වාර්තා වෙයි.", "URL": "https://sinhala.adaderana.lk/news.php?nid=65899", "Category": null, "Parent URL": null}