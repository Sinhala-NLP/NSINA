{"Source": "Adaderana", "Timestamp": "October 13, 2012 07:46 am", "Headline": "වලව්වත්තේ ඝාතනයට සම්බන්ධ 5ක් රිමාන්ඩ්", "News Content": "මාතර, හිත්තැටිය වලව්වත්ත ප‍්‍රදේශයේ පදිංචි පුද්ගලයෙකු ඝාතනය කිරීමේ සිද්ධියට සම්බන්ධ බවට සැකකෙරෙන පුද්ගලයින් 5 දෙනෙකු ලබන 23 වැනිදා දක්වා රක්ෂිත බන්ධනාගාර ගත කර තිබේ. කිරීමට මාතර මහේස්ත‍්‍රාත් අධිකරණය නියෝග කර තිබෙනවා. ආදාළ පුද්ගලයා අතුරුදන් වී ඇති බවට ඔහුගේ මව විසින් මාතර පොලීසිය වෙත පැමිණිලි කර තිබිණි. මෙම පැමිණිල්ල ඔස්සේ සිදුකළ විමර්ශනවලට අනුව අදාළ පුද්ගලයාගේ හිසට වෙඩි තබා ඝාතනය කර, හිත්තැටිය ප‍්‍රදේශයේ කිරළ කැලේ දමා තිබිය දී සොයා ගන්නාලදී. වැඩිදුර සිදුකළ පරීක්ෂණවලින් අනතුරුව පොලිස් නිලධාරීන් කණ්ඩායමක් විසින් එම ඝාතනයට සම්බන්ධ බවට සැක කෙරෙන පුද්ගලයින් පස්දෙනා අත්අඩංගුවට ගෙන තිබේ. ඔවුන් ගෙන් සිදුකළ ප‍්‍රශ්න කිරීම්වලින් අනතුරුව ඝාතනය සඳහා යොදාගත් මිලිමීටර් 9 වර්ගයේ පිස්තෝලයක් ද ජීව උණ්ඩ 7 ක් ද සොයා ගෙන ඇති බව සඳහන්ය.", "URL": "https://sinhala.adaderana.lk/news.php?nid=28240", "Category": null, "Parent URL": null}