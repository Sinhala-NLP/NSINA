{"Source": "Adaderana", "Timestamp": "April 14, 2015 05:23 pm", "Headline": "පැය 24දී හදීසි අනතුරු අංශයට 279ක්", "News Content": "අද දහවල් 12න් අවසන් වු ගත වු පැය 24 තුළ කොළඹ ජාතික රෝහලේ හදිසි අනතුරු අංශයට රෝගීන් 279 දෙනෙකු ඇතුළත් කර තිබේ. හදිසි අනතුරු අංශයේ අධ්‍යක්ෂ වෛද්‍ය කපිල වික්‍රමනායක මහතා සඳහන් කළේ පෙර වසර වලට සාපේක්ෂව මේ වසරේ රෝගීන් වාර්තා වීමේ වැඩිවීමක් නොමැති බවයි. රෝහලට ඇතුළත් කෙරුණු රෝගීන්ගෙන් වැඩිම පිරිසක් රිය අනතුරු හේතුවෙන් රෝහල් ගත වී ඇත. මේ වසර තුළ ගිනිකෙළි අනතුරු වලට ලක් වු කිසිදු රෝගියෙකු මෙතෙක් රෝහල් ගත කර නොමැති බව කපිල වික්‍රමනායක මහතා සඳහන් කළේය.", "URL": "https://sinhala.adaderana.lk/news.php?nid=50659", "Category": null, "Parent URL": null}