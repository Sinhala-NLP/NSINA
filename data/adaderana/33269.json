{"Source": "Adaderana", "Timestamp": "April 15, 2013 09:51 am", "Headline": "දුම්රියේ ගැටී අයෙක් මරුට", "News Content": "වැල්ලවත්ත දුම්රිය නැවතුම්පළ අසන්නයේ දී පුද්ගලයෙකු දුම්රියේ ගැටී මියගොස් තිබේ. මාතර සිට කොළඹ බලා ධාවනය වෙමින් තිබූ දුම්රියක අදාළ පුද්ගලයා ගැටී ඇති බව සඳහන්ය. වයස අවුරු 55 ක පමණ පුද්ගලයෙකු මෙලෙස මියගොස් ඇති අතර ඔහු පිළිබඳව නිශ්චිත තොරතුරු මෙතෙක් වාර්තා වී නැති බව පොලීසිය පවසයි. මෘත ශරීරය කළුබෝවිල රෝහලේ තබා ඇති අතර සිද්ධිය සම්බන්ධයෙන් වැල්ලවත්ත පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33269", "Category": null, "Parent URL": null}