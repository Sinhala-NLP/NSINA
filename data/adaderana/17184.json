{"Source": "Adaderana", "Timestamp": "July 4, 2011 02:36 pm", "Headline": "ශ්‍රී ලාංකිකයින් 3000 ට දකුණු කොරියා‍වේ රැකියා අවස්ථා", "News Content": "මේ වසරේ මුල් මාස හය තුළ ශ්‍රී ලාංකිකයින් තුන් දහසකට වැඩි පිරිසකට දකුණු කොරියා‍නු රැකියා ලැබී ඇතැයි ශ්‍රී ලංකා විදේශ සේවා නියුක්ති කාර්යාංශය පවසයි. වසරේ ගෙවුණු පළමු කාර්තුව තුළ රැකියා වරම් හිමි වූ මෙරට ශ්‍රමිකයින් 1800 දෙනෙකු දැනටමත් එරට බලා පිටත්ව ගොස් ඇති බව එම කාර්යාංශය සඳහන් කරයි. කොරියානු භාෂා ප්‍රවීණතා විභාගය සමත් තරුණ තරුණියන් 1220 දෙනෙකුට රැකියා සඳහා ගිවිසුම් මේ වන විට ලැබී ඇති බවත් ඔවුන් සිය භාෂා හා කායික පුහුණුවීම් වලින් අනතුරුව කොරියානු රැකියා සඳහා පිටත් කර හරින බවත් විදේශ සේවා නියුක්ති කාර්යාංශය ප්‍රකාශ කරයි. 2010 වසරේ අවසාන භාගයේ පටන් මේ දක්වා තරුණ තරුණියන් 8000කට ආසන්න පිරිසක් දකුණු කොරියානු රැකියා අවස්ථා හිමිව තිබේ.", "URL": "https://sinhala.adaderana.lk/news.php?nid=17184", "Category": null, "Parent URL": null}