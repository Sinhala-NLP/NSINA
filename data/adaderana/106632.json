{"Source": "Adaderana", "Timestamp": "March 23, 2019 07:09 pm", "Headline": "මාතර සිට කොළඹ හරහා මන්නාරම දක්වා මුහුදු ප්‍රදේශයවල තද වැසි", "News Content": "දිවයිනට බස්නාහිර දෙසින් මුහුදු ප්‍රදේශයේ පවතින ක්‍රියාකාරී වලාකුළු පද්ධතිය හේතුවෙන් මාතර සිට කොළඹ හරහා මන්නාරම දක්වා වෙරළට ඔබ්බෙන් වන මුහුදු ප්‍රදේශයවල තද වැසි ඇති විය හැකි අතර සුළං වේගය ක්ෂණිකව රළු වීමට වැඩි හැකියාවක් පවතින බව කාලගුණ විද්‍යා දෙපාර්තමේන්තුව පවසයි. එම දෙපාර්තමේන්තුව නිවේදනයක් නිකුත් කරමින් සඳහන් කළේ ධීවර සහ නාවුක ප්‍රජාවට මේ පිලිබඳ ඉතා අවධානයෙන් කටයුතු කරන ලෙසයි. අද (23) සවස 5.30 පමන වන විටත් මුහුදු ප්‍රදේශයේ ක්‍රියාකාරී වලාකුළු පද්ධතියක් වර්ධනය වී පවතින බව ද එහි සඳහන් වේ. මෙම ක්‍රියාකාරී වාලකුළු පස්ධතිය තවදුරටත් සක්‍රීයව පතිනු ඇතැයි බලාපොරොත්තු වන බවද එම දෙපාර්තමේන්තුව අවධාරණය කළේය.", "URL": "https://sinhala.adaderana.lk/news.php?nid=106632", "Category": null, "Parent URL": null}