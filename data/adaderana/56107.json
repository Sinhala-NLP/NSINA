{"Source": "Adaderana", "Timestamp": "January 3, 2016 09:40 am", "Headline": " ජීව විද්‍යාව ගම්පහ රත්නාවලියට යයි - වාණිජ අංශය මලියදේව විද්‍යාලයට හිමියි ", "News Content": "අ.පො.ස උසස් පෙළ විභාග ප්‍රතිඵල වලට අනුව ජිව විද්‍යා අංශයෙන් දිවයිනේ ප්‍රථම ස්ථානය හිමිකර ගැනීමට ගම්පහ රත්නාවලි බාලිකා විද්‍යාලයේ සිසුවියක සමත්වී ති‍බේ.ඒ අනුව එම පාසලේ උමේෂා කරුණාවැල්ලභ සිසුවිය ජීව විද්‍යා අංශයේ දිවයිනේ පළමු ස්ථානය හිමිකර ගෙන ඇති බව සඳහන්ය.එම අංශයේ දෙවන ස්ථානය පුත්තලම ජනාධිපති විද්‍යා විද්‍යාලයේ ජේ.එම්.මොහොමඩ් මුන්සිෆ් සිසුවා හිමිකරගෙන ඇති අතර තෙවන ස්ථානය කොළඹ විශාඛා බාලිකා විද්‍යාලයේ යසස්වි වත්සලා සිරිවර්ධන සිසුවිය හිමිකරගෙන තිබේ. එසේම වාණිජ අංශයේ දිවයිනේ ප්‍රථම ස්ථානය ලබා ගැනිමට කුරැණෑගල මලියදේව විද්‍යාලයේ අකිල් මොහොමඩ් සිසුවා සමත් වි ඇත.එම අංශයේ කොළඹ දේවි බාලිකා විද්‍යාලයේ සඳනි ඉරංගා දික්පිටිය විතානගේ සිසුවිය දිවයිනේ දෙවන ස්ථානය හිමිකරගෙන ඇති බව සඳහන්ය.වාණිජ අංශයෙන් දිවයිනේ තෙවන ස්ථානය හිමිකරගෙන ඇත්තේ මොරටුව ශාන්ත සෙබස්තියන් විද්‍යාලයේ රන්දි රමේෂ් සිල්වා සිසුවා වෙයි.", "URL": "https://sinhala.adaderana.lk/news.php?nid=56107", "Category": null, "Parent URL": null}