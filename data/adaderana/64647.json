{"Source": "Adaderana", "Timestamp": "October 2, 2016 01:10 pm", "Headline": " තරගයේ තෙවන දිනය අදයි", "News Content": "‍සංචාරක නවසීලන්ත කණ්ඩායම සහ ඉන්දීය කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ තෙවන දිනය අදයි.අද(02) දිනයේ දිවා ආහාරය සඳහා තරගය නතර කරන විට සිය දෙවන ඉනිම සඳහා පන්දුවට පහර දෙමින් සිටි ඉන්දීය කණ්ඩායම කිසිවෙකු නොදවී ලකුණු 12ක් ලබා සිටියි.තරගයේ පළමු ඉනිම සඳහා ඉන්දීය කණ්ඩායම සියලු දෙනා දැවී ලකුණු 316ක් ලබා ගත් අතර පිළිතුරු ඉනිම සඳහා පන්දුවට පහරදුන් නවසීලන්ත කණ්ඩායම ඊයේ දිනය නිමාවන විට කඩුලු 07ක් දැවී ලකුණු 128ක් ලබා සිටියි.අද සිය පළමු ඉනිම සඳහා යළිත් පන්දුවට පහරදීම ආරම්භ කළ නවසීලන්ත කණ්ඩායමේ සියලු දෙනා ලකුණු 204ක් තුළ දවා ගැනීමට ඉන්දීය පන්දු යවන්නන් සමත් වුණි.පන්දු යැවීමේදී ඉන්දීය කණ්ඩායම වෙනුවෙන් බුවනෙෂ් කුමාර් කඩුලු 05ක් මොහොමඩ් ෂමි කඩුලු 03ක් ද බිඳ හෙලීය.", "URL": "https://sinhala.adaderana.lk/news.php?nid=64647", "Category": null, "Parent URL": null}