{"Source": "Adaderana", "Timestamp": "September 9, 2013 03:52 pm", "Headline": "කණ්ඩලම හන්දියේ පෙරද්දී මාට්ටු", "News Content": "දඹුල්ල, කන්ඩලම හන්දිය ප්‍රදේශයේදී නීති විරෝධි ලෙස මත්පැන් නිෂ්පාදනය කරමින් සිටි පුද්ගලයෙකු දඹුල්ල පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබේ.‍ අත්අඩංගුවට ගන්නා අවස්ථාවේ දී ඔහු සතුව තිබී මත්පැන් බෝතල් 32ක්, මත්පැන් නිෂ්දනය සඳහා යොදාගත් තඹ දඟරයක් සහ තවත් උපකරණ කිහිපයක් සිය භාරයට ගත් බව විශේෂ කාර්ය බලකා නිලධාරීන් පැවසුවේය. අත්අඩංගුවට ගත් සැකකරු සහ භාණ්ඩ තොගය වැඩිදුර විමර්ශන කටයුතු සඳහා දඹුල්ල පොලිස්ථානය වෙත භාරදී ඇත. මේ අතර නිට්ටඹුව, වේලාවත්ත ප්‍රදේශයේදී නීති විරෝධි ලෙස මත්පැන් නිෂ්පාදනය කරමින් සිටි පුද්ගලයෙකු පොලිස් විශේෂ කාර්ය බලකා නිලධාරීන් විසින් අත්අඩංගුවට ගෙන තිබේ. ඔහු සතුව තිබී නිෂ්දානය කරන ලද මත්පැන් බෝතල් 67 ක් සහ ගෝඩා ලීටර් 180 ක් සිය භාරයට ගත් බව පොලිස් විශේෂ කාර්ය බලකා නිලධාරීන් පැවසුවේය. අත්අඩංගුවට ගත් සැකකරු සහ මත්පැන් තොගය වැඩිදුර විමර්ශන කටයුතු සඳහ නිට්ටඹුව පොලිස්ථානය වෙත භාරදී ඇත.", "URL": "https://sinhala.adaderana.lk/news.php?nid=37277", "Category": null, "Parent URL": null}