{"Source": "Adaderana", "Timestamp": "December 27, 2011 11:09 am", "Headline": "පාපැදියෙන් ඇවිත් රන් මාලයක් කඩාගෙන යයි", "News Content": "යාපනය මැතිව්ස් පාරේ ගමන් කළ කාන්තාවකගේ රන් මාලයක් සොරාගත් සැකකරුවෙකු අත්අඩංගුවට ගෙන තිබේ. පාපැදියකින් පැමිණි අදාළ සැකකරු රන් මාලය කඩාගෙන යාමට උත්සාහ කිරීමේ දී ප්‍රදේශවාසීන් විසින් ඔහුව අල්ලා ගෙන ඇති බව පොලිසිය සඳහන් කරයි. අනතුරුව ප්‍රදේශවාසීන් විසින් සැකකරු පොලිසියට භාරදී ඇති අතර ඔහු අද යාපනය ‍මහේස්ත්‍රාත් අධිකරණය වෙත ඉදිරිපත් කිරීමට නියමිතව තිබේ. මේ අතර කල්මුණේ ප්‍රදේශයේදී ද රන් මාලයක් කඩාගත් සැකකරුවෙකු පොලිසිය විසින් අත්අඩංගුවට ගෙන ඇති අතර ඔහු අද කල්මුණේ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=20972", "Category": null, "Parent URL": null}