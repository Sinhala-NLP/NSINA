{"Source": "Adaderana", "Timestamp": "October 26, 2015 10:03 am", "Headline": "පැරසුටයෙන් සිරියාවට පැන්නාට පුරවැසිභාවය අහෝසියි", "News Content": "පැරසූටයක් භාවිතා කරමින් නීතිවිරෝධීව සිරියාවට පලාගිය ඊශ්‍රායල ජාතිකයෙකුගේ පුරවැසිභාවය අහෝසි කිරිමට කටයුතු කරන බව ඊශ්‍රායල අග්‍රාමාත්‍ය බෙන්ජමින් නෙතන්යාහු පවසයි.අදාළ පුද්ගලයා සිරියාවේ ක්‍රියාත්මක ඉස්ලාම් රාජ්‍ය සංවිධානයට එක්වීම සඳහා මෙලෙස පලාගොස් ඇති බව විදෙස් මාධ්‍ය වාර්තා කළේය.ඔහු ගෝලාන් කඳුකර ප්‍රදේශය හරහා සිරියාවට ඇතුළු වී ඇති බව ද සඳහන්ය.මොහු ඊශ්‍රායලයේ අරාබි මුස්ලිම් සුළුතරයට අයත් පුද්ගලයෙකු බව පැවසෙයි.කෙසේ වෙතත් මෙවැනි සිදුවීමක් ඉදිරියේදී ඇති වුවහොත් ඒ සම්බන්ධයෙන් වන ප්‍රතිචාරය මෙය බව ඊශ්‍රායල අග්‍රාමාත්‍යවරයා පැවසීය.", "URL": "https://sinhala.adaderana.lk/news.php?nid=54672", "Category": null, "Parent URL": null}