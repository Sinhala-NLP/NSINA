{"Source": "Adaderana", "Timestamp": "July 14, 2013 04:55 pm", "Headline": "හැටන් - කොළඹ මාර්ගයේ ගිලා බැසීමක්", "News Content": "හැටන් - කොළඹ ප්‍රධාන මාර්ගයේ ගිලා බැසීමක් සිදුව තිබේ. එම මාර්ගයේ වටවල, කූයිල්වත්ත ප්‍රදේශයේදී මෙම ගිලා බැසීම සිදුව ඇති බව සඳහන්ය. මාර්ගයේ මීටර් 5 ක පමණ කොටසක් සම්පූර්ණයෙන්ම ගිලා බැස ඇති බව අද දෙරණ වාර්තාකරු සඳහන් කළේය. මධ්‍යම කදුකර ප්‍රදේශයට පසුගිය මාස 3ට ආසන්න කාලයක් තුළ පැවති අධික වර්ෂාව හේතුවෙන් මෙම තත්ත්වය හටගෙන ඇති අතර එම මාර්ගයේ තවත් ස්ථාන කිහිපයක් ගිලා බැසීමේ අවධානමට ලක්ව ඇති බවද සඳහන්ය.", "URL": "https://sinhala.adaderana.lk/news.php?nid=35777", "Category": null, "Parent URL": null}