{"Source": "Adaderana", "Timestamp": "January 6, 2012 04:44 pm", "Headline": "උ/පෙළ ප්‍රතිඵල අවුල ගැන සොයන කමිටුවට පැමිණිලි 300 ක්", "News Content": "අධ්‍යන පොදු සහතික පත්‍ර උසස් පෙළ විභාගයේ ප්‍රතිඵල නිකුත් කිරීමේ දී මතු වු දිස්ත්‍රික් අගයන් සම්බන්ධ ගැටලු පිළිබඳ පැමිණිලි භාරගැනීම හෙට(07) දහවල් 12 දක්වා සිදුකෙරෙන බව ඒ වෙනුවෙන් පත් කළ කමිටුව පවසයි. මේ වන විට පැමිණිලි 300 ක් පමණ ලැබී ඇති බව අදාළ පැමිණිලි අධ්‍යයනය කර නිර්දේශ ඉදිරිපත් කිරීම සඳහා පත්කර තිබෙන කමිටුවේ ප්‍රකාශකයෙකු සඳහන් කළේය. 2011 අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵලවල දිස්ත්‍රික් කුසලතාව ආශ්‍රිතව ගැටලු පැන නැඟීම හේතුවෙන් ඒ පිළිබඳ සොයා බැලීමට ජනාධිපතිවරයා විසින් මෙම කමිටුව පත් කළේය. අදාළ කමිටුවේ සභාපතිවරයා ලෙස ධාරා එස්.විජේතිලක මහත්මිය කටයුතු කරනු ලබයි.", "URL": "https://sinhala.adaderana.lk/news.php?nid=21213", "Category": null, "Parent URL": null}