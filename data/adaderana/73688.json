{"Source": "Adaderana", "Timestamp": "May 28, 2017 09:02 pm", "Headline": "විනාශයට පත් විභාග සහතික නොමිලේ-සාපෙ අයදුම්පත් භාර ගැනීම කල් යයි", "News Content": "ගංවතුරෙන් විනාශයට පත් විභාග සහතික නිකුත් කිරීමට කටයුතු යොදා තිබෙන බව විභාග කොමසාරිස් ජනරාල් ඩී.බ්.එම්.එන්.ජේ.පුෂ්පකුමාර මහතා පවසයි.ඒ අනුව ගංවතුර ආපදාවට පත් වු බවට ග්‍රාම නිලධාරීවරයාගේ නිර්දේශය සහිතව ඉල්ලුම් කරන්නන්ට අධ්‍යයන පොදු සහතික පත්‍ර සාමාන්‍ය පෙළ සහ උසස් පෙළ විභාග සහතික ද වෙනත් විභාගවල සහතික පත් ද නිකුත් කරන බවද විභාග කොමසාරිස් ජනරාල්වරයා පවසයි.එම විභාග සහතිකපත් එක්දින සේවාව මඟින් නොමිලේ නිකුත් කරන බවද පුෂ්පකුමාර මහතා සඳහන් කරයි.අධ්‍යයන පොදු සහතික පත්‍ර සාමාන්‍ය පෙළ විභාගය -2017 සඳහා අයදුම්පත් භාර ගැනීමේ අවසන් දිනය ජූනි 15 දක්වා කල් දැමූ බව විභාග කොමසාරිස් ජනරාල් ඩබ්.එම්.එන්.ජේ.පුෂ්පකුමාර මහතා පැවසීය.එම විභාගය සඳහා අයදුම්පත් භාරගැනීමේ අවසන් දිනය මැයි 31 වැනිදාට යෙදී තිබූ නමුත් ආපදා තත්ත්වය හේතුවෙන් එය කල්දැමුණු බවද ඔහු කීවේය.", "URL": "https://sinhala.adaderana.lk/news.php?nid=73688", "Category": null, "Parent URL": null}