{"Source": "Adaderana", "Timestamp": "October 7, 2010 11:20 am", "Headline": "ජී. එල්ට එරෙහි විශ්වාස භංගය අද විවාදයට ", "News Content": "විදේශ කටයුතු අමාත්‍ය මහාචාර්ය ජී.එල්.පීරිස් මහතාට එරෙහිව එක්සත් ජාතික පක්ෂය විසින් ඉදිරිපත් කළ විශ්වාස භංග යෝජනාව අද (07) පාර්ලිමේන්තුවේදී විවාදයට ගැනීමට නියමිතව ඇත. සැප්තැම්බර් 27 වන දින මෙම විශ්වාස භංග යෝජනාව ඉදිරිපත් කරනු ලැබීය. එක්සත් ජාතික පක්ෂයේ මන්ත්‍රීවරුන් වන ජෝන් අමරතුංග, ලක්ෂ්මන් කිරිඇල්ල සහ රවී කරුණානායක යන මන්ත්‍රීවරුන් කතානායකවරයා වෙත මෙම විශ්වාස භංග යෝජනාව භාරදී තිබේ. එය කඩිනමින් විවාදයට ගන්නැයි අමාත්‍ය ජී.එල්.පීරිස් මහතා කතානායකවරයාගෙන් සහ ආණ්ඩු පක්ෂයේ ප්‍රධාන සංවිධායකවරයාගෙන් ඉල්ලීමක් කර තිබිණි.", "URL": "https://sinhala.adaderana.lk/news.php?nid=11338", "Category": null, "Parent URL": null}