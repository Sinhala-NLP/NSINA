{"Source": "Adaderana", "Timestamp": "May 31, 2015 08:50 pm", "Headline": "ශිරන්තිව FCID කැඳවන්න එපා - තංගල්ලේ උද්ඝෝෂණ ", "News Content": "ශිරන්ති රාජපක්ෂ මහත්මිය මූල්‍ය අපරාධ විමර්ශන කොට්ඨාශයට කැඳවීමට එරෙහිව අද(31) දහවල් තංගල්ල බස් නැවතුම්පල ඉදිරිපිට විරෝධතා ව්‍යාපාරයක් පැවැත්විය. පළාත් සභා සහ ප්‍රාදේශීය සභා නියෝජිතයින් මෙන්ම ප්‍ර දේශවාසීන් පිරිසක් මෙම විරෝධතාවයට එක්ව සිටි බව අද දෙරණ වාර්තාකරු සඳහන් කළේය. මූල්‍ය අක්‍රමිකතාවක් සම්බන්ධයෙන් ප්‍රකාශයක් ලබා ගැනිම සඳහා ශිරන්ති රාජපක්ෂ මහත්මිය හෙට දිනයේ මුල්‍ය අපරාධ විමර්ශන කොට්ඨාශයට කැඳවීමට දැනුම්දී ඇති බව සඳහන්ය.නාමල් රාජපක්ෂ මන්ත්‍රීවරයා සඳහන් කළේ මේ සම්බන්ධයෙන් තංගල්ල පොලිසිය විසින් දැනුම්දිමක් සිදුකර ඇති බවයි.", "URL": "https://sinhala.adaderana.lk/news.php?nid=51698", "Category": null, "Parent URL": null}