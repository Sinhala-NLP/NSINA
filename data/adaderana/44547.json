{"Source": "Adaderana", "Timestamp": "July 9, 2014 04:35 pm", "Headline": "හම්බන්තොට විදුහල්පතිතුමාට ඇප!", "News Content": "හම්බන්තොට, පහල අන්දරවැව ප්‍රදේශයේ පාසලක සිසුවියක අපයෝජනය කුළැයි සැකපිට අත්අඩංගුවට ගත් එම විදුහලේ විදුහල්පතිවරයා රුපියල් ලක්ෂය බැගින් වූ ශරීර ඇප 2ක් මත නිදහස් කර තිබේ. සැකකරු හම්බන්තොට පොලීසිය විසින් අද (09) හම්බන්තොට මහේස්ත්‍රාත්වරයා හමුවට පැමිණවීමෙන් පසු මෙලෙස ඇප නියම කෙරුණු බව අප වාර්තාකරු පැවසීය. අදාළ විදුහල්පතිවරයා යටතේ පාලනය වන පාසලේ 07 වන වසරේ සිසුවියකට ලිංගික අපයෝජනයක් කිරීම සම්බන්ධයෙන් මව්පියන්ගෙන් ලැබුණු පැමිණිල්ලකට අනූව පොලීසිය විසින් සැකකරු ඊයේ (08) පස්වරුවේ අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=44547", "Category": null, "Parent URL": null}