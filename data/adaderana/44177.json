{"Source": "Adaderana", "Timestamp": "June 23, 2014 09:02 pm", "Headline": "පොලීසියට පාට්දමා වෙඩිකයි", "News Content": "දිවුලපිටිය, කුඩගම්මන ප්‍රදේශයේදී පොලිස් කොස්තාපල්වරයකුට පිහියෙන් ඇනීමට තැත් කළ තරුණයෙකු පොලීසිය විසින් එල්ල කළ වෙඩි පහරකින් මියගොස් තිබේ. ගැටුමක් සමථයකට පත් කිරීමට ගිය පොලිස් නිලධාරීන් පිරිසකට එම ස්ථානයේ සිටි අයෙකු පිහියකින් ඇනීමට තැත් කර ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසීය. එහිදී පොලීසිය ආරක්ෂාව පතා තැබූ වෙඩි පහරින් අදාළ තරුණයා මියගොස් ඇත. ඔහුගේ සිරුර දිවුලපිටිය රෝහලේ තබා ඇති අතර එම අවස්ථාවේදී එකී තරුණයා සමග සිටි තවත් අයෙකු ද තුවාල ලබා ඇති බව අජිත් රෝහණ මහතා කීවේය.", "URL": "https://sinhala.adaderana.lk/news.php?nid=44177", "Category": null, "Parent URL": null}