{"Source": "Adaderana", "Timestamp": "June 3, 2019 06:40 am", "Headline": "බංගලාදේශයට පෙරළිකාර ජයක්", "News Content": "ලෝක කුසලාන ක්‍රිකට් තරඟාවලියේ ඊයේ පැවති තවත් තරඟයකින් දකුණු අප්‍රිකාව පරාජයට පත් කරමින් ලකුණු 21ක ජයක් හිමි කර ගැනීමට බංග්ලාදේශ කණ්ඩායම සමත් වුණි. කාසියේ වාසිය දිනු දකුණු අප්‍රිකානු කණ්ඩායමේ නායකයාගේ ආරාධනයෙන් ප්‍රථමයෙන් පන්දුවට පහරදුන් බංග්ලාදේශ කණ්ඩායම නියමිත පන්දුවාර 50 අවසානයේ කඩුලු 06ක් බිඳ වැටී ලකුණු330ක් ලබා ගත්තේය. එහිදී මුෂ්ෆිකර් රහීම් ලකුණු 78ක් සහ සකිබ් අල් හසන් ලකුණු 75ක් ලබා ගැනීමට සමත් වුණි. ජයග්‍රාහි ඉලක්කය හඹා ගිය දකුණු අප්‍රිකානු කණ්ඩායමට නියමිත පන්දුවාර 50 අවසානයේ කඩුලු 08ක් බිඳ වැටී ලබා ගත හැකි වුයේ ලකුණු 309ක් පමණයි. දකුණු අප්‍රිකා කණ්ඩායමේ වැඩිම ලකුණු ලාභියා වු නායක පෆ් ඩුප්ලෙසිස් ලකුණු 62ක් ලබා ගත් අතර පන්දු යැවීමේදී බංගල්දේශ කණ්ඩායම වෙනුවෙන් මුෂ්ෆිකර් රහීම් කඩුලු 03ක් බිඳ හෙළුවේය.", "URL": "https://sinhala.adaderana.lk/news.php?nid=111215", "Category": null, "Parent URL": null}