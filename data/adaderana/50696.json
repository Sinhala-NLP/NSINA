{"Source": "Adaderana", "Timestamp": "April 17, 2015 09:01 am", "Headline": "චන්ද්‍රිකාගේ බලකාය වැඩ අරඹයි", "News Content": "ප්‍රතිසන්ධානය පිළිබඳ ජනාධිපති කාර්යසාධක බලකාය , මහජන නියෝජිතයින්ගේ අදහස් ලබා ගැනීම ආරම්භ කර තිබේ.ත්‍රීකුණාමල නගර සභා ශාලාවේදී එහි එක් අදියරක් පැවැත්වී ඇති බව සඳහන්ය.දෙමළ ජාතික සන්ධානයේ පළාත් පාලන ආයතන නියෝජිතයින් ද එහිදී සිය අදහස් පළ කර තිබේ.ත්‍රීකුණාමලය දිස්ත්‍රික්කයේ ජනතාවට මුහුණ දීමට සිදුවී ඇති ඉඩම්, රැකියා ,අධ්‍යාපනික , සංස්කෘතික හා සමාජයීය ගැටලු පිළිබඳව එහිදී යෝජනා ඉදිරිපත් කළ බව දෙමළ ජාතික සන්ධානයේ නායක ආර්.සම්බන්දන් මහතා පැවසුවේය.රටේ ජාතීන් අතර සුහඳතාවය වර්ධනය කර සංහිඳියාව ගොඩනැංවීමේ අරමුණින් අදාළ කරුණු සොයා බලා නිර්දේශ නිකුත් කිරීම සඳහා ප්‍රතිසන්ධානය පිළිබඳ ජනාධිපති කාර්යසාධක බලකාය ස්ථාපිත කර ඇති බව සඳහන්ය.එය හිටපු ජනාධිපති චන්ද්‍රිකා බණ්ඩාරනායක කුමාරතුංග මහත්මියගේ ප්‍රධානත්වයෙන් ස්ථාපිත කර තිබේ.", "URL": "https://sinhala.adaderana.lk/news.php?nid=50696", "Category": null, "Parent URL": null}