{"Source": "Adaderana", "Timestamp": "September 7, 2016 08:21 am", "Headline": "රාමඤ්ඤ නිකායේ අනුනායක හිමියන් අපවත්වෙයි", "News Content": "ශ්‍රී ලංකා රාමඤ්ඤ මහා නිකායේ අනුනායක, ශ්‍රී කල්යාණි යෝගාශ්‍රම සංස්ථාවේ අනුශාසක අතිපූජ්‍ය නාඋයනේ අරියධම්ම ස්වාමීන් වහන්සේ අපවත් වී තිබේ.අද (07)අලුයම කොළඹ පෞද්ගලික රෝහලක දී උන්වහන්සේ අපවත් වී ඇති බව සඳහන්.අපවත් වන විට උන්වහන්සේ වසර 79ක් ආයු වළඳා තිබුණි.අපවත් වී වදාළ අතිපූජ්‍ය නාඋයනේ අරියධම්ම ස්වාමීන් වහන්සේගේ ශ්‍රී දේහය පිළිබඳ ආදාහන පූජෝත්සවය එළඹෙන 12 වෙනිදා කොළඹ 07 නිදහස් චතුරස්‍රයේදී සිදුකිරීමට නියමිතය.", "URL": "https://sinhala.adaderana.lk/news.php?nid=63880", "Category": null, "Parent URL": null}