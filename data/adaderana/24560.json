{"Source": "Adaderana", "Timestamp": "May 28, 2012 08:49 am", "Headline": "තුම්මුල්ල යටවෙයි - විකල්ප මාර්ග භාවිත කරන්න", "News Content": "පවතින අධික වර්ෂාවත් සමඟ හයිලෙවල් මාර්ගයේ තුම්මුල්ල ප්‍රදේශය ජලයෙන් යටවී ඇති බැවින් විකල්ප මාර්ග භාවිත කරන ලෙස පොලිසිය රියදුරන්ට දැනුම් දෙයි. මේ හේතුවෙන් හයිලෙවල් මාර්ගයේ දැඩි රථ වාහන තදබදයක් පවතින බව පොලිසිය සඳහන් කරයි. සෙසු මාර්ග කිහිපයක ද වාහන තදබදයක් පවතින බව පොලිසිය පෙන්වාදෙයි. මේ අතර උදෑසන 8.30 න් අවසන් වූ පැය 24 තුළ කොළඹ ප්‍රදේශයට මිලි මීටර් 38.9ක වර්ෂාපතනයක් ලැබී ඇති බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=24560", "Category": null, "Parent URL": null}