{"Source": "Adaderana", "Timestamp": "August 7, 2013 12:30 pm", "Headline": "විශාලතම නීති විරෝධී මැතිවරණ ප්‍රචාරක පුවරුව ගම්පොළ නගරයේ", "News Content": "(ඡායා රූ- කැෆේ) වයඹ, මධ්‍යම, උතුරු පළාත් සභා මැතිවරණයේ විශාලතම නීති විරෝධී ප‍්‍රචාරක පුවරුව ගම්පොල - නුවරඑළිය මාර්ගයේ පැරණි පාලම මත ඉදි කොට ඇති බව කැෆේ සංවිධානය පවසයි. මෙම දැන්වීම් පුවරුව සඳහා ගම්පොල පොලීසිය ආරක්‍ෂාව සපයන බව කැෆේ සංවිධානයේ විධායක අධ්‍යක්ෂ රජිත් කීර්ති තෙන්නකෝන් මහතාගේ අත්සනින් යුතුව නිකුත් කළ නිවේදනයක දැක්වෙයි. මෙය පළාත් සභා මැතිවරණ පනතේ ප‍්‍රචාරක විධිවිධාන උල්ලංඝණය කිරීමක් බව එහි සඳහන්ය. ගම්පොල සහ නාවලපිටිය ප‍්‍රදේශවල ඉදිකොට ඇති නීතිවිරෝධි ප‍්‍රචාරක පුවරු 60කට අධික සංඛ්‍යාවක් පිළිබඳව කැෆේ සංවිධානය මැතිවරණ කොමසාරිස්තුමා ගේ අවධානය යොමු කොට ඇති බව එකී නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=36446", "Category": null, "Parent URL": null}