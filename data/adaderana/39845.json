{"Source": "Adaderana", "Timestamp": "December 25, 2013 11:12 am", "Headline": "රිය අනතුරකින් 1ක් මරුට -  6ක් රෝහලේ ", "News Content": "තංගල්ල - වේල්ල ප්‍රදේශයේදි සිදුවු රිය අනතුරකින් එක් අයෙකු මිය ගොස් තවත් පුද්ගලයින් 6 දෙනෙකු තුවාල ලබා තිබේ. කතරගම සිට කොළඹ බලා ධාවනය වු පෞද්ගලික බස් රථයක් සහ ගාල්ල සිට මොණරාගල බලා ධාවනය වු ත්‍රිරෝද රථයක් එකිනෙක ගැටීමෙන් අනතුර සිදුව ඇති බව පොලීසිය පැවසීය. අනතුරෙන් ත්‍රිරෝද රථයේ රියදුරු මියගොස් තිබේ. ත්‍රිරෝද රථයේ ගමන් ගත් කුඩා ළමුන් තිදෙනෙකු, කාන්තාවන් දෙදෙනෙකු සහ තවත් පුද්ගලයෙකු තුවාල ලබා ඇති අතර ඔවුන් ප්‍රතිකාර සඳහා තංගල්ල රෝහලට ඇතුළත් කර ඇති බව පොලීසිය සඳහන් කළේය. බරපතළ තත්ත්වයේ පසුවු දැරියක සහ කාන්තාවක වැඩිදුර ප්‍රතිකාර සඳහා මාතර රෝහල වෙත මාරු කර යවා තිබේ. ත්‍රිරෝද රථයේ ගමන් කර ඇත්තේ ගාල්ල - වලහන්දූව ප්‍රදේශයේ පදිංචි එකම පවුලේ පිරිසක් බව සඳහන් වෙයි. අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර තංගල්ල පොලිසිය වැඩිදුර විමර්ශන සිදුකරයි‍.", "URL": "https://sinhala.adaderana.lk/news.php?nid=39845", "Category": null, "Parent URL": null}