{"Source": "Adaderana", "Timestamp": "October 20, 2017 06:48 pm", "Headline": "ඓතිහාසික සැලව රජමහ වෙහෙරේ ඉබි යතුරු අරිද්දී උණූසුම් වෙයි", "News Content": "ඓතිහාසික සැලව රජමහ විහාරයේ ඉබි යතුරු විවෘත කොට හේවිසි නාද මධ්‍යයේ පුද පූජා කටයුතු අද (20) ආරම්භ කළේ පොලිසියත් ගිහිභාරකරු සහ ගම්වාසින් අතර පැය 2 කට වැඩි කාලයක් තිස්සේ පැවැති උණුසුම් තත්වයකින් පසුවය. මහනුවර යුගයේදී ලියවුණු සිරිලක රාජ පරම්පරාවේ අවසන් සෙල්ලිපිය ද ඇති සැලව රජමහ විහාරය බොහෝ දෙනෙකු හදුන්වන්නේ පුංචි දඹුල්ල වශයෙනි. මෙම විහාරස්ථානය ගිහිභාරකරු හා දැනට වැඩ වාසය කරන වලස්වැවේ සද්ධානන්ද හිමියන් අතර ඇති වු ගැටලුවක් පාදක කරගනිමින් විහාරස්ථානය සැප්තැම්බර් 15 වැනි දින ගිහිභාරකරු විසින් ඉබි යතුරු යොදා වසා දමන ලදි.මේ නිසා ගම්වැසියන් මෙන්ම ලංකාවේ සතර දිග් භාගයෙන් පැමිණෙන උපාසක උපාසිකාවන්ට මෙන්ම විහාරස්ථානය නරඹන්නට පැමිණෙන බැති මතුන්ටද ගැටලූ සහගත තත්වයකට මුහුණ පැවාය.මෙම විහාස්ථානය අරණායක සැලව පිහිටා ඇති අතර ගම්වැසියන් 400 කට ආසන්න පිරිසක් මෙහි දායක සභාවයට අයත්ය. ඔවුන් පසුගිය 06 වැනිදා බෞද්ධ කටයුතු අමාත්‍යංශය ඉදිරිපිට විරෝධතාවයක් සිදු කළ අතර එහි ප‍්‍රතිඵලයක් ලෙස මහනුවර බෞද්ධ කොමසාරිස් විහාරස්ථානය දැනට අයිති මල්වතු මහ නායක හිමියන් සමග සාකච්ඡාවක් සිදු කිරිමට දායක සභාවේ 5 දෙනෙකුට අවස්ථාව ලබා දෙන ලදි. එම සාකජ්ජාවෙන් සතියක් පමණ ගත වු පසු අද මල්වතු නායක හිමියන්ගේ අනුදැනුම ඇතිව භික්ෂූන් වහන්සේලා දෙනමක් විහාරයේ මින් ඉදිරියට ආගමික කටයුතු පවත්වාගෙන යැමට අද එම විහාරස්ථානයේ ආවාස ගෙයි ඉබි යතුරු හා ප‍්‍රධාන බුදු ගෙහි ඉබි යතුරු අරින ලදි. නමුත් දැනට වැඩ වාසය කරන හිමියන් විහාරස්ථානයේ රැදෙනවාද ඉවත් කරනවාද යන්න මාහා නායක හිමියන් සතු කාරයක් වන බව අරණායක පොලිස් ස්ථානාධිපතිවරයා මෙහිදි පැවසු අතර එහිදි දෙපිරිස අතර උණුසුම් වචන හුවමාරු විය. අවසානයේ ගම්වාසින් විසින් මෙ ඇති වු තත්වය හමුවේ තමන්ට විහාරස්ථායේ ගැටලූව නිසි ලෙස නොවිසඳුනු බව මාධ්‍යයට පැවසිය. ඔවුන් දැඩිව පවසන්නේ ගිහිභාරකරු නිසා සැලව විහාරස්ථානයේ ප‍්‍රශ්න රැසක් ඇති වි ඇති බවයි.", "URL": "https://sinhala.adaderana.lk/news.php?nid=78947", "Category": null, "Parent URL": null}