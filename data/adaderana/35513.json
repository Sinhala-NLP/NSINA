{"Source": "Adaderana", "Timestamp": "July 5, 2013 04:09 pm", "Headline": " යාල්දේවී යළිත් උතුරට ", "News Content": "යාල්දේවී දුම්රිය උතුරට ධාවනය කිරීමේ කටයුතු කඩිනමින් ආරම්භ කිරීමට බලාපොරොත්තු වන බව ප්‍රවාහන අමාත්‍යාංශය පවසයි. යාල්දේවී දුම්රිය කිලිනොච්චිය දක්වා ධාවනය කරවීමට සියලු කටයුතු සූදානම් කර ඇති බව එම අමාත්‍යාංශය පවසයි. උතුරු දුම්රිය මාර්ගයේ ඉදිකිරීම් කටයුතු සිදුකරන ආයතනවල නියෝජිතයින් සහ ප්‍රවාහන අමාත්‍ය කුමාර වෙල්ගම මහතා අතර සාකච්ඡාවක් පසුගියදා පවත්වා ඇත. එහිදි ඉදිරි දෙමසක කාලය තුළ යාල්දේවි දුම්රිය කිලිනොච්චිය දක්වා ධාවනය කිරීමට හැකි වනු ඇති බව සහ ලබන වසර අවසන් වීමට පෙර යාල්දේවී දුම්රිය යාපනය දක්වා ධාවනය කිරීමට හැකි වනු ඇති බව අනාවරණය වී තිබේ. මේ තුළින් බිඳ වැටී තිබුණු උතුරු දකුණු සබැඳියාව යළි තහවුරු වන බව එම සාකච්ඡාවේ දී ප්‍රවාහන අමාත්‍ය කුමාර වෙල්ගම මහතා සඳහන් කරයි.", "URL": "https://sinhala.adaderana.lk/news.php?nid=35513", "Category": null, "Parent URL": null}