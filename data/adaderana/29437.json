{"Source": "Adaderana", "Timestamp": "November 24, 2012 08:22 am", "Headline": "විදුලිසැර වැදී අයෙක් මරුට ", "News Content": "විදුලිසැර වැදීමෙන් නෝර්වුඩ් ප‍්‍රදේශයේදී පුද්ගලයෙකු ජීවිතක්ෂයට පත්ව තිබේ. අදාළ පුද්ගලයා තම එළවළු කොටුව වන සතුන්ගෙන් ආරක්ෂා කරගැනීම සඳහා ඇටවු විදුලි රැහැනක ගැටීමෙන් අනතුර සිදුව ඇති බව සඳහන්ය. ජීවිතක්ෂයට පත්ව ඇත්තේ නෝර්වුඩ්, ටිලර් වත්ත ප‍්‍රදේශයේ පදිංචි 51 හැවිරිදි පුද්ගලයෙකි. අදාළ පුද්ගලයාගේ මළ සිරුර මේවන විට නොර්වුඩ් ග්ලැන්කන් රෝහලේ මෘත ශරීරාගාරයේ තැන්පත් කර තිබේ. මරණය සම්බන්ධයෙන් නෝර්වුඩ් පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29437", "Category": null, "Parent URL": null}