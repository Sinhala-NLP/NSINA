{"Source": "Adaderana", "Timestamp": "July 9, 2019 06:29 am", "Headline": "මොනරාගල හදිසි ගින්නක්-සැකපිට පුද්ගලයෙක් හා කතක් අත්අඩංගුවට", "News Content": "මොනරාගල පොලිස් වසමේ අක්කර 8, අලියාවත්ත රක්ෂිතයේ හදිසි ගින්නක් හට ගෙන තිබේ. මොනරාගල පොලීසියට ලද තොරතුරක් මත වහා ක්‍රියාත්මක වු පොලීසිය, ප්‍රදේශවාසීන්ගේ ද සහය ඇතිව ගින්න පාලනය කර තිබේ. ඊයේ(08) සවස 2 ට පමණ මෙය හට ගෙන ඇත. ‍ ගින්න හේතුවෙන් ජීවිත හානි කිසිවක් වාර්තා වී නොමැත. රක්ෂිතයට ගිනි තැබීම හේතුවෙන් එම ප්‍රදේශයේම පදිංචිකරුවෙක් හා කාන්තාවක් අත්අඩංගුවට ගෙන තිබේ. සැකකරුවන් අද(09) මොනරාගල මහේස්ත්‍රාත් අධිකරණයට ඉදිරිපත් කිරීමට නියමිතයි. මොනරාගල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113685", "Category": null, "Parent URL": null}