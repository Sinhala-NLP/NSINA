{"Source": "Adaderana", "Timestamp": "February 9, 2017 09:47 am", "Headline": "රුසියාවේ විපක්ෂ නායකට එරෙහිව වසර 5ක සිර  දඬුවමක් ", "News Content": "රුසියාවේ විපක්ෂ නායක ඇලෙක්සි නවාලි හට එරට අධිකරණයක් මඟින් වසර 05 ක අත්හිටවූ සිර දඬුවමක් නියම කර තිබේ. මූල්‍ය වංචාවක් සම්බන්ධයෙන් වැරදිකරු කරමින් ඔහුට මෙම දඬුවම නියම කර ඇති බව විදෙස් මාධ්‍ය වාර්තා කරයි. ලබන වසරේ පැවැත්වීමට නියමිත ජනාධිපතිවරණය සඳහා වත්මන් රුසියානු ජනාධිපති ව්ලැඩ්මියර් පූටින්ට එරෙහිව ඇලෙක්සි නවාලි තරඟ වැදීමට නියමිතව සිටියි. දැව සමාගමක් සම්බන්ධයෙන් සිදුකල ගනුදෙනුවකදී රූබල් ලක්ෂ 05ක වංචාවක් සිදුකල බවට ඇලෙක්සි නවාලි හට චෝදනා එල්ල වී තිබුණි. කෙසේ වෙතත් තමාට එරෙහිව එල්ල වී ඇති චෝදනා අසත්‍ය බව ඔහු පවසයි. ක්‍රෙමලිනයේ ජ්‍යෙෂ්ඨ නිළධාරීන්ගේ දූෂණ වංචාවන්ට එරෙහිව කටයුතු කිරීම හේතුවෙන් තමාට එරෙහිව පූටින් පාලනය ක‍්‍රියාත්මක වන බව රුසියානු විපක්ෂ නායකවරයා පවසයි.", "URL": "https://sinhala.adaderana.lk/news.php?nid=69360", "Category": null, "Parent URL": null}