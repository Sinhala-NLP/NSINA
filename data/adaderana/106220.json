{"Source": "Adaderana", "Timestamp": "March 17, 2019 02:33 pm", "Headline": "වන අලි පහරකින් අයෙක් මියයයි", "News Content": "නොච්චියාගම පොලිස් වසමේ අඩම්පනය ප්‍රදේශයේදී වන අලියෙකු පහර දීමෙන් පුද්ගලයෙකු මියගොස් ඇත. ඊයේ දිනයේ (16) ගෙවත්තට ආ වල් අලි රංචුවක් පළවා හැරීමට උත්සාහ ගත් අවස්ථාවේදී වල් අලියෙකු පහර දීමෙන් මෙම පුද්ගලයා මියගොස් ඇත. මරණයට පත් වූ තැනැත්තා වයස අවුරුදු 73ක්වූ පෙරියානන්කල්ල පාර, අඩම්පනය, නොච්චියාගම පදිංචි අයෙක් බව වාර්තා වෙයි. මෘත ශරීරය නොච්චියාගම රෝහලේ තැම්පත් කර ඇති අතර මේ පිළිබඳ වැඩිදුර විමර්ශන කටයුතු නොච්චියාගම පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=106220", "Category": null, "Parent URL": null}