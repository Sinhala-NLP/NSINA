{"Source": "Adaderana", "Timestamp": "May 13, 2019 03:28 pm", "Headline": "කොබෙයිගනේ හා රස්නායකපුරටත් පොලිස් ඇඳිරි නීතිය පනවයි", "News Content": "වහාම ක්‍රියාත්මක වන පරිදි කොබෙයිගනේ හා රස්නායකපුර යන පොලිස් බල ප්‍රදේශවලටත් පොලිස් ඇඳිරි නීතිය පනවා තිබේ. පොලිස් මාධ්‍ය ප්‍රකාශක කාර්යාලය සඳහන් කළේ හෙට(14) අලුයම 4 දක්වා මෙම ප්‍රෙද්ශවලට පොලිස් ඇඳිරිනීතිය ක්‍රියාත්මක බවයි. මේ අතර අද(13) සවස 2 සිට කුලියාපිටිය , බිංගිරිය, දුම්මලසූරිය සහ හෙට්ටිපොළ යන පොලිස් බල ප්‍රදේශවලටද පොලිස් ඇඳිරි නීතිය පනවනු ලැබීය. මේ අතර කුලියාපිටිය,බිංගිරිය, දුම්මලසූරිය පොලිස් බල ප්‍රදේශයට ‍අද අළුයම 12 සිට උදෑසන 6 දක්වා ද පොලිස් ඇඳිරි නීතිය පනවා තිබුණි. පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා පවසා සිටියේ ඇති වු නොසන්සුන්කාරී තත්ත්වයක් පාලනය කිරීම සඳහා මෙලෙස ඇඳිරි නීතිය පැනවු බවයි. ඒ මහතා පැවසුවේ ඇඳිරී නීතිය කඩ කරන පුද්ගලයින් හට දැඩිව දඬුවම් පනවන බවයි.", "URL": "https://sinhala.adaderana.lk/news.php?nid=109858", "Category": null, "Parent URL": null}