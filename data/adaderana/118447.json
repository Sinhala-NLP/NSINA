{"Source": "Adaderana", "Timestamp": "September 6, 2019 02:42 pm", "Headline": "මඩකලපුව බන්ධනාගාරයේ රැඳවියෙක් ජීවිතක්ෂයට", "News Content": "මඩකලපුව බන්ධනාගාරයේ සිටි රැඳවියෙකු අද(06) උදෑසන ජීවිතක්ෂයට පත්ව ඇති බව මඩකලපුව පොලීසිය පවසයි. මෙලෙස මිය ගොස් ඇත්තේ වාලච්චේන, සුංකාන්කේනි ප්‍රදේශයේ පදිංචි 27 හැවිරිදි ටී.කමල් රාජ් නැමති තරුණයෙකි. පසුගිය 04දා වාලච්චේන ප්‍රදේශයේ ඇතිවූ ගැටුමක් සමබන්ධයෙන් මෙම පුද්ගලයා වාලච්චේන පොලීසිය විසින් අත්අඩංගුවට ගෙන අධිකරණය වෙත ඉදිරිපත් කිරීමෙන් අනතුරව රක්ෂිත බන්ධනාගාර ගත කර තිබුණි. මිය ගිය පුද්ගලයාගේ මෘත ශරීරය මඩකළපුව දිස්ත්‍රික් රෝහලේ තැම්පත් කර තිබේ. සිද්ධිය සම්බන්ධයෙන් මඩකළපුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=118447", "Category": null, "Parent URL": null}