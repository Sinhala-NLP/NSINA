{"Source": "Adaderana", "Timestamp": "December 28, 2010 08:31 am", "Headline": "ටීවී දෙරණ හා එෆ්.එම් දෙරණ ආසියානු ජනමාධ්‍ය සම්මාන ලබයි ", "News Content": "ආසියානු ජනමාධ්‍ය සම්මාන උළෙලේ දී ටීවී දෙරණ සහ එෆ්.එම් දෙරණ සම්මානයට පාත්‍රවිය. කොළඹ සුගතදාස ගෘහස්ත ක්‍රීඩාංගණයේ ඊයේ(27) රාත්‍රී පැවති මෙම සම්මාන උළෙල ශ්‍රී ලංකා ජන සන්නිවේදන පදනම විසින් සංවිධානය කරනු ලැබීය. මලයාසියානු කථානායකවරයා මෙහි ප්‍රධාන ආරාධිත අමුත්තා ලෙස සහභාගී විය. මෙම සම්මාන උළෙලේ දී අද දෙරණ වසරේ හොඳම රූපවාහීනි ප්‍රවෘත්ති සපයන්නාට‍ හිමි සම්මානය හිමි කර ගත් අතර ටීවී දෙරණ ඔස්සේ විකාශය වන 360 වැඩසටහන වසරේ හොඳම රූපවාහිනි කාලීන වැඩසටහනට හිමි සම්මානය හිමි කර ගනු ලැබීය. මේ අතර වසරේ හොඳම රූපවාහීනී නාලිකාව ලෙස ටීවී දෙරණ නිර්දේශීත නාමයන් අතරට එක්විය. මෙම සම්මාන උළෙලේ දී වසරේ හොඳම ගුවන් විදුලි නාලිකාව ලෙස එෆ්එම් දෙරණ නිර්දේශීත නාමයන් අතරට එක් වූ අතර හොඳම ගුවන් විදුලි ප්‍රවෘත්ති සපයන්නා ලෙස එෆ්.එම් දෙරණ ප්‍රවෘත්ති නිර්දේශීත නාමයන් අතරට එක්ව තිබිණි. වසර 2ට වඩා අඩු කෙටි කාලයක් තුළ දී එෆ්එම් දෙරණ මෙසේ සම්මානයට පාත්‍ර වීම විශේෂත්වයකි.", "URL": "https://sinhala.adaderana.lk/news.php?nid=13106", "Category": null, "Parent URL": null}