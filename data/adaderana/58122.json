{"Source": "Adaderana", "Timestamp": "March 12, 2016 09:43 am", "Headline": "පාන් පිටි ගණන් උස්සයි", "News Content": "පීමා තිරිගු පිටි කිලෝවක මිල රුපියල් 07.20 කින් ඉහළ නංවා තිබේ.ඊයේ(12) මධ්‍යම රාත්‍රියේ සිට ක්‍රියාත්මක වන පරිදි අදාළ මිල ඉහළ දැමීම සිදු කර ඇති බව වාර්තා වෙයි.මේ දක්වා රුපියල් 90 ක්ව පැවැති තිරිගු පිටි කිලෝවක මිල ඊයේ මධ්‍යම රාත්‍රීයේ සිට රුපියල් 97.20 ක් දක්වා ඉහළ ගොස් තිබේ.කෙසේ වෙතත් අදාළ මිල ඉහළ නැංවිම් පිළිබඳව පාරිභෝගික සේවා අධිකාරිය දැනුවත් කර නොමැති බව එම අධිකාරිය සඳහන් කළේය.ඒ අනුව නියමිත මිලට වඩා වැඩි මිලට පිටි අලෙවි කරන ව්‍යාපාරිකයින් සොයා වැටලීම් සිදු කරන බව ද එම අධිකාරිය සඳහන් කරයි.මේ අතර සමස්ත ලංකා බේකරි හිමියන්ගේ සංගමයෙන් අද දෙරණ අදාළ මිල වැඩි කිරීම් පිළිබඳව විමසා සිටි අතර එහි සභාපති එන්.කේ ජයවර්ධන මහතා සඳහන් කළේ මිල ඉහළ නැංවීම් පිළිබද තම සංගමයට ලිඛිතව ලැබී නොමැති බවයි.", "URL": "https://sinhala.adaderana.lk/news.php?nid=58122", "Category": null, "Parent URL": null}