{"Source": "Adaderana", "Timestamp": "October 20, 2015 04:03 pm", "Headline": "ඊළඟට එන ඇමතිවරයා ඒක කරන්නේ නෑ", "News Content": "පරිසර ප්‍රමිතීන් ආරක්ෂාව සම්බන්ධයෙන් ශ්‍රී ලංකාව ඉදිරියට ගෙන ඒම රජයේ ඉලක්කය බව ජනාධිපති මෛත්‍රීපාල සිරිසේන මහතා පවසයි.පරිසර ප්‍රමිතීන් ආරක්ෂා කිරීම සම්බන්ධ දර්ශකයේ ශ්‍රී ලංකාව මේ වන විටත් දකුණු ආසියාවේ සෙසු රටවලට සාපේක්ෂව ඉදිරියෙන් සිටින බව ජනාධිපතිවරයා පෙන්වාදෙයි.මේ වන විට 69 වන ස්ථානයේ පසුවන ශ්‍රී ලංකාව අවම වශයෙන් 25 වන ස්ථානය දක්වා රැගෙන ඒම තම ඉලක්කය බව ජනාධිපතිවරයා පවසයි.ශ්‍රී ලංකා පරිසර වෘත්තිකයින්ගේ ආයතනයේ 09 වන වාර්ෂික සමුළුව අමතමින් ජනාධිපති මෛත්‍රීපාල සිරිසේන මහතා මේ බව කියා සිටියේය.එහිදී ජනාධිපතිවරයා කියා සිටියේ පසුගිය කාලය තුළ පරිසර සංරක්ෂණය සම්බන්ධයෙන් විවිධ ගැසට් නිවේදන නිකුත් කෙරුණ ද ඒවා ක්‍රියාත්මක නොවූ බවයි.අමාත්‍යවරයෙකු විසින් ගනු ලබන යහපත් තීන්දු තීරණ ඊළඟට පත්වන අමාත්‍යවරයා විසින් ක්‍රියාත්මක නොකිරීම මෙරට දේශපාලන සංස්කෘතියක් වී තිබෙන බවද ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=54565", "Category": null, "Parent URL": null}