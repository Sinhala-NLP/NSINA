{"Source": "Adaderana", "Timestamp": "May 8, 2015 11:17 pm", "Headline": "වතුකරයේ දරුවන් වෙනුවෙන් අලුත් පාසල් 23ක් ", "News Content": "ඉදිරියේදී වතුකරයේ දරුවන් වෙනුවෙන් අලුතින් පාසල් 23ක් ආරම්භ කරන බව අධ්‍යාපන අමාත්‍ය අකිල විරාජ් කාරියවසම් මහතා පවසයි.අමාත්‍යවරයා පෙන්වාදෙන්නේ ජාති ආගම් බේදයකින් තොරව ශ්‍රී ලාංකිකයින් ලෙස සලකා මෙරට දරු පරපුරේ අනාගතය ගොඩනැඟිය යුතු බවයි. වතු ආශ්‍රිත දෙමළ මාධ්‍ය පාසල් සඳහා ගුරු සහයකයින් වශයෙන් 1688 දෙනෙකුට පත්වීම් ලිපි ලබාදීමේ උත්සවයකට සහභාගී වෙමින් අධ්‍යාපන අමාත්‍යවරයා මේ බව කියා සිටියේය.දෙමළ මාධ්‍ය පාසල් වල පවතින උග්‍ර ගුරු හිඟයට පිළියමක් වශයෙන් රජය ගනු ලැබූ තීරණයක් මත වතු ආශ්‍රිත ප්‍රදේශවල අඛණ්ඩව පදිංචිව සිටි සුදුසුකම් ලත් තරුණ තරුණියන් තෝරාගෙන ඔවුන් ගුරු සහයකයින් ලෙස බඳවාගෙන ඇති බව සඳහන්ය.", "URL": "https://sinhala.adaderana.lk/news.php?nid=51200", "Category": null, "Parent URL": null}