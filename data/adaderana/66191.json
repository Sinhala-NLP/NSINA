{"Source": "Adaderana", "Timestamp": "November 19, 2016 04:23 pm", "Headline": "යේමනයේ පැය 48ක සටන් විරාමයක්", "News Content": "යේමනය තුළ පැය 48ක සටන් විරාමයක් පැවැත්වීමට සෞදි ආරාබිය තීරණය කර තිබේ.නිවේදනයක් නිකුත් කරමින් ඔවුන් මේ බව දැනුම් දී ඇති බව විදෙස් මාධ්‍ය වාර්තා කළේය.ඒ අනුව අද (19) දහවල් සිට එම සටන් විරාම කාලය ක්‍රියාත්මක කිරීමට නියමිතය.සෞදි රජය සහ හවුති කැරලිකරුවන් අතර පැවති එකඟතාවය මත මෙම සටන් විරාම කාලය පැවැත්වීමට සෞදි රජය තීරණය කර තිබේ.සෞදි අරාබිය විසින් 2015 වසරේ සිට මේ දක්වා කාලය තුළ යේමනයේ කැරලිකරුවන් ඉලක්ක කරගනිමින් සිදුකළ ප්‍රහාර හේතුවෙන් සාමාන්‍ය වැසියන් 11,400කට ආසන්න සංඛ්‍යාවක් ජීවිතක්ෂයට පත්වී ඇති බව නිරීක්ෂණ සංවිධාන ප්‍රකාශ කළේය.", "URL": "https://sinhala.adaderana.lk/news.php?nid=66191", "Category": null, "Parent URL": null}