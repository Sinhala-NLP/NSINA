{"Source": "Adaderana", "Timestamp": "May 21, 2017 11:25 am", "Headline": "  බහුදින යාත්‍රාව නාවික හමුදාව විසින් බේරාගනී", "News Content": "ආපදාවට ලක්ව මුහුදේ අතරමංව තිබු බහුදින ධීවර යාත්‍රාවක් නාවික හමුදාව විසින් බේරාගෙන තිබේ.“තිලක් එක“ නමැති මෙම බුහුදින ධීවර යාත්‍රාව පසුගිය 7 වන දින ධීවරයින් 6 දෙනෙකු සමග ගාල්ල ධීවර වරායෙන් ධීවර කටයුතු සඳහා පිටත්ව ගොස් ඇති බව වාර්තා වෙයි.එම යාත්‍රාව එන්ජිමේ ඇතිවූ කාර්මික දෝෂයක් හේතුවෙන් පසුගිය 17 වන දින සිට අනතුරට පත්ව තිබුණි.ඒ අනුව ක්‍රියාත්මක වු නාවික හමුදාව ජය සාගර නෞකාව යොදවා මහා රාවණා ප්‍රදීපාගාරයට නාවික සැතපුම් 72ක් පමණ වු මුහුදු ප්‍රදේශයේ දී අදාළ අනතුරට පත් ධීවර යාත්‍රාව සහ ධීවරයින් ආපදාවකින් තොරව මුදාගෙන තිබේ.අනතුරට පත් යාත්‍රාව ජය සාගර නෞකාව ආධාරයෙන් ගොඩබිමට රැගෙනවිත් ඇති අතර හම්බන්තොට වරාය ආසන්නයේ දී ඔවුන් තවත් බහුදින යාත්‍රාවක් වෙත භාරදුන් බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=73370", "Category": null, "Parent URL": null}