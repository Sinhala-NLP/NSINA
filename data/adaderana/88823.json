{"Source": "Adaderana", "Timestamp": "May 10, 2018 07:47 am", "Headline": "කැත්තකින් පහරදීලා පුද්ගලයකු ඝතනය කරලා", "News Content": "තණමල්විල පොලිස් බල ප්‍රදේශයේ තණමල්විල හම්බෙගමුව මාර්ගයේ තණමල්විල නගරයේ සිට කිලෝමීටර් පහක පමන දුරින් පිහිටි අතුරු මාර්ගයකදී කැත්තකින් පහරදී පුද්ගලයකු ඝතනය කර තිබේ. ඊයේ (9) සවස් කාලයේ මෙම පහරදීම සිදු වී ඇති අතර පහර කෑ පුද්ගලයා එම ස්ථානයේ දීම ජීවිතක්ෂයට පත් වී ඇති බව අද දෙරණ වාර්තාකරු පැවසීය. මෙලෙස මියගොස් ඇත්තේ සිසිර ස්ටෝර්ස්,කිරිවැව,සෙවනගල ලිපනයේ පදිංචි දිසානායක මුදියාන්සේලාගේ සිසිර කුමාර නැමති 38 හැවිරිදි පුද්ගලයකු බව තණමල්විල පොලිසිය පවසයි. මෙම පුද්ගලයා දවස් පොලියට මුදල් ලබා දෙන අයෙක් වන අතර මිය ගිය පුද්ගලයා මල සිරුර මේ වන විටත් එම ස්ථානයේම පවති. මේ පිළිබඳ මේ වන තෙක් කිසිවෙකු අත්අඩංගුවට ගෙන නොමැති අතර පශ්චාත් මරණ පරීක්ෂණය අද(10) සිදු කිරීමට නියමිතයි. සිද්ධිය පිළිබඳ ඉදිරි විමර්ශන තණමල්විල පොලීසිය සිදු කරයි.", "URL": "https://sinhala.adaderana.lk/news.php?nid=88823", "Category": null, "Parent URL": null}