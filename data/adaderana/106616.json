{"Source": "Adaderana", "Timestamp": "March 23, 2019 01:36 pm", "Headline": "සැමියා අතින් අවසන්ගමන් ගිය බිරිඳ සහ නැන්දණිය", "News Content": "තිස්සමහාරාමය, සදුන්ගමුව ප්‍රදේශයේදී පුද්ගලයෙකු විසින් සිය බිරිඳ සහ නැන්දණිය ඝාතනය කර ඇති බව වාර්තා වෙයි. අද (23) උදෑසන අදාල ඝාතනය සිදුව ඇති බව පොලිසිය සඳහන් කළේය. පහර කෑමෙන් බරපතල තුවාල ලැබූ බිරිඳ සහ නැන්දණිය දෙබරවැව රෝහලට ඇතුලත් කිරීමෙන් අනතුරුව මියගොස් ඇති බව වාර්තා වෙයි. මෙලෙස ඝාතනයට ලක්ව ඇත්තේ විරවිල ප්‍රදේශයේ පදිංචිව සිටි 25 හැවිරිදි ග්‍රාම නිලධාරීවරියක සහ ඇයගේ 54 හැවිරිදි මව බව පොලීසිය සඳහන් කළේය. පවුල් ආරවුලක් මත අදාල ඝාතනයන් සිදුව ඇති බවට තිස්සමහාරාම පොලීසිය සිදුකළ මූලික විමර්ශනවලදී තොරතුරු අනාවරණය වී ඇත. ඝාතනයට සම්බන්ධ සැකකරු මේ වන විට අත්අඩංගුවට ගෙන ඇති අතර තිස්සමහාරාම පොලීසිය වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=106616", "Category": null, "Parent URL": null}