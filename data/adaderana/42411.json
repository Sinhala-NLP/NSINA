{"Source": "Adaderana", "Timestamp": "April 9, 2014 12:31 pm", "Headline": "ලංකාවේ ද්‍රවිඩ ජනතාවගේ සුභ සාධනය වෙනුවෙන් කටයුතු කළා ", "News Content": "ශ්‍රී ලංකාවේ ජිවත්වන දමිළ ජනතාවගේ සුභ සාධනය උදෙසා තම පක්ෂය සැමවිටම කටයුතු කළ බව ඉන්දීය කොංග්‍රස් පක්ෂය පවසයි. ඔවුන් පෙන්වා දෙන්නේ ජිනීවා මානව හිමිකම් සමුළුවට ශ්‍රී ලංකාව සම්බන්ධයෙන් ඉදිරිපත් වු යෝජනාවේ දී ඉන්දියාව ජන්දය ප්‍රකාශ කිරීමෙන් වැලකී සිටීමට ගත් තීරණය නිවැරදි තීරණයක් බවයි. ජන්දය ප්‍රකාශ කිරීමෙන් වැලකී සිටීම හරහා ශ්‍රී ලංකාවේ පවතින මානව හිමිකම් තත්ත්වය සම්බන්ධයෙන් ඉන්දියාව එකඟතාව පළ කරන්නේ ද නැද්ද යන්න පිළිබඳව නිෂ්චිතව කිව නොහැකි බව එම පක්ෂයේ මාධ්‍ය ප්‍රකාශක අභිශේක් සිංවි මහතා පවසයි. එම්. කරුණානිධිගේ නායකත්වයෙන් යුත් ඉන්දීය ඩී.එම්.කේ පක්ෂය ඉන්දියාව ජන්ය ප්‍රකාශ කිරීමෙන් වැලකී සිටීමට ගත් තීරණය පිළිබඳ අප්‍රසාදය පළ කිරීමෙන් පසු කොංග්‍රස් පක්ෂයේ මාධ්‍ය ප්‍රකාශකවරයා මෙය ප්‍රකාශ කර ඇති බව සඳහන් වෙයි. ඉන්දිය කොංග්‍රස් පක්ෂයේ මාධ්‍ය ප්‍රකාශක අභිශේක් සිංවි පවසා ඇත්තේ සිය පක්ෂය ගෙන යන ඍජු හා ශක්තිමත් ප්‍රතිපත්තිවල වටිනාකම පිළිබඳ ඩී.එම්.කේ පක්ෂය නිවැරදිව හඳුනාගත යුතු බවයි.", "URL": "https://sinhala.adaderana.lk/news.php?nid=42411", "Category": null, "Parent URL": null}