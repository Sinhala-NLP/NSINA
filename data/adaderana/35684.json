{"Source": "Adaderana", "Timestamp": "July 11, 2013 10:39 am", "Headline": "කොල්ලකෑම්වලට සම්බන්ධ කාන්තාවන් 3ක් මාට්ටු  ", "News Content": "කෝපායි - කොන්ඩාවිල් ප්‍රදේශයේ සිදුවූ කොල්ලකෑම්වලට සම්බන්ධ කාන්තාවන් තිදෙනෙකු පොලීසිය විසින් අත්අඩංගුවට ‍ගෙන තිබේ. කෝපායි පොලීසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇත. අදාළ කාන්තාවන් විසින් වටිනා රන්භාණ්ඩ තොගයක් කොල්ලකෑමට උත්සහ කිරීමේදී එහි සිටි පිරිස විසින් අදාළ කාන්තාවන් පොලීසියට භාරදී ඇති බව සඳහන් වෙයි. මොවුන් සතුව තිබී වටිනා රන් මාල 2ක් පොලිස් භාරයට ගෙන තිබේ. සැකකාරියන් අද(11) යාපනය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35684", "Category": null, "Parent URL": null}