{"Source": "Adaderana", "Timestamp": "February 5, 2019 03:13 pm", "Headline": "දින කිහිපයක් තුළ ගෙවල්-වෙළඳසැල් සුද්ද කරපු හොරෙක්-CCTV දර්ශන සහිතයි", "News Content": "පසුගිය දින කිහිපය පුරා වැල්ලවාය හදපානාගල මංසන්ධිය අවට ප්‍රදේශයේ මුදල් ‍සොරකම් කිරීම් රැසක් වාර්තා වී තිබේ. ගතවූ දින කිහිපය තුළ වැල්ලවාය ප්‍රදේශයේ නිවාස ඇතුළු වෙළදසැල් දොලහක මුදල් සොරකම් කළ පුද්ගලයෙක් සොයා වැල්ලවාය පොලීසිය විසින් පරීක්ෂණ ආරම්භ කර තිබේ. ඒ අතරතුර පුද්ගලයකු විසින් වෙළදසැලක මුදල් සොරකම් කරන ආකාරය එහි තිබූ ආරක්ෂක කැමරාවක මෙලෙස සටහන්ව තිබුණි. අදාළ සොරකම්වලට සම්බන්ධ සැකකරුවන් මෙතෙක් අත්අඩංගුවට ගෙන නොමැති අතර සිද්ධිය සම්බන්ධයෙන් වැල්ලවාය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=103723", "Category": null, "Parent URL": null}