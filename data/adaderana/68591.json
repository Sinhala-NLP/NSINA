{"Source": "Adaderana", "Timestamp": "January 26, 2017 11:17 am", "Headline": "බිල් ගෙවන්න මුදල් බාධාවකින් තොරව දෙනවා ", "News Content": "පසුගිය වසර තුළ පළාත් සභා ඇතුළු සියලු රේඛීය අමාත්‍යාංශවලින් සිදුකරන ලද සංවර්ධන කාර්යයන් සඳහා වන බිල්පත් ගෙවීමට අදාළ මුදල් කිසිඳු බාධාවකින් තොරව මහා භාණ්ඩාගාරය විසින් ක්‍රමිකව නිකුත් කරන බව මුදල් අමාත්‍යාංශය පවසයි.නිවේදනයක් නිකුත් කරමින් මුදල් අමාත්‍යාංශය පවසන්නේ මේ වන විට රුපියල් බිලියන 10ක් පළාත් සභා ඇතුළු රේඛීය අමාත්‍යාංශය වෙත යොමුකර ඇති බවයි.ඉදිරිපත් කරනු ලබන බිල්පත් සඳහා අදාළ වසර තුළදීම මුදල් නිකුත් කිරීම සාමාන්‍ය ක්‍රම වේදය වුයේ ද වසර අගදී ඉතිරි වන බිල්පත් සඳහා ඊළඟ වසරේ මුල් කාර්තුව තුළ මුදල් ගෙවීමට කටයුතු කිරීම සාමාන්‍ය ගිණුම් ක්‍රියාවලියක් බව ද මුදල් අමාත්‍යාංශය පවසයි. ‍කෙසේවෙතත් සංවර්ධන කාර්යයන්ට අදාළ බිල්පත් සඳහා මහා භාණ්ඩාගාරය මුදල් නිකුත් කර නොමැති බවට පලවන මාධ්‍ය වාර්තාවන්හි කිසිඳු සත්‍යයතාවක් නොමැති බව එම අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=68591", "Category": null, "Parent URL": null}