{"Source": "Adaderana", "Timestamp": "September 6, 2013 11:33 am", "Headline": " ප්‍රතිමා 3ක් අලෙවි කිරීමට තැත්කළ අයෙක් කොටු", "News Content": "පුරාවිද්‍යාත්මක වටිනාකමකින් යුතු ප්‍රතිමා තුනක් අලෙවි කිරීමට සූදානම්ව සිටි පුද්ගලයෙකු අනුරාධපුර නුවරවැව ප්‍රදේශයේ දී අත්අඩංගුවට ගෙන තිබේ. උතුරු මැද නියෝජ්‍ය පොලිස්පති රංජිත් පද්මසිරි මහතාගේ මෙහෙයවීම මත සිදුකළ විශේෂ වැටලීමකදී අනුරාධපුර නගරයේ මාළු වෙළෙන්දෙකු මෙලෙස අත්අඩංගුවට ගෙන ඇති බව සඳහන් වෙයි. සැකකරු විසින් මෙම ප්‍රතිමා තුන රුපියල් එක් කෝටි හතළිස් ලක්ෂයක පමණ මුදලකට අලෙවි කිරීමට සූදානමින් සිට ඇති බව පොලීසිය පවසයි. සැකකරු අද(06) අනුරාධපුර මහේස්ත්‍රාත් අධිකරණය වෙත ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=37181", "Category": null, "Parent URL": null}