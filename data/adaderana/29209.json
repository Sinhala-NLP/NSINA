{"Source": "Adaderana", "Timestamp": "November 15, 2012 02:23 pm", "Headline": "ත්‍රස්තවාදය පරදා දුන් ආදර්ශය පරිසරය සුරැකීමෙන් ද ලබාදෙමු", "News Content": "ත්‍රස්තවාදය පරාජය කර ලොවට දුන් ආදර්ශය පරිසරය සුරැකීම තුළින් ද ලෝකයට ලබාදීම සඳහා සමස්ත ශ්‍රී ලාංකික ජනතාව පෙළගැසිය යුතු බව ජනාධිපති මහින්ද රාජපක්ෂ මහතා පවසයි. ශ්‍රී ලාංකික ජාතියට, ලෝකයටම මඟ පෙන්විය හැකි පරිසර දැක්මක් ඇති බව ජනාධිපතිවරයා පෙන්වාදෙයි. අතීත උරුමයන් ලෙස අවධානය යොමු කරමින් පරිසර හිතකාමී රටක් ගොඩ නැගීමට සියලු දෙනා කැපවිය යුතු බව ජනාධිපති මහින්ද රාජපක්ෂ මහතා පවසයි. දියවන්නාව, දියත උයනේ අද (15) පෙරවරුවේ පැවති පැළ එකළොස් ලක්ෂයක් ජාතියට දායාද කිරීමේ ජාතික රුක් රෝපණ මහෝත්සවයට සහභාගීවෙමින් ජනාධිපතිවරයා මෙම අදහස් පළ කළේය. පරිසර හිතකාමී රටක් ගොඩනැගීමේ අරමුණින් භූමි ප්‍රමාණයෙන් 23% ක් වූ වන ආවරණය , 35% ක් දක්වා වැඩි කිරීමට මෙවර අයවැය තුළින් යෝජනා කර ඇති බව එහිදී වැඩිදුරටත් අදහස් දැක්වූ ජනාධිපති මහින්ද රාජපක්ෂ මහතා සඳහන් කළේය.", "URL": "https://sinhala.adaderana.lk/news.php?nid=29209", "Category": null, "Parent URL": null}