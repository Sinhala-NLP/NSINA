{"Source": "Adaderana", "Timestamp": "March 5, 2014 09:48 am", "Headline": "කතක් මැරුවැයි ලාංකිකයාට ජීවිතාන්තය දක්වා සිරදඬුවම්", "News Content": "එංගලන්තයේ, සමර්සෙට් ප්‍රදේශයේදී කාන්තාවක් ඝාතනය කිරීමේ චෝදනාව මත ශ්‍රී ලාංකිකයෙකුට ජීවිතාන්තය දක්වා සිරඳඩුවම් නියම කර තිබේ. සමර්සෙට්, යෙඔවිල් ප්‍රදේශයේදී මයුරපති පෙරින්පමූර්ති නැමැති කාන්තාවක් ඉකුත් වසරේදී ඝාතනයට ලක්ව ඇත. මෙම ඝාතනය සම්බන්ධයෙන් ගොබිනාත් වෙල්ලසාමි නැමැති 36 හැවිරිදි ශ්‍රී ලාංකිකයෙකුට චෝදනා එල්ල වී තිබේ. ඇයගේ සිරුරේ තියුණු කැපුම් තුවාල ඇති බව පශ්චාත් මරණ පරීක්ෂණයේදී හෙළිව ඇත. අදාළ කාන්තාව ද ශ්‍රී ලංකාවේ සිට එංගලන්තයේ පදිංචියට ගොස් ඇතැයි පැවසෙයි. ඒ අනූව අදාළ ශ්‍රී ලාංකිකයාට අවම වශයෙන් අවුරුදු 18ක සිරදඬුවමක් නියමව ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=41548", "Category": null, "Parent URL": null}