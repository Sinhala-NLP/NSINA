{"Source": "Adaderana", "Timestamp": "December 11, 2018 07:16 pm", "Headline": "බෝම්බ පිපිරීමක්-පොලිස් නිලධාරීන් ඇතුළු 12ක් මරුට", "News Content": "ඇෆ්ගනිස්ථානයේ කාබුල් නුවර සිදුවූ බෝම්බ පිපිරීම් දෙකකින් පොලිස් නිලධාරීන් 08 දෙනෙකු ඇතුළු පුද්ගලයින් 12 දෙනෙකු මියගොස් තිබේ. මියගිය අය අතර එරට ප්‍රධාන රහස් ඔත්තු සේවා ඒජන්සියේ සාමාජිකයින් සිව් දෙනෙකු ද වන බව විදෙස් මාධ්‍ය වාර්තා කළේය. මින් එක් ප්‍රහාරයක් තලෙයිබාන් සටන්කාමීන් විසින් ඇෆ්ගනිස්ථානයේ කාබුල් නුවර ආරක්ෂක මුරපොලකට එල්ල කර ඇති බව සඳහන් වෙයි. අනෙක් ප්‍රහාරය රහස් ඔත්තු සේවා ඒජන්සියේ සාමාජිකයින් ගමන් කරමින් සිටියදී එල්ල කර ඇති අතර එහි වගකීම මෙතෙක් කිසිවෙකුත් භාරගෙන නැහැ. අදාල ප්‍රහාරවලින් තවත් පුද්ගලයින් 06 දෙනෙකු තුවාල ලබා ඇති බව වාර්තා වෙයි. 2015 වසරේ සිට මෙම වසරේ ගතවූ කාලය තුළ ඇෆ්ගන් ආරක්ෂක නිලධාරීන් සහ පොලිස් නිලධාරීන් 30,000 කට ආසන්න සංඛ්‍යාවක් මියගොස් ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=100603", "Category": null, "Parent URL": null}