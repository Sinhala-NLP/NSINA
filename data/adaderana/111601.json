{"Source": "Adaderana", "Timestamp": "June 9, 2019 07:41 am", "Headline": "දඹුල්ල විහාරයේ විහාරාධිපති හිමිගෙන් කෝටි 10ක කප්පමක් ඉල්ලූ තිදෙනෙක් අත්අඩංගුවට", "News Content": "දඹුල්ල රජමහා විහාරයේ විහාරාධිපති පූජ්‍ය අඹගස්වැව රාහුල හිමියන්ගෙන් රුපියල් කෝටි 10ක මුදලක් බලෙන් ලබා ගැනීමට තැත් කළ පුද්ගලයන් තිදෙනෙක් දඹුල්ල පොලීයිය මඟින් අත්අඩංගුවට ගෙන ඇත. ඔවුන් පසුගිය මැයි 20 වනදා උන්වහන්සේට ජවාඩ් සංවිධානය නමින් දුරකථන ඇමතුමක් ලබා දී මරණ තර්ජන එල්ල කරමින් කෝටි 10ක කප්පම් මුදල ඉල්ලා ඇත. පසුව මේ පිළිබඳ විමර්ශන ආරම්භ කොට ඇති අතර ඒ අනුව සැකකරුවන් තිදෙනා අත්අඩංගුවට ගෙන ඇත. එහිදී අපරාධයට යොදාගත් බව කියන ජංගම දුරකථන 3ක් ද පොලිස් බාරයට ගෙන ඇත. ඔවුන් වයස අවුරුදු 19, 25, 34 වයස්වල පසුවන්නන් බව අනාවරණය වී ඇත. දඹුල්ල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=111601", "Category": null, "Parent URL": null}