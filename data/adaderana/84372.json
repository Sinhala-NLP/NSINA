{"Source": "Adaderana", "Timestamp": "February 15, 2018 03:38 pm", "Headline": "ළමයින්ට ජීවත් වෙන්න හොඳම නැති රටවල් මෙන්න", "News Content": "ලොව සෑම ළමුන් හය දෙනෙකුගෙන් එක් අයෙකු යුධ කලාපයක ජීවත් වන බව සමීක්ෂණයකින් අනාවරණය වී තිබේ. ජීවත්වීමට අපහසු සන්නද්ධ අරගල පවතින ප්‍රදේශ ජීවත් වන අදාළ ළමුන් 2010 වර්ෂයට වඩා සියයට 300ක ඉහළ යාමක් බව විදෙස් මාධ්‍ය සදහන් කළේය. ඒ අනුව මිලියන 357කට අධික ළමුන් සංඛ්‍යාවක් මේ වන විට යුධ ගැටුම් පවතින කලාපවල වාසය කරන බව අනාවරණය වී ඇත. එමෙන්ම ළමුන් සඳහා අනතුරුදායකම කලාප ලෙස සිරියාව, ඇෆ්ගනිස්ථානය සහ සෝමාලියාව නම් කර තිබේ. මැදපෙරදිග කලාපයේ යුධ ගැටුම් පවතින ප්‍රදේශවලට කිලෝමීටර 50ක සීමාව තුළ අවම වශයෙන් ළමුන් පස් දෙනෙකුගෙන් දෙදෙනෙකු ඇතුළත් බවද අදාළ සමීක්ෂණයෙන් අනාවරණය වී තිබේ.", "URL": "https://sinhala.adaderana.lk/news.php?nid=84372", "Category": null, "Parent URL": null}