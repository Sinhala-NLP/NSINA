{"Source": "Adaderana", "Timestamp": "April 23, 2017 09:21 am", "Headline": " හෘද සාක්ෂියට අනුව කටයුතු කළ යුතුයි ", "News Content": "ස්වභාව ධර්මයට එරෙහිව ජනතාව සිදුකරන ක්‍රියාකාරකම් හේතුවෙන් විවිධ ගැටළුවලට මුහුණදීමට සිදුව ඇති බව පොලිස්පති පුජිත් ජයසුන්දර මහතා පවසයි.ඔහු පෙන්වා දෙන්නේ හෘද සාක්ෂියට අනුව කටයුතු කිරීමට සියලු දෙනා වගබලා ගත යුතු බවයි.හල්දුම්මුල්ල නව පොලිස් ස්ථානය විවෘත කිරීමේ අවස්ථාවට එක්වෙමින් පොලිස්පති පුජිත් ජයසුන්දර මහතා මෙම අදහස් පළ කළේය. මේ අතර පොලිස් නිලධාරීන්ට දීමනාවක් ලෙස ලබාදුන් සියයට 40ක වැටුප් වැඩි වීම ලබන වසරේ සිට මුලික වැටුපට එක් කිරීමට බලාපොරොත්තු වන බව පොලිස්පති පුජිත් ජයසුන්දර මහතා පවසයි. පොලිස්පතිවරයා පෙන්වා දෙන්නේ වත්මන් රජය පොලීසිය ලබාදී ඇති සියලු සහනයන් මේ වන විට ලබා දී ඇති බවයි.ඌව පරණගම ප්‍රදේශයේ පැවති උත්සවයකට එක්වෙමින් පොලිස්පති පුජිත් ජයසුන්දර මහතා මෙම අදහස් පළ කළේය.", "URL": "https://sinhala.adaderana.lk/news.php?nid=72375", "Category": null, "Parent URL": null}