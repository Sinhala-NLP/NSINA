{"Source": "Adaderana", "Timestamp": "February 7, 2013 09:12 am", "Headline": "හොර හැඳුනුම්පතක් සමග අයෙක් කොටුවෙයි", "News Content": "ව්‍යාජ ලෙස සකස් කළ ජාතික හැඳුනුම්පතක් ළඟ තබා ගෙන සිටි පුද්ගලයෙකු කෑගල්ල, මාහේනගම ප්‍රදේශයේ දී අත්අඩංගුවට ගෙන තිබේ. කෑගල්ල විශේෂ අපරාධ විමර්ශන අංශයේ නිලධාරීන් පිරිසක් විසින් සිදුකළ වැටලීමක දී මොහු අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරු අලව්ව ප්‍රදේශයේ පදිංචිකරුවෙකු බව පොලීසිය සඳහන් කළේය. සැකකරු අද (07) තුල්හිරිය මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=31418", "Category": null, "Parent URL": null}