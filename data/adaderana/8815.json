{"Source": "Adaderana", "Timestamp": "June 5, 2010 08:01 am", "Headline": "ජගත් පරිසර දිනය අදයි", "News Content": "ජගත් පරිසර දිනය අදට යෙදී තිබේ. පරිසර දින සැමරුම් ජාතික උත්සවය ගම්පහ බණ්ඩාරනායක විද්‍යාලයේ දී අද පෙරවරු 10 ට පැවැත්වීමට නියමිතය. ආර්ථික සංවර්ධන අමාත්‍ය බැසිල් රාජපක්ෂ, පරිසර අමාත්‍ය අනුර ප්‍රියදර්ශන යාපා යන මහත්වරුන්ගේ ප්‍රධානත්වයෙන් මෙම උත්සවය පැවැත්වේ. මෙවර පරිසර දින තේමාව වන්නේ \"ජීවීන් රැසක්, එකම ලොවක්, එකම අනාගතයක්\" යන්නය. ජාතික පරිසර දින උත්සවයට සමගාමීව පරිසර පාගමනක්, පැළ සිටුවීමේ උත්සවයක් හා පාරිසරික හා ජෛව විවිධත්ව ප්‍රදර්ශනයක් ද පැවැත්වෙන බව සඳහන්ය.", "URL": "https://sinhala.adaderana.lk/news.php?nid=8815", "Category": null, "Parent URL": null}