{"Source": "Adaderana", "Timestamp": "August 18, 2017 04:01 pm", "Headline": "පේරාදෙණිය සරසවි සිසුන් විරෝධතාවයක ", "News Content": "පේරාදෙණිය විශ්වවිද්‍යාලයේ සම සෞඛ්‍ය විද්‍යාපීඨ ශිෂ්‍යයින් විසින් විරෝධතාවක් පවත්වා තිබේ. අද(18) උදෑසන සෞඛ්‍ය අමාත්‍යාංශය ඉදිරිපිටදී ඔවුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය. පාඨමාලා ආරම්භ වී වසර 10ක් ගත වුවද අවශ්‍ය සායනික පුහුණුව ලබා ගැනීම සඳහා මහනුවර දිස්ත්‍රික්කයෙන් බැහැර රෝහල්වලට යාමට සිදුවීමෙන් තමන් දුෂ්කරතාවට පත්ව ඇති බව ඔවුන් පවසයි. එම නිසා මහනුවර ශික්ෂණ රෝහල ඇතුළු මහනුවර දිස්ත්‍රික්කයේ රජයේ රෝහල්වලට තමන්ට අවශ්‍ය සායනික පුහුණුව ලබා ගැනිමට අවස්ථාව ලබා දෙන ලෙස ඔවුන් බලධාරින්ගෙන් ඉල්ලා සිටියි.", "URL": "https://sinhala.adaderana.lk/news.php?nid=76435", "Category": null, "Parent URL": null}