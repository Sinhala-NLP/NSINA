{"Source": "Adaderana", "Timestamp": "April 12, 2010 11:38 am", "Headline": "අවතැන් වූ 80,000ක් තවමත් සහන ගම්මාන වල", "News Content": "මානුෂීය මෙහෙයුම හේතුවෙන් අවතැන් වූ දෙමළ වැසියන් 80,000ක් පමණ තවදුරටත් වව්නියාව සහන ගම්මාන වල රැඳී සිටින බව වාර්තා ‍වේ. මේ වන විට රජය විසින් අවතැන් වැසියන් එක් ලක්ෂ 93,000ක් පමණ යළි පදිංචි කර තිබේ. තවත් පුද්ගලයින් 28,000ක් පමණ ඔවුන‍්ගේ පෞද්ගලික වාසස්ථාන වලට හා ඥාතීන්ගේ නිවාස වලට පිටත්ව ගොස් ඇති බව රජයේ සංඛ්‍යා ලේඛන පෙන්වා දෙයි. මේ අතර උතුරේ සහන ගම්මාන වල රැඳී සිටින අවතැන් ජනතාව‍ වෙනුවෙන් සිංහල සහ හින්දු අලුත් අවුරුදු උත්සවය උත්කර්ශවත් අයුරින් සැමරීමට ශ්‍රි ලංකා යුධ හමුදාව පියවරගෙන ඇත. එය ලබන සතිය තුළදී පැවැත්වීමට නියමිතය. මෙම අවුරුදු උත්සවයට සමගාමීව සංස්කෘතික හා සංගීත සංදර්ශනයක් ද පැවැත්වීමට කටයුතු සංවිධානය කර ඇත.", "URL": "https://sinhala.adaderana.lk/news.php?nid=7786", "Category": null, "Parent URL": null}