{"Source": "Adaderana", "Timestamp": "February 28, 2016 09:57 am", "Headline": "හොරුත් සමඟ බඩු මාට්ටු", "News Content": "රුපියල් ලක්ෂ 24ක් වටිනා වෑන් රථයක් සොරකම් කිරීමේ සිද්ධියක් සම්බන්ධයෙන් පුද්ගලයින් තිදෙනෙකු කිරිල්ලවල ප්‍රදේශයේ දී අත්අඩංගුවට ගෙන තිබේ.කුරුණෑගල පොලීසියට ලද පැමිණිල්ලක් මත සිදුකළ විමර්ශනයකදී සොරාගන්නා ලද වෑන් රථය සමඟ සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසුවේය.කුරුණෑගල තිත්තවැල්ල වැව අසළ නවතා තිබිය දී අදාළ වෑන් රථය පසුගිය ජනවාරි මස 15 වැනිදා සොරාගෙන තිබුණි.අත්අඩංගුවට ගෙන ඇත්තේ මාවනැල්ල, කෑගල්ල, මල්වතුහිරිපිටිය යන ප්‍රදේශවල පදිංචිකරුවන් තිදෙනෙකු බව පොලීසිය පවසයි.ඔවුන් අද(28) කුරුණෑගල මහේස්ත්‍රාත්වරයා වෙත ඉදිරිපත් කිරීමට නියමිතව තිබේ.", "URL": "https://sinhala.adaderana.lk/news.php?nid=57675", "Category": null, "Parent URL": null}