{"Source": "Adaderana", "Timestamp": "June 28, 2012 02:20 pm", "Headline": " නීති විරෝධී මත්පැන් තොගයක් සමග 4 ක් අත්අඩංගුවේ", "News Content": "මීරීගම , ලෝලුවාගොඩ ප්‍රදේශයේ නීතී විරෝධී ලෙස මත්පැන් පෙරන ලද ස්ථානයක් වටලා පුද්ගලයින් සිව් දෙනෙකු සහ භාණ්ඩ තොගයක් පොලිස් විශේෂ කාර්යය බලකාය විසින් අත්අඩංගුවට‍ ගෙන තිබේ. සිය භාරයට ගත් භාණ්ඩ අතර නීතී විරෝධී ලෙස පෙරන ලද මත්පැන් බෝතල් 96ක් , මත්පැන් පෙරීම සඳහා යොදා ගත් තඹ දඟරයක් ඇතුළු භාණ්ඩ තොගයක් වන බව පොලිස් විශේෂ කාර්යය බලකාය සඳහන් කරයි. අත්අඩංගුවට ගත් පුද්ගලයින් රාජාංගණය , දොරවක , වරකාපොල සහ දඹදෙණිය යන ප්‍රදේශ වල පදිංචිකරුවෝ වෙති. සිද්ධිය සම්බන්ධයෙන් වැඩිදුර පරීක්ෂණ මීරීගම පොලිසිය විසින් සිදු කරනු ලබයි.", "URL": "https://sinhala.adaderana.lk/news.php?nid=25387", "Category": null, "Parent URL": null}