{"Source": "Adaderana", "Timestamp": "July 4, 2014 01:50 pm", "Headline": "ප්‍රදේශ කිහිපයකට පැය 8ක ජල කප්පාදුවක්", "News Content": "අද (04) රාත්‍රීයේ 9.00 සිට හෙට (05) පෙරවරු 5.00 දක්වා ප්‍රදේශ කිහිපයකට ජල සැපයුම තාවකාලිකව අත්හිටුවන බව ජාතික ජලසම්පාදන හා ජලාපවහන මණ්ඩලය පවසයි. ඒ අනුව මොරටුව මහ නගර සභා බල ප්‍රදේශය, රත්මලාන, පානදුර, නල්ලුරුව, කිරිබේරිය, කෙසෙල්වත්ත, රයිගම, බණ්ඩාරගම සහ හොරණ යන ප්‍රදේශවලට මෙලෙස ජල සැපයුම අත්හිටුවීමට නියමිතය. කළු ගග ජලසම්පාදන ව්‍යාපෘතිය යටතේ සිදුකරනු ලබන අලුත්වැඩියා කටයුත්තක් හේතුවෙන් මෙලෙසෙ ජල සැපයුම අත්හිටුවන බව ජාතික ජලසම්පාදන හා ජලාපවහන මණ්ඩලය සඳහන් කළේය.", "URL": "https://sinhala.adaderana.lk/news.php?nid=44425", "Category": null, "Parent URL": null}