{"Source": "Adaderana", "Timestamp": "August 22, 2018 07:43 am", "Headline": "කේරළ ගංජා තොගයක් සමඟ අයෙක් අත්අඩංගුවට", "News Content": "කේරළ ගංජා කිලෝග්‍රෑම්‍ දෙකක් ප්‍රවාහනය කළ සැකකරුවෙකු අත්අඩංගුවට ගත් බව වව්නියාව පොලීසිය පවසයි. පොලිසිය පැවසූවේ වව්නියාව පොලීසිය වෙත ලද තොරතුරක් මත ඊයේ(21) සිදුකළ වැටලීමකදී ‍බස් රථයකින් වව්නියාව සිට කැබිතිගොල්ලෑව දක්වා කේරළ ගංජා ප්‍රවාහනය කළ පුද්ගලයෙකු එලෙස අත්අඩංගුවට ගත් බවයි. සැකකරු අනුරාධපුර කැබිතිගොල්ලෑව ප්‍රදේශයේ පදිංචි 28 හැවිරිදි පුද්ගලයෙකු වන බවද පොලීසිය සඳහන් කළේය. අත්අඩංගුවට ගත් සැකකරු අද(22) වව්නියාව මහේස්ත්‍රාත් අධිකරණයට ඉදිරිපත් කිරීමට නියමිත අතර, සිද්ධිය සම්බන්ධයෙන් වව්නියාව පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=94804", "Category": null, "Parent URL": null}