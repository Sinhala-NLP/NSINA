{"Source": "Adaderana", "Timestamp": "August 22, 2016 03:08 pm", "Headline": "  කොදෙව්-ඉන්දියා සිව් වන ටෙස්ට් තරගයට වර්ෂාවෙන් බාධා", "News Content": "බටහිර ඉන්දීය කොදෙව් සහ ඉන්දියාව අතර සිව් වන ටෙස්ට් ක්‍රිකට් තරගයට වර්ෂාවෙන් බාධා එල්ල වී තිබේ.පළමු දිනයේ පැය කිහිපයක් පමණක් තරගය පැවැත්වීමට හැකි වූ අතර තරගයේ සිව් වන දිනය වන අද(22) දිනයේදී ද තරගය මෙතෙක් ආරම්භ කිරීමට හැකි වී නොමැත.කාසියේ වාසිය දිනූ බටහිර ඉන්දීය කොදෙව් කණ්ඩායම කඩුලු 02ක් දැවී ලකුණූ 62ක් රැස්කරගෙන සිටියි.මේ අතර දකුණු අප්‍රිකාණු කණ්ඩායම සහ නවසීලන්ත කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ තුන්වන දිනය නිමාවන විට නවසීලන්ත කණ්ඩායම සිය පළමු ඉනිම සඳහා කඩුලු 02ක් දැවී ලකුණු 15ක් රැස්කරගෙන සිටියි.දකුණු අප්‍රිකානු කණ්ඩායම පළමු ඉනිම සඳහා සියලු දෙනා දැවී ලකුණු 263ක් ලබා ගත්තේය.", "URL": "https://sinhala.adaderana.lk/news.php?nid=63349", "Category": null, "Parent URL": null}