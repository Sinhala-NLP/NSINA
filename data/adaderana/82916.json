{"Source": "Adaderana", "Timestamp": "January 13, 2018 03:11 pm", "Headline": "තුන්වන එක්දින තරඟයෙන් නවසීලන්තයට ලකුණු 183 ක ජයක්", "News Content": "සංචාරක පාකිස්ථාන කණ්ඩායම සහ නවසීලන්ත කණ්ඩායම අතර පැවැති තුන්වන එක්දින ක්‍රිකට් තරඟයෙන් ලකුණු 183ක ජයක් හිමිකර ගැනිමට නවසීලන්ත කණ්ඩායම සමත් විය. මෙම තරඟයේ කාසියේ වාසිය දිනූ නවසීලන්ත කණ්ඩායම ප්‍රථමයෙන් පන්දුවට පහරදීමට තීරණය කළ අතර ඔවුන් නියමිත පන්දුවාර 50 අවසානයේ සියලු ක්‍රීඩකයින් දැවී ලකුණු 257ක් ලබා ගත්තේය. නවසීලන්ත ඉනිම වෙනුවෙන් කේන් විලියම්සන් ලකුණු 73ක් සහ රොක්ස් ටේලර් ලකුණු 52ක් ලබා ගැනිමට සමත් විය. ජයග්‍රාහි ඉලක්කය හඹා ගිය පාකිස්ථාන කණ්ඩායමට පන්දුවර 27යි පන්දු 02ක් අවසානයේ සියලු ක්‍රීඩකයින් දැවී ලබාගත හැකි වූයේ ලකුණු 74ක් පමණයි. පන්දු යැවිමේදී නවසීලන්ත කණ්ඩායම වෙනුවෙන් ට්රෙටන්ට් බෝල්ට් ලකුණු 17කට කඩුලු 05ක් බිදහෙලීමට සමත් විය. තරඟ 05කින් සමන්විත එක්දින තරඟාවලිය තුනට බිංදුවක් ලෙස ජයගැනිමට නවසීලන්ත කණ්ඩායම මේ වන විටත් සමත් වී තිබේ.", "URL": "https://sinhala.adaderana.lk/news.php?nid=82916", "Category": null, "Parent URL": null}