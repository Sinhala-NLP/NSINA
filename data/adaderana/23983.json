{"Source": "Adaderana", "Timestamp": "May 3, 2012 10:36 am", "Headline": "මස්කෙළිය වතුයායක හදිසි ගින්නක්", "News Content": "හැටන්, මස්කෙළිය, මොකාවත්ත ප්‍රදේශයේ වතුයායක හදිසි ගින්නක් ඇතිවී තිබේ. අද පෙරවරු 10 ට පමණ ඇතිවූ මෙම ගින්නෙන් මේ වනවිටත් නිවාස 24 ට පමණ හානි සිදුව ඇති බව ද සඳහන්ය. පොලිසිය හා ප්‍රදේශවාසීන් එක්ව ගින්න මැඩපැවැත්වීම සඳහා කටයුතු කරන බව ද අද දෙරණ වාර්තාකරු සඳහන් කළේය. ගින්නෙන් කිසිදු ජීවිත හානියක් සිදුව නොමැති අතර අවතැන් වූ පුද්ගලයින් මේ වන විට එම වතුයායේ දේවස්ථානයක රඳවා ඇති බව දිස්ත්‍රික් ලේකම් ඩී.පී.ජී කුමාරසිරි මහතා සඳහන් කළේය. ගින්නට හේතුව මෙතෙක් අනාවරණය වී නොමැති බව මස්කෙළිය පොලිසිය සඳහන් කරයි.", "URL": "https://sinhala.adaderana.lk/news.php?nid=23983", "Category": null, "Parent URL": null}