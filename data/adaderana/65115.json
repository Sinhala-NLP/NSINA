{"Source": "Adaderana", "Timestamp": "October 17, 2016 11:00 am", "Headline": "පැනගිය නමගිය අපරාධකරුවෙක් අල්ලයි", "News Content": "අපරාධ චෝදනා මත බන්ධනාගාර ගත කර සිටියදී ඉන් පැනගිය සැකකරුවෙකු අවිස්සාවේල්ල ප්‍රදේශයේදී යළි අත්අඩංගුවට ගෙන තිබේ.මිරිහාන විශේෂ අපරාධ ඒකකයට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලිස් මූලස්ථානය සඳහන් කළේය.වැල්ලවාය, මහියංගණය, නවගමුව, කොට්ටාව සහ අතුරුගිරිය යන ප්‍රදේශවල ගෙවල් බිඳ දේපළ සොරා ගැනීම සහ ස්ත්‍රි දුෂණ ඇතුළු අපරාධ ගණනාවකට අවශ්‍යව සිටි සැකකරුවෙකු බව වාර්තා වේ.සැකකරු වැල්ලවාය ප්‍රදේශයේ පදිංචි 31 හැවිරිදි පුද්ගලයෙක් වන අතර ඔහු අද හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත අතර මිරිහාන විශේෂ අපරාධ ඒකකය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=65115", "Category": null, "Parent URL": null}