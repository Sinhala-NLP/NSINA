{"Source": "Adaderana", "Timestamp": "September 2, 2019 03:20 pm", "Headline": "අයහපත් කාලගුණය නිසා වනෝද්‍යානයක සිටි දෙදෙනෙක් මිය යයි", "News Content": "අයහපත් කාලගුණය හේතුවෙන් කෙන්යාවේ ජාතික වනෝද්‍යානයක සංචාරයේ නිරතව සිටි පුද්ගලයින් දෙදෙනෙකු මියගොස් තවත් පිරිසක් අතුරුදන්ව තිබේ. මුදාගැනිමේ කණ්ඩායම් සිදුකළ සෝදිසියකදී පුද්ගලයින් දෙදෙනෙකුගේ මළ සිරුරු සොයාගෙන ඇති අතර පුද්ගලයින් 05 දෙනෙකු පමණ අතුරුදන්ව සිටින බව වාර්තා වේ. අතුරුදන්වුවන් සොයා මුදා ගැනිමේ කණ්ඩායම් තවදුරටත් මෙහෙයුම් සිදුකරන අතර වනෝද්‍යානය වසා දැමීමට බළධාරීන් පියවර ගෙන තිබේ. අධික වර්ෂාපතනයත් සමඟ හටගත් ගංවතුර තත්ත්වය හේතුවෙන් ඔවුන් ගසා ගෙන ගොස් ඇති බවට සැක පළ කරයි. එරට වනජීවි සේවය පවසා ඇත්තේ අනතුරට පත් වු පිරිස අතර කෙන්යානු ජාතිකයින් 05 දෙනෙකු,ඔවුන්ගේ මඟ පෙන්වන්නා සහ තවත් විදේශිකයෙකු වන බවයි.", "URL": "https://sinhala.adaderana.lk/news.php?nid=118083", "Category": null, "Parent URL": null}