{"Source": "Adaderana", "Timestamp": "July 5, 2014 07:13 pm", "Headline": " බම්බලපිටියේදී දුම්රියක් පීලිපනියි - 3ක් රෝහලේ ", "News Content": "බම්බලපිටිය දුම්රිය ස්ථානය අසළදී මීට ස්වල්ප මොහොතකට පෙර දුම්රියක් පීලි පැනීම හේතුවෙන් මුහුදුබඩ දුම්රිය මාර්ගයේ දුම්රිය ප්‍රමාදයක් සිදු වී ඇති බව වාර්තා වෙයි. මාතර සිට පැමිණි සීඝ්‍රගාමී දුම්රියක් මෙලෙස පීලි පැනීමට ලක්ව ඇති බව දුම්රිය පාලක මැදිරිය සඳහන් කරයි. දුම්රිය පීලි පැනීම හේතුවෙන් මේ වන විට පුද්ගලයින් තිදෙනෙකු තුවාල ලබා රෝහල්ගත කර ඇති බව පොලිස් මාධ්‍ය ප්‍රකාශක ජ්‍යේෂ්ධ පොලිස් අධිකාරී අජිත් රෝහණ මහතා පවසයි.", "URL": "https://sinhala.adaderana.lk/news.php?nid=44453", "Category": null, "Parent URL": null}