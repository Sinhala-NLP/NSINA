{"Source": "Adaderana", "Timestamp": "February 15, 2019 05:23 pm", "Headline": "ආදරවන්තයන්ට එරෙහි වු පිරිසක්", "News Content": "වැලන්ටයින් දිනය හෙවත් ආදරවන්තයන්ගේ දිනය සැමරීමට විරුද්ධ ඇතැම් කණ්ඩායම් පිළිබඳ අසල්වැසි ඉන්දියාව අසන්නට ලැබෙයි. ආදරවන්තයින්ගේ දිනයට එරෙහිව මෙම විරෝධතාව සංවිධානය කර තිබුණේ ඉන්දියාවේ බටහිර අහමදාබාද් නගරයේ ක්‍රියාත්මක බජ්රන්ග් ධාල් හින්දු ජාතිකවාදී කණ්ඩායම විසින්. වැලන්ටයින් දිනය සැමරීම යනු බටහිර රටවල් විසින් පෙරදිග දේශයන්හි සම්ප්‍රදායයන් විනාශ කිරීම වෙනුවෙන් කළ කුමන්ත්‍රණයක් බවට ඔවුන් චෝදනා කළේය. විරෝධතාකරුවන් ආදරවන්තයින්ගේ දිනයට එරෙහිව විවධ සටන් පාඨ කියමින්, විරෝධතා පුවරු ප්‍රදර්ශනය කරමින් මේ සඳහා සහභාගී වී සිටිනු දැකගත හැකි විය. බජ්රන්ග් ධාල් එකමුතුවේ සභාපතිවරයා මෙහිදී කියා සිටියේ එම දිනය ජාතියේ තරුණ පරපුරේ නොමඟ යවන සහ ජාතිය විනාශ කරන බටහිර කුමන්ත්‍රණයක් බවයි. කෙසේ වෙතත් තමන්ට අනන්‍ය වූ ආකාරයෙන් එය සමරනු ආකාරය බටහිර ඉන්දියාවේ ප්‍රදේශ රැසකදීම දක්නට ලැබුණි. මෙවර වැලන්ටයින් දිනයේදී එය පෙම්වතුන් සඳහා පමණක් යන සංකල්පයෙන් බැහැරව සිතන්නට බොහෝ දෙනෙකු පෙළඹී සිටි බවද මේ වාර්තාවල වැඩිදුරටත් සදහන්ව තිබුණි.", "URL": "https://sinhala.adaderana.lk/news.php?nid=104410", "Category": null, "Parent URL": null}