{"Source": "Adaderana", "Timestamp": "April 8, 2018 09:43 am", "Headline": "නිධන් හෑරූ 3ක් මාට්ටු ", "News Content": "කෑගල්ල, කුරුඳුහින්න ප්‍රදේශයේ නිවසක නිධන් ගැනීමේ අරමුණින් කැණීම් සිදුකරමින් සිටි කාන්තාවක ඇතුළු පුද්ගලයින් තිදෙනෙකු අත්අඩංගුවට ගෙන තිබේ. කෑගල්ල කොට්ඨාස දූෂණ මර්දන අංශයේ නිලධාරීන්ට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව වාර්තා වෙයි. එහිදී කැණීම් සඳහා භාවිත කළ උපකරණ පොලීසිය විසින් සිය බාරයට ගෙන තිබේ. අත්අඩංගුවට ගත් සැකකරුවන් කෑගල්ල සහ උඳුගොඩ යන ප්‍රදේශවල පදිංචිකරුවන් වන අතර ඔවුන් කෑගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය", "URL": "https://sinhala.adaderana.lk/news.php?nid=87104", "Category": null, "Parent URL": null}