{"Source": "Adaderana", "Timestamp": "June 24, 2010 11:34 am", "Headline": "මත්පැන් මිල ඉහළ යයි", "News Content": "මෙරට මෙන්ම විදේශයන්ගේ නිෂ්පාදිත මත්පැන් සඳහා අය කරන බදු ප්‍රතිශතය ඊයේ මධ්‍යම රාත්‍රියේ සිට ඉහළ නැංවීමට රජය කටයුතු කර තිබේ. ඒ අනුව මෙරට නිෂ්පාදිත මත්පැන් සම්මත ලීටරයක් සඳහා රුපියල් 50 ක බද්දක් අය කිරීමට තීරණය කර ඇති බව සුරාබදු දෙපාර්තමේන්තුව සදහන් කරයි. ඒ අනුව මෙරට නිෂ්පාදිත මත්පැන් සම්මත ලීටරයක නව මිල රුපියල් 660 ක් වේ. ඊට අමතරව විදේශයන්ගෙන් ආනයනය කරන මත්පැන් සම්මත ලීටරයක් සඳහා ද රුපියල් 50 ක බද්දක් අය කිරීමට තීරණය කර ඇති හෙයින් එහි නව මිල ද රුපියල් 790 ක් දක්වා ඉහළ යනු ඇති බව සුරා බදු දෙපාර්තමේන්තුව ප්‍රකාශ කරයි. මීට අමතරව වයින් සඳහා අය කරන බද්ද ද රුපියල් 50 කින් ඉහළ නංවා ඇති බැවින් වයින් සම්මත ලීටරයක නව මිල රුපිලයල් 515 දක්වා ඉහළ ගොස් ඇති බව එම දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=9195", "Category": null, "Parent URL": null}