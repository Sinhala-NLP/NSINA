{"Source": "Adaderana", "Timestamp": "May 1, 2017 05:07 pm", "Headline": " ඡන්ද ලකුණු දාලා මැයි දිනය සමරන්න බෑ", "News Content": "අද ශ්‍රී ලංකාවේ පැවැත්වෙන්නේ එකම එක ජාත්‍යන්තර මැයි දින පෙළපාළියක් පමණක් බවත් ඒ ජනතා විමුක්ති පෙරමුණේ මැයි රැළිය බවත් ජනතා විමුක්ති පෙරමුණේ දේශපාලන මණ්ඩල සභික ලාල් කාන්ත මහතා පැවසීය. ලාල් කාන්ත මහතා මේ බව පැවසුවේ කොළඹ බී.ආර්.සී. පිටියේදී පැවැත්වෙන ජනතා විමුක්ති පෙරමුණේ මැයි දින රැළියට එක්වෙමිනි.එහිදී වැඩිදුරටත් අදහස් දැක්වූ ඒ මහතා,“ජාත්‍යන්තර කම්කරු දිනයේ පාට රතු. රතුකොඩිය දාලා ලංකාවේ එකම මැයි දිනය සමරන්නේ මෙම පිටියේ තමයි. අපේ වේදිකාවේ සීනුව ලකුණ තිබෙනවා දැක්කද? එහෙම එකක් නෑ. අපේ කටවුට්වල සීනුව ලකුණ නෑ. ඇයි? අපි ජනතා විමුක්ති පෙරමුණ වුණත් සීනුව කියන්නේ ඡන්ද ලකුණක්. එය මැයි දිනයට අදාළ ලකුණ නොවෙයි““ගැටඹේ රැළිය අත ලකුණින්. ඒවා මැයි දින රැළියක් නොවෙයි. ඒගොල්ලන්ගේ පක්ෂ රැස්වීමක් තිබෙන්නේ. අද මෛත්‍රීපාලගේ ශ්‍රී ලංකා බාගේ ගැටඹේ. ශ්‍රීලනිපයේ මහින්දගේ පළුව ගාලු මුවදොර. ““අද බොරැල්ල කැම්බල් පිටියේ රැස්වීමක් තිබෙනවා. ඒ රැස්වීමට කළින් කිව්වා රතුපාට මැයි දිනය කොළපාට මැයි දිනයක් කරනවා කියා. බොරැල්ලේ කැම්බල් එකේ තියෙන්නේ කොළපාට රැළියක්. හැබැයි මැයි රැළියක් නොවෙයි. කැම්බල් පිටියේ තිබෙන්නේ එජාප රැළියක් මිසක් මැයි දින රැළියක් නොවෙයි““අද ගෝල්ෆේස් පිට්ටනියේ තිබෙන්නෙත් මැයි දින රැළියක් නොවෙයි. නිල්පාටින් මැයි දිනය සමරන්න බෑ. බෞද්ධ කොඩිය නැතිනම් වෙසක් දිනය නෑ වගේ ඕනෑම දේකට අනන්‍යතාවක් තිබෙනවා. රතුකොඩිය දාලා වෙසක් දිනය සමරන්න බෑ. වෙසක් දිනය සමරන්න ඕනා බෞද්ධ කොඩිය දමලා. ඒ වගේම කොළ කොඩි, නිල් කොඩි දාලා මැයි දිනය සමරන්න බෑ.", "URL": "https://sinhala.adaderana.lk/news.php?nid=72696", "Category": null, "Parent URL": null}