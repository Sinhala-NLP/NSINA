{"Source": "Adaderana", "Timestamp": "October 31, 2012 01:32 pm", "Headline": "ශ්‍රී ලාංකිකයින් ගැන සොයා බලන්නැයි ජනපතිගෙන් ශවේන්ද්‍රට උපදෙස්", "News Content": "අමෙරිකා එක්සත් ජනපදයට බලපවත්වා ඇති සැන්ඩි සුළි කුණාටු තත්ත්වයෙන් එරට සිටින ශ්‍රී ලාංකිකයින්ට හානි පැමිණවී ඇත්නම් ඒ පිළිබඳ සොයාබලා වහා උදව්කරන ලෙස නිව්යෝර්ක්වල රාජ්‍ය දූත සේවයේ ‍යෙදී සිටින මේජර් ජෙනරාල් ශවේන්ද්‍ර සිල්වා මහතාට ජනාධිපතිවරයා විසින් උපදෙස් ලබාදී තිබේ. ඒ බව රජයේ ප්‍රවෘත්ති දෙපාර්තමේන්තුව පවසයි. සැන්ඩි සුළි කුණාටු තත්ත්වයෙන් මේවන විට අවම වශයෙන් 50 ට ආසන්න සංඛ්‍යාවක් ජීවිතක්ෂයට පත්ව ඇති බවත්, තවත් දහස් ගණනක් අවතැන්ව ඇති බවත් විදෙස් මාධ්‍ය උපුටා දක්වයි.", "URL": "https://sinhala.adaderana.lk/news.php?nid=28775", "Category": null, "Parent URL": null}