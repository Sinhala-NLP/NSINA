{"Source": "Adaderana", "Timestamp": "July 16, 2013 12:38 pm", "Headline": "පළාත් සභා මැතිවරණය ගැන විශේෂ සාකච්ඡාවක්", "News Content": "උතුර, මධ්‍යම සහ වයඹ පළාත්වල මැතිවරණ සම්බන්ධයෙන් විශේෂ සාකච්ඡාවක් මැතිවරණ මහලේකම් කාර්යාලයේ දී මේවන විට පැවැත්වෙයි. අද උදෑසන 09.30 පමණ මෙම සාකච්ජාව ආරම්භ වූ බව මැතිවරණ මහලේකම් කාර්යාල ප්‍රකාශකයෙකු සදහන් කළේය. මෙම සාකච්ඡාව සඳහා මැතිවරණය පැවැත්වෙන පළාත් සභාවල සියලූම දිස්ත්‍රික් ලේකම්වරුන් සහ සහකාර මැතිවරණ කොමසාරිස්වරුන් සහභාගි වි ඇති බව සඳහන්ය. ඉදිරි පළාත් සභා මැතිවරණයට අදාළ කටයුතු පිළිබඳව මෙහිදී දීර්ඝ වශයෙන් සාකච්ඡා කිරීමට නියමිතව තිබේ. මෙම සාකච්ජාව හෙට දිනයේ දී ද පැවැත්වෙයි.", "URL": "https://sinhala.adaderana.lk/news.php?nid=35822", "Category": null, "Parent URL": null}