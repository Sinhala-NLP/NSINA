{"Source": "Adaderana", "Timestamp": "July 13, 2019 07:06 pm", "Headline": "උකුසු ඇසට හසුවු අධිවේගී මගී ජාවාරම", "News Content": "බලපත්‍ර නොමැතිව අධිවේගී මාර්ගයේ මගීන් ප්‍රවාහනය කරනු ලබන බස් රථ මාෆියාවක් පිළිබඳව අද දෙරණ උකුස්සාට තොරතුරු අනාවරණ වුණි. කාර්යාල සේවකයින් ප්‍රවාහනය කරන බස් රථ මඟින් සාමාන්‍ය මගී ජනයා අධිවේගී මාර්ග‍යේ ප්‍රවාහනය කිරීමේ නීතිවිරෝධී ක්‍රියාවක් පිළිබඳ අද දෙරණ උකුස්සාට තොරතුරු අනාවරණ වුණි. ඒ අනුව ක්‍රියාත්මක වූ උකුස්සාට දැකගත හැකිවුණේ බලපත්‍ර නොමැතිව අධිවේගී මාර්ගයේ කාර්යාල ප්‍රවාහන සේවා ලෙස පුවරු ප්‍රදර්ශනය කරන බස් රථ වල සාමාන්‍ය මගී ජනතාව ද ප්‍රවාහනය කරන බවයි. ඉන් පසුව උකුස්සා මෙම කූඨ ක්‍රියාව නීතියේ රැහැනට හසුකර ගැනීම සඳහා පොලීසිය හා මාර්ගස්ථ මගී ප්‍රවාහන අධිකාරියේ නිලධාරීන් ද එක්වෙයි. එහි ප්‍රතිථලයක් ලෙස එවැනි බස් රථයක් කොටුකර ගන්නේ දොඩංගොඩ අධිවේගී මාර්ග පිවිසුම අසලදීය. මෙවැනි වංචනික ක්‍රියා ඉදිරියේදීත් රට හමුවේ අනාවරණ කිරීමට අද දෙරණ උකුස්සා සූදානමින්.", "URL": "https://sinhala.adaderana.lk/news.php?nid=114068", "Category": null, "Parent URL": null}