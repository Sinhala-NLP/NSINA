{"Source": "Adaderana", "Timestamp": "April 24, 2016 12:30 pm", "Headline": "සද්දෙ දාගෙන රේස් ගිහින් 18ක් මාට්ටු", "News Content": "කැස්බෑව නව මාර්ගයේ අනතුරුදායක ලෙස යතුරුපැදි ධාවනය කළ යතුරුපැදිකරුවන් 18 දෙනෙකු පිළියන්දල පොලීසිය විසින් අත්අඩංගුවට ගෙන තිබේ.අද අලුයම(24) මොවුන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. අදාළ යතුරුපැදිවලට අධික ශබ්දය සහිත සයිලන්සර් සවිකර ඇති අතර එම යතුරුපැදිකරුවන් අදාළ මාර්ගයේ යතුරුපැදි ධාවන තරගවල නිරත වී ඇත බව සඳහන්ය.අත්අඩංගුවටගත් යතුරුපැදිකරුවන් මට්ටක්කුලිය ප්‍රදේශයේ පදිංචිකරුවන් බව පොලීසිය පවසයි.ඔවුන් කැස්බෑව මහේස්ත්‍රාත් අධිකරණයට ඉදිරිපත් කිරීමට නියමිත අතර පිළියන්දල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=59442", "Category": null, "Parent URL": null}