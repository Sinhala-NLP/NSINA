{"Source": "Adaderana", "Timestamp": "November 20, 2016 08:37 am", "Headline": " දේශීය වෛද්‍ය ක්‍රමය හදාරන්න රාජිත උතුරු කොරියා යන්න සැරසෙයි", "News Content": "ආයුර්වේද වෛද්‍යවරුන් විසින් බටහිර ඖෂධ ලබාදීම සම්පුර්ණයෙන් නතර කිරීමට පියවර ගන්නා බව සෞඛ්‍ය අමාත්‍ය රාජිත සේනාරත්න මහතා පවසයි.අමාත්‍යවරයා පවසන්නේ ඇතැම් ආයුර්වේද වෛද්‍යවරුන් රෝගීන්ට බටහිර ඖෂධ ලබාදෙන බවට වාර්තා වී ඇති බවයි.දේශීය වෛද්‍ය ක්‍රමය නගා සිටුවීමට ආයුර්වේද වෛද්‍යවරුන් වැඩි වගකීමකින් කටයුතු කළ යුතු බව ද සෞඛ්‍ය අමාත්‍ය රාජිත සේනාරත්න මහතා ආයුර්වේද වෛද්‍ය සේවාවේ ප්‍රාථමික සේවය සඳහා වෛද්‍ය පත්වීම් ලබාදීමේ උත්සවයකට එක්වෙමින් සඳහන් කළේය.උතුරු කොරියාවේ දේශීය වෛද්‍ය ක්‍රමය හැදැරීම සඳහා තමන් ලබන වසර මුල දී එරට සංචාරයක නිරත වන බව ද සෞඛ්‍ය අමාත්‍යවරයා එහිදි ප්‍රකාශ කළා.", "URL": "https://sinhala.adaderana.lk/news.php?nid=66198", "Category": null, "Parent URL": null}