{"Source": "Adaderana", "Timestamp": "March 17, 2010 11:27 am", "Headline": "කමිටුව පත්කරන්න පූර්ණ බලතල මට තියෙනවා", "News Content": "ශ්‍රී ලංකාවේ මානව හිමිකම් වාතාවරණය පිළිබඳ උපදෙස් ලබාගැනීම සඳහා විශේෂඥ කණ්ඩායමක් පත්කිරීම කිසිසේත් ශ්‍රී ලංකාවේ ස්වෛරීභාවයට හානිකිරීමක් නොවන බව එක්සත් ජාතීන්ගේ මහලේකම් බැන්කි මූන් මහතා පවසයි. මාධ්‍යවේදීන් පිරිසක් අමතමින් බැන්කි මූන් මහතා ප්‍රකාශ කර ඇත්තේ එවැනි කමිටුවක් පත්කිරීමට එක්සත් ජාතීන්ගේ මහලේකම්වරයා ලෙස තමන්ට පූර්ණ බලතල හිමිවී ඇති බවයි. කෙ‍සේවෙතත් අදාළ කමිටුව සම්බන්ධයෙන් අනවබෝධයක් මතු වී ඇති බව නොබැඳි ජාතීන්ගේ සමුළු සාමාජිකයින් ඉදිරිපත් කර ඇති ලිපිය පිළිබඳ අදහස් දක්වමින් බැන්කි මූන් මහතා ප්‍රකාශ කර තිබේ.. ඔහු වැඩිදුරටත් සඳහන් කර ඇත්තේ අදාළ කමිටුව ඍජුව තමන් වෙත උපදෙස් ලබාදීම සිදුකරන අතර එමගින් ශ්‍රී ලංකාවට බලපෑමක් මතු නොවන බවයි.", "URL": "https://sinhala.adaderana.lk/news.php?nid=7323", "Category": null, "Parent URL": null}