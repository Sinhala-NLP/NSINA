{"Source": "Adaderana", "Timestamp": "March 13, 2010 10:30 am", "Headline": "ලාංකික ධීවර පිරිසක් ඉන්දියාවේදී අත්අඩංගුවට ", "News Content": "ශ්‍රී ලාංකික ධීවරයින් පිරිසක් ඉන්දීය වෙරළාරක්ෂක අංශ මගින් අත්අඩංගුවට ගෙන තිබේ. එසේ අත්අඩංගුවට ගත් පිරිසට ශ්‍රී ලාංකික ධීවරයින් 17 දෙනෙකු අයත්ය. මෙම පිරිස එරට අධිකරණයක් වෙත ඉදිරිපත් කිරීමට නියමිත බව ඉන්දීය ආරක්ෂක අංශ පවසයි. මෙම ධීවරයින් සතුව අදාළ මුහුදු තීරයේ මසුන් මැරීම සඳහා කිසිදු අවසර පත්‍රයක් නොතිබූ බව එරට ආරක්ෂක අංශ ප්‍රධානියෙකු ප්‍රකාශ කර ඇත. මොවුන් ගමන් ගත් මෝටර් බෝට්ටු 3 ක් ද ඉන්දීය වෙරළාරක්ෂක අංශ මගින් සිය භාරයට ගෙන තිබේ. ගතවූ මාසයක කාලය තුළ ශ්‍රී ලාංකික ධීවරයින් ඉන්දීය අත්අඩංගුවට පත්වූ 6 වැනි අවස්ථාව මෙය බව ද වාර්තා වේ.", "URL": "https://sinhala.adaderana.lk/news.php?nid=7242", "Category": null, "Parent URL": null}