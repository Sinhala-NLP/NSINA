{"Source": "Adaderana", "Timestamp": "November 12, 2010 12:53 pm", "Headline": "ජල ගැලීම් නිසා ආපදාවට පත් 190,000 ක් තවමත් කඳවුරු වල ", "News Content": "අයහපත් කාලගුණ තත්ත්වයත් සමග ඇතිවූ ජලගැලීම් හේතුවෙන් 190,000 ට ආසන්න පිරිසක් තවදුරටත් කොළඹ දිස්ත්‍රික්ක‍යේ අවතැන් කඳවුරුවල රැදී සිටින බව ආපදා කළමනාකරණ මධ්‍යස්ථානය පවසයි. ඔවුන් වෙනුවෙන් අවතැන් කඳවුරු 15ක් තවදුරටත් ක්‍රියාත්මක බව එම මධ්‍යස්ථානය පෙන්වාදෙයි. ඔවුන් වෙනුවෙන් පිසූ ආහාර ලබාදීම ඇතුළු සහන සේවා කටයුතු ග්‍රාම නිලධාරීන් මාර්ගයෙන් සිදුකරන බව ආපදා කළමනාකරණ මධ්‍යස්ථානයේ කොළඹ දිස්ත්‍රික් සම්බන්ධීකාරක රංජිත් කපුලියද්ද මහතා කියා සිටියේය. එමෙන්ම ජල ගැලීම් නිසා තවදුරටත් අවතැන්ව සිටින ජනතාව මුදවාගැනීමේ කටයුතු ද දැනට සිදුවෙමින් පවතින බව ඔහු සඳහන් කළේය.", "URL": "https://sinhala.adaderana.lk/news.php?nid=12100", "Category": null, "Parent URL": null}