{"Source": "Adaderana", "Timestamp": "January 25, 2016 02:03 pm", "Headline": " කොළොන්නාව නගරාධිපතිට වරෙන්තු ", "News Content": "කොළොන්නාව නගරාධිපති රවීන්ද්‍ර උදයශාන්ත මහතා ඇතුළු සිව්දෙනෙකු අත්අඩංගුවට ගෙන අධිකරණයට ඉදිරිපත් කරන්නැයි කොළඹ මහේස්ත්‍රාත් අධිකරණය විසින් අද (25) නියෝග කර තිබේ.කොළොන්නාව, මීතොටමුල්ල ප්‍රදේශයේ පැවති කුණුකන්දකට එරෙහිව විරෝධතා පැවැත්වූ පිරිසකට ප්‍රහාරයක් එල්ල කළ බවට නගරාධිපතිවරයා ඇතුළු පිරිසකට එරෙහිව පැමිණිලි ලැබී ඇත.අදාළ නඩුව අද කැඳවූ අවස්ථාවේදී සැකකාර නගරාධිපතිවරයා ඇතුළු සෙසු සිව්දෙනා අධිකරණය හමුවේ පෙනී නොසිටි බැවින් ඔහු අත්අඩංගුට ගෙන අධිකරණයට ඉදිරිපත් කරන්නැයි කොළඹ අතිරේක මහේස්ත්‍රාත් මොහොමඩ් මිහාල් මහතා විසින් නියෝග කර තිබේ.අදාළ නඩුව යළි මැයි මස 05 වන දින කැඳවීමට තීරණය කළ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=56631", "Category": null, "Parent URL": null}