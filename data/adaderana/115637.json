{"Source": "Adaderana", "Timestamp": "August 3, 2019 12:42 pm", "Headline": "මෙක්සිකෝවේ දිගින් වැඩිම සැන්ඩ්විච්", "News Content": "මෙක්සිකෝවේ දිගින් වැඩිම සැන්ඩ්විච් ආහාරයට හිමි වාර්තාව තමන් සතුකර ගැනීමට සූපවේදීන් පිරිසක් සමත් ඇත. මෙක්සිකානු සැන්ඩ්විච් වර්ගයක් වන \"ටෝටා\" සැන්ඩ්විච් ආහාරය සාදා ලෝක වාර්තාවක් පිහිටුවීමට සූපවේදීන් පිරිසක් ගත් උත්සාහයක් පිළිබඳව මේ පුවත අනාවරණය වුණේ මෙක්සිකෝ සිටි අගනුවරින්. අවසානයේ සිය අරමුණ සාක්ෂාත් කරගනිමින් මෙක්සිකෝවේ දිගින් වැඩිම සැන්ඩ්විච් ආහාරයට හිමි වාර්තාව තමන් සතු කර ගැනීමට එම සූපවේදීන් සමත් වුණි. පිසීමෙන් අනතුරුව අතර එය දිග මීටර් 75ක් වූ බවට සඳහන්. ප්‍රමාණයෙන් ඉතාමත් විශාල වූ මෙම සැන්ඩ්වි ආහාරයේ මැද පිරවුම සකස් කිරීමට පාන්, සලාද කොළ, ළූණු සහ තක්කාලි කැබලි දහස් ගණනක් යොදාගත් අතර මයොනීස් සහ තක්කාලි සෝස් ලීටර් සිය ගණනක් එක්කර එය තවත් රසවත් කරනු ලැබුණි. එමෙන්ම දේශීය නැවුම් අමුද්‍රව්‍ය භාවිතා කළ මේ සැන්ඩ්විච් ආහාරයේ සෑම කොටස්කම විවිධ රසයෙන් යුක්ත වූ බව විදෙස් වාර්තාවල සඳහන්. මෙක්සිකානු සැන්ඩ්විච් ජනතාව අතර ප්‍රචලිත කිරීමේ අරමුණින් මෙය සංවිධානය කර තිබුණි. එමෙන්ම මෑත වසරවල ක්ෂණික ආහාර අතර \"ටෝටා\" සැන්ඩ්විච් සඳහා පවතින ඉල්ලුම පහළ බැසීම ද ඊට හේතු වූ බව විදෙස් වාර්තා සඳහන් කළේය.", "URL": "https://sinhala.adaderana.lk/news.php?nid=115637", "Category": null, "Parent URL": null}