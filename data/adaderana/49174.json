{"Source": "Adaderana", "Timestamp": "February 6, 2015 10:34 am", "Headline": "මැරතන් තරඟයක සිටි සිසුවා හදිසියේ මියයයි", "News Content": "අම්බලන්තොට, බෝලාන මහා විද්‍යාලයේ 10 වසර ඉගෙනුම ලබන සිසුවෙකු හදිසියේම ජීවිතක්ෂයට පත්ව තිබේ.මෙසේ ජීවිතක්ෂයට පත්ව ඇත්තේ 15 හැවිරිදි චමෝද් සත්සර නමැති සිසුවෙකි.අද දින (06) එම පාසලේ නිවාසාන්තර මලල ක්‍රීඩා තරඟයේ මැරතන් ධාවන මහා තරගයේ යෙදී සිටියදී හෙතෙම හදිසියේම බිම ඇද වැටී ඇති බව අද දෙරණ වාර්තාකරු පවසයි.එයින් පසුව මෙම සිසුවා අම්බන්තොට මූලික රෝහලට ඇතුළත් කිරීමට කටයුතු යොදා ඇතත් ඒ වන විටත් සිසුවා මියගොස් සිටි බවත් අප වාර්තාකරු කියා සිටියි.පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=49174", "Category": null, "Parent URL": null}