{"Source": "Adaderana", "Timestamp": "August 9, 2014 05:10 pm", "Headline": "බත් පාර්සලයේ හෙරොයින් - කතක් මාට්ටු ", "News Content": "අනුරාධපුර බන්ධනාගාරයට හෙරොයින් රැගෙන ගිය කාන්තාවක් අත්අඩංගුවට ගෙන තිබේ. සැකකාරිය විසින් බත් පාර්සලයක සඟවා මෙම හෙරොයින් ගෙනවින් ඇති අතර සැක කටයුතු ලෙස හැසිරීම හේතුවෙන් බන්ධනාගාර නිලධාරින් විසින් සිදුකළ සෝදිසියකදී ඇය හෙරොයින් සමඟ අත්අඩංගුවට ගෙන ඇති බව වාර්තා වෙයි. එහිදි මෙම කාන්තාව සතුව තිබි හෙරොයින් මිලිග්‍රෑම් 300ක් පමණ සොයාගෙන තිබේ. පොලිසිය සිදුකළ ප්‍රශ්න කිරිමේ දි ඇය සිය ස්වාමි පුරුෂයා වෙත මෙම හෙරොයින් ගෙන ආ බව පවසා ඇත. මෙලෙස අත්අඩංගුවට ගෙන ඇත්තේ අනුරාධපුර, දහයියාගම ප්‍රදේශයේ පදිංචි කාන්තාවකි. ඇය වැඩිදුර විමර්ශන සඳහා බන්ධනාගාර මුලස්ථාන පොලිසිය වෙත බාරදී තිබේ.", "URL": "https://sinhala.adaderana.lk/news.php?nid=45240", "Category": null, "Parent URL": null}