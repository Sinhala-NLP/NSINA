{"Source": "Adaderana", "Timestamp": "July 11, 2011 08:57 am", "Headline": "අමෙරිකාව පකිස්ථානයේ මිලියන 800 ක යුධ ආධාර අත්හිටුවයි", "News Content": "පකිස්ථානයට ලබාදීමට නියමිතව තිබූ අමෙරිකානු ඩොලර් මිලියන 800 ක යුධ ආධාර අත්හිටුවීමට අමෙරිකාව තීරණය කර තිබේ. මෙම තීරණයට හේතු කිහිපයක් බලපෑ බව ධවල මන්දිර කාර්යය මණ්ඩල ප්‍රධානී බිල්ඩලේ ප්‍රකාශ කර ඇත. පකිස්ථානයේ දී අල්කයිඩා නායක ඔසමා බින් ලාඩ්න් ඝාතනය කිරීමත් සමඟ දෙරට අතර සබදතා පළුදු විය. අමෙරිකාව විසින් වාර්ෂිකව පකිස්ථානයට ලබාදෙන ආරක්ෂක ආධාර යටතේ තෙවන අදියර වශයෙන් මෙම මුදල ලබාදීමට තීරණය කර තිබුණි. කෙසේ වුව ද ලෝක බැංකුව පවසන පරිදි 2010 - 2011 වසර සඳහා පාකිස්ථාන් ආරක්ෂක වියදම් ඩොලර් බිලියන 1 .27 න් පමණ ඉහළ ගොස් තිබේ.", "URL": "https://sinhala.adaderana.lk/news.php?nid=17321", "Category": null, "Parent URL": null}