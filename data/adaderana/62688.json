{"Source": "Adaderana", "Timestamp": "August 2, 2016 01:14 pm", "Headline": "පමාවී විභාග මධ්‍යස්ථානයට පැමිණි ශාලාධිපති දොට්ට", "News Content": "මෙවර අ.පො.ස(උ/පෙ)විභාගයේදී ප්‍රමාදවී විභාග ශාලාවට පැමිණි විභාග ශාලාධිපතිවරයෙකු තනතුරෙන් ඉවත් කිරීමට වහා කටයුතු කළ බව විභාග කොමසාරිස් ජනරාල් පවසයි.කැලණිය,හේනේගම මධ්‍ය මහාවිද්‍යාලයේ (විභාග මධ්‍යස්ථාන අංක 340)ශාලා අංක 1හි ශාලාධිපතිවරයා මෙලෙස ප්‍රමාදවී රාජකාරියට පැමිණි බවට වාර්තා වී තිබුණි.එසේ වුවද විභාග අපේක්ෂකයින්ට නියමිත කාලය ලබාදීමට කඩිනමින් කටයුතු කළ බවත්, පෙව.11.00 ට අවසන්වීමට නියමිතව පැවති ප්‍රශ්නපත්‍රය සඳහා ප.ව12.30 දක්වා කාලය ලබාදීමට කටයුතු කළ බවත් විභාග කොමසාරිස් ජනරාල්වරයා පවසයි.කෙසේ වුවද අදාළ ශාලාධිපතිවරයා තනතුරෙන් ඉවත්කිරීමට කටයුතු කළ බව විභාග කොමසාරිස් ජනරාල් ඩබ්.එම්.එන්.ජේ පුෂ්පකුමාර මහතා නිවේදනය කර තිබේ.", "URL": "https://sinhala.adaderana.lk/news.php?nid=62688", "Category": null, "Parent URL": null}