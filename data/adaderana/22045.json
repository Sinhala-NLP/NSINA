{"Source": "Adaderana", "Timestamp": "February 12, 2012 10:17 am", "Headline": "දේශීය වෙදකම රැකගන්න ඉන්දු-ශ්‍රී ලංකා ගිවිසුම් 3 ක්", "News Content": "දේශීය වෛද්‍ය ක්‍රමය නැංවීම සඳහා ශ්‍රී ලංකා රජය සහ ඉන්දීය රජය අතර අවබෝධතා ගිවිසුම් තුනක් අත්සන් කිරීමට සැලසුම් කර තිබේ. මෙහි මූලික කටයුතු සඳහා ඉන්දියානු රජයේ සෞඛ්‍ය හා පවුල් සුබ සාධන අමාත්‍යාංශ ලේකම් අනිල් කුමාර් මහතා දිවයිනට පැමිණ ඇති බව වාර්තා වේ. දිවයිනට පැමිණි ලේකම්වරයා දේශීය වෛද්‍ය අමාත්‍ය සාලින්ද දිසානායක මහතා සමඟ ද මේ සම්බන්ධයෙන් දීර්ඝ වශයෙන් සාකච්ඡා කොට තිබේ. මෙම අවබෝධතා ගිවිසුම් වලට අනුව හෝමියෝපති වෛද්‍ය ක්‍රමය , යුනානි වෛද්‍ය ක්‍රමය යන වෛද්‍ය ක්‍රම නගා සිටුවීම සඳහා විශේෂ ඒකාබද්ධ වැඩපිළිවෙලක් ක්‍රියාත්මක කිරීමට ද නියමිතය.", "URL": "https://sinhala.adaderana.lk/news.php?nid=22045", "Category": null, "Parent URL": null}