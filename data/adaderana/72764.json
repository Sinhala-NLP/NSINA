{"Source": "Adaderana", "Timestamp": "May 3, 2017 12:02 pm", "Headline": " උඩුවේ ධම්මාලෝක හිමිට තර්ජනය කළ අයෙක් අත්අඩංගුවට", "News Content": "කොළඹ මහේස්ත්‍රාත් අධිකරණ භූමියේ දී පූජ්‍ය උඩුවේ ධම්මාලෝක හිමිට බැන තර්ජනය කළ බව කියන පුද්ගලයෙකු කෙසෙල්වත්ත පොලීසිය විසින් අත්අඩංගුවට ගෙන තිබේ. කොළඹ මහේස්ත්‍රාත් අධිකරණ භූමියේ දී පසුගිය 05 වැනිදා අදාළ පුද්ගලයා පූජ්‍ය උඩුවේ ධම්මාලෝක හිමිට බැන තර්ජනය කර ඇති අතර ඒ පිළිබඳ උන්වහන්සේ කෙසෙල්වත්ත පොලීසිය හමුවේ පැමිණිල්ලක් ද සිදුකර තිබේ. ඒ අනුව උන්වහන්සේ අද (3)දිනයේ අදාළ සැකකරු හඳුනාගෙන ඇති බව අද දෙරණ අධිකරණ වාර්තාකරු සඳහන් කළේය. සැකකරු මේ වන විට කෙසෙල්වත්ත පොලීසිය හමුවේ රදවා තබාගෙන ප්‍රකාශ ලබාගනිමින් සිටින බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=72764", "Category": null, "Parent URL": null}