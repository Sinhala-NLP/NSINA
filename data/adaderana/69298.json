{"Source": "Adaderana", "Timestamp": "February 8, 2017 10:38 am", "Headline": "  චීනය ඉන්දියාව රිද්දුවේ නෑලු", "News Content": "චීනය, ශ්‍රී ලංකාවේ සිදු කරන ව්‍යාපෘති සම්බන්ධයෙන් ඉන්දියාව විරුද්ධව කටයුතු කරන බව චීන රජයේ මාධ්‍ය පවසයි.ඉන්දියන් සාගරය තුළ ඇති බලය ගිලිහීයාම පිළිබඳ ඉන්දියාවට ඇති කනස්සල්ල ඊට හේතුව බව එම මාධ්‍ය පෙන්වා දෙයි.කෙසේ වුවද චීනය හම්බන්තොට වරායේ හමුදා කටයුතු සිදු නොකරන බව සහතික කර තිබේ.චීනයේ ශ්‍රී ලංකා තානාපති කරුණාසේන කොඩිතුවක්කු මහතා ද හමුදා මැදිහත්වීම් ප්‍රතික්ෂේප කරමින් පසුගියදා ප්‍රකාශයක් නිකුත් කර තිබූ බව එම මාධ්‍ය පෙන්වා දෙයි.චීනය, ඉන්දියාව රිදවීමේ මැදිහත්වීමක් සිදු කර නොමැති බව චීන මාධ්‍ය පෙන්වා දෙයි.ඉන්දියාවට මෙම සංවර්ධන ව්‍යාපෘති සම්බන්ධයෙන් ගැටළුවක් පවතීනම් ඉන් පෙනී යන්නේ වෙනත් රටක අභ්‍යන්තර කටයුතුවලට මැදිහත්වීමක් ලෙස බව චීන රජයේ මාධ්‍ය පවසයි.මේ අතර ශ්‍රී ලංකා චීන රාජතාන්ත්‍රික සබඳතා අරම්භකර වසර 60ක් පිරීම නිමිත්තෙන් ප්‍රකාශයක් නිකුත් කළ ජනාධිපති මෛත්‍රීපාල සිරිසේන මහතා නාවික සේද මාවත ව්‍යාපෘතියට සහය ලබා දෙන බව ප්‍රකාශ කර තිබේ.", "URL": "https://sinhala.adaderana.lk/news.php?nid=69298", "Category": null, "Parent URL": null}