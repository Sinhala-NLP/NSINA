{"Source": "Adaderana", "Timestamp": "July 28, 2012 04:48 pm", "Headline": "හොරෙන් ඉන්ධන ලබාගත් තිදෙනෙකු අත්අඩංගුවට", "News Content": "නීතිවිරෝධීව ඉන්ධන ලබාගත් පුද්ගලයින් තිදෙනෙකු හම්බන්තොට, මත්තල, ප්‍රදේශයේ දී අත්අඩංගුවට ගෙන තිබේ. හම්බන්තොට පොලිස් විශේෂ කාර්යය බලකායේ නිලධාරීන් කණ්ඩායමක් විසින් මෙම සැකකරුවන් අත්අඩංගුවට ගෙන ඇති බව සඳහන්ය. ඔවුන් ළඟ තිබී ඩීසල් ලීටර 396 ක් සොයාගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා හම්බන්තොට පෙලිස් ස්ථානයට භාරදුන් බව පොලිස් විශේෂ කාර්යය බලකාය සඳහන් කරයි.", "URL": "https://sinhala.adaderana.lk/news.php?nid=26139", "Category": null, "Parent URL": null}