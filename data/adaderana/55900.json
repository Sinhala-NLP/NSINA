{"Source": "Adaderana", "Timestamp": "December 23, 2015 01:52 pm", "Headline": "ආණ්ඩුවේ පරස්පර විරෝධී බොරුව තේරෙනවා ", "News Content": "වර්තමාන ආ‍ණ්ඩුව විසින් පවත්වාගෙන යනු ලබන එකිනෙකට පරස්පර විරෝධී බොරුව ධනේෂ්වර ආර්ථික විශ්ලේෂකයෙකුට වූවත් වැටහෙන බව පාර්ලිමේන්තු මන්ත්‍රී වාසුදේව නානායක්කාර මහතා පවසයි. ඒ මහතා මේ බව සඳහන් කර සිටියේ අද කො‍ළඹදී පැවැත්වූ ඒකාබද්‍ධ විපක්ෂයේ මාධ්‍ය හමුවකට එක්වෙමින්ය. මෙම කාලය දුප්පත්කම වැඩි වූ කාලයක් බවට පත්වෙමින් පවතින බවත්, මේ සම්බන්ධයෙන් ආණ්ඩුවේ කිසිදු අවධානයක් නොමැති බවත් ඒ මහතා එහිදි පෙන්වා දුන්නේය. තවද ආණ්ඩුව තේ සහ රබර් සහන ගැන කතා නොකරන බවත්, ආණ්ඩුව මේ සම්බන්ධයෙන් දුන් පොරොන්දු කඩවුණු පොරොන්දුවක් වී ඇති බවත් හෙතෙම කියා සිටියේය. එසේම ආණ්ඩුව අල්ලා පොලවේ ගැසීමට තරම් ආණ්ඩුවට විරෝධයක් ඒ සම්බන්ධයෙන් පවතින බවද වාසු දේව නානායක්කාර මහතා කීවේය.", "URL": "https://sinhala.adaderana.lk/news.php?nid=55900", "Category": null, "Parent URL": null}