{"Source": "Adaderana", "Timestamp": "August 9, 2016 05:03 pm", "Headline": "හෙට පැය 12ක ජල කප්පාදුවක්", "News Content": "මහරගම සිට පාදුක්ක දක්වා ප්‍රධාන නගර ආශ්‍රිත ප්‍රදේශවල හෙට දිනයේ ජල සැපයුම පැය 12ක කාලයක් අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි.ඒ අනුව හෙට උදෑසන 9.00 සිට රාත්‍රී 9.00 දක්වා මෙලෙස ජල සැපයුම අත්හිටුවන බව එම මණ්ඩලය සඳහන් කළේය.මහරගම, බොරලැස්ගමුව, පන්නිපිටිය, කොට්ටාව, හෝමාගම, රුක්මල්ගම, පැලැන්වත්ත, මත්තෙගොඩ, ගොඩගම , මීපේ සහ පාදුක්ක යන ප්‍රදේශවල මෙලෙස ජල සැපයුම අත්හිටුවන බව එම මණ්ඩලය පවසා සිටියේය.කලටුවාව ජල පවිත්‍රාගාරයේ සිට ජලය සැපයෙන ප්‍රධාන සම්ප්‍රේෂණ නලයේ හදිසි අලුත්වැඩියා කටයුත්තක් හේතුවෙන් මෙලෙස ජල සැපයුම අත්හිටුවන බව සඳහන්ය.", "URL": "https://sinhala.adaderana.lk/news.php?nid=62919", "Category": null, "Parent URL": null}