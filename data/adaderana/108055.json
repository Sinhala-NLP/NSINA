{"Source": "Adaderana", "Timestamp": "April 16, 2019 06:40 pm", "Headline": "බලාපොරොත්තු පොදි බැඳ ගත් ජීවිත", "News Content": "දෙදහසකින් පමණ සමන්විත සංක්‍රමණික පෙළපාලියක් මෙක්සිකෝවේ උතුරු ප්‍රදේශය බලා ගමන් ආරම්භ කර තිබේ. කාන්තාවන් හා ළමුන් බොහෝ පිරිසක්ද එම සංක්‍රමණිකයන් අතරට ඇතුළත්. මෙක්සිකෝ - අමෙරිකා දේශ සීමාව බලා ගමන් කරමින් සිටින මෙම සංක්‍රමණිකයන්ගේ අපේක්ෂාව අමෙරිකාවට ඇතුල්වීමයි. මෙලෙස අමෙරිකාවට පැමිණීමේ අපේක්ෂාවෙන් දේශ සීමාවට පැමිණි බොහෝ පිරිසක් තවමත් දේශ සීමාව ආසන්නයේ ගම්මානවල රැඳී සිටියි. ඒ ඔවුන්ට රට තුළට ඇතුල්වීමට අවසර ලබාදීම ජනාධිපති ඩොනල්ඩ් ට්‍රම්ප් ප්‍රතික්ෂේප කිරීම හේතුවෙන්. මෙවර පැමිණෙන සංක්‍රමණික පෙළපාලියේ සිටින බහුතරය කාන්තාවන් හා ළමුන් බව වාර්තා වෙයි. කෙසේ නමුත් ඔවුන් ගමන අතරතුර උග්‍ර ජල සහ ආහාර අර්බුදයකටත් මුහුණපා සිටියි.", "URL": "https://sinhala.adaderana.lk/news.php?nid=108055", "Category": null, "Parent URL": null}