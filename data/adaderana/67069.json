{"Source": "Adaderana", "Timestamp": "December 16, 2016 09:24 am", "Headline": "අලුතින් ඉදිකරන හෝටලයේ ගින්නට කම්කරුවෙක් බිලි", "News Content": "නුවරඑළිය ප්‍රදේශයේ අළුතින් ඉදිකරමින් තිබූ හෝටලක ඇති වූ හදිසි ගින්නකින් එහි කම්කරුවෙකු මියගොස් තිබේ.මහල් 09කින් සමන්විතව ඉදිකරමින් පවතින හෝටලයේ දැවවලින් ආවරණය කර තිබූ සිව්වන මහලේ ගින්න හටගෙන ඇති බව පොලිසිය පැවසුවේය.ගොඩනැගිල්ලේ සේවය කළ කම්කරුවන් එම මහලේ නවාතැන්ගෙන සිට ඇති අතර එහිදී එම කම්කරු ගින්නට හසුව ගොස් ඇත.තවත් පුද්ගලයෙකු තුවාල ලබා නුවරඑළිය රෝහලට ඇතුළත් කර ඇති බව පොලිසිය පැවසුවේය.මියගොස් ඇත්තේ උළපනේ ප්‍රදේශයේ පදිංචිව සිටි 22 හැවිරිදි පුද්ගලයෙකි.පොලිසිය ප්‍රදේශවාසීන් සහ නුවරඑළිය මහ නගර සභාවේ ගිනි නිවීමේ ඒකකය එක්ව ගින්න මඩපවත්වා ඇති අතර ගින්නෙන් සිදු වූ අලාභය මෙතෙක් තක්සේරු කර නැත.", "URL": "https://sinhala.adaderana.lk/news.php?nid=67069", "Category": null, "Parent URL": null}