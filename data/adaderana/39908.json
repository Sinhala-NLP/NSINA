{"Source": "Adaderana", "Timestamp": "December 28, 2013 09:23 am", "Headline": "ගස් බෙනයකින් අවි ආයුධ මතුවෙයි", "News Content": "අරලගංවිල - සේරුවිල ප්‍රදේශයේ කැලෑ ප්‍රදේශයක ගස් බෙනයක සඟවා තිබු අවි ආයුධ තොගයක් පොලිසිය විසින් සොයාගෙන තිබේ. අරලගංවිල පොලීසියට ලැබුණු තොරතුරකට අනුව සිදුකළ සෝදිසි මෙහෙයුමක දී මෙම ආයුධ තොගය සොයාගෙන ඇති බව සඳහන් වෙයි. අදාළ අවි ආයුධ තොගය අතර ටී 56 මැගසින් 03ක්, ටී 56 උණ්ඩ 71ක්, ඩෙටනේටර් 01ක්, වයර් කෝඩ් 01ක්, අත්බෝම්බයක් සහ ක්ලේමෝ බෝම්බයක් වන බව වාර්තා වෙයි. මේ අතර ගොකරැල්ල අඩවි වන ප්‍රදේශයේ සඟවා තිබු මිලිමිටර් 60 වර්ගයේ මෝටාර් උණ්ඩයක් පොලිසිය විසින් සොයාගෙන තිබේ. ගොකරැල්ල පොලිසියට ලැබුණු තොරතුරකට අනුව සිදුකළ සෝදිසි මෙහෙයුමක දී අදාළ මෝටාර් උණ්ඩය සොයාගෙන ඇති බව සඳහන් වෙයි. මෝටාර් උණ්ඩය සඟවා තිබු ස්ථානයට පොලිස් විශේෂ කාර්ය බලකා නිලධාරීන් කැඳවා අදාළ මෝටාර් උණ්ඩය නිෂ්ක්‍රීය කිරීමට කටයුතු කර තිබේ. මේ අතර මේ අතර හම්ගෙමුව, ථුපාරාමය මාර්ගය අසළ දී ජීව අත්බෝම්බ 02ක් පොලිසිය විසින් සොයාගෙන තිබේ. හම්ගෙමුව පොලීසියට ලැබුණු තොරතුරකට අනුව සිදුකළ සෝදිසි මෙහෙයුමක දී ජීව අත්බෝම්බ 02ක සොයාගෙන ඇති බව සඳහන් වෙයි. අදාළ ස්ථානයට පොලිස් ආරක්ෂාව ලබා දී ඇති අතර ජීව අත්බෝම්බ 02ක පොලිස් විශේෂ කාර්ය බලකා නිලධාරීන් කැඳවා නිෂ්ක්‍රීය කිරීමට නියමිතය.", "URL": "https://sinhala.adaderana.lk/news.php?nid=39908", "Category": null, "Parent URL": null}