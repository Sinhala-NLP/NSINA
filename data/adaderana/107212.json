{"Source": "Adaderana", "Timestamp": "April 2, 2019 01:22 pm", "Headline": "නවසීලන්ත 19න් පහල කණ්ඩායම බංග්ලාදේශ සංචාරය අත්හරී", "News Content": "නවසීලන්ත වයස අවුරුදු 19 න් පහල කණ්ඩායමේ බංග්ලාදේශ සංචාරය අත්හැර දැමීමට නවසීලන්ත ක්‍රිකට් ආයතනය තීරණය කර තිබේ. ඒ නවසීලන්තයේ සිදු වූ ත්‍රස්ත ප්‍රහාරයත් සමඟයි. පසුගියදා නවසීලන්තයේ ක්‍රයිස්චර්ච් නුවරට ඇති වු ත්‍රස්ත ප්‍රහාරයෙන් පුද්ගලයන් 40කට අධික සංඛ්‍යාවක් මිය ගියේය. මේ සිද්ධිය වන විට බංග්ලාදේශ ක්‍රිකට් කණ්ඩායම ද එහි සිට ඇති නමුත් ඔවුන්ට කිසිඳු හානියක් සිදු වූයේ නැහැ. මේ හේතුවෙන් නවසීලන්ත ක්‍රිකට් ආයතනය තීරණය කර ඇත්තේ බංග්ලාදේශ ක්‍රිකට් ආයතනයත් සමඟ පැවැත්වෙන තරගාවලිය අවලංගු කිරීමටයි.", "URL": "https://sinhala.adaderana.lk/news.php?nid=107212", "Category": null, "Parent URL": null}