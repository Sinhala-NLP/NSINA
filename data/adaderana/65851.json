{"Source": "Adaderana", "Timestamp": "November 8, 2016 05:22 pm", "Headline": "දුම්රිය නියාමකයින් 114ට නිමල්ගෙන් පත්වීම්", "News Content": "දුම්රිය දෙපාර්තමේන්තුව සඳහා බඳවාගත් නව දුම්රිය නියාමකරුවන් 114 දෙනෙකුට පත්වීම් ප්‍රදානය කර තිබේ.ප්‍රවාහන හා සිවිල් ගුවන් සේවා අමාත්‍ය නිමල් සිරිපාල ද සිල්වා මහතාගේ ප්‍රධානත්වයෙන් දුම්රිය මූලස්ථාන ශ්‍රවනාගාරයේ දී පත්වීම් ප්‍රදානය සිදුකෙරුණු බව සඳහන්ය.නව දුම්රිය නියමකවරුන්, දුම්රිය දෙපාර්තමේන්තුව සඳහා මෙලෙස බඳවාගෙන ඇත්තේ වසර 8කට පසුව බව ප්‍රවාහන හා සිවිල් ගුවන් සේවා අමාත්‍යාංශය පවසයි. වත්මන් දුම්රිය සේවාව පවත්වාගෙන යාම සඳහා නියාමකවරුන් 680 දෙනෙකු සිටිය යුතු වුව ද මේ දක්වා සිට ඇත්තේ නියාමකවරුන් 432 පමණක් බව අමාත්‍යාංශය පෙන්වාදෙයි. නව බඳවාගැනීම් දුම්රිය දෙපාර්තමේන්තුව හා ශ්‍රී ලංකා විභාග දෙපාර්තමේන්තුව විසින් ලිඛිත විභාග හා සම්මුඛ පරීක්ෂණ පවත්වා විධිමත් හා විනිවිද භාවයෙන් යුතුව සිදුකර ඇති බව ප්‍රවාහන හා සිවිල් ගුවන් සේවා අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=65851", "Category": null, "Parent URL": null}