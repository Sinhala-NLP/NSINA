{"Source": "Adaderana", "Timestamp": "August 14, 2018 11:37 am", "Headline": "2018 වසරේ ලොව ජීවත් වීමට වඩාත් සුදුසු නගරය හා නුසුදුසුම නගරය මෙන්න", "News Content": "2018 වසරේ ලොව ජීවත් වීමට වඩාත් සුදුසු නගරය බවට ඔස්ට්‍රේයාවේ, වියානා අගනුවර පත්ව තිබේ. ඒ 2011 වසරේ සිට 2017 වසර දක්වා වසර 07 ක කාලයක් අඛණ්ඩව පෙරමුණේ පසුවූ ඔස්ට්‍රේලියාවේ මෙල්බර්න් නුවර දෙවන ස්ථානයට පත් කරමින්. දර්ශකයේ පළමු නගර 10 අතරට ඔස්ට්‍රේලියාවේ නගර 03 ක්, කැනඩාවේ නගර 03 ක් සහ ජපානයේ නගර 02 ක් ඇතුලත්ව තිබේ. “ද ඉකොනොමිස්ට්” සඟරාව විසින් ලොව පුරා රටවල් 140 ක නගර සැලකිල්ලට ගනිමින් වාර්ෂිකව ප්‍රකාශයට පත් කෙරෙන මෙම දර්ශකය සකස් කිරීමේදී අදාළ නගරයේ දේශපාලන සහ සමාජීය ස්ථාවරභාවය, අධ්යායපන පහසුකම්, සෞඛ්‍ය පහසුකම්, සංස්කෘතිය ආදී කරුණු සලකා බැලෙන බව සඳහන්ය. දර්ශකයට අනුව ලොව ජීවත් වීමට නුසුදුසු ම නගරය බවට මෙවරද පත්ව ඇත්තේ සිරියාවේ දැමස්කස් නුවරයි. බංග්ලාදේශයේ ඩකා, නයිජීරියාවේ ලාගෝස්, පාකිස්ථානයේ කරච්චි, සිම්බාබ්වේ හරාරේ, ලිබියාවේ ට්රිාපොලි යන නගර ජීවත් වීමට නුසුදුසු ම නගර ලෙස අදාල සමීක්ෂණයෙන් අනාවරණය කර තිබේ.", "URL": "https://sinhala.adaderana.lk/news.php?nid=94378", "Category": null, "Parent URL": null}