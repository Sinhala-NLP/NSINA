{"Source": "Adaderana", "Timestamp": "June 1, 2019 09:18 am", "Headline": "සංවේදී තොරතුරු පිටට දුන් පාකිස්ථාන් හමුදා ප්‍රධානියෙකුට දිවි ඇති තෙක් සිර දඬුවම්", "News Content": "සංවේදී අරක්ෂක තොරතුරු විදෙස් ආයතනයකට ලබාදීම සම්බන්ධයෙන් වරදකරුවන් වූ පාකිස්ථාන් හමුදා ප්‍රධානියෙකුට ජීවිතාන්තය දක්වා සිරදඬුවම් නියම කර ඇත. ජෙනරාල් තනතුර දරන හමුදා නිලධාරියෙකුට එරට හමුදා අධිකරණයක් විසින් අදාල දඬුවම නියම කර ඇති බව වාර්තා වෙයි. එමෙන්ම හමුදාවේ තවත් බ්‍රිගේඩියර්වරයෙකුට සහ සිවිල් නිලධාරියෙකුට මරණ දඬුවම නියම කර ඇත. එම දඬුවම් පාකිස්ථාන් හමුදාපතිවරයා විසින් අනුමත කර ඇති බව වාර්තා වෙයි.", "URL": "https://sinhala.adaderana.lk/news.php?nid=111112", "Category": null, "Parent URL": null}