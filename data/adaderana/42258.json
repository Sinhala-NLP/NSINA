{"Source": "Adaderana", "Timestamp": "April 2, 2014 03:44 pm", "Headline": "කොන්ත්‍රාත් සමාගමක වාහන කිහිපයකට අලාභහානි සිදුකරයි ", "News Content": "කීරියන්කල්ලිය, අඩිගම මාර්ගයේ ඉදිකිරීම් කටයුතු බාරව සිටි කොන්ත්‍රාත් සමාගමක වාහන කිහිපයකට කිසියම් පිරිසක් විසින් අලාභහානි සිදුකර තිබේ. එම ප්‍රදේශයේ දේවාල හන්දියට ආසන්න පිහිටි වැඩ බිමකට කඩාවැදුණු පුද්ගලයින් පිරිසක් මෙය සිදුකර ඇති බව වාර්තා වෙයි. අදාළ කොන්ත්‍රාත් සමාගම විසින් නොසැලකිළිමත් ආකාරයෙන් ඉදිකිරීම් කටයුතු සිදුකිරීම හේතුවෙන් විවිධ අනතුරු සිදුව ඇති බව සඳහන් වෙයි. ඊට විරෝධය පළ කිරීමේ අරමුණින් මෙම ප්‍රහාරය එල්ලවන්නට ඇති බවට පොලීසිය සැක පළ කරයි. සිද්ධිය සම්බන්ධයෙන් පල්ලම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=42258", "Category": null, "Parent URL": null}