{"Source": "Adaderana", "Timestamp": "July 4, 2017 07:47 am", "Headline": "විද්‍යා ඝාතන නඩුව-13 හැවිරිදි දරුවෙක් සාක්ෂි දෙයි", "News Content": "විද්‍යා දැරිය පැහැරගෙන ගොස් ඝාතනය කිරීමේ සිද්ධිය සම්බන්ධයෙන් 13 හැවිරිදි දරුවෙකු ත්‍රිපුද්ගල විනිසුරු මඩුල්ල ඉදිරියේ සාක්ෂි ලබා දී තිබේ. වව්නියාව මහාධිකරණ විනිසුරු බාලේන්ද්‍ර ශෂී මහේන්ද්‍රන් මහතාගේ සභාපතීත්වයෙන් යුත් විනිසුරු මඩුල්ල විසින් නඩුවට අදාළ සාක්ෂි විභාගය ඊයේ(3) යාපනය මහාධිකරණයේ දී සිදුකෙරුණි.එහිදි අදාළ දරුවා සාක්ෂි ලබාදෙමින් ප්‍රකාශ කළේ තමා සහ තවත් යහළුවෙකු පාපැදියකින් ගමන් කරමින් සිටියදී කිසියම් කෙදිරිලි ශබ්දයක් ඇසුණු බවය. දෙවන විත්තිකරු අදාළ ස්ථානයේ මාර්ගයේ සිටිනු දුටු බව ද එම දරුවා සාක්ෂි ලබාදෙමින් ප්‍රකාශ කර තිබේ. 2015 වසරේ මැයි මස 13 වැනිදා විද්‍යා සිසුවියගේ ඝාතනය සිදුවිය. සිද්ධිය සම්බන්ධයෙන් අත්අඩංගුවට ගත් සැකකරුවන් නව දෙනා ද ඊයේ(3) අධිකරණය වෙත ඉදිරිපත් කර තිබේ.", "URL": "https://sinhala.adaderana.lk/news.php?nid=74840", "Category": null, "Parent URL": null}