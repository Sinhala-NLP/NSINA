{"Source": "Adaderana", "Timestamp": "January 24, 2014 07:07 pm", "Headline": "දුම්වැටි ඇසුරුම්වලට අදාළ ගැසට් නිවේදනය ඉදිරිපත් කරයි ", "News Content": "දුම්වැටි ඇසුරුම්වල රූපමය අවවාද අඩංගු කළ යුතු බවට නියෝග සහිත අති විශේෂ ගැසට් නිවේදනයක් අද(24) ඉදිරිපත් කර ති‍බේ. මෙම ගැසට් නිවේදනය අද(24) පාර්ලිමේන්තුවට ඉදිරිපත් කරන ලද්දේ සොඛ්‍ය අමාත්‍ය මෛත්‍රීපාල සිරිසේන මහතා වෙනුවට ආණ්ඩු පක්ෂයේ සභා නායක නිමල් සිරිපාල ද සිල්වා මහතා විසින් බව අද දෙරණ වාර්තාකරු පවසයි. මෙම ගැසට් නිවේදනය මධ්‍යසාර පිළිබඳ ජාතික අධිකාරියේ පනත් කෙටුම්පතක් ලෙස ඉදිරිපත් කළ බව වාර්තාවෙයි. එසේම අදාළ ගැසට් නිවේදනය මගින් සෑම සිගරට් පැකට්ටුවකම රූපමය අවවාද සහිතව මුද්‍රණය කළ යුතුව ඇති බව සඳහන් වෙයි.", "URL": "https://sinhala.adaderana.lk/news.php?nid=40619", "Category": null, "Parent URL": null}