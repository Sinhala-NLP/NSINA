{"Source": "Adaderana", "Timestamp": "March 18, 2018 09:57 am", "Headline": "නිදහස් කුසලානයේ අවසන් මහා තරඟය අද", "News Content": "නිදහස් කුසලාන ක්‍රිකට් තරඟාවලියේ අවසන් මහා තරගය අද (18) කොළඹ ආර්.ප්‍රේමදාස ක්‍රීඩාංගණයේ දී පැවැත්වේ. අද පස්වරු 7.00ට ආරම්භ වන තරගය සදහා සුදුසුකම් ලබා සිටින්නේ බංග්ලාදේශය සහ ඉන්දියාවයි. ඉන්දියාව තරඟාවලියේ තරග තුනක් ජයගත් අතර බංග්ලාදේශය තරග දෙකක් ජය ගනිමින් අවසන් තරගයට සුදුසුකම් ලැබීය. ඉන්දීය කණ්ඩායම වෙනුවෙන් ජ්‍යෙෂ්ඨ ක්‍රීඩකයින් කිහිපදෙනෙකු මෙවර තරඟාවලිය සඳහා සහභාගී නොවීමත් බංග්ලාදේශ කණ්ඩායම ඉහළ දක්ෂතා අතර පසුවීමත් හේතුවෙන් අද තරගය තියුණු මුහුණුවරක් ගනු ඇති බව ක්‍රීඩා විචාරකයින් පවසයි. ශ්‍රී ලංකාව සමඟ පැවති තරගයේ දී බංග්ලාදේශ කණ්ඩායමේ ක්‍රීඩකයින් විසින් සිදුකළ ක්‍රීඩාවට නොගැලපෙන හැසිරීම් හේතුවෙන් ඔවුන් ලොව පුරා ක්‍රීඩා ලෝලීන්ගේ මෙන්ම ක්‍රීඩා විචාරකයින්ගේ ද අප්‍රසාදයට පත්ව සිටියි.", "URL": "https://sinhala.adaderana.lk/news.php?nid=85875", "Category": null, "Parent URL": null}