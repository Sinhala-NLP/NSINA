{"Source": "Adaderana", "Timestamp": "September 8, 2011 11:38 am", "Headline": "වෙළඳ කලාපයේ ආහාර විෂවීමක්", "News Content": "කටුනායක ආයෝජන වෙළඳ කලාපයේ සේවකයින් පිරිසක් ආහාර විෂ වීමක් හේතුවෙන් රෝහල්ගත කර තිබේ. සේවකයින් 135 දෙනෙකු බාහිර රෝගී අංශයෙන් ප්‍රතිකාර ලබා පිටව ගොස් ඇති අතර තවත් විසි දෙනෙකු නේවාසිකව ප්‍රතිකාර ලබන බව මීගමුව රෝහලේ ප්‍රකාශකයෙකු සඳහන් කරයි. වමනය , ක්ලාන්තය වැනි රෝග ලක්ෂණ ඔවුන්ගෙන් දැකිය හැකි බව එම ප්‍රකාශකයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=18596", "Category": null, "Parent URL": null}