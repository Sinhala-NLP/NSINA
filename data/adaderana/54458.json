{"Source": "Adaderana", "Timestamp": "October 15, 2015 11:59 am", "Headline": "මහින්දගේ නීතීඥයින්ගෙන් විරෝධතාවයක් - කරුණු විමසීම හෙටට කල්දමයි  ", "News Content": "බරපතළ වංචා විමර්ශන ජනාධිපති කොමිසමේ සංයුතිය සම්බන්ධයෙන් හිටපු ජනාධිපති මහින්ද රාජපක්ෂ මහතාගේ නීතීඥයින් විසින් කරුණු කිහිපයක් මතු කිරීම හේතුවෙන් ඒම කරුණු සලකා බැලීම සඳහා එම කොමිසම හෙට දින දක්වා කල්දමා තිබේ.අද පෙරවරුවේ හිටපු ජනාධිපති මහින්ද රාජපක්ෂ මහතා ඇතුළු පිරිසක් එම කොමිසම හමුවේ පෙනී සිටින ලදී.එම අවස්ථාවේදී හිටපු ජනාධිපති මහින්ද රාජපක්ෂ මහතාගේ නීතීඥයින් විසින් එම කොමිසමේ සංයුතිය සම්බන්ධයෙන් කරුණු කිහිපයක් මතුකරන ලදී. එම කරුණු සම්බන්ධයෙන් තීරණයක් ගැනීමට සඳහා එම කොමිසමේ වැඩ කටයුතු හෙට දින දක්වා කල්තැබූ බව බරපතළ වංචා හා විමර්ශන ජනාධිපති කොමිසමේ ලේකම් ලැසිල්ද සිල්වා මහතා අද දෙරණට පැවසුවේය", "URL": "https://sinhala.adaderana.lk/news.php?nid=54458", "Category": null, "Parent URL": null}