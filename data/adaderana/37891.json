{"Source": "Adaderana", "Timestamp": "October 3, 2013 05:37 pm", "Headline": "නයි නළඟනට දඩයක් සහ අත්හිටවූ සිර දඬුවමක්", "News Content": "නාගයෙකු සන්තකයේ තබාගෙන කෲර ලෙස සැලකීම යන චෝදනා යටතේ වරද පිළිගත් නිරෝෂා විමලරත්න නැමැත්තියට රුපියල් 100ක දඩයක් සහ මාස තුනක අත්හිටවු සිරදඬුවමක් නියම කර තිබේ. අදාළ නඩුව අද(03) කැඳවු අවස්ථාවේ දී අධිකරණය හමුවේ වරද පිළිගැනීම හේතුවෙන් කොටුව මහේස්ත්‍රාත් අධිකරණය මෙම නියෝගය ලබාදී ඇති බව සඳහන් වෙයි. මෝසමක් ඉදිරිපත් කරමින් කොටුව මහේස්ත්‍රාත් අධිකරණය හමුවේ අද ඇය පෙනී සිටින ලදී. එහිදි අදාළ චෝදනාවට වරද පිළිගනිමින් නිරෝෂා විමලරත්න කියා සිටියේ මෙම නඩුව දිගින් දිගටම පවත්වාගෙන යන ලෙස තමා සේවය කළ රාත්‍රී සමාජ ශාලාවේ හිමිකරු තමන්ට බලකළ නමුත් එසේ කිරීමට තමන්ට අවශ්‍යතාවක් නොමැති බවයි. කරුණු සලකා බැලූ අධිකරණය ඇයට මෙම දඬුවම නියම කරන ලදී.", "URL": "https://sinhala.adaderana.lk/news.php?nid=37891", "Category": null, "Parent URL": null}