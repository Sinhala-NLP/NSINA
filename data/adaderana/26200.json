{"Source": "Adaderana", "Timestamp": "July 31, 2012 09:13 am", "Headline": "අස්ථානගතවූ විදේශ ගමන් බලපත්‍ර භාවිතය වැළකෙයි", "News Content": "අස්ථානගතවූ හෝ සොරකම් කරන ලද විදේශ ගමන් බලපත්‍ර භාවිතය වළක්වාලීම සඳහා නව ක්‍රමවේදයක් හඳුන්වා දීමට ආගමන විගමන දෙපාර්තුමේන්තුව පියවර ගෙන තිබෙනවා. අගෝස්තු මස පළමුවන දින සිට මෙම ක්‍රමවේදය හදුන්වා දෙන බව ආගමන විගමන පාලක චූලානන්ද ‍පෙරේරා මහතා සඳහන් ක‍ළේය. විදේශ ගමන් බලපත්‍රය අස්ථානගතවූ වහාම දුරකතන ඇමතුමක් ලබා දී දෙපාර්තමේන්තුව දැනුවත් කරන ලෙස මෙම ක්‍රමවේදය හදුන්වාදී‍ම සඳහා ඊයේ (31) කොළඹ දී පැවති මාධ්‍ය හමුවේ දී අදහස් දැක්වූ චූලානන්ද පෙරේරා මහතා පැවසුවේය. එලෙස දැනුවත් කිරීම තුළින් අස්ථානගතවූ විදේශ ගමන් බලපත්‍රය කිසිවෙකු විසින් හෝ යොද ගැනීමට නොහැකි වන අන්දමින් අවධානය පිණිස වන සඳහනක් යොදන බව ඒ මහතා සඳහන් කළේය.", "URL": "https://sinhala.adaderana.lk/news.php?nid=26200", "Category": null, "Parent URL": null}