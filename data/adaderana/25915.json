{"Source": "Adaderana", "Timestamp": "July 20, 2012 08:22 am", "Headline": "ව්‍යාජ මුදල් නොට්ටු\tසමග 2ක් මාට්ටු", "News Content": "ව්‍යාජ මුදල් නෝට්ටු ළඟ තබාගත් සැකකරුවන් දෙදෙනෙකු මහනුවර පොලිසිය විසින් අත්අඩංගුවට ගෙන තිබේ. රුපියල් දහසේ ව්‍යාජ නෝට්ටු 2ක් සහ රුපියල් 500 යේ ව්‍යාජ නෝට්ටු 2ක් මහනුවර ප්‍රදේශයේ රජයේ බැංකුවක් වෙත ඉදිරිපත් කිරීමට පැමිණි අවස්ථාවේ දී බැංකු නිලධාරීන් විසින් සැකකරුවන් රඳවාගෙන පොලිසියට භාරදී ඇති බව සඳහන්ය. අත්අඩංගුවට ගත් සැකකරුවන් දෙදෙනා 18 හැවිරිදිවියේ පසුවන අතර ඔවුන් අම්පාර සහ හසලක ප්‍රදේශවල පදිංචිකරුවන් බව පොලිසිය පැවසුවේය. ඔවුන් අද (20) මහනුවර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=25915", "Category": null, "Parent URL": null}