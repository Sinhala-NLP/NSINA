{"Source": "Adaderana", "Timestamp": "September 29, 2018 08:19 am", "Headline": "කඩුවෙල-බියගම මාර්ගයේ වාහන ධාවනය අද රාත්‍රියේ සිට අත්හිටුවයි", "News Content": "කැලණි ඟග හරහා කඩුවෙල නගරයේ ඉදිකෙරෙන නව පාලමේ ඉදිකිරීම් කටයුතු හේතුවෙන් අද රාත්‍රී 7.00 සිට හෙට උදෑසන 6.00 දක්වා වාහන ගමනාගමන කටයුතු සීමා කරන බව පොලිස් මූලස්ථානය පවසයි. මෙම කාලය තුළ මහජනතාව සහ රියදුරන් විකල්ප මාර්ග භාවිත කරන ලෙස ද පොලිස් මූලස්ථානය දැනුම්දෙයි. කොළඹ සිට බියගම දෙසට ගමන් කරන රථ වාහන කඩුවෙල කොළඹ මාර්ගයේ රග්ගහවත්ත අධිවේගී මාර්ගය අසලින් හැරී කැලණි ගඟ හරහා ඇති පාලම භාවිත කර බණ්ඩාරවත්ත කැලණිය මාර්ගයේ බියගම හා කොළඹ දෙසට ගමන් කළ හැකි බව පොලීසිය සදහන් කළේය. එමෙන්ම බියගම සිට කොළඹ දෙසට ගමන් කරන වාහන බණ්ඩාරවත්ත දෙස සිට කැලණිය මාර්ගයේ පෑලියගොඩ හරහා කොළඹ දෙසට ගමන් කළ හැකි අතර බැලුම්මහර කඩුවෙල මාර්ගයේ සියඹලාපේ හංදියෙන් කිරිබත්ගොඩ හරහා කොළඹ දෙසට ගමන් කළ හැකි බව ද පොලිසිය පවසයි.", "URL": "https://sinhala.adaderana.lk/news.php?nid=96885", "Category": null, "Parent URL": null}