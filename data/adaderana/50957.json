{"Source": "Adaderana", "Timestamp": "April 28, 2015 12:42 pm", "Headline": "ලාහෝර් ප්‍රහාරයේ සැකකරුවෙකු පොලිස් වෙඩි පහරින් මරුට", "News Content": "පකිස්ථානයේ ලාහෝර්හිදී ශ්‍රී ලංකා ක්‍රිකට් කණ්ඩායමට එල්ල වු ප්‍රහාරයට සම්බන්ධ සැකකරුවෙකු පොලිස් වෙඩි පහරින් මියගොස් තිබේ. පකිස්ථාන පොලීසිය සඳහන් කළේ ඉරිදා දිනයේ සිදුවු වෙඩි තැබීමකින් අදාළ සැකකරු මියගොස් ඇති බවයි.එම වෙඩි තැබීමේ දී තවත් පුද්ගලයින් දෙදෙනෙකු මියගොස් ඇති අතර ඔවුන් තිදෙනාම තලෙයිබාන් ත්‍රස්ත සංවිධානයට අයත් බවට අනාවරණය වී ඇත. පකිස්ථාන ආරක්ෂක අංශ විසින් සිදුකළ විශේෂ මෙහෙයුමකදී මෙම ත්‍රස්තවාදීන් තිදෙනා ඝාතනයට ලක්ව ඇති බව විදෙස් මාධ්‍ය වාර්තා කළේය.2009 වසරේ මාර්තු මස 03 වන දින ශ්‍රී ලංකා ක්‍රිකට් කණ්ඩායමට මෙම ප්‍රහාරය එල්ල වුණි. එහිදී ශ්‍රී ලංකා කණ්ඩායමේ ක්‍රීඩකයින් කිහිපදෙනෙකුට සුළු තුවාල සිදුවිය.", "URL": "https://sinhala.adaderana.lk/news.php?nid=50957", "Category": null, "Parent URL": null}