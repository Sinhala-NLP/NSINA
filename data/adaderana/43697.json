{"Source": "Adaderana", "Timestamp": "June 3, 2014 01:21 pm", "Headline": "මස්කෙළි ඔයත් පිටාර ගලයි ", "News Content": "පවතින අධික වර්ෂාවත් සමඟ මස්කෙළි ඔය පිටාර ගැළීමෙන් නිවාස 30ක් පමණ ජලයෙන් යටවී තිබේ. ඒ අනුව මස්කෙළිය, සාමිමලේ, ගවරවිල ජනපදයේ නිවාස 20ක් සහ මහ නෙළුව වතුයායේ නිවාස 10ක් ජලයෙන් යට වී ඇති බව අද දෙරණ වාර්තාකරු පැවසුවේය. ජල ගැළීමෙන් පීඩාවට පත්වූවන් තාවකාලිකව වතු කෝවිල්වල නතර කර ඇති අතර ඔවුන්ට අවශ්‍ය පිසූ ආහාර ලබාදීමට මේ වන විට කටයුතු කර ඇති බව වාර්තා වෙයි. එමෙන්ම තවදුරටත් මස්කෙළි ඔය පිටාර ගැළීමේ අවදානමක් පවතින බව පොලීසිය සඳහන් කරයි. මේ අතර පවතින අයහපත් කාලගුණික තත්ත්වය හේතුවෙන් මධ්‍යම කඳුකරයේ මාර්ග රැසකට මීදුමෙන් දැඩි බලපෑම් එල්ල වී තිබේ. මේ හේතුවෙන් එම මාර්ගවල ගමන් ගන්නා රියදුරන් දැඩි සුපරික්ෂාකාරීව රිය ධාවනය කරන ලෙස පොලිසිය දැනුම් දෙයි.", "URL": "https://sinhala.adaderana.lk/news.php?nid=43697", "Category": null, "Parent URL": null}