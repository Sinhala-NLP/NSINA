{"Source": "Adaderana", "Timestamp": "August 4, 2014 02:31 pm", "Headline": "දුප්පතාගේ හිතවතා‍ටත් තට්ටු කරලා", "News Content": "පුත්තලම, රඹවැව ප්‍රදේශයේ දී ත්‍රීරෝද රථ දෙකක අමතර කොටස් ගලවා අලෙවි කිරීමට උත්සාහ කළ පුද්ගලයින් දෙදෙනෙකු අත්අඩංගුවට ගෙන තිබේ. අදාළ පුද්ගලයින් දෙදෙනා විසින් රඹවැව ප්‍රදේශයේ වාහන සේවා ස්ථානයක සහ නිවසක් ඉදිරිපිට නවතා තිබු ත්‍රිරෝද රථ දෙකක කොටස් ගලවාගෙන ගොස් ඇති බව පොලිසිය පැවසුවේය. අත්අඩංගුවට ගෙන ඇත්තේ 18 හැවිරිදි 20 හැවිරිදි නවගත්තේගම රළපනාව ප්‍රදේශයේ පදිංචිකරුවන් දෙදෙනෙකි. ඔවුන් අද පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=45115", "Category": null, "Parent URL": null}