{"Source": "Adaderana", "Timestamp": "February 18, 2015 10:30 am", "Headline": "රටි පනින්න හැදූ ද්‍රවිඩ ජාතිකයින් 35ක් මාට්ටු", "News Content": "නීති විරෝධී ලෙස විදේශ රටකට මුහුදු මාර්ගයෙන් පලායාමට තැත්කළ බව කියන ද්‍රවිඩ ජාතිකයින් 35 දෙනෙකු වැලිගමදී පොලිස් නාවික කොට්ඨාසය විසින් අත්අඩංගුවට ගෙන තිබේ.ඔවුන් කවර රටකට පලායාමට තැත්කළේද යන්න අනාවරණය ක‍රගෙන නැති අතර මේවන විට ඔවුන් මිරිස්ස ධීවර වරායට රැගෙනවිත් ඇති බව පොලිස් මාධ්‍ය ඒකකය පැවසීය.අත්අඩංගුවට ගත් පිරිස මාන්කුලම්, යාපනය, චාවකච්චේරි, මුලතිව්, ඔඩ්ඩුසුඩාන්, මල්ලාවි යන ප්‍රදේශවල පදිංචිකරුවන්ය.අදාළ බහුදින යාත්‍රාවේ තිබී ආහාර ද්‍රව්‍ය තොගයක් ද සොයාගෙන ඇත.සැකකරුවන් මාතර මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිසිය පැවසුවේය.", "URL": "https://sinhala.adaderana.lk/news.php?nid=49422", "Category": null, "Parent URL": null}