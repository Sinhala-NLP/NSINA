{"Source": "Adaderana", "Timestamp": "May 1, 2010 12:53 pm", "Headline": "අධික වර්ෂාවෙන් ජනතාව පීඩාවට ", "News Content": "අධික වැසි සමග ප්‍රදේශ කිහිපයකින් ආපදා තත්ත්වයන් වාර්තා වී තිබෙන බව ජාතික ආපදා කළමනාකරණ මධ්‍යස්ථානය පවසයි. අධික වැසි සමග කෑගල්ල රුවන්වැල්ල ප්‍රදේ‍ශයේ නිවසක් මතට විශාල ගලක් පෙරලීමෙන් පුද්ගල මරණ දෙකක් වාර්තා වී ඇති බව එහි ජාතික සම්බන්ධීකාරක ප්‍රදීප් කොඩිප්පිලි මහතා පැවසුවේය. එමෙන්ම කොළඹ රාජගිරිය ප්‍රදේශයේ සිදුවූ ජල ගැලීම් නිසා පවුල් 40ක් පමණ අවතැන්ව සිටින බවත්, ඔවුන් මේ වනවිට රාජගිරිය රජමහා විහාරයේ රැඳීසිටින බවත් ඒ මහතා සඳහන් කළේය.", "URL": "https://sinhala.adaderana.lk/news.php?nid=8122", "Category": null, "Parent URL": null}