{"Source": "Adaderana", "Timestamp": "July 13, 2019 09:42 am", "Headline": "අනතුරකින් ජීවිතයක් මහ මඟ නවතී", "News Content": "කොළඹ නුවර ප්‍රධාන මාර්ගයේ යක්කල, හේන්විටමුල්ල ප්‍රදේශයේදී සිදුවු අනතුරකින් පුද්ගලයෙකු මියගොස් තිබේ. මෝටර් රථයක් මාර්ගයේ ලිස්සා ගොස් අසල නවතා තිබු ලොරි රථයක ගැටී මෙම අනතුර සිදුව ඇති බව පොලීසිය පැවසුවේය. අනතුර සිදුවන අවස්ථාවේ මෝටර් රථයේ තිදෙනෙකු ගමන් කර ඇති අතර ඉන් එක් අයෙකු බරපතළ තුවාල ලබා ගම්පහ රෝහලට ඇතුළත් කිරීමේදි මියගොස් ඇති බව සඳහන්ය. මියගොස් ඇත්තේ 48 හැවිරිදි වේයන්ගොඩ ප්‍රදේශයේ පදිංචිකරුවෙකු වන අතර අනතුර සම්බන්ධයෙන් මෝටර් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=114031", "Category": null, "Parent URL": null}