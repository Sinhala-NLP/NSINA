{"Source": "Adaderana", "Timestamp": "August 3, 2012 08:26 am", "Headline": "සරසවි ඇදුරන්ගේ වර්ජනයට තවත් මුක්කුවක්", "News Content": "විශ්ව විද්‍යාල ආචාර්යවරුන් ආරම්භ කර ඇති වර්ජනය සඳහා තවත් වෘත්තීය සමිති කිහිපයක් සහය පළ කර තිබේ. රජය නිදහස් අධ්‍යාපනය ක්‍රමානුකූලව කප්පාදු කිරීමට සැලසුම් කිරීම හේතුවෙන් දෙමාපියන්ට දරුවන්ගේ අධ්‍යාපනය වෙනුවෙන් විශාල මුදලක් වැය කිරීමට සිදුව ඇති බව ඊයේ (02) පැවති මාධ්‍ය හමුවක දී ලංකා ගුරු සංගමයේ ප්‍රධාන ලේකම් ජෝශප් ස්ටාලින් මහතා සඳහන් කළේය. මේ අතර ලංකා ගුරු සේවා සංගමයේ ප්‍රධාන ලේකම් මහින්ද ජයසිංහ මහතා ද ආචාර්යවරුන්ගේ වර්ජනයට සහය පළ කරන බව පවසයි. මේ අතර විශ්ව විද්‍යාල ආචාර්යවරුන්ගේ සමිති සම්මේලනයේ නියෝජිතයින් කිහිපදෙනෙකු අමාත්‍ය බැසිල් රාජපක්ෂ මහතා සමඟ මේ සම්බන්ධයෙන් පැවැත්වූ සාකච්ඡාවලදී ද විසඳුමක් නොලැබුණු බව එහි සභාපති ආචාර්ය නිර්මාල් රංජිත් දේවසිරි මහතා සඳහන් කළේය.", "URL": "https://sinhala.adaderana.lk/news.php?nid=26278", "Category": null, "Parent URL": null}