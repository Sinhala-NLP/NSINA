{"Source": "Adaderana", "Timestamp": "January 31, 2011 03:22 pm", "Headline": "දින 45න් අස්වනු ලැබෙන එළවළු වගාවට අවධානය යොමුවෙයි", "News Content": "දින 45න් අස්වැන්න ලබා ගත හැකි එළවළු වගා කිරීම කෙරෙහි රජයේ අවධානය යොමුව ඇතැයි සමූපකාර හා අභ්‍යන්තර වෙළඳ කටයුතු අමාත්‍යාංශය පවසයි. පසුගිය දින වල ඇති වූ ගංවතුර තත්ත්වය හේතුවෙන් වෙළඳපොළේ පවත්නා එළවළු හිඟයට පිළියමක් ලෙස මෙම වැඩපිළිවෙළ ක්‍රියාත්මක කරන බව එම අමාත්‍යාංශයේ ලේකම් සුනිල් එස් සිරිසේන මහතා පැවසුවේය. විශේෂයෙන් මෙසේ වගා කරන එළවළු සතොස වෙළසැල් සහ ආර්ථික මධ්‍යස්ථාන හරහා අලෙවි කිරීමට බලාපොරොත්තු වන බව ද ඔහු කියා සිටියේය. දේශීය එළවළු අවශ්‍යතාවයෙන් 20 %ක් මෙම නව වැඩපිළිවෙළ හරහා සපුරා ලීම රජයේ අරමුණ වී ඇත.", "URL": "https://sinhala.adaderana.lk/news.php?nid=13886", "Category": null, "Parent URL": null}