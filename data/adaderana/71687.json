{"Source": "Adaderana", "Timestamp": "April 3, 2017 09:57 pm", "Headline": "දවුල්දෙන ඥානීස්සර හිමි අග්‍රගන්‍ය සංස්කෘත භාෂා විශාරදයෙක්", "News Content": "ශ්‍රී ලංකා අමරපුර මහා නිකායේ උත්තරීතර මහානායක අග්‍රමහා පණ්ඩිත අති පූජ්‍ය දවුල්දෙන ඥානීස්සර මහ නාහිමිගේ අපවත්වීම සම්බන්ධයෙන් ජනාධිපති මෛත්‍රීපාල සිරිසේන මහතා ශෝක පණිවුඩයක් නිකුත් කර තිබේ.ජනාධිපතිවරයා පෙන්වා දෙන්නේ උන් වහන්සේ ගත වූ සියවසේ ශ්‍රී ලංකාවේ බිහි වූ අග්‍රගන්‍ය සංස්කෘත භාෂා විශාරදයෙකු මෙන්ම පරමාදර්ශි සංඝ පීතෘවරයෙකු බවය.මහනාහිමිගේ දේහය පිළිබඳ ආදාහන පූජෝත්සවය පූර්ණ රාජ්‍ය ගෞරව සහිතව ලබන බ්‍රහස්පතින්දා කොළඹ නිදහස් චතුරශ්‍රයේදී සිදු කිරීමට ජනාධිපතිවරයා අදාළ බලධාරීන්ට උපදෙස් ලබාදී තිබේ.", "URL": "https://sinhala.adaderana.lk/news.php?nid=71687", "Category": null, "Parent URL": null}