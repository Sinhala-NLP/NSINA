{"Source": "Adaderana", "Timestamp": "February 19, 2011 08:48 am", "Headline": "ලෝක කුසලාන ක්‍රිකට් තරගාවලිය අද ඇරඹෙයි", "News Content": "2011 ලෝක කුසලාන ක්‍රිකට් තරගාවලිය අද(19) ආරම්භ වේ. තරගාවලියේ පළමු තරගය බී කාණ්ඩයෙන් තරග වදින ඉන්දියාව සහ බංග්ලාදේශය අතර පැවැත්වෙයි. දිවා රාත්‍රී තරගයක් ලෙස මෙම තරගය බංග්ලාදේශයේ මීර්පූර් හි ෂේරේ බංග්ලා ක්‍රීඩාංගණයේ දී පැවැත්වීමට නියමිතය. මෙවර තරගාවලියේ මූලික වටයේ තරග කාණ්ඩ දෙකක් යටතේ පැවැත්වෙයි. ඒ කාණ්ඩයෙන් ශ්‍රී ලංකාව, ඕස්ට්‍රේලියාව, පාකිස්ථානය, නවසීලන්තය, කැනඩාව, සිම්බාබ්වේ සහ කෙන්යා කණ්ඩායම් තරග වදියි. බී කාණ්ඩය යටතේ ඉන්දියාව, දකුණු අප්‍රිකාව, එංගලන්තය, බටහිර ඉන්දීය කොදෙව්, බංග්ලාදේශය, නෙදර්ලන්තය සහ අයර්ලන්තය තරග වදියි. තරගාවලියේ ශ්‍රී ලංකා කණ්ඩායම සහභාගී වන පළමු තරගය හෙට(20) කැනඩා කණ්ඩායම සමග දිවා රාත්‍රී තරගයක් ලෙස සූරියවැව මහින්ද රාජපක්ෂ ක්‍රීඩාංගණයේ දී පැවැත්වෙයි.", "URL": "https://sinhala.adaderana.lk/news.php?nid=14317", "Category": null, "Parent URL": null}