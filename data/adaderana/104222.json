{"Source": "Adaderana", "Timestamp": "February 13, 2019 12:39 pm", "Headline": "බිග් බෑෂ් ලීග් ක්‍රිකට් තරගාවලියේ අවසන් පූර්ව වටයේ පළමු තරගය හෙට", "News Content": "බිග් බෑෂ් ලීග් ක්‍රිකට් තරගාවලියේ අවසන් පූර්ව වටයේ පළමු තරගය හෙට ආරම්භ වීමට නියමිතයි. එළඹෙන ඉරිදා දිනයේ දී අවසන් මහා තරගය පැවැත්වෙයි. බිග් බෑෂ් ලීග් ක්‍රිකට් තරගාවලියේ පළමු අවසන් පූර්ව වටය වෙනුවෙන් හෝබාට් හරිකේන්ස් කණ්ඩායම සහ මෙල්බන් ස්ටාස් කණ්ඩායම සුදුසුකම් ලබා තිබේ. ප්‍රසාද ලකුණු සටහනේ හෝබාට් හරිකේන්ස් කණ්ඩායම පළමු ස්ථානයේ පසුවන අතර මෙල්බන් ස්ටාරස් කණ්ඩායම පසුවන්නේ සිව්වන ස්ථානයේයි. පළමු අවසන් පූර්ව තරගය හෙට දිනයේ දී පැවැත්වීමට කටයුතු සූදානම් කර තිබේ. දෙවන අවසන් පූර්ව වටය වෙනුවෙන් මෙල්බන් රෙනගේජ් කණ්ඩායම සහ සිඩ්නි සික්සස් කණ්ඩායම සුදුසුකම් ලබා ගෙන සිටියි. එම කණ්ඩායම් අතර තරගය 15 වැනිදා පැවැත්වීමට නියමිතයි. බිග් බෑෂ් ලීග් ක්‍රිකට් තරගාවලියේ වැඩිම ශූරතා ප්‍රමාණයක් දිනු කණ්ඩායම වන්නේ පර්ත් ස්කොචස් කණ්ඩායමයි. එම කණ්ඩායම මෙවර අවසන් පූර්ව වටයට හෝ තේරි පත් නොවීම පිළිබද ක්‍රීඩා විචාරකයන්ගේ අවධානය යොමුව තිබෙනවා. මේ අතර ගියවර ශූරයන් වු ඇඩ්ලේඩ් ස්ට්‍රියිකස් කණ්ඩායම ද මෙවර තරගාවලියේ අවසන් පූර්ව වටයට හෝ සුදුසුකම් ලබා නැහැ.", "URL": "https://sinhala.adaderana.lk/news.php?nid=104222", "Category": null, "Parent URL": null}