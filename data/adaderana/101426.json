{"Source": "Adaderana", "Timestamp": "December 28, 2018 12:38 pm", "Headline": "තවත් මානුෂීය මෙහෙයුමක්", "News Content": "උතුරු පළාතට හටගෙන තිබෙන ජල ගැලීමේ හේතුවෙන් කිලිනොච්චිය හා මුලතිව් ප්‍රදේශයන්ගේ සිවිල් ජනතාව වෙත වියළි ආහාර ලබාදීම යුද හමුදාව හරහා මේ දිනවල සිදුකරමින් පවති. විවිධ රාජ්‍ය හා රාජ්‍ය නොවන ආයතන හරහා ලබාදෙන වියළි ආහාර ද්‍රව්‍ය යුද හමුදා නිලධාරීන්ගේ සම්බන්ධීකරණය යටතේ එලෙස බෙදාදෙනු ලැබීය. වර්ෂාව හේතුවෙන් ඇති වු ජල ගැලීම් තත්ත්වයෙන් උතුරු පළාතේ පවුල් 38209 කට අයත් පුද්ගලයින් 118538 දෙනෙකු පීඩාවට පත්ව ඇති බව ආපදා කළමනාකරණ මධ්ය ස්ථාන නිළධාරීන් හා ප්‍රදේශයේ ආරක්ෂක අංශ පවසති. ආපදා කළමනාකරණ මධ්‍යස්ථානය පැවසූවේ උතුරු පළාතේ දිස්ත්‍රික්ක කිලිනොච්චිය,මුලතිව්,මන්නාරම,වවුනියාව හා යාපනය දිස්ත්‍රික්කයන් තුළ ජල ගැලීම් හේතුවෙන් අවතැන්වූවන් රැඳවීමට තාවකාලික අවතැන් කඳවුරු 27 ක් පිහිටුවා ඇති අතර,අදාළ අවතැන් කඳවුරු තුළ පවුල් 2827 කට අයත් පුද්ගලයින් 8983 දෙනෙකු රඳවා සිටින බවයි.", "URL": "https://sinhala.adaderana.lk/news.php?nid=101426", "Category": null, "Parent URL": null}