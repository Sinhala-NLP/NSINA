{"Source": "Adaderana", "Timestamp": "December 1, 2016 03:02 pm", "Headline": " නව කියුබානු තානාපති අක්ත පත්‍ර බාරදෙයි", "News Content": "ශ්‍රී ලංකාව සඳහා අලුතින් පත් කළ මෙරට කියුබානු තානාපතිනි ජුවානා එලේනා රාමෝස් රොද්‍රිගුවස් ජනාධිපති මෛත්‍රීපාල සිරිසේන මහතා හමුවී තිබේ.අද (01) පෙරවරුවේ ජනාධිපති ලේකම් කාර්යාලයේදී ජනාධිපතිවරයා හමුවී කියුබානු තානාපතිවරිය සිය අක්ත පත්‍ර බාරදුන් බව ජනාධිති මාධ්‍ය අංශය සඳහන් කළේය.කියුබාව ශ්‍රී ලංකාවේ හොඳ මිතුරෙකු වන අතර ජාත්‍යන්තර තලයේදී කියුබාව නිරන්තරයෙන් ශ්‍රී ලංකාව වෙනුවෙන් පෙනී සිටිමින් දැක්වූ සහය පිළිබඳව ජනාධිපති මෛත්‍රීපාල සිරිසේන මහතා සිය ස්තූතිය පළ කර තිබේ.නව තානාපතිනිය යටතේ කියුබානු - ශ්‍රී ලංකා සබඳතා නව ප්‍රවේශයකට පැමිණෙනු ඇතැයි තමන් විශ්වාසය පළ කරන බව ද ජනාධිපතිවරයා ප්‍රකාශ කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=66618", "Category": null, "Parent URL": null}