{"Source": "Adaderana", "Timestamp": "February 16, 2012 11:16 am", "Headline": "මෙරට තරුණ ප්‍රජාවට කැනඩාවේ නව රැකියා අවස්ථා", "News Content": "ශ්‍රී ලාංකික තරුණ තරුණියන්ට කැනඩාවේ නව රැකියා අවස්ථා උදා වී තිබේ. විදේශ සේවා නියුක්ති කාර්යාංශයේ සභාපති අමල් සේනාලංකාධිකාර මහතා පසුගිය දා සිදු කළ සංචාරයකින් අනතුරුව මෙම එකඟතාවන්ට පැමිණ ඇති බව විදේශ සේවා නියුක්ති කාර්යාංශය සදහන් කරයි. ඒ අනුව කැනඩාවේ හෝටල්, කර්මාන්ත සහ සංචාරක ව්‍යාපාරය ආශ්‍රිතව රැකියා සඳහා ශ්‍රී ලාංකික තරුණ තරුණියන්ට අවස්ථාව උදාවනු ඇත. ඊට අදාළ අවබෝධතා ගිවිසුම් අත්සන් කිරීම සඳහා කැනඩා නියෝජිත පිරිසක් ඉදිරියේ දී දිවයිනට පැමිණෙනු ඇති බව කාර්යාංශය සඳහන් කරයි.", "URL": "https://sinhala.adaderana.lk/news.php?nid=22155", "Category": null, "Parent URL": null}