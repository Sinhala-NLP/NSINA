{"Source": "Adaderana", "Timestamp": "June 28, 2012 06:50 am", "Headline": "විසුරුව පළාත් සභා ගැන තීන්දුවක් ගන්න මැ.කොගෙන් විශේෂ සාකච්ඡාවක්", "News Content": "මැතිවරණ කොමසාරිස් මහින්ද දේශප්‍රිය මහතා සහ සහකාර මැතිවරණ කොමසාරිස්වරුන්,දිස්ත්‍රීක් ලේකම්වරුන් හමුවන විශේෂ සාකච්ඡාවක් අද(28) කොළඹදී පැවැත්වීමට නියමිතය. සබරගමුව,උතුරුමැද හා නැගෙනහිර පළාත් සභාවන් විසුරුවා හැරිය බවට තමාට නිල නිවේදනය ලැබීමෙන් පසු මෙම විශේෂ සාකච්ඡාව කැඳවූ බව මැතිවරණ කොමසාරිස්වරයා පවසයි. එම සාකච්ඡාවෙන් පසු විසුරුවන ලද පළාත් සභාවන්ට අදාළ මැතිවරණය පැවැත්වීම සඳහා නාමයෝජනා කැඳවන දිනය දැනුම්දිය හැකිවෙනු ඇති බව හෙතෙම වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=25371", "Category": null, "Parent URL": null}