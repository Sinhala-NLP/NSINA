{"Source": "Adaderana", "Timestamp": "November 2, 2017 09:25 am", "Headline": "විස්සයි විස්ස පළමු තරඟයේ ජය ඉන්දියාවට", "News Content": "සංචාරක නවසීලන්ත කණ්ඩායම සහ ඉන්දීය කණ්ඩායම අතර පැවති පළමු 20යි 20 තරඟය ලකුණු 53කින් ජය ගැනීමට ඉන්දීය කණ්ඩායම ඊයේ සමත් විය. තරඟයේ කාසියේ වාසිය දිනූ නවසීලන්ත කණ්ඩායම පළමුව පන්දුවට පහරදීමේ අවස්ථාව ඉන්දීය කණ්ඩායමට ලබා දුන් අතර ඒ අනුව පිටියට පිවිසි ඉන්දීය කන්ඩායම නියමිත පන්දු වාර 20 අවසානයේ කඩුලු 03ක් දැවී ලකුනු 202ක් ලබාගැනීමට සමත් විය. ඉන්දීය ඉනිම වෙනුවෙන් රෝහිත් ෂර්මා සහ ශිකර් දවාන් ලකුණු 80 බැගින් ලබාගත්තා. පිළිතුරු ඉනිම සඳහා පිටියට පිවිසි නවසීලන්ත කණ්ඩායමට නියමිත පන්දු වාර 20 අවසානයේ කඩුලු 08ක් දැවී ලබාගත හැකි වූයේ ලකුණු 149ක් පමණි.", "URL": "https://sinhala.adaderana.lk/news.php?nid=79429", "Category": null, "Parent URL": null}