{"Source": "Adaderana", "Timestamp": "July 19, 2017 10:18 am", "Headline": "පිහියෙන් ඇන පොල්ලකින් පහර දී පුද්ගලයෙක් ඝාතනය කරලා", "News Content": "ඇහැලියගොඩ පොලිස් වසමේ දී පුද්ගලයෙකුට පිහියෙන් ඇන, පොල්ලකින් පහරදී තුවාල සිදුකර ඇති අතර රෝහලට ඇතුළත් කිරීමෙන් පසු එම පුද්ගලයා මිය ගොස් ඇති බව පොලීසිය පවසයි. ඊයේ(18) රාත්‍රී 9.15 ට පමණ මෙය සිදු වී ඇති අතර මිය ගිය පුද්ගලයා ඇහැලියගොඩ කෙලින් වීදිය ප්‍රදේශයේ ජීවත් වු වයස අවුරුදු 34 ක් වු මොහොමඩ් අයුබ් මොහොමඩ් ෆචීමී නැමැත්තා බව හඳුනාගෙන තිබේ. මෘත ශරීරය මේ වන විට ඇහැලියගොඩ රෝහලේ තැන්පත් කර ඇත. පොලීසිය විසින් සිදු කරනු ලැබු විමර්ශනයන්ගෙන් එකම පවුලේ සහෝදරයින් 4 දෙනෙකු අතර ඇති වු ආරවුලක් මත සහෝදරයින් තිදෛනෙකු විසින් සිය වැඩිමහල් සහෝදරයාට පිහියෙන් ඇන පසුව පොල්ලකින් පහර දී මෙම ඝාතනය සිදුකර ඇති බව අනාවරණය වී තිබේ. කෙසේ වෙතත් මේ පිළිබඳ වැඩිදුර පරීක්ෂණ ඇහැලියගොඩ පොලීසිය විසින් සිදු කරනු ලබයි.", "URL": "https://sinhala.adaderana.lk/news.php?nid=75407", "Category": null, "Parent URL": null}