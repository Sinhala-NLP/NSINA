{"Source": "Adaderana", "Timestamp": "October 21, 2018 11:24 am", "Headline": "මාධ්‍යවේදී ජමාල් ඝාතනය නවසීලන්තයෙන් හෙළා දකී", "News Content": "මාධ්‍යවේදී ජමාල් කෂෝගි ඝාතනය කිරීම හෙළාදකින බව නවසීලන්ත රජය පවසයි. එරට විදේශ අමාත්‍ය වින්ස්ටන් පීටර්ස් සහ වෙළෙඳ හා අපනයන සංවර්ධන අමාත්‍ය ඩේවිඩ් පාකර් ඒකාබද්ධ නිවේදනයක් නිකුත් කරමින් පවසන්නේ එම මාධ්‍යවේදියාගේ පවුලේ ඥාතීන් සහ මිතුරන් වෙත ශෝකය පල කරන බවයි. එම ඝාතනයට වගකිව යුත්තන්ට අනිවාර්යයෙන්ම දඞුවම් පැමිණවිය යුතු බව අදාළ නිවේදනයේ දැක්වෙයි. තුර්කියේ සෞදි කොන්සල් කාර්යාලය තුළ දී අදාළ මාධ්‍යවේදියා ඝාතනයට ලක්වු බව සෞදි අරාබිය පිළිගෙන ඇති අතර මේ වන විට එරට ජාතිකයින් 18 දෙනෙකු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=97997", "Category": null, "Parent URL": null}