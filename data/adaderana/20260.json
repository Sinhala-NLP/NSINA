{"Source": "Adaderana", "Timestamp": "November 25, 2011 04:14 pm", "Headline": "ගුරුවරියගේ ඝාතනය ගැන වහා පරීක්ෂණයක් ඉල්ලයි", "News Content": "ත්‍රිකුණාමලයේ දී ගුරුවරියක ඝාතනයට ලක්වීම දැඩි ලෙස හෙළා දකින බව ලංකා ගුරු සංගමය පවසයි. ගුරුවරුන් අනාරක්ෂිත තත්ත්වයක පසුවන බව මෙම ඝාතනයෙන් පැහැදිලි වන බව එම සංගමයේ ප්‍රධාන ලේකම් ජෝශප් ස්ටාලින් මහතා සඳහන් කරයි. මෙම ඝාතනය සම්බන්ධයෙන් වහා පරීක්ෂණයක් සිදුකරන ලෙස ලංකා ගුරු සංගමය ඉල්ලා සිටියි. ඊට අමතරව දුෂ්කර ප්‍රදේශවල සේවය කරන ගුරුවරුන්ගේ ආරක්ෂාව තහවුරු කළ යුතු බව එම සංගමය වැඩිදුරටත් පවසයි.", "URL": "https://sinhala.adaderana.lk/news.php?nid=20260", "Category": null, "Parent URL": null}