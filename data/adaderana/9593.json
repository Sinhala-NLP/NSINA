{"Source": "Adaderana", "Timestamp": "July 14, 2010 08:43 am", "Headline": "කිලිනොච්චියේ නව ඉන්ධන පිරවුම්හල විවෘත වෙයි", "News Content": "කිලිනොච්චි ප්‍රදේශයේ නව ස්ථාපිත කෙ‍රුනු නව ඉන්ධන පිරවුම් හල ඛනිජ තෙල් අමාත්‍ය සුසිල් ප්‍රේමජයන්ත් මහතා අතින් ඊයේ විවෘත කෙරුණි. ඒ සඳහා රුපියල් ලක්ෂ 86 ක මුදලක් වැය කෙරුණ බව ඛනිජ තෙල් අමාත්‍යාංශය පවසයි. මීට සමගාමීව උතුරු ප්‍රදේශයට ඉන්ධන බෙදා හැරීම පුළුල් කිරීම සඳහා වව්නියාකව දුම්රියපොළ ආසන්නයේ තෙල් ගබඩා සංකීර්ණයක් ද ස්ථාපිත කර ඇති බව සඳහන්ය. ඒ 9 මාර්ගය ඔස්සේ යාපනයට ගමන් කරන පිරිස ශීඝ්‍රයෙන් ඉහළ යාම හේතුවෙන් මෙම පියවර ගෙන ඇති බව ඛනිජ තෙල් අමාත්‍යාංශය පවසයි. ඉදිරියේ දී මන්නාරම, උයිලන්කුලම, තුනුක්කායි යන ප්‍රදේශ වල ද අලුතින් ඉන්ධන පිරවුම් හල් ඉදිකිරීමට නියමිත බව එම අමාත්‍යාංශය සඳහන් කරයි.", "URL": "https://sinhala.adaderana.lk/news.php?nid=9593", "Category": null, "Parent URL": null}