{"Source": "Adaderana", "Timestamp": "January 5, 2012 10:00 am", "Headline": "ජ-පුර සිසුන් විරෝධතා පා ගමනක් අරඹයි", "News Content": "හයිලෙවල් මාර්ගයේ නුගේගොඩ ආශ්‍රිත ප්‍රදේශයේ දැඩි රථවාහන තදබදයක් පවතින බව වාර්තා වේ. ශ්‍රී ජයවර්ධනපුර විශ්ව විද්‍යාලයේ සිසුන් පිරිසක් පා ගමනකින් කොළඹ දෙසට ගමන් කිරීම හේතුවෙන් මෙම රථවාහන තදබදය හට‍ගෙන ඇති බව පොලිස් මාධ්‍ය ප්‍රකාශක පොලිස් අධිකාරී අජිත් රෝහණ මහතා පවසයි. ශ්‍රී ජයවර්ධනපුර විශ්ව විද්‍යාල පරිශ්‍රයෙන් ආරම්භ වූ මෙම පාගමනට සිසුන් තුන් දහසක පමණ පිරිසක් සහභාගී වී සිටින බව අද දෙරණ වාර්තාකරු සඳහන් කරයි. අද(05) උදෑසන ජයවර්ධනපුර විශ්ව විද්‍යාලය තුළ හටගත් නොසන්සුන්කාරී වාතාවරණයට විරෝධය පළකරමින් සහ ඒ සම්බන්ධයෙන් ජනාධිපතිවරයාට සංදේශයක් භාරදිමේ අරමුණින් අරලියගහ මන්දිරය දෙසට ගමන් කරන බව පාගමනට සහභාගී වී සිටින සිසුන් ප්‍රකාශ කර ඇත.", "URL": "https://sinhala.adaderana.lk/news.php?nid=21172", "Category": null, "Parent URL": null}