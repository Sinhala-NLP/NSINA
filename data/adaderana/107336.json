{"Source": "Adaderana", "Timestamp": "April 4, 2019 08:07 am", "Headline": "ගිනි අවියක් සමඟ 3ක් කොටු වෙයි", "News Content": "බලපත්‍ර නොමැති ගිනි අවියක් සමඟ පුද්ගලයින් තිදෙනෙකු හොරණ ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්යය බලකාය සිදු කළ වැටලීමකදී කැබ් රථයක් පරික්ෂා කිරීමේදී එම සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පැවසීය. එහිදී කැබ් රථයේ තිබී බලපත්‍ර නොමැති ගිනි අවියක්, සජීවි පතුරම් 05ක් සහ තහනම් පහියක් සොයා ගෙන ඇති බව වාර්තා වෙයි. අත්අඩංගුවට ගත් සැකකරුවන් කඩුවෙල, මිල්ලෑව ප්‍රදේශයේ පදිංචිකරුවන් බව පොලීසිය සඳහන් කළේය. ඔවුන් අද(04) හොරණ මහේස්ත්‍රාත් අධිකරණයට ඉදිරිපත් කිරීමට නියමිත අතර හොරණ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=107336", "Category": null, "Parent URL": null}