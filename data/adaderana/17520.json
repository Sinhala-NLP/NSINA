{"Source": "Adaderana", "Timestamp": "July 20, 2011 12:21 pm", "Headline": "මැතිවරණ නිරීක්ෂණයට මානව හිමිකම් කොමිසම උතුරට", "News Content": "එළඹෙන පළාත් පාලන මැතිවරණයේ යාපනය දිස්ත්‍රීක්කයේ මැතිවරණ කටයුතු නිරීක්ෂණය කිරීම සඳහා මානව හිමිකම් කොමිෂන් සභාවේ නියෝජිතයින් පිරිසක් හෙට දිනයේ පැමිණිමට නියමිත බව යාපනය දිස්ත්‍රීක් ලේකම් ඉමෙල්ඩා සුකුමාර් මහත්මිය පවසයි. යාපනයේ පළාත් පාලන මැතිවරණයට අදාළව ප්‍රචණ්ඩ ක්‍රියා වර්ධනය වන තත්ත්වයක් දක්නට ලැබෙන බැවින් මානව හිමිකම් කොමිෂන් සභාවේ නි‍යෝජිතයින් පිරිසක් මැතිවරණය නිරීක්ෂණයට යොදවන්නේනම් වඩා ඵලදායි වනු ඇති බවට පැෆරල් සංවිධානය විසින් මීට පෙරාතුව ඉල්ලීමක් කර තිබිණි. පැෆරල් ඉල්ලීම සලකා බලා මානව හිමිකම් කොමිෂන් සභාවේ නියෝජිතයින් පිරිසක් මැතිවරණ නිරීක්ෂණයට යොදවා ඇති බව යාපනය දිස්ත්‍රීක් ලේකම්වරිය අද දෙරණට කියා සිටියාය. යාපනයේ මැතිවරණ නිරික්ෂණ කටයුතුවලට අදාළව ඊයේ දිනයේ මානව හිමිකම් කොමිෂන් සභාවේ නියෝජිතයින් ,පැෆරල් සංවිධානය හා කැෆේ සංවිධානය එක්ව සාකච්ඡාවක් පවත්වා ඇති බවත් ඇය වැඩිදුරටත් කියා සිටියාය.", "URL": "https://sinhala.adaderana.lk/news.php?nid=17520", "Category": null, "Parent URL": null}