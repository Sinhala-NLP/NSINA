{"Source": "Adaderana", "Timestamp": "August 1, 2018 06:04 pm", "Headline": "පොලිස් විශේෂ කාර්ය බලකා නිලධාරීන්  කණ්ඩායමක් බන්ධනාගාර නිරීක්ෂණය කරයි", "News Content": "ඉදිරියේදී බන්ධනාගාරවල ආරක්ෂක කටයුතු සකස් විය යුතු ආකාරය පිලිබඳව සොයාබැලීම සඳහා පොලිස් විශේෂ කාර්ය බලකා නිලධාරීන් කණ්ඩායමක් බන්ධනාගාරවල නිරීක්ෂණ චාරිකාවක් සිදු කර ඇත. ඒ අනුව පොලිස් විශේෂ කාර්ය බලකා නිලධාරීන් වැලිකඩ සහ අඟුණුකොළපැලැස්ස යන බන්ධනාගාරවල අද(01) දිනයේ නිරීක්ෂණ චාරිකාවක නිරතව තිබුණි. මෙහිදී බන්ධනාගාරවල වත්මන් ආරක්ෂක තත්ත්වය සහ පවතින දුර්වලතා පිලිබදව විශේෂ අවධානයක් යොමුව තිබේ. එමෙන්ම ඉදිරියේදී එම දුර්වලතා මඟ හරවා ගනිමින් නව ආරක්ෂක වැඩපිළිවෙලක් ක්‍රියාත්මක කල යුතු ආකාරය පිළිබදව මෙම නිරීක්ෂණයේදී අවධානය යොමුවී ඇති බව සඳහන් වේ. බන්ධනාගාර ආශ්‍රිතව මත්ද්‍රව්‍ය ජාවාරම දිගින් දිගටම සිදුවන බවට ලද තොරතුරු ඔස්සේ එහි ආරක්ෂක කටයුතු පොලිස් විශේෂ කාර්ය බලකායට පැවරීම සම්බන්ධයෙන් මේ වන විට සාකච්ඡාවක් මතුව ඇතැත් ඒ පිළිබඳ අවසන් එකඟතාවකට පැමිණ නැහැ.", "URL": "https://sinhala.adaderana.lk/news.php?nid=93638", "Category": null, "Parent URL": null}