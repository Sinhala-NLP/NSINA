{"Source": "Adaderana", "Timestamp": "March 9, 2013 04:13 pm", "Headline": "එල්.ටී.ටි.ඊයට පණ දෙන්න එපා!", "News Content": "අමෙරිකාව විසින් ශ්‍රී ලංකාව සම්බන්ධයෙන් ජිනීවා මානව හිමිකම් සමුළුවට ඉදිරිපත් කර ඇති යෝජනාව මගින් එල්.ටී.ටී.ඊ ය යළි පණගැන්වීමේ තත්ත්වයක් උදාවිය හැකි බව ඉන්දීය ජනතා පක්ෂ නායක සුබ්‍රමනියම් ස්වාමි මහතා පවසයි. එමෙන්ම එම යෝජනාව මගින් බෙදුම්වාදය යළි පණගැන්වෙන බව ඉන්දීය ජනතා පක්ෂ නායකයා කියයි. මෙය ඉතා‍භයානක තත්ත්වයක් බව ද ඔහු පෙන්වාදෙයි. දකුණු හා මධ්‍යම ආසියානු කටයුතු පිළිබද අමෙරිකානු සහකාර රාජ්‍ය ලේකම් රොබට් ඕ බ්ලේක් වොෂින්ටන් නුවරදී හමුවූ අවස්ථාවේ ඔහු මේ බව පවසා ඇත. ශ්‍රී ලංකාවේ මානව හිමිකම් උල්ලංඝණය වීම් සිදුවී ඇතිනම් අමෙරිකාව ඒ පිළිබද ශ්‍රී ලංකාව සමග ඝෘජුවම සාකච්ජා කළ යුතු බවත් ඒ ගැන පරීක්ෂණ කළ යුත්තේ ශ්‍රී ලංකා රජය බවත් ඒ හැර වෙනත් පුද්ගලයින් පත් නොකළ යුතු බවත් ඔහු එහිදී පවසා තිබේ. අමෙරිකානු යෝජනාව සම්මත වුවද පරීක්ෂණ පැවැත්වීම සදහා එක්සත් ජාතීන්ගේ ආරක්ෂක මණ්ඩලයේ අනුමැතිය ලබා ගත යුතු බව ද ඒ මහතා පවසා ඇතැයි සඳහන්ය.", "URL": "https://sinhala.adaderana.lk/news.php?nid=32259", "Category": null, "Parent URL": null}