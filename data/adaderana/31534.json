{"Source": "Adaderana", "Timestamp": "February 11, 2013 12:48 pm", "Headline": "රත්නපුරට මොළේ උණ", "News Content": "රත්නපුර දිස්ත්‍රීක්කය තුළ වාර්තා වී තිබෙන “මොළේ උණ\" රෝගය ව්‍යාප්තිය වැළැක්වීම සඳහා වැඩපිළිවෙළ රැසක් ක්‍රියාත්මක කර ඇති බව සෞඛ්‍ය අමාත්‍යංශය පවසයි. රත්නපුර දිස්ත්‍රික්කයෙන් “එන්සෙපලයිටීස් හෙවත් මොළේ උණ\" රෝගීන් කිහිප දෙනෙකු පිළිබඳ වාර්තා වී තිබේ. ඌරන්ගේ සිරුරු තුළ වර්ධනය වන \"ජැපනීස් එන්සෙපලයිටීස්\" නැමැති වෛරසය \"කියුලෙක්ස්\" නම් මදුරුවන් හරහා මිනිස් සිරුරට ඇතුළු විය හැකිය. මේ හේතුවෙන් ඌරන් එන්නත් කිරීම, දරුවන්ට \"ජැපනීස් එන්සෙපලයිටීස්\" එන්නත ලබාදීම, රෝගීන්ගේ සුෂුම්නා තරල පරීක්ෂා කිරීම සහ රෝගීන් පිළිබඳ දත්ත එක්රැස් කිරීම සිදුකෙරෙයි. උණ රෝගය පවතින්නේ නම් පළපුරුදු වෛද්‍යවරයෙකු වෙත හෝ රජයේ රෝහලකට ගොස් වහාම ප්‍රතිකාර ලබා ගත යුතු බව සෞඛ්‍ය අමාත්‍යංශය පවසයි.", "URL": "https://sinhala.adaderana.lk/news.php?nid=31534", "Category": null, "Parent URL": null}