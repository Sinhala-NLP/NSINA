{"Source": "Adaderana", "Timestamp": "December 5, 2017 12:05 pm", "Headline": " තංගල්ලේ බැංකුවකින් ලක්ෂ 60ක් කොල්ල කා ගනුදෙනුකරුවන්ටත් වෙඩි තියයි", "News Content": "තංගල්ල - කුඩාවැල්ල ප්‍රදේශයේ රාජ්‍ය බැංකුවකින් රුපියල් ලක්ෂ 50-60ක අතර මුදලක් කොල්ලකා අදාළ කොල්ලකරුවන් පලා ගොස් ඇති බව වාර්තා වෙයි. අද(05) උදෑසන 9.45ට පමණ පිස්තෝලයක් රැගෙන යතුරුපැදියකින් පැමිණි මුහුණු ආවරණය කර ගත් දෙදෙනෙකු විසින් මෙම කොල්ලකෑම සිදු කර තිබේ. එවිට රාජ්‍ය බැංකුවෙන් මුදල් කොල්ල කා ඇති කොල්ලකරුවන් අසළ සිටි ගනුදෙනුකරුවන්ට වෙඩි තබා පලා ගොස් ඇති අතර එහිදී තුවාල ලැබූ එක් තුවාල කරුවෙකු තංගල්ල රෝහලට ඇතුළත් කර ඇති බව වාර්තා වෙයි. වෙඩි වැදුණු පුද්ගලයාගේ කකුළට තුවාල සිදු වී ඇති බවත් සිද්ධිය සම්බන්ධයෙන් තංගල්ල පොලීසිය වැඩිදුර විමර්ශන සිදු කරන බවත් සඳහන්ය.", "URL": "https://sinhala.adaderana.lk/news.php?nid=81055", "Category": null, "Parent URL": null}