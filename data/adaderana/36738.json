{"Source": "Adaderana", "Timestamp": "August 19, 2013 09:36 am", "Headline": "එස්.රාජදොරෙයි ජාතික වතුකම්කරු සංගමයට එක්වෙයි", "News Content": "ලංකා කම්කරු කොංග්‍රසයෙන් ඉවත් වු පාර්ලිමේන්තු මන්ත්‍රී එස්.රාජදොරෙයි මහතා ඇතුළු පිරිසක් ජාතික වතුකම්කරු සංගමයට එක්ව තිබේ. ලංකා කම්කරු කොංග්‍රසයේ ජ්‍යේෂ්ඨ උප සභාපති නුවරඑළිය දිස්ත්‍රික් පාර්ලිමේන්තු මන්ත්‍රී එස්.රාජදොරෙයි මහතා එම පක්ෂයේ සාමාජිකත්වයෙන් පසුගියදා ඉවත් වුණි. හැටන් ප්‍රදේශයේ ඊයේ(18) පැවති ජාතික වතුකම්කරු සංගමයේ රැස්වීමකදී අදහස් දක්වමින් රාජදොරෙයි මහතා කියා සිටියේ පාර්ලිමේන්තුවේ දී තම සහය රජයට ලබාදෙන බවයි. මෙවර පළාත් සභා මැතිවරණයේ දී පාර්ලිමේන්තු මන්ත්‍රී පලනි දිගම්බරම් මහතාගේ නායකත්වයෙන් යුත් ජාතික වතුකම්කරු සංගමයේ ජයග්‍රහණය වෙනුවෙන් කටයුතු කරන බව ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=36738", "Category": null, "Parent URL": null}