{"Source": "Adaderana", "Timestamp": "April 22, 2013 09:49 am", "Headline": "කිංග්ස් ඉලෙවෙන් පන්ජාබ්ට කඩුලු 7 ක ජයක්", "News Content": "ඉන්දීය ප්‍රීම්යර් ලීග් ක්‍රිකට් තරඟාවලියේ තවත් තරඟයකින් පූනේ චොරියස් කණ්ඩායම පරදවා කඩුලු 7 ක ජයක් හිමිකර ගැනීමට කිංග්ස් ඉලෙවෙන් පන්ජාබ් කණ්ඩායම සමත් විණි. මෙම තරඟයේ කාසියේ වාසිය දිනූ කිංග්ස් ඉලෙවෙන් පන්ජාබ් කණ්ඩායම පළමුව පන්දුවට පහර දීමේ අවස්ථාව පූනේ වොරියස් කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 20 අවසානයේ කඩුලු 4 ක් පමණක් දැවී ලකුණු 185 ක් ලබා ගැනීමට සමත්විය. මෙහිදී ආරොන් ෆින්ච් ලකුණු 64 ක් ලබාගත් අතර රොබින් උත්තප්පා ලකුණු 37 ක් ලබා ගැනීමට සමත්විණි. පිළිතුරු ඉනිම ක්‍රීඩා කළ පන්ජාබ් කණ්ඩායම පන්දුවාර 19 පන්දු 5 ක් අවසානයේ කඩුලු 3 ක් පමණක් බිඳ වැටී තිබිය දී ජයග්‍රහණය හිමිකර ගත්තේය. එහිදී ඩේඩිට් මිලර් ලකුණු 80 ක් සහ මන්දි සිං ලකුණු 77 ක් ලබා ගැනීමට සමත් විය.", "URL": "https://sinhala.adaderana.lk/news.php?nid=33464", "Category": null, "Parent URL": null}