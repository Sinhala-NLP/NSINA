{"Source": "Adaderana", "Timestamp": "June 1, 2019 12:25 pm", "Headline": "විශ්වාසභංගය පරදින බව අවබෝධ වූ නිසා රතන හිමි උපවාසයක් ආරම්භ කරලා", "News Content": "අමාත්‍ය රිෂාඩ් බදියුදීන් මහතාට එරෙහි විශ්වාසභංගය පරාජය වන බවට අවබෝධ වූ පසු පූජ්‍ය අතුරලියේ රතන හිමියන් උපවාසයක් ආරම්භ කර ඇති බව එක්සත් ජාතික පක්ෂ පාර්ලිමේන්තු මන්ත්‍රී විජේපාල හෙට්ටිආරච්චි මහතා පවසා සිටියි. ගාල්ල කපුහෙන්පොළ ප්‍රදේශයේදී මාධ්‍ය වෙත අදහස් දක්වමින් ඔහු මේ බව සඳහන් කළා. රතන හිමි විසින්ම රිෂාඩ් ඇමතිවරයාට එරෙහිව විශ්වාසභංගය ගෙනා බවත් ඒ සඳහා පාර්ලිමේන්තුව තුළ දින නියම වී තිබීයදී, ප්‍රහාරය පිළිබඳ විමර්ශනයට පාර්ලිමේන්තු විශේෂ කාරක සභාවක් පත්කොට තිබියදීත් රතන හිමි මෙවන් උපවාසයකට යොමු වීම ගැටළුවක් බව ඔහු ප්‍රකාශ කර සිටියි. සිංහල ජාතිය ආගම වෙනුවෙන් ඉතාම කැපවීමෙන් කටයුතු කරන හිමි නමක් ලෙස මීට වඩා බුද්ධිමත්ව කටයුතු කළ හැකි බවත් ඒ මහතා වැඩිදුරටත් ප්‍රකාශ කර සිටියි. රිෂාඩ්ට එරෙහි විශ්වාසභංගය පරාජය වන බවට අවබෝධ වීම හේතුවෙන් ඒ හිමියන් උපවාසයක් කිරීමට තීරණය කරන්නට ඇතැයි තමන්ට සැකයක් ඇති බව මන්ත්‍රී විජේපාල හෙට්ටිආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=111129", "Category": null, "Parent URL": null}