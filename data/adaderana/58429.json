{"Source": "Adaderana", "Timestamp": "March 20, 2016 09:06 pm", "Headline": " විශ්වවිද්‍යාල ක්ෂේත්‍රයේ පරිපාලනය ප්‍රතිසංවිධානය විය යුතුයි", "News Content": "මෙරට විශ්වවිද්‍යාල අධ්‍යාපනයේ ප්‍රමිතිය සහ ගුණාත්මක භාවය ඉහළ නැංවීම සඳහා නව වැඩපිළිවෙළක අවශ්‍යතාව මතුව ඇති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ විශ්ව විද්‍යාල අධ්‍යාපනයට මෙන්ම පාසල් අධ්‍යාපනයට අවශ්‍ය සියලු පහසුකම් සැපයීමට වත්මන් ආණ්ඩුව කටයුතු කරන බවයි.විශ්වවිද්‍යාල ක්ෂේත්‍රයේ පරිපාලනය සහ කළමනාකරණය ප්‍රතිසංවිධානයට ලක්විය යුතු බව ජනාධිපති මෛත්‍රීපාල සිරිසේන මහතා පවසා ඇත.කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේ පැවති අග්නිදිග විශ්වවිද්‍යාලයේ උපාධි ප්‍රදානෝත්සවයට එක්වෙමින් ජනාධිපතිවරයා මෙම අදහස් පළ කළේය.", "URL": "https://sinhala.adaderana.lk/news.php?nid=58429", "Category": null, "Parent URL": null}