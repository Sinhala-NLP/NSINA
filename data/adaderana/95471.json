{"Source": "Adaderana", "Timestamp": "September 3, 2018 01:58 pm", "Headline": "යතුරුපැදියක ගැටී පුද්ගලයෙකු මරුට-CCTV දර්ශන සහිතයි", "News Content": "අධික වේගයෙන් ධාවනය වු යතුරුපැදියක ගැටී මාර්ගය හරහා ගමන් ගත් මගියෙකු රෝහල ගත කිරීමෙන් පසු මිය ගොස් ඇති බව දිඹුල පොලීසිය පවසයි. මෙලෙස මිය ගොස් ඇත්තේ හැටන් කොටගල භාතියපුර ප්‍රදේශයේ පදිංචිව සිටි සුනිල් ජයවර්ධන නැමති 47 හැවිරිදි අවිවාහක පුද්ගලයකි. මෙම අනතුර සිදු වි ඇත්තේ අද(03) උදැසන 8.10 ට පමණ හැටන් නුවරඑලිය ප්‍රධාන මාර්ගයේ කොටගල නගරයේ කොවිල අසළදිය. කොටගල ස්ටොනික් ක්ලිප් වතුයායේ සිට කොටගල මවුන්ට් වර්නන් වත්ත දක්වා ධාවනය වෙමින් තිබු යතුරු පැදියකට කොටගල නගරයේ වෙළදසැලකින් භාණ්ඩ රැගෙන මාර්ගය හරහා මාරුවෙමින් සිටි අයෙකු යතුරුපැදියේ ගැටි අඩි කිහිපයක් ඉදිරියට විසි වි තුවාල ලබා කොටගල ප්‍රාදේශිය රෝහල වෙත ඇතුළත් කිරීමෙන් පසු ඔහුගේ තුවාලකරුගේ තත්ත්වය බරපතළ නිසා තුවාල කරු නුවරඑළිය මූලික රෝහල වෙත මාරුකර යැවිමෙන් අනතුරුවයි මිය ගොස් ඇති බව දිඹුල පොලීසිය සඳහන් කළේය. යතුරුපැදිකරුද අනතුරෙන් බරපතළ ලෙස තුවාල ලබා දික්ඔය මූලික රෝහල ඇතුළත් කර ඇති අතර අනතුර පිළිබඳව දිඹුල පොලීසිය පරික්ෂණ පවත්වයි. (ඡායාරූප-රංජිත් රාජපක්ෂ)", "URL": "https://sinhala.adaderana.lk/news.php?nid=95471", "Category": null, "Parent URL": null}