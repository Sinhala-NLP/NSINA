{"Source": "Adaderana", "Timestamp": "April 9, 2011 11:23 am", "Headline": "ඉන්දීය ධීවරයාගේ සිරුර හඳුනාගැනීමට ඥාතීන් මෙරටට පැමිණෙයි", "News Content": "යාපනය නැදුන්තිවු වෙරළට ගොඩ ගසා තිබූ ඉන්දියානු ධීවරයාගේ මෘත දේහය හඳුනා ගැනිම සඳහා ඔහුගේ ඥාතීන් ශ්‍රී ලංකාවට පැමිණීමට නියමිතව තිබේ. සිව්දෙනෙකුගෙන් යුත් ඉන්දීය ධීවරයින් පිරිසක් පසුගියදා අතුරුදන් වූ බවට වාර්තා විය. නැදුන්තිවු වෙරළට ගොඩ ගසා ඇත්තේ ඉන් එක් ධීවරයෙකුගේ මළ සිරුරක් බව පැවසෙයි. මෙම ධීවරයාගේ පවුලේ සාමාජිකයින් අද(09) දිනය තුළ යාපනයට පැමිණෙනු ඇති බව‍ට ඉන්දීය මාධ්‍ය වාර්තා කරයි. කෙසේවෙතත් අතුරුදන් වූ සෙසු ධීවරයින් තිදෙනා පිළිබඳව මෙතෙක් කිසිදු තොරතුරක් වාර්තා නොවන බව ඉන්දීය මාධ්‍ය පවසයි.", "URL": "https://sinhala.adaderana.lk/news.php?nid=15370", "Category": null, "Parent URL": null}