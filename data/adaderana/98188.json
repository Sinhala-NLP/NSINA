{"Source": "Adaderana", "Timestamp": "October 25, 2018 08:42 am", "Headline": "අලි රකින වාර්තාව අද ඇමති අතට", "News Content": "වන අලීන් දුම්රියේ ගැටීම වැලැක්වීමට ගත යුතු ක්‍රියාමාර්ග නිර්දේශ කිරීම සඳහා පත් කළ කමිටු වාර්තාව අද(25) ප්‍රවාහන හා සිවිල් ගුවන් සේවා අමත්‍යවරයා වෙත බාරදීමට නියමිතව තිබේ. අදාළ කමිටුව විසින් ප්‍රවාහන අමාත්‍යංශයේදි එම වාර්තාව බාරදීමට නියමිතයි. දුම්රිය මාර්ගවල අලි ඇතුන් ගැවසෙන ස්ථාන නිරීක්ෂණය කිරීම සඳහා සාමාජිකයින් 14 දෙනෙකුගෙන් සමන්විත කමිටුවක් ප්‍රවාහන හා සිවිල් ගුවන් සේවා අමත්‍යවරයා විසින් පසුගිය දා පත් කරනු ලැබුවේය. එම කමිටුව විසින් ත්‍රිකුණාමලය, මඩකලපුව, අනුරාධපුර, තලෙයිමන්නාරම සහ කන්කසන්තුරය දුම්රිය මාර්ග ආශ්‍රිතව සිය නිරීක්ෂණ කටයුතු සිදුකර තිබේ. එම නිරීක්ෂණ කටයුතු වලින් අනතුරුව වන අලීන්ගේ හැසිරීම පිළිබඳව ලබාගත් තොරතුරු මෙම වාර්තාවට ඇතුළත් කර ඇති බව වාර්තා වෙයි . දුම්රියවල අලී ගැටීම් වැලැක්වීම සඳහා ගත යුතු ක්‍රියාමාර්ග පිළිබඳ නිර්දේශ ද එම වාර්තාවට ඇතුළත් කර ඇති බව සඳහන්ය.", "URL": "https://sinhala.adaderana.lk/news.php?nid=98188", "Category": null, "Parent URL": null}