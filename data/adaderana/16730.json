{"Source": "Adaderana", "Timestamp": "June 13, 2011 11:08 am", "Headline": "චීලි ගිනි කන්දෙන් දෙවන දිනටත් ගුවන් ගමන්වලට බාධා", "News Content": "චීලි රාජ්‍යයේ ගිනිකන්දක් පුපුරා යාම හේතුවෙන් ඕස්ට්‍රේලියාවේ සහ නවසීලන්තයේ ගුවන් ගමන් සඳහා දෙවන දිනටත් බාධා එල්ල වී තිබේ. ක්වන්ටාස්, ජෙට්ස්ටර් සහ ටයිගර් යන ගුවන් සමාගම් සිය ගුවන් ගමන්වාර රැසක් අවලංගු කර ඇති බව වාර්තා වේ. මේ අතර උරුගුවේ රාජ්‍යයේ ගුවන් ගමන්වලට ද මෙමගින් බලපෑම් එල්ල වී ඇත. පසුගිය 6 වැනිදා සිට සක්‍රීය වු චීලිහි ගිනි කන්ද පසුගියදා පුපුරා ගියේය. මෙමගින් පිටවන අළු දූලී අඩි 20,000ක පමණ උසට පැතිර ඇති බව විදෙස් වාර්තා සඳහන් කරනු ලැබීය.", "URL": "https://sinhala.adaderana.lk/news.php?nid=16730", "Category": null, "Parent URL": null}