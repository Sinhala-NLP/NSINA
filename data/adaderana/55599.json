{"Source": "Adaderana", "Timestamp": "December 8, 2015 03:27 pm", "Headline": "පෙරටුගාමීන්ගේ විරෝධයෙන් ට්‍රැෆික් - මහ වැස්සෙන් තවත් බාධා!", "News Content": "පෙරටුගාමි සමාජවාදී පක්ෂයේ ක්‍රියාකාරීන් පිරිසක් ආරම්භ කර ඇති විරෝධතා පා ගමනක් හේතුවෙන් කොළඹ, කොටුව - ලෝටස් පාර ආශ්‍රිතව දැඩි රථවාහන තදබදයක් හටගෙන තිබේ.මේවන විට රිමාන්ඩ් භාරයේ සිටින එම පක්ෂයේ ක්‍රියාකාරිකයෙකු වන කුමාර් ගුණරත්නම් පිටුවහල් නොකර ඔහුට මෙරට තුළ දේශපාලනය කිරීමට ඉඩසලස්සන්නැයි ඉල්ලමින් මෙම විරෝධතා පා ගමන පැවැත්වෙයි.අරලියගහ මන්දිරය දක්වා මෙම වි‍රෝධතා පා ගමන යාමට සැලසුම් කර ඇති බව වාර්තා වී ඇතැයි පොලිස් මාධ්‍ය ප්‍රකාශක කාර්යාලය පැවසීය.මේ අතර කොළඹ නගරය හා ඒ අවට ආශ්‍රිතව මේවන විට දැඩි වර්ෂාපතනයක් දක්නට ඇති අතර මේ හේතුවෙන් මාර්ග රැසකම වාහන ධාවනයට බලපෑම් එල්ල වී ඇතැයි වාර්තා වේ.", "URL": "https://sinhala.adaderana.lk/news.php?nid=55599", "Category": null, "Parent URL": null}