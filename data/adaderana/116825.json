{"Source": "Adaderana", "Timestamp": "August 18, 2019 11:10 am", "Headline": "දිමුත් 9වන ටෙස්ට් ශතකය වාර්තා කරයි", "News Content": "සිය නවවන ටෙස්ට් ශතකය වාර්තා කිරීමට ශ්‍රි ලංකා කණ්ඩායමේ නායක දිමුත් කරුණාරත්න සමත් විය. ඒ මේ වනවිට නවසීලන්ත කණ්ඩායමට එරෙහිව ගාල්ල ජාත්‍යන්තර ක්‍රිකට් ක්‍රිඩාංගනයේ දී පැවැත්වෙන තරගය අතරතුරයි. තරගයේ ජයග්‍රහණය සඳහා ලකුණු 268ක ඉලක්කයක් හඹා යන ශ්‍රි ලංකා කණ්ඩායම මීට ටික වේලාවකට පෙර කඩුලු 02ක් දැවී ලකුණු 193ක් ලබා සිටියේය. නොදැවී පන්දුවට පහර දෙන දිමුත් කරුණාරත්න ලකුණු 106ක් සහ ඇන්ජලෝ මැතිව්ස් ලකුණු 07ක් ලබා සිටියි. ඒ අනුව තරයේ ජයග්‍රහණය සඳහා ශ්‍රි ලංකා කණ්ඩායමට අවශ්‍යව ඇත්තේ තවත් ලකුණු 75ක් පමණයි.", "URL": "https://sinhala.adaderana.lk/news.php?nid=116825", "Category": null, "Parent URL": null}