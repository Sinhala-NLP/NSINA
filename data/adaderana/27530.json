{"Source": "Adaderana", "Timestamp": "September 18, 2012 06:36 pm", "Headline": "නම්‍යශීලී වන්නේ දුර්වල නිසා නොවෙයි", "News Content": "රජය සහ විශ්ව විද්‍යාල ආචාර්යවරු සමඟ පැවති සාකච්ඡා අසාර්ථකවීමට හේතු වූයේ බලධාරීන්ගේ අභ්‍යන්තර ප්‍රතිවිරෝධතා යැයි විශ්ව විද්‍යාල ආචාර්යවරුන්ගේ සමිති සම්මේලනය පවසයි. සාකච්ඡාවලදී නම්‍යශීලී වන්නේ දුර්වල නිසා නොවන බව එම සංගමයේ සභාපති ආචාර්ය නිර්මාල් රංජිත් දේවසිරි මහතා සඳහන් කළේය. කොළඹ (18) පැවති මාධ්‍ය හමුවකදී ඔහු මේ බව පැවසුවේය. අධ්‍යාපනය වෙනුවෙන් සියයට 6 ක් වෙන් කිරීම ඇතුළු ඉල්ලීම් කිහිපයක් මුල් කර ගනිමින් විශ්ව විද්‍යාල ආචාර්යවරුන් විසින් ආරම්භ කර ඇති වැඩ වර්ජනයට මේ වන විට මාස තුනකට ආසන්න කාලයක් ගතව තිබේ. කෙසේ වෙතත් වර්ජනය නතර කර සේවයට වාර්තා කිරීමෙන් පසු සාකච්ඡා ආරම්භ කිරීමට සුදානම් යැයි උසස් අධ්‍යාපන අමාත්‍ය එස්. බී දිසානායක මහතා අවධාරණය කරයි.", "URL": "https://sinhala.adaderana.lk/news.php?nid=27530", "Category": null, "Parent URL": null}