{"Source": "Adaderana", "Timestamp": "February 9, 2011 07:51 am", "Headline": "අවතැන්වූවන් 1,85,946 ක් තාම කඳවුරේ", "News Content": "ජල ගැලීම් හේතුවෙන් අවතැන් වූ එක් ලක්ෂ අසූපන් දහස් නවසිය හතළිස් හය දෙනෙක් තවදුරටත් කඳවුරු වල රැඳී සිටින බව ආපදා කළමනාකරණ මධ්‍යස්ථානය පවසයි. ඔවුන් කඳවුරු 686ක රැදී සිටින බව එම මධ්‍යස්ථානය කියා සිටියි. ගංවතුරින් පුද්ගලයින් 14 දෙනෙකු ජීවිතක්ෂයට පත් ව ඇති අතර දෙදෙනෙකු අතුරුදන් වී තිබේ. පවුල් තුන් ලක්ෂ දහ අට දහස් හාරසිය දාහතකට අයත් එකොළොස් ලක්ෂ අසූ දෙදහස් හයසිය එක් දෙනෙකු පීඩාවට පත්ව ඇති බව බව ආපදා කළමනාකරණ මධ්‍යස්ථානය සඳහන් කරයි. නිවාස 2591ක් සම්පූර්ණයෙන් විනාශ වී ඇති අතර 14 879ක් අර්ධ වශයෙන් හානි වී ඇති බව ද සඳහන්වේ.", "URL": "https://sinhala.adaderana.lk/news.php?nid=14092", "Category": null, "Parent URL": null}