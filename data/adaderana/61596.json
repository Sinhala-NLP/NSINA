{"Source": "Adaderana", "Timestamp": "June 29, 2016 08:25 am", "Headline": "බස් රථයෙන් ඇදවැටී වෙළෙන්දා මරුදකියි", "News Content": "බස් රථයක වෙළදාමේ නිරතවෙමින් සිටි පුද්ගලයෙකු වාරියපොල ප්‍රදේශයේදී ඉන් ඇදවැටී මියගොස් තිබේ.වාරියපොල - පුත්තලම මාර්ගයේ කුරුණෑගල දෙසට ධාවනය වූ බස් රථයකින් බැසීමට උත්සාහ කිරීමේදී ඔහු මෙම අනතුරට මුහුණ දී ඇති බව පොලීසිය සඳහන් කරයි.බරපතළ තුවාල ලැබූ අදාළ වෙළෙන්දා වාරියපොල රෝහලට ඇතුළත් කිරීමෙන් අනතුරුව කුරුණෑගල රෝහලට මාරු කර යවා ඇති අතර එහි ප්‍රතිකාර ලබමින් සිටියදී එම පුද්ගලයා මියගොස් තිබේ.මියගොස් ඇත්තේ මල්වාන, කනත්ත ප්‍රදේශයේ පදිංචිව සිටි 64 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වාරියපොල පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=61596", "Category": null, "Parent URL": null}