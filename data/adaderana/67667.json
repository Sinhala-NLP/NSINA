{"Source": "Adaderana", "Timestamp": "January 3, 2017 03:17 pm", "Headline": "උතුරට වැඩ බලන මහ ඇමැතිවරයෙක්", "News Content": "උතුරු පළාත් වැඩබලන ප්‍රධාන අමාත්‍යවරයා ලෙස පළාත් අමාත්‍ය පොන්නතුරෙයි අයින්ගරනේෂන් මහතා පත්කර තිබේ.උතුරු පළාත් ප්‍රධාන අමාත්‍ය සී.වී.විග්නේෂ්වරන් මහතා කැනඩාවේ සංචාරයක නිරතවීම හේතුවෙන් මෙම පත්කිරීම සිදුකර ඇති බව සඳහන්ය.ඒ අනුව පොන්නතුරෙයි අයින්ගරනේෂන් මහතා වැඩබලන උතුරු පළාත් ප්‍රධාන අමාත්‍යවරයා ලෙස උතුරු පළාත් ආණ්ඩුකාර රෙජිනෝල්ඩ් කුරේ මහතා ඉදිරියේ දිවුරුම්දී තිබේ.අයින්ගරනේෂන් මහතා උතුරු පළාත් කෘෂිකර්ම ගොවිජන සේවා, සත්ත්ව පාලන, වාරිමාර්ග ජල සම්පාදන, පරිසර හා සමූපකාර සංවර්ධන අමාත්‍යවරයා ලෙස කටයුතු කරයි.", "URL": "https://sinhala.adaderana.lk/news.php?nid=67667", "Category": null, "Parent URL": null}