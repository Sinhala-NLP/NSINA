{"Source": "Adaderana", "Timestamp": "July 29, 2011 08:35 am", "Headline": "ඉරාකයේ මෙරට ශ්‍රමිකයින් ඉදිරි සති 2 දී ගෙන්වා ගන්නවා", "News Content": "ඉරාකයේ සිටින ශ්‍රී ලාංකික ශ්‍රමිකයින් 41 දෙනා ඉදිරි සති දෙක ඇතුළත මෙරටට ගෙන්වා ගන්නා බව විදේශ කටයුතු අමාත්‍යාංශය පවසයි. රැකියා සඳහා පිටත්ව ගොස් වැටුප් නොමැතිව මෙම පිරිස වසර කිහිපයක සිට එරට රැදී සිටියේය. පසුව ඔවුන් උපවාසයක් ද ආරම්භ කළ අතර විදේශ කටයුතු අමාත්‍යාංශයේ සහ ඉරාක රජයේ මැදිහත්විමෙන් එම පිරිස නැවත මෙරටට ගෙන්වා ගැනීමට තීරණය කරනු ලැබීය. ඒ අනුව පසුගියදා ශ්‍රමිකයින් පස් දෙනෙකු මෙරටට ගෙන්වා ගත් බව විදේශ කටයුතු අමාත්‍යාංශය ප්‍රකාශ කරයි. අනෙක් ශ්‍රමිකයින් 41 දෙනා ද ඉදිරි සති දෙක ඇතුළත මෙරටට ගෙන්වා ගන්නා අතර ඔවුන්ට රුපියල් 350,000 ට ආසන්න මුදලක් ඉරාක රජය විසින් ලබාදීමට ද තීරණය කර තිබේ.", "URL": "https://sinhala.adaderana.lk/news.php?nid=17709", "Category": null, "Parent URL": null}