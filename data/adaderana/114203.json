{"Source": "Adaderana", "Timestamp": "July 15, 2019 05:27 pm", "Headline": "මුස්ලිම් විවාහ-දික්කසාද නීති සංශෝධය ගැන ආගමික නායකයින් තෘප්තිමත් නෑ-හලීම්", "News Content": "මුස්ලිම් විවාහ හා දික්කසාද පනතේ සංශෝධන සිදු කළ යුතු බවත් මේ පිළිබඳ දිගින් දිගටම සාකච්ඡා සිදු වු නමුත් එය ඉටු කිරීමට නොහැකි වු අතර මෑතකදී ඇතිවු ගැටලුත් සමඟ ඒ පිළිබඳ නැවත අවධානය යොමු කර ඇති බව තැපැල් හා මුස්ලිම් ආගමික කටයුතු අමාත්‍ය එම්.එච්.ඒ.හලීම් මහතා පවසයි. මහනුවරදී මාධ්‍ය වෙත අදහස් දක්වමින් ඒ මහතා මේ බව පැවසීය. මෙම පනතේ විවිධ කරුණු සංශෝධනය සම්බන්ධව ආගමික පාර්ශවයෙන් විවිධ ගැටලු තිබු බවත් අවසානයේ මුස්ලිම් පාර්ලිමේන්තු මැති ඇමතිවරු එක්ව මෙම ගැටළුවට විසඳුමක් ලබා දීමට තීරණය කළ බව ඔහු පැවසීය. කෙසේ නමුත් මේ පිළිබඳව ආගමික නායකයින් තෘප්තිමත් නොවන ස්වභාවයක් ඇති බැවින් පාර්ලිමේන්තු මැති ඇමතිවරු හා ආගමික නායකයින් එක්ව මේ පිළිබඳ තවදුරටත් සාකච්ඡා කළ යුතු බවත් ඒ මහතා ප්‍රකාශ කරයි.", "URL": "https://sinhala.adaderana.lk/news.php?nid=114203", "Category": null, "Parent URL": null}