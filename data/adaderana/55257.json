{"Source": "Adaderana", "Timestamp": "November 23, 2015 07:08 am", "Headline": "තහනම ඉවත් කළ ලැයිස්තුව තාම ලැබී නෑ", "News Content": "තහනම ඉවත් කරන ලද දෙමළ රාජ්‍ය නොවන සංවිධානවල සහ පුද්ගලයින්ගේ නම් පිළිබඳව මේ වන තෙක් තමන් වෙත තොරතුරු ලැබී නොමැති බව ආගමන විගමන දෙපාර්තමේන්තුව පවසයි.අද හෝ හෙට දිනයන්වල අදාළ තොරතුරු ලැබෙනු ඇති බව එම දෙපාර්තමේන්තුව සඳහන් කරයි.අදාළ තහනම ඉවත් කිරිම සම්බන්ධයෙන් ලිඛිතව එම පුද්ගලයින් පිළිඳව සහ සංවිධාන පිළිබඳව තොරතුරු ලබාදිය යුතු බව ආගමන විගමන දෙපාර්තමේන්තුව පවසයි.ඉන් අනතුරුව ඒ පිළිබඳ තීරණයක් ගැනිමට හැකියාව ලැබෙන බව එම දෙපාර්තමේන්තුව කියා සිටියි.ශ්‍රී ලංකාව තුළ තහනම් කර තිබූ දෙමළ රාජ්‍ය නොවන සංවිධාන 08 ක තහනම ඉවත් කිරිමට ආරක්ෂක අමාත්‍යංශය පසුගියදා පියවර ගන්නා ලදී.විශේෂ ගැසට් නිවේදනයක් නිකුත් කරමින් අදාළ තහනම ඉවත් කර ඇති බව ආරක්ෂාක අමාත්‍යංශය සඳහන් කරයි.මේ අතර ත්‍රස්තවාදි ක්‍රියාවන්ට සම්බන්ධවිමේ චෝදනාව මත පුද්ගලයින් 424 දෙනෙකුට ශ්‍රී ලංකාව තහනම් කිරිමට 2014 වසරේදී පියවර ගනු ලැබිණි.කෙසේ වෙතත් එම පුද්ගලයින්ගෙන් 269 දෙනෙකුගේ තහනම ද මේ වන විට ඉවත් කර තිබේ.", "URL": "https://sinhala.adaderana.lk/news.php?nid=55257", "Category": null, "Parent URL": null}