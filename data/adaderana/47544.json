{"Source": "Adaderana", "Timestamp": "November 23, 2014 11:13 am", "Headline": "උත්සව සමයේ දිවයිනපූරා විශේෂ වැටලීම් ", "News Content": "උත්සව සමය නිමිත්තෙන් දිවයින පුරා විශේෂ වැටලීම් වැඩසටනක් ක්‍රියාත්මක කිරීමට පාරිභෝගික අධිකාරිය තීරණය කර තිබේ. ඉදිරි මාසය පුරා මෙම වැටලීම් ක්‍රියාත්මක කිරීමට බලාපොරොත්තු වන බවයි පාරිභෝගික අධිකාරියේ සභාපති රූමි මර්ෂුක් මහතා සඳහන් කළේය. උත්සව සමයේ දී වැඩි මිලට භාණ්ඩ අලෙවි කිරීම සහ භාණ්ඩ තොග සැඟවීම පිළිබඳව මෙම වැටලීම්වලදී වැඩි අවධානයක් යොමුකිරීමට නියමිතය. කල් ඉකුත් වු භාණ්ඩ අලෙවි කිරීම පිළිබඳව සහ භාණ්ඩවල කල් ඉකුත්වීමේ දිනය වෙනස් කිරීම පිළිබඳව ද සොයාබැලීම සඳහා දිවයින පුරා වෙළෙඳසැල් පරීක්ෂා කිරීමේ කටයුතු සිදුකරන බව පාරිභෝගික අධිකාරිය සඳහන් කළේය.", "URL": "https://sinhala.adaderana.lk/news.php?nid=47544", "Category": null, "Parent URL": null}