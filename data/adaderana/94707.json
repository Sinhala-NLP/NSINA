{"Source": "Adaderana", "Timestamp": "August 20, 2018 11:19 am", "Headline": "දිවුල්වැවේ ගිලී තරුණයෙක් මරුට-ඝාතනයක් දැයි සැකයක්", "News Content": "ගලෙන්බිඳුනුවැව, දිවුල්වැවේ දියනෑමට ගිය තරුණයෙක් දියේ ගිලී මියගොස් තිබේ. ඊයේ(19) සවස දිවුල් වැවේ දිය නෑමට ගිය අවස්ථාවේදී ඔවුන් දියේ ගිලී ඇති බව පොලීසිය සඳහන් කළේය. ගම්වාසීන් එක්ව දියේ ගිලී අතුරුදහන්වු තරුණා ගොඩ ගෙන ගලෙන්බිඳුනුවැව මූලික රෝහල වෙත ඇතුළත් කර අර අති අතර රෝහලට ඇතුළත් කරන අවස්ථාවේදීත් අදාළ පුද්ගලයා මිය ගොස් සිටි බව රෝහල ආරංචි මාර්ග පවසයි. මියගොස් ඇත්තේ නුවර, බොක්කාවල ප්‍රදේශයේදී පදිංචිව සිටි 17 හැවිරිදි තරුණයෙක් වන අතර මෙම පුද්ගලයා ගලෙන්බිඳුනුවැව, ගැටලාව ප්‍රදේශයේ ඥාතී නිවසක නතරව සිටි ඇති බවට අද දෙරණ වාර්තාකරු පවසයි. මරණ කරුගේ ශරීරයේ තුවාල තිහිපක් තිබීම හේතුවෙන් මෙම මරණ සැක සහිත බව පොලීසිය සඳහක් කළේය. මේ හේතුවෙන් මෘත ශරීර ආනුරාධපුර රෝහලේ තැන්පත් කර ඇති අතර පශ්චාත් මරණ පරීක්ෂණය අද (20) සිදුකිරීමට නියමිත බව වාර්තා වෙයි. සිද්ධිය සම්න්ධයෙන් ගලෙන්බිඳුනුවැව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=94707", "Category": null, "Parent URL": null}