{"Source": "Adaderana", "Timestamp": "March 20, 2018 03:19 pm", "Headline": "යාපනයේ වතුර හොයාගෙන යන ගවයින්ට වෙනදේ මෙන්න", "News Content": "යාපනය, කාරෙයිනගර් ඇතුළු ප්‍රදේශ ගණනාවක ගවයින්ට බීමට ජලය නොමැතිව දිය සිදුණු කුඩා ජලාශවල ජලය පානය කිරීමට ගොස් මේ දිනවල මඩේ එරීමෙන් මියයන බව ගව පට්ටි හිමියෝ පවසයි. පසුගිය දින පහේදී කරෙයිනගර් ප්‍රදේශයේ ගවයින් දෙදෙනෙකුම මඩේ එරී ඇතත් ඔවුන්ව සොයා ගැනීමට නොහැකි වීමෙන් මිය ගිය බව පවසන ගව පට්ටි හිමියෝ මේ තත්ත්වය නිසා දැන් ගව පට්ටි හිමියන්ට ගවයින් පිළිබඳව නිරන්තරයෙන්ම දැඩි අවධානයකින් සිටීමට සිදුව ඇති බව ඔවුන් සඳහන් කරයි. මාස ගණනාවක්ම මේ ප්‍රදේශයට බලපෑ නියගය හේතුවෙන් ගවයින්ට ජලය පානය කිරීමට තිබූ සෑම ජලාශයක්ම සිදී යාම නිසා මේ තත්ත්වය උදා වී ඇති බව යාපනයේ ගවපට්ටි හිමියෝ පැවසීය.", "URL": "https://sinhala.adaderana.lk/news.php?nid=85996", "Category": null, "Parent URL": null}