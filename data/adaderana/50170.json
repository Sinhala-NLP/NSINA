{"Source": "Adaderana", "Timestamp": "March 23, 2015 05:21 pm", "Headline": "මෛත්‍රීගේ චීන සංචාරයේදී ගිවිසුම් කිහිපයකට අත්සන්!", "News Content": "ජනාධිපති මෛත්‍රීපාල සිරිසේන මහතාගේ චීන සංචාරය තුළදී දෙරට අතර ගිවිසුම් කිහිපයකට අත්සන් තබන බව චීන නියෝජ්‍ය විදේශ අමාත්‍ය ලියු ජි අන්චාඕ මහතා පවසයි.චීනයේ සංචාරයක නිරත වන මෙරට මාධ්‍ය කණ්ඩා‍යම චීනයේ බීජිං නුවරදී නියෝජ්‍ය විදේශ අමාත්‍යවරයා සමඟ කළ සාකච්ඡාවකදී මේ පිළිබඳ අනාවරණය වුණි.මේ අතර එම මාධ්‍ය කණ්ඩායම අද ශ්‍රී ලංකාවට ණය දෙන චීනයේ ඉහළම මුල්‍ය ආයතන දෙකෙහි නියෝජිතයන් සමඟ ද සාකච්ඡාවක නිරතවිය.චීන සංවර්ධන බැංකුව සහ චීන අපනයන හා ආනයන බැංකු නියෝජිතයින් එහිදි ප්‍රකාශ කර ඇත්තේ ශ්‍රී ලංකාවට ණය ආධාර ලබාදීමේදි රහස් කොන්දේසි නොමැති බවයි.එමෙන්ම මෙරටට ලබාදෙන ණය සඳහා ඉහළ පොලියක් අයකරන බවට පළ වන වාර්තා අසත්‍ය බවද එම නිලධාරින් ප්‍රකාශ කර තිබේ.වාර්තාව. ශෙහාන් බරණගේ - චීනයේ සිට", "URL": "https://sinhala.adaderana.lk/news.php?nid=50170", "Category": null, "Parent URL": null}