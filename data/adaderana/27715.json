{"Source": "Adaderana", "Timestamp": "September 24, 2012 09:16 pm", "Headline": "මැගසින් බන්ධනාගාර රැඳවියන්ගේ යටගියාව මාට්ටු", "News Content": "පොලිස් විශේෂ කාර්යය බලකායේ සහය ඇතිව කොළඹ මැගසින් බන්ධනාගාරයේ විශේෂ සෝදිසි මෙහෙයුමක් ක්‍රියාත්මක කර තිබේ. බන්ධනාගාර බුද්ධි අංශ සමඟ එක්ව පැය 6 ක පමණ කාලයක් මෙම සෝදිසි මෙහෙයුම ක්‍රියාත්මක කළ බව පුනරුත්තාපන හා බන්ධනාගාර ප්‍රතිසංස්කරණ අමාත්‍ය චන්ද්‍රසිරි ගජධීර මහතා සඳහන් කළේය. එහිදී රැඳවියන් විසින් රහසිගතව සඟවාගෙන සිටි ජංගම දුරකථන සියයකට අධික ප්‍රමාණයක් සොයාගෙන ඇති බව අමාත්‍යවරයා පැවසීය. ඊට අමතරව මෙම සෝදිසි මෙහෙයුමේ දී සිම්කාඩ්පත්, හෙරොයින් ඇතුලු තවත් විවිධ උපකරණ සොයාගෙන ඇත. බන්ධනාගාරය තුළ ක්‍රියාත්මක වන නීති විරෝධී ක්‍රියා මැඩලීමේ අරමුණින් මෙම මෙහෙයුම ක්‍රියාත්මක කර ඇති අතර ඇතැම් ජංගම දුරකථන රැඳවියන්ගේ ගුද මාර්ගවල පවා සඟවාගෙන සිට ඇති බව වාර්තා වේ.", "URL": "https://sinhala.adaderana.lk/news.php?nid=27715", "Category": null, "Parent URL": null}