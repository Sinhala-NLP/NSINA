{"Source": "Adaderana", "Timestamp": "May 26, 2012 04:42 pm", "Headline": "හුණුපිටිය - කැලණිය දුම්රිය ධාවනය අද සිට ප්‍රමාදයි", "News Content": "ප්‍රධාන දුම්රිය මාර්ගයේ හුණුපිටිය සහ කැලණිය දුම්රිය ස්ථාන අතර දුම්රිය ධාවන කටයුතු අද(26) දිනයේ සිට ප්‍රමාද වන බව දුම්රිය දෙපාර්තමේන්තුව පවසයි. අදාළ දුම්රිය ස්ථාන අතර නව සංඥා මැදිරියක් ඉදිකිරීම, ඊට හේතුව බව එම දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා සඳහන් කරයි. ඒ අනුව අද සිට ලබන 28 වැනිදින දක්වා හුණුපිටිය සහ කැලණිය දුම්රිය ස්ථාන අතර දුම්රිය ප්‍රමාද වී ධාවනය වනු ඇත. දුම්රිය මාර්ග නවීකරණය කිරීමේ වැඩසටහන යටතේ සංඥා පද්ධති අලුත්වැඩියා කිරීමට ද කටයුතු කරන බව විජය සමරසිංහ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24539", "Category": null, "Parent URL": null}