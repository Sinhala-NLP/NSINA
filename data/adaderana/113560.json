{"Source": "Adaderana", "Timestamp": "July 7, 2019 11:38 am", "Headline": "අධිවේගී මාර්ගයට මුල් ගල් තිබ්බේ මමයි ෆවුසියි-නම දාගත්තේ වෙන කෙනෙක්", "News Content": "සංවර්ධන වැඩසටහන් වලදි තමන්ගේ ඡායාරුපය යොදා නොගන්නා ලෙස ඇතැම් විහාරස්ථාන විසින් දැනුම් දිම පදනම් විරහිත ක්‍රියාවක් බව අමාත්‍ය මංගල සමරවීර මහතා පවසයි. මාතර මුලටියන ප්‍රදේශයේ පැවති උත්සවයකට එක් වෙමින් අමාත්‍යවරයා ඒ බව සඳහන් කළේය. යම් තීරණයකට අනුව වැඩ කටයුතු කරනවානම් තැනින් තැනට එම තීරණය වෙනස් විය නොහැකි බවත් ආණ්ඩුවේ මුදල් වලින් වැඩ කටයුතු කිරීමට සුදුසුනම් තමාගේ පින්තූරය පමණක් සුදුසු නොවීම විය නොහැක්කක් බව ඒ මහතා කියා සිටියි. දක්ෂිණ අධිවේගී මාර්ගයට මුල් ගල් තැබීම සිදු කළේ තමන් හා ෆවුසි ඇමතිවරයා වන අතර විපක්ෂනායකවරයා ඊට තමන්ගේ නම යොදා ගෙන ඇති බවටත් මංගල සමරවීර මහතා චෝදනා එල්ල කරයි.", "URL": "https://sinhala.adaderana.lk/news.php?nid=113560", "Category": null, "Parent URL": null}