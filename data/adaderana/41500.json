{"Source": "Adaderana", "Timestamp": "March 3, 2014 12:51 pm", "Headline": "නිතී විද්‍යාල විභාග ප්‍රවේශ ගැටළුවේ සාකච්ඡා අවසන් - විසඳුමක් නෑ", "News Content": "2014 වසරේ නීති විද්‍යාල ප්‍රවේශ විභායට අදාළව අද පැවති සාකච්ඡාව විසඳුමකින් තොරව අවසන් වී තිබේ. රාවණා බලය සංවිධානය, නීති ශිෂ්‍ය එකමුතුවේ නියෝජිතයින් පිරිසක් සහ ජනාධිපති සම්බන්ධීකරණ නිලධාරියෙකු අතර අද (03) පෙරවරුවේ මේ සම්බන්ධයෙන් සාකච්ඡාවක් පැවැත්විණි. කෙසේ වෙතත් අදාළ ගැටළුව සම්බන්ධයෙන් නිසි පිළිතුරක් නොලැබුණු බව නීති ශිෂ්‍ය එකමුතුවේ නියෝජිතයින් පවසයි. මේ හේතුවෙන් තම විරෝධතා ව්‍යාපාරය තවදුරටත් ක්‍රියාත්මක කරන බව ඔවුන් පවසයි. 2014 නීති විද්‍යාල ප්‍රවේශයේ දි සිසුන් 177දෙනෙකු පමණක් නීති විද්‍යාලයට ඇතුළත් කරගැනීම සඳහා තීරණය කර තිබේ. විභාගයට පෙනී සිටි සිසුන් පවසන්නේ කඩඉම් ලකුණු සංඛ්‍යාව පහත දමා තවත් සිසුන් පිරිසක් නීති විද්‍යාලය සඳහා ඇතුළත් කර ගැනීමට පියවර ගතයුතු බවයි.", "URL": "https://sinhala.adaderana.lk/news.php?nid=41500", "Category": null, "Parent URL": null}