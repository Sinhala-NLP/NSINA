{"Source": "Adaderana", "Timestamp": "October 15, 2018 12:53 pm", "Headline": "යාපනේ පහරදීමක්-තරුණයින් 2ක් රෝහලට", "News Content": "යාපනය ඒලාලෙයි මහා විද්‍යාලය අසලදී තරුණ කණ්ඩායමක් සිදුකළ පහරදීමකින් තරුණයින් දෙදෙනෙකු තුවාල ලබා ඇති බව යාපනය යාපනය ආරක්ෂක අංශ පවසති. චුන්නාකම් ප්‍රදේශවාසීන් පැවසුවේ යාපනය වලිකාමම් දකුණ ප්‍රාදේශීය සභාවේ හිටපු මන්ත්‍රීවරයෙකු ඇතුළු කණ්ඩායමක් අදාළ තරුණයින් දෙදෙනෙකු වෙත පහරදී ඇති බවයි. සිද්ධිය සම්බන්ධයෙන් යාපනය ආරක්ෂක අංශ පැවසුවේ යාපනය ඒලාලෙයි මහා විද්‍යාලය අසල දී තරුණ කණ්ඩායම්‍ දෙකක් අතර ගැටුමක් සිදුවි ඇති අතර, ගැටුමින් ‍තරුණයින් දෙදෙනෙකු තුවාල ලබා ඇති බවයි. ගැටුමින් ඒලාලෙයි ප්‍රදේශයේ පදිංචි සහෝදරයින් වන 25 හැවිරිදි සෙල්වරාසා අරවින්දන් නමැති තරුණයෙකු හා 19 හැවිරිදි‍ සේලවරාසා සජීවන් නමැති තරුණයෙකු තුවාල ලබා ඇති බවද ප්‍රදේශවාසීන් පැවසීය. තුවාල ලැබූවන් යාපනය තෙලිප්පලෙයි රෝහලට ඇතුළත් කොට ඇති බවද යාපනය ආරක්ෂක අංශ සඳහන් කරයි. සිද්ධිය සම්බන්ධයෙන් චුන්නාකම් පොලිසියෙන් සිදුකළ විමසීමකදී පොලීසිය පැවසුවේ ගැටුමක් සම්බන්ධයෙන් පැමිණිල්ලක් ලැබී නොමැති බවයි.", "URL": "https://sinhala.adaderana.lk/news.php?nid=97714", "Category": null, "Parent URL": null}