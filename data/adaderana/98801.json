{"Source": "Adaderana", "Timestamp": "November 7, 2018 07:19 am", "Headline": "ප්‍රජාතන්ත්‍ර විරෝධී ක්‍රියා අනුමත කරන්න බෑ", "News Content": "ප්‍රජාතන්ත්‍ර විරෝධී ලෙස සිදුවන කාර්යයන් කිසිවෙකු අනුමත නොකරන බව දබර අමිල හිමි පවසයි. උන්වහන්සේ පෙන්වාදෙන්නේ ව්‍යවස්ථා විරෝධී ලෙස පසුගියදා සිදුවූ ක්‍රියාවලියට එරෙහිව සෑම කෙනෙකුම විරුද්ධත්වය පළ කළ යුතු බවයි. කොළඹ පැවති සම්මන්ත්‍රණයකට සහභාගීවෙමින් දබර අමිල හිමි මේ බව කියා සිටියේය. ව්‍යවස්ථා විරෝධී ලෙස සිදුව ඇති ක්‍රියාවලිය තුළ මනූෂ නානායක්කාර මහතා තනතුරු අතහැර එක්සත් ජාතික පක්ෂයට එක්විම බහුතරයගේ ප්‍රසාදයට හේතු වන බව විජේපාල හෙට්ටිආරච්චි මන්ත්‍රීවරයා පවසයි.", "URL": "https://sinhala.adaderana.lk/news.php?nid=98801", "Category": null, "Parent URL": null}