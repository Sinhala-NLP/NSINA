{"Source": "Adaderana", "Timestamp": "December 17, 2011 03:27 pm", "Headline": "නීති විරෝධී ලෙස මැණික් ගැරූ 08 දෙනෙකු අත්අඩංගුවට", "News Content": "අද(17) පෙරවරුවේ නෝර්වුඩ් පොලිස් වසමේ සාංචිමලය ප‍්‍රදේශයේ නීති විරෝධී ලෙස මැණික් ගරමින් සිටි පුද්ගලයින් 08 දෙනෙකු අත්අඩංගුවට ගෙන තිබේ. මස්කෙළිය සහකාර පොලිස් අධිකාරීවරයාගේ උපදෙස් පරිදි විශේෂ කාර්යය බලකාය මස්කෙළිය කඳවුරේ නිලධාරීන් පිරිසක් මෙම වැටලීම සිදුකර ඇත. මෙම සැකකරුවන් සමග මැණික් ගැරීම සඳහා යොදාගත් භාණ්ඩ ද අත් අඩංගුවට ගෙන ඇති බව විශේෂ කාර්යය බලකාය පවසයි. අත්අඩංගුවට ගත් සැකකරුවන් සහ භාණ්ඩ වැඩිදුර විමර්ශන කටයුතු සඳහා නෝර්වුඩ් පොලිස් ස්ථානයට බාර දී ඇති බව ද එම බලකාය සඳහන් කරයි.", "URL": "https://sinhala.adaderana.lk/news.php?nid=20755", "Category": null, "Parent URL": null}