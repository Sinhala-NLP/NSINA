{"Source": "Adaderana", "Timestamp": "April 1, 2010 08:21 am", "Headline": "ආයුධ කම්හලක් මාට්ටුවෙයි", "News Content": "ගාල්ල, රත්ගම පොලිස් බල ප්‍රදේශය තුළ පවත්වාගෙන ගිය ආයුධ කම්හලක් සොයාගැනීමට පොලිසිය සමත්ව තිබේ. මෙම ස්ථාන‍ය සොයාගෙන ඇත්තේ රත්ගම පොලිසියේ නිලධාරීන් පිරිසක් විසිනි.. එම ස්ථානයේ තිබී අලුතින් සාදන ලද රිවෝල්වර 3ක් සොයාගත් බව රත්ගම පොලිසියේ ස්ථානාධිපති පොලිස් පරීක්ෂක ගාමිණී ඉහළවෙල මහතා පැවසීය. අවි ආයුධ සැකසීම සඳහා යොදාගන්නා උපකරණ රැසක් ද මෙහි තිබී සොයාගෙන තිබේ. ප්‍රදේශයේ නිවසක් තුළ මෙම ආයුධ කම්හල පවත්වාගෙන ගොස් ඇති බව පොලිසිය පවසයි.. සිද්ධිය සම්බන්ධයෙන් පුද්ගලයෙකු අත්අඩංගුවට ගෙන රැඳවුම් නියෝග මත රඳවා ප්‍රශ්න කරමින් සිටින බව රත්ගම පොලිසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7600", "Category": null, "Parent URL": null}