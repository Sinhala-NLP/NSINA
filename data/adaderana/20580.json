{"Source": "Adaderana", "Timestamp": "December 10, 2011 08:49 am", "Headline": "ගැටලු විසදීමට දුන් කාලය අවසන් -වෘත්තීය ක්‍රියා මාර්ගයකට යනවා", "News Content": "සිය ගැටලු විසදීම සඳහා බලධාරීන්ට ලබාදී තිබූ කාලය අවසන් බව ලංකා විදුලිබල මණ්ඩල ඒකාබද්ධ වෘත්තීය සමිති සන්ධානය පවසයි. සිය ඉල්ලීම් ලබාගැනීම සඳහා වෘත්තීය සමිති ක්‍රියාමාර්ගයක නිරත වීමට තීරණය කර ඇති බව එම සන්ධානයේ මෙහෙයුම් කමිටු සාමාජික රන්ජන් ජයලාල් මහතා ප්‍රකාශ කළේය. ලබන සඳුදා(12) දිනයේ දී ඒ පිළිබඳ අවසන් තීරණයක් ගනු ලබන බව රන්ජන් ජයලාල් මහතා වැඩිදුරටත් සඳහන් කළේය. එදිනට ලංකා විදුලි බල මණ්ඩලයේ මූලස්ථාන ශ්‍රවණාගාරයේ දී රැස්ව එළඹෙන සතිය තුළ වෘත්තීය සමිති ක්‍රියා මාර්ගයකට යාම සම්බන්ධව තීරණය කරන බව ද හෙතෙම කියා සිටියේය. දෙසැම්බර් මාසයේ උත්සව සමයේ දී රටේ ජනතාව අපහසුතාවයට පත්නොකර පොරොන්දු වී පරිදි ලංවිම සේවකයින්ගේ ඉල්ලීම් වෙත යහපත් ප්‍රතිචාරයක් දැක්වීමට මැදිහත් වන ලෙස අදාළ බලධාරීන්ගෙන් ඉල්ලා සිටින බව ද ඒ මහතා අවධාරණය කර සිටියේය.", "URL": "https://sinhala.adaderana.lk/news.php?nid=20580", "Category": null, "Parent URL": null}