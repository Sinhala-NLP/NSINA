{"Source": "Adaderana", "Timestamp": "August 20, 2019 11:18 am", "Headline": "අකිලගේ සහ කේන්ගේ පන්දු යැවීම නීති විරෝධී බවට චෝදනාවක්", "News Content": "ශ්‍රී ලංකා දඟ පන්දු යවන ක්‍රීඩක අකිල ධනංජයගේ සහ නවසීලන්ත ක්‍රිකට් නායක කේන් විලියම්සන්ගේ පන්දු යැවීම නීති විරෝධී බව යලිත් වරක් ජාත්‍යන්තර ක්‍රිකට් කවුන්සිලය පවසා ඇත. මේ අනුව දින 14 ක් ඇතුළත ඔවුන් පන්දු යැවීම් ඉරියව් පිළිබඳ පරීක්ෂණයකට යොමු විය යුතුයි. ශ්‍රි ලංකා නවසීලන්ත පළමු ටෙස්ට් තරඟයෙන් අනතුරුව මොවුන් දෙදෙනාගේ පන්දු යැවීමේ ඉරියව් පිළිබඳව සැක මතු වන බවට විනිසුරුවන් විසින් චෝදනා එල්ල කර ඇත.", "URL": "https://sinhala.adaderana.lk/news.php?nid=116987", "Category": null, "Parent URL": null}