{"Source": "Adaderana", "Timestamp": "April 6, 2019 07:10 am", "Headline": "වීසා නැතුව කැනඩා යන්න ගිය පුද්ගලයින් 26ක් අල්ලයි", "News Content": "කිලිනොච්චිය පොලිස් වසමේ දී වලංගු වීසා නොමැතිව කැනඩාව බලා යෑමට උත්සහ කළ පුද්ගලයින් 26 දෙනෙකු කිලිනොච්චිය පොලීසිය විසින් අත්අඩංගුවට ගෙන තිබේ. ඊයේ(05) සවස 3.30ට පමණ අංක 25, මහා විද්‍යාල පාර, කනගපුරම්, කිලිනොච්චිය යන ප්‍රදේශයේ ඇති නිවසක දී ‍කිලිනොච්චිය විශේෂ කාර්ය බලකා කඳවුරේ නිලධාරීන්ට ලද තොරතුරක් මත මෙම වැටලීම සිදු කර තිබේ. එහිදී අත්අඩංගුවට ගත් පිරිස කිලිනොච්චිය පොලීසිය වෙත ඉදිරිපත් කර තිබේ. සැකකරුවන් අද(06) කිලිනොච්චිය ‍මහේස්ත්‍රාත් අධිකරණය වෙත ඉදිරිපත් කිරීමට නියමිතයි. කිලිනොච්චි පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=107486", "Category": null, "Parent URL": null}