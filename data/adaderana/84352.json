{"Source": "Adaderana", "Timestamp": "February 15, 2018 10:29 am", "Headline": "ලංගම බස් රථයක් හා ත්‍රීරෝද රථයක් මුහුණට මුහුණ ගැටෙයි", "News Content": "නෝටන්බි‍්‍රජ් සිට හැටන් දක්වා ධාවනය වු ලංගම බස් රථයක් සහ හැටන් ලෙඳන්ටි සිට නෝටන්බි‍්‍රජ් දක්වා අධික වේගයෙන් ධාවනය වු ති‍්‍රරෝද රථයක් මුහුණට මුහුණලා ගැටිමෙන් අනතුරක් සිදුවි ඇති බව නෝටන්බි‍්‍රජ් පොලිසිය පවසයි. අද (15) උදෑසනන 8.00 ට පමණ මෙම අනතුර සිදුවි ඇත්තේ කාසල්රි ජලාශ වේල්ලට නොදුරු ස්ථානයකදීය. අධික වේගයෙන් ධාවනය වු ති‍්‍රරෝද රථයේ වේගය පාලනය කර ගත නොහැකිව ඉදිරියට ධාවනය වෙමින් තිබු ලංගම බස් රථයේ ති‍්‍රරෝද රථයේ ගැටි ති‍්‍රරෝද රථය ප‍්‍රධාන මාර්ගයේම පෙරලි මෙම අනතුර සිදුවී ඇති බව අනතුර පිළිබද පරික්‍ෂණ පවත්වන නෝටන්බි‍්‍රජ් පොලිසිය ප්‍රකාශ කළේය. මෙම අනතුරෙන් කිසිවෙකුටත් තුවාල සිදුවී නොමැනි අතර අනතුරෙන් ති‍්‍රරෝද රථයට දැඩි අලාභ හානි සිදුවි තිබේ. ති‍්‍රරෝද රථයේ අධික වේගයෙන් ධාවනය කිරිම හේතුවෙන් ති‍්‍රරෝද රථය පාලනය කර ගත නොහැකිව මෙම අනතුර සිදුවි ඇති බව පොලිසිය වැඩි දුරටත් කියා සිටියේය.", "URL": "https://sinhala.adaderana.lk/news.php?nid=84352", "Category": null, "Parent URL": null}