{"Source": "Adaderana", "Timestamp": "August 15, 2017 09:29 am", "Headline": "රිය අනතුරකින් දැරියක් මරුට", "News Content": "දුම්මලසූරිය, උඩුබද්දාව ප්‍රදේශයේ දී සිදුවු රිය අනතුරකින් දැරියක් මියගොස් තිබේ. මෝටර් රථයක් මාර්ගය අයිනේ නවතා තිබු ලොරි රථයක ගැටී අනතුර සිදුව ඇති බව පොලීසිය සඳහන් කළේය. අනතුරෙන් මෝටර් රථයේ රියදුරු, ඔහුගේ බිරිඳ සහ දරුවන් දෙදෙනා තුවාල ලබා කුලියාපිටිය රෝහලට ඇතුළත් කිරීමෙන් පසු දැරිය මියගොස් තිබේ. මියගොස් ඇත්තේ හුණුවල, ඇලබඩගම ප්‍රදේශයේ පදිංචිව සිටි 8 හැවිරිදි දැරියක් බව අනාවරණය වී ඇත. අනතුර සම්බන්ධයෙන් දුම්මලසූරිය පොලීසිය වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=76313", "Category": null, "Parent URL": null}