{"Source": "Adaderana", "Timestamp": "July 20, 2014 08:54 am", "Headline": "පෘතුගාල අග්‍රාමාත්‍ය ලංකාවට පැමිණෙයි", "News Content": "පෘතුගාල අග්‍රාමාත්‍ය පෙද්‍රො පස්කුවෙල් මහතා අද(20) දිවයිනට පැමිණීමට නියමිතව තිබේ. දිවයිනට පැමිණීමෙන් පසු පෘතුගාල අග්‍රාමාත්‍යවරයා අද ජනාධිපති මහින්ද රාජපක්ෂ මහතා සමඟ සාකච්ජා පැවැත්වීමට නියමිතය. ඔහු මෙරට රැඳී සිටින කාලය තුළ විදේශ අමාත්‍ය මහාචාර්ය ජි.එල් පිරිස් මහතා ඇතුළු රජයේ ඉහළ පෙලේ නිලධාරීන් සමඟ සාකච්ජා පවත්වන බව විදේශ කටයුතු අමාත්‍යාංශය සඳහන් කළේය. මේ අතර ටැන්සානියානු විදේශ අමාත්‍ය බර්නාඩ් කේ. මෙම්බේ මහතා හෙට(21) දිනයේ දිවයිනට පැමිණීමට නියමිතව තිබේ. ඔහුගේ දෙදින සංචාරය තුළ දී ද්වීපාර්ශවික සාකච්ඡා රැසකට සහභාගී වන බව වාර්තා වෙයි.", "URL": "https://sinhala.adaderana.lk/news.php?nid=44790", "Category": null, "Parent URL": null}