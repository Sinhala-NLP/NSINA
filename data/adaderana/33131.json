{"Source": "Adaderana", "Timestamp": "April 9, 2013 11:03 am", "Headline": " පරිභෝජනයට නුසුදුසු ආහාර විකුණූ ආපනශාලා හිමියන් පිරිසකට නඩු", "News Content": "මනුෂ්‍ය පරිභෝජනයට නුසුදුසු ආහාර අලෙවිකළ මැදිරිගිරිය සහ ලංකාපුර යන ප්‍රදේශවල වෙළෙඳසැල් හා ආපනශාලා හිමියන් පිරිසකට එරෙහිව නඩු පවරා තිබේ. පොළොන්නරුව දිස්ත්‍රික් මහජන සෞඛ්‍ය පරීක්ෂකවරුන් විසින් මෙම වැටලීම් සිදුකර ඇති බව සඳහන්ය. මෙහිදී මැදිරිගිරිය සහ ලංකාපුර යන ප්‍රාදේශීය ලේකම් කොට්ඨාසවලට අයත් ආපනශාලා 200 ක් මහජන සෞඛ්‍ය පරීක්ෂකවරුන් විසින් පරීක්ෂාවට ලක් කර තිබේ. මෙහිදී මනුෂ්‍ය පරිභෝජනයට නුසුදුසු ආහාර අලෙවිකළ වෙළෙඳසැල් හා ආපනශාලා හිමිකරුවන් 49 දෙනෙකුට එරෙහිව නඩු පැවරීමට පියවර ගෙන ඇති බව සඳහන්ය. කල් ඉකුත් වු, නරක් වු සහ අපිරිසිදු ආහාර අලෙවිය මස් වර්ග සහ ආහාර එකම ශීතකරණයක තබා අලෙවිය, වාතයට නිරාවරණය වන සේ ආහාර අලෙවිය යන චෝදනා මත මෙම හිමිකරුවන්ට එරෙහිව නඩු පවරා තිබේ.", "URL": "https://sinhala.adaderana.lk/news.php?nid=33131", "Category": null, "Parent URL": null}