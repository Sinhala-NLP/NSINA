{"Source": "Adaderana", "Timestamp": "March 18, 2017 02:41 pm", "Headline": "  විශ්‍රාමික ගුරුවරුන් සේවයේ පිහිටුවන්න යයි", "News Content": "විශ්‍රාමික ගුරුවරුන් නැවත සේවයේ පිහිටුවීම සඳහා විශේෂ කැබිනට් අනුමැතියක් ලබා ගෙන ඇති බව අධ්‍යාපන රාජ්‍ය අමාතය වී. රාධක්‍රිෂ්නන් මහතා පවසයි. අමාත්‍යවරයා සඳහන් කළේ විද්‍යා, ගණිත සහ ඉංග්‍රීසි යන විෂයන් වල පවතින ගුරු පුරප්පාඩු පිරවීම සඳහා මෙම පියවර ගෙන ඇති බවයි. හැටන්, බගවන්තලාව ප්‍රදේශයේ අද (18) පැවැති උත්සවයකට එක්වෙමින් වී. රාධක්‍රිෂ්නන් රාජ්‍ය අමාත්‍යවරයා මෙම අදහස් පළ කළේය. එහිදී වැඩිදුරටත් අදහස් දක්වමින් වී. රාධක්‍රිෂ්නන් මහතා සඳහන් කළේ එම කැබිනට් අනුමැතියට අනුව කටයුතු කිරීම සඳහා පළාත් සභාවලට බලය පැවරීමට කටයුතු කරන බවයි.", "URL": "https://sinhala.adaderana.lk/news.php?nid=71045", "Category": null, "Parent URL": null}