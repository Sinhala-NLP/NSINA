{"Source": "Adaderana", "Timestamp": "July 1, 2019 09:58 pm", "Headline": "අද අධිකරණය කාටත් එකයි කාගේවත් දේශපාලන බලයක් අවශ්‍ය නෑ-තලතා", "News Content": "වර්තමනයේ අධිකරණය සියලුදෙනාට එක ලෙස සලකන බවත් යුත්තිය ඉටුකර ගැනීමට හැකි කිසිදු කෙනෙකුගේ දේශපාලන බලයක් අවශ්‍ය නොමැති බවත් අධිකරණ හා බන්ධනාගාර ප්‍රතිසංස්කරණ අමාත්‍ය තලතා අතුකෝරළ මහත්මිය පවසයි. දුප්පත්කම පවත්වා ගෙන හැමදාම අඩු ආදායම්ලාභීන් ලෙස ඉන්න ඕන කියලා හිතන පිරිස අධිකරණයට පොලීසියට ප්‍රාදේශීය ලේකම් කාර්යාලයේ වැඩ වලට බදා කරන බවද අමාත්‍යවරිය එහිදි ප්‍රකාශ කළේය. අමාත්‍යවරිය මෙම අදහස් පළ කළේ පවුල් ලක්ෂ 06 කට සමෘද්ධි හිමිකම්පත් ලබාදීමේ වැඩ පිළිවෙළ යටතේ පවුල් 1205 ක් සඳහා සමෘද්ධිය ලබාදීමේ අවස්ථාවට ඊයේ (30) රත්නපුර ඇලපාත ප්‍රාදේශීය ලේකම් කාර්යාලයේදී එක්වෙමිනි. එහිදී තවදුරටත් අදහස් පළ කළ අමාත්‍යවරිය, \" අපි අගමැතිතුමාගේ නායකත්වයෙන් එකට හිටියා.අපේ රජය 2020 වෙනකල් පත් වෙච්ච රජයක්. අපිව එලවන්න හැදුවා.නමුත් අධිකරණය විසින් අපිව නීත්‍යානුකූලව නැවත පත් කළා.අධිකරණය ස්වාධීන නිසා එහෙම කළේ. අද අධිකරණය ස්වාධීනයි.එදා අග්‍රවිනිශ්චයකාරවරුන් ගෙදර යැවුවා.අද අධිකරණය කාටත් එකයි.අපිටත් එකයි ගමේ ඉන්න තමුන්නාන්සේලාටත් එකයි .හරි දේ කර ගන්න පුළුවන්.කාගේවත් දේශපාලන බලයක් අවශ්‍ය නැහැ. මේ රටවල්වල දුප්පත්කම පවත්වා ගෙන යන්න ඕන අය තමයි අධිකරණයට ඇගිලි ගහන්නේ.තමුන්නාන්සේලා හැමදාම අඩු ආදායම්ලාභීන් ලෙස ඉන්න ඕන කියලා හිතන අය තමයි පොලීසියට ඇඟිලි ගහන්නේ. හැමදාම දුප්පත්කම පවත්වා ගෙන යන්න ඕන .දුප්පත් ලෙස කොටසක් ඉන්න ඕන කියලා හිතන අය තමයි ඇවිල්ලා ප්‍රාදේශීය ලේකම් කාර්යාලයේ තමුන්නාන්සේලාගේ කටයුතුවලට ඇඟිලි ගහන්නේ.අපි එහෙම නැහැ .අපි අවශ්‍ය තැන අවශ්‍ය දේ කරනවා. හැම වෙලාවකම රජයේ සේවකයින්ට නිදහස ලබාදීලා තියෙනවා.හරි දේ කරන්න පොලීසියේ රාජකාරීය කරන්න අවශ්‍ය දේ කරලා තියෙනවා. අධිකරණය ස්වාධීන කරලා තියෙනවා.හැම කෙනෙකුටම මේ ලංකාවේ ඉන්න ලක්ෂ 221 ක ජනතාවට හරි දේ කරලා හරියට ජීවත් වෙන්න ඒක තමයි අපි බලාපොරොත්තු වෙන්නේ. එදා ජන සවියෙන් විශාල වැඩ කොටසක් සිදු වුණා.ඒත් මේ වැඩ පිළිවෙල 1994 න් පස්සේ දේශපාලනීකරණය වුණා.එදා ජනසවිය දෙන කොට මගේ අයියා මන්ත්‍රි වෙලා ඉන්න කොට ඉස්සෙල්ලාම දුන්න කොට්ඨාශය මේ කොට්ඨාශයයි. ඊට හේතුව තමයි මේ කොට්ඨාශය දුප්පත්ම කොට්ඨාශය වීමයි.එදා රණසිංහ ප්‍රේමදාස ජනාධිපතිතුමා ජන සවිය ලබා දුන්නේ දුප්පත් ජනතාව සවිබල ගැන්වීම සඳහායි.ඒත් 1994 සිට 2015 දක්වා මේ වැඩ පිළිවෙල දේශපාලනීකරණය වුනා.එදා දේශපාලන හයිය මත ඇතැම් ව්‍යාපාරකයින් රජයේ සේවකයින් විදේශ රැකියා වල නිරතවන අය සමෘද්ධිය ලබා ගත්තා. අද මහ ලොකුවට කථා කරන අය එදා කටයුතු කලේ දුප්පත්කම පවත්වා ගෙන යන්නයි.එදා සමෘද්ධිය ලබාගත් අයට මැයි දිනය වගේ දේශපාලන රැස්වීම්වලට බත් පැකට් එකට යට වෙලා යන්න උනා. 2015 ඉදලා අපි බැලුවේ මේ එදා දේශපාලනට නිසා අසාධාරණයට ලක් වුනු අයට මේ සහනාධාරය දෙන්න ඕන කියලයි.අපේ එකම සුදුසුකම වුනේ අඩු ආදායම්ලාභින් වීම පමණයි.හැබැයි මේ සහනාධාරය අර ගෙන හැමදාම මේක ගන්න හිතන්න එපා මේකෙන් මිදෙන්න තමුන්නාන්සේලා කල්පනා කරන්න ඕන.මොකද සමහර අය ඉන්නවා අවුරුදු 20 ක් තිස්සේම මේ සහනාධාරය ලබා ගන්නවා. තවමත් සවිබල ගැන්විලා නැහැ.මේක එක දිගටම ලැබෙන සහනාධාරයක් ලෙස හිතන්න එපා.සහනාධාර කියන එක අපි වගේ රටවල්වල විතරක් නෙමෙයි එංගලන්තය ඇමෙරිකාව ජර්මනිය ඕස්ට්‍රේලියාව වගේ රටවලත් ලබා දෙනවා. ඔබ මේ සහනාධාරය අර ගෙන දෙපයින් නැගී සිටින අය බවට පත් වෙන්න.අනිත් අයට අතපාන්න එපා.මැතිවරණයක් ආවහම එක එක්කෙනාගේ පස්සෙන් යන්න ඕන නැහැ.අපි ආත්ම ගරුත්වයකින් යුතුව වැඩ කරන්න ඕන. ඔය අය දන්නවා අපි රජයක් විදිහට ඉතාම අමාරුවෙන් තමයි මේ ණය ගෙවා ගෙන යන්නේ.රාජපක්ෂ මහත්තයා යන කොට බිලියන දහ දාහනක ණයක් ඉතුරු කරලා ගියා අපි ඒවා ගෙවන්න කටයුතු කරලා තියෙනවා.අපේ රජයට ස්වාභාවික විපත් ආවා.ඒ සියල්ලටම අපි මුහුණ දුන්නා යැයි ද අමාත්‍යවරිය වැඩිදුරටත් සඳහන් කළාය.\"", "URL": "https://sinhala.adaderana.lk/news.php?nid=113163", "Category": null, "Parent URL": null}