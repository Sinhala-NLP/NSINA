{"Source": "Adaderana", "Timestamp": "October 1, 2010 08:39 am", "Headline": "අයෝධ්‍යාව හින්දු -මුස්ලිම් දෙපිරිස අතර බෙදෙයි", "News Content": "ඉන්දියාවේ අයෝධ්‍යා පුදබිම මුස්ලිම් සහ හින්දු ජනතාව අතර බෙදා දීමට එරට අධිකරණයක් තීරණය කර තිබේ. එම පුදබිමේ අයිතිය පිළිබඳ ආරවුල විභාග කළ ලක්නව් අධිකරණය පුදබිමේ කේන්ද්‍රස්ථානය ඇතුළු සමස්ථ භූමියෙන් තුනෙන් දෙකක් හින්දු ජනතාවට ලබාදීමට ‍නියෝග කර ඇත. ඊට එරෙහිව අභියාචනාධිකරණය හමුවට යන බව මුස්ලිම් පාර්ශවයේ නීතීඥයන් අදාළ නඩු තීන්දුවෙන් පසු ප්‍රකාශ කළේය. අයෝධ්‍යාව රාම දෙවියන්ගේ ජන්ම භූමිය ලෙස පිළිගැනීම සම්බන්ධයෙන් සතුටු වන බව හින්දු පාර්ශවය පවසයි. 1992 වසරේ දී අයෝධ්‍යා පුදබිමට හින්දූන් සහ මුස්ලිම්වරුන් අයිතිවාසිකම් ඉදිරිපත් කිරීම හේතුවෙන් ඇති වූ ගැටුම්වලින් පුදබිම විනාශයට පත්වූ අතර දෙපාර්ශවයෙන්ම දෙදහසක පමණ පිරිසක් මියගියහ.", "URL": "https://sinhala.adaderana.lk/news.php?nid=11214", "Category": null, "Parent URL": null}