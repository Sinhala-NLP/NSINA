{"Source": "Adaderana", "Timestamp": "February 16, 2011 08:24 am", "Headline": "මැ.කො.,පක්ෂ මහලේකම්වරුන් හමුව 22 දා", "News Content": "දේශපාලන පක්ෂ වල මහලේකම්වරුන් සමඟ ඉදිරි පළාත් පාලන මැතිවරණ කටයුතු පිළිබඳව සාකච්ඡා කිරීමට මැතිවරණ කොමසාරිස්වරයා තීරණය කර තිබේ. ලබන 22 වැනි දින පස්වරු 3.00ට මෙම සාකච්ඡාව කැඳවා ඇති බව මැතිවරණ මහලේකම් කාර්යාලයේ උසස් නිලධාරීයෙක් අද දෙරණට සඳහන් කළේය. දැනට පළාත් පාලන මැතිවරණයට ඉදිරිපත් වී සිටින සියලු දේශපාලන පක්ෂ වල මහලේකම්වරුන්ට මෙම සාකච්ඡාව සඳහා ආරාධනා කර ඇති බව ‍සඳහන්වේ.. ඉදිරි පළාත් පාලන මැතිවරණ කටයුතු පිළිබඳව ඒ ඒ දේශපාලන පක්ෂ දැනුවත් කිරීම සහ ඔවුන්ට ඇති ගැටලු පිළිබඳව මෙහි දී සාකච්ඡා කිරීමට නියමිතව තිබේ. මෙවර පළාත් පාලන මැතිවරණයට අදාළව මැතිවරණ කොමසාරිස් දයානන්ද දිශානායක මහතා සහ පක්ෂ මහ ලේකම්වරුන් හමුවන ප්‍රථම අවස්ථාව මෙයයි.", "URL": "https://sinhala.adaderana.lk/news.php?nid=14248", "Category": null, "Parent URL": null}