{"Source": "Adaderana", "Timestamp": "October 15, 2013 03:09 pm", "Headline": "අනිද්දා උතුරුමැද සියලුම මුස්ලිම් පාසල් වැසෙයි ", "News Content": "අනිද්දා දිනයේ දී(17) උතුරුමැද පළාතේ සියලුම මුස්ලිම් පාසල් සඳහා නිවාඩු ලබා දීමට තීරණය කර තිබේ. උතුරුමැද පළාත් අධ්‍යාපන අමාත්‍ය පේශල ජයරත්න මහතාගෙන් අද දෙරණ කළ විමසීමක දී ඔහු සඳහන් කළේ මුස්ලිම් අධ්‍යාපන අධ්‍යක්ෂකවරුන් සිදුකළ ඉල්ලීමකට අනුව මෙම තීරණය ගත් බවයි. ඒ අනුව උතුරුමැද පළාතේ මුස්ලිම් පාසල් 86 ක් හජ්ජි උත්සව දිනය නිමිත්තෙන් අනිද්දා දිනයේ දී වසා තැබෙනු ඇත. වසාතැබෙන මෙම පාසල් සඳහා 19 වැනි සෙනසුරාදා දිනයේ පාසැල් පැවැත්වීමට නියමත බව ද උතුරුමැද පළාත් අධ්‍යාපන අමාත්‍ය පේශල ජයරත්න මහතා අද දෙරණ සමඟ සඳහන් කළේය.", "URL": "https://sinhala.adaderana.lk/news.php?nid=38159", "Category": null, "Parent URL": null}