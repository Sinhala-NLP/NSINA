{"Source": "Adaderana", "Timestamp": "September 24, 2013 03:07 pm", "Headline": "බෙල්ලන්විලදී  මුතුඇට 91 සමග 5ක් මාට්ටු", "News Content": "පුරාවිද්‍යාත්මක වටිනාකමකින් යුතු මුතුඇට 91ක් නීති විරෝධී ලෙස ප්‍රවාහනය කරමින් සිටි පුද්ගලයින් 5දෙනෙකු බෙල්ලන්විල ප්‍රදේශයේ දී අත්අඩංගුවට ගෙන තිබේ. බොරලැස්ගමුව පොලීසියට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති අතර ඔවුන් හෙට්ටිපොල සහ කුරුණෑගල යන ප්‍රදේශවල පදිංචිකරුවන් වේ. එම පුද්ගලයින් ගමන්ගත් වෑන් රථය ද පොලිස් භාරයට ගෙන ඇත. සැකකරුවන් අද ගංගොඩවිල මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=37657", "Category": null, "Parent URL": null}