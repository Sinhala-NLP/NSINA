{"Source": "Adaderana", "Timestamp": "November 26, 2012 07:58 am", "Headline": "බරපතළ තත්ත්වයේ පසුවූ දීඝජන්තු දෙක ආ ගිය අතක් නෑ", "News Content": "වෙඩි වැදීමකින් බරපතළ තුවාල ලබා සිටින දීඝජන්තු දෙක නමින් හඳුන්වන දළ ඇතා‍ මේ වන තෙක් ආ ගිය අතක් නොමැති බව වනජීවී පශූ වෛද්‍යවරුන් පවසයි. මීට සති තුනකට පමණ පෙර කලාවැව රක්ෂිතයේ වාසය කළ අන්ධයා නමින් හැඳින්වූ දළ ඇතා වෙඩි වැදීමෙන් ජීවිතක්ෂයට පත්විණි. එහිදී මෙම දීඝජන්තු දෙක නමින් හඳුන්වන දළ ඇතාට ද වෙඩි වැදී බරපතළ තත්ත්වයේ පසුවූ බව පශූ වෛද්‍යවරු සඳහන් කළහ. මෙම ඇතාගේ ඉදිරි පස වම් පාදයට වෙඩි වැදී තිබිණි. කෙසේ වෙතත් මෙම ඇතාට ප්‍රතිකාර කිරීම සඳහා මූලික ප්‍රතිකාර ලබාදීමට උත්සහ කළ අවස්ථාවේ දී ඇතා කලා වැව රක්ෂිතයට පලා ගොස් ඇති අතර මේ දක්වාත් පශූ වෛද්‍යවරුන්ට මෙම දළ ඇතා සොයා ගැනීමට අපහසු වී ඇති බව වාර්තා වේ. වෙඩි වැදීම හේතුවෙන් මෙම දළ ඇතා ඉතා අසාධ්‍ය තත්ත්වයේ පසුවූ බව ද සඳහන්ය.", "URL": "https://sinhala.adaderana.lk/news.php?nid=29486", "Category": null, "Parent URL": null}