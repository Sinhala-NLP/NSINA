{"Source": "Adaderana", "Timestamp": "July 9, 2018 03:26 pm", "Headline": " මහජන සෞඛ්‍ය පරික්ෂකවරුන්ගේ දඩ ආදායම කෝටිය ඉක්මවයි", "News Content": "මේ වසරේ ගත වූ මාස කිහිපය තුළ සිදු කළ වැටලිම්වලදී රුපියල් කෝටියකට අධික මුදලක් දඩ ලෙස රජයට අයකර දී ඇති බව මහජන සෞඛ්‍ය පරික්ෂකවරුන්ගේ සංගමය පැවසිය. ඒ අනුව මේ වසරේ වැටලිම් 1576ක් සිදු කර ඇති අතර ඊට අදාලව නඩු 4762ක් පවරා ඇත. මෙහිදී රුපියල් එක්කෝටි 21 ලක්ෂ 76000ක මුදලක් දඩ ලෙස රජයට අයකර දී ඇති බව එම සංගමයේ ලේකම් මහේන්ද්‍ර බාලසුරිය මහතා සඳහන් කළේය. ඒ අතර මිනිස් පරිභෝජනයට නුසුදුසු ආහාර අලෙවි කිරිම, ආහාර ලේබල් උල්ලංඝණය කිරිම ඇතුළු කරුණු සම්බන්ධයෙන් එම නඩු පවරා ඇති බව සඳහන්. ඉදිරියේදී මෙම වැටලීම් අඛණ්ඩව සිදු කරන බව මහජන සෞඛ්‍ය පරික්ෂකවරුන්ගේ සංගමයේ ලේකම් මහේන්ද්‍ර බාලසූරිය මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=92245", "Category": null, "Parent URL": null}