{"Source": "Adaderana", "Timestamp": "October 2, 2018 03:45 am", "Headline": "ජාත්‍යන්තර සංවිධාන වලට සජිත්ගෙන් ආයාචනයක්", "News Content": "මිනිසුන්ගේ නැතිබැරිකම් උලුප්පා මාධ්‍ය සන්දර්ශන පමණක් පැවැත්වීම නතර කර අසරණ ජනතාවට නිවාස ඉදිකර දීමට හා සහන ලබා දීමට අධාර උපකාර කරන ලෙස තමන් ජාත්‍යන්තර සංවිධාන වලින් ඉල්ලා සිටින බව නිවාස හා ඉදිකිරීම් අමාත්‍ය සජිත් ප්‍රේමදාස මහතා පැවසීය. සෑම පුරවැසියකුටම ජීවත් වීමට වාසස්ථානයක් හිමිකර ගැනීම මානව අයිතියක් බවත්, මානව අයිතීන් පිළිබඳ වැඩිපුර කතා කරන එක්සත් ජාතීන්ගේ සංවිධානය අසරණ ජනතාවගේ නිවාස ගැටළු වලට විසඳුම් ලබා දීමට මීට වඩා මැදිහත් විය යුතු බවත් අමාත්යටවරයා සඳහන් කළේය. “රුපියල අවප්රිමාණය වී රට කඩා වැටිල, රටේ ආර්ථිකය කඩා වැටිල” යැයි අද රටේ ප්‍රධාන ආර්ථික දේශකයා වී සිටින බන්දුල ගුණවර්ධන මන්ත්‍රිවරයා ප්‍රකාශ කරන බවත්, ඔහුගේ ප්‍රකාශ සත්‍ය නම් මේ වන විට රටේ පවුල් 308,000 කට යහපාලන රජය නිවාස සහන ලබා දී තිබෙන්නේ කෙසේද කියා තමන් ප්‍රශ්නයක් බවත් අමාත්‍යවරයා අවධාරණය කර සිටියේය. රුපියල් 2,500 කින් එක් පුද්ගලයෙකුට මාසයක් ජීවත් විය හැකි බව එදා පැවසූ පුද්ගලයා අද ආර්ථික විශ්ලේෂණ රටට ඉදිරිපත් කරන බවත්, රටේ ජනතාවට යම් ආදයමක් හිමිවනවා නම් එය නැති කිරීමට විරුද්ධවාදීන් අද කුමන්ත්‍රණ කරමින් සිටින බවත්, අමාත්‍යවරයා මෙහිදී වැඩිදුරටත් පැවසීය. අමාත්‍යවරයා මෙම අදහස් පළ කළේ 2018 ලෝක ජනාවාස දිනය නිමිත්තෙන් කුරුණෑගල දිස්ත්‍රික්කයේ, කොටවෙහෙර ඉදිකළ“ජගත් නිවහන්ගම”උදා ගම්මානය ජනතා අයිතියට පත්කිරීමේ අවස්ථාවට ඊයේ (01) දින සහභාගී වෙමිණි.", "URL": "https://sinhala.adaderana.lk/news.php?nid=97019", "Category": null, "Parent URL": null}