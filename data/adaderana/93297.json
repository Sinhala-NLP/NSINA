{"Source": "Adaderana", "Timestamp": "July 27, 2018 01:17 pm", "Headline": "ධනුෂ්ක ගුණතිලකට ජාත්‍යන්තර තරග 6ක තහනමක්", "News Content": "ශ්‍රී ලංකා ක්‍රිකට් කණ්ඩායමේ ආරම්භක පිතකරු ධනුෂ්ක ගුණතිලකට ජාත්‍යන්තර තරඟ 06ක තහනමක් පැනවීමට ශ්‍රී ලංකා ක්‍රිකට් ආයතනය පියවර ගෙන තිබේ. ක්‍රීඩක විනය නීති උල්ලංඝණය කිරිම හේතුවෙන් සහ කොන්ත්‍රාත් ගිවිසුමට අනුව කටයුතු නොකිරිම හේතුවෙන් මෙම පියවර ගෙන ඇති බවයි ක්‍රිකට් ආයතනය සඳහන් කළේය. විනය නීති උල්ලංඝණය කිරිම හේතුවෙන් පසුගියදා ඇති වූ සිද්ධියක් මුල්කර ගනිමින් තරඟ තුනක තහනමක් පනවා ඇති අතර 2017 වසරේදී ඇති වූ තවත් සිද්ධියක් මුල්කර ගනිමින් තවත් තරඟ තුනක තහනමක් පනවා ඇති බව සඳහන්ය. එමෙන්ම පසුගියදා අවසන් වූ දෙවන ටේස්ට් ක්‍රිකට් තරඟයේ ධනුෂ්ක ගුණතිලකට හිමි මුදල් සහ දිමනා ද ලබා නොදීමට ශ්‍රී ලංකා ක්රිනකට් ආයතනය තීරණය කර තිබේ.", "URL": "https://sinhala.adaderana.lk/news.php?nid=93297", "Category": null, "Parent URL": null}