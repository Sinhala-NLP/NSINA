{"Source": "Adaderana", "Timestamp": "August 29, 2019 09:26 pm", "Headline": "මහින්ද තවත් හමුවක", "News Content": "සමස්ථ ලංකා අවසරලත් රබර් වෙළදුන්ගේ සංගමයේ සාමාජිකයින් පිරිසක් අද(29) දින විපක්‍ෂ නායක මහින්ද රාජපක්‍ෂ මහතා හමුවිය. මෙහිදී ඔවුන් පවසා සිටියේ රබර් ආනයනය කිරීම නිසා මෙරට නිශ්පාදිත රබර් අලෙවි කිරීමට නොහැකි තත්වයක් උද්ගත වී ඇති බව මෙහිදී පෙන්වා දෙන ලදී. රබර් අලෙවියෙන් ලැබෙන මුලු ආදායමෙන් මිලියන 200 ක් දක්වා ආර්ථික සේවා ගාස්තුව 0.25 ක් වූ අතර වර්ථමාන රජය විසින් එය 0.5 දක්වා ඉහළ දැමු අතර ගාස්තුව ගෙවීමේ සීමාව මිලියන 50 දක්වා අඩුකර ඇත. එය තුළින්ද මෙරට රබර් බෙළදුන්ට ආර්ථීක දුෂ්කරතාවයකට මුහුණ දීමට සිදු වී ඇති බවද විපක්‍ෂනායකවරයා හට කියා සිටියේය. මෙහිදී ගරු විපක්‍ෂනායකවරයා ප්‍රකාශ කළේ විදේශීය අමු ද්‍රව්‍ය සහ නිෂ්පාදන ආනයනය කිරීම අවම කරමින් දේශීය නිෂ්පාදකයන් දිරිගැන්වීමේ සහ ආරක්‍ෂා කිරීමේ ප්‍රතිපත්තිය තම රජයක් යටතේ ක්‍රියාත්මක කරන බවයි. මෙම අවස්ථාවට පාර්ලිමේන්තු මන්ත්‍රීවරුන් වන බන්දුල ගුණවර්ධන, අනුර ප්‍රියදර්ශන යාපා, විදුර වික්‍රමනායක, කනක හේරත්, තාරක බාලසූරිය යන මහත්වරුන්ද එක්වූහ.", "URL": "https://sinhala.adaderana.lk/news.php?nid=117809", "Category": null, "Parent URL": null}