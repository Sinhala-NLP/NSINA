{"Source": "Adaderana", "Timestamp": "July 28, 2018 12:37 pm", "Headline": "වැලිකඩ සිරගෙදර බුද්ධි අංශ විසුරුවා හැරීමට හේතුව අධිකරණ ඇමතිනිය කියයි", "News Content": "බන්ධනාගාර තුළ මත්ද්‍රව්‍ය ජාවාරම් වැනි නීති විරෝධී කටයුතු සිදුවනවිට එහි බුද්ධි අංශයක් පවත්වාගෙන යාමේ අවශ්‍යතාවක් නොමැති බව අධිකරණ අමාත්‍ය තලතා අතුකෝරාල මහත්මිය පවසයි. වැලිකඩ බන්ධනාගාරයේ බුද්ධි අංශය වහාම විසුරුවා හරින ලෙසට පසුගියදා කළ නියෝගය සම්බන්ධයෙන් මාධ්‍යවේදීන් ප්‍රශ්න කළ අවස්ථාවේදී අමාත්‍යවරිය මේ බව ප්‍රකාශ කළාය. මේ සම්බන්ධයෙන් තමාට විවිධ පැමිණිලි ලැබුණු බවත් බුද්ධි අංශවලින් ලබාගත් වාර්තා අනුව මෙම තීරණ ගත් බව අමාත්‍යවරිය ප්‍රකාශ කළාය. ඉදිරි ක්‍රියාමාර්ග සම්බන්ධයෙන් මේ වන තෙක් තීරණයක් ගෙන නොමැති බවද අමාත්‍යවරිය වැඩිදුරටත් සඳහන් කළාය.", "URL": "https://sinhala.adaderana.lk/news.php?nid=93339", "Category": null, "Parent URL": null}