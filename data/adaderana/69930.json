{"Source": "Adaderana", "Timestamp": "February 21, 2017 05:10 pm", "Headline": "ගොඩනැඟිලි අයදුම්පත පරිගණක ක්‍රමයට සැකසීමට කටයුතු ", "News Content": "ගොඩනැඟිලි අයදුම්පත පරිගණක ක්‍රමවේදයකට සැකසීම සඳහා මේ වන විට කටයුතු කරමින් සිටින බව මහ නගර හා බස්නාහිර සංවර්ධන අමාත්‍යාංශය පවසයි. විෂය භාර අමාත්‍ය පාඨලී චම්පික රණවක මහතාගේ උපදෙස් පරිදි නාගරික සංවර්ධන අධිකාරිය විසින් එම කටයුතු සිදු කරන බව එම අමාත්‍යාංශය සඳහන් කළේය. ඒ අනුව ඉදිරි මාස තුන ඇතුළත අදාළ ක්‍රමවේදය ක්‍රියාත්මක කිරීමට පියවර ගන්නා බව එම අමාත්‍යාංශය සඳහන් කළේය. ගොඩනැඟිලි සැලසුම් අනුමත කිරීමේ දී සිදු වන අක්‍රමිකතා සම්බන්ධයෙන් මේ වන විට විශාල පැමිණිලි සංඛ්‍යාවක් ලැබී ඇති අතර ඒ සම්බන්ධයෙන් විධිමත් විමර්ශනයක් ආරම්භ කර ඇති බව එම අමාත්‍යාශය සඳහන් කළේය.", "URL": "https://sinhala.adaderana.lk/news.php?nid=69930", "Category": null, "Parent URL": null}