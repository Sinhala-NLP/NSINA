{"Source": "Adaderana", "Timestamp": "May 3, 2018 01:19 pm", "Headline": "තල්ගස්පිටිය දෙණියතැන්න පුරාණ රජ මහ විහාරස්ථානයේ ආවාස ගෙය හිටි හැටියේ ගිනි ගනියි", "News Content": "අරණායක ප‍්‍රාදේශිය ලේකම් කොට්ඨාංශයේ පිහිටා ඇති තල්ගස්පිටිය දෙණියතැන්න පුරාණ රජ මහ විහාරස්ථානයේ අවාස ගෙයි හිටි හැටියේ හට ගත් ගින්නක් හේතුවෙන් අද (03) උදෑසන එම ආවාස ගෙයි කාමරයක් සම්පුර්ණයෙන් ගිනි ගෙන එහි තිබු අටපිරිකර සහ සිවුරු පොත්පත් යනආදිය රැුසක් ගිනි ගෙන විනාශ වි තිබේ. මෙම ගින්න හට ගෙන ඇත්තේ විහාරාධිපති හිමියන් වන ශාස්ත‍්‍රපති නුවරගල නාලක හිමිපාණන් වහන්සේ සිය රාජකාරි කටයුතු සිදු කරන පාසල වෙත සහ විහාරස්ථානයේ වැඩ වාසය කරන සෙසු ස්වාමින් වහන්සේලා පිරිවෙන් අධ්‍යානය සඳහා පිටත්ව යෑමෙන් පසුවයි. වසා තිබු අවාස ගෙයින් එකවර දුමාරයක් අහසට නැගෙන අයුරු එම අවාසකුටිය පිහිටි ස්ථානයට මඳක් නුදුරින් ජිවත් වන වයස අවුරුදු 81 ක් වන බි.ජි ප්‍රේමවර්ධන මහතා දැක තිබේ. සිද්ධිය සම්බන්ධයෙන් එතුමන් මෙසේ පවසයි. \"මම ගෙදර ඉන්නකොට දුමාරයක් අවාස ගේ පැත්තෙන් අහසට යනවා දැක්වා මම කෑ ගහලා ගෙදර අයට අසල්වාසින්ට කිවා මට දුවන්න බැහැ මම වයස නිසා ඊට පස්සේ කට්ටිය ඇවිත් පන්සලේ ඝණ්ටාරය දිගෙන් දිගටම ගහලා අවාස කුටියගාව තිබෙන ටැංකියෙන් වතුර අරන් මෙ දොරවල් ඇරලා ගින්න නිවන්න කටයුතු කලා. මිනිස්සු එකතු වේලා ගින්න නිව්වේ නැතිනම් මුළු අවාස ගෙයම ගින්නෙන් පිච්චිලා විනාශ වෙන්න තිබුණා\" මෙම සිද්ධිය උදෑසන 10.00 ත් 11.00 අතර කාලයේ සිදු වන්නට ඇති බවද පොලිසිය පවසයි. සිද්ධිය සම්බන්ධයෙන් හෙම්මාතගම පොලීසිය විසින් පරික්ෂණ සිදු කරන අතර පොලිසිය පැවසූයේ විහාරස්ථානයේ කුඩා සාමනේර හිමිනම විසින් රතිඤ්ඤා පත්තු කිරිමට හදුන්කූරක් රැගෙන ගිය බවටද ප‍්‍රදේශයේ කිහිප දෙනෙකු දැක ඇති බවයි. උන්වහන්සේ විසින් එය කාමරය තුල දමා ගොස් ගින්න හට ගත්තාද නැතිනම් විදුලි කාන්දුවක් නිසා ගින්න හට ගත්තාද යන්න පිළිබඳ මෙ වන විට පරික්ෂණ සිදු කරමින් පවතින බවද පොලිසිය පවසයි. සිද්ධියෙන් අවාස කුටියේ එම කාමරයේ පොත් පත් මෙන්ම අටපිරිකර සිවුරු සහ වෙනත් භාණ්ඩ කිහිපයක් මෙන්ම ලී බඩු සහ වහලයට සිවිලිමට ද හානි සිදු වි ඇති බවද පොලිසිය ප්‍රකාශ කරයි. සිද්ධිය සම්බන්ධයෙන් හෙම්මාතගම පොලිසියේ පොලිස් ස්ථානාධිපති මෙෂාන් ඉන්දුක ද සිල්වා මහතා උප පොලිස් පරික්ෂක ආශෝක මහතා මෙන්ම ඇතුලූ නිලධාරි කණ්ඩායමක් පරික්ෂණ සිදු කරයි.", "URL": "https://sinhala.adaderana.lk/news.php?nid=88447", "Category": null, "Parent URL": null}