{"Source": "Adaderana", "Timestamp": "November 24, 2012 05:19 pm", "Headline": " මේක අධිකරණයට මරු පහරක් එල්ල කළ යුගයක්", "News Content": "අධිකරණයට මරු පහරක් එල්ල කළ යුගයක් බවට වර්තමානය පත්ව ඇතැයි එක්සත් ජාතික පක්ෂයේ ‍නියෝජ්‍ය නායක සජිත් ප්‍රේමදාස මහතා පවසයි. දේශපාලන බලවතුන්ගේ අතකොළුවක් ලෙස අධිකරණය තබා ගැනීමේ වැයමක රජය නිරත වන බවද ඔහු චෝදනා කරයි. ව්‍යවස්ථාදායකයත්, විධායකයත් හා අධිකරණයත් අතර ගැටුමක් ඇති නොකර පවත්වාගෙන යා යුතු බව ඔහු පෙන්වාදෙයි. කෙසේ වෙතත් වර්තමානය වන විට ඒ තුළ ගැටලුකාරී තත්ත්වයක් නිර්මාණය වී ඇතැයි සජිත් ප්‍රේමදාස මහතා පවසයි. කොළඹ නගර ශාලාවේදී පැවැති ගජසවි තුරුණුවෝ වැඩසටහනට අද (24) සහභාගීවෙමින් ඔහු මේ බව පැවසුවේය. එහිදී අධ්‍යාපන කටයුතු සඳහා විශ්වවිද්‍යාල සිසුන් පිරිසකට රුපියල් 10,000 බැගින් මුල්‍ය පරිත්‍යාගයක් ද සිදුකෙරිණ.", "URL": "https://sinhala.adaderana.lk/news.php?nid=29455", "Category": null, "Parent URL": null}