{"Source": "Adaderana", "Timestamp": "July 2, 2016 04:49 pm", "Headline": "මම තීන්දු තීරණ ගන්නේ  සැමගේ හඬට ඇහුම්කන් දෙමින්", "News Content": "තමා ප්‍රජාතන්ත්‍රවාදය සහ සාමුහිකත්වය අගය කරන සියලු දෙනාගේ හඬට ඇහුම්කන් දෙන ජනාධිපතිවරයෙක් බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා අවධාරණය කළේ මීට පෙර සිටි ජනාධිපතිවරු හැසුරුණු අයුරින් හැසිරීමට තමා සූදානම් නොමැති බවයි.අද පෙරවරුවේ නෙළුම් පොකුණ රඟහලේ පැවැති ජාත්‍යන්තර සමූපකාර දින සැමරුම් උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කළේය.පැවැති ඒකාධිපති පාලනය ජනතාවගෙන් ප්‍රතික්ෂේපවීමේ ප්‍රතිපලයක් ලෙස තමා ජනාධිපති ධුරයට පත් වූ බවත් තමා තීන්දු තීරණ ගන්නේ සැමගේ හඬට ඇහුම්කන් දෙමින් රටේ අවශ්‍යතාවය මත බවත් ජනාධිපතිවරයා පැවසුවේය.රජයක් ලෙස කිසිදු අවස්ථාවක ජනතාව මත බර පැටවීමට සූදානම්ව නොමැති බව සඳහන් කළ ජනාධිපතිවරයා වැට් බදු ක්‍රමය සමග ජනතාවගේ දෛනික ජිවිතයේ මතුව ඇති ගැටළුවලට විසදුම් ලබා දෙන බවත් එහිදී වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=61688", "Category": null, "Parent URL": null}