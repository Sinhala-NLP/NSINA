{"Source": "Adaderana", "Timestamp": "October 31, 2018 08:03 pm", "Headline": "මහින්ද අගමැති වුණ සතුටට ගමට පාලමක්", "News Content": "මාවනැල්ල, කහවන්දල ග්‍රාම සේවා වසමේ කැඩී ගිය පාලම වෙනුවෙන් දින දෙකක් ඇතුළත නව පාලමක් ඉදි කර දී තිබේ. පාලම කැඩී ගොස් සතියකට වැඩි කාලයක් ගත වී ඇති බවත් එය සඳා නොමැති වීමෙන් අපහසුතාවයට පත්ව සිටින බව මාධ්‍යයෙන් පෙන්වා දීමෙන් අනතුරුව හිටපු සබරගමු පළාත් සභා මන්ත්‍රී ඉදුනිල් ශාන්ත ගුණසේන මහතා මෙම පාලම ජනතාව වෙනුවෙන් මෙම පාලම ඊයේ(30) දින විවෘත කර ඇත. ඔහුගේ ධන පරිත්‍යාගයෙන් මෙම පාලම ඉදි කර ඇති ඇත්තේ පසුගිය දා අග්‍රාමාත්‍යවරයා වශයෙන් හිටපු ජනාධිපති මහින්ද රාජපක්ෂ මහතා පත්වීමේ සතුට සැමරීම වෙනුවෙන් මතක සටහනක් ලෙස මෙය ඉදි කළ බව වාර්තා වෙයි. පසුගිය 23 වැනි දින පස්වරුවේ හට ගත් අයහපත් කාලගුණ තත්ත්වය සමඟ කහවන්දල ගම ඇල සඳහා යොදා තිබු මෙම පාලම කැඩි ගොස් පාරට හානි සිදු විය. මාවනැල්ල කහවන්දල බස් රථ තුනක් දෛනිකව ගමනාගනයේ යෙදෙන අතර පාලම කැඩි යෑම නිසා ලංගම බස් රථය කහවන්දල ඉහළ කොටසේ පැවැති අතර පාලම විවෘත කිරීමෙන් පසුව එම බස් රථය ඇතුළු ගමේ ජනතාවගේ සිය දෛනික කටයුතු කර ගැනීමට අවශ්‍ය වන ලොරි රථ ත්‍රීරෝද රථ කිහිපයක් අලූත් පාලමෙන් නැවත සිය කටයුතු ආරම්භ කළේය. පසුගියදා පාලම කැඩි යෑමත් සමඟ විකල්ප මාර්ග නොමැති කමින් ජනතාව එක්ව දැව කඳන් යොදා තාව කාලික පාලමක් ඉදි කිරීමට සැලසුම් කළත් එය දුටු හිටපු පළාත් සභා මන්ත්‍රීවරයාගේ මැදිහත් වි දස දහසක් දෙනා භාවිතයට ගන්නා මෙම මාර්ග වෙනුවෙන් යකඩ පාලමක් දින දෙකකින් සකස් කර දිමට කටයුතු කරන ලදි. පාලම සකස් කරන තෙක් ලංගම බස් රථය ත්‍රීරෝද රථ ලොරි රථ යන ආදිය මෙගොඩට ගෙන සිය කටයුතු කර ගැනීමටද නොහැකි වු අතර මෙ හේතුවෙන් බස් රථ ගමනාගනයටද බාධා එල්ල වි පාසල් දරුවන් කාර්යාල සේවකයන් ඇතුලූ දෛනික කටයුතු වල නිරත වන ජනතාවට බාධා ඇති විය.", "URL": "https://sinhala.adaderana.lk/news.php?nid=98516", "Category": null, "Parent URL": null}