{"Source": "Adaderana", "Timestamp": "July 26, 2018 06:48 pm", "Headline": "මීළඟ ජනාධිපතිවරණය ගැන ශ්‍රීලනිපය නියෝජනය කරන විපක්ෂයේ මන්ත්‍රීවරුන්ට තියෙන්නේ එක මතයයි", "News Content": "මීළඟ ජනාධිපතිවරණය සම්බන්ධයෙන් ශ්‍රී ලංකා නිදහස් පක්ෂය නියෝජනය කරන විපක්ෂයේ මන්ත්‍රීවරුන්ට ඇත්තේ එක මතයක් පමණක් බව ආණ්ඩුවෙන් ඉවත් වූ ශ්‍රී ලංකා නිදහස් පක්ෂයේ 16 කණ්ඩායම නියෝජනය කරන ඩිලාන් පෙරේරා මහතා පවසයි. අද (26) කොළඹ පැවති මාධ්‍ය හමුවකට එක් වෙමින් මන්ත්‍රීවරයා මේ බව ප්‍රකාශ කළේය. එක්සත් ජාතික පක්ෂයේ මහ ලේකම්වරයා ඉදිරි ජනාධිපතිවරණය සඳහා රනිල් වික්‍රමසිංහ වත්මන් අගමැතිවරයා ඉදිරිපත් කරන බව සඳහන් කරන බවත් රාජිත සේනාරත්න මහතා කුමාර සංගක්කාර පැමිණියහොත් හොඳ යැයි පවසන බවත් ශ්‍රී ලංකා නිදහස් පක්ෂයේ නව මාධ්‍ය ප්‍රකාශකවරයා පවසන්නේ විධායක ජනාධිපති ක්‍රමය අහෝසි කිරීම සම්බන්ධයෙන් ශ්‍රී ලංකා නිදහස් පක්ෂය තවම තීරණයක් ගෙන නොමැති බව ප්‍රකාශ කරන බවද ඩිලාන් පෙරේරා මහතා පැවසීය. එහෙත් මීළඟ ජනාධිපතිවරණය සම්බන්ධයෙන් ශ්‍රී ලංකා නිදහස් පක්ෂය නියෝජනය කරන විපක්ෂයේ මන්ත්‍රීවරුන්ට ඇත්තේ එක මතයක් පමණක් බවත් ඉදිරිපත්වන පුද්ගලයා මහින්ද රාජපක්ෂ මහතා විසින් නම් කළ යුතු බවද ඒ මහතා ප්‍රකාශ කළේය.", "URL": "https://sinhala.adaderana.lk/news.php?nid=93269", "Category": null, "Parent URL": null}