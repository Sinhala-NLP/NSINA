{"Source": "Adaderana", "Timestamp": "December 13, 2017 11:53 am", "Headline": "යතුරුපැදිය ලයිට් කණු දෙකක වැදී තරුණයා මිය යයි", "News Content": "පුඩළුඔයේ සිට තලවාකැලේ දක්වා අධික වේගයෙන් ධාවනය වූ යතුරු පැදියක් අනතුරට පත්වීමෙන් එම යතුරු පැදිකරු බරපතල ලෙස තුවාල ලබා කොත්මලේ රෝහල වෙත ඇතුලත් කිරිමෙන් පසු ජිවිතක්‍ෂයට පත්වී ඇති බව පුඩළුඔය පොලිසියේ ස්ථානාධිපති ප‍්‍රධාන පොලිස් පරික්‍ෂක නිශාන්ත සුරවිර මහතා පැවසීය. අද (13) උදෑසන 9.00 ට පමණ මෙම අනතුර සිදුවි ඇත්තේ පුඩළුඔය තලවාකැලේ ප‍්‍රධාන මාර්ගයේ පුඩළුඔය තොරණ හන්දියේ බව පොලිසිය පවසයි. මෙම අනතුරෙන් මියගොස් ඇත්තේ පුඩළුඔය ප‍්‍රදේශයේම පදිංචි අජන්ත කුමාර ඉදුනිල් නැමැති තිස්නව හැවරදි අයෙකි. අධික වේගයෙන් ධාවනය වි ඇති යතුරු පැදිය ලිස්සා ගොස් ප‍්‍රධාන මාර්ගයෙන් ඉවතට පැන අසල තිබු විදුලි කණු දෙකක ගැටි මෙම අනතුර සිදුවි ඇති බව අනතුර පිළිබද පරික්‍ෂණ පවත්වන පුඩළුඔය පොලිසිය පවසයි. පුඩළුඔය පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=81453", "Category": null, "Parent URL": null}