{"Source": "Adaderana", "Timestamp": "August 25, 2017 03:05 pm", "Headline": "ඉන්ධන පිරවුම් හලක ගින්නක්", "News Content": "-update- නිට්ටඹුව, කලගෙඩිහේන ප්‍රදේශයේ ඉන්ධන පිරවුම්හලක හටගත් ගින්න මේ වන විට මැඩ පවත්වා තිබේ. වේයන්ගොඩ යුද හමුදා නිළධාරීන් හා ගම්පහ ගිනි නිවීමේ ඒකකය එක්ව ගින්න මැඩ පැවැත්වීමේ කටයුතු සිදුකල බව ගම්පහ පොලීසිය සඳහන් කළේය. නිට්ටඹුව, කලගෙඩිහේන ප්‍රදේශයේ ඉන්ධන පිරවුම් හලක ඇති වූ ගින්නක් හට ගෙන තිබේ. මේ හේතුවෙන් කොළඹ-නුවර ප්‍රධාන මාර්ගයේ දැඩි රථවාහන තදබදයක් පවතින බව අද දෙරණ වාර්තාකරු පවසයි. කෙසේ වෙතත් ගින්න හේතුවෙන් ඉන්ධන බවුසරයක් හා ඉන්ධන පිරවුම් හල සම්පූර්ණයෙන් ගින්නෙන් දැවී ගොස් ඇති බව ද අද දෙරණ වාර්තාකරු සඳහන් කරයි. ගින්න නිවීම සඳහා මේ වන විට අවශ්‍ය ක්‍රියාමාර්ග ගනිමින් සිටියි.", "URL": "https://sinhala.adaderana.lk/news.php?nid=76695", "Category": null, "Parent URL": null}