{"Source": "Adaderana", "Timestamp": "May 18, 2013 09:16 am", "Headline": "මම ජනතාව වෙනුවෙන් උපරිමයෙන් කැපවුණා", "News Content": "තම දේශපාලන දිවිය තුළ පවුල්වාදය ඉස්මතු කර නොගත් බව වාරිමාර්ග හා ජලසම්පත් කළමනාකරණ අමාත්‍ය නිමල් සිරිපාල ද සිල්වා මහතා පවසයි. තමා ජනතාව වෙනුවෙන් උපරිමයෙන් කැප වූ බව ඔහු කියයි. තම දේශපාලන දිවියට තිස් වසරක් සපිරිම නිමිත්තෙන් බොරැල්ල කැම්බල්පිටියේ පැවති උපහාර උත්සවයක් අමතමින් නිමල් සිරිපාල ද සිල්වා අමාත්‍යවරයා මේ බව පැවසීය. එම උත්සවයට සහභාගිවූ විමල් වීරවංශ අමාත්‍යවරයා පැවසුවේ නිමල් සිරිපාල ද සිල්වා අමාත්‍යවරයාගේ වසර 30 ක දේශපාලන දිවියේ දී ඔහු අත්දැකීම් රැසකට මුහුණ දී ඇති බවයි.", "URL": "https://sinhala.adaderana.lk/news.php?nid=34183", "Category": null, "Parent URL": null}