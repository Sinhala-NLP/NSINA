{"Source": "Adaderana", "Timestamp": "December 3, 2017 06:53 pm", "Headline": "වරායේ ගැටළුව විසඳන්න හිටපු ජනපති මැදිහත් වෙන්න යයි", "News Content": "හම්බන්තොට වරාය සේවකයින්ගේ ගැටළුව සම්බන්ධයෙන් අදාළ සමාගම සමඟ සාකච්ඡා කිරීමට බලාපොරොත්තු වන බව හිටපු ජනාධිපති මහින්ද රාජපක්ෂ මහතා පවසයි. ඔහු පෙන්වා දෙන්නේ හම්බන්තොට වරාය සේවකයින් පිරිසක් එකවරම ඉවත් කිරීම නීති විරෝධී ක්‍රියාවක් බවයි. තංගල්ල කාල්ටන් නිවසේ පැවති ආගමික උත්සවයකින් අනතුරුව මාධ්‍යවේදීන් නැගූ ප්‍රශ්න වලට පිළිතුරු ලබාදෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=80985", "Category": null, "Parent URL": null}