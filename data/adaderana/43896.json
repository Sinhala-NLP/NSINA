{"Source": "Adaderana", "Timestamp": "June 11, 2014 03:20 pm", "Headline": "තියුණු ආයුධයකින් පහරදී පුද්ගලයෙක් ඝාතනය කරයි ", "News Content": "පලෙයි, තම්බගාමන් ප්‍රදේශයේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. පුද්ගලයින් දෙදෙනෙකු අතර ඇතිවු බහින්බස්විමක් දුරදිගයාම හේතුවෙන් මෙම ඝාතනය සිදුව ඇති බව පොලිසිය පැවසුවේය. පහරකෑමට ලක්ව බරපතළ තුවාල ලැබු පුද්ගලයා පලෙයි රෝහලට ඇතුළත් කිරීමේ දී මියගොස් තිබේ. මියගොස් ඇත්තේ 26 හැවිරිදි පලෙයි, තම්බගාමන් ප්‍රදේශයේ පදිංචිව සිටි තරුණයෙකි. සිද්ධියට සම්බන්ධ සැකකරු තුවාල ලබා පොලිස් ආරක්ෂාව යටතේ පලෙයි රෝහලේ ප්‍රතිකාර ලබමින් සිටින අතර පලෙයි පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=43896", "Category": null, "Parent URL": null}