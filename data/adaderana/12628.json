{"Source": "Adaderana", "Timestamp": "December 6, 2010 08:51 am", "Headline": "වායු ගෝලයේ කැළඹීම ඉවත්ව යයි -තද වැසි අඩුවෙයි", "News Content": "දිවයිනට ඉහළ වායු ගෝලයේ පැවති කැළඹිලි සහිත ස්වභාවය ඉවත්ව යමින් තිබෙන බව කාලගුණ විද්‍යා දෙපාර්තමේන්තුව පවසයි. මේ හේතුවෙන් තද වැසි ලැබීම අඩුවිය හැකි බව කාර්යයේ නියතු කාලගුණ විද්‍යාඥ ගයනා හෙන්දවිතාරණ මහත්මිය සඳහන් කළාය. එහෙත් උදෑසන කාලයේදී උතුරු, උතුරු මැද, වයඹ සහ නැගෙනහිර පළාත්වලත් නිරත දිග වෙරළබඩ ප්‍රදේශවලත් වැසි ඇති විය හැකි බව සඳහන්ය. අපරභාගයේදී හෝ රාත්‍රී කාලයේදී දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි අපේක්ෂා කරන බව ගයනා හෙන්දවිතාරණ මහත්මිය ප්‍රකාශ කළාය. අද(06) අලුයම වන විට අනුරාධපුර ප්‍රදේශයට වැඩිම වර්ෂාපතනයක් ලැබී තිබුණි.", "URL": "https://sinhala.adaderana.lk/news.php?nid=12628", "Category": null, "Parent URL": null}