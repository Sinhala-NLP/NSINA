{"Source": "Adaderana", "Timestamp": "March 18, 2016 11:15 pm", "Headline": "දීමනා වැඩිකිරීමේ අසාධාරණයක් නෑ", "News Content": "පාර්ලිමේන්තු මන්ත්‍රීවරුන්ගේ දීමනා ඉහළ නැංවීම අසාධාරණ නොවන බව හිටපු මන්ත්‍රී මර්වින් සිල්වා මහතා පවසයි.ඔහු පවසන්නේ පාර්ලිමේන්තු මන්ත්‍රීවරුන්ට ඔවුන් ඉටුකරන කාර්යයන්ට සාපේක්ෂව වැටුපක් නොලැබෙන බවයි.මන්ත්‍රී වැටුප යම් ප්‍රමාණයකින් ඉහළ නැංවීම කාලින අවශ්‍යතාවක් බව නාරාහේන්පිට ප්‍රදේශයේ පැවැති මාධ්‍ය හමුවකට එක්වෙමින් මර්වින් සිල්වා මහතා කියා සිටියේය.ඊයේ හයිඩ් පිටියේ පැවැති රැස්වීම ඉතා සාර්ථක රැස්වීමක් බවද තමන් බිය නොවී කෙළින් ඒ ගැන කියන බවද හෙතෙම පැවසීය.කෙ‍සේ වුවද වත්මන් අගමැති රනිල් වික්‍රමසිංහ මහතා මහ ප්‍රඥාවන්තයෙක් බවත්, ඔහු පගා ගසන්නේවත්, කොමිස්කාරයෙක්වත්, හොරකම් කරන්නෙක්වත් නොවන බවත්, ඔහුට රට හැදීමට කලක් දිය යුතු බවත්, ඒ මහතා වැඩිදුරටත් කීවේය.", "URL": "https://sinhala.adaderana.lk/news.php?nid=58361", "Category": null, "Parent URL": null}