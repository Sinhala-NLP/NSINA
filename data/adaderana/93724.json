{"Source": "Adaderana", "Timestamp": "August 3, 2018 09:25 am", "Headline": "හෙල්මට් එකක් ඉල්ල ගන්න ගිය අවුරුදු 11ක දැරියට අතවර කළ 52 මාමාට වැඩ වරදියි", "News Content": "වයස අවුරුදු 11 වන පාසල් සිසුවියකට ලිංගික අතවර කළ බව කියන 52 හැවිරිදි අයෙකුව අත්අඩංගුවට ගෙන ඇති බව ආරච්චිකට්ටුව පොලීසිය පවසයි. පොලීසිය විසින් අත්අඩංගුවට ගෙන ඇත්තේ ආරච්චිකට්ටුව - රාජකදළුව ප්‍රදේශයේ පදිංචි පෙදරේරුවෙකුවය. අතවරයට පත්ව ඇති දැරිවිය සැකකරුගේ නිවසට යාබද නිවසක පදිංචිව සිටින්නියකි. දැරිවියගේ පියා ඇයව ආරක්ෂිත හිස් වැසුමක් ඉල්ලා ගෙන ඒම සඳහා සැකකරුගේ නිවසට යවා ඇති අතර එම අවස්ථාවේදී සැකකරු දැරිවියට අතරවරය සිදු කර මේ බව කිසිවෙකු හා නොපවසන බව දන්වා ඇයට රුපියල් 100 ක මුදලක්ද දී පිටත් කර යවා ඇත. සති තුනකට පමණ පෙර තමන් මුහුණ දුන් සිද්ධිය දැරිවිය විසින් තම මව හා පවසා ඇති අතර ඒ අනුව දැරිවියගේ මව මේ බව ආරච්චිකට්ටුව පොලීසියට පැමිණිළි කරමින් සඳහන් කර ඇත. එම පැමිණිල්ලට අනුව සැකකරුව අත්අඩංගුවට ගැනීමට පොලිස් නිලධාරීන් කටයුතු කර ඇත. අතවරයට පත්ව ඇති දැරිවිය වෛද්‍ය පරීක්ෂණයක් සදහා හලාවත මහා රෝහලට ඇතුළත් කර ඇත. සැකකරු හලාවත මහේස්ත්‍රාත් අධිකරණයට ඉදිරිපත් කිරීමට නියමිතව ඇත. ආරච්චිකට්ටුව පොලීසිය වැඩිදුර විමර්ශණ කරගෙන යයි.", "URL": "https://sinhala.adaderana.lk/news.php?nid=93724", "Category": null, "Parent URL": null}