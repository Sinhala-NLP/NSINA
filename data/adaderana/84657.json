{"Source": "Adaderana", "Timestamp": "February 22, 2018 09:55 am", "Headline": "භාණ්ඩ ප්‍රවාහන ලොරි දෙකක් මුහුණට මුහුණ ගැටෙයි-2ක් රෝහලේ", "News Content": "නාවලපිටිය මහනුවර ප‍්‍රධාන මාර්ගයේ වරකාව ප‍්‍රදේශයේ සිදුවු රිය අනතුරකින් දෙදෙනෙකු තුවාල ලබා නාවලපිටිය මුලික රෝහල වෙත ඇතුළත් කර ඇති බව නාවලපිටිය පොලිසිය පවසයි. ඊයේ (21) පස්වරු 4.15 ට පමණ මෙම අනතුර සිදුවි ඇත්තේ නාවලපිටිය මහනුවර ප‍්‍රධාන මාර්ගයේ නාවලපිටිය වරකාව දෙවන රේල් ගේට්ටුව අසලය. ගම්පොළ දිශාවට ගාල් කර තිබු භාණ්ඩ ප‍්‍රවාහන ලොරි රථයකට කොළඹ සිට නාවලපිටිය දක්වා භාණ්ඩ ප‍්‍රවාහනය කරන තවත් ලොරි රථයක් මුහුණට මුහුණලා ගැටිමෙන් මෙම අනතුර සිදුවි ඇති බව පොලීසිය කියයි. අනතුරෙන් ගාල් කර තිබු ලොරි රථයේ සිටි රිය සහයකයන් දෙදෙනෙකු තුවාල ලබා ඇත. කොළඹ සිට නාවලපිටිය දක්වා ධාවනය වු ලොරි රථයේ වේගය පාලනය කර ගත නොහැකිව ප‍්‍රතිවිරුද්ධ දිශාවේ ගාල් කර තිබු ලොරි රථයේ ගැටි මෙම අනතුර සිදුවි ඇති බව අනතුර පිළිබද පරික්‍ෂණ පවත්වන නාවලපිටිය පොලිසිය පැවසීය. අනතුරෙන් ලොරි රථ දෙකට දැඩි අලාභ හානි සිදුවි තිබේ.", "URL": "https://sinhala.adaderana.lk/news.php?nid=84657", "Category": null, "Parent URL": null}