{"Source": "Adaderana", "Timestamp": "January 5, 2015 11:14 am", "Headline": "තැපැල් ඡන්දය දැම්මේ නැත්නම් මෙන්න තවත් අවස්ථාවක් ", "News Content": "ජනාධිපතිවරණයට අදාළ තැපැල් ඡන්ද සලකුණු කිරීමට මෙතෙක් අවස්ථාව නොලැබුණු තැපැල් ඡන්ද දායකයින් සඳහා තවත් අවස්ථාවක් ලබාදීමට මැතිවරණ මහලේකම් කාර්යාලය තීරණය කර තිබේ. ඒ අනුව හෙට(06 ) උදෑසන 8.30යේ සිට පස්වරු 02. 45 දක්වා කාලය තුළ දිස්ත්‍රික් මැතිවරණ කාර්යාල වෙත ගොස් තම තැපැල් ඡන්දය භාවිත කළ හැකි බව අතිරේක මැතිවරණ කොමසාරිස් යු.අමරදාස මහතා ප්‍රකාශ කළේය. පසුගිය 23, 24, 26, 30 සහ 03 යන දිනයන්හි තැපැල් ඡන්දය භාවිත කිරීමට අවස්ථාව ලබාදී තිබුණි. සාමාන්‍ය පෙළ පිළිතුරු පත්‍ර ඇගයීම් කටයුතු සිදුකරන ගුරුවරුන් පිරිසක් සහ අයහපත් කාලගුණය හේතුවෙන් පීඩාවට පත් වු පිරිසක් ඡන්දය භාවිත කිරීමට අවස්ථාව ඉල්ලා ඇති බැවින් එම තීරණය ගත් බව අතිරේක මැතිවරණ කොමසාරිස්වරයා සඳහන් කළේය.", "URL": "https://sinhala.adaderana.lk/news.php?nid=48469", "Category": null, "Parent URL": null}