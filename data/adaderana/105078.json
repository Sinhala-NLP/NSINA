{"Source": "Adaderana", "Timestamp": "February 26, 2019 04:31 pm", "Headline": "ටී-56 ගිනි අවියක් සමඟ හමුදා කෝප්‍රල්වරයෙක් අත්අඩංගුවට", "News Content": "ඇල්පිටිය දුෂණ මර්දන ඒකකයේ නිලධාරින් ටී-56 ස්වයන්ක්‍රිය ගිනි අවියක් සමඟ හමුදා කෝප්‍රල්වරයකු අත්අඩංගුවටගෙන තිබේ. අලුත්වල බටපොල මාර්ගයේ දී කහටපිටිය ප්‍රදේශයේදි අණ නොතකා ධාවනය කල යතුරු පැදියක් නවතා පරික්ෂා කිරීමේ දී පැදිකරු සතු ගමන් මල්ලක තිබි ටී-56 ගිනි අවියක් ,ටී56 ජිව උන්ඩ 28 , පතුරම් ගැබක්, මුහුණු ආවර‍ණ 2, හමුදා නිල ඇඳුමක කොටසක් හා වතුර බෝතලයක් සොයා ගැනිමට හැකි වී තිබේ. ඇල්පිටිය දුෂණ මර්දන ඒකකයේ නිලධාරින් කියා සිටියේ, සැකකරු කොහුවල යුද හමුදා කඳවුරේ කෝප්‍රල්වරයකු ලෙස සේවය කරන බවයි. ගාල්ල හියාරේ ඇටබගස්මුල්ල ප්‍රදේශයේ පදිංචි මෙම සැකකරු කිසියම් අපරාධයක් සිදු කිරිමට මෙම ගිනි අවිය බටපොල ප්‍රදේශයට රැගෙන ආවේ දැයි පොලීසිය සැක පලකරයි. පසුගිය 24 වන දා අත්අඩංගුවට ගත් සැකකරු බටපොල පොලීසියට භාර දි රඳවාගෙන ප්‍රශ්න කිරිමෙන් අනතුරුව අද(26) සවස බලපිටිය මහේස්ත්‍රාත් වෙත ඉදිරි පත්කර තිබේ.", "URL": "https://sinhala.adaderana.lk/news.php?nid=105078", "Category": null, "Parent URL": null}