{"Source": "Adaderana", "Timestamp": "August 29, 2013 05:00 pm", "Headline": "සංගක්කාර සන්රයිසස් හයිද්‍රාබාද් අතහරී", "News Content": "එළඹෙන චැම්පියන්ස් ලීග් 20/20 ක්‍රිකට් තරගාවලියේ දී කඳුරට මෙරුන්ස් කණ්ඩායම නියෝජනය කිරීමට කුමාර සංගක්කාර තීරණය කර තිබේ. එම තරගාවලියේදී ඉන්දියාවේ සන්රයිසස් හයිද්‍රාබාද් කණ්ඩායම සහ ජැමෙයිකා තලවාස් කණ්ඩායම නියෝජනය කිරීමට ද කුමාර සංගක්කාර සුදුසුකම් ලබා සිටියේය. කෙසේ වෙතත් ශ්‍රී ලංකා ක්‍රිකට් ආයතනය සමඟ පැවති සාකච්ඡාවකින් අනතුරුව කඳුරට කණ්ඩායමට ක්‍රීඩා කිරීමට තමන් තීරණය කළ බව කුමාර සංගක්කාර අද පැවති මාධ්‍ය හමුවකදී සඳහන් කළේය. සන්රයිසස් කණ්ඩායම නියෝජනය නොකිරීම තුළ සංගක්කාරට අහිමි වන මුදල අමෙරිකානු ඩොලර් එක් ලක්ෂ 40,000කි. චැම්පියන්ස් ලීග් 20/20 ක්‍රිකට් තරගාවලිය එළඹෙන සැප්තැම්බර් 17 වැනිදා සිට ඔක්තෝබර් 6 වැනිදා දක්වා ඉන්දියාවේ දී පැවැත්වෙයි.", "URL": "https://sinhala.adaderana.lk/news.php?nid=36995", "Category": null, "Parent URL": null}