{"Source": "Adaderana", "Timestamp": "February 9, 2019 08:02 am", "Headline": "ගිනි අවි 2ක් සමඟ පුද්ගලයින් තිදෙනෙකු අත්අඩංගුවට", "News Content": "මාතර නගරයේදී ගිනි අවි දෙකක් සමග පුද්ගලයින් තිදෙනෙකු අත්අඩංගුවට ගෙන තිබේ. මාතර කොට්ඨාස අපරාධ විමර්ශන අංශයේ නිළධාරින්ට ලද තොරතුරක් මත සිදු කළ වැටලිමකදී සැකකරුවන් අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. එහිදී මෙරට නිෂ්පාදන ගිනි අවි දෙකක් සහ ගිනි අවි කොටස් කිහිපයක් පොලිසිය භාරයට ගෙන ඇත. සැකකරුවන් බෙලිඅත්ත, පාලටුව, හම්බන්තොට යන ප්‍රදේශවල පදිංචිකරුවන් බව සදහන් වේ. ඔවුන් අද (09) මාතර මහේස්ත්‍රාත් අධිකරණයට ඉදිරිපත් කිරිමට නියමිතයි.", "URL": "https://sinhala.adaderana.lk/news.php?nid=103954", "Category": null, "Parent URL": null}