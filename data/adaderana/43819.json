{"Source": "Adaderana", "Timestamp": "June 8, 2014 12:28 pm", "Headline": " කොන්දොස්තර ඝාතනයේ ප්‍රධාන සැකකරු අල්ලයි ", "News Content": "පසුගිය දින තංගල්ල බස්නැවතුම්පොළ ඉදිරියේදී තා‍වකාලික රිය සහායකයෙකු ඝාතනය කිරීම සම්බන්ධයෙන් එහි ප්‍රධාන සැකකරු පොලීසිය විසින් අත්අඩංගුවට ගෙන තිබේ. පොලිස් මාධ්‍ය ප්‍රකාශක කාර්යාලය සඳහන් කළේ ඊයේ(07) රාත්‍රී තංගල්ල පොලීසිය විසින් මෙම සැකකරු අත්අඩංගුවට ගෙන ඇති බවයි. සැකකරු සතුව තිබී පිස්තෝලයක් සහ ඒ සඳහා යොදා ගන්නා උණ්ඩ 6ක් පොලීසිය විසින් සොයාගෙන තිබේ. මොහු ප්‍රදේශයේ ඝාතන රැසකට සම්බන්ධ පුද්ගලයෙකු බවද වාර්තා වෙයි. මීට පෙර ද අදාළ වෙඩි තැබීමේ සිද්ධිය සම්බන්ධයෙන් පුද්ගලයින් තිදෙනෙකු අත්අඩංගුවට ගෙන රක්ෂිත බන්ධනාගාර ගත කර තිබේ. පසුගිය බදාදා දින තංගල්ල බස් නැවතුම්පොළේ තාවකාලික රිය සහායකයෙකු යතුරු පැදියකින් පැමිණි පුද්ගලයින් දෙදෙනෙකු විසින් වෙඩිතබා ඝාතනය කර තිබුණි.", "URL": "https://sinhala.adaderana.lk/news.php?nid=43819", "Category": null, "Parent URL": null}