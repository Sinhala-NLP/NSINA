{"Source": "Adaderana", "Timestamp": "March 6, 2013 12:40 pm", "Headline": "අතුරුදන් වූවන් වෙනුවෙන් ජනපතිට සංදේශයක්", "News Content": "අතුරුදන් වූවන් පිළිබඳ තොරතුරු සොයා බැලීමේ සංවිධානය විසින් ජනාධිපතිවරයා වෙත සංදේශයක් භාරදීමට තීරණය කොට තිබේ. වව්නියාව දිසාපතිවරයා හරහා එම ලිපිය භාරදීමට නියමිත බව එම සංවිධානය සඳහන් කළේය. කෙසේ වෙතත් මෙම සංවිධානය අද (06) දිනයේ දී කොළඹට පැමිණ විහාරමහාදේවි උද්‍යානයේ දී උද්ඝෝෂණයක් පැවැත්වීමට ද කටයුතු සංවිධානය කොට තිබිණි. එහෙත් මේ වනවිට එම උද්ඝෝෂණය අවලංගු කොට ඇති බව වාර්තා වේ. ඊයේ දහවල් මෙම පිරිස් වව්නියාවට පැමිණ ඇති අතර ඔවුන් මේ වනවිටත් වව්නියාව නගර සභා ක්‍රීඩාංගනයේ රැඳී සිටින බව අද දෙරණ වාර්තාකරු සඳහන් කළේය. මොවුන්ගේ ආරක්ෂාව සදහා පොලීසිය සහ යුද හමුදාව යොදවා ඇති බව ද වාර්තා වේ.", "URL": "https://sinhala.adaderana.lk/news.php?nid=32160", "Category": null, "Parent URL": null}