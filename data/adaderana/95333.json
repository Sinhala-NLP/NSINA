{"Source": "Adaderana", "Timestamp": "September 1, 2018 06:32 am", "Headline": "පුත්තලමේ කොවිලක් හොරු බිඳලා ", "News Content": "පුත්තලම - මාරි අම්මාන් කොවිලට ඇතුළු වී ඇති අයෙකු එහි තිබූ මුදල් සහ ධාවන යන්ත්‍රයක් සොරකම් කිරීමේ සිද්ධියක් සම්බන්ධයෙන් විමර්ශණ කටයුතු සිදු කරන බව පුත්තලම පොලීසිය කියයි. ඊයේ (31) වැනිදා දහවල් කාලයේ මෙම සොරකම සිදුවී ඇත. දේවාලයේ කිසිවෙකු නොමැති අවස්ථාවක එහි ඇතුළු වී ඇති අයෙක් දේවාලය තුළ තිබූ ධාවන යන්ත්‍රයක් සහ පින්කැටයක් කඩා රුපියල් 4500 ක මුදලක් සොරකම් කර ඇති බව සිදුකරන ලද විමර්ශණ වලදී අනාවරණය වී ඇති බව පොලීසිය පවසයි. සොරකම් කර ඇති දේපල සහ මුදල් වල වටිනාකම රුපියල් 15,000 කි. සැකකරුවන් කව්රුන්ද යන්න මෙතෙක් අනාවරණය වී නොමැති අතර පුත්තලම පොලීසිය වැඩිදුර විමර්ශණ කටයුතු සිදු කරයි.", "URL": "https://sinhala.adaderana.lk/news.php?nid=95333", "Category": null, "Parent URL": null}