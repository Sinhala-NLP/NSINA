{"Source": "Adaderana", "Timestamp": "January 29, 2011 08:44 am", "Headline": "ජනපතිට එරෙහි නඩුව -මාධ්‍ය අවධානය දිනාගැනීමේ උපායක්", "News Content": "ශ්‍රී ලංකා ජනාධිපති මහින්ද රාජපක්ෂ මහතාට එරෙහිව අමෙරිකානු ද්‍රවිඩ ක්‍රියාකාරිකයින් පිරිසක් විසින් ඇති ගොනුකර ඇති නඩුව මාධ්‍ය අවධානය දිනාගැනීම සඳහා සිදුකරන ලද්දක් පමණක් බව ජනාධිපති මාධ්‍ය අධ්‍යක්ෂ ජෙනරාල් බන්දුල ජයසේකර මහතා පවසයි. එල්. ටී. ටී. ඊ ත්‍රස්තවාදීන් විසින් අනුබල දෙන කුලී හේවායින් පිරිසක් විසින් මෙම ක්‍රියා මාර්ගය ගෙන ඇති බව ද අද දෙරණ වෙත අදහස් දක්වමින් ජයසේකර මහතා අවධාරණව කර සිටියේය. අත්තනෝමතික ලෙස ද්‍රවිඩ ජනයා ඝාතනය කළේ යයි චෝදනා කරමින් ශ්‍රී ලංකා ජනාධිපතිවරයාට එරෙහිව මිලියන 30 ක වන්දියක් ඉල්ලා අමෙරිකානු ද්‍රවිඩ ක්‍රියාකාරිකයින් පිරිසක් විසින් නඩුවක් පවරා තිබේ. ජනාධිපති මහින්ද රාජපක්ෂ මහතා පුද්ගලික සංචාරයක් සඳහා හදිසියේ ඇමරිකාවට පැමිණීමත් සමග ‍ද්‍රවිඩ ඩයස්පෝරාවේ ක්‍රියාකාරීන් විසින් මෙම නඩුව පවරා ඇතැයි සඳහන් වේ.", "URL": "https://sinhala.adaderana.lk/news.php?nid=13823", "Category": null, "Parent URL": null}