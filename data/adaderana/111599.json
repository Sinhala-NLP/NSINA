{"Source": "Adaderana", "Timestamp": "June 9, 2019 06:56 am", "Headline": "අගමැතිගෙන් ආගමික සංහිඳියා මණ්ඩලයක්", "News Content": "ආගමික සංහිඳියා මණ්ඩලයක් පත් කිරීමට සැළසුම් කර ඇති බව අග්‍රාමාත්‍ය රනිල් වික්‍රමසිංහ මහතා පවසයි. අග්‍රාමාත්‍යවරයා පෙන්වා දෙන්නේ බුද්ධාගමට ප්‍රමුථස්ථානය දිය යුතු බව සියලු ආගම් පිළිගෙන ඇති බවයි. ගාල්ල දිස්ත්‍රික්කයේ සමෘද්ධි ලාභින් 5000කට හිමිකම් පත් ලබා දීම වෙනුවෙන් ඊයේ (06) බද්දේගම පැවති උත්සවයකදී අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කළේය. දේශපාලඥයින් පිළිබඳ ජනතාව තුළ පවතින කළකිරීම සහ අවිශ්වාසය දුරු කිරීම සඳහා විසඳුම් ඉදිරිපත් කිරීමට ජනාධිපතිවරයා ඇතුළු ආණ්ඩුවට යුතුකමක් පවතින බව අග්‍රාමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=111599", "Category": null, "Parent URL": null}