{"Source": "Adaderana", "Timestamp": "December 24, 2016 08:43 am", "Headline": "  මැතිවරණයට ශ්‍රීලනිප වෙනම තරග කරනවා", "News Content": "ඉදිරි පළාත් පාලන මැතිවරණය සඳහා ජනාධිපතිවරයා ප්‍රකාශ කර ඇති පරිදි ශ්‍රී ලංකා නිදහස් පක්ෂය ලෙස වෙනම තරග කරන බව ශ්‍රී ලංකා නිදහස් පක්ෂයේ කැලණිය ආසන සංවිධායක තිලක් වරාගොඩ මහතා පවසයි.ඔහු පවසන්නේ ජනාධිපති මෛත්‍රීපාල සිරිසේන මහතාගේ නායකත්වය යටතේ පළාත් පාලන මැතිවරණය ජයග්‍රහණය කරා මෙහෙයවන බවයි.2017 වසරේ මැයි මාසයට ප්‍රථම පළාත් පාලන මැතිවරණය පැවැත්වෙනු ඇති බව ද තිලක් වරාගොඩ මහතා සඳහන් කළේය.කෙසේවෙතත් වෙනත් පක්ෂ සෑදීම මගින් මෙරට ආණ්ඩු බලය ලබාගත නොහැකි වනු ඇති බව තිලක් වරාගොඩ මහතා වැඩිදුරටත් පැවසුවේය.ශ්‍රී ලංකා නිදහස් පක්ෂය බිඳ දමා ආණ්ඩු බලය ලබාගැනීමට ඉතිහාසයේදී පවා නොහැකි වූ බව ඔහු අවධාරණය කළේය.", "URL": "https://sinhala.adaderana.lk/news.php?nid=67300", "Category": null, "Parent URL": null}