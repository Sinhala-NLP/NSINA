{"Source": "Adaderana", "Timestamp": "March 9, 2013 03:48 pm", "Headline": "මාලිංගට අවවාද දෙන්න කමිටුවක් ", "News Content": "ශ්‍රී ලංකා ක්‍රිකට් කණ්ඩායමේ වේග පන්දු යවන ක්‍රීඩක ලසිත් මාලිංග මාධ්‍ය හමුවේ පසුගියදා හැසිරුණු ආකාරය ගැන හා මින් ඉදිරියට එවැන්නක් නොවන පරිදි කටයුතු කරන ලෙසට ඔහුට අවවාද කිරීම සඳහා කමිටුවක් පත්කර තිබේ. ඊට ශ්‍රී ලංකා ක්‍රිකට් ආයතනයේ විධායක නිලධාරී අජිත් ජයසේකර, විශ්‍රාමික හිටපු නියෝජ්‍ය පොලිස්පතිවරයෙකු වන කැමිලස් අබේගුණවර්ධන හා නීතිඥ හරිගුප්තා රෝහණධීර යන අය ඇතුළත්ය. ශ්‍රී ලංකා ක්‍රිකට් ආයතනයේ නව කොන්ත්‍රාත්තුවට අත්සන් තැබීම පිළිබඳ ක්‍රිකට් ක්‍රීඩකයින්ගේ අදහස් දැන ගැනීමට ගිය මාධ්‍යවේදීන්ට මාලිංග විසින් කර ඇති ප්‍රකාශයක් පසුගිය දිනවල මාධ්‍යවල දැඩි ලෙස කතා බහට ලක්විය. ඒ අනුව ඒ පිළිබඳ පරීක්ෂණයක් පවත්වන ලෙසට ශ්‍රී ලංකා ක්‍රිකට් ආයතනයේ විධායක නිලධාරීවරයා විසින් එම ආයතනයේ නිලධාරීන්ට උපදෙස් ද ලබා දී තිබිණ.", "URL": "https://sinhala.adaderana.lk/news.php?nid=32257", "Category": null, "Parent URL": null}