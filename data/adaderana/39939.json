{"Source": "Adaderana", "Timestamp": "December 29, 2013 04:18 pm", "Headline": "රත්‍රං ඉන්දියාවට ගෙන යන්න බැරිවෙයි", "News Content": "නීති විරෝධි ලෙස රත්‍රං තොගයක් ඉන්දියාවට ගෙන යෑමට උත්සහ කළ පුද්ගලයෙකු කටුනායක ජාත්‍යන්තර ගුවන් තොටුපළේදී අත්අඩංගුවට ගෙන තිබේ. ඉන්දියාවේ චේන්නායි නුවර බලා යාමට පැමිණි පුද්ගලයෙකු මෙලෙස අත්අඩංගුවට ගත් බව ගුවන් තොටුපළ රේගුව සඳහන් කළේය. අත්අඩංගුවටගත් සැකකරුගේ ගමන් මල්ලේ ඉතා සූක්ෂම ලෙස සඟවා තිබු රත්‍රං කැබලි 5ක් සොයාගෙන ඇත. එහි බර ග්‍රෑම් 390 ක් වන අතර වටිනාකම ලක්ෂ 20 ක් පමණ වන බව ගුවන් තොටුපළ රේගුව සඳහන් කළේය. ගුවන් තොටුපළ රේගුව අත්අඩංගුවටගත් සැකකරු සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=39939", "Category": null, "Parent URL": null}