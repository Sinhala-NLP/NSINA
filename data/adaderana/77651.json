{"Source": "Adaderana", "Timestamp": "September 17, 2017 01:12 pm", "Headline": " උතුරු මැද පළාතේ ආසන සංවිධායකධූර කිහිපයක වෙනසක්", "News Content": "උතුරු මැද පළාත් ශ්‍රී ලංකා නිදහස් පක්ෂ ආසන සංවිධායකධූර කිහිපයක වෙනසක් සිදුකර තිබේ.ඒ අනුව අනුරාධපුර දිස්ත්‍රික්කයේ -හොරොව්පතාන ආසනයේ ශ්‍රී ලංකා නිදහස් පක්ෂ සම සංවිධායක ලෙස කටයුතු කළ හේරත් බණ්ඩා මහතා එහි ප්‍රධාන සංවිධායකධූරයට පත් කර ඇති බව ජනාධිපති මාධ්‍ය අංශය සඳහන් කළේය.කැකිරාව ආසනයේ නිදහස් පක්ෂ සම සංවිධායක ලෙස කටයුතු කළ රෝහණ ජයකොඩි මහතා ද එම ආසනයේ ප්‍රධාන සංවිධායකවරයා ලෙස පත් කර ඇති බව සඳහන්ය.පොලොන්නරුව දිස්ත්‍රික්කයේ- මින්නේරිය ආසනයේ - හිඟුරක්ගොඩ බල ප්‍රදේශයේ ශ්‍රී ලංකා නිදහස් පක්ෂ සංවිධායක ලෙස චමින්ද ප්‍රදීප් රත්නායක මහතා පත් කර තිබේ.නව පත්වීම් ලැබූ සංවිධායකවරුන් ඊයේ ජනාධිපති නිල නිවසේදී ජනාධිපති මෛත්‍රීපාල සිරිසේන මහතා වෙතින් පත්වීම් ලිපි ලබාගත් බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=77651", "Category": null, "Parent URL": null}