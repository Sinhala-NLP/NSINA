{"Source": "Adaderana", "Timestamp": "March 23, 2016 04:30 pm", "Headline": "විරුසර කාඩ්පතේ තවත් අදියරක්", "News Content": "විරුසර වරප්‍රසාද කාඩ්පත ප්‍රදානය කිරීමේ තවත් අදියරක් අද(23) අඹේපුස්ස යුධ හමුදා කඳවුරේ දී ක්‍රියාත්මක වුණි.ඒ ආරක්ෂක රාජ්‍ය අමාත්‍ය රුවන් විජේවර්ධන මහතාගේ ප්‍රධානත්වයෙනි.යුද්ධයේ දී මියගිය සහ ආබාධිත වු ත්‍රිවිධ හමුදාවල පොලිස් හා සිවිල් ආරක්ෂක බලකා රණවිරුවන් සහ ඔවුන්ගේ ඥාතීන් වෙනුවෙන් මෙම කාඩ්පත හඳුන්වාදෙනු ලැබීය. මේ වන විට මෙම කාඩ්පත ලබාදීමේ කටයුතු සාර්ථකව සිදුකරමින් පවතින බව ආරක්ෂක අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=58565", "Category": null, "Parent URL": null}