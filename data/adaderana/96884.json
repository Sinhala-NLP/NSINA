{"Source": "Adaderana", "Timestamp": "September 29, 2018 08:04 am", "Headline": "ආසියානු කුසලානය ඉන්දියාවට", "News Content": "‍ආසියානු කුසලාන ක්‍රිකට් තරගාවලියේ අවසන් මහා තරඟයෙන් බංගලාදේශය පරදා කඩුලු 03ක තියුණු ජයක් හිමිකරගැනීමට ඉන්දීය කණ්ඩායම සමත්ව තිබේ. තරඟයේ කාසියේ වාසිය දිනූ ඉන්දීය කණ්ඩායම ප්‍රථමයෙන් පන්දුවට පහරදීමේ වාරය බංගලාදේශ කණ්ඩායමට ලබාදුන්නේය. ඔවුන් පන්දු වාර 48යි පන්දු 03කදී සියලු දෙනා දැවී ලකුණු 222ක් රැස් කළේය. විශ්ෂ්ඨ පිතිහරඹයක නිරත වූ ලිටන්ඩාස් පන්දු 117ක් තුළ ලකුණු 121ක් රැස් කළේය. සෞම්යි සකාර් ලකුණූ 33 ක් හා පන්දු යැවීමේදී ඉන්දීය පිළ වෙනුවෙන් කුල්දීප් යාදව් කඩුලු 03ක් දවාගත්තේය. පිළිතුරු ඉනිම සඳහා පන්දුවට පහරදුන් ඉන්දීය කණ්ඩායම පන්දු වාර 50 අවසානයේදී කඩුලු 07ක් දැවී ලකුණු 223ක් ලබාගනිමින් තරඟයේ ජය වාර්තා කළේය. රෝහිත් ෂර්මා ලකුණු 48 ක් හා දිනේෂ් කාර්තික් ලකුණු 37 ක් ලබාගැනීමට සමත් විය.", "URL": "https://sinhala.adaderana.lk/news.php?nid=96884", "Category": null, "Parent URL": null}