{"Source": "Adaderana", "Timestamp": "December 29, 2018 03:57 pm", "Headline": "චන්ද්‍රිකා බණ්ඩාරනායක පවුලට අපකීර්තියක්-SM කියයි", "News Content": "හිටපු ජනාධිපතිනි චන්ද්‍රිකා බණ්ඩාරනායක මහත්මිය වත්මන් දේශපාලන කරුණු සම්බන්ධයෙන් මැදිහත් නොවී සිටීම වඩා සුදුසු බව එක්සත් ජනතා නිදහස් සන්ධාන පාර්ලිමේන්තු මන්ත්‍රි එස්.එම්. චන්ද්‍රසේන මහතා පවසයි. ඊයේ(28) අනුරාධපුර ප්‍රදේශයේ පැවති වැඩසටහනකින් අනතුරව මාධ්‍යවේදීන් අමතමින් මන්ත්‍රීවරයා මේ අදහස් ප්‍රකාශ කළේය. හිටපු ජනාධිපතිනි චන්ද්‍රිකා බණ්ඩාරනායක මහත්මියට පසුගිය කාලයේ පුදුම ගෞරවයක් තිබු බවත් පාර්ලිමේන්තු මන්ත්‍රි එස්.එම්. චන්ද්‍රසේන මහතා පැවසීය. මේ අතර චන්ද්‍රිකා බණ්ඩාරනායක මහත්මිය පසුගිය කාලය හැසිරුණ ආකාරය බණ්ඩාරනායක පවුලට අපකීර්තියක් බව ඒ මහතා පෙන්වා දුන්නේය. චන්ද්‍රිකා බණ්ඩාරනායක මහත්මිය ක්‍රමයෙන් දියුණු වෙමින් තිබු රට කුමන්ත්‍රනය කර විනාශ කළ බව පාර්ලිමේන්තු මන්ත්‍රි එස්.එම්. චන්ද්‍රසේන මහතා වැඩි දුරටත් පැවසීය.", "URL": "https://sinhala.adaderana.lk/news.php?nid=101489", "Category": null, "Parent URL": null}