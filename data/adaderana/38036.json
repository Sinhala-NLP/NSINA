{"Source": "Adaderana", "Timestamp": "October 10, 2013 10:22 am", "Headline": "ලිබියානු අගමැති පැහැරගෙන ගිහින් ", "News Content": "ඉස්ලාම් අන්තවාදී කැරලිකරුවන් විසින් ලිබියානු අගමැති අලි ෂිZඩාන් මහතා පැහැරගෙන ගොස් තිබේ. හෙළිදරව් කළ නොහැකි ස්ථානයක සිටි අගමැතිවරයා ආයුධ සන්නද්ධ පිරිසක් විසින් පැහැරගෙන ගිය බව අග්‍රාමාත්‍යවරයාගේ මාධ්‍ය ප්‍රකාශකවරිය CNN පුවත් සේවයට පවසා ඇත. එහෙත් ට්‍රිපොලි අගනගරයේ කොරින්තියන් හෝටලයේ සිටියදී ඔහු පැහැරගැනීමට ලක්වූ බව හෝටල් ලිපිකරුවෙකු මාධ්‍යයට පවසා ඇති බව විදෙස් මාධ්‍ය උපුටා දක්වයි.", "URL": "https://sinhala.adaderana.lk/news.php?nid=38036", "Category": null, "Parent URL": null}