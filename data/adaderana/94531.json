{"Source": "Adaderana", "Timestamp": "August 17, 2018 06:33 am", "Headline": "ප්‍රදේශ කිහිපයකට තවදුරටත් තද වැසි සහ සුළං", "News Content": "දිවයිනේ වැසි සහ සුළං තත්ත්වය තවදුරටත් අපේක්ෂා කරන බව කාලගුණ විද්‍යා දෙපාර්තමේන්තුව පවසයි. මධ්‍යම සහ සබරගමුව පළාත්වලත් කළුතර, ගාල්ල සහ මාතර දිස්ත්‍රික්කවලත් විටින් විට වැසි හෝ ගිගුරුම් සහිත වැසි ඇති විය හැකි බව එම දෙපාර්තමේනතුව නිවේදනය කරයි. ඇතැම් ස්ථානවලට මි.මී. 75 ක පමණ තරමක තද වැසිදඇති විය හැකි අතර වයඹ පළාතෙත් කොළඹ, ගම්පහ සහ හම්බන්තොට දිස්ත්‍රික්කවලත් වැසි වාර කිහිපයක් ඇති විය හැකි බව කාලගුණ විද්‍යා දෙපාර්තමේන්තුව පවසයි. දිවයින පුරා, විශේෂයෙන් මධ්‍යම, වයඹ, උතුරු-මැද,උතුරු, නැගෙනහිර සහ බස්නාහිර පළාත්වලත් සහ හම්බන්තොට දිස්ත්‍රික්කයේත් විටින් විට හමන පැ.කි.මී. 60 දක්වා තද සුළං ඇතිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් පැවසීය.", "URL": "https://sinhala.adaderana.lk/news.php?nid=94531", "Category": null, "Parent URL": null}