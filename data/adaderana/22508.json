{"Source": "Adaderana", "Timestamp": "March 1, 2012 04:08 pm", "Headline": " ගබ්සා නීති සංශෝධනයට ජනතා අදහස් විමසයි", "News Content": "මාර්තු මස 8 වැනි දිනට‍ යෙදෙන ජගත් කාන්තා දිනයට සමගාමීව කාන්තා හිංසනය වැළැක්වීම හා ගබ්සා නීති සංශෝධනය පිළිබඳ ජනතා අදහස් ලබාගැනීමේ විශේෂ වැඩපිළිවෙළක් ක්‍රියාත්මක කිරීමට ළමා සංවර්ධන හා කාන්තා කටයුතු අමාත්‍යාංශය පියවර ගෙන තිබේ. දිනෙන් දින වර්ධනය වන කාන්තා හිංසන, අපචාර, ඝාතන සහ කාන්තාවන්ට එරෙහි ‍කෲරත්වයන් වැළැක්වීම මෙහි අරමුණ බව එම අමාත්‍යාංශය පවසයි. ගබ්සා නීතිය සංශෝධනය කිරීම සඳහා කරුණු තුනක් යටතේ ජනතා අදහස් ලබාගැනීම ද සිදුකිරීමට නියමිතව තිබේ. මීට අමතරව ජාතික මට්ටමින් සුවිශේෂී සේවාවන් සිදු කළ කාන්තාවන්ට ගෞරව සම්මාන පිරිනැමීමට ද ළමා සංවර්ධන හා කාන්තා කටයුතු අමාත්‍යාංශය සැලසුම් කර ඇත.", "URL": "https://sinhala.adaderana.lk/news.php?nid=22508", "Category": null, "Parent URL": null}