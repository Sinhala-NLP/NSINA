{"Source": "Adaderana", "Timestamp": "October 14, 2012 04:08 pm", "Headline": "ප්‍රාදේශීය ලේකම්ගේ රියෙන් ගංජා ඇදලා", "News Content": "තණමල්විල ප්‍රාදේශීය ලේකම්වරයාට අයත් වාහනයකින් ගංජා ප්‍රවාහනය කළ ඔහුගේ රියදුරු අත්අඩංගුවට ගෙන තිබේ. හම්ඹෙගමුව පොලිස් නිලධාරින් පිරිසක් සිදුකළ වැටලීමකදී අද (14) දහවල් මොහු අත්අඩංගුවට ගත් බව පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අත්අඩංගුවට ගත් සැකකරු සතුව තිබී ගංජා පැකට් 20ක් සොයාගෙන ඇති අතර එහි බර කිලෝ ග්‍රෑම් 20ක් පමණ වන බව පොලීසිය පැවසුවේය. සැකකරු හෙට (15) දින අධිකරණයට ඉදිරිපත් කිරීමට නියමිත බව ප්‍රිශාන්ත ජයකොඩි මහතා සඳහන් කළේය.", "URL": "https://sinhala.adaderana.lk/news.php?nid=28279", "Category": null, "Parent URL": null}