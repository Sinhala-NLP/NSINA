{"Source": "Adaderana", "Timestamp": "August 10, 2019 03:29 pm", "Headline": "සරණක් අවැසි පුංචි මල් කැකුළක්", "News Content": "දරුවකු කිරි සිනා අතරින් ලොව දිනන්නේ කවදාදැයි මවුපියන් දෑස් දල්වා බලාසිටින්නේ මහත් බලාපොරොත්තු සහිතවයි. එහෙත් සිය දරුවා මාරාන්තික රෝගයකින් පිඩා විඳින්නේනම් ඔවුන් එය කෙසේ දරාගන්නද? මේ එවැනි පීඩාවක් සිය කරමත දරාගෙන සිය දරුවා ජීවත් කරවන්නට වෙහෙසෙන මවක හා පියෙකුගේ ආයචනයකි. මේ මාස 11 වූ යුවනි මෙහාරා විජයවර්ධන දැරිය. ගාල්ල හිනිදුම නුගගල මාවතේ වෙසෙන ඇයට තවත් වැඩිමහල් සහෝදරයෙක් සිටියි. ඇය මේ වනවිට දරුනු අක්මා රෝගයකින් පෙලෙන බවට ඇය පරීක්ශා කළ රාගම ශික්ෂණ රෝහලේ හා බොරැල්ල රිජ්වේ ආර්යා ළමා රෝහලේ වෛද්‍ය වරුන් නිගමනය කර තිබේ. ඇය ජීවත් කරවීමට නම් ඉන්දියාවේ රෝහලකදී අක්මා බද්ධයක් හැකි ඉක්මනින් සිදුකල යුතු බව වෛද්‍ය නිරිදේශය වෙයි. ඊට වැයවිය හැකි මුදල රුපියල් ලක්ෂ 80කි. එහෙත් පොලිස් විශේෂ කාර්ය බළකායේ සේවයේ නියුතු ඇයගේ පියාගේ වේතනය පමනක් පවුලටම දිවිසරිය වී ඇති බැවින් එය ඉක්මනින් සපුරා ගැනීම මේ මවුපියන්ට සිහිනයකි. එහෙත් දරු සෙනෙහස ඉදිරියේ සියළු පීඩා දරා ගනිමින් මේ මවුපියන් තවදුරටත් අපේක්ෂා සහගතව බලා සිටියි. (දැරියගේ පියා:- ඉසුරු ලක්මාල් 0777101134)", "URL": "https://sinhala.adaderana.lk/news.php?nid=116236", "Category": null, "Parent URL": null}