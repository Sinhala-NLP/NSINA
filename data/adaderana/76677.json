{"Source": "Adaderana", "Timestamp": "August 25, 2017 10:57 am", "Headline": "ඇමරිකා‍වෙන්  තලෙයිබාන්වරුන්ට ඉල්ලීමක්", "News Content": "ආයුධ පසෙක තබා ඇෆ්ගනිස්ථානය සමඟ සාම ගිවිසුමකට එලඹෙන ලෙස ඇමරිකාව තලෙයිබාන් සංවිධානයෙන් ඉල්ලීමක් කර තිබේ. ඇෆ්ගනිස්ථානයේ ඇමරිකානු ප්‍රධාන හමුදා නිළධාරී ජෝන් නිකල්සන් හා ඇෆ්ගනිස්ථානයේ ඇමරිකානු තානාපති හියුගෝ ලොරන්ස් විසින් නිළ වශයෙන් මෙම ඉල්ලීම කර ඇති බව විදෙස් මාධ්‍ය පැවසුවේය. ආයුධ පසෙක තබා ඇෆ්ගනිස්ථාන රජය සමඟ සාම ගිවිසුමකට එළඹෙන ලෙසත් ඇෆ්ගනිස්ථාන සිවිල් වැසියන් ඝාතනය කිරීම නවතා දමන ලෙසත් මොවුන් තලෙයිබාන් සංවිධානයට දැනුම් දී තිබේ. මේ අතර තලෙයිබාන්වරුන් ජීවත් වන ප්‍රදේශවල කඳවුරු බැදීම් නවතා දමන ලෙස ද ජෝන් නිකල්සන් හා තානාපති හියුගෝ ලොරන්ස් විසින් පාකිස්ථානයෙන් ද ඉල්ලීමක් කර තිබේ.", "URL": "https://sinhala.adaderana.lk/news.php?nid=76677", "Category": null, "Parent URL": null}