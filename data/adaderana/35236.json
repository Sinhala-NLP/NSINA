{"Source": "Adaderana", "Timestamp": "June 25, 2013 01:01 pm", "Headline": "මහවැලි ගඟට පැන ගුරුවරිය දිවි තොරකරගනියි ", "News Content": "නාවලපිටිය - බව්වාගම පාලම අසලින් මහවැලි ගඟට පැන ගුරුවරියක සියදිවි හානිකරගෙන තිබේ. මෙසේ සියදිවි හානිකරගෙන ඇත්තේ නිශාන්ති වෑවලගෙදර නැමති නාවලපිටිය ප්‍රදේශයේ පාසලක ගුරිවරියකි. අවුරුදු 45 ක් පමණ වයස ඉඹුල්පිටිය, බව්වාගම, නාවලපිටිය ප‍්‍රදේශයේ පදිංචිකාරියක වන ඇය මෙලෙස සියදිවි හානිකරගෙන ඇති බවත්, මෘත ශරීරය දොරුවාදෙණිය ප‍්‍රදේශයේ මහවැලි ගංඉවුරේ තිබි සොයා ගත් බවත් පොලීසිය සඳහන් කරයි. මෙම කාන්තාව ගඟට පනින ලද ස්ථානයේ තිබි ජංගම දුරකථනයක් ,ජාතික හැදුනුම්පත,අත්බෑගය,කුඩය හා පාවහන් යුගලය සොයාගෙන ඇත. සියදිවි හානිකරගැනීමට හේතුව මෙතෙක් අනාවරණය වී නොමැති අතර නාවලපිටිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35236", "Category": null, "Parent URL": null}