{"Source": "Adaderana", "Timestamp": "March 13, 2013 11:47 am", "Headline": "පාසල් දරුවන්ට මදන මෝදක අලෙවි කළ අ‍යගේ වැඩ වරදියි", "News Content": "පාසල් දරුවන් ඉලක්ක කර ගනිමින් අබිං මිශ්‍ර මදන මෝදක අලෙවි කරමින් සිටි ව්‍යාපාරිකයෙකු සාලියවැව පොලීසිය විසින් අත්අඩංගුවට ගෙන තිබේ. සාලියවැව පොලිස් වසමේ කුඹුක්වැව කනිටු විදුහල ආසන්නයේ මෙම අලෙවිසැල පවත්වාගෙන ගොස් ඇත. සැකකරු සතුව තිබී මදන මෝදකය පැකට් 75 ක් ද පොලිස් භාරයට ගෙන ඇත. අත්අඩංගුවට ගෙන ඇති සැකකරු සහ මදන මෝදකය පැකට් තොගය පුත්තලම දිසා අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=32379", "Category": null, "Parent URL": null}