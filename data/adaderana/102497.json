{"Source": "Adaderana", "Timestamp": "January 17, 2019 09:56 am", "Headline": "විදේශිකයන් රැගත් වෑන් රථයක් අනතුරක-3ක් රෝහලට", "News Content": "පොළොන්නරුව-හබරණ මාර්ගයේ විදේශිකයන් දෙදෙනෙකු රැගත් වෑන් රථයක් පුද්ගලික බස් රථයක ගැටීමෙන් සිදුවු අනතුරන් අදාළ වෑන් රථයේ රියදුරා සහ වෑන් රථයේ ගමන් ගත් විදේශිකයින් දෙදෙනා තුවාල ලබා පොළොන්නරුව මහ රෝහලට අතුළත් කර තිබේ. ඊයේ(16) සවස 4.30 පමණ මෙම අනතුර සිදුව ඇති බව අද දෙරණ වාර්තාකරු පැවසීය. අනතුරට හේතුව වී ඇත්තේ වෑන් රථය පැදවු රියදුරුට නින්දයාම බව පොලිස් පරික්ෂනවලදී අනාවරණවී තිබේ. මෙම අනතුරින් තුවාල ලබා ඇත්තේ බහරෙන් ජාතික 58 හැවිරිදි පුද්ගලයෙක් හා 32 හැවිරිද රුමේනියානු ජාතික කාන්තාව හා වෑන් රථයේ රියදුරුය. අනතුරින් පසුව වෑන් රථයේ සිරවී සිටි පුද්ගයින් වෑන් රථයෙන් ඉවතට ගෙන රෝහල් ගත කිරීමට ප්‍රදේශවාසීන් විසින් දැඩි පරිශ්‍රමයක් දරා ඇති බව වාර්තා වෙයි. සිද්ධිය සම්බන්ධ වැඩිදුර පරීක්ෂණ මින්නේරිය පොලීසිය විසින් සිදු කරයි.", "URL": "https://sinhala.adaderana.lk/news.php?nid=102497", "Category": null, "Parent URL": null}