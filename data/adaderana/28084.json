{"Source": "Adaderana", "Timestamp": "October 7, 2012 10:19 am", "Headline": "බෝ නොවන රෝග පාලනයට “සුවදිවි සායන”", "News Content": "බෝ නොවන රෝග පාලනය කිරීම සඳහා විශේෂ වැඩපිළිවෙළක් ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. ඒ යටතේ සෑම සෞඛ්‍ය වෛද්‍ය නිලධාරී කොට්ඨාසයක්ම ඉලක්ක කර \"සුවදිවි සායන\" නමින් විශේෂ ඒකක පිහිටුවීමට නියමිතය. දිවයින පුරා සුවදිවි සායන 324 ක් ස්ථාපිත කිරිමට පියවර ගන්නා බව සෞඛ්‍ය අමාත්‍යාංශය සඳහන් කළේය. මෙම ඒකකවලට පුහුණු වෛද්‍යවරුන් ලබාදීමට සැලසුම් කර ඇති අතර අධි රුධිර පීඩනය, රුධිරයේ සීනි පරික්ෂා කිරීම, මුඛ පිළිකා පරික්ෂාව වැනි පරික්ෂණ කටයුතු සිදුකිරීමට ද පහසුකම් සපයා තිබේ. වර්තමානයේ ජනතාවගේ ජීවන රටාවන්වල පවතින ගැටලු හේතුවෙන් බෝ නොවන රෝග ව්‍යාප්තිය ඉහළ ගොස් ඇති අතර ඊට පිළියමක් ලෙස මෙම නව ඒකක මගින් ජනතාව දැනුවත් කිරීමට තීරණය කර ඇති බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=28084", "Category": null, "Parent URL": null}