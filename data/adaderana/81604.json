{"Source": "Adaderana", "Timestamp": "December 16, 2017 04:14 pm", "Headline": " දරුවන් ජීවත් කරවන්න කුස්සියේ කසිප්පු පෙරූ තිදරු මවට වැඩ වරදී", "News Content": "යාපනයේ - චාවාකච්චෙරි ප්‍රදේශයේ නිවසක මුළුතැන්ගෙය තුළ කසිප්පු පෙරමින් සිටි කාන්තාවක චාවාකච්චෙරි පොලීසිය මඟින් අත් අඩංගුවට ගෙන තිබේ. ලැබුණු තොරතුරක් මත පොලිස් කණ්ඩායමක් එම නිවස වෙත ගිය අවස්ථාවෙදීත් කාන්තාව මුළුතැන්ගෙයි කසිප්පු පෙරමින් සිට ඇත. අත් අඩංගුවට ගත් කාන්තාව තිදරු මවක් වන අතර ඇගේ ස්වාමියා යුද සමයේදී මිය යාම නිසා ජීවත් වීමට මගක් නොමැති නිසා කසිප්පු පෙරණ බව පොලීසියට පවසා ඇත. අත් අඩංගුවට ගත් සැකකාරිය අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=81604", "Category": null, "Parent URL": null}