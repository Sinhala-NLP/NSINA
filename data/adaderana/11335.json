{"Source": "Adaderana", "Timestamp": "October 7, 2010 10:30 am", "Headline": "නුවරඑළියේ නායයෑමේ අවදානමක් -විමසිල්ලෙන් සිටින්න", "News Content": "පැවති අධික වර්ෂාපතනයත් සමග නුවරඑළිය දිස්ත්‍රික්කයේ ප්‍රදේශ කිහිපයක නාය යෑම් අවදානම් තත්ත්වයක් උද්ගතව ඇතැයි ආපදා කළමනාකරණ මධ්‍යස්ථානය පවසයි. ඊයේ(06) රාත්‍රීයේදී ප්‍රදේශයට මිලිමීටර් 100ක පමණ වර්ෂාපතනයක් ලැබී ඇති බව එම මධ්‍යස්ථානයේ නුවරඑළිය දිස්ත්‍රික් සම්බන්ධීකාරක එරන්දන හේමවර්ධන මහතා සඳහන් කළේය. මේ හේතුවෙන් නාය යෑම් අවදානම් කලාප වල වෙසෙන ජනතාව විමසිලිමත්ව සිටිය යුතු බව ඔහු පෙන්වා දෙයි. මේ අතර දියගල නෝර්ටන් මාර්ගයේ ‍ගස් කඩා වැටීම් හේතුවෙන් රථවාහන ගමනාගමනයට බාධා එල්ල වී ඇති බව ද එරන්දන හේමවර්ධන මහතා පෙන්වා දුන්නේය. මීට අමතරව නුවරඑළිය, ගම්පොළ මාර්ගයේ ගැරඩිඇල්ල ප්‍රදේශයේ නාය යෑම් අවදානම් තත්ත්වය ද ඉහළ ගොස් ඇති බව ඔහු පැවසුවේය.", "URL": "https://sinhala.adaderana.lk/news.php?nid=11335", "Category": null, "Parent URL": null}