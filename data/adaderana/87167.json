{"Source": "Adaderana", "Timestamp": "April 9, 2018 11:17 am", "Headline": "බස් අනතුරකින්  පුද්ගලයින් 11ක් තුවාල ලබයි", "News Content": "ඇඹිලිපිටිය - කොළඹ ප්‍රධාන මාර්ගයේ පනාමුර, 08 කණුව ප්‍රදේශයේදී සිදු වූ බස් රථ අනතුරකින් පුද්ගලයින් 11 දෙනෙකු තුවාල ලබා තිබේ. අද(09) උදෑසන 08.30ට පමණ මෙම අනතුර සිදුව ඇති බව පොලීසිය සඳහන් කළේය. දෙණියාය - ඇඹීලිපිටිය අතර ධාවය වන බස් රථයක් සහ හෙලඋඩකන්ද - ඇඹිලිපිටිය අතර ධාවනය වන බස් රථයක් මෙලෙස අනතුරට ලක්ව ඇත. අනතුරෙන් තුවාල ලැබූවන් අතර කාන්තාවන් 10 දෙනෙකු සිටින බව පොලීසිය පවසයි. අනතුර සම්බන්ධයෙන් බස් රථ දෙකේ රියදුරන් අත්අඩංගුවට ගෙන ඇති අතර පනාමුර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87167", "Category": null, "Parent URL": null}