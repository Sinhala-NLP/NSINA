{"Source": "Adaderana", "Timestamp": "November 21, 2018 09:51 am", "Headline": "යහපත් දරුවෙකු වෙනුවෙන් සොඳුරු වෑයමක්", "News Content": "සමාජ කතිකාවත වැඩසටහන යටතේ සොඳුරු පවුලක් ගොඩනැගීමේ වැඩසටහනට සමගාමීව අනාගතය සඳහා යහපත් සෞඛ්‍ය සම්පන්න ගුණ ගරුක දරුවෙකු දායාද කිරීමේ අරමුණ ඇතිව ගැබිණි මව්වරුන් හා ඔවුන්ගේ සැමියන් දැනුවත් කිරීමේ වැඩසටහනක් වේර්වික් වතු යායේ පැවැත්විය. මෙම වැඩසටහන ඊයේ (20) වේර්වික් වතු යායේ පවුල් සෞඛ්‍ය සේවා නිලධාරී කාර්යාල පරිශ‍්‍රයේදී පැවැත් විණි. වැලිමඩ ප‍්‍රාදේශීය ලේකම් ඩබ්ලිව්.එම්. චමින්ද විරසිංහ මහාගේ උපදෙස් පරිදි වැලිමඩ ප‍්‍රාදේශිය ලේකම් කාර්යාලයේ සමාජ සේවා නිළධාරිනි ඊ.කේ.එම්.එස්. කුමාරි මහත්මිය විසින් මෙම වැඩසටහන සංවිධානය කර තිබූ අතර මේ සඳහා වේර්වික් වතු යායේ පදිංචි ගැබිණි මව්වරුන් හා ඔවුන්ගේ පවුල්වල අය සහභාගී කරවාගෙන තිබිණ. මෙහිදී ප‍්‍රධාන දේශණය හුලංකපොල්ල ගණපති විද්‍යාලයේ විදුහල්පති කේ. වේලායුදම් මහතා විසින් පවත්වන ලද අතර මෙම වැඩසටහනේදී යහපත් දරුවෙකු සමාජයට දායාද කිරීම සඳහා මවගේ මානසික තත්වය පැවතිය යුතු ආකාරයත් නිවස ආශ‍්‍රිතව පැවතිය යුතු යහපත් තත්වයන් පිළිබඳවත් දැනුවත් කිරීම සිදු කර ඇත. තවද පවුලේ සෞඛ්‍ය තත්ත්වය යහපත්ව පවත්වාගෙය යා යුතු අකාරය පිළිබඳවත් මත් ද්‍රව්‍ය භාවිතය නවතා දැමීම තුළින් ඇතිවන යහපත් තත්වයන් පිළිබදවත් දැනුවත් කිරීම් සිදු කර ඇති බවට වාර්තා වෙයි.", "URL": "https://sinhala.adaderana.lk/news.php?nid=99526", "Category": null, "Parent URL": null}