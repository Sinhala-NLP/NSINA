{"Source": "Adaderana", "Timestamp": "December 16, 2018 09:36 pm", "Headline": "නව අගමැති දිවුරුම් දීමත් සමඟ වූ වෙනස", "News Content": "අග්‍රාමාත්‍ය ධුරයේ රනිල් වික්‍රමසිංහ මහතා දිවුරුම් දීමෙන් පසු රත්නපුර මහජන පුස්තකාලයේ එල්ලා තිබූ මහින්ද රාජපක්ෂ මහතාගේ ඡායාරූපය ගලවා ඉවත් කර ඒ වෙනුවට නව අග්‍රාමාත්‍යවරයාගේ ඡායාරූපය එහි එල්ලන ආකාරය දක්නට ලැබුණි. එසේම මාතර කඹුරුපිටිය ආදපාන ප්‍රදේශයේ වැඩ නිම කර තිබූ පාලමක් රනිල් වික්‍රමසිංහ මහතා අගමැති ධුරයේ දිවුරුම්දීමත් සමඟ පැමිණි එක්සත් ජාතික පක්ෂ පළාත් සභා මන්ත්‍රීවරයෙකු විසින් අද(16) දින විවෘත කර තිබේ. අප වාර්තාකරු සඳහන් කළේ සන්ධාන පාර්ලිමේන්තු මන්ත්‍රී ලක්ෂ්මන් යාපා අබේවික්‍රම මහතාගේ මුදල් ප්‍රතිපාදන මත ඉදිකෙරුණු මෙම පාලම ලබන ජනවාරි 05 වනදා විවෘත කිරීමට නියමිතව තිබූ බවයි.", "URL": "https://sinhala.adaderana.lk/news.php?nid=100852", "Category": null, "Parent URL": null}