{"Source": "Adaderana", "Timestamp": "January 18, 2019 07:17 am", "Headline": "පරික්ෂණ දුම්රියක් විදේශිකයෙක් බිලිගනී", "News Content": "ගල්කිස්ස ප්‍රදේශයේදී දුම්රියක ගැටීමෙන් විදේශිකයෙකු මියගොස් තිබේ. ගල්කිස්ස, රන්වැලි හෝටලය අසල දුම්රිය මාර්ගය හරහා ගමන් කළ එම විදේශිකයා අළුත්ගම දෙස සිට කොළඹ බලා ධාවනය වූ පරික්ෂණ දුම්රියක ගැටී ඇති බව පොලීසිය පැවසීය. එහිදී බරපතළ තුවාල ලැබූ ඔහු කළුබෝවිල රෝහලට ඇතුළත් කිරීමේදී මියගොස් ඇති බව සඳහන්ය. මෙලෙස මිය ගොස් ඇත්තේ 67 හැවිරිදි ඉතාලි ජාතිකයෙක් බව පොලීසිය සඳහන් කළේය. මිය ගිය විදේශිකයාගේ මෘත ශරීරය කළුබෝවිල රෝහලේ තැම්පත් කර ඇති අතර සිද්ධිය සම්බන්ධයෙන් ගල්කිස්ස පොලීසි වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102564", "Category": null, "Parent URL": null}