{"Source": "Adaderana", "Timestamp": "January 30, 2016 01:08 pm", "Headline": "යෝෂිතගෙන් ප්‍රශ්න කරයි ", "News Content": "හිටපු ජනාධිපති මහින්ද රාජපක්ෂ මහතාගේ පුත් යෝෂිත රාජපක්ෂ මහතාගෙන් ප්‍රශ්න කිරීම සඳහා නාවික හමුදා මුලස්ථානයට කැඳවා තිබේ.පොලිස් මූල්‍ය අපරාධ විමර්ශන කොට්ඨාසය මගින් සිදු කෙරෙන විමර්ශනයකට අදාලව ප්‍රකාශයක් සටහන් කර ගැනිම සඳහා ඔහු එහි කැදවූ බව නාවික හමුදා මාධ්‍ය ප්‍රකාශක කපිතාන් අක්‍රම් අලවි මහතා සඳහන් කළේය.ඒ අනුව යෝෂිත රාජපක්ෂ මහතා පෙරවරු 09.30 ට පමණ ප්‍රකාශයක් ලබාදීම සඳහා නාවික හමුදා මූලස්ථානයට පැමිණ තිබේ.මේ වනවිටත් යෝෂිත රාජපක්ෂ මහතාගෙන් අදාළ ප්‍රකාශය සටහන් කරගනිමින් පවතින බව නාවික හමුදා මාධ්‍ය ප්‍රකාශකවරයා සඳහන් කළේය.", "URL": "https://sinhala.adaderana.lk/news.php?nid=56789", "Category": null, "Parent URL": null}