{"Source": "Adaderana", "Timestamp": "October 8, 2015 01:58 pm", "Headline": "ඩිව්ගේ පෙත්සම කුණු කූඩයට!", "News Content": "සන්ධාන ජාතික ලැයිස්තුවෙන් පරාජිතයින් පාර්ලිමේන්තුවට යැවීම සම්බන්ධයෙන් ශ්‍රී ලංකාවේ කොමියුනිස්ට් පක්ෂයේ මහලේකම් සහ හිටපු අමාත්‍ය ඩිව් ගුණසේකර මහතා ගොනු කළ පෙත්සම විභාගයට ගැනීම ශ්‍රේෂ්ඨාධිකරණය විසින් ප්‍රතික්ෂේප කර තිබේඅදාළ පෙත්සම පිළිබඳ තීන්දුව ප්‍රකාශයට පත් කරනු ලැබුවේ අගවිනිසුරු කේ.ශ්‍රී පවන් ප්‍රමුඛ ත්‍රිපුද්ගල කමිටුවක් විසිනි.කථානායකවරයා විසින් ජාතික ලැයිස්තුවෙන් තේරීපත්වූ මන්ත්‍රීවරුන්ට අනුමැතිය ලබාදී ඇති නිසා මේ හේතුවෙන් අධිකරණය ඉදිරියේ එය ප්‍රශ්න කිරීමට හැකියාවක් නැති බව ශ්‍රේෂ්ඨාධිකරණ විනිසුරු මඩුල්ල තීරණය කළ බව අප වාර්තාකරු කියා සිටියේය.ඩිව් ගුණසේකර මහතා විසින් ඉදිරිපත් කරනු ලැබූ එම පෙත්සම අගවිනිසුරුවරයා ප්‍රමුඛ ත්‍රිපුද්ගල විනිසුරු මඩුල්ලක් හමුවේ සලකා බලනවාද නැද්ද යන්න තීරණයක් ගත යුතු බව ශ්‍රේෂ්ඨාධිකරණය විසින් ඊයේ තීරණය කරන ලදී.මෙම පෙත්සම ඊයේ (07) බුවනෙක අළුවිහාරේ, උපාලි අබේරත්න සහ අනිල් ගුණරත්න යන ශ්‍රේෂ්ඨාධිකරණ විනිසුරු මඩුල්ල ඉදිරියේදී කැඳවිණි.", "URL": "https://sinhala.adaderana.lk/news.php?nid=54325", "Category": null, "Parent URL": null}