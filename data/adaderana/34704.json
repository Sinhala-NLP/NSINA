{"Source": "Adaderana", "Timestamp": "June 7, 2013 09:17 am", "Headline": " කැලණියේ සිසුන් දෙපිරිසක් ගැටී  6ක් රෝහලේ", "News Content": "කැලණිය සරසවියේ විද්‍යා පීඨයේ සිසුන් දෙපිරිසක් අතර ඇති වු ගැටුමකින් තුවාල ලැබු සිසුන් 6 දෙනෙකු කිරිබත්ගොඩ හා රාගම රෝහල්වලට ඇතුළත් කර තිබේ. ඊයේ රාත්‍රී 11.00ට පමණ මෙම ගැටුම හටගෙන ඇති බව පොලීසිය කියයි. කැලණිය සරසවියේ විද්‍යා පීඨයේ ඉගෙනුම ලබන නේවාසික සිසුන් පිරිසක් හා බාහිර සිසුන් පිරිසක් මෙලෙස ගැටී ඇති බව පොලීසිය පවසයි. තුවාල ලැබු සිසුන්ගෙන් දෙදෙනෙකු කිරිබත්ගොඩ රෝහලේත් ඉතිරි සිව්දෙනා රාගම රෝහලේත් ප්‍රතිකාර ලබන බව පොලීසිය කියයි. මේ අතර මෙම සිද්ධියත් සමග කැලණිය සරසවියේ විද්‍යාපීඨය තාවකාලිකව වසා දමා ඇත.", "URL": "https://sinhala.adaderana.lk/news.php?nid=34704", "Category": null, "Parent URL": null}