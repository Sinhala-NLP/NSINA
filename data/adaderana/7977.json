{"Source": "Adaderana", "Timestamp": "April 24, 2010 11:19 am", "Headline": "නාලනී සතුවූ දුරකථනයක් හමුවේ", "News Content": "ඉන්දීය හිටපු අග්‍රාමාත්‍ය රජිව් ගාන්ධි ඝාතනය සම්බන්ධ‍යෙන් සිරභාරයේ පසුවන නාලනී ශ්‍රීහරන් සතුව තිබී ජංගම දුරකථනයක් සොයාගෙන තිබේ. එල්.ටී.ටී.ඊ සාමාජිකාවක වන නාලනී ජාත්‍යන්තර එල්.ටී.ටී.ඊ ජාලය සමග සබඳතා පවත්වන්නට ඇති බවට ඉන්දීය පොලිසිය සැක පළකරයි. සොයාගන්නා ලද ජංගම දුරකතනය ඒ වෙනුවෙන් භාවිත කරන්නට ඇති බව ඉන්දීය පොලිසිය පවසයි. අදාළ ජංගම දුරකතනය සිර මැදිරියක සිටින ඇය වෙත ලැබුණේ කෙසේ ද යන්න පිළිබඳව මේ වන විටත් පරීක්ෂණ ආරම්භ කර ඇත.", "URL": "https://sinhala.adaderana.lk/news.php?nid=7977", "Category": null, "Parent URL": null}