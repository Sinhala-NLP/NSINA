{"Source": "Adaderana", "Timestamp": "September 9, 2013 06:27 pm", "Headline": "බලපත්‍ර නැතිව දැව ඇද්ද 5ක් දැලේ", "News Content": "කනගරායම්කුලම්, පුදුවිලායම්කුලම් රක්ෂිත ප්‍රදේශයේ බලපත්‍ර නොමැතිව දැව තොගයක් ප්‍රවාහනය කරමින් සිටි පුද්ගලයින් 5 දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. රුපියල් ලක්ෂ දෙකකට අධික දැව තොගයක් එහි තිබී සොයාගෙන ඇති බව සඳහන්ය. මාන්කුලම් විශේෂ කාර්ය බලකා කදවුරේ නිලධාරීන් කණ්ඩායමක් විසින් අදාළ දැව තොගය ද සිය භාරයට ගෙන ඇත. බුරුත දැව කඳන් 28 ක් සමඟ ඒවා ප්‍රවාහනය කිරීමට යොදාගත් ලොරි රථයක් ද සිය භාරයට ගත් බව විශේෂ කාර්ය බලකාය පැවසීය.", "URL": "https://sinhala.adaderana.lk/news.php?nid=37284", "Category": null, "Parent URL": null}