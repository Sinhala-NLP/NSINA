{"Source": "Adaderana", "Timestamp": "September 20, 2013 11:59 am", "Headline": "පොලිස් නිලධාරීන් 4ට ස්ථාන මාරුවීම් ", "News Content": "වහාම ක්‍රියාත්මක වන පරිදි පොලිස් ස්ථානාධිපතිවරුන් තිදෙනෙකුට සහ පොලිස් පරීක්ෂකවරයෙකුට ස්ථාන මාරුවීම් ලබාදී තිබේ. පොලිස්පතිවරයාගේ උපදෙස් මත මෙම ස්ථාන මාරුවීම් ලබාදී ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. ඒ අනුව තඹුත්තේගම පොලිස් ස්ථානාධිපතිවරයා පොලිස් ක්ෂේත්‍ර බලකා මූලස්ථානයේ පරිසර කොට්ඨාශයටත්, සෙවනගල ස්ථානාධිපතිවරයා තඹුත්තේගම ස්ථානාධිපතිවරයා ලෙසත්, දියතලාව ස්ථානාධිපතිවරයා කොස්ගම ස්ථානාධිපතිවරයා ලෙසත් මාරු කර යවා තිබේ. වැල්ලවත්ත පොලිස්ථානයේ පොලිස් පරීක්ෂකවරයෙකු ද දියතලාවේ ස්ථානාධිපතිවරයා ලෙස මාරුකර යවා ඇති බව පොලිස් මාධ්‍ය ප්‍රකාශක කාර්යාලය සඳහන් කරයි.", "URL": "https://sinhala.adaderana.lk/news.php?nid=37547", "Category": null, "Parent URL": null}