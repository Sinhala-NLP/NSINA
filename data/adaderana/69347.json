{"Source": "Adaderana", "Timestamp": "February 8, 2017 09:36 pm", "Headline": " කුඩු රොෂාන් ඝාතන සිද්ධිය-3ක් රිමාන්ඩ් ", "News Content": "වනාතමුල්ල ප්‍රදේශයේ මත්කුඩු ජාවාරම්කරුවෙකු ලෙස සැලකෙන චාමර සදරුවන් නොහොත් වනාතේ කුඩු රොෂාන් ඝාතන සිද්ධිය සම්බන්ධයෙන් පුද්ගලයින් තිදෙනෙකු අධිකරණයට භාර වී තිබේ.අද(08) පස්වරුවේ ඔවුන් අධිකරණයට භාර වී තිබුණි.ඒ අනුව ඔවුන් කොළඹ මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 22 දක්වා රක්ෂිත බන්ධනගාර ගත කිරීමට කොළඹ මහේස්ත්‍රාත්වරයා නියෝග කර තිබේ.පසුගිය (5)දා වනාතමුල්ල ප්‍රදේශයේ ක්‍රීඩාංගණයක් අසලදී මෙම ඝාතනය සිදු කර තිබුණි.තියුණු ආයුධවලින් පහරදී මෙම ඝාතනය සිදු කර ඇති බවට පොලීසිය සිදු කළ මූලික පරීක්ෂණවලින් අනාවරණය වූ අතර කවුරුන් විසින් මෙම ඝාතනය සිදු කර ඇත්ද යන්න මෙතෙක් තහවුරු වී නොතිබුණි.කෙසේවෙතත් අද දිනයේ මෙම ඝාතන සිද්ධියට සම්බන්ධ පුද්ගලයින් තිදෙනෙකු අධිකරණයට භාරවුණි.", "URL": "https://sinhala.adaderana.lk/news.php?nid=69347", "Category": null, "Parent URL": null}