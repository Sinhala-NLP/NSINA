{"Source": "Adaderana", "Timestamp": "August 14, 2018 07:07 am", "Headline": "පුත්තලම් වෙරළට ගොඩ ගැසු සායනික ද්‍රව්‍ය ඉන්දියාවෙන් ආ බව හෙළිවෙයි", "News Content": "පුත්තලම ප්‍රදේශයේ වෙරළ තීරයට ගොඩගසා ඇති සායනික අපද්‍රව්‍ය ඉවත් කිරීම සඳහා විධිමත් වැඩපිළිවෙලක් ක්‍රියාත්මක කරන බව සමුද්‍රීය වෙරළ ආරක්ෂණ අධිකාරිය පවසයි. එම අධිකාරියේ සාමාන්‍යාධිකාරි ටර්නි ප්‍රදීප් කුමාර මහතා සඳහන් කළේ පුත්තලම වෙරළ තීරයේ ප්‍රදේශ කිහිපයකට දින කිහිපයක සිට සායනික අපද්‍රව්‍ය ගොඩගසා ඇති බවයි. එම සායනික අපද්‍රව්‍ය ඉන්දියාවේ භාවිත කර ඉවතලන ලද සායනික අපද්‍රව්‍ය බවට හඳුනාගෙන ඇති බව වෙරළ ආරක්ෂණ අධිකාරිය පවසයි. මෙම අපද්‍රව්‍ය ඉවත් කිරීමට ජනතාව මැදිහත් නොවිය යුතු අතර ඒවා කඩිනමින් ඉවත් කිරීම අවශ්‍ය ක්‍රියාමාර්ග ගෙන ඇති බව ටර්නි ප්‍රදීප් කුමාර මහතා සඳහන් කළේය.", "URL": "https://sinhala.adaderana.lk/news.php?nid=94358", "Category": null, "Parent URL": null}