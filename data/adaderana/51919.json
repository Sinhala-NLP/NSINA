{"Source": "Adaderana", "Timestamp": "June 11, 2015 08:47 am", "Headline": "තරුණයෙකු පැහැරගෙන කප්පම් ගැනීමේ තැත වරදී", "News Content": "17 හැවිරිදි තරුණයෙකු පැහැරගෙන ගොස් කප්පම් මුදලක් ලබාගැනීමට තැත් කළ පුද්ගලයෙකු අත්අඩංගුවට ගෙන තිබේ.ඊයේ රාත්‍රී 10.30ට පමණ ගාල්ල වරාය පොලීසියට ලැබුණු තොරතුරකට අනුව පැහැරගැනීමට ලක්වූ තරුණයා සහ පැහැරගැනීම සිදුකළ සැකකරු ත්‍රීරෝද රථයකින් ගමන් ගන්නා අවස්ථාවේදී අත්අඩංගුවට ගත් බව පොලීසිය පැවසුවේය.සැකකරු පිළිබඳ වැඩිදුර විමර්ශන සඳහා අක්මීමන පොලීසියට ඉදිරිපත් කර ඇත.", "URL": "https://sinhala.adaderana.lk/news.php?nid=51919", "Category": null, "Parent URL": null}