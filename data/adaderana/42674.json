{"Source": "Adaderana", "Timestamp": "April 20, 2014 01:35 pm", "Headline": "තවත් පිරිසක් පොලිස් දැලේ ", "News Content": "බීමත් රියදුරන් අත්අඩංගුවට ගැනීම සඳහා පොලිස් මූලස්ථානය ආරම්භ කළ විශේෂ මෙහෙයුම යටතේ අද(20) උදෑසන හයෙන් අවසන් වු පැය 24ක කාලය තුළ පමණක් රියදුරන් 130 දෙනෙකු අත්අඩංගුවට ගෙන තිබේ. දිවයින පුරා සිදුකළ මෙම මෙහෙයුමේ දී යතුරු පැදිකරුවන් 67 දෙනෙකු, ත්‍රිරෝද රථ රියදුරන් 43 දෙනෙකු , බස් රථ රියදුරෙකු සහ වෙනත් වාහන රියදුරන් 19 දෙනෙකු මෙලෙස අත්අඩංගුවට ගත් බව පොලිස් මූලස්ථානය නිවේදනය කළේය. පසුගිය 10 වැනිදා සිට මේ දක්වා බීමත් රියදුරන් 1761 දෙනෙකු අත්අඩංගුවට ගෙන තිබේ. අත්අඩංගුවට ගත් බීමත් රියදුරන් අතරින් 967 දෙනෙකුම යතුරුපැදිකරුවන් වන බව පොලිස් මූලස්ථානය නිවේදනය කළේය.", "URL": "https://sinhala.adaderana.lk/news.php?nid=42674", "Category": null, "Parent URL": null}