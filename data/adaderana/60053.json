{"Source": "Adaderana", "Timestamp": "May 11, 2016 01:54 pm", "Headline": "පිල්ලෙයාන් තවදුරටත් රිමාන්ඩ්", "News Content": "නැගෙනහිර පළාත් හිටපු ප්‍රධාන අමාත්‍ය ශිවනේෂතුරෙයි චන්ද්‍රකාන්තන් හෙවත් පිල්ලෙයාන් තවදුරටත් රක්ෂිත බන්ධනාගාර ගත කර තිබේ. 2005 වසරේ මඩකලපුව ප්‍රදේශයේ දේවස්ථානයක නත්තල් දේව මෙහෙයට සහභාගී වෙමින් සිටියදී පාර්ලිමේන්තු මන්ත්‍රී ජෝෂප් පරරාජසිංහම් මහතා වෙඩි තබා ඝාතනය කිරීමේ සිද්ධිය සම්බන්ධයෙන් මොහු අත්අඩංගුවට ගනු ලැබීය.ඒ අනුව අවස්ථා කිහිපයකදී අධිකරණයට ඉදිරිපත් කළ පිල්ලෙයාන් රක්ෂිත බන්ධනාගාර ගත කිරීමට අධිකරණය නියෝග කළේය.ඒ අනුව අද(11) දිනයේදී ද අදාළ නඩුව විභාගයට ගත් අතර එහිදී සැකකරු ලබන 25 වන දින දක්වා රක්ෂිත බන්ධනාගාර ගත කරන ලෙස මඩකලපුව මහේස්ත්‍රාත් වැඩබලන දිසාවිනිසුරු ඒ.එම්.මොහයිදීන් මහතා නියෝග කර තිබේ.", "URL": "https://sinhala.adaderana.lk/news.php?nid=60053", "Category": null, "Parent URL": null}