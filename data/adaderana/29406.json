{"Source": "Adaderana", "Timestamp": "November 22, 2012 04:15 pm", "Headline": "දුම් වැටි සමාගම් උසාවි යාම ගැන කනගාටුයි", "News Content": "දුම්වැටි සමිබන්ධයෙන් අදාළ අණ පනත් වලට අනුකූලව කටයුතු කිරීමට සෑම පාර්ශවයක්ම බැදී සිටින බව පූජ්‍ය අතුරලියේ රතන හිමි පවසයි. රජයේ අණ පනත් වලට එරෙහිව දුම්වැටි සමාගම් අධිකරණය හමුවට යෑම කනගාටුවට කරුණක් බව උන්වහන්සේ සඳහන කරයි. අද (22) පෙරවරුවේ ශ්‍රේෂ්ඨාධිකරණය ඉදිරිපිට පැවති විරෝධතා ව්‍යාපාරයකට සහභාගී වෙමින් උන්වහන්සේ මේ බව කියා සිටියේය. අදාළ නීති රාමුවට අනුකූලව දුම්වැටි ඇසුරුම්වල සෞඛ්‍යයට අහිතකර බවට ප්‍රකාශ වන දැන්වීම් ඇතුළත් කළ යුතු බවට වන නීතී රෙගුලාසි වලට එරෙහිව දුම්කොළ සමාගම් අධිකරණය හමුවේ නඩුවක් ගොනුකර තිබේ. එහි වගඋත්තරකාර පාර්ශවය වන සෞඛ්‍ය අමාත්‍යංශයට සහය දක්වමින් ශ්‍රේෂ්ඨාධිකරණය හමුවේ පෙත්සමක් ගොනු කළ බව අතුරලියේ රතන හිමි වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=29406", "Category": null, "Parent URL": null}