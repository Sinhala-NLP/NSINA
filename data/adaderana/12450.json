{"Source": "Adaderana", "Timestamp": "November 28, 2010 11:54 am", "Headline": "වතු රෝහල් 12 ක් ආණ්ඩුවට පවරාගනියි", "News Content": "මේ වන විට වතු රෝහල් 12ක් රජයට පවරා ගෙන ඇති බව සෞඛ්‍යය අමාත්‍යංශය පවසයි. වතු රෝහල් 16ක් රජයට පවරා ගැනීමට නියමිතව තිබූ අතර එයින් 12ක් මෙසේ රජයට පවරා ගෙන ඇති බව සෞඛ්‍යය අමාත්‍යංශය පෙන්වාදෙයි. ඒ අනුව එම රෝහල් වල බාහිර රෝගී ප්‍රතිකාර අංශ අලුත්වැඩියා කොට වැඩිදියුණු කිරීම අවසන් කොට තිබේ. එම රෝහල්වල සායන ,වාට්ටු හා සනීපාරක්ෂක පහසුකම් ද නවීකරණය කර ඇති බව සෞඛ්‍යය අමාත්‍යංශය පවසයි. වෛද්‍යවරුන් 16 දෙනෙකු සහ ඖෂධ සංයෝජකයින් 12 දෙනෙකු එම රෝහල් සඳහා මේ වන විටත් බඳවා ගෙන තිබේ.", "URL": "https://sinhala.adaderana.lk/news.php?nid=12450", "Category": null, "Parent URL": null}