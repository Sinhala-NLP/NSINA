{"Source": "Adaderana", "Timestamp": "February 27, 2012 09:07 am", "Headline": "ගත වූ මාසයේ ඩෙංගු මරණ 27 ක්", "News Content": "මේ වසරේ ගත වූ මාසය තුළ ඩෙංගු රෝගයට ගොදුරු වීමෙන් පුද්ගල මරණ 27 ක් සිදුව තිබේ. මෙම කාලය තුළ ඩෙංගු රෝගයට ගොදුරු වී ඇති බවට සැකකෙරෙන රෝගීන් 6138 දෙනෙකු වාර්තා වී ඇති බව වසංගත රෝග විද්‍යා අංශය පවසයි. මෙම රෝගීන්ගෙන් 50% ක් පමණ බස්නාහිර පළාතෙන් වාර්තා වී තිබීම විශේෂත්වයකි. මදුරුවන් බෝවීමට ඇති ඉඩ ප්‍රස්ථාවන් හැකිතාක් දුරට විනාශ කර දමන ලෙසත් උණ රෝගය වැළඳී දින තුනක් ඉකුත් වූ පසු රෝගය පවතී නම් වෛද්‍ය ප්‍රතිකාර ලබා ගැනීම වැදගත් බවත් වසංගත රෝග විද්‍යා අංශය ජනතාවට දැනුම් දෙයි.", "URL": "https://sinhala.adaderana.lk/news.php?nid=22419", "Category": null, "Parent URL": null}