{"Source": "Adaderana", "Timestamp": "June 11, 2019 06:36 am", "Headline": "කටුපොත හදිසි ගින්නක්-‍වෙළඳසැල් 3කට ගින්න පැතිරෙයි", "News Content": "කටුපොත පොලිස් වසමේ කටුපොත නගරයේ පිහිටි වෙළඳසැලක හදිසි ගින්නක් හට ගෙන තිබේ. ඊයේ(10) රාත්‍රී 8.40ට පමණ මෙම ගින්න හට ගෙන ඇති බව පොලීසිය පවසයි. කෙසේ වෙතත් ගින්න හට ගෙන අසල වු තවත් වෙළඳසැල් 3 කට පැතිර ගොස් තිබේ. ‍කටුපොත පොලීසියට ලද තොරතුරක් මත වහාම ක්‍රියාත්මක වු පොලීසිය කුරුණෑගල ‍නගර සභා ගිනි නිවන ඒකකයේ නිලධාරීන් හා ප්‍රදේශවාසීන් සමඟ ගින්න මැඩ පවත්වා තිබේ. ‍ගින්න හේතුවෙන් ජීවිත හානි කිසිවක් නොමැති බව පොලීසිය පවසයි. ගින්න ඇති වීමට හේතුව මෙතෙක් අනාවරණය වී නොමැත. කටුපොත පොලීසිය වැඩි දුර පරීක්ෂණ පවත්වයි.", "URL": "https://sinhala.adaderana.lk/news.php?nid=111708", "Category": null, "Parent URL": null}