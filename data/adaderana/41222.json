{"Source": "Adaderana", "Timestamp": "February 19, 2014 10:21 am", "Headline": "දකු‍ණේ මහජන සෞඛ්‍ය පරීක්ෂකවරුන් සංකේත වැඩ වර්ජනයක", "News Content": "දකුණු පළාතේ මහජන සෞඛ්‍ය පරීක්ෂකවරුන් සංකේත වැඩ වර්ජනයක් ආරම්භ කර තිබේ. ශ්‍රි ලංකා මහජන සෞඛ්‍ය පරීක්ෂකවරුන්ගේ සංගමයේ උප සභාපති චමිල් සමන්ත මුතුකුඩ මහතා සඳහන් කළේ මහජන සෞඛ්‍ය පරීක්ෂකවරුන් සඳහා මාස 10 ක අධික කාලයක් ගමන් වියදම් දීමනා නොගෙවීමට එරෙහිව මෙම වර්ජනය ක්‍රියාත්මක කරන බවයි. අදාළ දීමනා ලබා දෙන ලෙස බලධාරීන්ට දැනුම් දුන්නද මේ වන තෙක් ඒ සම්බන්ධයෙන් කිසිදු ප්‍රතිචාරයක් ලැබී නොමැති බව චමිල් සමන්ත මුතුකුඩ මහතා ප්‍රකාශ කළේය. කෙසේ වෙතත් අද(19) දින ක්‍රියාත්මක කරන සංකේත වැඩ වර්ජනයෙන් පසුව හෝ බලධාරීන්ගෙන් තම ඉල්ලීම සඳහා විසදුමක් නොලැබුණහොත් අඛණ්ඩව වැඩවර්ජනයක නිරත වන බව ඒ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=41222", "Category": null, "Parent URL": null}