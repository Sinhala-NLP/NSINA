{"Source": "Adaderana", "Timestamp": "August 14, 2012 08:17 am", "Headline": "ගුද මාර්ගයෙන් බිස්කට් මතුවෙයි", "News Content": "රන් බිස්කට් 9 ක් ගුද මාර්ගයේ සඟවා ගෙන බැංග්ලෝර් වෙත ගෙන යාමට උත්සාහ කළ පුද්ගලයෙකු ගුවන්තොටුපල මත්ද්‍රව්‍ය ඒකකයේ නිලධාරින් විසින් අත්අඩංගුවට ගෙන තිබේ. ඊයේ (13) පස්වරුවේ ඉන්දියාවේ බැංග්ලෝර් දක්වා ගමන් කිරීමට කටුනායක ගුවන්තොටුපලට පැමිණි පුද්ගලයෙකු පරීක්ෂා කිරීමේ දී මෙම රන් බිස්කට් සොයාගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කරයි. සොයාගත් රන් බිස්කට්වල බර ග්‍රෑම් 1201 ක් බව පොලිසිය පවසයි. අත්අඩංගුවට ගත් සැකකරු පුත්තලම ප්‍රදේශයේ පදිංචිකරුවෙකු වන අතර පොලිස් මත්ද්‍රව්‍ය කාර්යාංශය මේ සම්බන්ධයෙන් වැඩිදුර පරික්ෂණ පවත්වයි.", "URL": "https://sinhala.adaderana.lk/news.php?nid=26567", "Category": null, "Parent URL": null}