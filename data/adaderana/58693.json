{"Source": "Adaderana", "Timestamp": "March 28, 2016 06:35 pm", "Headline": "පැය 3ක් විදුලිය කප්පාදු කරන්නේ නෑ", "News Content": "අද මධ්‍යම රාත්‍රීයේ සිට ලබන මාර්තු 31 දක්වා පැය 3ක කාලයක් විදුලිය කප්පාදු කරන බවට පැතිර ගිය පුවත දෝෂ සහිත බව විදුලිබල හා පුනර්ජනනීය බලශක්ති අමාත්‍ය රංජිත් සියඹලාපිටිය මහතා පවසයි.මීට පෙරාතුව එවැනි විදුලි කප්පාදුවක් පිළිබඳ සැලසුම් කර තිබුණද මේවන විට විදුලිබලාගාර ජල පෝෂක ප්‍රදේශවලට නිසි ලෙස වර්ෂාව ලැබෙන බැවින් පවත්නා විදුලිය කප්පාදුකිරීමකින් තොරව ලබාදිය හැකි බව අමාත්‍යවරයා සඳහන් කළේය.මේ අනුව විදුලිය කප්පාදු කිරීමක් කිසිසේත්ම සිදුනොවන බව ඔහු අවධාරණය කළේය.", "URL": "https://sinhala.adaderana.lk/news.php?nid=58693", "Category": null, "Parent URL": null}