{"Source": "Adaderana", "Timestamp": "September 16, 2015 12:28 pm", "Headline": "අගමැති ඉන්දීය ජනපති හමුවෙයි", "News Content": "අග්‍රාමාත්‍ය රනිල් වික්‍රමසිංහ මහතා ඉන්දීය ජනාධිපති ප්‍රනාබ් මුකර්ජි මහතා මුණගැසී තිබේ.රාෂ්ට්‍රපතිභවන්හිදී මෙම සාකච්ඡාව පැවති ඉන්දීය මාධ්‍ය වාර්තා කළේය.මේ අතර අග්‍රාමාත්‍ය රනිල් වික්‍රමසිංහ මහතා ඊයේ පස්වරුවේ එරට කොංග්‍රස් පක්ෂ නායිකා සෝනියා ගාන්ධි මහත්මිය මුණගැසී සාකච්ඡා කර ඇත.මීට අමතරව ඉන්දීය විදුලිබල හා බලශක්ති අමාත්‍ය පියුෂ් ගෝයාල්, ප්‍රවාහන අමාත්‍ය නිතින් ජයරාම්, ඛනිජ තෙල් අමාත්‍යවරයා සහ එරට දුම්රිය අමාත්‍යවරයා ද මුණගැසී සාකච්ඡා කළ බව ඉන්දීය මාධ්‍ය වාර්තා කළේය. අග්‍රාමාත්‍ය රනිල් වික්‍රමසිංහ මහතා තෙදින ඉන්දීය නිල සංචාරය නිමකරමින් අද පස්වරුවේ යළි දිවයිනට පැමිණීමට නියමිතය.මේ අතර ශ්‍රී ලංකාව සම්බන්ධයෙන් දේශීය පරීක්ෂණයකට අමෙරිකාව සහය පළ කිරීම නිසා එවැනි පරීක්ෂණයකින් දෙමළ ජනතාවට සාධාරණයක් නොවන බව කියමින් චෙන්නායි හි පිහිටි ශ්‍රී ලංකා මහකොමසාරිස් කාර්යාලය ඉදිරිපිට විරෝධතා දැක්වූ තමිල්නාඩු දේශපාලන පක්ෂයක පිරිසක් අත්අඩංගුවට ගෙන ඇතැයිද ඉන්දීය මාධ්‍ය වාර්තා කරයි.", "URL": "https://sinhala.adaderana.lk/news.php?nid=53885", "Category": null, "Parent URL": null}