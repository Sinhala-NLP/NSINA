{"Source": "Adaderana", "Timestamp": "September 30, 2018 02:00 pm", "Headline": "බොරලැස්ගමුවේ අනතුරකින් අයෙක් මරුට තවත් 3 ට තුවාල", "News Content": "බොරලැස්ගමුව, වික්‍රමරත්න මාවතේ සිදුවූ අනතුරකින් පුද්ගලයෙකු මියගොස් තවත් පුද්ගලයින් තිදෙනෙකු තුවාල ලබා තිබේ. මෝටර් රථයක් ජීප් රථයක ගැටීමෙන් මෙම අනතුර සිදුව ඇති බවයි පොලිසීය සඳහන් කළේය. අනතුරෙන් එකම පවුලේ මව, පියා සහ දරුවන් දෙදෙනා තුවාල ලබා කළුබෝවිල රෝහලට ඇතුළත් කර ඇති අතර එහිදී පියා මියගොස් තිබේ. මියගොස් ඇත්තේ 51 හවිරිදි පොලිස් ක්ෂේත්‍ර බලකා මූලස්ථානයට අනුයුක්තව රාජකාරී කළ පොලිස් පරීක්ෂකවරයෙකු බව පොලීසිය සඳහන් කළේය. අනතුරෙන් තුවාල ලැබූ කාන්තාව සහ ඇයගේ 21 හැවිරිදි පුතා කළුබෝවිල රෝහලේ ප්‍රතිකාර ලබන අතර පස් හැවිරිදි පුතා වැඩිදුර ප්‍රතිකාර සඳහා කොළඹ ජාතික රෝහලට ඇතුලත් කර තිබේ. අනතුර සිදුකළ ජීප් රථය ධාවනය කළ කාන්තාව අත්අඩංගුවට ගෙන ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=96948", "Category": null, "Parent URL": null}