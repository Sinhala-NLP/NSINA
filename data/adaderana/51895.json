{"Source": "Adaderana", "Timestamp": "June 10, 2015 12:08 pm", "Headline": "සුකී පළමු වතාවට චීන සංචාරයකට සුදානම්", "News Content": "මියෙන්මාරයේ විපක්ෂ නායිකා අවුන්සාන් සුකී චීනයේ සංචාරයක නිරත වීමට නියමිතව ඇති බව වාර්තා වේ.මෙය ඇයගේ ප්‍රථම චීන සංචාරය බව සඳහන්ය.සංචාරය අතර තුර අවුන්සාන් සුකී චීන ජනාධිපති ෂී ජිංපිං සහ එරට අග්‍රාමාත්‍යවරයා හමුවීමට නියමිත නමුත් සංචාරය පිළිබඳ වැඩිදුර තොරතුරු මෙතෙක් අනාවරණය වී නැත.අවුන්සාන් සුකීගේ චීන සංචාරය සම්බන්ධයෙන් එරට රජය විසින් ද කිසිදු නිල ප්‍රකාශයක් සිදුකර නොමැති බව වාර්තා වේ.චීනය සහ මියෙන්මාරය අතර දීර්ඝ කාලයක සිට අර්බුදකාරී වාතාවරණයක් පැවතිය ද වසර කිහිපය සිට එම තත්ත්වය ක්‍රමක්‍රමයෙන් පහව යමින් පවතින බව සඳහන්ය.", "URL": "https://sinhala.adaderana.lk/news.php?nid=51895", "Category": null, "Parent URL": null}