{"Source": "Adaderana", "Timestamp": "January 25, 2013 10:47 am", "Headline": "වෙල්ලාවලි පොලීසිය පිනක් කර ගනියි", "News Content": "අද (25) උදෑසන වෙල්ලාවලි මණ්ඩූර් මාර්ගයේ කළු පාලම අසළදී වෑන් රථයක් ජලපහරට හසුවී ගසාගෙන යමින් තිබියදී ක්ෂණකිව ක්‍රියාත්මක වු වෙල්ලාවලි පොලිස්ථානයේ නිළධාරින් කණ්ඩායමක් එහි සිටි 22 දෙනෙකුගේ ජීවිත බේරාගෙන තිබේ. එම වාහනයේ පිරිමි පුද්ගලයින් 11 දෙනෙකු, කාන්තාවන් 06 දෙනෙකු සහ කුඩා ළමුන් ළමුන් 05 දෙනෙකු ඇතුළු 22 ක් සිට ඇත. මෙම පිරිස අම්පාර මධ්‍යම කඳවුර ප‍්‍රදේශයේ සිට අනුරාධපුරය වෙත ගමන් කරමින් සිටියදී මෙම අනතුරට මුහුණ පා තිබේ. අනතුරට පත්වුවන් වෙල්ලාවලි පොලිස්ථානය වෙත කැඳවාගෙන ගොස් අවශ්‍ය සුභසාධක පහසුකම් සලස්වා ඇතැයි ද පොලීසිය කියයි.", "URL": "https://sinhala.adaderana.lk/news.php?nid=31059", "Category": null, "Parent URL": null}