{"Source": "Adaderana", "Timestamp": "May 27, 2012 09:32 am", "Headline": " සූදුපොළ වටලා 29 ක් මාට්ටු", "News Content": "නීති විරෝධී සූදු ක්‍රීඩාවේ නිරත ස්ථානයක් වැටලීමට ගල්කිස්ස පොලිසිය සමත්ව තිබේ. ඊයේ රාත්‍රීයේ ගල්කිස්ස පොලිසියේ නිලධාරීන් කණ්ඩායමක් විසින් වැටලීම සිදුකර සැකකරුවන් 29 දෙනෙකු අත්අඩංගුවට ගෙන ඇති බව වාර්තා වේ. ගොළුමඩම මංසන්ධිය ආසන්නයේ පිහිටි ගොඩනැගිල්ලක බිම් මහලේ එම සූදු මධ්‍යස්ථානය පවත්වාගෙන ගොස් තිබේ. සැකකරුවන් සතුව තිබූ රුපියල් 93,000ක මුදලක් ද පොලිස් භාරයට ගෙන ඇති අතර ඔවුන් අද ගල්කිස්ස මහේස්ත්‍රාත්වරයා වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=24547", "Category": null, "Parent URL": null}