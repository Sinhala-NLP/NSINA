{"Source": "Adaderana", "Timestamp": "January 23, 2018 06:17 am", "Headline": "මුහුදේ පාවෙන අරුම පුදුම ගෙයක්", "News Content": "යාපනයේ පේදුරුතුඩුව ප‍්‍රදේශයට පැමිණ සිටින තායිලන්ත සංචාරකයින් පිරිසක් විසින් මේදිනවල මුහුද මැද ඉදි කොට තිබෙන පාවෙන නිවසක් දැක බලා ගැනීමට යාපනයේ ජනතාව පේදුරුතුඩුවට යමින් ඇති බව වාර්තා වෙයි. දින කීපයක සංචාරයක් සඳහා යාපනයට පැමිණ සිටින තායිලන්ත සංචාරකයින් පිරිස දේශීය අමුද්රිව්යා යොදා ගෙන මෙම නිවස ඉදි කොට තිබේ. කිසිදු යන්ත‍්‍රයක ආධාරයෙන් තොරව මුහුදේ පාවීමට සකසා ඇති මෙම අලංකාර නිවසට විදුලියද සපයා දී ඇති අතර යාපනයේ ජනතාවට මෙම නිවස නැරඹීම සහා කිසිදු බාධාවක් තායිලන්ත සංචාරකයින්ගෙන් එල්ල නොවන අතර එම සංචාරක කණ්ඩායම රාත‍්‍රී කාලය ගෙවනු ලබන්නේද මෙම නිවස තුළම බව වාර්තා වෙයි.", "URL": "https://sinhala.adaderana.lk/news.php?nid=83361", "Category": null, "Parent URL": null}