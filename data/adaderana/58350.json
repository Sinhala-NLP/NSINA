{"Source": "Adaderana", "Timestamp": "March 18, 2016 02:26 pm", "Headline": "ගව මස් ප්‍රවාහනය කළ 2ක් මාට්ටු", "News Content": "බලපත්‍ර නොමැතිව ගව මස් තොගයක් ප්‍රවාහනය කරමින් සිටි පුද්ගලයින් දෙදෙනෙකු දක්ෂිණ අධිවේගී මාර්ගයේ ගොඩගම පිවිසුම අසළදී අත්අඩංගුවට ගෙන තිබේ.කොක්මාදුව පොලීසියේ නිලධාරීන් විසින් සැකකටයුතු ලොරි රථයක් නවතා පරීක්ෂා කිරීමේදී ගව මස් කිලෝ ග්‍රෑම් 1400ක ප්‍රමාණයක් සොයා ගෙන ඇති බව සඳහන්ය.අත්අඩංගුවට ගෙන ඇත්තේ ලොරි රථයේ රියදුරු සහ සහායක වන අතර ඔවුන් වත්තල සහ හුණුපිටිය යන ප්‍රදේශවල පදිංචිකරුවන් බව පොලීසිය පවසයි.සැකකරුවන් මාතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=58350", "Category": null, "Parent URL": null}