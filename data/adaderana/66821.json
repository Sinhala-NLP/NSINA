{"Source": "Adaderana", "Timestamp": "December 7, 2016 04:12 pm", "Headline": "  කලාකරුවන්ගේ අතට වැඩිපුර 5000ක් ", "News Content": "කලා ක්ෂේත්‍රය වෙනුවෙන් විශිෂ්ට සේවාවක් ඉටුකළ වියපත් හා රෝගී කලාකරුවන්ට වාර්ෂිකව ලබාදෙන ආධාර මුදල රුපියල් 5000 කින් ඉහළ නැංවීම සඳහා අමාත්‍ය මණ්ඩල අනුමැතිය ලැබී තිබේ.සංස්කෘතික කටයුතු අමාත්‍ය එස්.බී.නාවින්න මහතා විසින් අමාත්‍ය මණ්ඩලයට යෝජනාව ඉදිරිපත් කර ඇති බව සඳහන්ය.සංස්කෘතික කටයුතු දෙපාර්තමේන්තුව මගින් මේ වන විට වියපත් හා රෝගී කලාකරුවන් සඳහා වාර්ෂිකව රුපියල් 5000 ආධාර මුදලක් ලබා දෙයි. ඒ අනුව එම රුපියල් 5000ක ආධාර මුදල 2017 වසරේ සිට රුපියල් 10,000 දක්වා වැඩි කෙරෙන බව සම කැබිනට් ප්‍රකාශක අමාත්‍ය රාජිත සේනාරත්න මහතා සඳහන් කළේය.ආර්ථික වටපිටාව සැලකිල්ලට ගනිමින් වියපත් හා රෝගී කලාකරුවන් 1019 දෙනෙකුට මේ වන විට වාර්ෂිකව ආධාර මුදල් ලබාදෙන අතර එය ඉදිරියේදී 5000 දක්වා වැඩි කිරීමට නියමිතය.", "URL": "https://sinhala.adaderana.lk/news.php?nid=66821", "Category": null, "Parent URL": null}