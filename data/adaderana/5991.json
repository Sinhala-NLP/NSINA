{"Source": "Adaderana", "Timestamp": "January 8, 2010 01:49 pm", "Headline": "මඩකලපුව නගරාධිපතිනි‍යගේ සහය ෆොන්සේකාට", "News Content": "මඩකලපුව, නගරාධිපතිනි ෂිවගීතා ප්‍රභාකරන් මහත්මිය මෙවර ජනාධිපතිවරණයේ දී සරත් ෆොන්සේකා මහතාට සහය පළකිරීමට තීරණය කරයි අද කොළඹ පැවති මාධ්‍ය හමුවකදී ඇය මේ බව අනාවරණය ක‍ළාය. තමන්ට ඡන්දය දුන් ජනතාවගේ ඉල්ලීම මත මෙම තීරණය ගත් බව ඇය එහිදී පැවසුවාය. කෙසේවුව ද තමා එක්සත් ජනතා නිදහස් සන්ධානයෙන් හෝ නගරාධිපති ධුරයෙන් ඉවත් නොවන බව ෂිවගීතා ප්‍රභාකරන් මහත්මිය එහිදී සඳහන් කළාය. ඇය වැඩිදුරටත් කියා සිටියේ එම තනතුරෙන් තමන් ඉවත් කිරීමට උත්සාහ කළහොත් නීතිමය පියවර ගැනීමට කටයුතු කරන බවයි.", "URL": "https://sinhala.adaderana.lk/news.php?nid=5991", "Category": null, "Parent URL": null}