{"Source": "Adaderana", "Timestamp": "May 24, 2012 03:25 pm", "Headline": "විශේෂ පාර්ලිමේන්තු තේරීම් කාරක සභාවේ කටයුතු මාස 6 න් ඉවර කරනවා", "News Content": "ජාතික ප්‍රශ්නය විසඳීම සඳහා විශේෂ පාර්ලිමේන්තු තේරීම් කාරක සභාව පිහිටුවා එහි වැඩකටයුතු ආරම්භ කිරීමෙන් පසු මාස 6 ක කාලයක් තුළ එහි කටයුතු නිමාකරන බව සභානායක,අමාත්‍ය නිමල් සිරිපාල ද සිල්වා මහතා පවසයි. එබැවින් එම විශේෂ පාර්ලිමේන්තු තේරීම් කාරක සභාවට විපක්‍ෂයෙන් නියෝජිතයින් කඩිනමින් පත්කරන ලෙස තමන් විපක්ෂයේ දේශපාලන පක්ෂවලින් ඉල්ලීමක් කරන බව අමාත්‍යවරයා අද පාර්ලිමේන්තුවේදී කියා සිටියේය. එම තේරීම් කාරක සභාව තුළ ඕනම දේශපාලන පක්ෂයකට හා දේශපාලන කණ්ඩායම්වලට සිය අදහස් ප්‍රකාශ කිරීමට අවස්ථාව ලබාදෙන බව ද ඔහු සඳහන් කළේය. කෙසේවෙතත් අවසානයේදී ‍තේරිම් කාරක සභාව විසින් ගනු ලබන තීරණයන් ක්‍රියාත්මක කිරීම සඳහා රජය කිසිදු පැකිළිමකින් තොරව ඉදිරිපත්වන බවද අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=24492", "Category": null, "Parent URL": null}