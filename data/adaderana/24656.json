{"Source": "Adaderana", "Timestamp": "May 31, 2012 03:46 pm", "Headline": "ආසියානු මලල ක්‍රීඩා ශූරතාවලියේ රන් පදක්කමකට ලක්ෂ 05 ක්", "News Content": "15 වන ආසියානු කනිෂ්ඨ මලල ක්‍රීඩා ශූරතාවලියේ රන් පදක්කමක් ලබාගන්නා ක්‍රීඩකයෙකුට හෝ ක්‍රීඩිකාවකට රුපියල් ලක්ෂ 05 ක මුදල් ත්‍යාගයක් ලබාදෙන බව ක්‍රීඩා අමාත්‍ය මහින්දානන්ද අලුත්ගමගේ මහතා පවසයි. එසේම රිදී පදක්කම්ලාභියෙකුට රුපියල් ලක්ෂ 03 ක මුදල් ත්‍යාගයක්ද, ‍ලෝකඩ පදක්කම්ලාභියෙකුට රුපියල් ලක්ෂ 1 ½ ක මුදල් ත්‍යාගයක් ද ලබාදෙන බව හෙතෙම සඳහන් කරයි. අද(31) කොළම නිදහස් චතුරස්‍රයේ ක්‍රීඩක ක්‍රීඩිකාවන් වෙනුවෙන් ස්ථාපිත කළ ක්‍රීඩා නේවාසිකාගාරය විවෘත කිරීමේ අවස්ථාවට එක්වෙමින් අමාත්‍යවරයා මේ බව ප්‍රකාශ කළේය. ක්‍රීඩක ක්‍රීඩිකාවන් 175 දෙනෙකුට මෙම නේවාසිකාගාරයේ නේවාසික පහසුකම් සපයා ඇති අතර විදේශීය පුහුණුකරුවන් උදෙසා විශේෂ පහසුකම් සලසා ඇති බව ද සඳහන් වේ. 15 වන ආසියානු කනිෂ්ඨ මලල ක්‍රීඩා ශූරතාවලිය ජූනි මස 09 – 12 යන දිනවල කොළඹ සුගතදාස ක්‍රීඩාංගණයේ දී පැවැත්වෙන අතර ඒ සඳහා දැනටමත් රටවල් 28 ක් සහභාගි වන බවට දැනුම් දී තිබේ.", "URL": "https://sinhala.adaderana.lk/news.php?nid=24656", "Category": null, "Parent URL": null}