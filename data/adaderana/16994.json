{"Source": "Adaderana", "Timestamp": "June 25, 2011 09:48 am", "Headline": "රුවන්ඩාවේ හිටපු ඇමතිනී ජීවිතාන්තය දක්වා සිරගෙට", "News Content": "රුවන්ඩාවේ හිටපු කාන්තා කටයුතු අමාත්‍යවරියක වන පයොලින් නයිරා ජීවිතාන්තය දක්වා සිරභාරයේ තැබීමට ජාත්‍යන්තර අධිකරණයක් විසින් නියෝග කර තිබේ. 1994 වසරේ දී ගෝත්‍රික කණ්ඩායම් සමූල ඝාතනය කිරීමට අනුබල දීම හා ලිංගික අපචාර සම්බන්ධයෙන් ඇයට එරෙහිව චෝදනා එල්ල වී තිබූ බව විදෙස් වාර්තා සඳහන් කරයි. වසර 10 ක කාලයක් ජාත්‍යන්තර අධිකරණයක් මගින් එම චෝදනා විභාග කෙරුණු අතර එහිදී ඇයට මෙම දඩුවම නියම විය. මීට අමතරව ඇයගේ පුත්‍රයා ඇතුළු තවත් පුද්ගලයින් සිව්දෙනෙකුට වසර 10 බැගින් වූ සිරදඩුවම් නියම කිරීමට ද එම අධිකරණය මගින් නියෝග කර ඇති බව විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=16994", "Category": null, "Parent URL": null}