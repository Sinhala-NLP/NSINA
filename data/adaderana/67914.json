{"Source": "Adaderana", "Timestamp": "January 10, 2017 08:43 am", "Headline": "බලපත්‍ර නැතිව ගවයින් ඇද්ද 2ක් කොටු", "News Content": "නීති විරෝධී ලෙස ගවයින් රැගෙන යමින් සිටි පුද්ගලයින් දෙදෙනෙකු කාත්තන්කුඩිය ප්‍රදේශයේ දී අත්අඩංගුවට ගෙන තිබේ. කලවංචිකුඩි පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව වාර්තා වෙයි.එහිදී සැකකරුවන් විසින් රැගෙන යමින් සිටි ගවයින් පස් දෙනෙකු විශේෂ කාර්යය බලකාය බාරයට ගෙන තිබේ. අත්අඩංගුවට ගත් සැකකරුවන් වැඩිදුර විමර්ශන සඳහා කාත්තන්කුඩිය පොලිස් ස්ථානය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=67914", "Category": null, "Parent URL": null}