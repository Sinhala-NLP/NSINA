{"Source": "Adaderana", "Timestamp": "November 26, 2017 09:33 pm", "Headline": "වැල්වැටිතුරෙයි කොටි කොඩියක් ඔසවලා", "News Content": "යාපනය,වැල්වැටිතුරෙයි ප‍්‍රදේශයේදී එල්ටීටීඊ කොඩියකට සමාන කොඩියක් අද(26) උදැසන ඔසවා තිබෙන බව අද දෙරණ වාර්තාකරු පැවසීය. අද දෙරණ වාර්තාකරු පැවසූවේ වැල්වැටිතුරෙයි - වණ්රිච්චි අම්මාන් කෝවිල අසළ අදාළ කොඩි කොඩියට සමාන කොඩියක් ඔසවා ඇති බවයි. ප‍්‍රභාකරන්ගේ උපන්ගම වන වැල්වැටිතුරෙයි ප‍්‍රදේශයේදී ප‍්‍රභාකරන්ගේ උපන්දින සැමරුම් වැඩසටහනක් පවත්වන බව උතුරු පළාත් සභා මන්ත‍්‍රී එම්.කේ.ශිවාජිලිංගම් මහතා පැවසීය. ශිවාජිලිංගම් මහතා ප‍්‍රභාකරන්ගේ ඥාති මස්සිනා කෙනෙකු වන අතර, හෙතෙම පසුගිය වසරේදී ප‍්‍රභාකරන්ගේ උපන්දිනය සමරමින් යාපනය වැල්වැටිතුරෙයි ප‍්‍රදේශයේදී සැමරුම් වැඩසටහනක් පැවැත්වූහ. වැල්වැටිතුරෙයි ප‍්‍රදේශයේ තරුණයින් පිරිසක් ඊයේ(25) රාත‍්‍රියේ ප‍්‍රභාකරන්ගේ උපන්දිනය සමරා තිබු බවද අද දෙරණ වාර්තා කරු වැඩිදුරටත් පැවසීය.", "URL": "https://sinhala.adaderana.lk/news.php?nid=80589", "Category": null, "Parent URL": null}