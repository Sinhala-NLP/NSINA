{"Source": "Adaderana", "Timestamp": "July 14, 2013 02:54 pm", "Headline": "බ්‍රෝඩ්ලන්ඩ් වැඩ හෙට අරඹයි", "News Content": "අවිස්සාවේල්ල - කිතුල්ගල ප්‍රදේශයේ ඉදිකෙරෙන බ්‍රෝඩ්ලන්ඩ් ජල විදුලි බලාගාරයේ ඉදිකිරීම් කටයුතු හෙට ආරම්භ කිරීමට නියමිතව තිබේ. මස්කෙළිඔය සහ කෙහෙල්ගමු ඔය ජල මූලාශ්‍ර කරගනිමින් ඉදිවන බ්‍රෝඩ්ලන්ඩ් ජල විදුලිබලාගාරය මගින් මෙගා වොට් 35ක විදුලි ධාරිතාවක් දෛනිකව ජාතික විදුලිබල පද්ධතියට එක් කිරීමට නියමිතය. බලාගාරයේ වාර්ෂික විදුලි නිෂ්පාදනය ගිගා වොට් 126ක් ලෙස ගණන් බලා ඇති බව විදුලිබල හා බලශක්ති අමාත්‍යාංශය පවසයි. මෙම ව්‍යාපෘතිය සඳහා අමෙරිකානු ඩොලර් මිලියන 82ක් වැය කෙරෙන අතර ඉන් සියයට 85ක් චීනයේ කර්මාන්ත හා වාණිජ බැංකුව මගින් සපයනු ලබන අතර සියයට 15ක ප්‍රමාණයක් දේශීය දායකත්වය යටතේ සපයනු ලබයි.", "URL": "https://sinhala.adaderana.lk/news.php?nid=35774", "Category": null, "Parent URL": null}