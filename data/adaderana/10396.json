{"Source": "Adaderana", "Timestamp": "August 23, 2010 11:52 am", "Headline": "බී.ටී.අයි. බැක්ටීරියාවට බාලගිරිදෝෂය", "News Content": "අද දිනයේදී සිදුකිරීමට නියමිතව තිබූ ඩෙංගු මර්දනය සඳහා දේශීය වශයෙන් නිෂ්පාදනය කළ බී.ටී.අයි. බැක්ටීරියා කොළඹ දිස්ත්‍රික්කයේ තෝරා ගත් ප්‍රදේශ තුනකට මුදා හැරීම, කල්දැමීමට තීරණය කර තිබේ. ඒ මගින් අතුරු ප්‍රතිවිපාක ඇතිවිය හැකිද යන කරුණ සම්බන්ධව කාර්මික තාක්ෂණ ආයතනයේ තත්ත්ව වාර්තාවක් ලබාගැනීම අවශ්‍ය බවත්, එම වාර්තාව ලැබුණු පසු බී.ටී.අයි. බැක්ටීරියාව මුදාහැරීමට කටයුතු කරන බවත් සොඛ්‍ය නියෝජ්‍ය අමාත්‍ය මහින්ද අමරවීර මහතා පවසයි. නමුත් අද දිනයේ මෙම බැක්ටීරියාව මුදාහැරීමට කටයුතු යොදා ඇති බව අමාත්‍යවරයා සඳහන් කර තිබිණි. එමෙන්ම ලබන බදාදා දිනයේ ද බැක්ටීරියාව මුදා හැරිමේ කටයුතු සිදුකරන බව සොඛ්‍ය නියෝජ්‍ය අමාත්‍ය මහින්ද අමරවීර මහතා ප්‍රකාශ කළේය. නියමු ව්‍යාපෘතියක් වශයෙන් සිදුකරන මෙම වැඩපිළිවෙලේදී බැක්ටීරියා ලීටර් 500ක ප්‍රමාණයක් මුදා හැරීමට නියමිත බවද ඔහු අවධාරණය කරනු ලැබීය.", "URL": "https://sinhala.adaderana.lk/news.php?nid=10396", "Category": null, "Parent URL": null}