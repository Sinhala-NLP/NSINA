{"Source": "Adaderana", "Timestamp": "May 3, 2018 07:23 pm", "Headline": "වත්මන් ආණ්ඩුවේ ණය බිලියන 3000 ඉක්මවලා ", "News Content": "ණය උගුලෙන් රට ගලවාගන්නා බව කියමින් බලය ලබාගත් ආණ්ඩුව වර්තමානයේ තවත් බිලියන 3000 කින් පමණ ණය මුදල ඉහළ දමා ඇති බව හ බැංකුවේ හිටපු අධිපති අජිත් නිවාඩ් කබ්රාල් මහතා පවසයි. අද පැවති මාධ්‍ය හමුවකට එක්වෙමින් ඒ මහතා මේ බව ප්‍රකාශ කළේය. 2006 සිට 2014 දක්වා ශ්‍රී ලංකාව යම්කිසි ගමනක් පැමිණි බවත් ඒ අනුව ඒ වන විට ආර්ථික වර්ධන වේගය 6.4% ක් වාර්තා වූ බව මහ බැංකුවේ හිටපු අධිපති අජිත් නිවාඩ් කබ්රාල් මහතා ප්‍රකාශ කළේය. පසුගිය වසර තුන තුළදී 4.1 % ක ආර්ථික වර්ධන වේගයක් වාර්තාවී ඇති අතර මේ වසරේ වාර්තා වූ ආර්ථික වර්ධන වේගය වන 3.1 % ක පසුගිය වසර 28 තුළදී වාර්තා වූ අඩුම ආර්ථික වර්ධන වේගය බවද එතුමන් වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=88474", "Category": null, "Parent URL": null}