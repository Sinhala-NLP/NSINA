{"Source": "Adaderana", "Timestamp": "September 29, 2014 09:05 am", "Headline": "කලවංචිකුඩියේ අභිරහස් මරණයක් ", "News Content": "කලවංචිකුඩි, නාගපුරම් ප්‍රදේශයේ දි පුද්ගලයෙකු නිවසක් තුළ ගෙලෙහි කැපුම් තුවාල සහිතව මියගොස් තිබේ. මේ සම්බන්ධයෙන් කලවංචිකුඩි පොලිසියට ලැබුණු තොරතුරකට අනුව විමර්ශන ආරම්භ කර තිබේ. මියගොස් ඇත්තේ නාගපුරම් පරණ බේකරියපාර ප්‍රදේශයේ පදිංචිව සිටි 68 හැවිරිදි පුද්ගලයෙකි. මළ සිරුර සම්බන්ධයෙන් මූලික මහේස්ත්‍රාත් පරික්ෂණය සිදුකර ඇති අතර පශ්චාත් මරණ පරීක්ෂණය සඳහා කලවංචිකුඩි රෝහලේ තැන්පත් කර ඇති බව පොලිසිය පැවසුවේය.", "URL": "https://sinhala.adaderana.lk/news.php?nid=46391", "Category": null, "Parent URL": null}