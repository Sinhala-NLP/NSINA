{"Source": "Adaderana", "Timestamp": "November 19, 2018 09:13 am", "Headline": "ආයේ විශ්වාසභංග නෑ-අද ඡන්ද විමසීමක් සහිත මෝසමක්", "News Content": "අද(19) දිනයේ පාර්ලිමේන්තුවට ඡන්ද විමසීමක් සහිත මෝසමක් ඉදිරිපත් කිරීමට බලාපො‍රොත්තු වන බව පසුගියදා පැවති ප්‍රවෘත්ති සාකච්ඡාවකට එත්වෙමින් එක්සත් ජාතික පක්ෂ පාර්ලිමේන්තු මන්ත්‍රී නලින් බණ්ඩාර මහතා පැවසුවේය. පාර්ලිමේන්තුව කැඳවීමේ දී කථානායකවරය ඉවත් කිරීම සඳහා යෝජනාවක් ගෙන ඒමේ සරල කාරණයක් සිදු කළ යුතුව ඇති බව ද නලීන් බණ්ඩාර මහතා මෙහිදී කියා සිටියේය. පාර්ලිමේන්තු මැතිවරණයකට යෑම නොව මෙවැනි වාතාවරණයක් තුළ කළ යුතුව ඇත්තේ එලඹෙන ජනවාරී 8 වන දායි පසුව ජනාධිපතිවරයාට නෛතික වශයෙන් නැවත ජනාධිපතිවරණයක් කැඳවීමේ හැකියාව ඇති බැවින් එය සිදු කිරීම බව ද මන්ත්‍රිවරයා මෙහිදී පැවසීය. නැවත වතාවක් විශ්වාසභංග යෝජනාවක් ඉදිරිපත් කිරීමට බලාපොරොත්තුවක් නොමැති බවත්, ඒ වෙනුවට ඡන්ද විමසීමක් සහිත මෝසමක් ඉදිරිපත් කර පාර්ලිමේන්තුවේ බහුතරය පෙන්වීමට බලාපොරොත්තු වන බවද නලීන් බණ්ඩාර මහතා කියා සිටියේය.", "URL": "https://sinhala.adaderana.lk/news.php?nid=99425", "Category": null, "Parent URL": null}