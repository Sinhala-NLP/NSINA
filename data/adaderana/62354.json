{"Source": "Adaderana", "Timestamp": "July 23, 2016 04:56 pm", "Headline": "කාන්තා ඇඳුමකින් සැරසි ආ පුද්ගලයාගේ පසුබිම් වාර්තා කැඳවයි", "News Content": "කටුනායක බණ්ඩාරනායක ජාත්‍යන්තර ගුවන් තොටුපළ පරිශ්‍රයේදී කාන්තා ඇඳුමකින් සැරසී සිටියදී අත්අඩංගුවට ගත් පුද්ගලයා සම්බන්ධයෙන් පසුබිම් වාර්තා කැඳවීමට පොලිසිය පියවර ගෙන තිබේ.අද දහවල් මෙම පුද්ගලයා ගුවන් තොටුපළ ආරක්ෂ අංශ විසින් අත්අඩංගුවට ගනු ලැබුවේය.කෙසේ වෙතත් සිදු කළ මූලික ප්‍රශ්න කිරීම්වලදී මොහු පවසා ඇත්තේ තම පෙම්වතිය දෝහා කටාර් සිට මෙරටට පැමිණෙන බැවින් ඇය පුදුම කරවීම සඳහා මෙලෙස කාන්තා ඇඳුමකින් සැරසී පැමිණි බවයි.එහෙත් අදාළ පුද්ගලයාගේ ප්‍රකාශ පරස්පර විරෝධී බැවින් මොහු කටුනායක පොලිසියට භාරදීමෙන් අනතුරුව මීගමුව අධිකරණයට ඉදිරිපත් කිරිමට පියවර ගෙන තිබේ.මෙලෙස අත්අඩංගුවට ගෙන ඇත්තේ කොළඹ 12 ප්‍රදේශයේ පදිංචි 30 හැවිරිදි පුද්ගලයෙකු බව වාර්තා වේ.කෙසේ වෙතත් අදාළ පුද්ගලයා සම්බන්ධයෙන් අංශ කිහිපයක් ඔස්සේ පුළුල් විමර්ශන ආරම්භ කර ඇත.", "URL": "https://sinhala.adaderana.lk/news.php?nid=62354", "Category": null, "Parent URL": null}