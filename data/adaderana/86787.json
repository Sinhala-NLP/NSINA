{"Source": "Adaderana", "Timestamp": "April 2, 2018 09:24 pm", "Headline": "බුරුත කදන් 30 ක් එක්ක 1ක් පොලිස් දැලේ", "News Content": "රුපියල් ලක්ෂ දහයක් පමණ වටිනා බුරුත කදන් 30 ක් ප්‍රවාහනය කරමින් තිබූ ටිපර් රථයක් අත්අඩංගුවට ගත් බව යාපනයේ කොඩිගාමම් පොලීසිය පැවසීය. රජයේ රක්ෂිත වනයකින් කපන ලද මෙම බුරුත කොට තොගය යාපනය දක්වා ප්‍රවාහනය කරමින් තිබියදී පොලීසියට ලැබුණු තොරතුරක් මත ටිපර් රථය හා බුරුත කොටද ඒවා ප්‍රවාහනය කල පුද්ගලයාද අප්‍රේල් 02 දා අත් අඩංගුවට ගෙන තිබේ. සැකකරුව අධිකරණය වෙත ඉදිරිපත් කිරීමට පොලීසිය පියවර ගෙන තිබේ", "URL": "https://sinhala.adaderana.lk/news.php?nid=86787", "Category": null, "Parent URL": null}