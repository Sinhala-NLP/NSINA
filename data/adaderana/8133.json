{"Source": "Adaderana", "Timestamp": "May 2, 2010 10:07 am", "Headline": "වව්නියාවෙන් ඝාතකයන් දෙදෙනෙක් දැලේ", "News Content": "වව්නියාව ප්‍රදේශයේ පුද්ගල ඝාතනයක් සම්බන්ධයෙන් සැකපිට පුද්ගලයින් දෙදෙනෙකු අත්අඩංගුවට ගෙන තිබේ. වව්නියාව , නෙලුක්කුලම , සෙට්ටිකුලම මාර්ගයේ ළිඳක තිබී පිරිමි මළ සිරුරක් ඊයේ පස්වරුවේ වව්නියාව පොලිසිය විසින් සොයා ගනු ලැබිණි. මෙසේ මිය ගොස් ඇත්තේ වව්නියාව , නෙලුක්කුලම ප්‍රදේශයේ පදිංචි 24 හැවිරිදි පුද්ගලයෙකු බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මෙය ඝාතනයක් බවට පොලිසිය සැක කරන අතර මේ සම්බන්ධයෙන් සැකපිට නෙලුක්කුලම ප්‍රදේශයේම පදිංචි පුද්ගලයින් ‍දෙදෙනෙකු ‍ වව්නියාව පොලිසිය විසින් අත්අඩංගුවට ‍ගෙන ඇති බව සඳහන් වේ. වව්නියාව පොලිසිය මේ පිළිබඳව වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=8133", "Category": null, "Parent URL": null}