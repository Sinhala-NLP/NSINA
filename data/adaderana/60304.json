{"Source": "Adaderana", "Timestamp": "May 20, 2016 09:39 am", "Headline": "කැලණි ග‍ඟේ ජල මට්ටම පහත බසියි", "News Content": "කොළඹ දිස්ත්‍රික්කයේ කැලණි ගඟ දෙපස පහත් බිම් සහ සෙසු ප්‍රදේශවල ජල මට්ටම ඊයේ දිනයට සාපේක්ෂව පහල ගොස් තිබේ.අද පෙරවරු 07.00 වනවිට නාගලන්වීදිය ජල මාපකයේ ජල මට්ටම අඩි 7.2 ක් ලෙස සටහන් වී ඇති අතර එය පෙර දිනයේ 7.65ක් ලෙස වාර්තා වුණි.මේ සම්බන්ධයෙන් කළ විමසිමකදී කොළඹ දිස්ත්‍රික් වාරිමාර්ග අධ්‍යක්ෂ කේ.ජි පත්මකීර්ති මහතා ප්‍රකාශ කළේ හංවැල්ල සහ හංවැල්ල ඉහළ ප්‍රදේශවල ජල මට්ටම ද පහත ගොස් ඇති බවයි.කෙසේ වුවද ජල ගැලීම් තත්ත්වය තවදුරටත් පවතින බව පත්මකීර්ති මහතා ප්‍රකාශ කළේය.", "URL": "https://sinhala.adaderana.lk/news.php?nid=60304", "Category": null, "Parent URL": null}