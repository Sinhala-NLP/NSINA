{"Source": "Adaderana", "Timestamp": "January 18, 2016 02:09 pm", "Headline": "ලයිලා සහ සුරුක්කු දැල් තහනම් ", "News Content": "ලයිලා සහ සුරුක්කු දැල් භාවිතය තහනම් කිරීමට පියවර ගත් බව ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා පවසයි.මීගමුව, පළඟතුරය මත්ස්‍ය අලෙවි මධ්‍යස්ථානය විවෘත කිරීමේ අවස්ථාවට අද (18) සහභාගී වූ අවස්ථාවේ අමාත්‍යවරයා ධීවර අධ්‍යක්ෂ ජනරාල්වරයාට උපදෙස් දෙනු ලැබුවේ ලයිලා සහ සුරුක්කු දැල් භාවිතය වහා තහනම් කරන ලෙසය.තහනම් දැල් භාවිතය හේතුවෙන් ධීවර කර්මාන්තයේ ගැටළු රැසක් උද්ගතව පැවතුණි.මීගමුව, පළඟතුරයේ දී අද පෙරවරුවේ ධීවර අධ්‍යක්ෂය ජනරාල්වරයා සමඟ විශේෂ සාකච්ඡාවක නිරත වූ ධීවර හා ජලජ සම්පත් සංවර්ධන රාජ්‍ය අමාත්‍ය දිලිප් වෙදආරච්චි මහතා මෙම දැල් භාවිතය තහනම් කිරීමට අවශ්‍ය උපදෙස් ලබා දුන්නේය.ඒ අනුව ධීවර අධ්‍යක්ෂ ජනරාල්වරයා විසින් මෙම ලයිලා සහ සුරුක්කු දැල් භාවිතය තහනම් කිරීමේ නියෝගයට අත්සන් තැබීමත් සමඟ එය නීතියක් ලෙස සැලකෙන බව ධීවර හා ජලජ සම්පත් සංවර්ධන අමාත්‍යංශය නිකුත් කළ නිවේදනයක දැක්වෙයි.", "URL": "https://sinhala.adaderana.lk/news.php?nid=56436", "Category": null, "Parent URL": null}