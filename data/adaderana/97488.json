{"Source": "Adaderana", "Timestamp": "October 10, 2018 04:20 pm", "Headline": "රොනී ලීච්ගේ දේහය ලංකාවට-අවසන් කටයුතු හෙට ", "News Content": "පසුගියදා අභාවප්‍රාප්ත වූ ජනප්‍රිය ගායන හා රංගන ශිල්පී රොනී ලීච් මහතාගේ දේහය ඔස්ට්‍රේලියාවේ සිට අද (10) දිවයිනට රැගෙන විත් ඇත. දේහය පිළිබද අවසන් කටයුතු හෙට (10) ගල්කිස්ස පොදු සුසාන භූමියේදී සිදු කිරීමට නියමිතයි. කටුනායක බණ්ඩාරනායක ජාත්‍යන්තර ගුවන්තොටුපොල වෙත රැගෙන ආ ඒ මහතාගේ දේහය කොළඹ පිහිටි පෞද්ගලික මල්ශාලාවක් වෙත රැගෙන ගියේය. අවසන් ගෞරව දැක්වීම සඳහා දේහය අද පස්වරු 6.00 සිට හෙට දහවල් 2.00 දක්වා කොළඹ පිහිටි පෞද්ගලික මල්ශාලාවක තැන්පත් කර තැබෙන අතර අවසන් කටයුතු හෙට පස්වරුවේ ගල්කිස්ස පොදු සුසාන භූමියේදී සිදු කිරීමට නියමිතයි. ජනප්‍රිය ගායන හා රංගන ශිල්පී රොනී ලීච් මහතා ඔස්ට්‍රේලියාවේ සංචාරයක් අතරතුරදී ඇතිවූ හදිසි හෘදයාබාධයක් හේතුවෙන් පසුගියදා අභාවප්‍රාප්ත විය.", "URL": "https://sinhala.adaderana.lk/news.php?nid=97488", "Category": null, "Parent URL": null}