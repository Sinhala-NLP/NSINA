{"Source": "Adaderana", "Timestamp": "June 15, 2011 02:07 pm", "Headline": "දඹුලු වන්දනාකරුවන් වෙනුවෙන් ජීවිතාරක්ෂකයින් යොදවයි", "News Content": "පොසොන් මංගල්‍යය නිමිත්තෙන් දඹුල්ල ප්‍රදේශයේ වන්දනාවේ යෙදෙන සැදැහැවතුන් ජල ස්නානය කරන වැව් කිහිපයක් සඳහා ජීවිතාරක්ෂකයින් යොදවා තිබේ. කණ්ඩලම, රන්දෙනිය සහ ඉබ්බන්කටුව යන ජලාශ සඳහා මෙම පිරිස් යොදවා ඇති බව අද දෙරණ වාර්තාකරු සඳහන් කරයි. මුලතිවු සහ යාපනය දිස්ත්‍රික් වලින් පැමිණි තරුණයින් 26 දෙනෙකු මෙම ජීවිතාරක්ෂක සේවය සඳහා එක්වී සිටීම විශේෂත්වයකි. ජීවිතාරක්ෂක සේවාව ආරම්භ කරමින් අදහස් දැක්වූ අමාත්‍ය ජනක බණ්ඩාර තෙන්නකෝන් මහතා කියා සිටියේ උතුරේ තරුණ පිරිස් දකුණට පැමිණ ජීවිතාරක්ෂක සේවාවේ යෙදීම අගය කළ යුතු කාර්යයක් බවයි.", "URL": "https://sinhala.adaderana.lk/news.php?nid=16774", "Category": null, "Parent URL": null}