{"Source": "Adaderana", "Timestamp": "January 3, 2018 04:01 pm", "Headline": "ජනාධිපති ඇතුළු ආණ්ඩුව ජනතාව රවටනවා", "News Content": "බැදුම්කර මහ මොළ කරුවන්ට වත්මන් යහපාලන ආණ්ඩුව යටතේ කිසිදු දඬුවමක් ලැබෙනු ඇතැයි කිසිදු විශ්වාසයක් නොමැති බවත් ඉතා ඉක්මනින් පිහිටුවන නව ආණ්ඩුව යටතේ මෙම බැදුම්කර වංචාවට සම්බන්ධ සියලූ පාර්ශව වලට තරාතිරම නොබලා දඬුවම් දෙන බවත් ඒකාබද්ධ විපක්‍ෂයේ කැඳවුම්කරු ගම්පහ දිස්ත‍්‍රික් පාර්ලිමේන්තු මන්ත‍්‍රී ප‍්‍රසන්න රණතුංග මහතා අවධාරණය කරයි. මෙම බැඳුම්කර වංචාව සඳහා අගමැතිවරයා මෙන්ම ජනාධිපතිවරයාද සෘජුවම වගකිව යුතු බව පෙන්වා දෙන රණතුංග මහතා බැඳුම්කර කොමිසම සම්බන්ධ ආණ්ඩුවේ ක‍්‍රියා කලාපය සුපුරුදු රංගනයක් මගින් රටේ ජනතාව රැුවටීමක් වනු ඇතැයි ද සැක පල කරයි. ශ්‍රී ලංකා පොදුජන පෙරමුණේ රැස්වීම් මාලාවේ පළමුවැන්න පවත්වනු ලබන 06 වෙනිදා ගම්පහ කඩවතදී පැවැත්වීම පිළිබඳව දැනුවත් කිරීම සඳහා අද (03) පැවති මාධ්‍ය හමුවකදී රණතුංග මහතා මේ බව සඳහන් කළේය. පසුගිය වසර දෙකහමාර මේ රටේ ඉතිහාසයේ කාලකණ්ණිම වසර දෙකහාමාර බවත් මේ ආණ්ඩුව යටතේ රටේ ජාතික ආරක්‍ෂාව බිංදුවට වැටී ඇති බවත් ජනාධිපතිවරයාගේ සිට ආණ්ඩුවේ පහළම නායකයා දක්වා ජනතාව රවටන බවත් මන්ත්‍රීවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=82459", "Category": null, "Parent URL": null}