{"Source": "Adaderana", "Timestamp": "September 3, 2014 10:32 am", "Headline": "අයි.එස්.අයි.එස් දෙවැනි අමෙරිකානු මාධ්‍යවේදියාත් මරයි", "News Content": "අමෙරිකානු හමුදා උතුරු ඉරාකයට ප්‍රහාර එල්ල කිරීමේ ප්‍රතිඵලයක් ලෙස සිය ප්‍රාණ ඇපයේ සිටි තවත් අමෙරිකානු මාධ්‍යවේදියෙකුගේ හිස ගසා මරා දැමූ බව අයි.එස්.අයි.එස් සටන්කාමීන් පවසයි. පසුගියදා ඔවුන් විසින් අමෙරිකානු මාධ්‍යවේදි ජේම්ස් ෆෝලේගේ ගෙල කපා මරා දමන අයුරු අන්තර්ජාලයට වීඩියෝවක් ලෙස මුදාහැරි අතර එම වීඩියෝවේ අවසානයේ මීළඟට මරා දමන්නේ මෙන්න මෙම මාධ්‍යවේදියා යැයි ද පෙන්වා සිටියේය. ඒ අනූව එම මාධ්‍යවේදියාද සටන්කාමින් විසින් ඝාතනය කරන අයුරු අන්තර්ජාලයට මුදාහැර ඇත. 31 හැවිරිදි ස්ටීවන් සොට්ලොෆ්ට් නමැති මාධ්‍යවේදියෙකු මෙලෙස ඝාතනය කර ඇති අතර පසුගිය 2013 වසරේදී ඔහු සටන්කාමින් විසින් පැහැරගෙන තිබුණි. මේ අතර ප්‍රාණ ඇපයේ සිටින බ්‍රිතාන්‍ය ජාතිකයෙකු ද මීළඟට ඝාතනය කරන බවට අයි.එස්.අයි.එස් සටන්කාමීන් අනතුරු අඟවා ඇත.", "URL": "https://sinhala.adaderana.lk/news.php?nid=45798", "Category": null, "Parent URL": null}