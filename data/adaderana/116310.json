{"Source": "Adaderana", "Timestamp": "August 11, 2019 05:07 pm", "Headline": "හමුදා කැබ් රථයක ගැටී හිමිනමක් අපවත් වෙයි", "News Content": "අනුරාධපුර මැදවච්චිය මාර්ගයේ වැලිඔය හංදිය අසලදී සිදුවු රිය අනතුරකින් හිමිනමක් අපවත් වී තිබේ. යාපනය දෙසට ධාවනය වූ යුධ හමුදාවට අයත් කැබ් රථයක් මාර්ගය අයිනේ ගමන්ගත් හිමි නමකගේ ගැටී අනතුර සිදුව ඇති බව පොලීසිය සදහන් කළේය. අනතුරෙන් බරපතල තුවාල ලැබු හිමිනම අනුරාධපුර රෝහලට ඇතුළත් කිරීමේ දී මියගොස් තිබේ. මියගොස් ඇත්තේ පණ්ඩුකාභයපුර, තම්මැන්නාගල රජමහා විහාරස්ථානයේ වැඩවිසූ 36 හැවිරිදි හිමිනමක බව සදහන්. අනතුරට සම්බන්ධ කැබ් රථයේ රියදුරු අත්අඩංගුවට ගෙන ඇති අතර මැදවච්චිය පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=116310", "Category": null, "Parent URL": null}