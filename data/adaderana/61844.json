{"Source": "Adaderana", "Timestamp": "July 6, 2016 04:42 pm", "Headline": "  ඉන්දීය ධීවරයින් 17 රිමාන්ඩ්", "News Content": "අත්අඩංගුවට ගත් ඉන්දීය ධීවරයින් 17දෙනා රක්ෂිත බන්ධනාගාර ගත කිරීමට පේදුරුතුඩුව මහේස්ත්‍රාත් අධිකරණය නියෝග කර තිබේ.නීති විරෝධීව ධීවර කටයුතුවල නිරත වෙමින් සිටි මෙම ඉන්දීය ධීවරයින් 17 දෙනා යාපනය පේදුරුතුඩුව මුහුදු සීමාවේ දී ඊයේ(05) රාත්‍රියේ අත්අඩංගුවට ගැණුනි. තමිල්නාඩු රාමේෂ්වරම් ප්‍රදේශයේ ධීවරයින් පිරිසක් මෙලෙස අත්අඩංගුවට ගෙන ඇති බව සඳහන්ය.ඔවුන් පේදුරුතුඩුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 20 වැනිදා දක්වා රක්ෂිත බන්ධනාගාර ගත කිරීමට අතිරේක මහේස්ත්‍රාත් පී.සුබ්‍රමනියම් මහතා නියෝග කර ඇති බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=61844", "Category": null, "Parent URL": null}