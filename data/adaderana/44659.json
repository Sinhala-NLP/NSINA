{"Source": "Adaderana", "Timestamp": "July 14, 2014 01:15 pm", "Headline": "අනපේක්ෂිත ලෙස හත් හැවිරිදි දරුවා මෝටර් රථයට බිලිවෙයි", "News Content": "මොරටුව, කොරළවැල්ල ප්‍රදේශයේ දි සිදුවු රිය අනතුරකින් කුඩා දරුවෙකු මියගොස් තිබේ. පානදුර සිට කොළඹ බලා ධාවනය වූ මෝටර් රථයක මාර්ගය හරහා ගමන් කරමින් සිටි දරුවෙකු ගැටීමෙන් අනතුර සිදුව ඇති බව වාර්තා වෙයි. අනතුරෙන් බරපතළ තුවාල ලැබු දරුවා ලුනාව රෝහලට ඇතුළත් කිරිමෙන් පසු වැඩිදුර ප්‍රතිකාර සඳහා කොළඹ ජාතික රෝහලට මාරු කර යවා තිබේ. එහිදි දරුවා මියගොස් ඇති බව පොලිසිය සඳහන් කළේය. මියගොස් ඇත්තේ 07 හැවිරිදි කොරළවැල්ල ප්‍රදේශයේ පදිංචිව සිටි දරුවෙකි. අනතුර සම්බන්ධයෙන් මෝටර් රථය පැද වූ ගුවන් හමුදා නිලධාරියෙකු අත්අඩංගුවට ගෙන ඇති අතර මොරටුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44659", "Category": null, "Parent URL": null}