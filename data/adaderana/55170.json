{"Source": "Adaderana", "Timestamp": "November 18, 2015 01:02 pm", "Headline": "විධායක ජනපති ක්‍රමය අහෝසි කිරීමට කැබිනට් අනුමැතිය!", "News Content": "විධායක ජනාධිපති ක්‍රමය අහෝසි කිරීම හා නව මැතිවරණ ක්‍රමයක් සැකසීම වෙනුවෙන් ජනපති මෛත්‍රිපාල සිරිසේන මහතා විසින් කැබිනට් මණ්ඩලයට ඉදිරිපත් කළ පත්‍රිකා දෙක සඳහා අනුමැතිය හිමිව තිබේ.ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් කැබිනට් මණ්ඩල රැස්වීමක් මේ වන විට පැවැත්වෙයි.අද පෙරවරු 9.30ට ජනාධිපති ලේකම් කාර්යාලයේ දී කැබිනට් රැස්වීම ආරම්භ වී ඇති බව සඳහන්ය.විධායක ජනපති ක්‍රමය අහෝසි කිරීම හා මැතිවරණ ක්‍රමයක් සැකසීම සඳහා වූ ක්‍රියාවලිය අගමැතිවරයා ප්‍රමුඛ කමිටුවක් මගින් සිදුකිරීමට යෝජනා කර ඇති අතර එම කමිටුව සඳහා නම් ලබාදෙන ලෙසද ජනාධිපතිවරයා එහිදී අගමැතිවරයාට දැනුම්දී ඇතැයි වාර්තා වේ. විධායක ජනාධිපති ක්‍රමය අහෝසි කිරීම සහ මැතිවරණ ක්‍රමය සංශෝධනය කිරීම පිළිබඳව කැබිනට් පත්‍රිකා දෙකක් අද කැබිනට් මණ්ඩලයට ඉදිරිපත් කරන බව ජනාධිපති මෛත්‍රීපාල සිරිසේන මහතා ඊයේ පැවති උත්සවයකදී සඳහන් කළේය.", "URL": "https://sinhala.adaderana.lk/news.php?nid=55170", "Category": null, "Parent URL": null}