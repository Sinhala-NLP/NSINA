{"Source": "Adaderana", "Timestamp": "October 25, 2017 04:54 pm", "Headline": "ශලීල නැවතත් රිමාන්ඩ්", "News Content": "තායිවාන බැංකුවකින් මුදල් වංචා කිරීමේ චෝදනාවකට රක්ෂිත බන්ධානගාර ගත කර සිටි ලිට්‍රෝ ගෑස් සමාගමේ හිටපු සභාපතිවරයෙකු වන ශලිල මුණසිංහ මහතා ඇතුළු සැකකරුවන් සිව් දෙනා යළිත් රක්ෂිත බන්ධනාගාරගත කර තිබේ. අදාල නඩුව අද(25) කොටුව මහේස්ත්‍රාත් ලංකා ජයරත්න මෙනවිය ඉදිරියේ විභාගයට ගත් අතර සැකකරුවන් සිව්දෙනා ලබන 06 වනදා දක්වා රක්ෂිත බන්ධනාගාරගත කරන ලෙසයි මහේස්ත්‍රාවරිය නියෝග කළේය. අපරාධ පරීක්ෂණ දෙපාර්තමේන්තුව අධිකරණය හමුවේ පවසා සිටියේ සැකකරුවන්ගේ බැංකු ගිණුම් තවදුරටත් පරීක්ෂා කිරීමට අවශ්‍ය බවයි. එම කරුණු සැලකිල්ලට ගත් මහේස්ත්‍රාත්වරිය සැකකරුවන්ට අයත් සියලු බැංකු ගිණුම්වල මුදල් පිළිබඳ වාර්තාවක් අපරාධ පරීක්ෂණ දෙපාර්තමේන්තුව වෙත බාර දෙන ලෙසද නියෝග කර තිබේ.", "URL": "https://sinhala.adaderana.lk/news.php?nid=79133", "Category": null, "Parent URL": null}