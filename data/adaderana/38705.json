{"Source": "Adaderana", "Timestamp": "November 9, 2013 11:36 am", "Headline": "මොබිටෙල් වෙතින් රජයේ සේවකයන්ගේ Warrants සඳහා දුම්රිය ප‍්‍රවේශපත් ", "News Content": "ජාතික ජංගම දුරකථන ජාලය වන ශ්‍රී ලංකා ටෙලිකොම් මොබිටෙල් ආයතනය mTicketing සේවාව තුළින් හඳුන්වා දුන් දුම්රිය ප‍්‍රවේශපත් වෙන්කිරීමේ පහසුකම තවදුරටත් සාර්ථකව ඉදිරියට ගෙන යමින් ඒ ඔස්සේ රාජ්‍ය සේවා නියුක්තිකයන්ට හිමි නිදහස් ගමන් බලපත‍්‍ර වරප‍්‍රසාදය (Warrants) ඉදිරිපත් කර දුම්රිය ප‍්‍රවේශපත් වෙන්කිරීමේ පහසුකම සලසාදීමට කටයුතු කරයි. ශ්‍රී ලංකා දුම්රිය දෙපාර්තමේන්තුව හා එක්ව කි‍්‍රයාත්මක කෙරෙන මෙම වැඩපිළිවෙළ තුළින් ලක්ෂ සංඛ්‍යාත රාජ්‍ය සේවා නියුක්තිකයන් හට තම කාලය ඉතිරි කරගනිමින් තමන්ට යාමට අවශ්‍ය ගමනාන්තය දක්වා දුම්රිය ප‍්‍රවේශපත් වෙන්කරවා ගැනීම කළ හැකිය. ආරම්භයේදී mTicketing සේවාව හරහා කොළඹ කොටුවෙන් ඇරඹෙන දුම්රිය සඳහා පමණක් ප‍්‍රවේශපත් වෙන්කළ හැකිවිය. නමුත් මොබිටෙල් ආයතනය හා ශ්‍රී ලංකා දුම්රිය දෙපාර්තමේන්තුව අතර වූ සහයෝගයේ ප‍්‍රතිඵලයක් ලෙස කෙටි කාල පරාසයක් තුළ සෙසු ජනාකීර්ණ දුම්රිය ස්ථානවලින්ද මෙම පහසුකම ව්‍යාප්ත කිරීමට හැකියාව ලැබිණි. මෙම සේවාවේ ව්‍යාප්තියත් සමග කොළඹ - මහනුවර, කොළඹ - මාතර මුහුදුබඩ දුම්රිය මාර්ගය, කොළඹ මඩකළපුව දුම්රිය මාර්ගය ආදී ගමනාන්තයන් දක්වා පඔසජනැඑසබට සේවාවෙන් ප‍්‍රවේශපත් වෙන්කිරීමට හැකියාව ලැබිණි. එමෙන්ම පසුගිය සැප්තැම්බර් 14 වන දින කිලිනොච්චිය දක්වා විවෘත වූ උතුරු දුම්රිය මාර්ගයේ ගමන් ගන්නා මගීන්ට ද මෙම පහසුකම ලබාදීමට හැකි වූ අතර mTicketing සේවාව තුළින් කිළිනොච්චියෙහි පිහිටි දුම්රිය ස්ථානයෙන් හා යාපනය දුම්රිය ස්ථානය වෙනුවට එහි පිහිටි මොබිටෙල් ශාඛාවෙන් දුම්රිය ප‍්‍රවේශපත් වෙන්කිරීමට එම ප‍්‍රදේශවල ජනතාවට අවස්ථාව උදාවිය. මෙම සේවාව කොළඹ - ති‍්‍රකුණාමලය දක්වා වන දුම්රිය මාර්ගයෙහිද කි‍්‍රයාත්මක කිරීමට මොබිටෙල් සහ ශ්‍රී ලංකා දුම්රිය දෙපාර්තමේන්තුව මේවන විටත් කටයුතු සම්පාදනය කරමින් සිටියි. mTicketing සේවාව ඔස්සේ සිය නිදහස් ගමන් බලපත‍්‍ර වරප‍්‍රසාදය සඳහා ප‍්‍රවේශපත් වෙන්කරන රාජ්‍ය සේවා නියුක්තිකයන්ට අදාළ ප‍්‍රවේශපත් කොළඹ කොටුවෙන් බැහැර ජනාකීර්ණ දුම්රිය ස්ථානයන්ගෙන්ද ලබාගත හැකිය. 365 ඇමතීමෙන් අදාළ රාජ්‍ය සේවා නියුක්තිකයා සිය නිදහස් ගමන් බලපත‍්‍ර වරප‍්‍රසාදය පිළිබඳ ලබාදෙන තොරතුරුවලට අනුව මොබිටෙල් ආයතනය විසින් මගියාට අදාළ යොමු අංකයක් ලබාදෙනු ඇත. අදාළ යොමු අංකය සහ නිදහස් ගමන් බලපත‍්‍රය මෙම සේවාව හා සම්බන්ධ mTicketing සේවාව ලබාදෙන දුම්රිය ස්ථානයට ඉදිරිපත් කර තමන් වෙන්කළ ප‍්‍රවේශපත් ලබාගැනීමට ඔවුනට අවස්ථාව උදාවේ. සාමාන්‍යයෙන් රාජ්‍ය සේවා නියුක්තිකයන් හට නිදහස් ගමන් බලපත‍්‍රයක් නිකුත් කෙරෙන්නේ අදාළ ගමනට දින 14 කට පෙරාතුව වන අතර ඒ හේතුවෙන් ඔහුට හෝ ඇයට ප‍්‍රවේශපත් ලබාගැනීමට ද හැකියාව ලැබෙන්නේ දින 14 කට පෙරාතුවය. නමුත් මෙම mTicketing සේවාව ඔස්සේ ලැබෙන වාසිය වන්නේ අදාළ රාජ්‍ය සේවා නියුක්තිකයන් හට අදාළ ගමනට දින 45 කට පෙර අවශ්‍ය ප‍්‍රවේශපත් වෙන්කිරීමට සුවිශේෂී අවස්ථාවක් සැලසීමයි. එමනිසා දින 45 කට පෙර නිදහස් ගමන් බලපත‍්‍රය ලැබී නොතිබුණද ඉදිරියේ ලැබීමට නියමිත ගමන් බලපත‍්‍රය සඳහා ගමන් සැලසුම් කරගැනීමට හැකියාව ලැබෙයි. රාජ්‍ය සේවා නියුක්තිකයන් වෙනුවෙන් ඇරඹෙන මෙම සේවාව පිළිබඳ අදහස් දක්වන ශ්‍රී ලංකා දුම්රිය දෙපාර්තමේන්තුවෙහි සාමාන්‍යධිකාරි බී. ඒ. පී. ආරියරත්න මහතා මෙසේ පැවසීය, ‘‘ ආසන වෙන්කිරීම සඳහා නව තාක්‍ෂණ ක‍්‍රමවේදයක් අවශ්‍ය වූ මොහොතක රාජ්‍ය ආයතනයක් වන මොබිටෙල් සමාගම සමග මූලිකව මෙම කි‍්‍රයාවලිය නියමු ව්‍යාපෘතියක් වශයෙන් (Pilot Project) මීට අවුරුදු 4කට කලින් ආරම්භ වුණා. මම දුම්රිය සාමාන්‍යධිකාරි ලෙස වැඩ බාර ගන්නා විටත් මෙම වැඩපිළිවෙළ කි‍්‍රයාත්මක වෙමින් පැවතියා. නමුත් මොබිටෙල් ආයතනය සමග එක්ව කටයුතු කර මෙම සේවාව වඩාත් පුළුල් කරන්නට මට අවස්ථාව උදාවුණා. ඒ වන විට mTicketing සේවාව ඔස්සේ කල්තබා ආසන වෙන්කිරීම (Advance Booking) හැමවිටම ආරම්භ වුණේ රාතී‍්‍ර 12.00ටය. මෙය ඇත්ත වශයෙන්ම මගී ජනතාවට විශාල කරදරයක්ව තිබුණා. එම වේලාව උදෑසන 10.00 ට ගෙන ඒමට අපිට හැකිවුණා. මෙමඟින් මගී ජනතාවට තිබූ මහත් අපහසුතාවයක් මඟහැරුණා. මෙම සේවාව තව තවත් පුළුල් කිරීමේ ප‍්‍රතිඵලයක් වශයෙන් අද වන විට මෙම සේවාව වඩාත් වර්ධනය වෙලා එය රජයේ සේවකයන් සතු වරප‍්‍රසාදයක් වන නිදහස් ගමන් බලපත‍්‍ර සඳහාත් මොබිටෙල් දුරකථනය හරහා ආසන වෙන්කිරීමට කටයුතු කිරීමට හැකියාව උදාවෙලා තියනවා. අපි අපේක්ෂා කළ පරිදිම මෙම කටයුත්ත නොවැම්බර් මාසයේ සිටම ඉටුකරගන්නට හැකිවුණා. ඒ වෙනුවෙන් මම මොබිටෙල් ආයතනයට මගේ ස්තුතිය පුදකර සිටිනවා. අපි රාජ්‍ය සේවකයන්ට මෙවන් විශේෂ සේවාවක් ආරම්භ කළේ 365 අමතා සිදුකරන ප‍්‍රවේශපත් වෙන්කිරීම් ප‍්‍රමාණය මහත් සේ ඉහළ යාමත් ඒ හේතුවෙන් නිදහස් ගමන් බලපත‍්‍රයක් හිමි රාජ්‍ය සේවකයන්ට සිය ප‍්‍රවේශපත් ලබාගැනීමට ඇතිවූ දුෂ්කරතාවත් සැලකිල්ලට ගෙනයි. සාමාන්‍යයෙන් මසකට නිදහස් ගමන් බලපත‍්‍ර 35,000 - 40,000ත් අතර ප‍්‍රමාණයක් නිකුත් කෙරෙනවා. මෙය සැලකිය යුතු ඉහළ ඉල්ලූමක් බව කිව යුතුයි. පාසල් නිවාඩු කාලය තුළ මෙම සංඛ්‍යාව මීටත් වඩා ඉහළ යනවා. එම නිසා නිදහස් ගමන් බලපත‍්‍ර හිමි රාජ්‍ය සේවකයන් ඉලක්ක කර විශේෂ වැඩපිළිවෙළක් කි‍්‍රයාත්මක විය යුතුය යන විශ්වාසය පෙරදැරි කරගෙන එම වැඩපිළිවෙළ අද සිට සාර්ථකව කි‍්‍රයාත්මක කරනවා. ඒ වගේම ඉදිරියේදී යාපනය සිට තලෙයිමන්නාරම දක්වා දිවෙන දුම්රිය මාර්ගයේ විවෘත වීමත් සමග මෙම සියලූ පහසුකම් ඒ ප‍්‍රදේශවල ජනතාවට ද අත්විඳීමට අවස්ථාව උදාවෙනවා.’’ සිය ආයතනය වෙතින් දියත් කළ mTicketing සේවාව පාදක කරගත් දුම්රිය ප‍්‍රවේශපත් වෙන්කිරීමේ ක‍්‍රමය පිළිබ`ද අදහස් දක්වන මොබිටෙල් ආයතනයෙහි අලෙවිකරණය පිළිබඳ ජ්‍යෙෂ්ඨ සාමාන්‍යධිකාරී නලින් පෙරේරා මහතා මහතා මෙසේ ප‍්‍රකාශ කළේය. ‘‘රජයට අනුබද්ධ සමාගමක් ලෙස මොබිටෙල් ආයතනය රාජ්‍ය ව්‍යවසායෙන් පවත්වාගෙන යන ශ්‍රී ලංකා දුම්රිය දෙපාර්තමේන්තුව සමග සහයෝගයෙන් කටයුතු කරන්නේ වසර 4ක පමණ සිටයි. මොබිටෙල් ආයතනය මෙරට මහජනතාවගේ සුබසිද්ධිය වෙනුවෙන් තොරතුරු සන්නිවේදන තාක්ෂණික විසඳුම් ලබාදීමට සැමවිටම පෙරමුණ ගන්නවා. රාජ්‍ය සේවා නියුක්තිකයන් සම්බන්ධව අප ආයතනය බොහොමයක් පියවර ගෙන තිබෙනවා. උපහාර දුරකථන පැකේජය, උපහාර ඉන්ටර්නෙට් ආදී අපගේ නිෂ්පාදන වෙතින් ඔවුන්ට ප‍්‍රතිලාභ රැසක් අත්වූ බව මම පවසන්නේ මහත් ආඩම්බරයකින්. ඒ අනුව රාජ්‍ය සේවකයන් වෙනුවෙන් අපගේ දුම්රිය ප‍්‍රවේශපත් වෙන්කිරීමේ පහසුකම තුළින් දුම්රිය භාවිත කරන රාජ්‍ය සේවකයන්ට ප‍්‍රතිලාභ අත්වනවා සේම ශ්‍රී ලංකා දුම්රිය දෙපාර්තමේන්තුවෙහි කටයුතුවලටද මහත් රුකුලක් වනු ඇති බවත් එතුළින් ඔවුන් රාජ්‍ය සේවකයන්ට සපයන සේවාවන් ද ඵලදායී අයුරෙන් ඉටුකරලීමට ඔවුන්ට අවස්ථාව උදාවන බවත් අපගේ විශ්වාසයයි. මෙතෙක් මෙම සේවාවෙහි ප‍්‍රගතිය අත්කර ගැනීමට අප හා සහයෝගයෙන් කටයුතු කළ ශ්‍රී ලංකා දුම්රිය සාමාන්‍යධිකාරිතුමා ඇතුළු සමස්ත දුම්රිය දෙපාර්තමේන්තුවට මාගේ ස්තූතිය පළ කරන්නට මම මෙය අවස්ථාවක් කරගන්නවා.’’", "URL": "https://sinhala.adaderana.lk/news.php?nid=38705", "Category": null, "Parent URL": null}