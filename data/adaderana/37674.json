{"Source": "Adaderana", "Timestamp": "September 25, 2013 10:34 am", "Headline": "යාපනයට නව නැණසල මධ්‍යස්ථාන 21 ක් ", "News Content": "යාපනය දිස්ත්‍රීක්ක‍යේ නව නැණසල මධ්‍යස්ථාන 21 ක් විදුලි සංදේශ හා තොරතුරු තාක්ෂණ ඇමති රංජිත් සියඹලාපිටිය මැතිතුමාගේ ප්‍රධානත්වයෙන් නොබෝදා විවෘත කෙරිණි. උතුරු පළාත් ජනතාව‍ගේ තොරතුරු හා සන්නිවේදන තාක්ෂණ පහසුකම් ඉහළ නැංවීම මෙහි අරමුණ බව ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනය පවසයි. දකුණේ ජනතාව බුක්ති විඳින සෑම වරප්‍රසාදයක්ම කිසිදු බේදයකින් තොරව උතුරේ ජනතාවටද ලබාදීම ජනාධිපති මහින්ද රාජපක්ෂප මැතිතුමාගේ අරමුණ බවත් දැන් උතුරේ ඇත්තේ සංවර්ධන සංග්‍රාමයක් බවත් විවෘත කිරීමේ අවස්ථාවට එක්වු විදුලි සංදේශ හා තොරතුරු තාක්ෂණ ඇමැති රංජිත් සියඹලා පිටිය මැතිතුමා පැවසීය. විදුලි සංදේශ හා තොරතුරු තාක්ෂණ ඇමැති රංජිත් සියඹලාපිටිය ශ්‍රී ලංකා තොරතුරු හා සන්නිවේදන තාක්ෂණ නියෝජිතායතනයේ ප්‍රධාන විධායක නිලධාරී රෙෂාන් දේවපුර යන මහත්වරුන් අතින් නැණසලක් ජනතා අයිතියට පැවරූ අයුරු ජායාරූපයේ දැක්වේ. මේ වසර අවසන්වීමට පෙරාතුව නැණසල මධ්‍යස්ථාන දහනවයක් කිලිනොච්චිය, මන්නාරම, වව්නියාව සහ මුලතිව් යන දිස්ත්‍රීක්ක වල ස්ථාපිත කිරීමට නියමිතව තිබේ.", "URL": "https://sinhala.adaderana.lk/news.php?nid=37674", "Category": null, "Parent URL": null}