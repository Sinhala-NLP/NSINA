{"Source": "Adaderana", "Timestamp": "May 10, 2011 08:37 am", "Headline": "චෙන්නායි සුපර් කිංග්ස් විශිෂ්ට ජයක් ලබයි", "News Content": "ඉන්දිය ප්‍රිමියර් ලීග් ක්‍රිකට් තරගාවලිය යටතේ ඊයේ(09) පැවති තරගයකින් ලකුණු 63ක ජයක් ලබා ගැනීමට චෙන්නායි සුපර් කිංග්ස් කණ්ඩායම සමත් විය. මෙම තරගයේ කාසියේ වාසිය දිනා ගත් රාජස්ථාන් රෝයල්ස් කණ්ඩායම පළමුව පන්දුවට පහර දීමේ අවස්ථාව චෙන්නායි සුපර් කිංග්ස් කණ්ඩායමට ලබා දුන්නේය. ඒ අනුව නියමිත පන්දුවාර 20 අවසානයේ කඩුලු 3ක් දැවී ලකුණු 196ක් ලබා ගැනීමට චෙන්නායි ක්‍රීඩකයින් සමත් විය. චෙන්නායි කණ්ඩායම වෙනුවෙන් මුරලි විජේ ලකුණු 53ක් සහ මයික් හසී ලකුණු 46ක් ලබා ගත්තේය. පිළිතුරු ඉනිම සඳහා පිටියට පිවිසි රාජස්ථාන් රෝයල්ස් කණ්ඩායමට පන්දුවාර 19 කුත් පන්දු 3ක් තුළ සියල්ලන් දැවී ලබා ගත හැකි වූයේ ලකුණූ 133ක් පමණි.", "URL": "https://sinhala.adaderana.lk/news.php?nid=15998", "Category": null, "Parent URL": null}