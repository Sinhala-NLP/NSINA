{"Source": "Adaderana", "Timestamp": "August 8, 2016 09:03 am", "Headline": "පිහිනුම් තටාකය දරුවාට මරුකැඳවයි", "News Content": "වේයන්ගොඩ ප්‍රදේශයේ ළමා උද්‍යානයක පිහිටි පිහිනුම් තටාකයක ගිළීමෙන් කුඩා ළමයෙකු මියගොස් තිබේ.විනෝද චාරිකාවක ගොස් පිහිනුම් තටාකයේ පිහිනමින් සිටියදී මෙම දරුවා දියේ ගිළී ඇති බව පොලිසිය සඳහන් කරයි.මියගොස් ඇත්තේ සියඹලාපේ ප්‍රදේශයේ පදිංචිව සිටි 09 හැවිරිදි පාසල් සිසුවෙකි.මේ අතර හබරාදූව, රංගොඩ ප්‍රදේශයේ පිහිනුම් තටාකයක දී පුද්ගලයෙකු මියයාම සම්බන්ධයෙන් පොලිසිය විමර්ශන ආරම්භ කර තිබේ.අදාළ පුද්ගලයා තවත් පිරිසක් සමග සාදයකට සහභාගී වී සිටියදී මෙලෙස මියගොස් ඇති බව වාර්තා වේ.මියගොස් ඇත්තේ 56 හැවිරිදි අහංගම ප්‍රදේශයේ පදිංචිව සිටි පුද්ගලයෙකි.මළ සිරුර සම්බන්ධයෙන් පශ්චාත් මරණ පරික්ෂණය අද දිනයේ සිදු කිරිමට නියමිතය.", "URL": "https://sinhala.adaderana.lk/news.php?nid=62864", "Category": null, "Parent URL": null}