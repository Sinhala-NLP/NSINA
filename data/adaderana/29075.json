{"Source": "Adaderana", "Timestamp": "November 10, 2012 02:20 pm", "Headline": "  කාසියේ වාසිය ශ්‍රී ලංකාවටයි-පන්දු යැවීම තෝරා ගනියි", "News Content": "සංචාරක නවසීලන්ත කණ්ඩායම සමග අද (10) ආරම්භවීමට නියමිත සිව්වැනි එක්දින තරගයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදීමට තිරණය කරන ලදි. මෙම තරගය හම්බන්තොට මහින්ද රාජපක්ෂ ක්‍රී‍ඩාංගණයේදී දිවා රාත්‍රී තරගයක් ලෙස පැවැත්වීමට නියමිතය. අද තරගය සඳහා ශ්‍රී ලංකා කණ්ඩායමේ ආරම්භක පිතිකරු ලෙස කටයුතු කරන තිලකරත්න ඩිල්ෂාන් ක්‍රීඩා නොකරන අතර ඒ වෙනුවට චාමර කපුගෙදර කණ්ඩායමට කැඳවා තිබේ. දෙරට අතර පැවැත්වෙන 5 වන එක්දින තරගය ද මෙම ක්‍රීඩාංගණයේදීම ලබන 12 වැනිදා පැවැත්වෙනු ඇත.", "URL": "https://sinhala.adaderana.lk/news.php?nid=29075", "Category": null, "Parent URL": null}