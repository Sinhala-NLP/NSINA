{"Source": "Adaderana", "Timestamp": "December 7, 2018 08:02 pm", "Headline": "සයිටම් අර්බුදයේ අවසන් අදියරට විසඳුම් ලබා දීමට කටයුතු කල යුතුයි", "News Content": "රජයේ වෛද්‍ය නිලධාරීන්ගේ සංගමය පසුගියදා මහින්ද රාජපක්ෂ මහතා සමඟ පැවති සාකච්ඡාවේදී එකඟතාවය පළ වූයේ මෙම සිසුන් කණ්ඩායම හා ඔවුන්ගේ දෙමව්පියන් කැඳවා මේ පිළිබඳව සාකච්ඡාවක් කර කොතලාවල ආරක්ෂක විශ්ව විද්‍යාලීය වෛද්‍ය උපාධිය නිසි ක්‍රමවේදයක් අනුගමනය කර ප්‍රදානය කිරීම මඟින් මෙම ගැටලුව විසඳාලිය යුතු බව පවසයි. කෙසේ නමුත් ඉන් පසුව සිදුවූ දේශපාලනික වෙනස්කම් හේතුවෙන් ඒ කිසිවකට මේ වන තෙක් විසඳුම් ලැබී නොමැති බව නිවේදනයකින් පවසයි. තවදුරටත් ප්‍රමාද නොකර සයිටම් අර්බුදයේ අවසන් අදියරට විසඳුම් ලබා දීමට බලධාරීන් කටයුතු කල යුතු බව රජයේ වෛද්‍ය නිලධාරීන්ගේ සංගමය පවසයි. වසර ගණනාවක් තුල රට තුල අර්බුද ගණනාවක් නිර්මාණය කළ සයිටම් ගැටළුව මේ වන විට බොහෝ දුරට විසඳී අවසන් බවද පවසයි.", "URL": "https://sinhala.adaderana.lk/news.php?nid=100424", "Category": null, "Parent URL": null}