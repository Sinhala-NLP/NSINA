{"Source": "Adaderana", "Timestamp": "October 6, 2017 12:24 pm", "Headline": " හම්බන්තොට උද්ඝෝෂණයට පොලිසියෙන් කඳුළු ගෑස්", "News Content": "හම්බන්තොට ඉන්දීය කොන්සල් කාර්යයාලය ඉදිරිපිට පැවැති උද්ඝෝෂණය විසුරුවා හැරීමට පොලිසිය ජල ප්‍රහාර සහ කඳුළු ගෑස් එල්ල කර තිබේ. මාගම්පුර වරාය සහ මත්තල ගුවන් තොටුපළ විදෙස් රටවලට පැවරීමට එරෙහිව අද (6) දිනයේ පැවති මෙම උද්ඝෝෂණයට අධිකරණය නියෝගයක් නිකුත් කර තිබිණි. එම නියෝගය නිකුත්කර තිබුණේ හම්බන්තොට අධිකරණ බල සීමාව තුළ මාර්ග අවහිර කරමින් උද්ඝෝෂණවල නිරතවීම තහනම් කරමින් හම්බන්තොට මහේස්ත්‍රාත් අධිකරණයයි. හම්බන්තොට පොලිසිය මේ සම්බන්ධයෙන් ඉදිරිපත් කළ කරුණුවලට අනුව පාර්ලිමේන්තු මන්ත්‍රී නාමල් රාජපක්ෂ සහ ඩි.වී. චානක යන මන්ත්‍රීවරුන් වෙත අදාළ නියෝගය පනවා ඇති බව වාර්තා වේ.", "URL": "https://sinhala.adaderana.lk/news.php?nid=78401", "Category": null, "Parent URL": null}