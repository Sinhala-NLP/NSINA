{"Source": "Adaderana", "Timestamp": "May 28, 2011 03:10 pm", "Headline": "යාපනය පුවත්පත් වාර්තාකරුවෙක් පහරකෑමකට ලක්වෙයි", "News Content": "යාපනය දිස්ත්‍රික්කයේ ක්‍රියාත්මක ප්‍රාදේශීය පුවත්පතක් වන උදයන් පුවත්පතේ වාර්තාකරුවෙකු අද(28) උදෑසන පහරකෑමකට ලක්ව ඇති බව වාර්තා වේ. පහරකෑමට ලක්වූ මෙම පුද්ගලයා කාර්යාලයට පැමිණෙන අතරතුර කිසියම් නාඳුනන පිරිසක් පැමිණ පහරදී ඇති බව අද දෙරණ වාර්තාකරු සඳහන් කළේය. එස්. කවිදරන් නැමති 36 හැවිරිදි මෙම පුද්ගලයා යාපනය, හින්දු විද්‍යාලය අසලදී මෙසේ පහරකෑමට ලක්ව ඇති බව සඳහන්ය. තුවාල ලැබූ කවිදරන් යාපනය රෝහලට ඇතුළු කර ඇති බවත්, ඔහු තවදුරටත් රෝහලේ ප්‍රතිකාර ලබන බවත් අද දෙරණ වාර්තාකරු පැවසුවේය. ඔහු යාපනය, සන්දිලිප්පායි ප්‍රදේශයේ පදිංචිකරුවෙකි.‍ අදාළ පහරදීම සම්බන්ධයෙන් යාපනය පොලිසිය වෙත මෙතෙක් පැමිණිල්ලක් ලැබී නොමැති බව අද දෙරණ කළ විමසීමක දී යාපනය මූලස්ථාන පොලිස් පරීක්ෂකවරයා සඳහන් කළේය.", "URL": "https://sinhala.adaderana.lk/news.php?nid=16386", "Category": null, "Parent URL": null}