{"Source": "Adaderana", "Timestamp": "July 20, 2014 01:51 pm", "Headline": "ලංගම බසයක් ගිනිගෙන විනාශයි ", "News Content": "බදුල්ල - කොළඹ ප්‍රධාන මාර්ගයේ අයිස් පීල්ල ප්‍රදේශයේ දී ලංකා ගමනාගමන මණ්ඩලයට අයත් බස් රථයක් ගිනිගෙන විනාශ වී තිබේ. අද(20) පෙරවරුවේ ගින්න හටගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. ගින්නෙන් කිසිවෙකුටත් හානියක් සිදුව නොමැති අතර හපුතලේ පොලීසිය, පොලිස් විශේෂ කාර්යය බලකා නිලධාරීන් සහ හපුතලේ නගර සභාවේ ගිනි නිවීමේ ඒකකයේ නිලධාරින් එක්ව ගින්න මැඩපවත්වා තිබේ. කාර්මික දෝෂයක් ගින්නට හේතුව විය හැකි බව පොලීසිය සැක පළ කරයි. සිද්ධිය සම්බන්ධයෙන් හපුතලේ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44797", "Category": null, "Parent URL": null}