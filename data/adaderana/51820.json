{"Source": "Adaderana", "Timestamp": "June 6, 2015 06:01 pm", "Headline": "කුරුණෑගල නගරාධිපතිගේ නිවසට ප්‍රහාර එල්ල කළ 4ක් අත්අඩංගුවේ", "News Content": "කුරුණෑගල නගරාධිපති අනුරාධ ගාමිණී පෙරමුණගේ මහතාගේ නිවසට ප්‍රහාරයක් එල්ල කිරිමේ සිද්ධිය සම්බන්ධයෙන් පුද්ගලයින් සිව් දෙනෙකු අත්අඩංගුවට ගෙන තිබේ.කුරුණෑගල පොලිසිය විසින් අද(06) පෙරවරුවේ සැකකරුවන් අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය.කුරුණෑගල නගරාධිපති අනුරාධ ගාමිණී පෙරමුණගේ මහතාගේ ගැට්ටුවාන ප්‍රදේශයේ පිහිටි නිවසට ඊයේ(05) අළුයම කිසියම් පිරිසක් විසින් ප්‍රහාරයක් එල්ල කර තිබුණි.ත්‍රීරෝද රථයකින් පැමිණි පිරිසක් විසින් එල්ලකළ එම ප්‍රහාරයෙන් ගාමිණී පෙරමුණගේ මහතාගේ නිවසේ දොර, ජනෙල්වලටද සහ මෝටර් රථයකටද හානි සිදුවුණි.ඒ අනුව සිද්ධියට සම්බන්ධ සැකකරුවන් අත්අඩංගුවට ගැනිම සඳහා පොලිසය පරික්ෂණ ආරම්භ කළේය. එහිදි මෙම සැකකරුවන් අත්අඩංගුවට ගෙන ඇති බව වාර්තා වෙයි.", "URL": "https://sinhala.adaderana.lk/news.php?nid=51820", "Category": null, "Parent URL": null}