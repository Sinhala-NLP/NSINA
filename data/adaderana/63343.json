{"Source": "Adaderana", "Timestamp": "August 22, 2016 01:28 pm", "Headline": "   අතුරුදන්වූවන් සොයා දෙන්න-කිලිනොච්චි ජනයා වීදි බසියි", "News Content": "මෙරට පැවැති සිවිල් යුද්ධයෙන් අතුරුදන්වූවන් සොයා දෙන ලෙස ඉල්ලා කිලිනොච්චිය නගරයේ විරෝධතා පා ගමනක් පවත්වා තිබේ.කිලිනොච්චිය අවට ප්‍රදේශවාසීන්ගේ සහභාගීත්වයෙන් පැවැති මෙම විරෝධතාව සඳහා දෙමළ ජාතික සන්ධානයේ පාර්ලිමේන්තු මන්ත්‍රීවරුන් කිහිපදෙනෙකු සහ පළාත් සභා මන්ත්‍රීවරුන් පිරිසක් ද එක්ව සිටි බව අද දෙරණ වාර්තාකරු සඳහන් කළේය.කිලිනොච්චිය, උමයාල්පුරම් ප්‍රදේශයෙන් ආරම්භ කළ පා ගමන කිලිනොච්චිය නගරයේ පිහිටි එක්සත් ජාතින්ගේ උප කාර්යාලය දක්වා පැමිණ සංදේශයක් භාරදීමට කටයුතු කර තිබේ.වත්මන් ආණ්ඩුව බලයට පත්ව වසර ගණනාවක් ගත වුවද දෙමළ ජනතාවගේ ඉල්ලීම් වෙනුවෙන් සාධාරණය ඉටු වී නොමැති බව විරෝධතාකරුවන් සඳහන් කර තිබේ.", "URL": "https://sinhala.adaderana.lk/news.php?nid=63343", "Category": null, "Parent URL": null}