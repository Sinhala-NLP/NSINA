{"Source": "Adaderana", "Timestamp": "December 27, 2016 02:28 pm", "Headline": "බොරු පී.එච්.අයි අතේ මාට්ටු", "News Content": "මහජන සෞඛ්‍ය පරීක්ෂකවරයෙකු ලෙස පෙනී සිටි පුද්ගලයෙකු හැටන් ප්‍රදේශයේදී අත්අඩංගුවට ගෙන තිබේ.අදාළ පුද්ගලයා මහජන සෞඛ්‍ය පරීක්ෂකවරයෙකු ලෙස පෙනී සිටිමින් හැටන් නගරයේ වෙළෙඳසැල් සහ ආපනශාලාවලට ගොස් පරීක්ෂා කර පවතින අඩුපාඩුකම්වලට එරෙහිව නීතිමය පියවර නොගෙන සිටීමට මුදල් ඉල්ලා ඇති බව සඳහන්ය.හැටන් නගරයේ ආපන ශාලා හිමියෙකුගෙන් මේ පිළිබඳව ලද තොරතුරක් මත සිදුකළ වැටලීමකදී පොලීසිය විසින් සැකකරු අත්අඩංගුවට ගෙන ඇත.නුවරඑළිය දිස්ත්‍රික්කයේ ප්‍රධාන නගර කිහිපයකටම ගොස් මෙවැනි ආකාරයට මහජන සෞඛ්‍ය පරීක්ෂකවරයෙකු ලෙස පෙනී සිටිමින් මොහු විසින් මුදල් ලබාගෙන ඇති බවට පැමිණිලි ලැබී ඇති බව වාර්තා වේ.සැකකරු හැටන් මහේස්ත්‍රාත් අධිකරණය වෙත ඉදිරිපත් කිරීමට නියමිත අතර හැටන් පොලීසිය මේ පිළිබඳ වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=67414", "Category": null, "Parent URL": null}