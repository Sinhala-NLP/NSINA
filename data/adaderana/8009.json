{"Source": "Adaderana", "Timestamp": "April 26, 2010 10:00 am", "Headline": "අල්ලස් හෝ දූෂණය ඇනහිටියි", "News Content": "අල්ලස් හෝ දුෂණ චෝදනා විමර්ශන කොමිසමේ නිල කාලය අවසන් වීම හේතුවෙන් එහි වැටලීම් කටයුතු මේ වන විට සම්පුර්ණයෙන්ම ඇන හිට තිබේ. අල්ලස් කොමිස‍මේ ප්‍රධානියෙකු සදහන් කළේ පසුගිය මාර්තු 22 වෙනි දා සිටි මේ දක්වා සති තුනකට වැඩි කාලයක් තුළ කිසිදු වැටලීමක් සිදුකර නොමැති බවයි. අල්ලස් කොමිසමේ නිල කාලය පසුගය මාර්තු 22 වැනිදායින් අවසන් වු අතර එහි සමාජිකයින් ‍තිදෙනා පත් කිරීමට ජනාධිපතිවරයා මෙතෙක් පියවර ගෙන නොමැත. අල්ලස් ‍ කොමිසම අක්‍රීය වීම හේතුවෙන් වැටලීම් සිදුකිරීම සඳහා කොමිසමේ සෙසු සමාජිකයින්ට බලයක් නොමැති බව එහි ප්‍රධානියෙක් සඳහන් කළේය. 17 වන ව්‍යවස්ථා සංශෝධනය ක්‍රියාත්මක වුයේ නම් මෙහි සාමාජිකයින් පත් කිරීමේ වගකීම පැවරෙන්නේ ව්‍යවස්ථාදායක සභාවටයි. එහෙත් 17 වන සංශෝධනය ක්‍රියාත්මක නොවීම හේතුවෙන් අල්ලස් කොමි‍සමේ සමාජිකයින් පත්කි‍රීමේ බලය ජනාධිපතිවරයා වෙත පැව‍රේ.", "URL": "https://sinhala.adaderana.lk/news.php?nid=8009", "Category": null, "Parent URL": null}