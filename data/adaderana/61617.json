{"Source": "Adaderana", "Timestamp": "June 29, 2016 06:04 pm", "Headline": " ෆොන්සේකා  යූඑන්පියට", "News Content": "තමන් එක්සත් ජාතික පක්ෂය සමග එක්වන බව ප්‍රජාතන්ත්‍රවාදී පක්ෂයේ නායක ෆීල්ඩ් මාෂල්, අමාත්‍ය සරත් ෆොන්සේකා මහතා පවසයි.කැලණියේදී අද පැවැති උත්සවයකින් අනතුරුව මාධ්‍යවේදීන් විමසූ ප්‍රශ්නවලදී අමාත්‍යවරයා මේ බව පැවසීය.එක්සත් ජාතික පක්ෂය සමග ඉදිරියේදී තමන් දේශපාලනයේ නිරත වීමට තීරණය කර ඇතැයි එහිදී ඔහු කියා සිටියේය.මේ අතර සරත් ෆොන්සේකා මහතාට එජාප සාමාජිකත්වය හෙට (30) සිරිකොතදී අගමැතිවරයා විසින් පිරිනැමීමට නියමිත බව වාර්තා වේ.", "URL": "https://sinhala.adaderana.lk/news.php?nid=61617", "Category": null, "Parent URL": null}