{"Source": "Adaderana", "Timestamp": "January 1, 2017 08:18 am", "Headline": " අවුරුදු 5ත්-19ත් අතර දරුවන්ට සෞඛ්‍ය රක්ෂණාවරණයක්", "News Content": "උදා වූ නව වසරේ අවුරුදු 5ත් අවුරුදු 19ත් අතර පාසල් යන වයසේ පසු වන සියලු සිසුන්ට රුපියල් දෙලක්ෂය බැගින් වු සෞඛ්‍ය රක්ෂණාවරණය ලබාදෙන බව මුදල් අමාත්‍ය රවී කරුණානායක මහතා පවසයි.පවුලක සිටින දරුවන්ගේ සංඛ්‍යාව නොසලකා එම රක්ෂණාවරණය ක්‍රියාත්මක කරන බව අමාත්‍යවරයා ප්‍රකාශ කළේය.එමගින් නේවාසික හා බාහිර සෞඛ්‍ය සේවා පහසුකම් ඕනෑම රෝහලකින් ලබාගත හැකි පරිදි රක්ෂණ ආවරණ සහතිකයක් සිසුන්ට හිමිවනු ඇත.මීට අමතරව 2017 අයවැය ලේඛනයෙන් සම්මත වූ යෝජනා රැසක් අද(01) සිට ක්‍රියාත්මක වීමට නියමිතය.", "URL": "https://sinhala.adaderana.lk/news.php?nid=67563", "Category": null, "Parent URL": null}