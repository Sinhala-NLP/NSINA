{"Source": "Adaderana", "Timestamp": "March 1, 2013 07:55 am", "Headline": "විහාරගෙය ගිනිගනියි", "News Content": "බෙන්තොට ප්‍රදේශයේ විහාරස්ථානයක ගින්නක් හටගෙන තිබේ. බෙන්තොට ශ්‍රී ධර්මවිජයරාම විහාරස්ථානයේ විහාරගෙය තුළ ගින්න හටගෙන ඇති බව පොලීසිය පැවසුවේය. අද (01) අලුයම 1.00 පමණ හටගත් ගින්න ගිනි නිවන ඒකකය සහ පොලීසිය මැදිහත්වීමෙන් නිවා දමා තිබේ. ගින්නෙන් එහි වහලයට දැඩි අලාභහානි සිදුව ඇති අතර ගින්නට හේතුව මෙතෙක් අනාවරණය වී නොමැති බව පොලීසිය පවසයි.", "URL": "https://sinhala.adaderana.lk/news.php?nid=32010", "Category": null, "Parent URL": null}