{"Source": "Adaderana", "Timestamp": "June 4, 2018 03:10 pm", "Headline": "ක්‍රිකට් ආයතනයට නව තේරීම් කමිටු නිලධාරී මණ්ඩලයක්", "News Content": "ශ්‍රී ලංකා ක්‍රිකට් ආයතනය සඳහා නව තේරීම් කමිටු නිලධාරී මණ්ඩලය පත් කර තිබේ. ක්‍රීඩා අමාත්‍ය ෆයිසර් මුස්තාෆා මහතාගේ අනුමැතියෙන් එම පත්කිරීම් සිදු කර ඇති බව ශ්‍රී ලංකා ක්‍රිකට් ආයතන නිවේදනය කළේය. ඒ අනුව තේරීම් කමිටු සභාපතිවරයා ලෙස ග්‍රැහැම් ලැබ්රෝයි මහතා යළි පත් කර තිබේ. තේරීම් කමිටු සෙසු සාමාජිකයින් ලෙස චන්දික හතුරුසිංහ, ගාමිණී වික්‍රමසිංහ, එරික් උපශාන්ත සහ ජෙරිල් වොව්ටර්ස් පත් කර තිබේ. ඒ අනුව මැයි මස 16 වන දින සිට අදාළ පත් කිරීම් ක්‍රියාත්මක වන අතර වසරක කාලයක් සඳහා එය බලපැවැත්වෙනු ඇත.", "URL": "https://sinhala.adaderana.lk/news.php?nid=90332", "Category": null, "Parent URL": null}