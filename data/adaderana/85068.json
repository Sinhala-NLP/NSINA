{"Source": "Adaderana", "Timestamp": "March 2, 2018 12:17 pm", "Headline": "‍ජාතික ධීවර පනත සකස් කරන්න පාර්ලිමේන්තු මන්ත්‍රීවරුන්ගේ අදහස් හා යෝජනා ලබා ගනියි", "News Content": "‍ජාතික ධීවර පනත සකස් කිරිම සඳහා සියලුම පාර්ලිමේන්තු මන්ත්‍රීවරුන්ගේ අදහස් හා යෝජනා ලබා ගැනිමට ධිවර අමාත්‍යංශය තීරණය කර තිබේ. ඒ අනුව අදාළ පනත් කෙටුම්පත මන්ත්‍රීවරුන් වෙත ලබාදී ඇති අතර මන්ත්‍රීවරුන් කිහිප දෙනෙකු මේ වන විටත් සිය අදහස් හා යෝජනා ලබාදී ඇති බව එම අමාත්‍යංශය සඳහන් කළේය. නෝර්වේ රජයේ පූර්ණ සහයෝගය යටතේ සකස් කෙරෙන ජාතික ධීවර පනත් කෙටුම්පත මෙම මාසය අවසන්විමට පෙර අමාත්‍ය මණ්ඩලයේ අනුමැතිය සඳහා ඉදිරිපත් කිරිමට පියවර ගන්නා ලෙස ධිවර අමාත්‍ය මහින්ද අමරවීර මහතා නිලධාරින්ට උපදෙස් ලබාදී තිබේ. එමෙන්ම බොහෝ ජාතික පනත් අමාත්‍යවරයා හෝ රජය වෙනස් වන විට වෙනස්වන නමුත් ජාතික ධීවර පනත කිසිඳු විටෙක වෙනස් නොවන ආකාරයෙන් සියලු දෙනාගේ අදහස් හා යෝජනා සැලකිල්ලට ගනිමින් සකස් කළ යුතු බව අමාත්‍යවරයා උපදෙස් ලබාදී ඇත.", "URL": "https://sinhala.adaderana.lk/news.php?nid=85068", "Category": null, "Parent URL": null}