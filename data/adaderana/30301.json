{"Source": "Adaderana", "Timestamp": "December 28, 2012 08:15 am", "Headline": "ශ්‍රී ලාංකිකයන් සහ ඉරාන ජාතිකයන් දෙපිරිසක් අතර ගැටුමක්", "News Content": "පැපුවා නිව් ගිනියාවේ මානුස් දූපතේ රැඳවුම් මධ්‍යස්ථානයක සිදුවු ගැටුමකින් ශ්‍රී ලාංකිකයන් ඇතුළු පුද්ගලයන් කිහිප දෙනෙකු තුවාල ලබා තිබේ. ශ්‍රී ලාංකිකයන් සහ ඉරාන ජාතිකයන් දෙපිරිසක් අතර ගැටුම සිදුව ඇති බව විදෙස් වාර්තා සඳහන් කළේය. ඉරාන ජාතිකයන් පිරිසක් ක්‍රියාත්මක කළ විරෝධතා ව්‍යාපාරක් සඳහා ශ්‍රී ලාංකිකයන් සහය පළ නොකිරීම හේතුවෙන් ගැටුම හටගෙන ඇත. නීති විරෝධී ලෙස ඔස්ට්‍රේලියාව බලා ගොස් එරට නිලධාරීන් භාරයට පත්වීමෙන් පසු අදාළ සරණාගතයින් මානුස් දූපතේ රඳවා තිබේ.", "URL": "https://sinhala.adaderana.lk/news.php?nid=30301", "Category": null, "Parent URL": null}