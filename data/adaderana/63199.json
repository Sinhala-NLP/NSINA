{"Source": "Adaderana", "Timestamp": "August 18, 2016 09:32 pm", "Headline": " ගවේෂණාත්මක ප්‍රවෘත්ති වාර්තාකරණයට දෙරණ පිදුම්ලබයි", "News Content": "21 වැනි සුමති ටෙලි සම්මාන උළෙලේදී වසරේ හොඳම ගවේෂණාත්මක ප්‍රවෘත්ති වාර්තාකරණයට හිමි සම්මානය අද දෙරණට හිමිව තිබේ.මෙම සම්මාන උළෙල මේවන විට කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේදී පැවැත්වෙයි.ඒ ජනාධිපති මෛත්‍රීපාල සිරිසේන මහතාගේ ප්‍රධානත්වයෙනි.එහිදී හොඳම ගවේෂණාත්මක ප්‍රවෘත්ති වාර්තාකරණයට හිමි සම්මානය, \"සේයා සදෙව්මි දැරියගේ මරණය\" සම්බන්ධයෙන් අද දෙරණ කළ විමර්ශනාත්මක ප්‍රවෘත්තියට හිමි වුණි.එමෙන්ම හොඳම සඟරාමය වැඩසටහන සඳහා හිමි කුසලතා සම්මානය ‍\" ට්‍රැවල් විත් චතුර \" වැඩසටහනේ චතුර අල්විස්ට හිමි වුණි.වසරේ හොඳම රූපවාහිණි පූරක සම්මානය දිනාගත්තේ \"ඉන්සයිඩ් ශ්‍රී ලංකා - බෝගල පතල වැඩසටහන\" ඉදිරිපත් කිරීම වෙනුවෙන් වසන්ති නානායක්කාර මහත්මියයි.මෙවර සම්මාන උළළේ ජනප්‍රියම නළුවාට හිමි සම්මානය කාවින්ග පෙරේරා දිනා ගත් අතර ජනප්‍රියම නිළිය ලෙස ඉෂාරා සදමිණි සම්මානය හිමි කර ගැනීමට සමත් වුණි.", "URL": "https://sinhala.adaderana.lk/news.php?nid=63199", "Category": null, "Parent URL": null}