{"Source": "Adaderana", "Timestamp": "October 11, 2013 09:21 am", "Headline": "මුදල් කොල්ලකා පළායමින් සිටි 4ක් පොලිස් දැලේ ", "News Content": "පෞද්ගලික සමාගමක නියෝජිතයන් බව පවසා නිවසකට පැමිණි පුද්ගලයින් පිරිසක් නිවෙස් හිමි කාන්තාවකගේ රන් මාලය සහ මුදල් කොල්ලකා පළායමින් සිටි සැකකරුවන් සිව් දෙනෙකු යටවත්ත ප්‍රදේශයේ දී අත්අඩංගුවට ගෙන තිබේ. ඊයේ(10) දහවල් අදාළ සැකකරුවන් දොරකුඹුර - දුල්ලෑව ප්‍රදේශයේ නිවසක කොල්ලකෑම සිදුකර ඇති බව යටවත්ත පොලිසිය පවසයි. කොල්ලකන ලද රන් මාලය , මුදල් සහ සැකකරුවන් පළාගිය මෝටර් රථය ද පොලිස් භාරයට ගෙන තිබේ. ඔවුන් කුලියාපිටිය ප්‍රදේශයේ පදිංචිකරුවන් වන අතර අද(11) මාතලේ මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=38058", "Category": null, "Parent URL": null}