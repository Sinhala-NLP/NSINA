{"Source": "Adaderana", "Timestamp": "January 15, 2013 08:15 am", "Headline": "සමහරු දඬුවම් නැතිවම නිදහස ලබනවා", "News Content": "ළමා අපචාර සිදුකරන පුද්ගලයින්ට ලබාදෙන දඬුවම් කඩිනම් කළ යුතු බව ළමා සංවර්ධන හා කාන්තා කටයුතු අමාත්‍ය තිස්ස කරලියද්ද මහතා පවසයි. නීතිමය කටයුතු ප්‍රමාදවීම හේතුවෙන් ඇතැම් වරදකරුවන් දඬුවම් නොමැතිවම නිදහස ලබන බව අමාත්‍යවරයා පෙන්වාදෙයි. අනුරාධපුර ප්‍රදේශයේ පැවති උත්සවයකට එක්වෙමින් අමාත්‍යවරයා මෙම අදහස් පළ කළේය. ළමා අපචාර බොහෝමයකට හේතුව දෙමාපියන් ළමුන් පිළිබඳ දක්වන අඩු අවධානය බව එහිදී වැඩිදුරටත් අදහස් දැක්වු තිස්ස කරලියද්ද අමාත්‍යවරයා පවසා සිටියේය.", "URL": "https://sinhala.adaderana.lk/news.php?nid=30770", "Category": null, "Parent URL": null}