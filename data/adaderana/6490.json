{"Source": "Adaderana", "Timestamp": "February 5, 2010 12:48 pm", "Headline": "චීනය සමඟ වෙළද ගනුදෙනු පුළුල් කිරීමට අවධානය", "News Content": "චීනය සමග පවතින වෙළද ගනුදෙනු තවදුරටත් පුළුල් කරගැනීම සම්බන්ධයෙන් දැඩි අවධානය යොමු කර ඇති බව අමෙරිකානු ජනාධිපති බැරක් ඔබාමා පවසයි. අමෙරිකානු ජනාධිපතිවරයා මේ බව ප්‍රකාශ කර ඇත්තේ එරට ඩිමොක්‍රටික් පක්ෂ සෙනට් සභිකයින් හමුවූ අවස්ථාවේදීය. චීනය සහ සෙසු රටවල් සමග පවතින වෙළද ගිවිසුම් අමෙරිකාවට වාසිදායක වන ආකාරයෙන් සකස් කිරීම වැදගත් වන බව එහිදී වැඩිදුරටත් අදහස් දක්වමින් බැරක් ඔබාමා පවසා ඇත. චීනයේ වෙළද පොළ අමෙරිකානු භාණ්ඩ සදහා තවදුරටත් විවෘත කරගැනීම සම්බන්ධයෙන් ද අදාළ පාර්ශව සමග එකගතාවයට පැමිණීමේ අවශ්‍යතාව ඔහු එහිදී ප්‍රකාශ කර තිබේ.", "URL": "https://sinhala.adaderana.lk/news.php?nid=6490", "Category": null, "Parent URL": null}