{"Source": "Adaderana", "Timestamp": "February 17, 2016 01:07 pm", "Headline": "තොටළඟ විරෝධතාව තාවකාලිකව අවසන්", "News Content": "තොටළඟ, ජපන් මිත්‍රත්ව පාලම අසළ පැවති විරෝධතාව මේ වන විට තාවකාලිකව අවසන් කර තිබේ.කොළඹ උතුර භාර ජ්‍යේෂ්ඨ පොලිස් අධිකාරී අජිත් රෝහණ මහතා හා විරෝධතාකරුවන් අතර පැවති සාකච්ඡාවෙන් අනතුරුව විරෝධතාව අවසන් වී ඇති බව අද දෙරණ වාර්තාකරු සඳහන් කළේය.ඒ අනුව මේ වන විට එම ප්‍රදේශයේ රථ වාහන ගමනාගමනය යථා තත්ත්වයට පත්ව ඇති බව පොලීසිය පවසයි.නාගරික සංවර්ධන අධිකාරිය විසින් තොටළඟ ප්‍රදේශයේ තිබූ අනවසර ඉදිකිරීම් ඊයේ කඩා ඉවත් කිරීමට පියවර ගැනීමෙන් අනතුරුව ඊට විරෝධය පළ කරමින් ප්‍රදේශවාසීන් ඊයේ පස්වරුවේ සිට අද උදෑසන දක්වා තොටළඟ , ජපන් මිත්‍රත්ව පාලම අසළ විරෝධතාවයේ නිරත වු අතර මේ හේතුවෙන් ඒ ආශ්‍රිතව රථ වාහන ගමනාගමනයට දැඩි බාධා එල්ල වී තිබිණි.", "URL": "https://sinhala.adaderana.lk/news.php?nid=57291", "Category": null, "Parent URL": null}