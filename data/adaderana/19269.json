{"Source": "Adaderana", "Timestamp": "October 10, 2011 04:35 pm", "Headline": "කොළඹ මුල් පුටුවත් දෙවන පුටුවත් නම් කෙරෙයි", "News Content": "කොළඹ මහ නගර සභාවේ නගරාධිපතිධූරයට ඒ.ජේ.එම් මුසම්මිල් මහතාත්,නියෝජ්‍ය නගරාධිපති ධූරයට ටයිටස් පෙරේරා මහතාත් නම් කළ බව විපක්ෂ නායක රනිල් වික්‍රමසිංහ මහතා පවසයි. අද කොළඹ පැවති මාධ්‍ය හමුවකදී විපක්ෂ නායකවරයා මේ බව කියා සිටියේය. එක්සත් ජාතික පක්ෂය බලය හිමි කර ගත් කොළඹ මහ නගර සභාවේ වැඩිම මනාප හිමි කර ගත් මුසම්මිල් මහතා පසුගිය මැතිවරණයෙන් මනාප ඡන්ද 55 , 448ක් ලබා ගැනීමට සමත්විය. ටයිටස් පෙරේරා මහතා මනාප ඡන්ද 8732ක් ලබා ගනිමින් මනාප ලැයිස්තු‍වේ තෙවන ස්ථානයට පත්ව සිටියේය. එක්සත් ජාතික පක්ෂයෙන් වැඩිම මනාප හිමි කර ගත් සිංහල අපේක්ෂකයා ඔහු වීම හේතුවෙන් මෙම තීරණය ගත් බව විපක්ෂනායකරයා ‍කියා සිටියේය.", "URL": "https://sinhala.adaderana.lk/news.php?nid=19269", "Category": null, "Parent URL": null}