{"Source": "Adaderana", "Timestamp": "May 11, 2015 12:50 pm", "Headline": "විශ්වවිද්‍යාල  කොමිසම ඉදිරිපිට විරෝධය පෑ සිසුන් යළි රිමාන්ඩ් ", "News Content": "විශ්වවිද්‍යාල ප්‍රතිපාදන කොමිෂන් සභාව ඉදිරිපිට ප්‍රචන්ඩකාරී ලෙස හැසිරුණු සිසුන් තවදුරටත් රක්ෂිත බන්ධනාගාරගත කර තිබේ.පසුගිය 29 වන දින විශ්වවිද්‍යාල කොමිෂන් සභාව ඉදිරිපිට විශ්වවිද්‍යාල භික්ෂුන් වහන්සේලා ඇතුළු විශ්වවිද්‍යාල සිසුන් පිරිසක් විරෝධතාවයක නිරත විය.එහිදී කලහකාරී ලෙස හැසිරුණු සිසුන් දෙදෙනෙකු අත්අඩංගුවට ගෙන අද දින දක්වා රක්ෂිත බන්ධනාගාරගත කරන ලදී.ඒ අනුව අද නැවත විභාගයට ගත් අදාළ නඩුව කලහකාරී ලෙස හැසිරුණු සිසුන් දෙදෙනා යළි එළඹෙන 25 වන දින දක්වා රක්ෂිත බන්ධානාගාරගත කරන ලෙස කොළඹ මහේස්ත්‍රාත් අධිකරණය විසින් නියෝග කළේය.", "URL": "https://sinhala.adaderana.lk/news.php?nid=51248", "Category": null, "Parent URL": null}