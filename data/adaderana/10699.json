{"Source": "Adaderana", "Timestamp": "September 7, 2010 02:44 pm", "Headline": "18 සභාගත කෙරෙයි", "News Content": "18 වන ව්‍යවස්ථා සංශෝධන පනත් කෙටුම්පත අගමැති දි.මු ජයරත්න මහතා විසින් පාර්ලිමේන්තුවේ සභාගත කළ බව අද දෙරණ වාර්තාකරු සඳහන් කරයි. ඒ අනුව හෙට දිනයේදී මෙම පනත් කෙටුම්පත විවාදයට ලක්කොට ඒ පිළිබඳ ඡන්ද විමසීම සිදුකෙරෙනු ඇත. යෝජිත සංශෝධන පනත් කෙටුම්පත සභාගත කරද්දී විපක්ෂයේ මන්ත්‍රීවරුන්ගෙන් ඊට දැඩි විරෝධයක් එල්ල වූ බවත් එහිදී කතානායකවරයා විසින් මෙම පනත් කෙටුම්පත ව්‍යවස්ථාවට එකඟ බවට ශ්‍රේෂ්ධිකරණ තීන්දුවක් ලැබී ඇති හෙයින් විරෝධය දැක්වීමේ අර්ථයක් නොමැති බව පෙන්වා දුන් බවත් අද දෙරණ වාර්තාකරු වැඩිදුරටත් කියා සිටියි.", "URL": "https://sinhala.adaderana.lk/news.php?nid=10699", "Category": null, "Parent URL": null}