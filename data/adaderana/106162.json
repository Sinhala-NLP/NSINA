{"Source": "Adaderana", "Timestamp": "March 16, 2019 12:27 pm", "Headline": "එජාපයෙන් පිට රජයක් 2035 වසර වනතුරු බිහි වෙන්නේ නෑ", "News Content": "මෙවර අයවැයෙන් ජනතාවට සහන රැසක් ලබා දීමත් ඉදිරි සංවර්ධන කටයුතු ක්‍රියාත්මක කිරීමත් හේතුවෙන් එක්සත් ජාතික පක්ෂයයෙන් බැහැර රජයක් 2035 වසර වනතුරු බිහි නොවනු ඇතැයි දයා ගමගේ අමාත්‍යවරයා පවසයි. කොළඹ පැවති වැඩසටහනකින් අනතුරුව මාධ්‍යෙවේදීන් නැගූ ප්‍රශ්න වෙත පිළිතුරු ලබාදෙමින් අමාත්‍යවරයා මේ බව සඳහන් කළේය. මේ අතර ලබාදී ඇති ප්‍රජාතන්ත්‍රවාදී නිදහස ආරක්ෂා කර ගැනීමට සියලු දෙනා කටයුතු කළ යුතු බව අමාත්‍යවරයා පෙන්වා දුන්නේය. දයා ගමගේ අමාත්‍යවරයා පවසන්නේ නිදහස අනවශ්‍ය ලෙස භුක්ති විදිමට යාමෙන් ඉදිරියේදී කණගාටුවවිමට සිදුවනු ඇති බවයි.", "URL": "https://sinhala.adaderana.lk/news.php?nid=106162", "Category": null, "Parent URL": null}