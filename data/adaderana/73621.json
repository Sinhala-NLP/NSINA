{"Source": "Adaderana", "Timestamp": "May 27, 2017 10:24 am", "Headline": " සහන රැගත්  ඉන්දීය නෞකාවක් දිවයිනට", "News Content": "ජල ගැලීම් තත්ත්වය හේතුවෙන් පීඩාවට පත් ජනතාවට සහන සැලසීම සඳහා වියළි ආහාර රැගත් පළමු ඉන්දීය නෞකාව කොළඹ වරායට ළඟාවී තිබේ.අද(27) උදෑසන මෙම නෞකාව කොළඹ වරායට පැමිණි බව නාවික හමුදා මාධ්‍ය ප්‍රකාශක ලුතිතන් කමාන්ඩර් චමින්ද වලාකුළුගේ මහතා ප්‍රකාශ කළේය.එමෙන්ම ශ්‍රී ලංකාවේ ආපදා සහන මෙහෙයුම් සඳහා සහය වෙන්නැයි අදාළ සියලු ආයතනයන්ට ඉන්දීය අගමැති නරේන්ද්‍ර මෝදි මහතා උපදෙස් දී ඇති බව වාර්තාවේ.", "URL": "https://sinhala.adaderana.lk/news.php?nid=73621", "Category": null, "Parent URL": null}