{"Source": "Adaderana", "Timestamp": "April 22, 2010 08:46 am", "Headline": "මංගල සැසියට පාර වහන්නේ නෑ", "News Content": "අද පැවැත්වෙන පාර්ලි‍මේන්තු මංගල සැසිවාරය හේතුවෙන් කොළඹ නගරයේ මාර්ග වසා තැබීමක් සිදු නොවන බව පොලිස් මාධ්‍ය ප්‍රකා‍ශක පොලිස් අධිකාරී ප්‍රිශාන්ත ජයකොඩි මහතා පවසයි. අවශ්‍යතාව පරිදි විශේෂ රථවාහන සැලැස්මක් ශ්‍රී ජයවර්ධනපුර කෝට්ටේ සහ ඒ අවට ප්‍රදේශවල ක්‍රියාත්මක කරන බව ඔහු සඳහන් කරයි. ‍ මේ හේතුවෙන් ජනතාවට සිදුවන දුෂ්කරතා අවම කරගත හැකිවනු ඇති බව පොලිස් මාධ්‍ය ප්‍රකාශකවරයා සඳහන් කළේය. පාර්ලිමේන්තු මංගල සැසිවාරය අද පෙරවරු 8.45 ට ආරම්භ කිරීමට නියමිතය.", "URL": "https://sinhala.adaderana.lk/news.php?nid=7936", "Category": null, "Parent URL": null}