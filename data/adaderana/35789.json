{"Source": "Adaderana", "Timestamp": "July 15, 2013 11:05 am", "Headline": "සැමන්ටින් 2ක ලක්ෂ 60ක කුඩු - පකිස්ථානුවන් 2ක් මාට්ටු", "News Content": "රුපියල් ලක්ෂ 60ක් වටිනා බ්‍රවුන් සුගර් වර්ගයේ හෙරොයින් කිලෝවක් සැමන් ටින් ඇසුරුම් 2ක ඉතා සූක්ෂම ආකාරයෙන් බහා මෙරටට ගෙනා පකිස්ථානු ජාතිකයින් දෙදෙනෙකු අත්අඩංගුවට ගෙන තිබේ. රේගු නිලධාරීන්ද මුලාවට පත්කරමින් මත්කුඩු රැගෙන ආ ඔවුන් දෙදෙනා ඊයේ රාත්‍රී සුරාබදු මත්ද්‍රව්‍ය නාශක කාර්යංශයේ නිලධාරීන් විසින් පානදුර නගරයේදී අත්අඩංගුවට‍ ගෙන ඇත. සැමන් ටින් දෙකේ ග්‍රෑම් 500 බැගින් හෙරොයින් දමා තිබේ. සුරාබදු මත්ද්‍රව්‍ය නාශක කාර්යංශයේ ප්‍රධාන සුරාබදු පරීක්ෂක කේ.පී.එස්. පතිරණ මහතාගේ ප්‍රධානත්වයෙන් සිද්ධිය සම්බන්ධයෙන් වැඩිදුර පරීක්ෂණ ක්‍රියාත්මකය.", "URL": "https://sinhala.adaderana.lk/news.php?nid=35789", "Category": null, "Parent URL": null}