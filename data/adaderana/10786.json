{"Source": "Adaderana", "Timestamp": "September 11, 2010 10:29 am", "Headline": "දේශපාලන විසඳුමක් වෙනුවෙන් ද්‍රවිඩ පක්ෂ රැස්වෙයි", "News Content": "ජාතික ‍ගැටලුවට දේශපාලන විසඳුමක් ලබා ගැනීම සඳහා ද්‍රවිඩ දේශපාලන පක්ෂ යළි රැස් වීමට තීරණය කර තිබේ. ද්‍රවිඩ දේශපාලන පක්ෂ 10ක් අද පස්වරුවේ රැස් වී මේ සම්බන්ධයෙන් සාකච්ඡා කිරීමට නියමිත බව ද්‍රවිඩ ජාතික විමුක්ති සන්ධානයේ මහ ලේකම් එම්. කේ. සිවාජිලිංගම් මහතා සඳහන් කළේය. යුද්ධය අවසන් වී වසරක ගත වී ඇතත් දෙමළ ජනතාවගේ ගැටලු සඳහා මේ වන තෙක් නිශ්චිත විසඳුමක් ලැබී නොමැති බව ඔහු පෙන්වා දෙයි. මේ හේතුවෙන් අද පැවැත්වෙන ද්‍රවිඩ පක්ෂ හමුවේ දී මේ පිළිබඳ එකඟතාවක් ලබා ගැනීම සඳහා කටයුතු කරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10786", "Category": null, "Parent URL": null}