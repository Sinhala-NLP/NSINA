{"Source": "Adaderana", "Timestamp": "April 3, 2011 09:22 am", "Headline": "බස් ගාස්තු වැඩිවිය යුතුයි", "News Content": "ඉන්ධන මිල වැඩිවීමත් සමඟම බස් ගාස්තු සංශෝධනයක් ද විය යුතු බව ලංකා පෞද්ගලික බස් හිමියන්ගේ සංගමය පවසයි. එම සංගමයේ සභාපති ගැමුණු විජේරත්න මහතා ප්‍රකාශ කර සිටියේ ඉන්ධන මිල වැඩි වීමත් සමඟ බස් ගාස්තු ද වැඩි විය යුතු බවයි. සංගමයේ විධායක කමිටු රැස්වීමක් අනිද්දා දිනයේ පැවැත්වීමට නියමිත බව ද ගැමුණු විජේරත්න මහතා ප්‍රකාශ කළේය. එම කමිටු රැස්වීමේදී බස් ගාස්තු සංශෝධනය පිළිබඳව අවසන් තීරණයකට එළඹීමට නියමිත බව හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15239", "Category": null, "Parent URL": null}