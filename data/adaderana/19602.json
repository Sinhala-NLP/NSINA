{"Source": "Adaderana", "Timestamp": "October 26, 2011 01:58 pm", "Headline": "දුම්රිය රියදුරන්ට පාර පෙන්නන්න අලුත් ක්‍රමයක්", "News Content": "දුම්රිය රියදුරන්ට කිලෝමීටර් 10 ක් ඉදිරියෙන් වූ මාර්ගය මනාව පැහැදිලි කරගැනීම සඳහා දුම්රිය එන්ජිමට විද්‍යුත් පරිපථයක් එක් කිරීමට දුම්රිය දෙපාර්තමේන්තුව කටයුතු යොදා තිබේ. අලව්ව ප්‍රදේශයේ දී සිදුවූ දුම්රිය අනතුරින් පසු යළි එවැනි අනතුරක් සිදුවීම වැළැක්වීම සඳහා මෙම වැඩපිළිවෙළ ක්‍රියාත්මක කරන බව දුම්රිය සැලසුම් අධ්‍යක්ෂ විජය සමරසිංහ මහතා සඳහන් කරයි. මෙය අත්හදා බැලීමක් වශයෙන් ප්‍රථමයෙන් දුම්රිය 10 ක ක්‍රියාවට නංවන බවත්,එහි සාර්ථකත්වය හෝ අසාර්ථකත්වය මත ඉදිරියේදී සියලුම දුම්රිය සඳහා යොදාගැනීමට අපේක්ෂා කරන බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=19602", "Category": null, "Parent URL": null}