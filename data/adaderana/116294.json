{"Source": "Adaderana", "Timestamp": "August 11, 2019 01:08 pm", "Headline": "බලපත්‍ර නැතුව කොටන් ඇද්ද ලොරි රථ රියදුරුට දඩ", "News Content": "බලපත්‍ර නොමැතිව දැව කඳන් තොගයක් ප්‍රවාහනය කළ ලොරි රථ රියැදුරෙකු පූජාපිටිය පොලීසිය මඟින් අත්අඩංගුවට ගෙන ඇත. පසුව සැකකරු ගලගෙදර මහේස්ත්‍රාත් අධිකරණය වෙත ඉදිරිපත් කර ඇති අතර එහිදී රුපියල් 1,12,500 ක දඩයක් නියම කර ඇත. පූජාපිටිය පොලීසියේ නිලධාරින්ට ලැබුණු තොරතුරක් මත මෙම ලොරි රථය අත්අඩංගුවට ගෙන ඇති අතර ඒ අවස්ථාවේ රථයේ රියැදුරු බීමත්ව සිට ඇත. ලොරි රථයට ද බලපත්‍ර කිසිවක් තිබී නොමැති අතර සැකකරුට පෙර වැරදි තුනක්ද තිබී ඇත. පූජාපිටිය පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=116294", "Category": null, "Parent URL": null}