{"Source": "Adaderana", "Timestamp": "January 11, 2012 03:14 pm", "Headline": " චෝදනා එල්ල කිරීම වෙනුවට සිසු ගැටලු විසඳිය යුතුයි", "News Content": "විශ්ව විද්‍යාලවල මතුව තිබෙන අර්බුදය, ප්‍රමිතියෙන් තොර උපාධිධාරින් බිහිකිරීමට හේතු වන බව එක්සත් ජාතික පක්ෂය පවසයි. මෙම ගැටලුව විසඳීම සඳහා ආණ්ඩුව වහා පියවර ගත යුතු බව එම පක්ෂයේ මහලේකම් තිස්ස අත්තනායක මහතා කියා සිටියි. විශ්ව විද්‍යාල සිසුන් වෙනුවෙන් පෙනී සිටින දේශපාලන පක්ෂවලට පවා මේ වන විට චෝදනා එල්ල කරන ස්වභාවයක් මතුව ඇති බව අත්තනායක මහතා ප්‍රකාශ කළේය. එවැනි චෝදනා එල්ල කිරීම වෙනු‍වට ශිෂ්‍යයින්ගේ ගැටලු විසඳීම සඳහා වහා පියවර ගත යුතු බව අද පැවති මාධ්‍ය හමුවක දී ඔහු වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=21314", "Category": null, "Parent URL": null}