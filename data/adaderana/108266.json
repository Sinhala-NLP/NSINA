{"Source": "Adaderana", "Timestamp": "April 20, 2019 06:59 am", "Headline": "රාජ්‍ය ආයතනවල සිදු වූ දුෂණ වංචා ගැන සාක්ෂි විභාග කිරීම සඳුදා සිට යලි අරඹයි", "News Content": "රාජ්‍ය ආයතනවල සිදු වූ බව කියන දුෂණ වංචා සෙවිමේ ජනාධිපති කොමිසම් සභාවේ සාක්ෂි විභාග කිරිමේ කටයුතු අනිද්දා (22) සිට යලි ආරම්භ වේ. එහිදී ප්‍රමිතියෙන් තොර කිරි ගවයින් ආනයනය කිරිම සම්බන්ධයෙන් වන පැමිණිල්ලට අදාල සාක්ෂි විභාග කිරිම සිදු කිරිමට නියමිත බව වාර්තා වන්නේය. මේ අතර කොමිසම් සභාව මගින් පරික්ෂණ සිදු කෙරෙන සුරක්ෂා රක්ෂණාවරණය සම්බන්ධයෙන් වූ පැමිණිල්ල ඇතුළු එහි විශේෂ පොලිස් ඒකකය මගින් මූලික විමර්ශන සිදු කරන පැමිණිලිවලට අදාල සාක්ෂි ලබා ගැනිම සඳහා අමාත්‍යවරුන් පිරිසක් ද කැදවිමට නියමිත බව සඳහන්. එමෙන්ම රුධිර පාරවිලයන මධ්‍යස්ථානයේ නියෝජ්‍ය අධ්‍යක්ෂ වෛද්‍ය දීපා හිරන්ති මහත්මියට තර්ජනය කිරිම සම්බන්ධයෙන් වන පැමිණිල්ලට අදාල විමර්ශන එම කොමිසම් සභාවේ පොලිස් ඒකකය මගින් අඛන්ඩව සිදු කරනු ලබයි. රුධිර පාරවිලයන මධ්‍යස්ථානයේ වැඩබලන අධ්‍යක්ෂවරයා ලෙස කටයුතු කළ වෛද්‍ය රුක්ෂාන් බෙල්ලන මහතා විසින් නියෝජ්‍ය අධ්‍යක්ෂවරියට තර්ජනය කළ බවට අදාල පැමිණිල්ල සිදු කර තිබුණි. ඒ අනුව අදාල පැමිණිල්ල වින්දිතයින් ආරක්ෂා කිරිමේ පොලිස් කොට්ඨාස වෙත රාජ්‍ය ආයතනනවල දුෂණ වාංචා සෙවිමේ ජනාධිපති කොමිසම විසින් යොමු කර ඇති බව සදහන්.", "URL": "https://sinhala.adaderana.lk/news.php?nid=108266", "Category": null, "Parent URL": null}