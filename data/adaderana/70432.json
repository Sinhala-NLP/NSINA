{"Source": "Adaderana", "Timestamp": "March 4, 2017 10:28 pm", "Headline": "සරසවි ඇඳුරන් වර්ජනයකට සැරසෙයි", "News Content": "ලබන 8 සහ 9 වන දෙදින තුළ සංකේත වැඩ වර්ජනයක නිරත වීමට විශ්වවිද්‍යාල ආචාර්යවරුන්ගේ සමිති සම්මේලනය තීරණය කර තිබේ. සිය සාමාජිකයින්ගේ වෘත්තීය අයිතිවාසිකම් වෙනුවෙන් පැවති සාකච්ඡා බිඳවැටීම හේතුවෙන් මෙම වෘත්තීය සමිති ක්‍රියාමාර්ගයේ නිරත වීමට තීරණය කළ බව එම සම්මේලනය පවසයි. විශ්වවිද්‍යාල ආචාර්යවරුන්ගේ වැටුප් විෂමතාවන්, උසස්අධ්‍යාපන පද්ධතියේ පවතින අර්බුදකාරී තත්ත්වය ඇතුළු කරුණු කිහිපයක් මුල්කරගනිමින් මෙම වෘත්තීය සමිති ක්‍රියාමාර්ගය දියත් කරන බව විශ්වවිද්‍යාල ආචාර්යවරුන්ගේ සමිති සම්මේලනය පවසයි. මෙම කරුණු පසුගිය තෙමසක පමණ කාලයක සිට බලධාරීන්ගේ අවධානයට ලක් කළ ද ඒ පිළිබඳ ඔවුන් සැලකිල්ලක් නොදැක්වීම හේතුවෙන් මෙම තීරණය ගත් බව ආචාර්යවරුන්ගේ සමිති සම්මේලනය සඳහන් කළේය.", "URL": "https://sinhala.adaderana.lk/news.php?nid=70432", "Category": null, "Parent URL": null}