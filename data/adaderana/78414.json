{"Source": "Adaderana", "Timestamp": "October 6, 2017 04:55 pm", "Headline": "පුරහල අසළ අධික රථවාහන තද බදයක්", "News Content": "බුද්ධ ශාසන අමාත්‍යංශය ඉදිරිපිට පැවැත්වෙන උද්ඝෝෂණයක් හේතුවෙන් කොළඹ පුරහල ආසන්න ප්‍රදේශයේ අධික රථවාහන තදබදයක් ඇති වී තිබේ.අරනායක සැලව රජමහා විහාරස්ථානයට අයත් ඉඩම් අක්කර 864ක ප්‍රමාණයක අයිතිය සම්බන්ධයෙන් දෙපාර්ශ්වයක් අතර ඇති වූ ආරවුලක් නිරාකරනය කර ගැනීමට යාමේදී මෙම උද්ඝෝෂණය ඇති වී ඇති බව අමාත්‍යංශ ප්‍රකාශකයෙක් කීය.අද උදෑසන සිට මෙම පිරිස බුද්ධ ශාසන අමාත්‍යංශය ඉදිරිපිට රැස් වී තම ගැටළුව නිරාකරණය කර දෙන මෙන් ඉල්ලා ඇත. එහිදී දින 3ක් ඇතුළත ගැටළුවට විසඳුම් දීමට අමාත්‍යංශය පොරොන්දු වී ඇත.එසේ වුවත් පටු දේශපාලන වුවමනාවක් මත මෙම පිරිස මෙම උද්ඝෝෂ්‍ය ආරම්භ කර ඇති බව අමාත්‍යංශ ප්‍රකාශකයා පැවැසීය.", "URL": "https://sinhala.adaderana.lk/news.php?nid=78414", "Category": null, "Parent URL": null}