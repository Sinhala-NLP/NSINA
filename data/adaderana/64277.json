{"Source": "Adaderana", "Timestamp": "September 20, 2016 04:24 pm", "Headline": "හදිසි පණිවිඩ හා පැමිණිලි පොලිසියට ද්‍රවිඩ බසිනුත් කියන්න අවස්ථාවක්", "News Content": "පොලීසිය වෙත හදිසි පණිවුඩ සහ පැමිණිලි ද්‍රවිඩ භාෂාවෙන් ඉදිරිපත් කිරීම සඳහා නව දුරකථන අංක දෙකක් හඳුන්වා දී තිබේ.යාපනය, වව්නියාව, මන්නාරම, කිලිනොච්චිය, මුලතිවු සහ කන්කසන්තුරය යන ප්‍රදේශවල ජනතාව සඳහා මෙම නව දුරකතථන අංක හඳුන්වාදුන් බව පොලිස් මූලස්ථානය සඳහන් කළේය.පොලිස්පති පූජිත් ජයසුන්දර මහතාගේ සංකල්පයක් අනුව ‘සාමය, සහජීවනය සඳහා සන්නිවේදනය‘ යන තේමාව යටතේ මෙම දුරකථන අංක හඳුන්වාදී ඇති බව සඳහන්ය.ඒ අනූව 0766 22 49 49 සහ 0766 22 63 63 යන දුරකථන අංක දෙක ඒ සඳහා හඳුන්වා දී ඇති අතර ඒවා වව්නියාව නියෝජ්‍ය පොලිස්පති කාර්යාලයේ මෙහෙයුම් මැදිරිය තුළ ස්ථාපිත කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=64277", "Category": null, "Parent URL": null}