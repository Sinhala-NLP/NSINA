{"Source": "Adaderana", "Timestamp": "November 11, 2016 10:34 am", "Headline": " ධීවර ගැටළුවට ස්ථීර විසඳුම් සොයන්න යාන්ත්‍රණයක් සකසයි", "News Content": "මෙරට අත්අඩංගුවේ පසුවන තමිල්නාඩු ධීවරයින් 09 දෙනා සහ ධීවර යාත්‍රා 115 නිදහස් කර ගැනීම සඳහා ඉන්දීය මධ්‍යම රජය අවධානය යොමු කර ඇති බව අමාත්‍ය පොන් රාධක්‍රිෂ්ණන් මහතා පවසයි.ධනුෂ්කොඩි හිදී පැවැති උත්සවයකදී ඔහු ප්‍රකාශ කර ඇත්තේ පසුගිය 04 වනදා දෙරට අතර පැවැති සාකච්ඡා සාර්ථක වූ බවයි.සෑම මාස තුනකටම වරක් ධීවර ඒකාබද්ධ ක්‍රියාකාරී කමිටුව සාකච්ඡා කිරීම සඳහා එකඟවී ති‍බේ.එමෙන්ම මාස 06කට වරක් ධීවර ගැටළු සම්බන්ධයෙන් ස්ථීර විසඳුමක් සඳහා යාන්ත්‍රණයක් සකස් කිරීමට දෙරටේ ධීවර අමාත්‍යවරුන් අතර සාකච්ඡා පැවැත්වීම සඳහා එකඟවී ඇති බව ද අමාත්‍ය රාධක්‍රිෂ්ණන් මහතා ප්‍රකාශ ඇති බව වාර්තා වෙයි.රාමේෂ්වරන් සහ තලෙයිමන්නාරම අතර පාළමක් ඉදිකිරීමට ඉන්දියාව කැමැත්තෙන් පසුවන අතර ඊට ශ්‍රී ලංකාවේ කැමැත්ත අපේක්ෂා කරන බව ඔහු ප්‍රකාශ කර ඇත.", "URL": "https://sinhala.adaderana.lk/news.php?nid=65935", "Category": null, "Parent URL": null}