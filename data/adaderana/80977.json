{"Source": "Adaderana", "Timestamp": "December 3, 2017 02:56 pm", "Headline": "ඔවේන්ඥා කොළඹ ඇවිත්", "News Content": "සුහඳ සංචාරයක් සඳහා ප්‍රංශ නාවික හමුදාවට අයත් නෞකාවක් කොළඹ වරායට පැමිණ තිබේ. ඔවේන්ඥා නැමැති මෙම නෞකාව සිව් දින නිල සංචාරයක් සඳහා පැමිණ ඇති අතර එහිදී එම නෞකාව සහ කාර්යමණ්ඩලය ශ්‍රී ලංකා නාවික හමුදාව විසින් සාම්ප්‍රදායනුකූලව පිළිගෙන ඇති බව සඳහන්ය. මීටර් 142ක දිගින් සහ මීටර් 20ක පළලකින් යුත් ඔවේන්ඥා නෞකාව ටොන් 600ක ධාරිතාවයකින් යුක්ත වෙයි. නෞකාවේ කාර්යමණ්ඩලය 145 දෙනෙකුගෙන් සමන්විත වන අතර එම නාවිකයින් වෘත්තීමය නිපුනත්වය හුවමාරු කරගැනීම හා මිත්‍රත්වය ශක්තිමත් කරගැනීමේ අරමුණින් ශ්‍රී ලංකා නාවික හමුදාව සමඟ සුහඳ ක්‍රීඩා තරඟ ඇතුළු වැඩසටහන් කිහිපයක් සඳහා සහභාගී වීමට නියමිත බව නාවික හමුදාව සඳහන් කරයි.", "URL": "https://sinhala.adaderana.lk/news.php?nid=80977", "Category": null, "Parent URL": null}