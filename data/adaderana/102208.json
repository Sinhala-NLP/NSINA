{"Source": "Adaderana", "Timestamp": "January 12, 2019 08:31 am", "Headline": "පිලියන්දලින් මළ සිරුරක් හමුවෙයි", "News Content": "පිලියන්දල පොලිස් වසමේ හැඩිගම අලුත් පාරේ පිරිමි මෘත ශරීරයක් ඇති බවට පිලියන්දල පොලීසියට ලද තොරතුරක් මත විමර්ශන ආරම්භ කර තිබේ. ඊයේ(11) රාත්‍රී 11.10ට පමණ පිරිමි මෘත ශරීරයක් ඇති බවට මෙසේ විමර්ශන ආරම්භ කර තිබේ. මරණයට පත් අය වයස 22ක් වූ අංක 98/02, ජයසුමනාරාම පාර, රත්මලාන ප්‍රදේශයේ පදිංචි බටගල්ලේ ගෙදර සුමුදු සෙනෙවිරත්න නම් පුද්ගලයෙකු බවට හඳුනාගෙන තිබේ. පොලීසිය විසින් මරණකරුගේ මෘත ශරීරය පරීක්ෂා කිරීමේදී බෙල්ලේ හා පපු ප්‍රදේශයේ කැපුම් තුවාල තිබී ඇති අතර මෘත ශරීරය සිද්ධිය වූ ස්ථානයේ පොලිස් ආරක්ෂාව සහිතව ඇත. මහේස්ත්‍රාත් පරීක්ෂණය සහ පශ්චාත් මරණ පරීක්ෂණය අද(12) සිදු කිරීමට නියමිතයි. පිලියන්දල පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=102208", "Category": null, "Parent URL": null}