{"Source": "Adaderana", "Timestamp": "July 1, 2019 11:54 am", "Headline": "බන්දුලගේ සුදුසුකම් බලන්න දඹර අමිල හිමිගෙනුත් ප්‍රශ්න 4ක්-පිළිතුරු දුන්නොත් විවාදයට සූදානම්", "News Content": "පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා සමඟ විවාද කිරීම සඳහා ඔහුගේ සුදුසුකම් මොනවා දැයි බැලීමට තමා විසින් ප්‍රශ්න 4ක් ඉදිරිපත් කරන බව පූජ්‍ය දඹර අමිල හිමියන් පවසයි. අද දෙරණ කළ විමසීමකට පිළිතුරු දෙමින් පූජ්‍ය දඹර අමිල හිමියන් මේ බව සඳහන් කළේය. පූජ්‍ය දඹර අමිල හිමියන් පවසා සිටියේ විවාදයට පෙර පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතාගේ වැදගත් කම, පිරිසිදුකම සහ සදාචාරාත්මක බව ඔප්පු කළ යතු බවයි. පූජ්‍ය දඹර අමිල හිමියන් පවසා සිටියේ විවාදයට පෙර මෙම ප්‍රශ්න කිහිපයකට උත්තර දිය යුතු බවය. \"01. පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා තායිලන්තයේ කාන්තාවක සමඟ අත්වැල් බැඳ ගෙන සංචාරය කරපු එක එතුමාගේ බිරිඳ සහ දරුවන් දැනුවත්ද? 02.මවුපියන් සමඟ තරහා වෙලා නිවසසින් ගිහින් පාදුක්කේ, පින්නවල, වග ප්‍රදේශයේ ගල්පොත්තක් මත තිබූ දේවාලයකට ගිහින් අංජනම් බලමින් මුදල් එකතු කරදා? 03. හොරණ ප්‍රදේශයේ දේවාලයකට ගිහින් ඒ දේවාලයේ රන්ඩු ඇති කරගෙන දේවාලයත් මුත්‍රා කරලා ආපු එක ඇත්තක්ද? 04. 2500 ජීවත් වෙන්න පුළුනක් කියාලා ප්‍රකාශ කරේ කමන්ගේ මොන ආර්ථිත විද්‍යා දැනුම පදනම් කර ගෙන ද? මෙම ගැටළු හතර සඳහා පාර්ලිමේන්තු මන්ත්‍රී ආචාර්ය බන්දුල ගුණවර්ධන මහතා පිළිතුරු ලබා දුනහොත් තමා විවාදයට සූදානම් බව පූජ්‍ය දඹර අමිල හිමියන් වැඩිදුරටත් වැඩිදුරටත් පැවසීය.", "URL": "https://sinhala.adaderana.lk/news.php?nid=113120", "Category": null, "Parent URL": null}