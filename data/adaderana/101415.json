{"Source": "Adaderana", "Timestamp": "December 28, 2018 10:35 am", "Headline": "රැකියාවට එහා ගිය තවත් සේවයක්", "News Content": "පොලිසිය නීතිය හා සාමය ආරක්ෂා කිරීමට බැදී ඇති නමුත් ඉන් ඔබ්බට ගොස් සමාජ සත්කාර සඳහා යොමුවීම ඉතා වැදගත් බවත් පොලිස්පති පූජිත් ජයසුන්දර මහතාගේ උපදෙස් මත මත එම සත්කාර සේවා දිවයින පුරා පොලිස් නිලධාරින් විසින් ඉටුකරනු ලබන බවත් ඌව දිසාව භාර නියෝජ්‍ය පොලිස්පති ජගත් පළිහක්කාර මහතා පැවසීය. නියෝජ්‍ය පොලිස්පතිවරයා මේ බව පැවසූවේ ඌව පළාතේ තෝරාගත් පාසැල් සිසුන් 150 දෙනෙකුට පාසැල් පොත් හා පාසැල් උපකරන ඇතුලත් පාසැල් බෑග් ප්‍රධානය කරමින්ය. බදුල්ල රිවර්සයිඩ් හෝටලයේ දි පැවැති මෙම උත්සවයේදි නියෝජ්‍ය පොලිස්පතිවරයා පැවසූවේ මෙම සත්කාරය සඳහා තමා රජයේ මුදල් වැයකළේ නැති බවයි. තමාගේ පරිත්‍යාගය මෙන්ම තමන් සමඟ කොළඹ ආනන්ද විද්‍යාලයේ ඉගෙනුම ලැබූ මිතුරන් 4 දෙනෙක් සහ තම පුතා සේවය කරන ආයතනයේද අනුග්‍රහය ලබාගත් බවත් රැකියාවේදි ලැබෙන තෘප්තිය සේම ඊට නොදෙවනි තෘප්තියක් මෙවන් සමාජ සත්කාර තුලින් ලබාගත හැකි වන බවත් ඔහු පැවසීය. පොලීසිය අද අධ්‍යාපන සත්කාර, සෞඛ්‍ය සත්කාර, ශ්‍රමදාන, දිළිදු අය වෙනුවෙන් නිවාස ඉදිකර දීම යනාදි ප්‍රජා හා බැදුනු වැඩසටහන් රැසකට සහභාගිවී සිටීම නිසා ජනතාවට ඉතා ලංවී තිබෙන බවත් ඔහු පැවසීය. ඒ නිසා නීතිය සාමය ආරක්ෂාකර ගැනීම සඳහා ජනතාවගේ විශාල සහයෝගයක් ලැබී තිබෙන බවද පැවසීය . බණ්ඩාරවෙල පොලිස් අධිකාරි සුදත් මාසිංහ මහතා ඇතුලු පොලිස් නිලධාරින් කීපදෙනෙක් ද පරිත්‍යාග ලැබු පාසැල් සිසුන් තිදෙනෙක්ද මෙහිදි ගීත ගයා උත්සවය විචිත්‍රවත් කර තිබෙන බව අප වාර්තාකරු පැවසීය.", "URL": "https://sinhala.adaderana.lk/news.php?nid=101415", "Category": null, "Parent URL": null}