{"Source": "Adaderana", "Timestamp": "August 28, 2017 03:28 pm", "Headline": " අමරදේව සංගීත අසපුවේ මංගල ශිලා ප්‍රතිෂ්ඨාපනය ජනපති ප්‍රධානත්වයෙන්", "News Content": "ජාතියේ මහා ගාන්ධර්ව ආචාර්ය පණ්ඩිත් අමරදේව සංගීත අසපුවේ මංගල ශිලා ප්‍රතිෂ්ඨාපනය ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් අද(28) පෙරවරුවේ සිදු කර තිබේ.පණ්ඩිත් අමරදේවයන් ජීවත්ව සිටි කාලයේදී රජයෙන් තළ ඉල්ලීමක් අනුව ඔහුගේ අවමංගල්‍යය උත්සවයේදී ජනාධිපතිවරයා ලබාදුන් පොරොන්දුවක් අනුව මෙම සංගීත අසපුව ඉදිකෙරෙන බව ජනාධිපති මාධ්‍ය අංශය සඳහන් කළේය.සමස්ත රටවාසීන්ගේම ගෞරවය සහ ආදරය දිනාගත් අමරදේවයන් විසින් කළ සේවාව අනාගත පරපුර වෙත දායාද කිරීම මෙහි අරමුණ වී තිබේ. මෙම අවස්ථාව සඳහා මැති ඇමතිවරුන්, කලාකරුවන්, විද්වතුන් ඇතුළු පිරිසක් එක්ව සිටි බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=76811", "Category": null, "Parent URL": null}