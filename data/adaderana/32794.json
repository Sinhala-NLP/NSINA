{"Source": "Adaderana", "Timestamp": "March 28, 2013 09:12 am", "Headline": "තෙවන එක්දින තරඟය අදයි", "News Content": "සංචාරක බංග්ලාදේශ කණ්ඩායම සහ ශ්‍රී ලංකා කණ්ඩායම අතර පැවැත්වෙන තෙවන එක්දින ක්‍රිකට් තරඟය අද (28) පැවැත්වෙයි. පල්ලෙකැලේ ජාත්‍යන්තර ක්‍රීඩාංගනයේ දී පස්වරු 2.30 ට තරඟය ආරම්භ වීමට නියමිතය. දෙරට අතර පැවති පළමු එක්දින ක්‍රිකට් තරඟයෙන් ශ්‍රී ලංකා කණ්ඩායම ජය ලබා ගත් අතර දෙවන තරඟය වර්ෂාව හේතුවෙන් අවලංගු කරනු ලැබීය. අද තරඟය ජය ගනිමින් තරඟාවලිය ජයග්‍රහණය කිරීම සිය අපේක්ෂාව බව ශ්‍රී ලංකා කණ්ඩායමේ නායක ඇන්ජලෝ මැතිව්ස් සඳහන් කළේය. තණතීරුව පරීක්ෂා කිරීමෙන් අනතුරුව තරඟය සඳහා සහභාගී වන අවසන් කණ්ඩායම නම් කරන බව ඇන්ජලෝ මැතිව්ස් පැවසීය.", "URL": "https://sinhala.adaderana.lk/news.php?nid=32794", "Category": null, "Parent URL": null}