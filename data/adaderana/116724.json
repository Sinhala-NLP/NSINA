{"Source": "Adaderana", "Timestamp": "August 16, 2019 06:48 pm", "Headline": "පුරවැසිකම අත්හැරීමේ සහතිකය ගෝඨා සතුයි", "News Content": "අමෙරිකානු පුරවැසිභාවය අත්හැරීමේ සහතිකය මේ වනවිට ගෝඨාභය රාජපක්ෂ මහතා සතුව ඇති බව පිවිතුරු හෙළ උරුමයේ නායක පාර්ලිමේන්තු මන්ත්‍රී උදය ගම්මන්පිල මහතා පවසයි. අද කොළඹ පැවැති මාධ්‍ය හමුවක් අමතමින් මන්ත්‍රීවරයා මේ බව ප්‍රකාශ කළේය. එහිදී වැඩිදුරටත් අදහස් දක්වමින් ඒ මහතා මෙසේ ප්‍රකාශ කළේය. 2019 මැයි තුන්වෙනිදා ගෝඨාභය රාජපක්ෂ මහතාගේ. පුරවැසිභාවය ඉවත් කරගත් බවට සහතික කර තිබෙනවා 2019 අප්‍රේල් මාසයේ දාහත් වැනිදා සිට. ගෝඨාභය මහතා ඇමරිකන් පුරවැසියෙක් නොවන බව. මැයි මාසයේ තුන්වෙනිදා සහතික කර තිබෙනවා. සහතිකය ගෝඨාභය රාජපක්ෂ මහතා සතු නිසා. ලැයිස්තුවේ නම තිබුනත් එකයි නැතත් එකයි. අපිට අදාළම නෑ“ මේ අතර ගෝඨාභය රාජපක්ෂ මහතාගේ අමෙරිකානු පුරවැසිභාවය අත්හැරීමේ සහතිකය ගැන එක්සත් ජනතා නිදහස් සන්ධානය පාර්ලිමේන්තු මන්ත්‍රී ආචාර්ය සරත් අමුණුගම මහතා මේ බව සඳහන් කළේය. “අමෙරිකන් රජය මාස තුනකට වරක්. ප්‍රකාශනයක් නිකුත් කරනවා. එම ප්‍රකාශනයේ ගෝඨාභයගේ නම නෑ කියලා තමයි මේ කථාව ඇතිවෙලා තියෙන්නේ. ඇත්ත තත්වය තමයි පුරවැසිභාවය ප්‍රතික්ෂේප කිරීමත්. මේ පුවත පළ කිරීමත් අතර සම්බන්ධයක් නෑ. පුරවැසිභාවය අතහැරලා දීර්ඝ කාලයකට පසුවයි ඒ ප්‍රකාශනයේ පළ වෙන්නේ. මිලින්ද මොරගොඩ මැතිතුමාත්. ඇමරිකන් පුරවැසිභාවය අතහැරියා . අවුරුද්දක් ගිහින් තියෙනවා එය පළ වෙන්න. ප්‍රකාශනයේ පළවීම මේ තර්කයට යොදාගන්න බෑ“", "URL": "https://sinhala.adaderana.lk/news.php?nid=116724", "Category": null, "Parent URL": null}