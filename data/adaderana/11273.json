{"Source": "Adaderana", "Timestamp": "October 4, 2010 08:58 am", "Headline": "පාන් මිල නංවා ඇතැයි කියන කතා බොරු -බේකරි හිමියන් ", "News Content": "පාන් ගෙඩියක මිල ඉහළ දැමීමට මෙතෙක් කිසිදු තීරණයක් ගෙන නැතැයි බේකරි හිමියන්ගේ සම්මේලනය පවසයි. පාන් ගෙඩියක මිල රුපියල් තුනකින් ඉහළ නංවා ඇති බවට පළ වන වාර්තා අසත්‍ය බව එහි සභාපති එන්. කේ. ජයවර්ධන මහතා පැවසුවේය. එහෙත් අද(04) දහවල් රැස්වන බේකරි හිමියන්ගේ සම්මේලනයේ විධායක සභාව පාන් මිල ඉහළ දැමිය යුතු ප්‍රමාණය සම්බන්ධයෙන් තීරණයක් ගනු ඇති බව ඔහු සඳහන් කළේය. තිරිඟු පිටි කිලෝ ග්‍රෑමයක මිල රුපියල් 8 න් ඉහළ දැමීමට තිරිඟු පිටි සමාගම් පසුගිය සෙනසුරාදා තීරණය කරනු ලැබීය. ඒ අනුව පිටි කිලෝ ග්‍රෑමයක නව මිල රුපියල් 92ක් දක්වා ඉහළ‍ ගොස් තිබේ. සෙසු බේකරි නිෂ්පාදනවල මිල ද ඉහළ යනු ඇති බව අද දෙරණ කළ විමසීමකදී එන්.කේ.ජයවර්ධන මහතා පැවසුවේය.", "URL": "https://sinhala.adaderana.lk/news.php?nid=11273", "Category": null, "Parent URL": null}