{"Source": "Adaderana", "Timestamp": "October 29, 2018 10:18 am", "Headline": "හොරකමට ලයිසන් තියෙන තැන්", "News Content": "අද වනවිට දේශපාලනය ව්‍යාපාරයක් බවට පත්ව ඇතැයි ජනතා විමුක්ති පෙරමුණේ නායක අනුර කුමාර දිසානායක මහතා පවසයි. මහනුවර ප්‍රදේශයේ පැවති ජන හමුවකට එක් වෙමින් ඒ මහතා මේ බව සඳහන් කළේය. ජනාධිපතිධූරය අද වන විට වංචා කිරීමට ඇති “ලයිසන් එකක්“ බවට පත්ව ඇති බව ද අනුර කුමාර මහතා පවසයි. අග්‍රාමාත්‍ය ධූරයේ සිට අමාත්‍යධූර දක්වාම හොරකම් කිරීමට පුරුදුව ඇති බවත් එයට ලයිසන් හිමි වී ඇති බවත් ඔහු සඳහන් කරයි. කෙසේ වෙතත් අද වන විට දේශාපාලනය ව්‍යාපාරයක් වී ඇති අතර, එය මහජන සේවයක් බවට පත් විය යුතු බව ද අනුර කුමාර මහතා පවසයි.", "URL": "https://sinhala.adaderana.lk/news.php?nid=98391", "Category": null, "Parent URL": null}