{"Source": "Adaderana", "Timestamp": "May 16, 2014 03:20 pm", "Headline": "මුව මස් සමග දෙන්නෙක් මාට්ටු", "News Content": "නීති විරෝධී අයුරින් මුව මස් තොගයක් ළඟ තබාගෙන සිටි පුද්ගලයින් දෙදෙනෙකු හම්බන්තොට, පල්ලෙමලල ප්‍රදේශයේදී අත්අඩංගුවට ගෙන තිබේ. හම්බන්තොට අඩවි වන නිලධාරී කාර්යාලයේ නිලධාරින්ට ලැබුණු තොරතුරකට අනුව සිදුකළ වැටලීමකදී සැකකරුවන් අත්අඩංගුවට ගෙන ඇත. ඔවුන් සතුව තිබී මුව මස් කිලෝග්‍රෑම් 12 කට අධික ප්‍රමාණයක් සොයාගෙන තිබේ. මෙලෙස අත්අඩංගුවට ගෙන ඇත්තේ හම්බන්තොට පල්ලෙමලල ප්‍රදේශයේ පදිංචි පුද්ගලයින් දෙදෙනෙකු වන බව සඳහන්ය.", "URL": "https://sinhala.adaderana.lk/news.php?nid=43243", "Category": null, "Parent URL": null}