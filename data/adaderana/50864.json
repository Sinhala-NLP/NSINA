{"Source": "Adaderana", "Timestamp": "April 24, 2015 08:52 am", "Headline": "නාවික හමුදාව වෙනුවෙන් පෙනී නොසිටින බව නීතිපති කියයි", "News Content": "දෙහිවල ප්‍රදේශයේදී දෙමළ තරුණයන් 05 දෙනෙකු අතුරුදන් වු සිද්ධිය සම්බන්ධයෙන් මින් ඉදිරියට නාවික හමුදාව වෙනුවෙන් පෙනී නොසිටින බව නීතිපතිවරයා කොළඹ මහේස්ත්‍රාත් අධිකරණයට දැනුම් දී තිබේ.අදාළ නඩුව ඊයේ දිනයේදී විභාගයට ගත් අතර එහිදී නීතිපතිවරයා විසින් මේ බව පවසා ඇත.මීට පෙර නාවික හමුදාව වෙනුවෙන් නීතිපතිවරයා පෙනීසිට ඇති අතර එම පැහැරගැනීම් සඳහා නාවික හමුදාවේ සම්බන්ධයක් පවතින බැවින් ඔවුන් වෙනුවෙන් නීතිපතිවරයා පෙනී සිටිමේ හැකියාවක් නොමැති බව පෙත්සම්කාර පාර්ශවය පවසා තිබේ.පෙත්සම්කාර පාර්ශවයේ නීතිඥවරයා ඉදිරිපත් කළ විරෝධතාවය පිළිබඳ අදහස් දක්වමින් නීතිපතිවරයා පවසා ඇත්තේ තමන් මින් ඉදිරියට නාවික හමුදාව වෙනුවෙන් පෙනි නොසිටින බවයි.ඒ අනුව අදාළ පෙත්සම් විභාගය ජුනි මස 03 වන දා පැවැත්වීමට අධිකරණය තීන්දු කළ බව අද දෙරණ අධිකරණ වාර්තාකරු සඳහන් කළේය.2008 වසරේ දෙහිවල ප්‍රදේශයේදී පැහැරගැනීමට ලක්වු තම දරුවන් අධිකරණය හමුවට ඉදිරිපත් කරන ලෙස ඉල්ලා ඔවුන්ගේ මව්පියන් විසින් මෙම පෙත්සම ගොනු කර ඇත.", "URL": "https://sinhala.adaderana.lk/news.php?nid=50864", "Category": null, "Parent URL": null}