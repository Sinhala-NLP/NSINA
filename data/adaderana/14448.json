{"Source": "Adaderana", "Timestamp": "February 24, 2011 04:40 pm", "Headline": "පපරේ සඳහා අවසර ලැබෙන්නේ සීමිත පිරිසකටයි", "News Content": "ලෝක කුසලාන තරග පැවැත්වෙන ක්‍රීඩාංගණ තුළට පැමිණීම සඳහා පපරේ සංගීත කණ්ඩායම් සීමිත ප්‍රමාණයකට අවසර ලබාදීමට කටයුතු කරන බව ශ්‍රී ලංකා ක්‍රිකට් ලෝක කුසලාන සංවිධායක කමිටු අධ්‍යක්ෂ සුරාජ් දන්දෙනිය මහතා පවසයි. පපරේ සංගීත කණ්ඩායම් සඳහා අවශ්‍ය ඉඩකඩ ලබාගැනීම සඳහා යන දුරකථන අංකයට අමතන ලෙසද අද(24) පැවති මාධ්‍ය හමුවකදී අදහස් දක්වමින් ඒ මහතා සඳහන් කළේය. එමෙන්ම පී. ඩී. සිරිසේන ක්‍රීඩා පිටිය, පෑලියගොඩ නවලෝක ක්‍රීඩා පිටිය, ගාලු මුවදොර සහ පාර්ලිමේන්තු ක්‍රීඩාංගණයෙහි මහ ජනතාවට අයකිරීමකින් තොරව තරග නැරඹීම සඳහා විශාල දර්ශන තිර සූදානම් කර ඇති බව පොලිස්පති මහින්ද බාලසූරිය මහතා ප්‍රකාශ කළේය.", "URL": "https://sinhala.adaderana.lk/news.php?nid=14448", "Category": null, "Parent URL": null}