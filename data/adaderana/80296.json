{"Source": "Adaderana", "Timestamp": "November 21, 2017 10:58 am", "Headline": " ගාමිණී සෙනරත් ඇතුළු 3කට ඇප", "News Content": "හිටපු ජනාධිපති කාර්යය මණ්ඩල ප්‍රධානී ගාමිණී සෙනරත් මහතා ඇතුළු සැකකරුවන් තිදෙනාට ඇප මත නිදහස් කර තිබේ. අදාළ නඩුව කොටුව මහේස්ත්‍රාත් අධිකරණය හමුවේ අද(21) විභාගයට ගැනීමෙන් අනතුරුව කොටුව මහේස්ත්‍රාත් ලංකා ජයරත්න මෙනෙවිය විසින් ඔවුන් ඇප මත නිදහස් කිරීමට නියෝග කළ බව අද දෙරණ වාර්තාකරු පවසයි. ශ්‍රී ලංකා රක්ෂණ සංස්ථාවට අයත් රුපියල් බිලියන 04ක මුදලක් අවභාවිත කිරීමේ චෝදනාව යටතේ ගාමිණී සෙනරත් මහතා සහ එම සංස්ථාවේ හිටපු අධ්‍යක්ෂවරුන් වන පියදාස කුඩාබාලගේ සහ නීල් හපුහින්න යන අයට එරෙහිව මෙම නඩුව පවරා තිබුණි.", "URL": "https://sinhala.adaderana.lk/news.php?nid=80296", "Category": null, "Parent URL": null}