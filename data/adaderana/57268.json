{"Source": "Adaderana", "Timestamp": "February 16, 2016 04:23 pm", "Headline": "උතුරේ ජනයාගේ හදවත් දිනාගැනීම මගේ අපේක්ෂාවයි", "News Content": "උතුරු පළාතේ දෙමළ ජනතාවගේ හදවත් දිනාගැනීම තම අපේක්ෂාව බව උතුරු පළාත් නව ආණ්ඩුකාර රෙජිනෝල්ඩ් කුරේ මහතා පවසයි.උතුරු පළාත් ආණ්ඩුකාර ධුරයට පත්වීමෙන් අනතුරුව මල්වතු මහනාහිමියන් බැහැදැක ආශිර්වාද ලබාගැනීමෙන් පසු මාධ්‍ය වෙත අදහස් දක්වමින් ඔහු මෙම අදහස් පළ කර තිබේ.සාමයේ සහ සුහදත්වයේ පණිවිඩය උතුරු පළාතේ දමිළ ජනතාව වෙත රැගෙන යාමට තමන් සුදුස්සෙකු බව රෙජිනෝල්ඩ් කුරේ මහතා එහිදී ප්‍රකාශ කර ඇත.උතුරු පළාත් නව ආණ්ඩුකාරවරයා ලෙස රෙජිනෝල්ඩ් කුරේ මහතා පසුගිය 14 වැනිදා ජනාධිපති මෛත්‍රීපාල සිරිසේන මහතා ඉදිරියේ දිවුරුම්දුන් අතර ඔහුගේ පත්වීම අද සිට බලපැවැත්වෙන බව සඳහන්ය.", "URL": "https://sinhala.adaderana.lk/news.php?nid=57268", "Category": null, "Parent URL": null}