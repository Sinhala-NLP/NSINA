{"Source": "Adaderana", "Timestamp": "October 9, 2014 04:51 pm", "Headline": "පැය 24ක ජල කප්පාදුවක්", "News Content": "ලබන සෙනසුරාදා (11) පෙරවරු 8සිට පසුදා පෙරවරු 8 දක්වා පැය 24 ක කාලයක් කඩුවෙල නගරය ආශි‍්‍රත ප‍්‍රදේශ කිහිපයකට ජල සැපයුම අත්හිටුවීමට නියමිතව තිබේ. ඒ අනුව කඩුවෙල මහ නගරසභා බලප‍්‍රදේශයට අයත් කොළඹ අවිස්සාවේල්ල මාර්ගයේ අඹතලේ සිට රණාල දක්වා ප‍්‍රධාන මාර්ගයේ සහ ඊට සම්බන්ධ සියලූ අතුරු මාර්ගවල ජලසැපයුම අත්හිටවනු ඇත. එසේම කඩුවෙල සිට මාළඹේ, චන්දි‍්‍රකා කුමාරතුංගම මාවත සහ සියලූ අතුරු මාර්ගවලද ජල සැපයුම අත්හිටුවන බව ජාතික ජලසම්පාදන හා ජලාපවාහන මණ්ඩලය පවසයි. අතුරුගිරිය, කහහේන, ජයවීරගොඩ, ජල්තර රණාල, ආටිගල, හබරකඩ යන ප‍්‍රදේශ සහ ඊට සම්බන්ධ සියලූ අතුරු මාර්ගවලද ජල සැපයුම අත්හිටුවනු ඇත.", "URL": "https://sinhala.adaderana.lk/news.php?nid=46624", "Category": null, "Parent URL": null}