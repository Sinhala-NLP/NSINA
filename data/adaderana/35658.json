{"Source": "Adaderana", "Timestamp": "July 10, 2013 12:29 pm", "Headline": "ජනතා නියෝජිතයින් ආදර්ශමත්ව කටයුතු කරන්න ", "News Content": "ජනතා නියෝජිතයින් ආදර්ශමත් පිරිසක් විය යුතු බව පාර්ලිමේන්තු මන්ත්‍රී විදුර වික්‍රමනායක මහතා පවසයි. හොරණ ප්‍රදේශයේ පැවති ජනහමුවකට එක්වෙමින් පාර්ලිමේන්තු මන්ත්‍රී විදුර වික්‍රමනායක මහතා මෙම අදහස් පළ කළේය. වර්ථමානයේ ඇතැම් දේශපාලඥයින්ගේ ක්‍රියා කලාපය නිසා දරු පරපුර නොමග යන තත්ත්වයක් උද්ගතවී ඇති බව ද මන්ත්‍රීවරයා පෙන්වා දුන්නේය. අනෙකුත් පුද්ගලයින්ගේ ආචාර ධර්ම සෑදීමට පෙර තමන්ගේ ආචාර ධර්ම පද්ධතිය සකස්කර ගත යුතුව ඇති බවද හෙතෙම සඳහන් කළේය.", "URL": "https://sinhala.adaderana.lk/news.php?nid=35658", "Category": null, "Parent URL": null}