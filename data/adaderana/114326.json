{"Source": "Adaderana", "Timestamp": "July 17, 2019 11:38 am", "Headline": "වන්දනා ගමන රෝහලෙන් අවසන්-15කට තුවාල-කතක් මරුට", "News Content": "අනුරාධපුර - කුරුණෑගල ප්‍රධාන මාර්ගයේ ශ්‍රාවස්තිපුර 5 ඇළ ප්‍රදේශයේ සිදුවූ රිය අනතුරකින් කාන්තාවක් මිය ගොස් තවත් පුද්ගලයින් 16 දෙනෙකු තුවාල ලබා අනුරාධපුර රෝහලට ඇතුළත් කර තිබේ. ඊයේ(16) සවස 6.45 පමණ මෙම අනතුර සිදුව ඇති බව අද දෙරණ වාර්තාකරු පවසයි. අනුරාධපුරය ප්‍රදේශයේ වන්දනාවේ ගොස් නැවත ගම්පහ ප්‍රදේශයට ගමන් කරමින් තිබූ වෑන් රථයක් සහ වයික්කාලේ සිට මැදවච්චියට උළු ප්‍රවාහනය කරමින් තිබූ ලොරි රථයක් මුහුණට මුහුණ ගැටීමෙන් මෙම අනතුර සිදුව ඇති බව වාර්තා වෙයි. මෙම අනතුරින් මිය ගොස් ඇත්තේ කිරිඳිවෙල ප්‍රදේශයේ පදිංචි 67 හැවිරිදි නාක්තාවක් බව අනුරාධපුර පොලීසිය පවසයි. තුවාල ලැබූවන් අතර, කුඩා දරුවන් දෙදෙනෙකු, කාන්තාවක් 12දෙනෙකු සහ වෑන් රථයේ රියදුර සහ ලොරි රථයේ රියදුරු සිටින බව වාර්තා වෙයි. මෙම අනතුරින් තුවාල ලැබූ තවත් කාන්තාවකගේ තත්ත්වය බරපතළ බව රෝහල් ආරංචි මාර්ග පවසයි. සිද්ධිය සම්බන්ධ‍යෙන් අනුරාධපුර පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=114326", "Category": null, "Parent URL": null}