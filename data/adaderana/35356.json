{"Source": "Adaderana", "Timestamp": "June 30, 2013 08:13 am", "Headline": "ඔන්චිල්ලාවෙන් මාරයා එයි", "News Content": "දිඹුලපතන, ජයසිරිපුර ප්‍රදේශයේ නිවසක ඔන්චිල්ලාවක සෙල්ලම් කරමින් සිටි ළමයෙකු ලනුවට ගෙල සිරවී මියගොස් තිබේ. ඊයේ දහවල් තම නිවසේ බාල්කයක ගැටගසා තිබූ රෙදි වැලෙහි ඉතුරු කොටසෙන් බැඳ තිබුණු ඔන්චිල්ලා ලනුවට ගෙල සිරවි එම ළමයා මියගොස් ඇති බව පොලීසිය පවසයි. මෙලෙස මියගොස් ඇත්තේ 15 හැවිරිදි ගැහැණු ළමයෙකි. මෘත ශරීරය සම්බන්ධයෙන් මූලික පරීක්ෂණ කොටගල රෝහලේ සිදුකර ඇති අතර පශ්චාත් මරණ පරීක්ෂණය සඳහා සිරරු නාවලපිටිය රෝහල වෙත රැගෙන ගොස් ඇත. ඒ අනුව පශ්චාත් මරණ පරීක්ෂණය අද සිදුකිරීමට නියමිත අතර සිද්ධිය සම්බන්ධයෙන් දිඹුලපතන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35356", "Category": null, "Parent URL": null}