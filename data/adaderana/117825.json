{"Source": "Adaderana", "Timestamp": "August 30, 2019 08:38 am", "Headline": "කුඹුරට ඇදපු විදුලි රැහැන ජීවිතයක් අහිමි කරයි", "News Content": "ගම්පොල පොලිස් වසමේ මුරේතොට ප්‍රදේශයේ දී විදුලි සැර වැදීමක් හේතුවෙන් ගම්පොල රෝහලට ඇතුළත් කළ පුද්ගලයෙකු මිය ගොස් ඇත. මරණකරු වයස අවුරුදු 46ක් වු දෙනියගම මිල්ලගහමුල ලිපිනයේ පදිංචි අයෙකි. මෘත ශරීරය ගම්පොල රෝහලේ මෘත ශරීරාගාරයේ තැන්පත් කර ඇත. මරණකරු තම කුඹුර සතුන්ගෙන් ආරක්ෂා කිරීමට විදුලි රැහැනක් යෙදීමට යාමේදී මෙසේ විදුලි සැර වැදී ඇත බව අනාවරණය වී ඇත. ගම්පොල පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=117825", "Category": null, "Parent URL": null}