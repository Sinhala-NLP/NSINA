{"Source": "Adaderana", "Timestamp": "April 17, 2016 09:20 am", "Headline": "ත්‍රිරෝද රිය දුම්රියේ ගැටී 1ක් මැරුට-2ක් රෝහලට", "News Content": "අලව්ව ගොරොක්ගස්දෙණිය අනාරක්ෂිත දුම්රිය හරස් මාර්ගයේදී සිදු වූ අනතුරකින් පුද්ගලයෙකු මියගොස් තිබේ.කොළඹ සිට වව්නියාව බලා ධාවනය වූ සීඝ්‍රගාමි දුම්රියක ත්‍රිරෝද රථයක් ගැටීමෙන් අනතුර සිදුව ඇති බව පොලීසිය පවසයි.අනතුරෙන් ත්‍රිරෝද රථයේ රියදුරු, එහි ගමන් ගත් කාන්තාවක සහ පිරිමි දරුවෙකු බරපතළ තුවාල ලබා අලව්ව රෝහලට ඇතුළත් කිරිමේදී රියදුරු මියගොස් තිබේ.මියගොස් ඇත්තේ අලව්ව වෙරළුගොල්ලවත්ත ප්‍රදේශයේ පදිංචිව සිටි 38 හැවිරිදි පුද්ගලයෙකි.තුවාල ලැබූ කාන්තාව සහ පිරිමි දරුවා වැඩිදුර ප්‍රතිකාර සඳහා කුරුණෑගල රෝහල වෙත මාරුකර යවා තිබේ.", "URL": "https://sinhala.adaderana.lk/news.php?nid=59230", "Category": null, "Parent URL": null}