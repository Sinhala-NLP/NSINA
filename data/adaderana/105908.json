{"Source": "Adaderana", "Timestamp": "March 12, 2019 09:09 am", "Headline": "කාන්තාවන්ගේ මාල කඩපු 2ක් අත්අඩංගුවට", "News Content": "යතුරුපැදිවලින් ගොස් කාන්තාවන්ගේ ගෙල බැදි රන් මාල ඇතුළු දේපල කොල්ලකෑම් සිදුකළ පුද්ගලයින් දෙදෙනෙකු වැල්ලම්පිටිය ප්‍රදේශයේ දී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකය විසින් සිදුකළ වැටලිමකදී ඔවුන් අත්අඩංගුවට ගෙන ඇති බව වාර්තා වේ. අයිස් මත්ද්‍රව්‍ය භාවිතයට ඇබ්බැහිවූවන් වන මොවුන් ඒ සඳහා මුදල් උපයා ගැනීමේ අරමුණින් මෙම කොල්ලකෑම් සිදුකර ඇති බවට පොලීසිය සිදුකළ ප්‍රශ්න කිරීම්වලදී අනාවරණය වී ඇත. අත්අඩංගුවට ගත් සැකකරුවන් වැල්ලම්පිටිය ප්‍රදේශයේ පදිංචිකරුවන් වන අතර ඔවුන් අද (12) අලුත්කඩේ අංක දෙක මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=105908", "Category": null, "Parent URL": null}