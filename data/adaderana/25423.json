{"Source": "Adaderana", "Timestamp": "June 30, 2012 09:43 am", "Headline": "කාසියේ වාසිය ශ්‍රී ලංකාවට - පන්දුවට පහරදී‍ම පකිස්ථානයට", "News Content": "සංචාරක පකිස්ථාන කණ්ඩායම සහ ශ්‍රී ලංකා කණ්ඩායම අතර පැවැත්වෙන දෙවන ටෙස්ට් ක්‍රිකට් තරගයේ කාසියේ වාසිය දිනාගැනීමට ශ්‍රී ලංකා කණ්ඩායම සමත්ව තිබේ. ඒ අනුව කොළඹ එස්.එස්.සී. ක්‍රීඩාංගණයේ දී පැවැත්වෙන මෙම තරගයේ දී පළමුව පන්දුවට පහරදීමේ අවස්ථාව පකිස්ථාන කණ්ඩායමට ලබාදීමට ශ්‍රී ලංකා කණ්ඩායමේ නායක මහේල ජයවර්ධන තීරණය කර ඇත. පළමු ටෙස්ට් තරගයේ දී ජයගත් ශ්‍රී ලංකා කණ්ඩායම වෙනුවෙන් දෙවන තරගය සඳහා දිල්හාර ප්‍රනාන්දු කැදවා ඇති අතර චානක වෙලගෙදර ආබාධයකට ලක්වීම ‍ඊට හේතුව වී තිබේ. මීට අමතරව වෙනත් විශේෂ වෙනස්කමක් කණ්ඩායම් තුළ සිදු නොවනු ඇති බව වාර්තා වේ.", "URL": "https://sinhala.adaderana.lk/news.php?nid=25423", "Category": null, "Parent URL": null}