{"Source": "Adaderana", "Timestamp": "May 15, 2017 07:59 am", "Headline": "වෙළදාම ආර්ථික සංවර්ධනයේ වැදගත්ම යන්ත්‍රයයි", "News Content": "“එක් තීරයක් - එක් මාවතක්“ සමුළුවට සහභාගීවිම සදහා චීනයට ගොස් සිටින අග්‍රමාත්‍ය රනිල් වික්‍රමසිංහ මහතා චීන ජනාධිපති ෂි ජින් පිං මහතා මුණගැසී තිබේ.සමුළුවේ සමාරම්භක අවස්ථාවේදී අග්‍රමාත්‍යවරයා සහ චීන ජනාධිපතිවරයා අතර හමුව සිදු වූ බව අග්‍රමාත්‍ය කාර්යාලය නිවේදනය කළේය.මේ අතර “එක් තීරයක් - එක් මාවතක්“ ව්‍යාපෘතිය යටතේ එය ක්‍රියාත්මක කරන කලාපයේ වරාය, මහා මාර්ග සහ දුම්රිය මාර්ග ඉදිකිරීම සඳහා ඩොලර් කෝටි 12 ලක්ෂ 400ක් යොදවන බව චීන ජනාධිපති ෂි ජින් පිං මහතා පවසා තිබේ.සමුළුවේ සමාරම්භක අවස්ථාවට එක් වූ රාජ්‍ය නායකයින් අමතමින් චීන ජනාධිපතිවරයා මෙම අදහස් පළ කර ඇති බව විදෙස් මාධ්‍ය වාර්තා කළේය.බේජින් ජාතික ප්‍රසාංගික කලා මධ්‍යස්ථානයේ පැවැති සමුළුවේ සමාරම්භක අවස්ථාව සඳහා රුසියානු ජනාධිපති ව්ලැද්මීර් පූටින් ඇතුළු 20 දෙනෙකුට අධික රාජ්‍ය නායකයින් පිරිසක් එක්ව සිටියේය.මෙහිදි වැඩිදුරටත් අදහස් දැක්වූ චීන ජනාධිපතිවරයා පවසා ඇත්තේ වෙළදාම ආර්ථික සංවර්ධනයේ වැදගත්ම යන්ත්‍රය බවයි.මෙම ව්‍යාපෘතිය ආසියා, අප්‍රිකා සහ යුරෝපා මහද්වීප ඔස්සේ පැතිර යමින් ඉන් ඔබ්බට ව්‍යාප්ත කිරීම චීනයේ අභිලාශය වී තිබේ.එම ව්‍යාපෘතියේ එක් අංශයක් යටතේ සංවර්ධනය වෙමින් පවතින රටවලට සහ ජාත්‍යන්තර ආයතනවලට ආධාර පිණිස විශාල මුදල් සම්භාරයක් යොදවන බව ද චීන ජනාධිපතිවරයා ප්රණකාශ කර ඇති බවයි විදෙස් මාධ්යද වාර්තා කළේ.සහයෝගිතාව මත පදනම් වූ වේදිකාවක් නිර්මාණය කරන බව ද මෙහිදි චීන ජනාධිපතිවරයා අවධාරණය කර ඇති අතර විවෘත ලෝක ආර්ථිකයක් සහතික කරන බවට ද ප්‍රකාශ කර තිබේ.මේ අතර මෙම ව්‍යාපෘතිය චීනයේ භූගෝලීය දේශපාලන බලපෑම ව්‍යාප්ත කිරිමේ ප්‍රයත්නයක් ලෙස ප්‍රකාශ කරමින් ජපානය සහ ඉන්දියාව මීට එක්ව නැහැ.", "URL": "https://sinhala.adaderana.lk/news.php?nid=73162", "Category": null, "Parent URL": null}