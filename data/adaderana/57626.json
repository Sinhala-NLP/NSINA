{"Source": "Adaderana", "Timestamp": "February 26, 2016 05:23 pm", "Headline": "අමෙරිකාවේ වෙඩි තැබීමකින් 3ක් මරුට-14කට තුවාල", "News Content": "අමෙරිකාවේ කැන්සාස් ප්‍රාන්තයේ සිදු වූ වෙඩි තැබීමකින් පුද්ගලයින් තිදෙනෙකු මියගොස් තිබේ.වෙඩි ප්‍රහාරයෙන් තවත් පුද්ගලයින් 14 දෙනෙකු තුවාල ලබා ඇති අතර ඉන් 10 දෙනෙකුගේ තත්ත්වය බරපතළ බව එරට ආරක්ෂක අංශය සඳහන් කළේය.කැන්සාස් ප්‍රාන්තයේ හෙස්ටන් ප්‍රදේශයේ කර්මාන්ත ශාලාවක් ආසන්නයේ මෙම වෙඩි තැබීම සිදුව ඇති බව වාර්තා වෙයි.කර්මාන්ත ශාලාවේ සේවකයෙකු විසින් වෙඩි තැබීම සිදු කර ඇති අතර ඔහු අත්අඩංගුවට ගෙන නොමැති බව විදෙස් මාධ්‍ය වාර්තා කළේය.මීට දින කිහිපයකට පෙර මිචිගන්හිදී සිදු වූ වෙඩි තැබීමකින්ද පුද්ගලයින් 06 දෙනෙකු මියගොස් දෙදෙනෙකු තුවාල ලබා තිබුණි.", "URL": "https://sinhala.adaderana.lk/news.php?nid=57626", "Category": null, "Parent URL": null}