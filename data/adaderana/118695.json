{"Source": "Adaderana", "Timestamp": "September 9, 2019 07:31 pm", "Headline": "ජනාධිපතිට වෙන් කරන අනවශ්‍ය වියදම් නතර කරනවා-අනුර", "News Content": "ජනාධිපතිවරයකු වෙනුවෙන් වෙන් කර ඇති අනවශ්‍ය වියදම් තම පාලනයක් යටතේ කපා හැර , අමතර දේපල ජනතාව සතු කරන බව ජාතික ජන බලවේගයේ ජනාධිපතිධුර අපේක්ෂක , පාර්ලිමේන්තු මන්ත්‍රී අනුර කුමාර දිසානායක මහතා පවසයි. අනුරාධපුරයේ ඊයේ (08) පැවති ජනහමුවක් අමතමින් ඔහු මේ බව සඳහන් කළේය. ජාතික ජන බලවේගය දිස්ත්‍රික් මට්ටමින් සංවිධාන කරන විද්වත් සමුළු මාලාවේ සමාරම්භක සමුළුව ඊයේ පස්වරුවේ අනුරාධපුර යොවුන් නිකේතනයේදී පැවැත් විය. එහිදි මන්ත්‍රීවරයා පැවසුවේ තම පාලනයක් යටතේ නව නීති සම්පාදනය කර මත්පැන් කර්මාන්තකරුවන්ට දේශපාලනයට පැමිණියට ඉඩ නොතබන බවයි. එහිදි වැඩිදුරත් අදහස් දැක්වු මන්ත්‍රීවරයා, \" මේ රට හදන්න පුළුවන්,නැත්නම් වෙනත් රටවල් හදන්නත් බෑ. මුදුනට හෙණ ගහලා නම්, කඳ ගැන කතා කරලා වැඩක් නැහැ. අපේ රටේ නායකයෝ විනාශයේ කෙළවරේ ජනාධිපති මන්දිර රටේ කීයක් තියෙනවද? යන්නේ හෙලිකොප්ටරයෙන් විනාඩි 45යි යන්නේ යාපනයේ මන්දිරයක් ඕනේද? ඇඹිලිපිටියේ , පාසිකුඩා වල මන්දිර හැදුවා, මොකක්ද මේ පිස්සුව? සමහර මන්දිර වල රාත්‍රී දෙකක් ඉඳලා නැහැ , හැබැයි මුරකරුවෝ , වැඩකරන පිරිස් ඉන්නවා. මේ සියල්ල ජනතාව සතු දේපල කරනවා.විශ්‍රාමික ජනපතිවරුන් නඩත්තු කරන්න වෙලා. ගෙවල්,වාහන ආණ්ඩුවෙන් නඩත්තු කළ යුතුයි.මේ නඩත්තු සියල්ල කපා හරිනවා. ඔහුට ජීවත් වෙන්න විදිහක් නැත්නම්.සමාජ ආරක්ෂණ අරමුදලෙන් ගෙවීමක් කරනවා.\"", "URL": "https://sinhala.adaderana.lk/news.php?nid=118695", "Category": null, "Parent URL": null}