{"Source": "Adaderana", "Timestamp": "January 12, 2014 10:11 am", "Headline": "ඉන්දියානුවෙක් දැලේ", "News Content": "නීති විරෝධී ලෙස මෙරට රැඳී සිටි ඉන්දීය ජාතිකයෙකු පොතුවිල්, තුණ්ඩුමඩුව ප්‍රදේශයේ දී අත්අඩංගුවට ගෙන තිබේ. පොතුවිල් පොලීසියට ලද තොරතුරක් මත සිදුකළ වැටලීමකදී මොහු අත්අඩංගුවට ගෙන ඇති බව සඳහන්ය. සංචාරක වීසා මත මෙරට රැඳී සිටි මෙම ඉන්දීය ජාතිකයා ප්‍රදේශයේ රෙදි වෙළෙඳාමේ නිරතව සිටි බව පොලිසිය සඳහන් කළේය. ඔහු සතුව තිබී ඉන්දියාවෙන් ආනයනය කරන ලද සාරි 56ක් ද පොලීසිය විසින් සොයාගෙන ඇත. සැකකරු පොතුවිල් මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40285", "Category": null, "Parent URL": null}