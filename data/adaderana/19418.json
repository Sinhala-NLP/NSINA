{"Source": "Adaderana", "Timestamp": "October 17, 2011 04:21 pm", "Headline": "රු 4,750,000 ක් කොල්ලකයි -ලක්ෂ 30 ක් බිම", "News Content": "පුත්තලම ප්‍රදේශයේ බැංකුවක තැන්පත් කිරීම සඳහා රැගෙන එමින් සිටි මුදල් තොගයක් කිසියම් කණ්ඩායමක් විසින් කොල්ලකා තිබේ. ව්‍යාපාරිකයෙකු විසින් රුපියල් හතළිස්හත්ලක්ෂ 50,000 ක මුදලක් පුත්තලම බස් නැවතුම්පළ ආසන්නයේ බැංකුවක තැන්පත් කිරීම සඳහා රැගෙන එමින් සිටියදී මෙලෙස කොල්ලකා ඇති බව පොලිසිය පැවසීය. අදාළ පිරිස මුදල් සමඟ පලා යාමේ දී මුදල් බහා තිබු බෑගය ඉරී ගොස් රුපියල් ලක්ෂ 30ක මුදලක් බිම වැටී ඇත. ඉතිරි ලක්ෂ දාහතාමාරක මුදල රැගෙන සැකකරුවන් යතුරු පැදියකින් පලා ගොස් ඇති බව වාර්තා වේ. සිද්ධිය පිළිබඳ පුත්තලම පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=19418", "Category": null, "Parent URL": null}