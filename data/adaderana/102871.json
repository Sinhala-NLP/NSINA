{"Source": "Adaderana", "Timestamp": "January 23, 2019 09:44 am", "Headline": "පාකිස්ථාන -‍දකුණු අප්‍රිකා තරගයේ ජය දකුණු අප්‍රිකාවට", "News Content": "‍සංචාරක පාකිස්ථාන කණ්ඩායම සමඟ පැවැති දෙවන එක්දින ක්‍රිකට් තරගයෙන් කඩුලු 05ක ජයක් හිමිකර ගැනීමට දකුණු අප්‍රිකානු කණ්ඩායම සමත්ව ඇත. තරගයේ කාසියේ වාසිය දිනූ දකුණු අප්‍රිකාව ප්‍රථමයෙන් පන්දුවට පහරදීමේ වාරය පාකිස්ථාන කණ්ඩායමට ලබා දුන් අතර පන්දුවාර 45යි පන්දු 05ක් අවසානයේ සියලු දෙනා දැවී පාකිස්ථාන කණ්ඩායම ලබාගත් ලකුණු සංඛ්‍යාව 203කි. හසන් අලිගේ ලකුණු සංඛ්‍යාව 59කි. පන්දු යැවීමේදී දකුණු අප්‍රිකාව වෙනුවෙන් ඇන්ඩීලී පෙහ්ලුක්වායෝ කඩුලු 04ක් දවා ගත්තේය. පිළිතුරු ඉනිම සඳහා පන්දුවට පහර දුන් දකුණු අප්‍රිකානුවන් පන්දුවාර 42කදී කඩුලු 05ක් දැවී ලකුණු 207ක් ලබා ගනිමින් තරගයේ ජය වාර්තා කළේය. වෑන්ඩර් ජුසේන් ලකුණු 80යි පෙහ්ලුක්වායෝ ලකුණූ 69ක් ලබාගනු ලැබීය.", "URL": "https://sinhala.adaderana.lk/news.php?nid=102871", "Category": null, "Parent URL": null}