{"Source": "Adaderana", "Timestamp": "February 15, 2013 11:21 am", "Headline": "රටේ සාමය බිඳින්න මාන බලනවා", "News Content": "ඇතැම් බලවේග හරහා මෙරට තුළ පවතින සාමය බිඳ දැමීමට කුමන්ත්‍රණකාරීන් මාන බලමින් සිටින බව ජ්‍යේෂ්ඨ අමාත්‍ය අතාවුද සෙනවිරත්න මහතා පවසයි. ඇතැම් පුද්ගලයින් හලාල් ප්‍රශ්න මතුකරමින් සිංහල සහ මුස්ලිම් ජනතාව අතර අනවශ්‍ය භේද ඇති කිරීමට උත්සාහ දරමින් සිටින බව අමාත්‍යවරයා සඳහන් කළේය. හලාල් ප්‍රශ්න ඇති කරමින් මෙරට ආගම් භේද ඇති කිරීමට ඉඩදිය නොහැකි බව ද අමාත්‍යවරයා පැවසීය. මාවනැල්ල ප්‍රදේශයේ පැවති උත්සවයකට එක්වෙමින් ජ්‍යේෂ්ඨ අමාත්‍ය අතාවුද සෙනවිරත්න මහතා මෙම අදහස් පළ කර තිබේ. මෙරට තුළ සියලු ජාතීන්ට වාසය කිරීමේ අයිතියක් ඇති බව එහිදී වැඩිදුරටත් අදහස් දැක්වු අමාත්‍යවරයා සඳහන් කළේය.", "URL": "https://sinhala.adaderana.lk/news.php?nid=31648", "Category": null, "Parent URL": null}