{"Source": "Adaderana", "Timestamp": "July 29, 2019 12:14 pm", "Headline": "ශ්‍රී ලංකාවේ තේවල ඉල්ලුම පහලට", "News Content": "ශ්‍රී ලංකාවේ තේ අලෙවිය සඳහා යුරෝපිය රටවලින් නිකුත් කර තිබු ජාත්‍යන්තර ප්‍රමිති සහතික ගණනාවක් අවලංගු කිරීම හෙතුවෙන් යුරෝපිය රටවල ශ්‍රී ලංකාවේ තේ අලෙවිය සඳහා පවතින ඉල්ලුම පහල වැටි ඇති බව උඩරට තේ වතු සමාගම්වල විධායක නිලධාරින් පවසයි. මාධ්‍යයට විශේෂ ප්‍රකාශයක් කරමින් වතු සමාගම්වල විධායක නිලධාරින් කිහිප දෙනෙකු වැඩි දුරටත් කියා ඇත්තේ යුරෝපිය රටවල ශ්‍රි ලංකාවේ තේ සඳහා විශාල ඉල්ලුමක් පැවති බවත්, එම ඉල්ලුම අභියෝගයක් කරගත් අසල්වාසි තේ අපනයනය කරන රටක් රාජ්‍යය නොවන සංවිධාන කිහිපයක් එක කර ගනිමින් කුමන්ත්‍රණයක් දියත් කර උඩරට තේ වතු වල සේවය කරන වතු කම්කරුවන්ගේ ආර්ථික තත්ත්වය ඉහළ නැවිමට සහ වතු කම්කරුවනගේ යටිතල පහසුකම් සහ සෞඛ්‍යය පහසුකම් ඉහළ නැංවිමට කටයුතු නොකරන බවට අසත්‍ය ප්‍රචාරයක් මාධ්‍යය මඟින් සහ සමාජ මාධ්‍යය ජාල වලින් එම රට වල ප්‍රසිද්ධියට පත් කර ශ්‍රි ලංකාවේ සඳහා නිකුත් කර තිබු අදාල ජාත්‍යන්තර ප්‍රමිති සහතික තාවකාලිකව අත්හිටුවා ඇති බවයි. තවද ඇමරිකාව විසින් ඉරානයට ආර්ථික සම්බාධක පැනවිම මත ඉරානයට ශ්‍රි ලංකාවේ තේ අපනයනය නොකිරිම නිසා උඩරට සහ පහතරට නිෂ්පාදිත තේ වෙන්දේසිය සඳහා ඉදිරිපත් කිරිමේදි සැම වෙන්දේසියකම 30% ක තේ ප්‍රමාණයක් අලෙවි නොවිම මත එම තේ තොග තේ කර්මාන්ත ශාලා වල ගබඩා කර තිබෙන බව එම වතු සමාගම් වල විධායක නිලධාරින් කියා සිටින්නේ. පවත්නා තත්ත්වය මත ශ්‍රි ලංකාවේ තේ කිලෝවක් සඳහා දැනට රු 400/= සිට 500/= ක මුදලක් වෙන්දේසියෙන් ලැබෙන බවත්, එම මුදල තේ කිලෝවක් නිෂ්පාදනය කිරිම සදහා වැය වන පිරිවැයට වඩා අඩු නිසා තේ වතු සමාගම් පවත්වාගෙන යාමට නොහැකි තත්ත්වයක් උද්ගත වි ඇති බව වතු සමාගම්වල විධායක නිලධාරින් කියා සිටින්නේ. පවත්නා තත්ත්වය මත මේ වන විට තේ වතු සමාගම් දැඩි මුල්‍යය අර්බුධයක් හමුවේ පවත්වාගෙන යන බැවින් ඉදිරියේදි වතු කම්කරුවන්ගේ වැටුප් ගෙවිමටද නොහැකි විමේ අවධානමක් මතු වි ඇති බව වතු සමාගම්වල විධායක නිලධරින් වැඩි දුරටත් පවසා ඇත.", "URL": "https://sinhala.adaderana.lk/news.php?nid=115264", "Category": null, "Parent URL": null}