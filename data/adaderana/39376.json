{"Source": "Adaderana", "Timestamp": "December 6, 2013 02:21 pm", "Headline": "පොලීසියෙන් ජනතාවට අනතුරු ඇඟවීමක් ", "News Content": "යම් පුද්ගලයෙකුගේ අපරීක්ෂාකාරී හා නොසැලකිලිමත් ක්‍රියාකාරකමක් හේතුවෙන් යම් පුද්ගලයෙකු මරණයට පත් වුවහොත් දැඩි නීතිමය ක්‍රියාමාර්ග ගැනීමට පියවර ගන්නා බව පොලීසිය පවසයි. මහාමාර්ගවලට කුණු කසළ, කළුගල් වැනි විවිධ ද්‍රව්‍ය දැමීම හේතුවෙන් පුද්ගලයෙකු මියයාම, කානු කැපීම වළවල් කැපීම, අනවසර විදුලි රැහැන් ඇදීම ආදී කටයුතු හේතුවෙන් පුද්ගලයෙකු මිය යාම වැනි කරුණු වලදී දැඩි ලෙස නීතිය ක්‍රියාත්මක කරන බව පොලීසිය සඳහන් කරයි. මේ යටතේ අපරික්ෂාකාරී ක්‍රියාව සිදුකළ තැනැත්තාට විරුද්ධව නඩු පැවරීමේ නීතිය ඉදිරියේ දී දැඩි ලෙස ක්‍රියාත්මක කිරීමට නියමිතය. නියෝජ්‍ය පොලිස්පති ගාමිණි නවරත්න මහතා විසින් ශ්‍රී ලංකාවේ සියලුම පොලිස් ස්ථානවලට නිවේදනයක් නිකුත් කරමින් මේ පිළිබඳ දැනුම් දී තිබේ.", "URL": "https://sinhala.adaderana.lk/news.php?nid=39376", "Category": null, "Parent URL": null}