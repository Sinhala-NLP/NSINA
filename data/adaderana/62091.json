{"Source": "Adaderana", "Timestamp": "July 15, 2016 09:48 pm", "Headline": " රුපියල් මිලියන 1803 පාඩුව ගැටලුවක්", "News Content": "ගල්අඟුරු මිලදී ගැනීමේ ගනුදෙනුවට අදාළ විගණන වාර්තාව සම්බන්ධයෙන් ගැටලු ඇතැයි එජාප මන්ත්‍රී නලීන් බණ්ඩාර මහතා කියයි.මිලියන 1803ක් පාඩු වූ බවට සඳහන් විගණකාධිපති වාර්තාවේ එම ගණනය කිරීම් නිවැරදි නොවන බව ඒ මහතා පවසයි.අද පස්වරුවේ සිරිකොතදී පැවැති මාධ්‍ය හමුවකදී හෙතෙම මේ බව පැවසීය.පසුගිය වසර 5 පුරාම ගල් අඟුරු මිලදී ගැනීම සිදුකර ඇත්තේ එක සමාගමකින් බවත්, අවසන් වරට සිදුකළ මිලදී ගැනීම්වලදී මිලදී ගත් අගය හා විගණකාධිපති වාර්තාවේ ගණනය කිරීම් අතර වෙනසක් ඇති බැවින් රුපියල් මිලියන 1803ක පාඩුව නිවැරදි නොවන බව ඒ මහතා පෙන්වාදුන්නේය.මේ අතර ගල්අඟුරු ටෙන්ඩර් මඟඩිය සම්බන්ධයෙන් විමර්ශනයක් කරන ලෙසට දූෂණ විරෝධී පෙරමුණ ඊයේ දූෂණ විරෝධි ලේකම් කාර්යාලයට ඊයේ පැමිණිල්ලක්ද බාරදුන් අතර විෂයබාර ඇමති රංජිත් සියඹලාපිටිය මේ ගැන සෙවීමට පසුගියදා කමිටුවක් ද පත්කරන ලදී.", "URL": "https://sinhala.adaderana.lk/news.php?nid=62091", "Category": null, "Parent URL": null}