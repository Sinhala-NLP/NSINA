{"Source": "Adaderana", "Timestamp": "March 18, 2014 09:53 pm", "Headline": " අයිස්ක්‍රීම් මුවාවෙන් සංචාරකයින්ට ගංජා විකුණලා", "News Content": "තිස්සමහාරාම, කිරින්ද ප්‍රදේශය නැරඹීමට පැමිණෙන සංචාරකයින්ට අයිස්ක‍්‍රීම් අලෙවිකරන මුවාවෙන් ගංජා ජාවාරමක් කරමින් සිටි පුද්ගලයෙකු කිරින්ද පොලීසිය විසින් අත්අඩංගුවට ගෙන තිබේ. සැකකාර අයිස්ක‍්‍රීම් වෙළෙන්ඳා බයිසිකලයෙන් අයිස්ක‍්‍රීම් පෙට්ටිය රැගෙන විත් අයිස්ක‍්‍රීම්ද අලෙවිකරන මුවාවෙන් අවශ්‍ය අයට ගංජා අලෙවි කිරීම්ද සිදු කරන බවට පොලීසියට අනාවරණය විය. ඒ අනුව අදාළ වෙළෙන්ඳා පරීක්ෂා කිරීමේදී ගංජා ග‍්‍රෑම් 350 ක් ළඟ තිබී හමුවූ බව කිරින්ද පොලිස් ස්ථානාධිපති උ.පො.ප. මනෝජ් අබේසේකර මහතා පැවසුවේය.", "URL": "https://sinhala.adaderana.lk/news.php?nid=41893", "Category": null, "Parent URL": null}