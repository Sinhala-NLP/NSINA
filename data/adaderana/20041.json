{"Source": "Adaderana", "Timestamp": "November 16, 2011 11:25 am", "Headline": "ගෑස් මිල ඉහළදාන්නේ නෑ", "News Content": "ගෑස් මිල ඉහළයාමක් සිදුනොවන බව සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතා පවසයි. ගෑස් සමාගම් මිල ඉහළදැමිමට දිගින් දිගටම ඉහළදැමීමට අවසර ඉල්ලා සිටියද ඒ සඳහා අවස්ථාව ලබානොදෙන බව අමාත්‍යවරයා කියා සිටියේ අද කොළඹ පැවති මාධ්‍ය හමුවකට සහභාගීවෙමිනි. මේ සම්බන්ධයෙන් අවධානය යොමුකරන විට ලෝක වෙළඳපලේ මිල හා සසදා බලා තීරණ ගන්නා බවත්,ඒ අනුව මේවන විට ගෑස් මිල වැඩිකිරීමේ අවශ්‍යතාවක් මතුව නැති බව පැහැදිලිව පෙනෙන්නට ඇති බවද අමාත්‍යවරයා කියා සිටියේය. වත්මන් රජය ජනතාව අපහසුතාවට පත්වන ආකාරයේ තීරණ නොගන්නා බවත්,එ.ජා.ප පාලන සමයේදී මෙන් හිතුමනාපෙට මිල වැඩිකිරීමක් සිදුනොකරන බව ඔහු අවධාරණය කළේය. ලෝක වෙළඳපොලේ ඉන්ධන මිල බොහෝ ඉහළ ගිය බැවින් දේශීය වෙළඳපොලේ ඉන්ධන මිල ඉහළනංවන්නට සිදුවූ බව අමාත්‍යවරයා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=20041", "Category": null, "Parent URL": null}