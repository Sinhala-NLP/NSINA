{"Source": "Adaderana", "Timestamp": "March 10, 2018 08:46 pm", "Headline": "රඹුක්වැල්ල අත්අඩංගුවට ", "News Content": "එක්සත් ජනතා නිදහස් සන්ධාන පාර්ලිමේන්තු මන්ත‍්‍රී කෙහෙළිය රඹුක්වැල්ල මහතාගේ පුත් රමිත් රඹුක්වැල්ල මහතා නාරාහේන්පිට පොලීසිය විසින් අත්අඩංගුවට ගෙන තිබේ. නාවල ප‍්‍රදේශයේ දී ඔහු ගමන් ගත් මෝටර් රථය යතුරු පැදියක ගැටීමෙන් පසු රමිත් රඹුක්වැල්ල මහතා බීමතින් යතුරු පැදියේ සිටි පුද්ගලයින් දෙදෙනාට පහර දීම හේතුවෙන් ඊයේ(09) රාත‍්‍රියේ පොලීසිය විසින් මෙලෙස අත්අඩංගුවට ගෙන ඇත. සිද්ධිය සම්බන්ධයෙන් අත්අඩංගුවට ගත් රමිත් රඹුක්වැල්ල මහතා අද(10) පස්වරුවේ අලුත් කඩේ මහේස්ත‍්‍රාත් අධිකරණය වෙත ඉදිරිපත් කළ බව ද පොලීසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=85468", "Category": null, "Parent URL": null}