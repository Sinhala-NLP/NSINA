{"Source": "Adaderana", "Timestamp": "February 24, 2018 09:53 pm", "Headline": "පොදු සමා කාලය තුළ කුවේට් නීතියට අනුව කටයුතු කරන්න ", "News Content": "පොදු සමා කාලය තුළ කුවේට් නීතියට අනුව කටයුතු කරන ලෙස කුවේට්හි ශ්‍රී ලංකා තනාපති කන්දීපන් බාලසුබ්රදමනියම් මහතා දැනුම් දෙයි. එසේ නොමැති වුවහොත් පොදු සමාකාලයෙන් පසුව එරට රැදී සිටින ශ්‍රී ලාංකිකයින් අත්අඩංගුවට ගෙන එරටින් පිටුවහල් කරනු ඇති බව ඔහු පවසයි. බී.බී.සී ලෝක සේවය සමඟ සාකච්ඡාවකට එක්වෙමින් කුවේට්හි ශ්‍රී ලංකා තානාපති කන්දිපන් බාලසුබ්ර මනියම් මහතා මේ බව සඳහන් කර තිබේ. කුවේට්හි අනවසරෙයෙන් රැදී සිටින විදේශ ශ්‍රමිකයින්ට එරටින් පිටවීම සඳහා කුවේටය විසින් ප්‍රකාශයට පත් කළ පොදු සමා කාලය පෙබරවාරි මස 22වනදායින් අවසන් වීමට නියමිතව තිබුණ ද එම කාලය අප්‍රේල් මස 20 වනදා දක්වා දීර්ඝ කිරිමට කුවේට් බලධාරින් පියවර ගත්තේය. ඒ අනුව එම කාලය උපරිම ප්‍රයෝජනයට ගෙන එරටින් පිටවන ලෙස කුවේට්හි ශ්‍රී ලංකා තානාපතිවරයා දැනුම් දෙයි. අදාල සාකච්ඡාවට එක්වෙමින් ශ්‍රී ලංකා තානාපතිවරයා පවසා ඇත්තේ මෙම පොදු සමාකාලයෙන් පසුව නීතිවිරෝධිව කුවේට්හි රැඳී සිටින නීති විරෝධී ශ්‍රමිකයින් සම්බන්ධයෙන් කුවේට් බලධාරින් දැඩි තීරණයක් ගනු ඇති බවයි. විශේෂයෙන් කුවේට් බලධාරින් සියලු තානාපතිවරු ගෙන්වා මේ සම්බන්ධයෙන් දැනුම්දුන් බව ද කුවේට් හි ශ්‍රී ලංකා තානාපති කන්දීපන් බාලසුබ්රෙමනියම් මහතා සඳහන් කළේය.", "URL": "https://sinhala.adaderana.lk/news.php?nid=84786", "Category": null, "Parent URL": null}