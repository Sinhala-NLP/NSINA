{"Source": "Adaderana", "Timestamp": "September 23, 2016 10:35 am", "Headline": "  බෝ නොවන රෝග දුරලීමේ සමුළු සැසියට ජනපති යයි", "News Content": "බෝ නොවන රෝග දුරලීම සහ පාලනය කිරීම වෙනුවෙන් පැවැත් වූ විශේෂ සමුළු සැසිවාරයකට ජනාධිපති මෛත්‍රීපාල සිරිසේන මහතා සහභාගී වී තිබේ.එක්සත් ජාතීන්ගේ සංවිධානයේ 71 වන සැසිවාරයට සමගාමීව ලෝක සෞඛ්‍ය සංවිධානය මගින් එම සැසිවාරය සංවිධානය කර තිබුණි.තිරසාර සංවර්ධන අරමුණුවලට අයත් සෞඛ්‍ය සේවා ඉලක්කයන්ට සහයදීමේ තේමාව යටතේ සමුළුව පැවැති බව ජනාධිපති මාධ්‍ය අංශය සඳහන් කළේය.එහිදී ලෝක සෞඛ්‍ය සංවිධානයේ අධ්‍යක්ෂ ජනරාල් මාග්‍රට් චෑන් මහත්මිය ජනාධිපතිවරයා සෞඛ්‍ය සේවාවට කළ මෙහෙවර අගය කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=64338", "Category": null, "Parent URL": null}