{"Source": "Adaderana", "Timestamp": "August 25, 2016 12:17 pm", "Headline": "කොළඹ ක්‍රියාදාමය ඇරඹෙයි", "News Content": "විදේශ රටවලට ශ්‍රමිකයින් සපයන ආසියානු රටවල සංගමය හෙවත් ‘‘කොළඹ ක්‍රියාදාමයේ‘‘ ආරම්භක සමුළුව අද පැවැත්වෙයි.අද පෙරවරුවේ රටවල් 12ක කම්කරු අමාත්‍යවරුන්ගේ සහභාගීත්වයෙන් මෙම සමුළුව ආරම්භ වන බව විදේශ රැකියා අමාත්‍යශංය සඳහන් කළේය.විදේශ රැකියා අමාත්‍ය තලතා අතුකෝරාල මහත්මිය විසින් මෙම සමුළුවේ සභාපතීත්වය දරනු ලබයි .‘‘සෞභාග්‍යය සඳහා ජාත්‍යන්තර ශ්‍රම විගමනය එක්ව කටයුතු කිරීමෙන් වටිනාකම් එකතු කිරීම‘‘ මෙම සමුළුවේ තේමාවය. මෙම සමුළුව පසුගිය වසරේ ද නොවැම්බර් මාසයේ පැවති අතර එහිදී විගමන ශ්‍රමිකයින් සම්බන්ධයෙන් තීන්දු තීරණ කිහිපයක් ගනු ලැබුවේය.පසුගිය වසරේ ගනු ලැබූ තීන්දු තීරණවල ප්‍රගති සමාලෝචනයක් මෙවර සමුළුවේදී සිදු කිරීමට නියමිතය.", "URL": "https://sinhala.adaderana.lk/news.php?nid=63432", "Category": null, "Parent URL": null}