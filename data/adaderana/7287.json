{"Source": "Adaderana", "Timestamp": "March 15, 2010 04:10 pm", "Headline": "පෝස්ටර්,කටවුට් මුළුමනින්ම ඉවත් කරන්නට බෑ", "News Content": "පෝස්ටර්,බැනර්,කටවුට් මුළුමනින්ම ඉවත් කිරීමට හැකියාවක් නැතැයි පොලිස්පති මහින්ද බාලසූරිය මහතා පවසයි. ජනාධිපතිවරණයේදී තරඟවැදුණේ සීමිත පිරිසක් වුවත් මහ මැතිවරණයේදී 7000 ට වැඩි පිරිසක් තරඟවදින බැවින් පෝස්ටර්,බැනර්,කටවුට් ඉවත්කිරීමේ 100% ක ප්‍රගතියක් අපේක්ෂා කළ නොහැකි බවද පොලිස්පතිවරයා කියා සිටියේය. එසේ වුවත් ඊයේ දිනයේ සිට පෝස්ටර්,බැනර්,කටවුට් ඉවත්කිරීමේ කටයුතු සිදුකරන බව හෙතෙම කියා සිටියේ අද කොළඹ පැවති මාධ්‍ය හමුවකට සහභාගී වෙමිනි.", "URL": "https://sinhala.adaderana.lk/news.php?nid=7287", "Category": null, "Parent URL": null}