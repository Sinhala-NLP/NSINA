{"Source": "Adaderana", "Timestamp": "April 27, 2016 10:18 am", "Headline": "ගවයන් සොරකම් කළ 2ක් දැලේ", "News Content": "ගවයන් සොරකම් කිරීමක් සම්බන්ධයෙන් පුද්ගලයන් දෙදෙනෙකු වරකාපොළ ප්‍රදේශයේදී අත්අඩංගුවට ගෙන තිබේ. සැකකරුවන් විසින් පසුගිය 06 වනදා ගවයින් 06 දෙනෙකු සොරකම් කර ඇති බව වාර්තා වෙයි. සොරකම් කළ ගවයින් ප්‍රවාහනය කිරීම සඳහා යොදාගත් වෑන් රථයද පොලීසිය විසින් සොයාගෙන තිබේ.අත්අඩංගුවට ගත් සැකකරුවන් රාගම සහ අම්බලන්තොට ප්‍රදේශ වල පදිංචිකරුවන් බව සඳහන්ය.ඔවුන්ගෙන් සිදුකරන ලද ප්‍රශ්න කිරීම් වලදී අනාවරණය වී ඇත්තේ ප්‍රදේශ කිහිපයක සිදුවූ ගව සොරකම් වලට මොවුන් සම්බන්ධ බවයි.අත්අඩංගුවට ගත් සැකකරුවන් දෙදෙනා තුල්හිරිය මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=59552", "Category": null, "Parent URL": null}