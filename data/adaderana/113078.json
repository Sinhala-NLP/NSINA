{"Source": "Adaderana", "Timestamp": "June 30, 2019 07:06 pm", "Headline": "ජනාධිපතිට මරණ දඬුවමට අත්සන් කරන්න වෙන්නේ දහම් පාසල් නොගිය පිරිසක් සිටින නිසා", "News Content": "මරණ දඬුවම ක්‍රියාත්මක කිරීමට ජනාධිපතිවරයාට සිදුව ඇත්තේ දහම් අධ්‍යාපනය නොලැබූ පිරිසක් සමාජයේ සිටින නිසා බව විපක්ෂ නායක මහින්ද රාජපක්ෂ මහතා පවසයි. කොළඹ පැවති උත්සවයක් අමතමින් විපක්ෂ නායකවරයා අද මේ බව කියා සිටියේය. නාරාහේන්පිට අභයාරාම විහාරස්ථ දහම් පාසලේ වාර්ෂික ත්‍යාග ප්‍රදානෝත්සවය අද (30) පැවැත්වුණි. ඒ විපක්ෂ නායක මහින්ද රාජපක්ෂ මහතාගේ ප්‍රධානත්වයෙනි. මරණ දඬුවම ක්‍රියාත්මක කිරීමට ජනාධිපතිවරයාට සිදුව ඇත්තේ දහම් අධ්‍යාපනය නොලැබූ පිරිසක් සමාජය වැරදි මගකට යැවීමට උත්සාහ කිරීම හේතුවෙන් බවත් ඒ සඳහා ජනාධිපතිවරයා තමන්ට ව්‍යවස්ථානුකූලව ඒ සඳහා ඇති බලය යෙදවීමට කටයුතු කර ඇති බවත් ඒ මහතා එම අවස්ථාවේදී පැවසීය. නමුත් තමාද මරණ දඬුවම ක්‍රියාත්මක නොකළොත් වඩාත් සුදුසුයි යන මතයේ සිටින බවත් මහින්ද රාජපක්ෂ මහතා ප්‍රකාශ කලේය.", "URL": "https://sinhala.adaderana.lk/news.php?nid=113078", "Category": null, "Parent URL": null}