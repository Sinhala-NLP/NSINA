{"Source": "Adaderana", "Timestamp": "November 22, 2013 03:27 pm", "Headline": "මස්කෙළියේ තරුණයින් 2ක් අතුරුදහන්", "News Content": "මස්කෙළියේ ගඟක දිය නාමින් සිටි තරුණයින් පිරිසකගෙන් දෙදෙනෙකු දියේ ගිළී අද (22) දහවල් අතුරුදහන් වී තිබේ. මස්කෙළිය බ්‍රවුන්ස්වීක් වතු යායේ තරුණයින් පිරිසක් මෙලෙස දිය නෑමට ගොස් ඇති අතර අතුරුදහන් වූ දෙදෙනා සෙවීමේ කටයුතු මේවන විට පොලීසිය හා ප්‍රදේශවාසීන් එක්ව සිදුකරන බව අප වාර්තාකරු පැවසීය.", "URL": "https://sinhala.adaderana.lk/news.php?nid=39039", "Category": null, "Parent URL": null}