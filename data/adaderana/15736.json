{"Source": "Adaderana", "Timestamp": "April 27, 2011 11:23 am", "Headline": "නුසුදුසු කෑම දුන් මුදලාලිලාගෙන් 1 308 000 ක්", "News Content": "මිනිස් පරිභෝජනයට නුසුදුසු ආහාර අළෙවි කළ බව කියන ව්‍යාපාරිකයින් පිරිසකට එරෙහිව නඩු පැවරීමට පුත්තලම දිස්ත්‍රික් පාරිභෝගික සේවා අධිකාරිය පියවර ‍ගෙන තිබේ. මේ වසරේ මුල් කාර්තුවේ සිදු කළ වැටලීම් වල දී එවැනි ව්‍යාපාරිකයින් 262 දෙනෙකු හඳුනාගෙන ඇති බව එම අධිකාරිය පවසයි. ඔවුන්ට එරෙහිව නඩු පවරා ඇති අතර දඩ මුදල් වශයෙන් රුපියල් දහ තුන් ලක්ෂ අට දහසක මුදලක් අය කර ගැනීමට හැකි වී තිබේ. මිනිසි පරිභෝජනයට නුසුදුසු ආහාර වර්ග හා පැණි බීම වර්ග අළෙවි කිරීම , අළෙවිය සඳහා ප්‍රදර්ශනය කර තැබීම වැනි චෝදනා යටතේ පාරිභෝගික ආරක්ෂක ආඥා පනතේ 262 වැනි වගන්තියට අනුව නඩු පැවරීම සිදු කළ බව පාරිභෝගික සේවා අධිකාරියේ පුත්තලම දිස්ත්‍රික් කාර්යාලය වැඩිදුරටත් කියා සිටියි.", "URL": "https://sinhala.adaderana.lk/news.php?nid=15736", "Category": null, "Parent URL": null}