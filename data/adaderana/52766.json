{"Source": "Adaderana", "Timestamp": "July 21, 2015 08:19 pm", "Headline": "මහින්ද හීනෙන් නැගිටලා-රාජ්‍ය සේවකයාගේ පඩි වැඩිකරන්න කතා කරනවා", "News Content": "සන්ධාන පාලනයක් තුළ රාජ්‍ය සේවකයන්ගේ අවම වැටුප රුපියල් 25,000 ක් කරන බවට හිටපු ජනාධිපතිවරයා පසුගිය දා මැතිවරණ වේදිකාවේ කළ ප්‍රකාශය හාස්‍යයට කරුණක් බව මුදල් අමාත්‍ය රවී කරුණානායක මහතා පවසයි.වසර දහයක කාලයක් රට පාලනය කළ මහින්ද රාජපක්ෂ මහතා රාජ්‍ය සේවකයන්ව අමතක කළ බව අමාත්‍යවරයා කියා සිටියේ අද(21) මට්ටක්කුලිය ප්‍රදේශයේ පැවැති ජන හමුවකට එක්වෙමිනි.මහින්ද රාජපක්ෂ මහතාගේ කතා දැන් වලංගු නැති බවත්, පවුල් පාලනය, දුෂණය ජනතාව ප්‍රතික්ෂේප කර ඇති බවත්, අගෝස්තු 17 විජයග්‍රහණයට උතුරු කොළඹින් මේ පටන් ගත්ත ගමන රට පුරා ජයග්‍රහණය කරන බවත් හෙතෙම කියා සිටියේය. හිටපු අග විනිසුරු සරත් එන් සිල්වා මහත්මයා දැන් වෙන පැත්තක් ගැන කතා කරන බවත්,හෙල්පින් හම්බන්තොට සිද්ධිය වැරදියි කියල රටට ම කියලා දැන් අනික් පැත්තට පැනලා ඇති බවත් ඔහු පෙන්වා දුන්නේය.ඔහුට ස්ථාවරයක් ඇත්ද කියා තමාට සැක සහිත බවත්, තමාට දුක මේ වගේ පුද්ගලයො මෙහෙම හැසිරෙන එක ගැන බවත් අමාත්‍යවරයා සඳහන් කළේය. රටේ ඉදිරි දැක්මක් එක්ක කියන දේ කරන, කරන දේ කියන අය තමාට අවශ්‍ය බවත්, යහපාලනය තුළ සන්ධානයේ දූෂිතයන්ට අයට ඉඩ නැති බවත් අමාත්‍යවරයා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=52766", "Category": null, "Parent URL": null}