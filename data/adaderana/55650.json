{"Source": "Adaderana", "Timestamp": "December 10, 2015 05:04 pm", "Headline": "වීරකැටියේ කෞතුකාගාරයක වියදම් සොයයි ", "News Content": "වීරකැටිය ප්‍රදේශයේ කෞතුකාගාරයක් ඉදිරිකිරීමේදී සිදුවූ බව කියන මූල්‍ය අක්‍රමිකතාවක් සම්බන්ධයෙන් මූල්‍ය අපරාධ විමර්ශන කොට්ඨාසය විමර්ශනයක් අරම්භ කර තිබේ.මේ සම්බන්ධයෙන් අලුත්කඩේ අංක 01 මහේස්ත්‍රාත් අධිකරණයටද කරුණු වාර්තා කර ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.ඒ අනුව අද දිනයේ මූල්‍ය අපරාධ විමර්ශන කොට්ඨාසයේ නිළධාරීන් කණ්ඩායමක් අදාළ කෞතුකාගාරය ඉදිකර ඇති ස්ථානයට ගොස් ඇත.කෞතුකාගාරය ඉදිරිකිරීමට අදාළ තක්සේරු වාර්තාවක් ලබාගැනීමේ අරමුණින් රජයේ තක්සේරු නිලධාරීන් සමඟ එම නිලධාරීන් කෞතුකාගාරය ඉදිකර ඇති ස්ථානයට ගොස් විමර්ශන සිදුකළ බව පොලිස් මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=55650", "Category": null, "Parent URL": null}