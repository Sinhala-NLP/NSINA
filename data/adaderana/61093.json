{"Source": "Adaderana", "Timestamp": "June 14, 2016 05:48 pm", "Headline": " පෙට් ස්කෑන් යන්ත්‍රය වෙනුවෙන් මුදල් දුන් ඔබ සැමට ස්තූතියි!", "News Content": "මහරගම පිළිකා රෝහලට අඩුපාඩුවක්ව පැවැති පෙට් ස්කෑන් යන්ත්‍රයක් මිලදී ගැනීම සඳහා මූල්‍යාධාර ලබාදුන් දෙස් විදෙස් සියලූම ජනතාවට විශේෂ ස්තූතියක් පළකරන බව එම රෝහලේ අධ්‍යක්ෂ වෛද්‍ය වයි.එම් විල්ෆ්‍රඩ් කුමාරසිරි මහතා පවසයි.රුපියල් කෝටි 20ක් පමණ වටිනා එම යන්ත්‍රය මිලදී ගැනීමට අවශ්‍ය කරන මුදල ඊයේ දිනයේ සම්පාදනය කර ගැනීමට හැකිවූ බව ඒ මහතා කීවේය.ඒ අනූව අදාළ මුදල රැස් කර ගැනීමේදී විශේෂයෙන් දෙරණ මාධ්‍ය ආයතනය ඇතුළු සෙසු විද්‍යුත් හා මුද්‍රිත මාධ්‍ය ආයතන ලබාදුන් අනුග්‍රහයට විශේෂ ස්තූතියක් පළකරන බව ඒ මහතා පැවසීය. එම පෙට් ස්කෑන් යන්ත්‍රය ඔස්සේ ජනතාවට සේවය ලබාදීමට අවශ්‍ය කටයුතු කඩිනමින් සම්පාදනය කරන බවත්, ඒ අනූව ඉදිරියේදී මාධ්‍ය හමුවක් පවත්වා ජනතාව දැනුවත් කිරීමට කටයුතු කරන බවත්, ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=61093", "Category": null, "Parent URL": null}