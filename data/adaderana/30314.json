{"Source": "Adaderana", "Timestamp": "December 28, 2012 01:10 pm", "Headline": "හමුදාවෙන් ඉවත්ව අලුත් රැකියාවක් කරලා", "News Content": "රුපියල් 5000 නෝට්ටු 18ක් හා රුපියල් 1000 නෝට්ටු 160ක්ද ඇතුළුව ව්‍යාජ ගමන් බලපත්‍ර ඇතුළු සහතික සැකසු පුද්ගලයින් දෙදෙනෙකු මහනුවර කිරිබත්කුඹුර හා ජම්බුගහපිටිය ප්‍රදේශවලදී අත්අඩංගුවට ගෙන තිබේ. හමුදාවෙන් ඉවත්ව ගිය පුද්ගලයෙකු හා තවත් පුද්ගලයෙකු එක්ව මෙම ජාවාරම කරගෙන ගොස් ඇතැයි අප වාර්තාකරු පවසයි. හමුදාවෙන් ඉවත්ව සිටි බව කියන පුද්ගලයා මහනුවර කිරිබත්කුඹුර ප්‍රදේශයේ පදිංචිකරුවෙකි. අනෙක් පුද්ගලයා මහනුවර කටුගස්තොට ආයතනයක පරිගණක ක්‍රියාකරුවෙකු බවද අප වාර්තාකරු පවසයි. ව්‍යාජ මුදල් මුද්‍රණය කිරීම සඳහා යොදාගත් පරිගණකයක් ඇතුළු උපරකණ කිහිපයක් සමග මොවුන් දෙදෙනා පොලීසිය විසින් ඊයේ රාත්‍රී අත්අඩංගුවට ගෙන ඇත.", "URL": "https://sinhala.adaderana.lk/news.php?nid=30314", "Category": null, "Parent URL": null}