{"Source": "Adaderana", "Timestamp": "May 11, 2017 05:52 pm", "Headline": "ඉන්දීය අගමැති ලංකාවට ගොඩබසියි", "News Content": "ජාත්‍යන්තර වෙසක් උත්සවයට සහභාගිවීම පිණිස ඉන්දීය අග්‍රාමාත්‍ය නරේන්ද්‍ර මෝඩි මහතා මීට ස්වල්ප මොහොතකට පෙර කටුනායක ජාත්‍යන්තර ගුවන්තොටුපළින් මෙරටට සම්ප්‍රාප්ත විය.ඉන්දීය ගුවන් සේවයට අයත් විශේෂ ගුවන් යානයකින් මෙරටට ළඟාවූ ඉන්දීය අග්‍රාමාත්‍යවරයා සමග 65 දෙනෙකුගෙන් යුතු දූත පිරිසක්ද මෙරටට පැමිණ තිබේ.වන අතර හෙට කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලා පරිශ්‍රයේදී ජාත්‍යන්තර වෙසක් දින සැමරුම් උත්සවයේ ප්‍රධාන ආරාධිතයා ලෙස සහභාගී වීමට නියමිතය.ඉන්දීය අග්‍රාමාත්‍යවරයා හැටන් දික්ඔය මූලික රෝහලේ ඉදි කළ ගොඩනැගිලි සංකීර්ණය විවෘත කිරීම සඳහා ද සහභාගී වන බව වාර්තා වේ.අග‍්‍රාමාත්‍ය ධූරයට පත් වීමෙන් අනතුරුව නරේන්ද‍්‍ර මෝදි මහතා මෙරටට පැමිණෙන දෙවන අවස්ථාව මෙය වන අතර මීට පෙර 2015 වසරේදී ඉන්දීය අග‍්‍රාමාත්‍යවරයා දිවයිනට පැමිණියේ ය.ඉන්දීය අග‍්‍රාමාත්‍යවරයාගේ මෙරට සංචාරය හේතුවෙන් විශේෂ රථ වාහන සැලැස්මක් ක‍්‍රියාත්මක කර තිබේ.", "URL": "https://sinhala.adaderana.lk/news.php?nid=73069", "Category": null, "Parent URL": null}