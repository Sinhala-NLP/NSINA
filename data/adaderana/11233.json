{"Source": "Adaderana", "Timestamp": "October 2, 2010 09:32 am", "Headline": "බලපත්‍ර නැති සියලු ගිනි අවි පොලිස් භාරයට ", "News Content": "නැගෙනහිර පළාත තුළ තිබෙන බලපත්‍ර රහිත සියලු ගිනි අවි පොලිසියට භාරදෙන ලෙස නියෝග කර තිබේ. ඔක්තෝම්බර් මස 30 වැනි දිනට පෙර ළඟම ඇති පොලිස් ස්ථානයට ගොස් එම ගිනි අවි භාරදෙන ලෙස නියෝග කර ඇත. මේ සම්බන්ධයෙන් නැගෙනහිර පළාතේ සියලු පොලිස් ස්ථාන මේ ‍පිළිබඳව දැනුවත් කර ඇති බව නැගෙනහිර පළාත භාර ජ්‍යෙෂ්ඨ නියෝජ්‍ය පොලිස්පති එඩිසන් ගුණතිලක මහතා ප්‍රකාශ කළේය. එම පළාත තුළ බලපත්‍ර රහිත ගිනි අවි ඇති බවට ලැබුණු තොරතුරු හේතුවෙන් මෙම පියවර ගත් බව ජ්‍යෙෂ්ඨ නියෝජ්‍ය පොලිස්පතිවරයා පවසයි. ඔක්තෝම්බර් මස 30 වැනි දිනට පෙර භාර නොදෙන සියලු බලපත්‍ර රහිත ගිනි භාවිත කරන පුද්ගලයින්ට එරෙහිව නීතිය ක්‍රියාත්මක කරන බව නියෝජ්‍ය පොලිස්පතිවරයා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=11233", "Category": null, "Parent URL": null}