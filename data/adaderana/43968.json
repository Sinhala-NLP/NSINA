{"Source": "Adaderana", "Timestamp": "June 14, 2014 05:17 pm", "Headline": "ශ්‍රී ලංකාව තවත් එක් අවස්ථාවක් අහිමිකරගත්තා ", "News Content": "ශ්‍රී ලංකාව සම්බන්ධයෙන් ජාත්‍යන්තර පරීක්ෂණයක් සිදුකිරීම ප්‍රතික්ෂේප කිරීම ශ්‍රී ලංකාව නිවැරදි බව ජාත්‍යන්තරයට කියාපෑමට ඇති එක් අවස්ථාවක් අහිමි කර ගැනීමක් බව එක්සත් ජාතික පක්ෂය පවසයි. වත්මන් රජය මේ වනවිට ජාතික ගැටලුව නොසලකාහරිමින් කටයුතු කරන බව නිවේදනයක් නිකුත් කරමින් එක්සත් ජාතික පක්ෂය මෙම අදහස් පළ කර තිබේ. මෙහිදී එක්සත් ජාතික පක්ෂය පෙන්වා දී ඇත්තේ පරීක්ෂණයක් සඳහා ශ්‍රී ලංකාවට පැමිණීමට අවස්ථාවක් ලබා නොදුන්නද ඔවුන් වෙනත් ස්ථානයක සිට අදාළ පරීක්ෂණය සිදුකරනු ඇති බවයි. අදාළ පරීක්ෂණය සිදුකිරීම සඳහා ශ්‍රී ලංකාවට පැමිණීම හෝ නොපැමිණීම ගැටලුවක් නොවන බව ද එක්සත් ජාතික පක්ෂය අදාළ නිවේදනයේ පෙන්වා දෙයි. වත්මන් රජය අධිකරණයේ බලතල කප්පාදු කරමින් සිටින බවද එම නිවේදනයෙන් අවධාරණය කරයි. ජාත්‍යන්තර පරීක්ෂණය සිදුකිරීම පිලිබඳව සහ එම කණ්ඩායමට මෙරටට පැමිණීමට අවස්ථාව ලබා දීමට පිළිබඳ සලකා බැලීමට පාර්ලිමේන්තුවට පැමිණීම මෙම සිද්ධිය දේශපාලනීකරණය කිරීමක් බව එක්සත් ජාතික පක්ෂය වැඩිදුරටත් පෙන්වා දෙයි.", "URL": "https://sinhala.adaderana.lk/news.php?nid=43968", "Category": null, "Parent URL": null}