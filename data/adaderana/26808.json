{"Source": "Adaderana", "Timestamp": "August 22, 2012 09:38 pm", "Headline": "සරණ ගුණවර්ධනට එරෙහි ලක්ෂ 96 ක මුදල් වංචා චෝදනාවක්", "News Content": "ඛනිජ තෙල් කර්මාන්ත නියෝජ්‍ය අමාත්‍ය සරණ ගුණවර්ධන මහතාට එරෙහිව මුදල් වංචාවක් පිළිබඳ වූ පැමිණිල්ලක් පොලිස්පති එන්.කේ.ඉලංගකෝන් මහතා වෙත ලැබී ඇතැයි පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පවසයි. ඒ පිළිබඳ පරීක්ෂණ පැවැත්වීමට පොලිස්පතිවරයා විසින් අපරාධ පරීක්ෂණ දෙපාර්තමේන්තුවට නියෝග කර ඇතැයි ද හෙතෙම සඳහන් කළේය. කෙසේ වෙතත් මෙම මුදල් වංචාවේ වටිනාකම ලක්ෂ 96 ක් බව අද දෙරණ වාර්තාකරු පවසයි. වතුපිටිවල ප්‍රදේශයේ කර්මාන්තයක් ආරම්භ කිරීම සඳහා වත්තල ප්‍රදේශයේ පදිංචිකරුවෙකු හට යකඩ සහ ඇලුමීනියම් ලබා දෙන බවට පොරොන්දු වී මෙම මුදල ලබා ගෙන ඇති බව වාර්තා වේ.", "URL": "https://sinhala.adaderana.lk/news.php?nid=26808", "Category": null, "Parent URL": null}