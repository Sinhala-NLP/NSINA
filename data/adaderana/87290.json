{"Source": "Adaderana", "Timestamp": "April 11, 2018 12:55 pm", "Headline": " එජාප ප්‍රතිසංවිධාන කමිටුව  පළමු වරට අද රැස්වෙයි", "News Content": "එක්සත් ජාතික පක්ෂ ප්‍රතිසංවිධාන කමිටුව අද(11) රැස් වෙයි. පක්ෂයේ ප්‍රතිසංවිධාන කටයුතු සඳහා පසුගිය 08 වනදා පැවති රහස් ඡන්දයකින් 12 දෙනෙකුගෙන් සමන්විත කමිටුවක් පත් කෙරුණු අතර එම කමිටුව පළමුවරට අද පස්වරුවේ අරලිය ගහ මන්දිරයේදී රැස්වීමට නියමිත බව කමිටු සාමාජික අමාත්‍ය අකිල විරාජ් කාරියවසම් මහතා සඳහන් කළේය. අකිල විරාජ් කාරියවසම් මහතාට අමතරව මංගල සමරවීර, ගයන්ත කරුණාතිලක, නවීන් දිසානායක,රංජිත් මද්දුමබණ්ඩාර, හරීන් ප්‍රනාන්දු , රුවන් විජේවර්ධන, ඉරාන් වික්‍රමරත්න, අජිත් පී. පෙරේරා, ජේ.සී. අලවතුවල, නලීන් බණ්ඩාර සහ අශෝක ප්‍රියන්ත යන මහත්වරුන් එම කමිටුවට ඇතුළත්ය. එක්සත් ජාතික පක්ෂයේ නව නිලධාරී මණ්ඩලය ලබන 30 වනදාට පෙර පත් කිරීමට තීරණය වී ඇත.", "URL": "https://sinhala.adaderana.lk/news.php?nid=87290", "Category": null, "Parent URL": null}