{"Source": "Adaderana", "Timestamp": "November 18, 2010 04:22 pm", "Headline": "බාබුල් තොගයක් සමග දෙදෙනෙක් කොටුවෙයි", "News Content": "වත්තේගම, පොල්ගොල්ල ප්‍රදේශයේ පුද්ගලයෙකු සතුව තිබී බාබුල් තොගයක් සහ බාබුල් නිෂ්පාදනය සඳහා යොදාගන්නා උපකරණ තොගයක් පොලිසිය සොයාගෙන තිබේ. බාබුල් කිලෝග්‍රෑම් 17 හමාරක ප්‍රමාණයක් සහ තවත් මත්කුඩු වර්ගයක් මෙලෙස අද(18) පෙරවරුවේ සොයාගත් බව වත්තේගම පොලිසිය පැවසීය. සිද්ධිය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන ඇත. ඔවුන් ‍තෙල්දෙණිය මහේස්ත්‍රාත් අධිකරණය හමුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=12242", "Category": null, "Parent URL": null}