{"Source": "Adaderana", "Timestamp": "March 6, 2011 09:50 am", "Headline": "අදත් වැහි..!", "News Content": "දිවයිනේ ප්‍රදේශ රැසකට අද දිනයේ ද වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. අපරභාගයේ දී හෝ සන්ධ්‍යාකාලයේ දී දිවයිනේ මධ්‍යම , සබරගමුව , බස්නාහිර සහ දකුණු පළාත් වල තැනින් තැන ගිගුරුම් සහිත වැසි ඇතිවිය හැකි බව කාලගුණ විද්‍යා දෙපාර්තමේන්තුව පෙන්වා දෙයි. ගිගුරුම් සහිත වැසි ඇතිවන විට එම ප්‍රදේශ වල තාවකාලිව තරමක් තද සුළං ද ඇතිවිය හැකි බව ඔවුන් කියා සිටියි. නැගෙනහිර පළාතේ සහ හම්බන්තොට දිස්ත්‍රික්කයේ ද වැසි ස්වල්පයක් ඇතිවිය හැකි බව කාලගුණ විද්‍යා දෙපාර්තමේන්තුව වැඩිදුරටත් ප්‍රකාශ කරයි.", "URL": "https://sinhala.adaderana.lk/news.php?nid=14647", "Category": null, "Parent URL": null}