{"Source": "Adaderana", "Timestamp": "May 12, 2014 03:16 pm", "Headline": "කතක් නිල්වලා ගඟට පැන මැරෙයි", "News Content": "මාතර, මහානාම පාලමෙන් නිල්වලා ගඟට පැන කාන්තාවක් සියදිවි හානි කරගෙන තිබේ. නිවසේ ඇති වූ ආරවුලක් හේතුවෙන් අදාළ කාන්තාව අද පෙරවරු 11ට පමණ නිවසින් පිටත්ව ගොස් ඇත. පසුව එම කාන්තාව නිල්වලා ගඟට පැන ඇති අතර ඇයගේ මළ සිරුර මාතර දිස්ත්‍රික් ආපදා කළමනාකරණ ඒකකයේ නිලධාරින් සහ හමුදා සෙබළුන් එක්ව අද පස්වරු 01ට පමණ සොයාගත් බව පොලීසිය සඳහන් කළේය. මියගොස් ඇත්තේ 41 හැවිරිදි මාතර, නාකුළුගමුව ප්‍රදේශයේ පදිංචිව සිටි කාන්තාවකි.", "URL": "https://sinhala.adaderana.lk/news.php?nid=43159", "Category": null, "Parent URL": null}