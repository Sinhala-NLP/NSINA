{"Source": "Adaderana", "Timestamp": "March 28, 2010 09:37 am", "Headline": "දුම්රිය තුළ සිඟමනට තහනමක්", "News Content": "දුම්රිය මැදිරි තුළ සිඟමනේ යෙදීම අප්‍රේල් 01 වනදා සිට තහනම් කිරීමට දුම්රිය දෙපාර්තමේන්තුව පියවර ගෙන තිබේ. යාචකයින් මගින් මගී ජනතාවට සිදු වන විවිධ කරදර හා හිරිහැර වළක්වා ලීමේ අරමුණින් මෙම පියවර ගෙන ඇති බව දුම්රිය වාණිජ අධිකාරි විජය සමරසිංහ මහතා ප්‍රකාශ කළේය. දුම්රිය තුළ සිඟමනේ යෙදීම මේ දින වල බහුලව දක්නට ලැබෙන ඇති අතර ව්‍යාපාරයක් ලෙස‍ මෙය කරගෙන යන පුද්ගලයින් ද සිටින බව දුම්රිය ‍දෙපාර්තමේන්තු පවසයි. මෙමගින් බොහෝ දූෂණ සහ වංචාවන් දුම්රිය තුළ සිදුවන බවට ද සිදු කළ සමීක්ෂණ වල දී හෙළී වී ඇත. එම නිසා අප්‍රේල් මස 01 වන දින සිට දුම්රිය තුළ සිඟමන් යැදීම තහනම් වන අතර දුම්රිය ආරක්ෂක නිලධාරීන්ගේ සහය මේ සඳහා යොදා ගන්නා බව විජය සමරසිංහ මහතා වැඩි දුරටත් සඳහන් කළේය.", "URL": "https://sinhala.adaderana.lk/news.php?nid=7545", "Category": null, "Parent URL": null}