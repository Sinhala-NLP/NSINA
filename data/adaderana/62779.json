{"Source": "Adaderana", "Timestamp": "August 5, 2016 10:03 am", "Headline": "  දරු ප්‍රසුතියට යද්දී ගැබිණි මව මරුට - වරද කාගේද?", "News Content": "දරු ප්‍රසූතිය සඳහා රෝහලකට රැගෙන යමින් සිටි ගැබිණි මවක බස් රථයක හැපීමෙන් මියගියද, දරුවාගේ ජීවිතය බේරා ගැනීමට වෛද්‍යවරුන් සමත් වූ පුවතක් ගාල්ලෙන් වාර්තා වේ.එක්දරු මවක බව පැවසෙන එම ගැබිණි මව සිය දෙවන දරු ප්‍රසුතිය සඳහා සිය ස්වාමියා සමග ත්‍රීවිලරයකට නැඟී ගාල්ල, මහ‍මෝදර රෝහලට යමින් සිටියදී මෙම අනතුර සිදුව ඇත.ගාල්ල, සමුද්‍ර මාවත ප්‍රදේශයේදී අනතුර සිදුව ඇත්තේ ත්‍රීවිලරයේ පැමිණෙමින් සිටි අදාළ කාන්තාවගේ හිස බස් රථයක ගැටීමෙනි.ඊයේ රාත්‍රී 8.45ට පමණ මෙම අනතුර සිදුව ඇත.අනතුරත් සමග බස් රථය ද නොවත්වා ධාවනය වී ඇති අතර ත්‍රීරෝද රථ රියදුරුද කඩිනමින් ගැබිණි මව රෝහල කරාගෙන ගෙන ගොස් තිබේ.එහිදී සිසර් සැත්කමක් මගින් දරුවාගේ ජීවිතය බේරාගැනීමට වෛද්‍යවරුන් සමත්ව ඇතත් මවගේ ජීවිතය බේරා ගැනීමට හැකිවී නැත.ඌරගස්මන්හන්දිය, උතුරු මාගල ප්‍රදේශ‍යේ පදිංචි 25 හැවිරිදි මවක මෙලෙස මියගොස් ඇති අතර ඇය සිය සැමියා සමග වැලිගම, පැලෑටියන ප්‍රදේශයේ කුරුඳු තළමින් සිය ජීවිකාව ගෙනගොස් ඇති බව අප වාර්තාකරු පැවසීය.", "URL": "https://sinhala.adaderana.lk/news.php?nid=62779", "Category": null, "Parent URL": null}