{"Source": "Adaderana", "Timestamp": "October 22, 2012 08:41 am", "Headline": "දෑත් කැපූ මළ සිරුරක් වෙරළ තීරයට ගොඩගසයි", "News Content": "අම්පාර, ආරුගම්බේ වෙරළ තීරයට ගොඩ ගසා තිබූ පිරිමි මළ සිරුරක් සොයාගෙන තිබේ. ඊයේ (21) පස්වරුවේ මෙම මළ සිරුර සොයාගෙන ඇති බව සඳහන්ය. මළ සිරුරේ දෑත් කපා ඉවත් කොට ඇති බව පොලීසිය සඳහන් කළේය. මෙම පුද්ගලයාගේ මුහුණ ද අධික ලෙස විකෘති වී ඇති බව සඳහන්ය. මළ සිරුර මේ වන විට අම්පාර රෝහලේ තබා ඇති අතර පොතුවිල් පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=28501", "Category": null, "Parent URL": null}