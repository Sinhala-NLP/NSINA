{"Source": "Adaderana", "Timestamp": "June 9, 2014 07:39 am", "Headline": " ධීවරයින් නිදහස් කරගැනීමට ඉන්දීයාව සාකච්ඡා අරඹයි ", "News Content": "ඉන්දීය ධීවරයින් අත්අඩංගුවට ගැනීම සම්බන්ධයෙන් ශ්‍රි ලංකා බලධාරින් සමඟ සාකච්ඡා කිරිමට කොළඹ පිහිටි ඉන්දීය මහ කොමසාරිස් කාර්යාලයට ඉන්දිය රජය උපදෙස් ලබා දී තිබේ. ඉන්දිය මාධ්‍ය වාර්තා කරන්නේ ඉන්දිය විදේශ කටයුතු අමාත්‍ය සුෂ්මා ස්වරාජ් විසින් අදාළ උපදෙස් ලබා දි ඇති බවයි. නීති විරෝධි ලෙස මෙරට මුහුදු සීමාවට ඇතුළු වූ ඉන්දිය ධිවරයින් 7‍3දෙනෙකු තලෙයිමන්නාරම සහ ඩෙල්ෆ් මුහුදු සීමාවේ දි නාවික හමුදාව විසින් ඊයේ(08) අත්අඩංගුවට ගනු ලැබුණි. මේ අතර මෙම ඉන්දිය ධීවරයින් අත්අඩංගුවට ගැනීම සම්බන්ධයෙන් තමිල්නාඩු ප්‍රධාන අමාත්‍ය ජයලලිතා ජයරාම් ඉන්දිය අග්‍රාමාත්‍ය නරේන්ද්‍ර මෝඩි වෙත ලිපියක් යොමු කර තිබේ. අදාළ ලිපිය මගින් තමිල්නාඩු ප්‍රධාන අමාත්‍යවරිය ඉල්ලා ඇත්තේ ඉන්දු ශ්‍රි ලංකා ධීවර ගැටලුව විසඳීම සඳහා ස්ථීර විසඳුමක් ලබාදීමට පියවර ගන්නා ලෙසයි. දෙරටේ ධීවර ගැටලුව විසඳීමට මැදිහත් වන බව ඉන්දිය මධ්‍යම රජය මීට පෙර අවස්ථා කිහිපයකදී තමන්ට පොරොන්දු වුවද මෙතෙක් ඊට ස්ථිර විසඳුමක් ලැබි නොමැති බව ජයලලිතා ජයරාම් පවසයි.", "URL": "https://sinhala.adaderana.lk/news.php?nid=43830", "Category": null, "Parent URL": null}