{"Source": "Adaderana", "Timestamp": "June 12, 2017 03:46 pm", "Headline": "අවි පෙන්වා කොල්ලකෑමට එක්වුණු උ. පොලිස් පරීක්ෂකවරයා අත්අඩංගුවේ", "News Content": "ගිනි අවියක් පෙන්වා මුදල්, අකුණු සන්නායකයක් හා රන් භාණ්ඩ කොල්ලකෑමක් සම්බන්ධයෙන් කොට්ඨාස දූෂණ මර්දන ඒකකයේ ස්ථානාධිපති ලෙස කටයුතු කළ කිරුළපන පොලිස් ස්ථානයට අනියුක්තව සේවය කළ උප පොලිස් පරීක්ෂකවරයෙකු අත්අඩංගුවට ගෙන තිබේ.කොළඹ(දකුණ) නීතිය බලගැන්වීමේ ඒකකයට ලද පැමිණිල්ලක් අනුව විමර්ශන ආරම්භ කිරීමෙන් පසුව මොහු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය පවසයි.මෙම සිද්ධියට අදාළව මීට පෙරාතුව පොලිස් පරීක්ෂකවරයෙකු ඇතුළු පුද්ගලයින් සිව් දෙනෙකු අත්අඩංගුවට ගෙන අධිකරණයට ඉදිරිපත් කරනු ලදුව ජූනි 16 වන දින දක්වා රක්ෂිත බන්ධනාගාර ගත කර තිබේ.අත්අඩංගුවට ගනු ලැබූ උ.පො.ප ගිහාන්ත ලක්ෂාන් නමැති සැකකරු අද (12) දින කොළඹ ප්‍රධාන මහේස්ත්‍රාත් අංක 1 වෙත ඉදිරිපත් කිරීමට නියමිතය.කොළඹ (දකුණ) නීතිය බලගැන්වීමේ ඒකකය විසින් වැඩිදුර විමර්ශන පවත්වාගෙන යයි.එමෙන්ම මෙම සැකකරුවන් මෙම මස 16 දින දක්වා රක්ෂිත බන්ධනාගාරගතකර ඇති බව අප වාර්තාකරු පවසයි.", "URL": "https://sinhala.adaderana.lk/news.php?nid=74151", "Category": null, "Parent URL": null}