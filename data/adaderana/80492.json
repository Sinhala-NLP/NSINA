{"Source": "Adaderana", "Timestamp": "November 25, 2017 09:38 am", "Headline": " ශ්‍රී ලංකා-ඉන්දීය දෙවන තරඟයේ දෙවන දිනය අදයි", "News Content": "සංචාරක ශ්‍රී ලංකා කණ්ඩායම සහ ඉන්දීය කණ්ඩායම අතර පැවැත්වෙන දෙවන ටෙස්ට් ක්‍රිකට් තරඟයේ දෙවන දිනය අදයි. ඊයේ(24) දිනයේ තරඟය නතර කරන විට සිය පළමු ඉනිම සඳහා පන්දුවට පහරදෙමින් සිටි ඉන්දීය කණ්ඩායම එක් කඩුල්ලක් දැවී ලකුණු 11ක් ලබා සිටියි. තරඟයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමට තීරණය කළේය. ඒ අනුව ඔවුන් පළමු ඉනිම සඳහා සියලු ක්‍රීඩකයින් දැවී ලකුණු 205ක් ලබාගැනීමට සමත් වුණි. ශ්‍රී ලංකා ඉනිම වෙනුවෙන් දිනේෂ් චන්දිමාල් ලකුණු 57ක් සහ දිමුත් කරුණාරත්න ලකුණු 51ක් ලබාගත්තේය. පන්දු යැවීමේදී අෂ්වින් කඩුලු 04ක් බිදහෙලූ අතර ඉෂාන්ත් ෂර්මා සහ ජඩේජා කඩුලු 03 බැඟින් බිඳ හෙලීය.", "URL": "https://sinhala.adaderana.lk/news.php?nid=80492", "Category": null, "Parent URL": null}