{"Source": "Adaderana", "Timestamp": "March 2, 2016 09:13 am", "Headline": "16 හැවිරිදි පාසල් සිසුවා අතුරුදන්", "News Content": "කොස්ගොඩ, හිද්දරුව වෙරළ තීරයේ දිය නෑමට ගිය පාසල් සිසුවෙකු දියේ ගිළී අතුරුදන්ව තිබේ.තවත් ළමුන් පිරිසක් සමඟ මුහුදේ දිය නෑමට ගිය අවස්ථාවේ ඔහු මෙම අනතුරට මුහුණ දී ඇති බව පොලීසිය පවසයි.දියේ ගිළී අතුරුදන්ව ඇත්තේ කොස්ගොඩ, නාපේ ප්‍රදේශයේ පදිංචි 16 හැවිරිදි පාසල් සිසුවෙකි.කොස්ගොඩ පොලීසිය සහ ප්‍රදේශවාසීන් එක්ව අතුරුදන්වූ පාසල් සිසුවා සෙවීමේ මෙහෙයුම් ආරම්භ කර තිබේ.", "URL": "https://sinhala.adaderana.lk/news.php?nid=57794", "Category": null, "Parent URL": null}