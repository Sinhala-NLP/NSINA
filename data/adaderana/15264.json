{"Source": "Adaderana", "Timestamp": "April 4, 2011 12:29 pm", "Headline": "තෙල් මිල වැඩි වූ නිසා බස් ගාස්තු වැඩිවිය යුතුයි", "News Content": "තෙල් මිල වැඩිවීම හේතුවෙන් බස් ගාස්තු වැඩිවීමක් සිදුවිය යුතු බව සමස්ත ලංකා පෞද්ගලික බස් හිමියන්ගේ සංගමයේ සභාපති ස්ටැන්ලි ප්‍රනාන්දු මහතා ද පවසයි. ජාතික ගමනාගමන කොමිසන් සභාව සමඟ ඇති කරගෙන ඇති ‍ගිවිසුම හේතුවෙන් මේ අවස්ථාවේ දී බස් ගාස්තු වැඩිවීමක් සම්බන්ධයෙන් ඒකමතික තීරණයක් ගැනීමට බස් සංගමයක් වශයෙන් නොහැකි බව ඔහු පෙන්වා දෙයි. එහෙත් තෙල්මිල වැඩිවීමත් සමඟ දුරගමන් සේවා සහ කෙටිදුර ධාවනය සිදුකරන බස් රථ හිමියන් දැඩි දුෂ්කරතාවන්ට පත්වී ඇති බැවින් මෙම අවස්ථාවේ දී බස් ගාස්තු වැඩිකිරීමක් සම්බන්ධයෙන් රජය තීරණයක් ගත යුතු බව ස්ටැන්ලි ප්‍රනාන්දු මහතා සඳහන් කරයි.", "URL": "https://sinhala.adaderana.lk/news.php?nid=15264", "Category": null, "Parent URL": null}