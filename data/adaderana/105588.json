{"Source": "Adaderana", "Timestamp": "March 6, 2019 04:05 pm", "Headline": "දිමුත් වෙනුවෙන් පාසලෙන් උපහාර උළෙලක්", "News Content": "වර්තමාන ශ්‍රී ලංකා ටෙස්ට් ක්‍රිකට් කණ්ඩායමේ වැඩබලන නායක දිමුත් කරුණාරත්න වෙනුවෙන් උපහාර උත්සවයක් බෙරැල්ල සුසමයවර්ධන විද්‍යාලයේදී පැවැත්වුණි. බොරැල්ල සුසමයවර්ධන විද්‍යාලයෙන් මූලික අධ්‍යාපන හැදෑරූ දිමුත් කරුණාරත්න ක්‍රිකට් ක්‍රීඩාවට අත්පොත් තබන්නේ එම විද්‍යාලයෙනි. මේ වන විට ශ්‍රී ලංකා ටෙස්ට් ක්‍රිකට් කණ්ඩායමේ වැඩබලන නායකයා ලෙස කටයුතු කරන දිමුත් කරුණාරත්න ක්‍රිකට් ක්‍රීඩාවෙන් මෙරටට කළ සේවය අඟයමින් මෙම උපහාර උළෙල එම විද්‍යාලයේ විදුහල්පතිවරයා ඇතුළු ආචාර්ය මණ්ඩලය විසින් සංවිධානය කර තිබුණි. එහිදී වැඩබලන ටෙස්ට් ක්‍රිකට් නායක දිමුත් කරුණාරත්න විදුහලේ සිසුන් අමතමින් කියා සිටියේ තමන් කිසිදා මෙම තත්ත්වයට පැමිණෙතැයි නොසිතූ බවත් නමුත් තමන් කරන දේ සතුටින් සිදු කිරීම තුළින් ජයග්‍රහණය කරා ළඟා විය හැකි බවත්ය.", "URL": "https://sinhala.adaderana.lk/news.php?nid=105588", "Category": null, "Parent URL": null}