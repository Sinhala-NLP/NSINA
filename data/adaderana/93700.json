{"Source": "Adaderana", "Timestamp": "August 2, 2018 04:28 pm", "Headline": "මැතිවරණය ක්‍රමය ගැන පක්ෂ අතර එකඟතාවක් නෑ", "News Content": "මැතිවරණය පැවැත්විය යුත්තේ කුමන ක්‍රමයකටද යන්න සම්බන්ධයෙන් දේශපාලන පක්ෂ අතර එකඟතාවක් නොමැති බව පැෆරල් සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසයි. අද (02) කොළඹ පැවති මාධ්‍ය හමු2වකට එක් වෙමින් ඒ මහතා මේ බව ප්‍රකාශ කළේය. මැතිවරණය ක්‍රමය ගැන අධ්‍යනය කරමින් එල්ලවෙන විවේචන පිළිබඳ අවධානය යොමු කර යෝජනාවලියක් සකස් කරන ලෙස අමාත්‍යවරයා උපදෙස් ලබාදුන් බවත් ඒ අනුව යෝජනාවලියක් ඉදිරිපත් කර ඇති බවද ඒ මහතා පැවසීය. මැතිවරණය කල් යාම අපගේ යෝජනා අතර නොමැති බවත් දැනට සම්මත වී ඇති මැතිවරණ ක්‍රමය හරහා මැතිවරණය පැවැත්වීමට හැකියාව ලැබේවි යැයි අපේක්ෂාවෙන් යෝජනාවලිය ඉදිරිපත් කර ඇති බවද ඒ මහතා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93700", "Category": null, "Parent URL": null}