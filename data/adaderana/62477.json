{"Source": "Adaderana", "Timestamp": "July 27, 2016 11:08 am", "Headline": "කොළඹට කේරළ ගංජා ගෙනා උතුරේ වැසියා මාට්ටු", "News Content": "කේරළ ගංජා තොගයක් සමග පුද්ගලයෙකු කොළඹ, කොටුව ප්‍රදේශයේදී අත්අඩංගුවට ගෙන තිබේ.ගෝනහේන විශේෂ බලකා කඳවුරේ නිළධාරීන්ට ලද තොරතුරක් අනුව සිදුකල වැටලීමකදී මෙම සැකකරු අත්අඩංගුවට ගෙන ඇති බව සඳහන්ය.වව්නියාවේ සිට ගල්කිස්ස බලා ධාවනය වූ දුම්රියෙන් කේරළ ගංජා කිලෝ ග්‍රෑම් 03යි ග්‍රෑම් 180ක් රැගෙන එමින් සිටියදී අදාළ පුද්ගලයා පොලිස් අත්අඩංගුවට පත්ව ඇත.සැකකරු වව්නියාව ප්‍රදේශයේ පදිංචි 60 හැවිරිදි අයෙක් බව පොලීසිය පැවසුවේය.ඔහු කොටුව මහේස්ත්‍රාත් අධිකරණයට ඉදිරිපත් කිරීමට නියමිත අතර කොටුව පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62477", "Category": null, "Parent URL": null}