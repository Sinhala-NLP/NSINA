{"Source": "Adaderana", "Timestamp": "February 2, 2017 03:35 pm", "Headline": "කැකිරාවේදී රියදුරට පහර දී රථයට හානි කළ අයෙක් අත්අඩංගුවට", "News Content": "අනුරාධපුර සිට කොළඹ බලා ධාවනය වන පුද්ගලික බස් රථයක රියදුරුට කැකිරාව බස් නැවතුම්පොළේදී පුද්ගලයන් කීප දෙනකු එක්ව පහර දී වාහනයට ද හානි කරන සිද්දියක් කැකිරාව පොලිසියෙන් ඊයේ (1) දින වාර්තා විය .මෙසේ පහරකෑමට ලක්ව ඇත්තේ ප්භාත් මලින්ද නැමැති රියදුරා බව පොලීසිය පවසයි . උතුරුමැද පළාත් මාර්ගස්ථ ප්‍රවාහන අධිකාරියේ සේවය කරන කැකිරාව බස් නැවතුම්පොළේ වේලා සටහන්කරු ලෙස කියාගත් අයෙක් අනුරාධපුරයෙන් බසයට ගොඩවී කොන්දොස්තර මහතා ටිකට් පතක් ලබා දුන් විට හැදුනුම්පතක් පෙන්වා තමන්ට නොමිලේ ගමන් කිරීමට ඉල්ලා ඇති අතර රියදුරුට ද පරුෂ වචනයෙන් බැණ වැදී ඇත .කැකිරවේදී ඔහු මැර කණ්ඩායමක් සමඟ රියදුරුට පහර දී බස් රථයට ද හානි සිදුකර ඇත.සියලු දර්ශන බස් රථයේ සවිකර තිබු සි සි ටි වී කැමරාවේ සටහන් වී තිබූ අතරම .පහරදුන් බවට සැකපිට පුද්ගලයන් දෙන්නකු කැකිරාව පොලීසිය අත්අඩංගුවට ගෙන ඇත . මේ පිළිබදව උතුරුමැද පළාත් මාර්ගස්ථ මගී ප්‍රවාහන අදිකාරියේ සභාපති උපාලි සමරජීව මහතාගෙන් විමසීමේදී තමන් මේ ගැන නොදන්නා බවද තමන් මේ පිළිබදව පරීක්ෂණයක් පවත්වන බව කියා සිටියේය .", "URL": "https://sinhala.adaderana.lk/news.php?nid=69006", "Category": null, "Parent URL": null}