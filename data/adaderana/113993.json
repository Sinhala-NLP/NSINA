{"Source": "Adaderana", "Timestamp": "July 12, 2019 02:43 pm", "Headline": "දියේ ගිලී අතුරුදහන් වූ තරුණයෙක් සොයා මෙහෙයුමක්", "News Content": "බලන්ගොඩ, සමනල වැව ජලාශයේ දිය නැමට ගිය තරුණයෙක් දියේ ගිලි අතුරුදහන්ව ඇති බව සමනල වැව පොලීසිය සදහන් කරයි. ඊයේ(11) රාත්‍රියේ මෙම සිදුවීම සිදුව ඇති බව වාර්තා වෙයි. මෙලෙස දියේ ගිලී අතුරුදන්ව ඇත්තේ බලන්ගොඩ, හල්පේ ප්‍රදේශයේ පදිංචි 23 හැවිරිදි තරුණයෙක් බව පොලීසිය සඳහන් කරයි. මිය ගිය තරුණයා පුද්ගලයන් පස්දෙනෙකු සමඟ සමනල වැවේ දිය නෑමට ගොස් ඇති අතර දිය නාමින් සිටියදි මෙම තරුණයා දියේ ගිලි අතුරුදන්ව ඇති බව පොලිසිය පවසයි. අතුරුදන් වු තරැණයා සොයා පොලිසියේ නිලධාරීන් හා ප්‍රදේශවාසින් එක්ව අද(12) දිනයේදීත් මෙහෙයුම් දියත් කර ඇති අතර සිද්ධිය සම්බන්ධයෙන් සමනල වැව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=113993", "Category": null, "Parent URL": null}