{"Source": "Adaderana", "Timestamp": "November 9, 2013 05:10 pm", "Headline": "සීගිරියෙන් පෞරාණික මැටි බඳුනක් හමුවෙයි", "News Content": "සීගිරිය උතුරු දොරටුව දිගඅගලේ සිදුකළ කැණීම් වල දී කාශ්‍යප රජ සමයට අයත් බවට අනුමාන කෙරෙන මැටි බදුනක් සොයාගෙන තිබේ. මධ්‍යම සංස්කෘතික අරමුදලේ නිලධාරීන් විසින් සිදුකළ කැණීම් වල දී සොයාගත් මැටි බඳුන කිලෝග්‍රෑම් 20 ක පමණ බරකින් යුක්ත වේ. සම්පුර්ණයෙන් නිමවු මැටි බඳුනක් දියඅගලේ තිබී හමුවු පළමු අවස්ථාව ද මෙය බව මධ්‍යම සංස්කෘතික අරමුදලේ අධ්‍යක්ෂ ජනරාල් ආචාර්ය ගාමිණි අධිකාරී මහතා පවසයි. මෙම මැටි බඳුන මෙතෙක් විවෘත කර නොමැති අතර වි‍ශේෂ තාක්ෂණික මෙවලම් උපයෝගී කර ගනිමින් එය පරීක්ෂාවට ලක් කිරීමට නියමිතය.", "URL": "https://sinhala.adaderana.lk/news.php?nid=38715", "Category": null, "Parent URL": null}