{"Source": "Adaderana", "Timestamp": "December 14, 2016 02:24 pm", "Headline": "මහින්ද සභාපති පුටුවට ගෙනඒමේ නඩුව කල්යයි", "News Content": "ශ්‍රී ලංකා නිදහස් පක්ෂයේ සභාපතිවරයා ලෙස හිටපු ජනාධිපති මහින්ද රාජපක්ෂ මහතා පත් කිරීමේ නියෝගයක් නිකුත් කරන්නැයි ඉල්ලා ගොනුකර ඇති නඩුව කොළඹ දිසා අධිකරණය හමුවේ අද විභාගයට ගැනිණ.ශ්‍රීලනිප සම කාරක සභා සභිකයන් වන අරුණ ප්‍රියශාන්ත, අසංක ශ්‍රිනාත් විසින් එය ගොනු කර තිබුණි.ඒ නඩුව ගොනුකිරීමට සහ පවත්වාගෙන යාමට කිසිදු නීතිමය පදනමක් නොමැති බවට එහිදී ශ්‍රී ලංකා නිදහස් පක්ෂයේ මහලේකම් දුමින්ද දිසානායක මහතා සිය නීතිඥයින් මාර්ගයෙන් අධිකරණයට කරුණු දැක්වීය.කරුණු සලකා බැලූ කොළඹ දිසා විනිසුරු සනත් ජේ මොරවක මහතා එම නඩුව පෙබරවාරි 20 වැනිදා දක්වා කල් තැබීමට නියෝග කළේය.", "URL": "https://sinhala.adaderana.lk/news.php?nid=67027", "Category": null, "Parent URL": null}