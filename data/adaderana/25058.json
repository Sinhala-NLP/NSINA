{"Source": "Adaderana", "Timestamp": "June 15, 2012 04:22 pm", "Headline": "දෙදෙනෙකුට මරු කැඳවූ රියදුරා පොලිසියට භාරවෙයි", "News Content": "පුද්ගලයින් දෙදෙනෙකු මරණයට පත්කරමින් කොටහේන ජම්පටා පටුමගේ දි මෝටර් රථයක් පදවාගෙන ගිය රියදුරු අද(15) දින කොටහේන පොලිසියට භාර වී තිබේ. නිතිඥවරයකු මාර්ගයෙන් අදාළ පුද්ගලයා පොලිසියට භාර වූ බව පොලිස් මුලස්ථානය සඳහන් කරයි. ඊයේ(14) උදෑසන සිදු වූ මෙම අනතුරින් පුද්ගලයින් දෙදෙනෙකු මියගිය අතර තවත් හයදෙනෙකු තුවාල ලැබීය. එම අනතුර සිදු කළ මොටර් රථයේ රියදුරු අද කොටහේන පොලිසියට භාර වී ඇති අතර ඔහු සතුව රියදුරු බලපත්‍රයක් ද තිබි නොමැති බව පොලිසිය පවසයි. අදාළ මෝටර් රථය මෙම පුද්ගලයා කුලියට ගෙන ඇති බව පොලිසිය සිදුකළ පරික්ෂණවලින් අනාවරණය වී ඇත. ඒ අනුව රියදුරු බලපත්‍රයක් නොමැති පුද්ගලයෙකුට මෝටර් රථයක් කුලියට ලබා දීම සම්බන්ධයෙන් අදාළ වාහනයේ හිමිකරුට එරෙහිව නීතිමය පියවර ගන්නා බව පොලිසිය පවසයි.", "URL": "https://sinhala.adaderana.lk/news.php?nid=25058", "Category": null, "Parent URL": null}