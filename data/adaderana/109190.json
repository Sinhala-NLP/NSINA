{"Source": "Adaderana", "Timestamp": "May 3, 2019 08:08 pm", "Headline": "පුත්තලම පොලීසිය අසළ තිබී ගිනි අවි දෙකක් සොයා ගනී", "News Content": "පුත්තලම මූලස්ථාන පොලීසිය පිටුපස කුණු ඇළක් අසළ තිබී ක්‍රියාකාරී තත්ත්වයෙන් යුතු ටී-56 ගිනි අවි දෙකක් සොයාගෙන ඇත. ඊයේ (02) සවස මෙම ගිනි අවි සොයාගෙන ඇති බව පුත්තලම පොලීසිය ප්‍රකාශ කර ඇත. අපද්‍රව්‍ය බැහැර කරන මළුවල දමා මෙය මෙම ස්ථානයට ගෙනවිත් දමා ඇත. මෙම අවි මීට පෙර වෙනත් ස්ථානයක වළ දමා තිබී ඇති බවත්, මේ දිනවල කෙරෙන සෝදිසි කිරීම් නිසා මෙම ස්ථානයට ගෙනැවිත් දමන්නට ඇති බවත් පොලීසිය සැක පල කරයි. මෙම ගිනි අවි ක්‍රියාකාරී තත්ත්වයෙන් පැවති බවත් පොලීසිය වැඩිදුරටත් සඳහන් කර ඇති බව අද දෙරණ වාර්තාකරු සඳහන් කර සිටියි. කිසියම් අපරාධයක් කිරීමේ අරමුණින් මෙම ගිණි අවි සඟවා තබාගෙන සිටි අයකු විසින් මෙම ගිනි අවි දෙක මෙලෙස ගෙනවිත් දමන්නට ඇතුයි පොලිසිය විශ්වාස කරන අතර මෙහි ජීව උණ්ඩ සහිත මැගසින් දෙකක්ද දක්නට තිබී ඇත. පොලිසිය ලද තොරතුරකට අනුව කළ සෝදිසියකදී ගිනි අවි හමුවී ඇති අතර මේ පිළිබඳව පුත්තලම පොලීසිය වැඩිදුර පරීක්ෂණ පවත්වනු ලබයි.", "URL": "https://sinhala.adaderana.lk/news.php?nid=109190", "Category": null, "Parent URL": null}