{"Source": "Adaderana", "Timestamp": "June 28, 2019 06:48 pm", "Headline": "දකුණු අප්‍රිකාවට ලකුණු 203ක ඉලක්කයක්", "News Content": "ලෝක කුසලාන ක්‍රිකට් තරගාවලියේ ශ්‍රී ලංකාව සහ දකුණු අප්‍රිකාව අතර තරගය මේ වන විට ඩරන්හැම්හිදී පැවැත් වෙයි. තරගයේ ප්‍රථමයෙන් පන්දුවට පහරදුන් ශ්‍රී ලංකා කණ්ඩායම මීට මොහොතකට පෙර සියළු දෙනා දැවී ලකුණු 203ක් රැස් කර ගත්තේය. එංගලන්තයේ ඩරම්හැම් නුවර චෙස්ටර් ලි ස්ට්‍රීට් ක්‍රීඩාංගණයේදී කාසියේ වාසිය දිනූ දකුණු අප්‍රිකානු නායක පළමු පන්දුව රැකීමට තීරණය කළේය. අද තරගය සඳහා වේග පන්දු යවන ක්‍රීඩක නුවන් ප්‍රදීප් ක්‍රීඩා නොකරන අතර ඔහු වෙනුවට සුරංග ලක්මාල් සංචිතයට කැදවා තිබේ. ඒ අනුව ශ්‍රී ලංකා ඉනිම ආරම්භ කරමින් නායක දිමුත් කරුණාරත්න සහ කුසල් ජනිත් පෙරේරා පිටියට පිවිසියත් තරගයේ පළමු පන්දුවේදීම නායක දිමුත් කරුණාරත්න ලකුණු ලබා ගැනීමටත් පෙරද දවා ගැනීමට කාගිසෝ රබාඩා සමත් වුණි. අනතුරුව දෙවන කඩුල්ල සඳහා පිටියේ එක් වු කුසල් ජනිත් සහ අවිශ්ක ප්‍රනාන්දු ලකුණු 67ක සබඳතාවයක් ගොඩනැගූ අතර අවිශ්ක ප්‍රනාන්දු ලකුණු 30ක් රැස් කර ගෙන සිටියදී දෙවන කඩුල්ල ලෙස දැවී ගියේය.", "URL": "https://sinhala.adaderana.lk/news.php?nid=112961", "Category": null, "Parent URL": null}