{"Source": "Adaderana", "Timestamp": "August 24, 2015 10:23 am", "Headline": "ගෝඨාභය ජනපති කොමිසමට කැඳවයි", "News Content": "හිටපු ආරක්ෂක ලේකම් ගෝඨාභය රාජපක්ෂ මහතා මහාපරිමාණ වංචා දූෂණ විමර්ශනය කිරීමට පත්කළ ජනාධිපති පරීක්ෂණ කොමිෂන් සභාව වෙත අද කැඳවා තිබේ.රක්නා ලන්කා ආයතනය සම්බන්ධයෙන් සිදුකෙරෙන විමර්ශනවලට අදාළව ප්‍රකාශයක් ලබා ගැනීම සඳහා හිටපු ආරක්ෂක ලේකම්වරයා එලෙස කැඳවා ඇතැයි සඳහන්ය.කොළඹ බෞද්ධාලෝක මාවතේ බණ්ඩාරණායක සම්මන්ත්‍රණ ශාලාවේ පිහිටි එම කාර්යාලයට අද පෙරවරු 9.30ට පැමිණෙන ලෙසට රාජපක්ෂ මහතාට දැනුම්දී ඇත.ඒ සම්බන්ධයෙන් ප්‍රකාශයක් ලබාදීම සඳහා පසුගිය 17 වනදා කොමිසම වෙත පැමිණෙන ලෙස මිරිහාන පොලිසිය මගින් ඔහුට දැනුම්දීමක් සිදු කර තිබුණ ද මැතිවරණය හේතුවෙන් එය කල්දැමීමට සිදු වුණි.පසුගිය 18 වනදා ද ඊට අදාළ කැඳවීමක් සිදු කර තිබුණත් ගෝඨාභය රාජපක්ෂ මහතා එදින ද සහභාගිවීමට නොහැකි බව කොමිසම වෙත දැනුම්දී තිබූ බව වාර්තා වේ.", "URL": "https://sinhala.adaderana.lk/news.php?nid=53419", "Category": null, "Parent URL": null}