{"Source": "Adaderana", "Timestamp": "September 8, 2018 09:56 am", "Headline": "යතුරු පැදියක් හා ලොරි රථයක් ගැටී අයෙකුට බරපතළයි", "News Content": "හැටන් සිට තලවකැලේ දක්වා අධික වේගයෙන් ධාවනය වු යතුරු පැදියක් ප්‍රතිවිරුද්ධ දිශාවෙන් හැටන් දෙසට ධාවනය වු ලොරි රථයක ගැටීමෙන් යතුරුපැදිකරු බරපතළ ලෙස තුවාල ලබා කොටගල ප්‍රාදේශිය රෝහලට ඇතුලත් කර ඇති බව හැටන් පොලිසිය පවසයි. අද (08) උදැසන 8.30 ට පමණ මෙම අනතුර සිදු වි ඇත්තේ හැටන් නුවරඑලිය ප්‍රධාන මාර්ගයේ හැටන් කුඩාගම ප්‍රදේශයේදිය. හැටන් ආර්ගිල් වතු යායේ සිට හැටන් දෙසට අතුරු මාර්ගයක ධාවනය වු ලොරි රථය අපරික්ෂාකාරි ලෙස ප්‍රධාන මාර්ගයට ඇතුළත් කරන අවස්තාවේ ධාවනය වෙමින් තිබු ලොරි රථය ලොරි රථයේ ගැටී මෙම අනතුර සිදු වි ඇති බව අනතුර පිළිබඳ පරික්ෂණ පවත්වන හැටන් පොලීසිය පැවසීය . ලොරි රථයේ රියදුරා සැකපිට හැටන් පොලිසිය විසින් අත්අඩංගුවට ගෙන ඇත.", "URL": "https://sinhala.adaderana.lk/news.php?nid=95745", "Category": null, "Parent URL": null}