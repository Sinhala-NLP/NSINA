{"Source": "Adaderana", "Timestamp": "November 20, 2012 08:09 am", "Headline": "ඩෙංගු ඉහළ යාමේ අවදානමක්  ", "News Content": "මෙම වසරේ දෙසැම්බර් මාසය තුළ බස්නාහිර පළාතේ ඩෙංගු රෝගීන් වාර්තාවීම ඉහළ යාමේ අවදානමක් පවතින බව කීට විද්‍යාඥයින් පවසයි. පසුගිය දිනවල පැවති වාර්ෂාවත් සමග මේ වන විට ඩෙංගු මදුරු කීටයින් ඝණත්වය ඉහළ යාම මීට හේතුව බව සෞඛ්‍ය සේවා කීට විද්‍යා සහකාර නිලධාරීන්ගේ සංගමයේ ලේකම් නජිත් සුමනසේන මහතා සඳහන් කළේය. බස්නාහිර පළාත තුළ සිදුකළ සමීක්ෂණ කටයුතුවලට අනුව ඩෙංගු මදුරු කීටයින් බෝවීම සීඝ්‍ර ලෙස වැඩිවී ඇති බව නජිත් සුමනසේන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=29335", "Category": null, "Parent URL": null}