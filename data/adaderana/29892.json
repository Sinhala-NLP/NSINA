{"Source": "Adaderana", "Timestamp": "December 12, 2012 11:34 am", "Headline": "උතුරුමැද පාසල් 227 ක ඉංග්‍රීසි ගුරුවරු නෑ", "News Content": "උතුරුමැද පළාතේ මුළු පාසල් සංඛ්‍යාවෙන් පාසල් 227 ක ඉංග‍්‍රීසි විෂය ඉගැන්වීම සඳහා කිසිදු ගුරුවරයෙකු නොමැති බව පළාත් අධ්‍යාපන අමාත්‍ය පේෂල ජයරත්න මහතා පවසයි. උතුරුමැද පළාතේ ගුරු පුරප්පාඩු සංඛ්‍යාව 3386 ක් බව අමාත්‍යවරයා සඳහන් කළේය. එහෙත් උතුරුමැද පළාතේ නාගරික ප‍්‍රදේශයන්හි බොහෝ පාසල්වල ගුරු අතිරික්තයක් පවතින බවත් ගුරු හිඟය තදින්ම බලපා ඇත්තේ දුෂ්කර හා අති දුෂ්කර පළාත්වල බවත් හෙතෙම පැවසීය. ඊයේ (11) පැවති මාධ්‍ය හමුවක දී පළාත් අධ්‍යාපන අමාත්‍යවරයා මේ බව සඳහන් කර ඇත.", "URL": "https://sinhala.adaderana.lk/news.php?nid=29892", "Category": null, "Parent URL": null}