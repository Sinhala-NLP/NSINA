{"Source": "Adaderana", "Timestamp": "May 12, 2017 08:39 am", "Headline": " ජී.එස්.පී දෙන්න අනුමැතිය හිමිවීම-යුරෝපා ගැසට් පත්‍රය ළඟදීම එයි", "News Content": "ජී.එස්.පී ප්ලස් බදු සහනය ශ්‍රී ලංකාවට ලබාදීමට යුරෝපා සංගමයේ අමාත්‍ය කමිටුවේ අනුමැතිය හිමිව තිබේ.යුරෝපා සංගමයේ විදේශ හා වෙළෙඳ කටයුතු පිළිබඳ අමාත්‍ය අනු කමිටුව මෙම අනුමැතිය ලබාදී ඇති බව සඳහන්ය.පසුගිය (10) දා මෙම අනුමැතිය හිමි වූ බව විදේශ කටයුතු නියෝජ්‍ය අමාත්‍ය හර්ෂ ද සිල්වා මහතා සඳහන් කළේය.ඒ අනුව ශ්‍රී ලංකාවට ජී.එස්.පී ප්ලස් බදු සහනය ලබාදීම සඳහා යුරෝපා කොමිසම, යුරෝපා පාර්ලිමේන්තුව සහ යුරෝපා අමාත්‍යවරුන් යන අංශ තුනෙන්ම අනුමැතිය හිමිව තිබේ.මෙම අනුමැතිය හිමිවීමත් සමඟ ඒ පිළිබඳව ඉදිරියේදී යුරෝපා ගැසට් පත්‍රය පළ කිරීමට නියමිත බව හර්ෂ ද සිල්වා මහතා සඳහන් කළේය.", "URL": "https://sinhala.adaderana.lk/news.php?nid=73084", "Category": null, "Parent URL": null}