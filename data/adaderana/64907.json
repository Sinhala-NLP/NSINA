{"Source": "Adaderana", "Timestamp": "October 10, 2016 04:28 pm", "Headline": "ලංකාවේ ලක්ෂයකට වැඩි පිරිසක් අන්ධයි", "News Content": "ශ්‍රී ලංකාවේ ලක්ෂයකට වැඩි පිරිසක් අන්ධ භාවයට පත්ව ඇති බව සෞඛ්‍ය අමාත්‍යාංශය පවසයි.සෞඛ්‍ය සේවා අධ්‍යක්ෂ ජනරාල් විශේෂඥ වෛද්‍ය පාලිත මහීපාල මහතා සඳහන් කළේ මෙරට ලක්ෂ 15ක පමණ පිරිසක් කුමන හෝ අක්ෂි ආබාධයකින් පෙළෙන බවයි.අන්ධ භාවය සඳහා බලපාන හේතු සියයට 80ක් පමණ වලක්වා ගත හැකි බව ඔහු පවසයි.2020 වන විට ශ්‍රී ලංකාවේ වළක්වා ගත හැකි අන්ධ භාවය වළක්වා ගැනීම සඳහා සෞඛ්‍ය අමාත්‍යාංශය විවිධ ආයතන සමග ඒකාබද්ධව වැඩසටහන් රැසක් ක්‍රියාත්මක කරන බව සෞඛ්‍ය සේවා අධ්‍යක්ෂ ජනරාල්වරයා සඳහන් කළේය.ඔක්තෝබර් මස 13 වනදාට යෙදෙන ජාත්‍යන්තර අක්ෂි දිනය සම්බන්ධයෙන් මාධ්‍ය දැනුම්වත් කිරීමේ වැඩසටහනකට එක්වෙමින් පාලිත මහීපාල මහතා මේ අදහස් පළ කළේය.ලෝකයේ මිලියන 285ක් විවිධ අක්ෂි ආබාධයන්ට ලක්ව ඇති බව ලෝක සෞඛ්‍ය සංවිධානයේ නවතම වාර්තා මගින් පෙන්නුම් කරන බව පැවසූ සෞඛ්‍ය සේවා අධ්‍යක්ෂ ජනරාල්වරයා වැඩිදුරටත් සඳහන් කළේ ලෝකයේ මිලියන 39 ක පිරිසක් අන්ධ භාවයෙන් පෙළෙන බවයි.", "URL": "https://sinhala.adaderana.lk/news.php?nid=64907", "Category": null, "Parent URL": null}