{"Source": "Adaderana", "Timestamp": "October 5, 2012 11:10 am", "Headline": "වාර්ෂික ස්ථාන මාරු මත සිටින අය 31 ට පෙර මුදා හැරිය යුතුයි", "News Content": "වාර්ෂික ස්ථාන මාරු නියෝග මත සිටින සියලු වෛද්‍ය නිලධාරීන් මේ මස 31 වන දිනට පෙර මුදා හැරීමට වහාම කටයුතු කළ යුතු බව සෞඛ්‍ය ලේකම් වෛද්‍ය නිහාල් ජයතිලක මහතා සියලු රෝහල්වලට දැනුම් දී තිබේ. චක්‍රලේකයක් මගින් සෞඛ්‍ය ලේකම්වරයා මේ පිළිබඳ දැනුම් දී ඇති බව වාර්තා වේ. ස්ථාන මාරු ක්‍රියාත්මක කිරීමේ දී සේවාවල යම් පසුබෑමක් ඇති වුව ද එය ක්‍රියාත්මක කළ යුතු බව එමගින් ඔහු ප්‍රකාශ කර ඇත. වාර්ෂික ස්ථාන මාරු ක්‍රියාත්මකවීම සිදුවන්නේ 10% ත් 20% අතර ප්‍රමාණයක පමණක් බව මෑතක දී සිදුකළ සමීක්ෂණයකින් අනාවරණය වී ඇති බව ද වෛද්‍ය නිහාල් ජයතිලක මහතා පෙන්වා දී තිබේ.", "URL": "https://sinhala.adaderana.lk/news.php?nid=28030", "Category": null, "Parent URL": null}