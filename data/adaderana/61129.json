{"Source": "Adaderana", "Timestamp": "June 15, 2016 03:39 pm", "Headline": "නිවාස රැසක වැඩ අවසන්-ළිං 1300ක් පිරිසිදු කළා", "News Content": "කොස්ගම සාලාව යුධ හමුදා කඳවුරේ පිපිරීමෙන් හානි සිදුවූ නිවාස 202ක් පිළිසකර කිරීමේ කටයුතු මේ වන විට අවසන් කර ඇති බව යුධ හමුදා මූලස්ථානය පවසයි. හමුදා මාධ්‍ය ප්‍රකාශක බ්‍රිගේඩියර් ජයනාත් ජයවීර මහතා පෙන්වා දෙන්නේ ඒ අනුව අදාළ නිවාස ඒවායේ පදිංචිකරුවන් වෙත භාරදීමට පියවර ගෙන ඇති බවයි. පිපිරීමෙන් හානී සිදුවූ ප්‍රදේශයේ තවත් නිවාස 78ක පිළිසකර කිරීම් කටයුතු යුධ හමුදා භට පිරිස් විසින් අද(15) දිනයේ ආරම්භ කර තිබේ.මේ අතර නාවික හමුදා භට පිරිස් හා වාරිමාර්ග දෙපාර්තමේන්තුවේ සහන සේවකයින් එක්ව එම ප්‍රදේශයේ පානීය ජලය සහිත ළිං 1296ක් පිරිසිඳු කර ඇති බව ද බ්‍රිගේඩියර් ජයනාත් ජයවීර මහතා සඳහන් කරයි.", "URL": "https://sinhala.adaderana.lk/news.php?nid=61129", "Category": null, "Parent URL": null}