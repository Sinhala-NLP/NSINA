{"Source": "Adaderana", "Timestamp": "February 5, 2014 08:21 am", "Headline": "බස් රථයක් ප්‍රපාතයකට පෙරළී 26ක් රෝහලේ ", "News Content": "හැටන්, රාවණාගොඩ ප්‍රදේශයේදී බස් රථයක් ප්‍රපාතයකට පෙරළීමෙන් එහි ගමන්ගත් 26 දෙනෙකු තුවාල ලබා රෝහල්ගත කර තිබේ. මීරිගම, අලව්ව ප්‍රදේශයේ සිට පිරිසක් රැගත් බස් රථයක් අවමගුල් උත්සවයකට සහභාගී වී ආපසු යමින් සිටියදී මෙලෙස අනතුරට පත්වී ඇති බව අද දෙරණ වාර්තාකරු සඳහන් කරයි. අනතුරින් තුවාල ලැබූ 26 දෙනෙකු කූඩලුඔය, මල්දෙණිය රෝහලට ඇතුළත් කළ ඇති අතර ඉන් බරපතළ තත්ත්වයේ පසු වූ 12 දෙනෙකු නාවලපිටිය මූලික රෝහලට ඇතුළත් කළ බව පොලීසිය පවසයි. අනතුර සිදු වූ අවස්ථාවේදී බස් රථයේ මගීන් තිස් දෙනෙකු පමණ ගමන් කළ ඇති බව වාර්තා වෙයි. බස් රථයේ රියදුරුගේ නොසැලකිලිමත් රිය පැදවීම හේතුවෙන් මෙලෙස බස් රථය අඩි 20ක් පමණ ප්‍රපාතයට පෙරළී ඇති බව පොලීසිට වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=40889", "Category": null, "Parent URL": null}