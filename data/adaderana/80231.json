{"Source": "Adaderana", "Timestamp": "November 20, 2017 12:08 pm", "Headline": "මුගාබේ සති කිහිපයක් බලයේ ඉන්න පොරොන්දු වෙයි", "News Content": "සිම්බාබ්වේ සටන්කාමී නායක රොබට් මුගාබේ සති කිහිපයකට පමණක් බලයේ රැදී සිටීමට පොරොන්දු වී ඇති බව විදෙස් මාධ්‍ය වාර්තා කරයි. රාජ්‍ය මාධ්‍ය ඔස්සේ ජාතික අමතමින් ඔහු මේ බව ප්‍රකාශ කර තිබේ. සිම්බාබ්වේ පාලක පක්ෂය ඔහුව පක්ෂ නායකත්වයෙන් ඉවත් කිරීමට ඊයේ තීරණය කළේය. ඒ අනුව ඔහුට ජනාධිපති ධූරයෙන් ඉවත්වීමට පැය 24කටත් වඩා අඩු කාලයක් ලබා දුන් අතර ජනාධිපති ධූරයෙන් ඉවත් නොවුනහොත් ඔහුට එරෙහිව දෝෂාභියෝගයක් ගෙන එන බව ඔවුන් ප්‍රකාශ කර තිබුණි. 93 හැවිරිදි රොබට් මුගාබේ ජනාධිපති අනුපාප්තිකයා ලෙස තම බිරිඳ පත් කිරීමට උත්සහ දැරීමත් සමඟ එරට තුළ හමුදා කුමන්ත්‍රණයක් හට ගත්තේය.", "URL": "https://sinhala.adaderana.lk/news.php?nid=80231", "Category": null, "Parent URL": null}