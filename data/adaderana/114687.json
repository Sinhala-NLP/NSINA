{"Source": "Adaderana", "Timestamp": "July 22, 2019 08:04 am", "Headline": "බ්‍රිතාන්‍ය අග්‍රාමාත්‍යවරිය හදිසි රැස්වීමක් කැඳවයි", "News Content": "ගල්ෆ් කලාපයේදී බ්‍රිතාන්‍යට අයත් තෙල් ටැංකියක් ඉරානය විසින් අත්පත් කර ගැනීමේ සිදුවීම පිළිබඳ සාකච්ඡා කිරීමේ හදිසි කමිටු රැස්වීමක් බ්‍රිතාන්‍ය අග්‍රාමාත්‍ය තෙරේසා මේ විසින් කැඳවා තිබේ. මෙම සාකච්ඡාවේදී ගල්ෆ් කලාපයේ තෙල් ටැංකි නැව් ගත කිරීමේ ආරක්ෂක වැඩපිළිවෙල පිළිබඳ අවධානය යොමුවනු ඇති බව විදෙස් මාධ්‍ය වාර්තා කළේය. මේ අතර නැවත දැනුම්දෙන තුරු බ්‍රිතාන්‍යට අයත් සියලු නෞකා හෝමුස් සමුද්‍ර සන්ධියෙන් ගල්ෆ් කලාපයට යාත්‍රා කිරීමෙන් වළකින ලෙස බ්‍රිතාන්‍ය රජය විසින් එරට සියලු නෞකා වලට දැනුම් දී ඇති බව ද සඳහන් වෙයි. ඉරානය විසින් බ්‍රිතාන්‍යට අයත් තෙල් ටැංකියක් අත්පත් කර ගැනිමේ සිදුවීම සම්බන්ධයෙන් එක්සත් ජාතින්ගේ ආරක්ෂක මණ්ඩලය පවසා ඇත්තේ එම සිදුවීම නීති විරෝධි පියවරක් ලෙස සළකන බවයි.", "URL": "https://sinhala.adaderana.lk/news.php?nid=114687", "Category": null, "Parent URL": null}