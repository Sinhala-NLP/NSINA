{"Source": "Adaderana", "Timestamp": "November 10, 2012 07:22 am", "Headline": "  වැලිකඩ ගැටුමෙන් මිය ගිය සංඛ්‍යාව 16 යි- තුවාල ලැබූවන් 43 යි", "News Content": "වැලිකඩ බන්ධනාගාරයේ ඇතිවූ ගැටුම්කාරී තත්ත්වයෙන් ජීවිතක්ෂයට පත්වූවන් සංඛ්‍යාව 16 දෙනකු දක්වා ඉහළ ගොස් තිබේ. එසේම තුවාල ලබා කොළඹ ජාතික රෝහලේ ප්‍රතිකාර ලබන සංඛාව 43 ක් බව රෝහල් අධ්‍යක්ෂ,වෛද්‍ය අනිල් ජාසිංහ මහතා පවසයි. වැලිකඩ බන්ධනාගාර රැඳවියන් හා පොලිස් විශේෂ කාර්යබලකා සෙබළුන් අතර ඊයේ පස්වරුවේ ඇතිවූ ගැටුමෙන් තුවාල ලබා ප්‍රතිකාර ලබන්නන් අතර පොලිස් විශේෂ කාර්ය බලකායේ සෙබළුන් 13 දෙනකුද, යුද හමුදා සෙබළුන් 4 දෙනකුද වන බව රෝහල් අධ්‍යක්ෂකවරයා අද දෙරණට කියා සිටියේය. කෙසේ වෙතත් මේ වන විට බන්ධනාගාරයේ තත්ත්වය පාලනය කර ඇති බව යුධ හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා පවසයි. මේ අතර දෙමටගොඩ සිට බොරැල්ල දෙසට බේස්ලයින් මාර්ගයේ එක් මං තීරුවක් ඊයේ පස්වරුවේ වසාදැමුණු අතර එය අද දිනයේද ඒ අයුරින්ම වසා දමා ඇති බව පොලීසිය පවසයි.", "URL": "https://sinhala.adaderana.lk/news.php?nid=29061", "Category": null, "Parent URL": null}