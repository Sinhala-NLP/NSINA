{"Source": "Adaderana", "Timestamp": "September 16, 2018 09:25 pm", "Headline": "ආයෝජනය ලක්‍ෂ 100යි ප‍්‍රතිලාභය කෝටි 10යි", "News Content": "දියවර නෑයෝ ව්‍යාපෘතිය මේ වන විට ඉගිනිමිටිය ප්‍රදේශයේ ක්‍රියාත්මක වෙමින් පවතින බව වාරිමාර්ග, ජලසම්පත් කළමනාකරණ හා ආපදා කළමනාකරණ අමාත්‍යංශය පවසයි. ඉගිනිමිටිය ගොවි ව්‍යාපාරය මූලික කර ගනිමින් මෙම ව්‍යාපෘතිය ක්‍රියාත්මක වන බවයි එම අමාත්‍යාංශය කළ නිවේදනයේ සඳහන් කර ඇත්තේ. ගොවි ගැටලු සඳහා කඩිනම් විසදුම් ලබා දීම මේ යටතේ සිදු වන අතර පසුගිය 08 දා ආරම්භ වූ මෙම වැඩපිළිවෙල අවසන් වන්නේ ලබන 30 දා බව එහි සඳන් විය. වැව් ගැඹුරු කිරීම, ඇලවේලි ප‍්‍රතිසංස්කණය, නව වාරි ඇල මාර්ග ඉදිකිරීම ඇතුළු වැඩසටහන් රැසක් මේ යටතේ ක්‍රියාත්මක වේ. මෙම කටයුතු වෙනුවෙන් වාරිමාර්ග දෙපාර්තමේන්තුව සතු යන්ත්‍රෝපකරණ 105 ක් පමණ ඉගිනිමිටිය ප‍්‍රදේශයේ ස්ථානගත කර තිබේ. ගොවි ජනතාව සමඟ සාකච්ඡා කිරීමෙන් අනතුරුව වාරි ගැටලුවලට විසදුම් සෙවීම හා ඒවා විද්‍යාත්මකව හා තාක්‍ෂණික භාවිතාවන් අනුව ක්‍රිරයාවට නැගීම මෙම ව්‍යාපෘතිය යටතේ සිදුවේ. වාරිමාර්ග, ජලසම්පත් හා ආපදා කළමනාකරණ රාජ්‍ය අමාත්‍ය පාලිත රංගේ බණ්ඩාර මහතා පැවසුවේ මෙම ව්‍යාපෘතිය වෙනුවෙන් රුපියල් ලක්‍ෂ 100 ක මුදලක් වැය කරන බවත් ව්‍යාපෘතිය නිමා වීමෙන් පසුව කෝටි 10 ක් වටිනා ප‍්‍රතිලාභ ගොවි ජනතාවට අත්වන බවත්ය.", "URL": "https://sinhala.adaderana.lk/news.php?nid=96191", "Category": null, "Parent URL": null}