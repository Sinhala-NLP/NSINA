{"Source": "Adaderana", "Timestamp": "August 15, 2016 12:20 pm", "Headline": "හිටපු ශ්‍රේෂ්ඨාධිකරණ විනිසුරු සරත් ආබෘ මියයයි!", "News Content": "සිය නිවසේදී සිදුවූ හදිසි අනතුරකින් පසු රෝහල් ගතකෙරුණු හිටපු ශ්‍රේෂ්ඨාධිකරණ විනිසුරු සරත් ආබෘ මහතා ජීවිතක්ෂයට පත්ව තිබේ.මේවන විට ඔහුගේ දේහය දකුණු කොළඹ ශික්ෂණ රෝහලේ පවත්නා බව රෝහල් ප්‍රකාශකයෙක් සඳහන් කළේය.සරත් ආබෘ මහතා ගල්කිස්ස පිහිටි ඔහුගේ නිවසේ උඩුමහළින් ඇදවැටී බරපතළ තුවාල ලැබූ බවත්, පසුව ඔහු දකුණු ‍කොළඹ ශික්ෂණ රෝහලට ඇතුළත් කරනවිටත් මියගොස් සිටි බවත් සඳහන්ය.මීට පෙරාතුව තම මෙහෙකාරියට ගිනි අවියකින් පහරදීම, හිරිහැර කිරීම, බලහත්කාරකම් කිරීම ආදී චෝදනාවන් සම්බන්ධයෙන් ගල්කිස්ස අධිකරණයට පැමිණ කටඋත්තරයක් ලබාදුන් ඔහු ඇප මත මුදාහැර තිබුණි.", "URL": "https://sinhala.adaderana.lk/news.php?nid=63070", "Category": null, "Parent URL": null}