{"Source": "Adaderana", "Timestamp": "March 24, 2017 10:22 am", "Headline": "එක්වෙමු  - ක්ෂය රෝගය දුරලමු", "News Content": "ලෝක ක්ෂය රෝග දිනය අදට (24) යෙදී තිබේ. “එක්වෙමු - ක්ෂය රෝගය දුරලමු“ යන තේමාව යටතේ මෙවර ක්ෂය රෝග දිනය සැමරීමට කටයුතු යොදා ඇති බව වාර්තා වෙයි. මේ වන විට ලෝක ජනගහණයෙන් හතරෙන් තුනකට පමණ ක්ෂය රෝග කාරක බික්ටීරියාව ආසාදීත වී තිබෙන බව තහවුරු වී තිබේ. බෝවන රෝග මත සිදුවන මරණ සලකා බැලිමේදී ඒඩ්ස් මඟින් සිදු වන මරණවලින් අනතුරුව වැඩිම මරණ සංඛ්‍යාවක් සිදු වන්නේ ක්ෂය රෝගය හේතුවෙන් බව විද්‍යාඥයින් පවසයි. මෙරට ජනගහණයෙන් ලක්ෂ 65කට පමණ ක්ෂය රෝග කාරක බැක්ටිරියාව ආසාදනය වී ඇති අතර පසුගිය වසර වන විට රෝගින් 13,000ක් පමණ මෙරටින් හදුනාගෙන ඇත. ක්ෂය රෝගය වැලැක්විම සම්බන්ධයෙන් සෞඛ්‍ය අමාත්‍යාංශයේ වැඩසටහන් රාශියක් ක්‍රියාවට නංවා ඇති අර ක්ෂය රෝගය පිළිබඳ ජාතික උත්සවය සෞඛ්‍ය අමාත්‍ය රාජිත සේනාරත්න මහතාගේ ප්‍රධානත්වයෙන් අද කළුතරදී පැවැත් වීමට නියමිතයි.", "URL": "https://sinhala.adaderana.lk/news.php?nid=71291", "Category": null, "Parent URL": null}