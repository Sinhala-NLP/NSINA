{"Source": "Adaderana", "Timestamp": "November 23, 2010 08:39 am", "Headline": "කැබිනට්ටුවට තවත් පුටු කිහිපයක්?", "News Content": "නව අමාත්‍ය මණ්ඩලයට තවත් ජ්‍යෙෂ්ඨ අමාත්‍යධුරයක් සහ නියෝජ්‍ය අමාත්‍යධුර කිහිපයක් පිරිනැමීමට නියමිතව ඇති බව රජයේ ආරංචි මාර්ග පවසයි. විදේශගතව සිටි මිල්රෝයි ප්‍රනාන්දු මහතාට ජ්‍යෙෂ්ඨ අමාත්‍යධූරයක් පිරිනැමීමට නියමිත බව වාර්තා වේ. ඊට අමතරව සරත් කුමාර ගුණරත්න, නියොමාල් පෙරේරා යන මහත්වරුන්ට ද නියෝජ්‍ය අමාත්‍යධුර පිරිනැමීමට නියමිතව ඇති බව සඳහන්ය. මේ අතර පුරප්පාඩු වන පාර්ලිමේන්තුවේ නියෝජ්‍ය කතානායක ධුරය සඳහා ගාල්ල දිස්ත්‍රික් පාර්ලිමේන්තු මන්ත්‍රී චන්දිම වීරක්කොඩි මහතා පත් කිරීමට නියමිතව තිබේ. හෙට(24) දිනයේ දී එම පත්වීම සිදු වනු ඇති බව රජයේ ජ්‍යෙෂ්ඨ අමාත්‍යවරයෙක් ප්‍රකාශ කළේය.", "URL": "https://sinhala.adaderana.lk/news.php?nid=12345", "Category": null, "Parent URL": null}