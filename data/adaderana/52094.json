{"Source": "Adaderana", "Timestamp": "June 19, 2015 09:08 am", "Headline": "එජාපයේ විශේෂ කෘත්‍යාධිකාරි මණ්ඩල රැස්වීමක්", "News Content": "එක්සත් ජාතික පක්ෂයේ විශේෂ කෘත්‍යාධිකාරි මණ්ඩල රැස්වීමක් අද පෙරවරුවේ සිරිකොත පක්ෂ මුලස්ථානයේදී පැවැත්වෙයි.අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්වෙන මෙම රැස්වීම සඳහා කෘත්‍යාධිකාරි මණ්ඩලයේ සියලු සාමාජිකයන්ට අනිවාර්යයෙන් සහභාගි වන ලෙස දැනුම් දී ඇති බව එම පක්ෂයේ ප්‍රකාශකයෙකු සඳහන් කළේය.20 වෙනි ව්‍යවස්ථා සංශෝධනය, විශ්වාසභංග යෝජනා, ආණ්ඩුව විසුරුවා හැරීම සහ ඉදිරි මැතිවරණය ඇතුළු කරුණු කිහිපයක් පිළිබඳ කෘත්‍යාධිකාරි මණ්ඩල රැස්විමේදී අවධානය යොමු කරනු ඇත.", "URL": "https://sinhala.adaderana.lk/news.php?nid=52094", "Category": null, "Parent URL": null}