{"Source": "Adaderana", "Timestamp": "December 28, 2017 10:23 am", "Headline": "යාපනයේ මිනිසුන් මරණ භූතයා බොරුවක් ", "News Content": "යාපනය ප‍්‍රදේශයේ භූත දෝෂයකින් එකම පවුලකට අයත් පුද්ගලයින් 9 දෙනෙකු ජිවිතක්ෂයට පත්ව ඇති බවට ඇතැම් පිරිස් සිදුකරන ප‍්‍රකාශ සම්පූර්ණයෙන් අසත්‍ය බව යාපනය රෝහල් බළධාරීන් පවසයි. යාපනය රෝහල් බලධාරීන් පැවසූවේ ඇතැම් මාධ්‍ය මගින් එකම පවුලකට අයත් පුද්ගලයින් 09 දෙනෙකු භූත දෝෂකයින් පසුගිය මාස තුනක කාලයකදී ජිවිතක්ෂයට පත්ව ඇති බවට සඳහන් කොට ඇති බවයි. භූත දෝෂ මගින් එලෙස පුද්ගලයින් මියයාම සම්බන්ධයෙන් රෝහලට වාර්තාවී නොමැති අතර, විවිධ රෝගයන් හේතුවෙන් පුද්ගලයින් මියයාම සම්බන්ධයෙන් වාර්තාවී ඇති බවද රෝහල් බළධාරීන් පවසති. යාපනය මහනගර සභාවේ ව්‍යාපාරික ස්ථානවල ව්‍යාපාර පවත්වාගෙන ගිය පිරිසක් එලෙස ජිවිතක්ෂයට පත්ව ඇති බවද ඇතැම් මාධ්‍ය ප‍්‍රචාරය කොට තිබිණ. යාපනය මහනගර සභා නිලධාරීන්ගෙන් අදාළ කාරණය සම්බන්ධයෙන් විමසීමේදී යාපනය මහ නගර සභා නිළධාරීන් පැවසූවේ මහනගර සභා ව්‍යාපාරික ස්ථානවල ව්‍යාපාර පවත්වාගෙන ගිය එකම පවුලක පුද්ගලයින් 9 දෙනෙකු ජිවිතක්ෂයට පත්වීමක් යාපනය ප‍්‍රදේශයෙන් වාර්තා වි නොමැති බවයි. යාපනය මහනගර සභාවේ ව්‍යාපාරික ස්ථාන පවත්වාගෙන ගිය වැඩිහිටි මුස්ලිම් ව්‍යාපාරිකයින් දෙදෙනෙකු හා දමිළ ව්‍යාපාරිකයින් දෙදෙනෙකු පසුගිය සමයේ ජිවිතක්ෂයට පත්ව ඇති බවත්, අදාළ පුද්ගලයින් විවිධ රෝග හේතුවෙන් පසුගිය සමයේ ජිවිතක්ෂයට පත්ව ඇති බවද යාපනය මහනගර සභා නිලධාරීන් පැවසූහ. යාපනය මහ නගර සභා නිලධාරීන් පැවසූවේ එකම ස්ථානයක ව්‍යාපාර පවත්වාගෙන ගිය එකම පවුලකට අයත් 9 දෙනෙකු මියයාමක් සම්බන්ධයෙන් යාපනය මහ නගර සභාව නිලධාරීන්ගේ පරීක්ෂා කිරීම්වලට වාර්තාවි නොමැති බවයි. සිද්ධිය සම්බන්ධයෙන් යාපනය රොහල් බලධාරීන් පැවසූවේ ජනතාව අන්ධ විශ්වාසවලින් මීදි කටයුතු කළ යුතු බවත්, එලෙස භූත දෝෂයන්ගෙන් පුද්ගලයින් මියයාම සම්බන්ධයෙන් වෛද්‍ය විද්‍යාව අනුව වාර්තා වි නොමැති බවත්ය.", "URL": "https://sinhala.adaderana.lk/news.php?nid=82182", "Category": null, "Parent URL": null}