{"Source": "Adaderana", "Timestamp": "October 12, 2012 09:23 am", "Headline": "අවසර නැතුව බස් ධාවනය කළොත් දඩය ලක්ෂ 2 යි", "News Content": "බලපත්‍ර නොමැතිව බස් රථ ධාවනය කරන්නන්ට එරෙහිව රුපියල් ලක්ෂ දෙකක දඩයක් සහ වසර දෙක හමාරක සිර දඬුවමක් හිමි වන පරිදි නව නීති හඳුන්වා දෙන බව පෞද්ගලික ප්‍රවාහන සේවා අමාත්‍ය සි.බී රත්නායක මහතා පවසයි. ඒ සම්බන්ධයෙන් දැනට පවතින නීතිය ප්‍රමාණවත් නොවන බව අමාත්‍යවරයා පෙන්වාදෙයි. හක්මන, මුලටියන නව බස්නැවතුම්පළ සඳහා මුල්ගල තැබීම වෙනුවෙන් පැවති උත්සවයක දී අමාත්‍යවරයා මේ අදහස් පළ කළේය.", "URL": "https://sinhala.adaderana.lk/news.php?nid=28215", "Category": null, "Parent URL": null}