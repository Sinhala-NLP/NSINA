{"Source": "Adaderana", "Timestamp": "November 29, 2017 08:24 am", "Headline": " මධ්‍යම අධිවේගය තවත් දිගු කරන්න විකල්ප යෝජනාත් එයි", "News Content": "මධ්‍යම අධිවේගී මාර්ගය මහනුවර දක්වා දිගු කිරීම සම්බන්ධයෙන් විකල්ප යෝජනා ඉදිරිපත්වී ඇති බව මොරටුව විශ්වවිද්‍යාලයේ ප්‍රවාහන විශේෂඥ මහාචාර්ය අමල් කුමාරගේ මහතා පවසයි. ඒ සම්බන්ධයෙන් සකස් කළ වාර්තාවක් පසුගියදා ඉදිරිපත් කළ බව ඔහු සඳහන් කළේය. මහනුවර දක්වා අධිවේගී මාර්ගයක් වෙනුවට දුම්රිය මාර්ගයක් හෝ අඩු වියදම් අධිවේගී මාර්ගයක් තැනීම ඇතුළු කරුණු එහිදී අනාවරණය වූ බව මහාචාර්ය අමල් කුමාරගේ මහතා පෙන්වා දෙයි. අධිවේගී මාර්ග රටේ සෑම ස්ථානයකටම සුදුසු නොවන බව ද මොරටුව විශ්වවිද්‍යාලයේ ප්‍රවාහන විශේෂඥ මහාචාර්ය අමල් කුමාරගේ මහතා අවධාරණය කළේය.", "URL": "https://sinhala.adaderana.lk/news.php?nid=80718", "Category": null, "Parent URL": null}