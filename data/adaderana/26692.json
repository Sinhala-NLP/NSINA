{"Source": "Adaderana", "Timestamp": "August 18, 2012 04:57 pm", "Headline": "නිධන් හාරන්න ගිය 5ක් මාට්ටු", "News Content": "නිධන් හෑරීමට සූදානමින් සිටි බව කියන පිරිසක් කැකිරාව, මරදන්කඩවල, දයාගම හන්දියේදී පොලිසියෙන් අත්අඩංගුවට ගෙන තිබේ. කැකිරාව පොලීසියට ලද තොරතුරක් අනුව සිදු කළ වැටලීමක දී මෙම පිරිස අත්අඩංගුවට ගෙන ඇති බව සඳහන්ය. මෙහිදී සැකකරුවන් 5 දෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් මිනුවන්ගොඩ, පන්නල, සහ මරදන්කඩවල පදිංචිකරුවන් බව සඳහන්ය. කැකිරාව පොලිසිය මේ සම්බන්ධයෙන් වැඩිදුර පරීක්‍ෂණ සිදුකරයි.", "URL": "https://sinhala.adaderana.lk/news.php?nid=26692", "Category": null, "Parent URL": null}