{"Source": "Adaderana", "Timestamp": "April 24, 2012 03:32 pm", "Headline": "අම්පාරෙන් අත් බෝම්බයක් හමුවෙයි", "News Content": "අම්පාර, මහඔය පොලිස් වසමට අයත් උණුවතුර පොකුණ, තැපැල් හන්දිය ප්‍රදේශයේ තිබී අත් බෝම්බයක් හමුවි තිබේ. මාර්ග සංවර්ධන කටයුත්තක යෙදී සිටි කම්කරුවන් පිරිසකට අදාළ අත් බෝම්බය හමුවී ඇති බව අද දෙරණ වාර්තාකරු සඳහන් කළේය. කම්කරුවන් පිරිස ඒ පිළිබඳ මහඔය පොලිසිය දැනුවත් කිරීමෙන් අනතුරුව මහඔය පොලිසිය විමර්ශන කටයුතු ආරම්භ කර ඇත. සොයාගැනුණු අත්බෝම්බය විදේශීය රටක නිෂ්පාදිත එකක් බවට මූලික පරීක්ෂණවල දී අනාවරණය වී තිබේ.", "URL": "https://sinhala.adaderana.lk/news.php?nid=23772", "Category": null, "Parent URL": null}