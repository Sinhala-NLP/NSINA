{"Source": "Adaderana", "Timestamp": "September 19, 2012 09:16 am", "Headline": "යුද්ධයෙන් විනාශ වුණ නැගෙනහිර ගොඩනඟනවා", "News Content": "යුද්ධයෙන් විනාශ වූ නැගෙනහිර පළාත යළි ගොඩනැගීම සඳහා කටයුතු කරන බව නැගෙනහිර පළාත් ප‍්‍රධාන අමාත්‍ය අබ්දුල් නජිබ් ඒ.මජීඩ් මහතා පවසයි. දශක තුනක කාලයක් පැවති යුද්ධය හේතුවෙන් එම පළාතේ භෞතික සම්පත් පමණක් නොව මිනිස් ජීවිත විශාල ප‍්‍රමාණයක් ද අහිමි වූ බව හෙතෙම සඳහන් කළේය. නැගෙනහිර පළාතේ වෙසෙන සාමාන්‍ය ජනතාවගේ ජන ජීවිතය යළි ගොඩනැගීම සිංහල, මුස්ලිම්, දෙමළ යන සෑම ජන කොටසකගේම දායකත්වයෙන් සිදුකිරීමට අපේක්ෂා කරන බව නැගෙනහිර පළාත් ප‍්‍රධාන අමාත්‍ය අබ්දුල් මජිඩ් එම්.නජිඞ් මහතා පවසයි. නැගෙනහිර පළාත් ප‍්‍රධාන අමාත්‍ය ධූරයේ දිවුරුම් දීමෙන් අනතුරුව ඊයේ (18) පස්වරුවේ කොළඹ පැවති මාධ්‍ය හමුවක දී ඔහු මේ බව පැවසීය. නැගෙනහිර පළාත් මහ ඇමති ධුරය වසර දෙක හමාරක කාලයකින් අනතුරුව ශ‍්‍රී ලංකා මුස්ලිම් කොංග‍්‍රසයට ලබා දීමට ආණ්ඩු පක්ෂය එකඟ වූ බව එම අවස්ථාවට සහභාගී වූ ශ‍්‍රී ලංකා මුස්ලිම් කොංග‍්‍රස් නායක රවුල්ෆ් හකීම් මන්ත‍්‍රීවරයා පැවසුවේය. කෙසේ වෙතත් ශ‍්‍රී ලකා මුස්ලිම් කොංග‍්‍රසය ආණ්ඩුවට එක් වීමට ගත් තීරණය එම පක්ෂයට ඡන්දය දුන් ජනතාව මුලා කිරීමක් බව දෙමළ ජාතික සංධානයේ පාර්ලිමේන්තු මන්ත‍්‍රී එම්.සුමන්දිරම් මහතා පවසයි.", "URL": "https://sinhala.adaderana.lk/news.php?nid=27540", "Category": null, "Parent URL": null}