{"Source": "Adaderana", "Timestamp": "May 1, 2018 06:22 am", "Headline": "දරුවන්‍ දෙදෙනෙකුට වස ලබා දී තමා ද වස පානය කළ පුද්ගලයෙකු බරපතළ තත්ත්වයෙන් යාපනය රෝහලට", "News Content": "චාවකච්චේරිය පොලිස් වසමේ තිරුප්පුගල් උත්සව ශාලාව අසල පිහිටි නිවසකදී සිය දරුවන් දෙදෙනාට වස පානය කිරීමට දී එය ලබා දුන් පුද්ගලයාද වස පානය කර ඇති බව පොලීසිය පවසයි. ඊයේ (30) රාත්‍රී 10.30ට පමණ මෙය සිදුව තිබේ. මෙසේ වන ශරීර ගත වී ඇත්තේ වයස අවුරුදු 10ක් වු පිරිමි දරුවෙකු වයස අවුරුදු 7ක් වු ගැහැණු දරුවෙකුගේය. වස ලබා දී ඇත්තේ වයස අවුරුදු 35ක් වු මීසාලේ උතුර ප්‍රදේශයේ පදිංචි අයෙකු බව අනාවරණය වී තිබේ. වස ශරීර ගත වී බරපතළ තත්ත්වයේ සිටි මෙම පුද්ගලයා හා දරුවන් දෙදෙනා යාපනය රෝහලට ඇතුළත් කර තිබේ. චාවකච්චේරිය පොලීසිය සිදුවීම සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=88310", "Category": null, "Parent URL": null}