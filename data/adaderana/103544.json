{"Source": "Adaderana", "Timestamp": "February 1, 2019 05:30 pm", "Headline": "මඟුල් ගෙයක් කියන්නේ හතර වටේම අයට ආරාධනා කරන එකක් නෙමෙයි", "News Content": "දේශපාලනයේ දී ඕනෑවට වඩා ළං වී සුහද වුවහොත් ප්‍රශ්නවලදී රට වෙනුවෙන් පෙනී සිටින්න නොහැකි බව ෆීල්ඩ් මාෂල් සරත් ෆොන්සේකා මහතා පවසයි. අද(01) ගම්පහ ප්‍රදේශයේදී මාධ්‍ය වෙත අදහස් දක්වමින් ඒ මහතා මේ බව සඳහන් කළේය. අතීතයේ නම් ජේ.ආර්. ජයවර්ධන සමයේ නම් බණ්ඩාරනායක පවුලේ මංගල උත්තසවයක් නම් එයට ජයවර්ධන පවුලේ කිසිවෙකු හෝ ඔහු ළඟින් සිටි කිසිවෙකු එයට සහභාගි නොවන බව ද සරත් ෆොන්සේකා මහතා වැඩිදුරටත් සඳහන් කළේය. එනිසා මහින්ද මහතාගේ පුත්‍රයාගේ විවාහ උත්සවයට පක්ෂ විපක්ෂ දේශපාලන නායකයින් සහභාගීවීම සම්බන්ධයෙන් මාධ්‍යවේදීන් විසින් අසන ලද පැනයකට පිළිතුරු දෙමින් ෆොන්සේකා මහතා කියා සිටියේ එවැන්නක් නොකළ යුතුව තිබු බවයි. මඟුල් ගෙයක් කියන්නේ හතර වටේම අයට ආරාධනා කරන දෙයක් නොවන බවත්, මඟුල් ගෙදරකට ආරාධනා කරන්නේ හිතවතුන්ට පමණක් වන බවත් පැවසු ෆොන්සේකා මහතා, පිල් දෙකක් තිබිය දී ගහ ගැනීමට අවශ්‍ය නොවුනත් යම් පරතරයක් තබා ගනිමින් වැඩකටයුතු කළ යුතු බව ද පැවසීය. පාර්ලිමේන්තු මැතිවරණ හීනය අධිකරණයෙන්ම ඉවත් කළ බවද කියා සිටි ෆොන්සේකා මහතා, පළාත් සභා මැතිවරණය පැවැත් විමේ යම් යම් ගැටළු පවතින බව ද පැවසීය. මෙම ප්‍රමාද වීමේ වගකීම සියලු පක්ෂ භාර ගත යුතු බව ද මන්ත්‍රීවරයා මෙහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=103544", "Category": null, "Parent URL": null}