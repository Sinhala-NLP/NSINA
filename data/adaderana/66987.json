{"Source": "Adaderana", "Timestamp": "December 13, 2016 11:01 am", "Headline": "අනතුරකින් 1ක් මරුට", "News Content": "අනුරාධපුර - කුරුණෑගල මාර්ගයේ ශ්‍රාවස්තිපුර ප්‍රදේශයේ දී කැබ් රථයක ගැටීමෙන් යතුරුපැදිකරුවෙකු මියගොස් තිබේ.තලාව දෙසට ධාවනය වූ කැබ් රථය ඊට ප්‍රතිවිරුද්ධ දෙසින් පැමිණි යතුරුපැදිය සමඟ මුහුණට මුහුණ ගැටී ඇති බව පොලීසිය පැවසුවේය.අනතුරෙන් තුවාල ලැබූ යතුරුපැදිකරු අනුරාධපුර රෝහලට ඇතුළත් කිරීමෙන් පසු මියගොස් තිබේ.මියගිය පුද්ගලයා අනුරාධපුර ප්‍රදේශයේ පදිංචිව සිටි 50 හැවිරිදි අයෙකු වන අතර අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇත.", "URL": "https://sinhala.adaderana.lk/news.php?nid=66987", "Category": null, "Parent URL": null}