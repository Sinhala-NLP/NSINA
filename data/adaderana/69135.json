{"Source": "Adaderana", "Timestamp": "February 4, 2017 02:33 pm", "Headline": "කරූ සැමදා ජපානයේ කල්‍යාණ මිතුරෙක්", "News Content": "කරූ ජයසූරිය මහතා සැමදාමත් ජපානයේ කල්‍යාණ මිතුරෙක් බව උදාවන සූර්යයා සම්මානය පිරිනමමින් ජපන් තානාපති කෙනිචි සුගනුමා (KenitchiSuganuma) පවසා සි‍ටියේය.ජපන් රජය මඟින් විදේශිකයෙකුට පිරිනමන ඉහළම සම්මානය කරූ ජයසූරිය මහතාට පිරිනැමීමට සැලකිය යුතු කලක් පුරා ඔහුගේ ක්‍රියාදාමයන් පිළිබඳව අවධානය යොමු කළ බවද, ඔහු ශ්‍රී ලංකාවේ දේශපාලන ක්ෂේත්‍රයට දෙන ගෞරවනීය දායකත්වය නිතිපතා දැක ගැනීමට හැකි බවද ජපානයේ ශ්‍රී ලංකා තානාපති කෙනිචි සුගනුමා මහතා පැවසීය.ජපන් රජය මඟින් පුද්ගලයෙකුට පිරිනමන උසස්ම ගෞරව සම්මානය වන “උදාවන සූර්යයා”සම්මානය කථානායක කරූ ජයසූරිය මහතාට පිරිනැමීම වෙනුවෙන් කොළඹ 07 ජපන් තානාපති කාර්යාල පරිශ්‍රයේදී පසුගිය දා පැවැති උත්සවයේදී ජපන් තානාපතිවරයා මේ බව පැවසීය.මෙහිදී තානාපතිවරයා වැඩිදුරටත් සඳහන් කළේ සැමදා ජපානයේ සත්‍යය මිතුරෙකු වූ ජයසූරිය මහතා ජපානයේ ඉදිරිගාමී පූර්වාදර්ශ ලබා ගනිමින් ශ්‍රී ලංකාවට දියුණුවේ මාවත විවෘත කරගත හැකිය යන විශ්වාසයෙන් යුතුව කටයුතු කරමින් ර‍ටේ සංවර්ධනය වෙනුවෙන් කැප වූ බවයි.විශේෂයෙන්ම යහපත් බෞද්ධයකු ලෙස රට තුළ ආගමික සංස්ථාවන් ශක්තිමත් කිරීමට මෙන්ම ජපානය සමඟ ආගමික සබදතා ප්‍රවර්ධනය කිරිමට ද කරූ ජයසූරිය මහතා නිරතුරුව කැප වූ බව ද කෙනිචි මහතා සඳහන් කළේය.මෙහිදී අදහස් දැක්වූ කථානායකවරයා,මේ අවස්ථාවේ දී ජපන් අධිරාජයා වෙත මාගේ ගෞරවනීය ප්‍රසංශාව පුද කරනවා. මාමෙලෙස උසස් සම්මානයකට පාත්‍ර කිරීම පිලිබඳව. මේ තුළින් ජපන් රජය ශ්‍රී ලාංකික ජනතාව කෙරෙහි දක්වන උසස් සැලකිල්ල විද්‍යාමාන වෙනවා. එමෙන්ම අප දෙරට අතර දිගු කලක් පුරා පවතින ශක්තිමත් බැදීම සංකේතවත් කරනවා.මා මෙහිදී විශේෂයෙන්ම ස්තූතිවන්ත වෙනවා ජපන් රජයට සහ විදේශ කටයුතු අමාත්‍යංශයටත් මා හට අධිරාජයා හමුවේ මෙම සම්මානය ලැබීමට නොහැකිවුවත් මෙවැනි ගාම්භීර උළෙලක් සංවිධානය කර මා හට එය පිරිනැමීමට කටයුතු යෙදීම ගැන.මෙහිදී ජපන් තානාපතිතුමා ඉටු කළ ගෞරවනීය කාර්යභාරය පිළිබඳව සහ එතුමා ඇතුළු තානාපති කාර්යාලයේ සමස්ත කාර්යමණ්ඩලය මේ අපූර්ව උත්සවය සංවිධානය කිරීම වෙනුවෙන් දැරූ වෙහෙස මහන්සියට මාගේ ආචාරය පුද කරනවා.මට ජපානයත් එහි ජනතාවත් සමඟ මාගේ ජීවිතයේ ඉතාමත් තරුණ අවධියේ සිට ඇති කරගත්සෑහෙන කලක් පුරා මුල්බැසගත්තු සබඳතාවක් තිබෙනවා.ඒ වගේම අපගේ දෙරට අතර සැලකිය යුතු දිගු කලක් පුරා ගොඩ නැගුණු ඉතාමත් සමීප ආර්ථික ආගමික සංස්කෘතික සබඳතා පවතිනවා. දෙවන ලෝක යුද්ධයෙන් පසුව ලෝක නායකයන් රැස් වූ අවස්ථාවේ 1951 අපගේ දිවංගත ජනාධිපතිවරයෙකු වූ ජේ.ආර් ජයවර්ධන මැතිතුමා සැන් ෆ්‍රැන්සිස්කෝ සමුළුවේදී අපගේ කල්‍යාණ මිතුරා වූ ජපානය වෙනුවෙන් පෙනී සිටිමින් ලෝක නායකයන් හමුවේ ඉදිරිපත් කළ “නහී වේරේන වේරානී ” යන බුදු වදන අපගේ සදාතනික මිත්‍රත්වය වඩාත් ශක්තිමත් කළා. එය මුළු ලෝකයටම සාමය පිළිබඳවශ්‍රේෂ්ඨ පණිවුඩයක් ලබා දුන්නා.අද ඔබේ රට සාමකාමී සමෘද්ධිමත් බලවත් ශක්තිමත් රාජ්‍යයක් බවට පත්ව තිබීම අපට සතුටක්. එයට ඔබගේ නායකයන් අනුගමනය කළ ප්‍රජාතන්ත්‍රවාදී, සම්මුතිවාදී අදහස් හා මඟ පෙන්වීම හේතු වුනා.ජපානය අද මුළු ලෝකයටම වටිනා මිතුරෙක්. අදත් අපට වාර්ෂිකව විශාලතම ප්‍රදානයන්ලබා දෙන රට ජපානයයි.ඔබ ලබා දුන් ඒ සෑම සහයෝගයක්ම ශ්‍රී ලාංකිකයන්ට වඩාත් හොඳ ජීවිතයක් ලබාදීමට හේතු වී තිබෙනවා.මම අමාත්‍යවරයෙකුව සිටින කාලයේ යෝධ ව්‍යාපෘති රැසක් සඳහා ඔබගේ රටේ සහාය ලබාගැනීමට මට හැකි වුණා.අවසාන වශයෙන් මා ඔබේ අධිරාජයාටත්, අගමැතිතුමා ඇතුළු සියළුම ජපන් ජනතාවටත්, විශේෂයෙන්ම විදේශ කටයුතු අමාත්‍යතුමා ඇතුළු නිලධාරීන්ටත් මෙම අවස්ථාව ඉතා ගෞරවනීය ලෙස පවත්වන්නට කටයුතු යෙදූ තානාපතිතුමා ඇතුළු කාර්යමණ්ඩලයටත් මාගේ ආචාරය පුද කරන්න කැමැතියි.මා තවදුරටත් ඔබේ රටේත් අපේ රටේත් ආදරණීය මිතුරුදම වෙනුවෙන් පෙනී සිටින බව සිහිපත් කරනවා. එමෙන්ම මෙම මොහොතට එක් වූ ගෞරවනීය මැති ඇමතිවරුන්,රාජ්‍යතාන්ත්‍රික දූතයින් සහ සියලුම ආරාධිතයින් මෙහි පැමිණිම ගැන මාගේ ස්තූතිය පිරිනමනවා.මෙම සම්මානය හිමි වූ සෙසු විශිෂ්ඨ රාජ්‍ය තාන්ත්‍රිකයන් වන්නේ ,01.සිසර් එන්රික් අකිනෝල්ඩෝ විරාටා මහතා හිටපු අග්‍රාමාත්‍ය සහ මුදල් අමාත්‍ය (පිලිපීනය)02.ෆ්‍රැන්ක්ලින් එම්.ඩ්‍රිලන් මහතා සෙනෙට් සභාවේ හිටපු සභාපති,(පිලිපීනය)03.ජපන් පාර්ලිමේන්තු‍ මන්ත්‍රී සංගමයේ සභාපති04.ජෝන් ඇන්ඩෲ බොයිනර් මහතා (ඇමරිකා එක්සත් ජනපදය) නියෝජිත මන්ත්‍රී මණ්ඩලයේහිටපු කථානායක, රිපබ්ලිකන් පක්ෂ නියෝජිත කණ්ඩායේ ප්‍රධානී සහ නියෝජිතමන්ත්‍රී මණ්ඩලයේ හිටපු මන්ත්‍රී05.සෑම් කහම්බා කුට්සේ මහතා (උගන්ඩාව) 69 වන එක්සත් ජාතීන්ගේ මහා ‍සම්මේනලයේසභාපතීත්වය දැරූ හෙතෙම උගන්ඩාවේ හිටපු විදේශ ඇමතිවරයාද වේ.06.ජෝන් ජේ හාමර් මහතා (ඇමරිකා එක්සත් ජනපදය) හිටපු නියෝජ්‍ය ආරක්ෂක ලේකම්07.උපායමාර්ගික හා ජාත්‍යන්තර අධ්‍යාපන කේන්ද්‍රයේ සභාපති හා ප්‍රධාන විධායකආචාර්ය හන් සුං ජූ ( කොරියා ජනරජය) හිටපු විදේශ අමාත්‍ය 08.කොරියා විශ්ව විද්‍යාලයේ සම්මාන මහාචාර්ය සියොල් ජාත්‍යන්තර කටයුතු පිළිබද සංසඳයේ ගරු සභාපති", "URL": "https://sinhala.adaderana.lk/news.php?nid=69135", "Category": null, "Parent URL": null}