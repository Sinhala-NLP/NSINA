{"Source": "Adaderana", "Timestamp": "September 26, 2018 11:02 am", "Headline": "ඇත්දළ කොටස් 04 ක් සමඟ පුද්ගලයෙක් අත්අඩංගුවට", "News Content": "ගජ මුතු බවට සැක කෙරෙන ඇත්දල කොටස් 04 ක් සමඟ පුද්ගලයෙකු දෙමටගොඩ ප්‍රදේශයේදී අත්අඩංගුවට ගෙන තිබේ. බස්නාහිර පළාත් දූෂණ මර්දන අංශයේ නිලධාරීන් කණ්ඩායමක් විසින් සිදුකළ වැටලීමකදී මෙම සැකකරු අත්අඩංගුවට ගෙන ඇති බව සඳහන්ය. ඔහු සතුව තිබී හෙරොයින් ග්‍රෑම් 04 යි මිලිග්‍රෑම් 760 ක් ද සොයාගත් බව පොලිසිය පැවසීය. සැකකරු දෙමටගොඩ ප්‍රදේශයේම පදිංචි 21 හැවිරිදි අයෙකු වන අතර ඔහු මාලිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර හෙරොයින් ග්‍රෑම් 06 කට අධික ප්‍රමාණයක් ලඟ තබාගෙන සිටි තවත් පුද්ගලයින් දෙදෙනෙකු ද මරදාන සහ බොරැල්ල යන ප්‍රදේශවලදී අත්අඩංගුවට ගත් බව පොලිසිය සඳහන් කළේය.", "URL": "https://sinhala.adaderana.lk/news.php?nid=96728", "Category": null, "Parent URL": null}