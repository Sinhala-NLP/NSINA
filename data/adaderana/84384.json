{"Source": "Adaderana", "Timestamp": "February 15, 2018 08:15 pm", "Headline": "ශ්‍රී ලංකාවට විශිෂ්ඨ ජයක් ", "News Content": "බංග්ලාදේශය සමඟ පැවති පළමු විස්සයි විස්ස තරඟය කඩුලු 6 කින් ජය ගැනීමට ශ්‍රී ලංකා කණ්ඩායම සමත් විය. කාසියේ වාසිය දිනා පළමුවෙන් පන්දුවට පහරදුන් බංග්ලාදේශය නියමිත පන්දුවාර 20 අවසානයේ කඩුලු 5 ක් දැවී ලකුණු 193 ක් ලබා ගැනීමට සමත් විය. සෞම්ය සර්කාර් පන්දු 32 කින් ලකුණු 51 ක් ලබා ගැනීමට සමත් විය. පිළිතුරු ඉනිම සඳහා පන්දුවට පහරදුන් ශ්‍රී ලංකා කණ්ඩායම පන්දුවාර 16 යි පන්දු 4 ක් අවසානයේ කඩුලු 4ක් පමණක් දැවී ජයග්‍රාහී ඉලක්කය පසු කිරීමට සමත් විය. කුසල් මෙන්ඩිස් ලකුණු 53 ක් හා ධනුෂ්ක ගුණතිලක ලකුණු 30 ක් ලබාගත් අතර උපුල් තරංග ලකුණු 4 ක් හා දසුන් ශානක නොදැවී ලකුණු 42 ක් සහ තිසර පෙරේරා නොදැවී 39 ක් ලබාගැනීමට සමත් විය.", "URL": "https://sinhala.adaderana.lk/news.php?nid=84384", "Category": null, "Parent URL": null}