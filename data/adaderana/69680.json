{"Source": "Adaderana", "Timestamp": "February 15, 2017 09:39 pm", "Headline": "අන්තර්ජාතික නෞකා දැක්මේ සමාප්ති උත්සවයට නාවික හමුදාපති  එක්වෙයි", "News Content": "පාකිස්ථානයේ කරච්චි නුවර පැවති අමාන් අන්තර්ජාතික නෞකා දැක්මේ සමාප්ති උත්සවය සදහා නාවික හමුදාපති වයිස් අද්මිරාල් රවීන්ද්‍ර විජයගුණවර්ධන මහතා සහභාගී වී තබේ. වසර දෙකකට වරක් පවත්වන මෙම නාවික අභ්‍යාසය මෙවර පවත්වා ඇත්තේ පස් වන වරට බව සඳහන්වේ. ඒ සඳහා ප්‍රධාන ආරාධිතයෙකු ලෙස සහභාගී වීමට නාවික හමුදාපතිවරයාට ඇරයුම් ලැබී තිබු බව නාවික හමුදාව සඳහන් කළේය.රටවල් 36ක සහභාගීත්වයෙන් පැවති අමාන් නාවික අභ්‍යාසයේ සමාප්ති උළෙල පාකිස්ථාන අග්‍රාමාත්‍ය නවාස් ෂරීෆ් මහතාගේ ප්‍රධානත්වයෙන් පවත්වා තිබේ.රටවල් 9ක් නියෝජනය කරමින් නෞකා එම නාවික අභ්‍යාසය සඳහා එක්වී ඇති අතර ශ්‍රී ලංකා නාවික හමුදාව සතු ගැඹුරු මුහුදු නිරීක්ෂණ නෞකාවක් ද ඒ සඳහා එක්වී ඇති බව සඳහන්වේ.", "URL": "https://sinhala.adaderana.lk/news.php?nid=69680", "Category": null, "Parent URL": null}