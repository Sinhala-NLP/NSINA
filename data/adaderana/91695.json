{"Source": "Adaderana", "Timestamp": "June 29, 2018 03:20 pm", "Headline": "ජොන්ස්ටන්ට එරෙහි නඩු 3ක් විභාගයට දින තීන්දුයි", "News Content": "අමාත්‍යවරයකු ලෙස කටයුතු කරමින් වත්කම් සහ බැරකම් ප්‍රකාශ ලබා නොදුන් බවට චෝදනා කරමින් හිටපු අමාත්‍ය ජොන්ස්ටන් ප්‍රනාන්දු මහතාට එරෙහිව ගොනු කර ඇති නඩු 03 කට අදාළ විභාගය ජුලි මස 23 සිදු කරන බව කොළඹ මහේස්ත්‍රාත් අධිකරණය නියම කළේය. එම නඩුව අද(29) කොළඹ ප්‍රධාන මහේස්ත්‍රාත් රංග දිසානායක මහතා හමුවේ කැඳවනු ලැබුවේ. එහිදී මහේස්ත්‍රාත්වරයා නියම කර සිටියේ අදාළ නඩු 03 ක් විභාගය සඳහා ජුලි මස 23 වනදා කැඳවන බවත් එදිනට විත්තියේ සාක්ෂි කරුවන් ඉදිරිපත් කිරීමට පියවර ගන්නා මෙන් ද විත්තියෙන් වරයාට නියම කළේය. අමාත්‍යවරයකු ලෙස කටයුතු කළ 2010 වසරේ සිට 2013 වසර දක්වා කාලසීමාව තුළ සිය වාර්ෂික වත්කම් සහ බැරකම් ප්‍රකාශ ඉදිරිපත් නොකළ බවට චෝදනා කරමින් අල්ලස් කොමිසම විසින් ජොන්ස්ටන් ප්‍රනාන්දු හිටපු අමාත්‍යවරයාට එරෙහිව මෙම නඩු පවරා තිබේ.", "URL": "https://sinhala.adaderana.lk/news.php?nid=91695", "Category": null, "Parent URL": null}