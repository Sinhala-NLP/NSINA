{"Source": "Adaderana", "Timestamp": "April 5, 2016 12:30 pm", "Headline": "ගුරුවරියකට පහරදුන්නැයි කියන විදුහල්පතිනියට ඇප", "News Content": "පානදුර ප්‍රදේශයේ පාසලක ගුරුවරියකට පහරදීමේ සිද්ධියක් සම්බන්ධයෙන් අත්අඩංගුවට ගත් විදුහල්පතිවරිය පොලිස් ඇප මත මුදාහැර තිබේ.අදාළ විදුහල්පතිවරියගෙන් ප්‍රකාශයක් ලබාගැනීමෙන් අනතුරුව ඇය පොලිස් ඇප මත මුදාහැරීමට කටයුතු කළ බව පොලීසිය පැවසුවේය.විදුහල්පතිවරිය විසින් තමන්ට පහරදුන් බව පවසමින් එම ගුරුවරිය ඊයේ පානදුර පොලීසිය වෙත පැමිණිල්ලක් කර තිබුණි.කෙසේවෙතත් පහරකෑමට ලක්වු ගුරුවරිය මේ වන විට පානදුර රෝහලේ ප්‍රතිකාර ලබයි.", "URL": "https://sinhala.adaderana.lk/news.php?nid=58963", "Category": null, "Parent URL": null}