{"Source": "Adaderana", "Timestamp": "May 26, 2016 05:35 pm", "Headline": "මහජන එක්සත් පෙරමුණේ පෙත්සමත් ඉවතට", "News Content": "එක්සත් ජනතා නිදහස් සන්ධානයේ ජාතික ලැයිස්තු මන්ත්‍රීවරුන්ගේ පත්කිරීම් නීති විරෝධී යැයි ප්‍රකාශ කරන ලෙස ඉල්ලා මහජන එක්සත් පෙරමුණ ඉදිරිපත් කළ මූලික අයිතිවාසිකම් පෙත්සමක් විභාගයට නොගෙන ප්‍රතික්ෂේප කිරීමට ශ්‍රේෂ්ඨාධිකරණය තීරණය කර තිබේ.මහජන එක්සත් පෙරමුණේ නියෝජ්‍ය සභාපති සෝමවීර චන්ද්‍රසිරි මහතා විසින් අදාළ පෙත්සම ඉදිරිපත් කර තිබිණ.පසුගිය මහමැතිවරණයෙන් පරාජයට පත්වූ අපේක්ෂකයින් සන්ධාන ජාතික ලැයිස්තුවෙන් පත්කිරීමට එරෙහිව මෙම පෙත්සම ගොනු කර තිබුණි.මෙම කාරණයට අදාළව ඉදිරිපත් කර තිබූ මෙවැනි පෙත්සම් කිහිපයක් මීට පෙරත් ප්‍රතික්ෂේප වී තිබිණ.", "URL": "https://sinhala.adaderana.lk/news.php?nid=60514", "Category": null, "Parent URL": null}