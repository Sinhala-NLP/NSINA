{"Source": "Adaderana", "Timestamp": "June 13, 2015 02:31 pm", "Headline": "ආරවුල දුරදිග ගිහින් එකම පවුලේ ළමුන් දෙදෙනා අත්අඩංගුවේ", "News Content": "කළුතර, දොඩන්ගොඩ සියඹලාගහ ලැයිම ප්‍රදේශයේදී පුද්ගලයෙකු ඝාතනය කිරිමේ සිද්ධියක් සම්බන්ධයෙන් එකම පවුලේ පිරිමි ළමුන් දෙදෙනෙකු අත්අඩංගුවට ගෙන තිබේ. ඊයේ(12) පස්වරුවේ මුගුරකින් පහරදී 42 හැවිරිදි පුද්ගලයෙකු ඝාතනය කර තිබූණි. අසල්වැසි නිවසක පදිංචිවී සිටි එම පුද්ගලයා ආහාර ගත් බඳුන සෝදා එම වතුර එළියට විසි කිරිමේදී කාන්තාවකගේ ඇඟේ වැටී ඇති බව සඳහන්ය. අනතුරුව එම කාන්තාවගේ ළමුන් දෙදෙනා එම පුද්ගලයා සමඟ ආරවුලක් ඇතිකරගෙන ඇති අතර එහිදි ඔවුන් මෙම පහරදීම සිදුකර තිබේ.පහරකෑමෙන් බරපතල තුවාල ලැබූ පුද්ගලයා ජීවිතක්ෂයට පත්ව ඇති බව සඳහන්ය. සිද්ධිය සම්බන්ධයෙන් දොඩන්ගොඩ පොලිසියට ලැබුණු පැමිණිල්ලකට අනුව සැකකාර 17 හැවිරිදි සහ 13 න් හැවිරිදි ළමුන් දෙදෙනා අත්අඩංගුවට ගත් බව පොලිසිය සඳහන් කළේය.ඔවුන් මතුගම මහේස්ත්‍රාත් අධිකරණයට ඉදිරිපත් කිරිමට නියමිතය.දොඩන්ගෝඩ පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51974", "Category": null, "Parent URL": null}