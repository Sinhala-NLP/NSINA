{"Source": "Adaderana", "Timestamp": "December 12, 2016 11:53 am", "Headline": " සහල් මිල පාලනයට අවශ්‍ය ක්‍රියාමාර්ග ගන්නවා", "News Content": "වෙ‍ළෙඳප‍ළේ සහල් මිල පාලනයට ඉදිරි සති දෙක තුළ අවශ්‍ය ක්‍රියාමාර්ග ගන්නා බව ග්‍රාමීය ආර්ථික කටයුතු අමාත්‍ය පී.හැරිසන් මහතා පවසයි. අවශ්‍ය වුවහොත් සහල් ආනයනය කිරීමට ද සැලසුම් කර ඇති බව අමාත්‍යවරයා පෙන්වා දෙනු ලබයි. වෙ‍ළෙඳප‍ළේ සහල් මිල ඉහළ යාම පාලනය කිරීම සඳහා රජය ලෙස ගත හැකි සෑම ක්‍රියාමාර්ගයක්ම ගන්නා බව පී.හැරිසන් අමාත්‍යවරයා පැවසීය. වෙ‍ළඳුන් විශාල හාල් හිඟයක් නිර්මාණය කිරීමට උත්සහ ගන්නේ නම් රජය සහල් මෙට්‍රික් ටොන් 10,000ක ප්‍රමාණයක් ආනයනය කිරීමට කටයුතු කරන බව අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=66955", "Category": null, "Parent URL": null}