{"Source": "Adaderana", "Timestamp": "December 22, 2017 07:34 am", "Headline": "පාතාල ලෝකයේ ගොඩ් ෆාදර් සමඟ සම්බන්ධ 8 ක් අත්අඩංගුවට", "News Content": "ප‍්‍රධාන පෙළේ මත්ද්‍රව්‍ය ඡාවාරම් හා පාතාල කණ්ඩායම් නායකයෙකු වන දැනට විදේශ ගත ව සිටින මාකඳුරේ මදූෂ් සමඟ ඍජු සම්බන්ධතා පැවැත් වු පුද්ගලයෙකු හා තවත් 7 දෙනෙකු සංවිධානාත්මක අපරාධ නිවාරණ කොට්ඨාශ විසින් අත්අඩංගුවට ගෙන තිබේ. ඊයේ දිවා කාලයේ දී ශ‍්‍රී ජයවර්ධනපුර විශේෂ කාර්ය බලකා කඳවුරේ නිලධාරීන් හා සංවිධානාත්මක අපරාධ නිවාරණ කොට්ඨාශයේ නිලධාරීන් කණ්ඩායමක් විසින් මීගමුව පාර, දාගොන්න ප‍්‍රදේශයේ නිවසක දී ලද තොරතුරක් මත වැටලීම සිදු කර තිබේ. එහිදී ප‍්‍රධාන පෙළේ මත්ද‍්‍රව්‍ය ඡුාවාරම් හා පාතාල නායකයෙකු වන මදූෂ්ගේ සමීපතයෙක් හා අදාළ සැකකරුවන් 7 දෙනා ගිනි අවි, අත් බෝම්බ, හෙරොයින් හා කේරල ගංජා සමඟ අත්අඩංගුවට පත්ව ඇත. සැකකරුවන් අද දින මීගමුව මහේස්ත‍්‍රාත් අධිකරණය වෙත ඉදිරිපත් කිරීමට නියමිතයි. මේ සම්බන්ධයෙන් වැඩිදුර පරීක්ෂණ සංවිධානාත්මක අපරාධ නිවාරණ කොට්ඨාශය විසින් සිදු කරනු ලබයි.", "URL": "https://sinhala.adaderana.lk/news.php?nid=81915", "Category": null, "Parent URL": null}