{"Source": "Adaderana", "Timestamp": "August 20, 2015 04:10 pm", "Headline": "උතුරු හා දකුණු කොරියාව අතර ගැටුමක්", "News Content": "උතුරු කොරියාව සහ දකුණු කොරියාව අතර ගැටුම්කාරී වාතාවරණයක් හටගෙන තිබේ.දකුණු කොරියාවේ බටහිර දේශ සීමාව ආශ්‍රිත ප්‍රදේශයට උතුරු කොරියාව විසින් ෂෙල් ප්‍රහාර එල්ල කර ඇති අතර දකුණු කොරියාව විසින්ද ඊට ප්‍රතිප්‍රහාර එල්ල කර ඇති බව විදෙස් වාර්තා පවසයි.දකුණු කොරියාවේ බටහිර දේශ සීමා ආශ්‍රිත ප්‍රදේශයේ ජනතාවට එම ප්‍රදේශයෙන් ඉවත් වන ලෙසටද දකුණු කොරියානු බලධාරීන් දැනුම් දී ඇති බව සඳහන්ය.එමෙන්ම දකුණු කොරියානු ජාතික ආරක්ෂක කවුන්සිලය හදීසි රැස්වීමක්ද මේ වන විට කැඳවා ඇති බව වාර්තා වේ.කෙසේවෙතත් ප්‍රහාර හමුවේ මේතෙක් කිසිදු පුද්ගලයෙකුට අනතුරක් සිදුව ඇති බවට වාර්තා පළ වී නැත.", "URL": "https://sinhala.adaderana.lk/news.php?nid=53364", "Category": null, "Parent URL": null}