{"Source": "Adaderana", "Timestamp": "February 26, 2014 06:28 pm", "Headline": "අධ්‍යාපන චාරිකාවකට ගිය මහානාම සිසුන්ට බඹරු ඇනලා - 30 ක් රෝහලේ", "News Content": "අධ්‍යාපන චාරිකාවක නිරතවූ කොළඹ, මහානාම විද්‍යාලයේ සිසුන් පිරිසකට බඹර ප්‍රහාරයක් එල්ලවීමෙන් සිසුන් 30 දෙනෙකු රෝහල් ගත කර ඇති බව පොලීසිය පවසයි. වික්ටෝරියා ජලාශ බැම්මේදී මොවුන් බඹර ප්‍රහාරයට ලක්ව ඇති බවත්, තුවාල ලැබූ සිසුන් මේවන විට තෙල්දෙණිය රෝහලට ඇතුළත් කර ඇති බවත් පොලිස් මාධ්‍ය ප්‍රකාශක කාර්යාලය කියා සිටියි. මෙම සිසුන් පිරිසෙන් බඹරුන් ඇන ඇත්තේ 20 දෙනෙකුට පමණක් බවත්, සෙසු 10 දෙනා බියට පත්ව දිවීමෙන් සිදුවූ අනතුරු හේතුවෙන් තුවාල ලබා රෝහල් ගත කර ඇති බවත් පොලිස් මාධ්‍ය ප්‍රකාශක කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=41400", "Category": null, "Parent URL": null}