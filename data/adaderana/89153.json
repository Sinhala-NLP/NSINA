{"Source": "Adaderana", "Timestamp": "May 15, 2018 03:51 pm", "Headline": "විජයග්‍රහණ සැමරුම දා උතුරේ සිදුවන සැමරුම්වලට එරෙහිව පැමිණිල්ලක්", "News Content": "මියගිය එල්.ටී.ටී.ඊ සාමාජිකයන් වෙනුවෙන් උතුරේ පැවැත්වීමට නියමිත සැමරුම්වලට එරෙහිව බෞද්ධ තොරතුරු කේන්ද්‍ර‍යේ විධායක අධ්‍යක්ෂක අඹුලුගල්ලේ පූජ්‍ය සිරි ජිනානන්ද හිමි ඇතුළු පිරිසක් විසින් පොලිස් පැමිණිලි කොමිසමට පැමිණිල්ලක් ඉදිරිපත් කර තිබේ. පැමිණිල්ල ඉදිරිපත් කිරීමෙන් අනතුරුව මාධ්‍යයට අදහස් දක්වමින් උන්වහන්සේ කියා සිටියේ, එල්.ටී.ටී.ඊ සාමාජිකයන් මිය ගිය දිනයට සමගාමීව පැවැත්වීමට නියමිත සැමරුම්වලට නිතිමය පියවර ගන්නා ලෙස පොලිස්පතිවරයාගෙන් ඉල්ලා සිටින බවයි. කෙසේ වෙතත් උතුරු පළාත් සභාව විසින් පසුගිය දා මැයි මස 18 වන දින ශෝක දිනයක් බවට ප්‍රකාශයට පත් කර ගත් අතර, එය වළකාලමින් අධිකරණයට වහාම නියෝගයක් නිකුත් කරන ලෙස ද උන්වහන්සේ ඉල්ලීමක් කර සිටියි.", "URL": "https://sinhala.adaderana.lk/news.php?nid=89153", "Category": null, "Parent URL": null}