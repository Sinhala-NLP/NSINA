{"Source": "Adaderana", "Timestamp": "June 3, 2016 12:17 pm", "Headline": "  හොරෙන් ඕස්ට්‍රේලියා යන්න ගිහින් මාට්ටු ", "News Content": "ඉන්දියාවේ තමිල්නාඩු ප්‍රාන්තයේ සරණාගතයින් ලෙස සිටි ශ්‍රී ලාංකිකයින් පිරිසක් නීති විරෝධී ලෙස ඕස්ට්‍රේලියාව බලා යාමට උත්සාහ කිරීමේ දී අත්අඩංගුවට ගෙන තිබේ.ඉන්දීය වෙරළ ආරක්ෂක නිලධාරීන් විසින් සිදුකළ වැටලීමකදී සරණාගතයින් 28 දෙනෙකු අත්අඩංගුවට ගෙන ඇති බව වාර්තා වෙයි.ශ්‍රී ලාංකික නියෝජිතයින් දෙදෙනෙකු විසින් එම පිරිස නීති විරෝධී අයුරින් ඕස්ට්‍රේලියාවට සංක්‍රමණය කරවීමට කටයුතු කර ඇති බවට අනාවරණය වී තිබේ.ඒ අනුව අදාළ පිරිස ඉන්දියාවේ පුලිකට් වැව හරහා සංචාරකයින් ලෙස පැමිණ නැව් මගින් ඕස්ට්‍රේලියාව බලා යාමට සැළසුම් කර තිබු බව වාර්තා වෙයි.", "URL": "https://sinhala.adaderana.lk/news.php?nid=60736", "Category": null, "Parent URL": null}