{"Source": "Adaderana", "Timestamp": "December 9, 2011 03:33 pm", "Headline": "දෙපාර්තමේන්තුවේ අකාර්යක්ෂමතාව නිසා උ/පෙළ ප්‍රතිඵල නෑ", "News Content": "අධ්‍යයන පොදු සහතික පත්‍ර උසස් පෙළ විභාගයේ ප්‍රතිඵල පාසල් නිවාඩුවට ප්‍රථම ලබාදීමට කටයුතු නොකිරීම සම්බන්ධයෙන් ලංකා ගුරු සේවා සංගමය විභාග දෙපාර්තමේන්තුවට චෝදනා කර සිටියි. විභාග ප්‍රතිඵල නිකුත් කිරීමට ගැටලුවක් වී ඇති z ස්කෝර් අගයන් තීරණය කිරීම සම්බන්ධ ගැටලුව හදිසියේ ඇතිවූ දෙයක් නොවන බව ලංකා ගුරු සේවා සංගමය පෙන්වා දෙයි. පැරණි නිර්දේශය සහ නව නිර්දේශය යටතේ විභාග පැවැත්වීම සිදුකරන අවස්ථාවේදීම මේ පිළිබඳව විභාග දෙපාර්තමේන්තුව සැලසුම් කළ යුතුව තිබූ බව එම සංගමය කියා සිටියි. විභාග දෙපාර්තමේන්තුවේ පවතින අකාර්යක්ෂමතාව හේතුවෙන් උසස් පෙළ විභාගයේ ප්‍රතිඵල නිකුත් කිරීමට නොහැකි වී ඇති බව ලංකා ගුරු සංගමය පවසා සිටියි.", "URL": "https://sinhala.adaderana.lk/news.php?nid=20573", "Category": null, "Parent URL": null}