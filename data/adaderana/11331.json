{"Source": "Adaderana", "Timestamp": "October 7, 2010 09:10 am", "Headline": "මාස 9 ක් තුළ හොර ඒජන්සිකරුවන් 58 ක් කොටුවෙයි", "News Content": "වසරේ ගතවු මාස නවයක කාලය තුළ නීති විරෝධී ලෙස විදේශ රැකියා ආයතන පවත්වාගෙන ගිය ඒජන්සිකරුවන් 58 දෙනෙකු අත් අඩංගුවට ගැනීමට හැකි වු බව විදේශ සේවා නියුක්ති කාර්යාංශය පවසයි. ඔවුන් සතුව තිබු ගමන් බලපත්‍ර 1,800 ක් ද සිය බාරයට ගැනීමට හැකි වු බව එම කාර්යාංශය සඳහන් කළේය. මරදාන, මාළිගාකන්ද ප්‍රදේශයේ පවත්වාගෙන ගිය නීති විරෝධී රැකියා ඒජන්සියක් වටලා විදේශ ගමන් බලපත්‍ර 261ක් සොයා ගැනීමට පසුගියදා හැකි වු බවත් එය මේ වසර තුළ එකවර සිය බාරයට ගත් වැඩිම ගමන් බලපත්‍ර ප්‍රමාණය බව ද විදේශ සේවා නියුක්ති කාර්යාංශය පවසයි. මැදපෙරදිග ඇතුළු රටවලට රැකියා සඳහා කාන්තාවන් සහ පිරිමින් යවන බවට පවසමින් සැකකරුවන් මෙම ජාවාරමේ නිරතව සිට ඇති බව සඳහන්ය.", "URL": "https://sinhala.adaderana.lk/news.php?nid=11331", "Category": null, "Parent URL": null}