{"Source": "Adaderana", "Timestamp": "December 8, 2012 09:37 am", "Headline": "  අනතුරකින් පාපැදිකරුවෙක් මරුට", "News Content": "අනුරාධපුර - කුරුණැගල මාර්ගයේ තලාව, මිහිරිගම ප‍්‍රදේශයේ දී සිදුවූ රිය අනතුරකින් පාපැදිකරුවෙකු ජීවිතක්ෂයට පත්ව තිබේ. ඊයේ රාත‍්‍රී 07 ට පමණ මෙම අනතුර සිදුව ඇති බව සඳහන්ය. තලාව, කොටවැව ප‍්‍රදේශයේ පදිංචි 45 හැවිරිදි පුද්ගලයෙකු මෙලෙස මිය ගොස් ඇති බව පොලීසිය සඳහන් කළේය. අදාළ පාපැදිකරු අනතුරට පත් කළ වාහනය පිළිබඳ නිශ්චිතව තොරතුරු දැනගැනීමට නොහැකි වීම නිසා පොලීසිය විසින් අනතුර සිදුවන අවස්ථාවේ ගමන් ගත් ලොරියක් සහ වෑන් රථයක් පොලිස් භාරයට ගෙන තිබේ. මේ සම්බන්ධයෙන් තලාව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29793", "Category": null, "Parent URL": null}