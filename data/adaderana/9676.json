{"Source": "Adaderana", "Timestamp": "July 18, 2010 11:17 am", "Headline": "අම්පාරෙන් පුරා වස්තු රැසක් ", "News Content": "අම්පාර, රජගල ප්‍රදේශයෙන් වටිනා පුරා වස්තු රැසක් හමු වී තිබේ. සිදු කළ කැණීම් වලින් අනතුරුව මෙම පුරා වස්තු සොයා ගෙන ඇති බව පුරාවිද්‍යා අධ්‍යක්ෂ ජෙනරාල් ‍ආචාර්ය සෙනරත් දිසානායක මහතා පවසයි. මෙම ප්‍රදේශයේ ලංකාවේ විශාලතම සංඝාරාමයක් පැවැති බවට සාධක ද සොයා ගෙන ඇත. දැනට 50% ක පමණ කැණීම් සිදු කර ඇති මෙහි අක්කර 1600 ක් වූ විශාල භූමියක බෞද්ධ ස්මාරක 585 ක් සොයා ගෙන ඇති බව වාර්තා වේ. සොයා ගත් පුරා වස්තු අතර සෙල්ලිපි 56 ක් ද, දාගැබ් 40 ක් පමණ වේ. මෙම පුරා වස්තු නිරීක්ෂණය කිරීම සදහා පුරාවිද්‍යා අධ්‍යක්ෂ ජෙනරාල් ‍ආචාර්ය සෙනරත් දිසානායක මහතා සහ කැලිෆෝනියා විශ්ව විද්‍යාලයේ බෙලීන් ප්‍රියංග මහතා ද පසුගිය දා එම ප්‍රදේශයේ නිරීක්ෂණ චාරිකාවක නිරත වී තිබේ.", "URL": "https://sinhala.adaderana.lk/news.php?nid=9676", "Category": null, "Parent URL": null}