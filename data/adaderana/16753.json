{"Source": "Adaderana", "Timestamp": "June 14, 2011 11:38 am", "Headline": "මහල් නිවාසවල අනවසර ඉදිකිරීම් ඉවත් කිරීමට අනුමැතිය පතයි", "News Content": "ඩෙංගු මදුරු ව්‍යාප්තියට හේතු‍වන, රජයේ මහල් නිවාසවල අනවසර ඉදිකිරීම් ඉවත් කිරීමට අනුමැතිය ලබාගැනීම සඳහා අමාත්‍ය මණ්ඩලයට පත්‍රිකාවක් ඉදිරිපත් කිරීමට සෞඛ්‍ය අමාත්‍යවරයා තීරණය කර තිබේ. ලබන 21 වැනිදා අදාළ පත්‍රිකාව අමාත්‍ය මණ්ඩලය වෙත ඉදිරිපත් කිරීමට නියමිත බව සෞඛ්‍ය අමාත්‍යාංශය සඳහන් කරනු ලැබීය. කොළඹ නගරය තුළ ඉදිකර ඇති මහල් නිවාසවල පදිංචිව සිටින පුද්ගලයින් එම මහල් නිවාසවල ප්‍රධාන සැලසුමට අයත් නොවන අනවසර ඉදිකිරීම් රැසක් සිදුකර ඇති බවට මේ වන විට අනාවරණය වී ඇත. විශේෂයෙන් මෙම අනවසර ඉදිකිරීම් සියල්ල අපජලය බැහැර කිරීමට ඇති ප්‍රධාන කාණු පද්ධතිය අවහිර වන පරිද්දෙන් ඉදිකර තිබීම ‍නිසා ඒවායේ මදුරුවන් බෝවීමේ අවදානම ද ඉහළ ගොස් ඇති බව සෞඛ්‍ය අමාත්‍යාංශය පැවසීය.", "URL": "https://sinhala.adaderana.lk/news.php?nid=16753", "Category": null, "Parent URL": null}