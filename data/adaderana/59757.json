{"Source": "Adaderana", "Timestamp": "May 3, 2016 08:53 am", "Headline": "මාධ්‍ය ලේකම්ගේ නිවේදනය ගැන කල්තැබීමේ විවාදයක්", "News Content": "ජනමාධ්‍ය අමාත්‍යංශයේ ලේකම්වරයා නිකුත් කළ නිවේදනය සම්බන්ධයෙන් පාර්ලිමේන්තුව කල්තැබීමේ විවාදයක් සිදුකිරීමට ඒකබද්ධ විපක්ෂය තීරණය කර තිබේ.ඒකාබද්ධ විපක්ෂයේ යන නාමය භාවිත කිරීම පිළිබඳව ජනමාධ්‍ය අමාත්‍යංශය ලේකම්වරයා විසින් මාධ්‍ය ආයතනවලට පසුගියදා නිවේදනයක් නිකුත් කර තිබුණි.අදාළ නිවේදනය ජනමාධ්‍ය අමාත්‍යවරයාගේ අනුදැනුමකින් ද තොරව සිදුකර ඇති බව වාර්තාවිය.ඒ අනුව අග්‍රාමාත්‍යවරයා විසින් ඊයේ දිනයේ ජනමාධ්‍ය අමාත්‍යවරයා සහ ලේකම්වරයා අරලියගහ මන්දිරයට කැඳවා ඒ පිළිබඳව විශේෂ සාකච්ඡාවක් ද පවත්වනු ලැබිණි.අමාත්‍යංශයේ කටයුතු අමාත්‍යවරයා දැනුම්වත් කිරීමෙන් අනතුරුව සිදුකරන ලෙස එම සාකච්ඡාවේ දී අග්‍රාමාත්‍යවරයා විසින් එහිදී ජනමාධ්‍ය අමාත්‍යංශ ලේකම්වරයාට උපදෙස් ලබාදුන් බව ජනමාධ්‍ය අමාත්‍ය ගයන්ත කරුණාතිලක මහතා සඳහන් කළේය.කෙසේවෙතත් අදාළ නිවේදනය සම්බන්ධයෙන් ජනමාධ්‍ය අමාත්‍යංශ ලේකම්වරයා ධුරයෙන් ඉවත් කළ යුතු බව ඒකාබද්ධ විපක්ෂය පවසයි.ඒකාබද්ධ විපක්ෂයේ පාර්ලිමේන්තු මන්ත්‍රී දිනේෂ් ගුණවර්ධන මහතා කියා සිටියේ ඒ පිළිබඳව අද දිනයේ පාර්ලිමේන්තුව කල් තබන අවස්ථාවේ ජනමාධ්‍ය අමාත්‍යවරයාගෙන් ප්‍රශ්න කිරීමට බලාපොරොත්තු වන බවයි.", "URL": "https://sinhala.adaderana.lk/news.php?nid=59757", "Category": null, "Parent URL": null}