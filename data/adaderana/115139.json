{"Source": "Adaderana", "Timestamp": "July 27, 2019 02:47 pm", "Headline": "ගමේ සාමාජිකයාට ළඟම නෑයා පොහොට්ටුව", "News Content": "ඉදිරි මැතිවරණවලදි, ශ්‍රී ලංකා නිදහස් පක්ෂය සමග එකඟතාවක් ඇති කර ගැනීමට ශ්‍රී ලංකා පොදුජන පෙරමුණ කටයුතු කරන බව පාර්ලිමේන්තු මන්ත්‍රී රෝහිත අබේගුනවර්ධන මහතා පවසයි. බත්තරමුල්ල, නෙළුම් මාවතේ පිහිටි ශ්‍රී ලංකා පොදුජන පෙරමුණු මූලස්ථානයේ අද(27) පෙරවරුවේ පැවති ප්‍රවෘත්ති සාකච්ඡාවකට එක්වෙමින් මන්ත්‍රීවරයා මේබව සඳහන් කළේය. ශ්‍රී ලංකා නිදහස් පක්සය සහ ශ්‍රී ලංකා පොදුජන පෙරමුණ සහෝදර පක්ස දෙකක් ලෙස එකට එකතුවීමේ හැකියාවක් ඇති බව පාර්ලිමේන්තු මන්ත්‍රී රෝහිත අබේගුනවර්ධන මහතා පෙන්වා දෙයි. එමෙන්ම ජාතික මැතිවරණයකදී ගමේ සිටින සාමාජිකයා හට ඇති ළඟම නෑයා ශ්‍රී ලංකා පොදුජන පෙරමුණ බව පාර්ලිමේන්තු මන්ත්‍රී රෝහිත අබේගුනවර්ධන මහතා වැඩිදුරටත් පැවසීය.", "URL": "https://sinhala.adaderana.lk/news.php?nid=115139", "Category": null, "Parent URL": null}