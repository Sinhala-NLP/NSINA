{"Source": "Adaderana", "Timestamp": "January 7, 2017 11:00 pm", "Headline": " කර්මාන්ත ශාලා නැතුව රටක් දියුණු කරන්න බෑ ", "News Content": "මෙරට සංවර්ධනය කිරීම සඳහා කර්මාන්ත ශාලා ඇති කිරීමේ ක්‍රමවේදයේ කිසියම් ගැටළුවක් පවතින බව ආපදා කළමනාකරණ අමාත්‍ය අනුර ප්‍රියදර්ශන යාපා මහතා පවසයි.අමාත්‍යවරයා පෙන්වා දෙන්නේ කර්මාන්ත ශාලා ඇති නොකර රටක් දියුණු කිරීමට ද නොහැකි බවයි.කුරුණෑගල ප්‍රදේශයේ පැවැති ජන හමුවකට එක්වෙමින් අමාත්‍ය අනුර ප්‍රියදර්ශන යාපා මහතා මෙම අදහස් පළ කළේය.එම අවස්ථාවට එක්වෙමින් අදහස් දැක්වූ අමාත්‍ය නවීන් දිසානායක මහතා සඳහන් කළේ සංහිඳියා යාන්ත්‍රණය උදෙසා ප්‍රවිචාරණ කාර්යය සාධක බලකාය විසින් නිර්දේශ කර ඇති දෙමුහුන් අධිකරණයට තමන් විරෝධය පළ කරන බවයි.මේ අතර මෙරට තුළ පවතින භාෂා ගැටළුව විසදීම සඳහා ඉදිරියේදී නව වැඩපිළිවෙළක් ක්‍රියාත්මක කිරීමට තීරණය කර ඇති බව ජාතික සහජීවනය, සංවාඳ හා රාජ්‍ය භාෂා අමාත්‍ය මනෝ ගනේෂන් මහතා පවසයි.අනුරාධපුර ප්‍රදේශයේ පැවැති උත්සවක් අමතමින් මනෝ ගනේෂන් අමාත්‍යවරයා මේ බව සඳහන් කළේය.", "URL": "https://sinhala.adaderana.lk/news.php?nid=67836", "Category": null, "Parent URL": null}