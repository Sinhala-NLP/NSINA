{"Source": "Adaderana", "Timestamp": "August 29, 2013 09:19 am", "Headline": "ව්‍යාජ මුදල් නෝට්ටු සමඟ අයෙක් හසුවෙයි", "News Content": "ව්‍යාජ මුදල් නෝට්ටු ළඟ තබාගත් සැකකරුවෙකු අම්පාර - වීරගොඩ සතිපොළේදී අත්අඩංගුවට ගෙන තිබේ. මධ්‍යම කඳවුර පොලීසියට ලද තොරතුරකට අනුව සිදුකළ වැටලීමකදී අදාළ සැකකරු අත්අඩංගුවට ගෙන ඇති බව සඳහන් වෙයි. සැකකරු සතුව තිබී ව්‍යාජ රුපියල් 5000 නෝට්ටුවක් සහ රුපියල් දහසේ නෝට්ටු දෙකක් පොලීසිය භාරයට ගෙන තිබේ. අත්අඩංගුවට ගෙන ඇත්තේ අම්පාර මන්සූර් ප්‍රදේශයේ පදිංචි පුද්ගලයෙකි. සැකකරු අද(29) අම්පාර මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36976", "Category": null, "Parent URL": null}