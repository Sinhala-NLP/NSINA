{"Source": "Adaderana", "Timestamp": "January 17, 2019 10:35 am", "Headline": "අම්බලන්ගොඩ මුහුදු වෙරළෙන් අතුරුදන් වූ තරුණියගේ සිරුර හමු වෙයි", "News Content": "අම්බලන්ගොඩ-රන්දොබේ මුහුදු තිරයේ තිබී තරුණියගේ මළ සිරුර සොයා ගෙන ඇත බව අම්බලන්ගොඩ පොලීසිය පවසයි. දින 2ක් නාවික හමුදාව, ප්‍රාදේශවාසින් එක්ව අම්බලන්ගොඩ රන්දොබේ මුහුදු තිරයේ සිදු කළ සෝදිසි කිරීම්වලින් අනතුරුව අදාළ සිරුර ඊයේ(16) සවස 6.00 ට පමණ සොයා ගෙන ඇති බව වාර්තා වෙයි. මිය ගිය කාන්තාවගේ සිරුර පිළිබඳ හදිසි මරණ පරික්ෂන ඊයේ(16) රාත්‍රියේ සිදුකළ බව අද දෙරණ වාර්තාකරු පැවසීය. මේ අතර අදාළ සිරුර පිළිබඳ පශ්චා මරණ පරික්ෂණය අද පැවත්වීමට නියමිත අතර සමළ සිරුර බලපිටිය මූලික රෝහලේ තැම්පත් කර තිබේ. අම්බලන්ගොඩ රන්දොබේ මුහුදු තිරයේ පසුගිය 15 දා පාවහන් යුවලක් සහ බැගයක්, දුරකතනයත් තිබි හමුවි ඇති අතර එහි හිමිකාරිය මුහුදේ අතුරු දහන් වී ඇතැයි පවතින සැකය මත අම්බලන්ගොඩ පොලීසිය හා ගාල්ල නාවික හමුදාව එක්ව සොදිසි කිරීම් ආරම්භ කළේය. අදාළ බෑගය තුළ තිබු තොරතුරුවලට අනුව දොඩන්දුව, කටුදම්පෙ, හේන වත්ත පදිංචි නිෂාරා සිතුමිනි ගුණසිංහ නැමති 18 හැවිරිදි තරුණියක් බවට හඳුනා ගෙන තිබේ. පවුලේ අය සඳහන් කළේ පසුගිය 15 දා උදේ ගොනාපිනුවල ඇඟලුම් කම්හලේ සේවයට යෑම සඳහා නිවසෙන් පිටව ගිය බවයි. සිද්ධිය සම්බන්ධයෙන් අම්බලන්ගොඩ පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=102505", "Category": null, "Parent URL": null}