{"Source": "Adaderana", "Timestamp": "August 25, 2014 10:05 am", "Headline": " කරාපිටිය රෝහලේ  උණුසුම්කාරී තත්ත්වයක් ", "News Content": "ගාල්ල, කරාපිටිය රෝහල් පරීශ්‍රවය තුළ මේ වන විට උණුසුම්කාරී තත්ත්වයක් හටගෙන තිබේ. අද(25) දිනයේ ගාල්ල, කරාපිටිය රෝහ‍ලෙන් ප්‍රතිකාර ගැනීම සඳහා පැමිණි පිරිසක් විසින් රෝහලේ ප්‍රධාන අධ්‍යක්ෂකවරයාගේ කාර්යාලය ඉදිරිපිටදී විරෝධතාවයක නිරත වෙමින් ඇති බව අද දෙරණ වාර්තාකරු සඳහන් කළේය. ගාල්ල, කරාපිටිය රෝහල් පරීශ්‍රවයේ ඇති කසළ ඉවත් නොකිරීම හේතුවෙන් අද දිනයේ රෝහල තුළ ප්‍රතිකර කටයුතු නොකරන බව ඊයේ(24) දිනයේදී එහි අධ්‍යක්ෂක වෛද්‍ය ෂෙල්ටන් පෙරේරා මහතා පැවසුවේය. කෙසේ වෙතත් මීට ස්වල්ප මෙහොතකට පෙර රෝහල් අධ්‍යක්ෂකවරයා විසින් පළාත් පාලන අායතනයෙන් කසළ ඉවත්කර ගන්නා බවට ලිඛිතව දැනුම් දෙන තුරු රෝහල වෙත හදිසි ප්‍රතිකාර හැර වෙනත් රෝගීන් බාර නොගන්නා බව ප්‍රකාශ කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=45576", "Category": null, "Parent URL": null}