{"Source": "Adaderana", "Timestamp": "March 23, 2019 08:21 am", "Headline": "ජීව අත්බෝම්බයක් සමඟ අයෙක් කොටුවෙයි", "News Content": "වැලිපන්න පොලිස් වසමේ නුගගහලන්ද ප්‍රදේශයේදී සිදුකළ විශේෂ වැටලීමකදී විදෙස් රටක නිෂ්පාදිත ජීව අත්බෝම්බයක් සමඟ සමඟ සැකකරුවෙකු අත්අඩංගුවට ගෙන ඇත. ඊයේ (22) විශේෂ කාර්ය බලකාය අලුත්ගම කඳවුරේ නිලධාරීන්ට ලද තොරතුරක් මත මෙම වැටලීම සිදු කර ඇති අතර සැකකරු අත්අඩංගුවට ගෙන වැලිපන්න පොලිස් ස්ථානය වෙත ඉදිරිපත් කර ඇත. සැකකරු වසස අවුරුදු 43ක් වන වැලිකුඹුර, මතුගම ලිපිනයේ පදිංචි අයෙකි. සැකකරු අද (23) මතුගම මහේස්ත්‍රාත් අධිකරණය වෙත ඉදිරිපත් කිරීමට නියමිත අතර සිද්ධිය පිළිබඳ වැඩිදුර විමර්ශන කටයුතු වැලිපන්න පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=106591", "Category": null, "Parent URL": null}