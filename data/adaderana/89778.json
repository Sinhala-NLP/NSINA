{"Source": "Adaderana", "Timestamp": "May 24, 2018 10:35 pm", "Headline": "ආගමන හා විගමන නිලධාරීන්ගේ වෘත්තීය ගැටලු  ජනපතිගේ අවධානයට", "News Content": "ජනාධිපති මෛතී‍්‍රපාල සිරිසේන මහතාගේ සහ ශ‍්‍රී ලංකා ආගමන හා විගමන නිලධාරීන්ගේ සංගමය අතර හමුවක් අද (24) පස්වරුවේ ජනාධිපති නිල නිවසේදී සිදුවිය. ආගමන හා විගමන නිලධාරීන් මුහුණදී සිටින වෘත්තීය ගැටලු කිහිපයක් මෙහිදී ජනාධිපතිතුමා වෙත ඉදිරිපත් කෙරුණු අතර ඒ පිළිබඳ ජනාධිපතිවරයාගේ පුළුල් අවධානය යොමු කෙරිණි. එම ගැටලු පිළිබඳ ඉදිරි දිනවලදී අදාළ පාර්ශ්වයන් සමග සාකච්ඡා කර පියවරෙන් පියවර විසදුම් ලබාදීමට ද මෙහිදී එකඟතාවය පළ විය. ආගමන හා විගමන සේවයේ සංවර්ධනයට ගතයුතු ඉදිරි පියවර පිළිබඳව ද මෙම සාකච්ඡාවේදී විශේෂ අවධානයක් යොමුවිය. ආගමන හා විගමන නිලධාරින් රට වෙනුවෙන් ඉටු කරන සේවාව ද ජනාධිපතිවරයා ඇගයීමට ලක් කළේය.", "URL": "https://sinhala.adaderana.lk/news.php?nid=89778", "Category": null, "Parent URL": null}