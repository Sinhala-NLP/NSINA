{"Source": "Adaderana", "Timestamp": "July 16, 2014 09:56 am", "Headline": "ටෙස්ට් තරඟයේ කාසියේ වාසිය දකුණු අප්‍රිකාවටයි ", "News Content": "සංචාරක දකුණු අප්‍රිකාණු ක්‍රිකට් කණ්ඩායම හා ශ්‍රී ලංකා ක්‍රිකට් කණ්ඩායම අතර පැවැත්වෙන පළමු ටෙස්ට් ක්‍රිකට් තරඟයේ කාසියේ වාසිය ලබාගත් දකුණු අප්‍රිකාණු කණ්ඩායම පළමුවෙන් පන්දුවට පහරදීමට තීරණය කර තිබේ. මෙම ටෙස්ට් ක්‍රිකට් තරඟය ගාල්ල ජාත්‍යන්තර ක්‍රිකට් ක්‍රීඩාංගණයේදී පැවත්වෙයි. ටෙස්ට් තරඟාවලිය තරඟ 02කින් සමන්විත වන අතර එහි දෙවන තරඟය ලබන 24 වැනිදා ආරම්භ වෙයි. එම තරඟය කොළඹ එස්.එස්.සී ක්‍රීඩාංගනයේ දී පැවැත්වීමට නියමිතව තිබේ. ශ්‍රී ලංකාව සමඟ පැවති එක්දින තරඟාවලියෙන් දෙකට එකක් ලෙස ජයග්‍රහණය කිරීමට දකුණු අප්‍රිකානු කණ්ඩායම සමත් විය", "URL": "https://sinhala.adaderana.lk/news.php?nid=44699", "Category": null, "Parent URL": null}