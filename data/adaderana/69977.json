{"Source": "Adaderana", "Timestamp": "February 22, 2017 08:56 pm", "Headline": " අණ නොතකා ධාවනය කළාට වෙඩි", "News Content": "තෙල්දෙණිය - දිගන නගරයේදී අණනොතකා ධාවනය කළ යතුරුපැදියකට පොලීසිය සිදුකළ වෙඩි තැබීමකින් පුද්ගලයින් දෙදෙනෙකු තුවාල ලබා තිබේ.රථවාහන රාජකාරියේ නිරත පොලිස් නිලධාරීන් විසින් මෙම වෙඩි තැබීම සිදුකර ඇති බව පොලිස් මූලස්ථානය සඳහන් කළේය.එහිදී යතුරුපැදිය ධාවනය කළ යතුරුපැදිකරු සහ එහි පිටුපස ගමන් කළ පුද්ගලයා තුවාල ලබා තෙල්දෙණිය රෝහලට ඇතුළත් කර තිබේ.අදාළ පුද්ගලයින් අපරාධ සොරකම් කිරීම් සහ විවිධ අපරාධවලට අවශ්‍යව සිටි සැකකරුවන් දෙදෙනෙකු බව ද පොලීසිය පවසයි.සිද්ධිය සම්බන්ධයෙන් තෙල්දෙණිය පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=69977", "Category": null, "Parent URL": null}