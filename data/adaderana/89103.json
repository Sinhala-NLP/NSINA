{"Source": "Adaderana", "Timestamp": "May 14, 2018 10:39 pm", "Headline": " මැල්කම් කාදිනල් රංජිත් හිමිපාණන් රජයෙන් ඉල්ලීමක් කරයි", "News Content": "ධීවර ප්‍රජාව මුහුණ පා ඇති දුෂ්කරතා සලකා බලා භූමිතෙල් මිල පහත හෙළීම සඳහා සලකා බලන ලෙස අගරදගුරු අතිඋතුම් මැල්කම් කාදිනල් රංජිත් හිමිපාණන් රජයෙන් ඉල්ලීමක් කරයි. “අපේ මේ පළාතේ මන්ත්‍රිතුමා කාවින්ද ජයවර්ධන ඉන්නවා, මම මේක අවස්ථාවක් කරගන්නවා එතුමාගෙන් පොඩි ඉල්ලීමක් කරන්න,ඔබතුමා දන්නවා ඇති අපේ මේ මීගමුව ප්‍රෙද්ශයේ ධීවර ජනතාව වැඩි හරියක් ඉන්නේ.මේ ළඟදී රජය භූමිතෙල් මිල ඉහළ දාපු නිසා මේ ධීවර ජනතාවට යම්කිසි කරදරයක් වුණාය කියන බව මට ඒ අය දන්වලා තියෙනවා.ඉතින් ඒ අය ටිකක් කලබල වෙලා තියෙනවා. කරුණාකරලා රජයට දැනුවත් කරලා ඒගොල්ලන්ට ඒ පරණ මුදලටම ඒ භූමිතෙල් ලබාදෙන්න කටයුතු කරන්න කියලා මම ඉල්ලීමක් කරනවා. “ යැයි අගරදගුරු අතිඋතුම් මැල්කම් කාදිනල් රංජිත් හිමිපාණන් පැවසුවේය. මේ අතර කාදිනල් හිමිපාන්ගේ ඉල්ලීම සම්බන්ධයෙන් තමන් රජය දැනුවත් කළ බව පාර්ලිමේන්තු මන්ත්‍රී කාවින්ද ජයවර්ධන මහතා පවසයි.", "URL": "https://sinhala.adaderana.lk/news.php?nid=89103", "Category": null, "Parent URL": null}