{"Source": "Adaderana", "Timestamp": "September 19, 2019 11:39 am", "Headline": "විදුහල්පතිවරයෙක්ට කඩුවකින් කපා කොටා තුවාල කිරීම ගැන පුළුල් පරීක්ෂණයක්", "News Content": "විදුහල්පතිවරයකු හා ව්‍යාපාරිකයකු කපා කොටා තුවාල සිදුකිරීම පිළිබදව පුළුල් විමර්ශනයක් සිදු කරන බව පුත්තලම පොලීසිය පවසයි. අද(19) අළුයම මෙම සිද්ධින් දෙක ස්ථාන දෙකකදී වාර්ථා වී තිබේ. පුත්තලම සෙම්මන්දළුව කනිෂ්ඨ විද්‍යාලයේ විදුහල්පතිගේ කුරුණෑගල පාර විල්ළුවවත්ත පිහිටි නිවසේ ජනේලයකින් ඇතුල්වු දෙදෙනකු නිදා සිටි විදුහල්පතිවරයාව කඩුවකින් කපා තුවාල සිදු කර පලා ගොස් ඇත. මෙය අළුයම 2.30 පමණ සිදුවී තිබේ. මෙය යතුරු පැදියකින් පැමිණි දෙදෙනකු සිදු කර ඇති බවට අණාවර්ණය වී ඇත. මෙම විදුහල්පතිවරයා උකස් භාණ්ඩ මිල දීගැනීම් හා මුදල් පොළියට ලබා දෙන අයෙක් බව පොලීසිය සඳහන් කරයි. අළුයම 5.45 පමණ පුත්තලම ආනන්ද ජාතික පාසල අසන්නයේ පිහිටි ව්‍යාපාරික ස්ථානයකට කාර් රථයකින් පැමිණි තිදෙනකු එම ව්‍යාපාරිකයාගේ ගෙල බැදි මාලය කොල්ලකා පලා යන අවස්ථාවේ එම ව්‍යාපාරිකයාට පොර බැදීම නිසා , කුඩා පිහියකිනි ඇණ තුවාල සිදු කර තිබේ. දැනට සිද්ධින් මෙයින් තුවාල ලැබු විදුහල්පති ලයනල් සිල්වා (53) යන අය හා ව්‍යාපාරික ජොසප් මයිකල් (62) නොහොත් වතුර සුනිල් යන අය පුත්තලම මූලික රෝහලේ ප්‍රථිකාර ලබයි. සිද්ධිය සම්බන්ධයෙන් පුත්තලම පොලීසිය පරික්ෂණ පවත්වනු ලබයි.", "URL": "https://sinhala.adaderana.lk/news.php?nid=119475", "Category": null, "Parent URL": null}