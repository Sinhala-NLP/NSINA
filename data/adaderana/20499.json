{"Source": "Adaderana", "Timestamp": "December 6, 2011 02:56 pm", "Headline": "කථිකාචාර්වරයෙකුට පහරදීම -සරසවි සිසුවා ඇප මත මුදා හැරෙයි", "News Content": "කථිකාචාර්වරයෙකුට පහරදීමක් සම්බන්ධයෙන් රිමාන්ඩ් භාරයට පත් කර තිබූ කොළඹ විශ්ව විද්‍යාලයේ ශිෂ්‍යයෙකු දැඩි කොන්දේසි සහිතව ඇප මත මුදා හැරීමට කොළඹ මහේස්ත්‍රාත් අධිකරණය අද(06) නියෝග කර තිබේ. අදාළ පැමිණිල්ල කැඳ වූ අවස්ථාවේ දී සැකකාර ශිෂ්‍යයා වෙනුවෙන් පෙනී සිටි නීතීඥවරුන් අධිකරණයෙන් ඇප ඉල්ලීමක් සිදු කළේය. ඒ අනුව සැකකාර ශිෂ්‍යයා ලක්ෂ 5 බැගින් වූ පුද්ගලික ඇප 2ක් මත මුදා හැරීමට නියෝග කර ඇත. කොළඹ ප්‍රධාන මහේස්ත්‍රාත් රශ්මි සිංගප්පුලි මහතා සෑම මසකම අවසන් ඉරිදා කුරුඳුවත්ත පොලිසියට වාර්තා කළ යුතු බවට ද නියෝග කළේය.", "URL": "https://sinhala.adaderana.lk/news.php?nid=20499", "Category": null, "Parent URL": null}