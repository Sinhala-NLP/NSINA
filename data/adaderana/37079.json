{"Source": "Adaderana", "Timestamp": "September 1, 2013 06:16 pm", "Headline": "පිල්ලේගේ ප්‍රකාශය අපට සැකයි", "News Content": "ජගත් මානව හිමිකම් මහ කොමසාරිස් නවි පිල්ලේ මහත්මිය කළ ප්‍රකාශය ගැන සැකයක් ඇති බව ජනමාධ්‍ය හා ප්‍රවෘත්ති අමාත්‍ය කෙහෙළිය රඹුක්වැල්ල මහතා පවසයි. මහනුවර ප්‍රදේශයේ අද පැවති උත්සවයකදී අමාත්‍යවරයා මේ බව පැවසීය. පිල්ලේ මහත්මිය සිය නිල සංචාරය අවසානයේ පැවැත්වූ ප්‍රවෘත්ති සාකච්ඡාවේදී ලංකාව අධිපත්‍යයට යටවෙච්ච රාජ්‍යයක් බවට පරිවර්ථනය වෙමින් පවතිනවා යනුවෙන් කළ ප්‍රකාශය තමාට තේරුම් ගන්න බැරි බව අමාත්‍යවරයා කීය. රජයක් හැටියට හා පුරවැසියෙක් හැටියට සාධාරණ සැකයක් ඒ ගැන මතුවෙන බවත් එතුමිය මේ රටේ ප්‍රජාතන්ත්‍රවාදී අංග යටපත් කර කී කතාවක් ලෙස එය සැලකිය හැකි බවත් ඔහු පැවසීය.", "URL": "https://sinhala.adaderana.lk/news.php?nid=37079", "Category": null, "Parent URL": null}