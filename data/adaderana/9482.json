{"Source": "Adaderana", "Timestamp": "July 8, 2010 08:55 pm", "Headline": "ආර්ථික සංවර්ධනයේ මාසික වැය රුපියල් මිලියන 33,025 යි ", "News Content": "පසුගිය මාසය වන විට ආර්ථික සංවර්ධන අමාත්‍යාංශය මගින් සංවර්ධන ව්‍යාපෘති සඳහා රුපියල් මිලියන 33,025 ක මුදලක් වැය කර ඇති බව රජය පවසයි. විදේශ ආධාර මත මෙම ව්‍යාපෘතීන් ක්‍රියාත්මක කෙරෙන බව රජය විසින් පෙන්වා දී තිබේ. උතුරු නැගෙනහිර පළා‍ත් ඇතුළු දිවයිනේ ප්‍රදේශ ගණනාවක ක්‍රියාත්මක මහා පරිමාණ ව්‍යාපෘති 8 ක් සඳහා එයින් වැඩි මුදලක් වැය කර ඇති බව සඳහන් වේ. දිවයින පුරා පාලම් 104 ක් ඉදිකිරීම සඳහා රුපියල් මිලියන 6,915 ක මුදලක් වැය කර ඇති බවත්,උතුරු නැගෙනහිර පළාත්වල නිවාස 43,091 ක් ඉදිකිරීමට රුපියල් මිලියන 12,151 ක් වැය කර ඇති බවත් වාර්තා වේ.", "URL": "https://sinhala.adaderana.lk/news.php?nid=9482", "Category": null, "Parent URL": null}