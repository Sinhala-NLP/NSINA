{"Source": "Adaderana", "Timestamp": "October 14, 2015 09:58 am", "Headline": "වැල්ලම්පිටියේ වෙඩි තැබීමකින් පාතාලේ චන්ද්‍රා මරුට", "News Content": "වැල්ලම්පිටිය, වෙලේවත්ත, ගෝතමි මාවත ප්‍රදේශයේදී පුද්ගලයෙකු වෙඩි තබා ඝාතනය කර තිබේ.ඊයේ රාත්‍රී මෙම වෙඩි තැබීම සිදුව ඇති අතර මියගොස් ඇත්තේ කාලපුල්ලේවත්තේ චන්ද්‍රා නැමැති පාතාල සාමාජිකයෙකු බවට පොලීසිය සැකකරයි.47 හැවිරිදි වියේ පසුවන එම පුද්ගලයාගේ සිරුර කොළඹ ජාතික රෝහලේ තබා ඇති බව පොලීසිය කියයි.වෙඩි වැදුණු පුද්ගලයා රෝහලට ඇතුළත් කිරීමෙන් පසු මියගොස් ඇති බවද පොලීසිය පවසයි.දෙමටගොඩ, කෙසෙල්වත්ත ප්‍රදේශවල සිදුව ඇතැයි කියන අපරාධ කිහිපයකට ද මොහුගේ සම්බන්ධ‍යක් ඇතැයි පැවසෙන අතර මොහු අතකොට චන්ද්‍රා නාමයෙන්ද හඳුන්වන බව පොලීසිය කියයි.", "URL": "https://sinhala.adaderana.lk/news.php?nid=54434", "Category": null, "Parent URL": null}