{"Source": "Adaderana", "Timestamp": "December 6, 2017 10:17 am", "Headline": "ගජමුතු එක්ක 3ක් අල්ලයි-ඒ ගජමුතු කාගේද?", "News Content": "ගල්ගමුව, පලුකැන්දෑව ප්‍රදේශයේදී ගජමුතු සමඟ පුද්ගලයින් තිදෙනෙකු අත්අඩංගුවට ගෙන තිබේ. වලාන දූෂණ මර්දන කොට්ඨාසයේ නිලධාරීන්ට ලද තොරතුරක් මත සිදු කළ වැටලීමකදී අදාළ සැකකරුවන් අත්අඩංගුවට ගත් බව පොලීසිය පැවසුවේය. එහිදී ඔවුන් සතුව තිබී ගජමුතු 03ක් පොලීසිය බාරයට ගෙන තිබේ. සැකකරුවන් ගල්ගමුව ප්‍රදේශයේම පදිංචි පුද්ගලයින් බව වාර්තා වෙයි. අත්අඩංගුවට ගත් සැකකරුවන් අද ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර ගල්ගමුව පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=81114", "Category": null, "Parent URL": null}