{"Source": "Adaderana", "Timestamp": "July 23, 2010 08:41 am", "Headline": "සංස්කෘතිය රැකුණේ කලාකරුවන් නිසයි", "News Content": "වසර 2500 කට වැඩි ඉතිහාසයක් හිමි සංස්කෘතියක් මෙරට තුළ ආරක්ෂා වී ඇත්තේ කලාකරුවන්ගේ ‍කැපවීම‍ හේතුවෙන් බව ජනාධිපති මහින්ද රාජපක්ෂ මහතා පවසයි. ර‍ට ඉදිරියට යන ගමනේ දී කලා ශිල්පීන්ට වැඩි කාර්යභාරයක් පැවරී ඇති බව ද ජනාධිපතිවරයා පෙන්වාදෙයි. \"ශිල්ප 2010\"ජාතික ප්‍රදර්ශනය හා අලෙවි සල්පිල බණ්ඩාරනායක ජාත්‍යන්තර සම්මන්ත්‍රණශාලා පරිශ්‍ර‍ෙය් දී විවෘත කිරීමේ අවස්ථාවට ඊයේ පස්වරුවේ එක්වෙමින් ජනාධිපති මහින්ද රාජපක්ෂ මහතා මේ බව ප්‍රකාශ කළේය. \"ශිල්ප 2010\" ජාතික ප්‍රදර්ශනය හා අලෙවි සල්පිල ලබන 25 වැනි දින දක්වා පැවැත්වේ.", "URL": "https://sinhala.adaderana.lk/news.php?nid=9786", "Category": null, "Parent URL": null}