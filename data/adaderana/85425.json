{"Source": "Adaderana", "Timestamp": "March 9, 2018 04:24 pm", "Headline": "කම්පැක්ටර් රථ 29 බෙදාදීම වැඩසටහනක් ජනාධිපතිගේ ප්‍රධානත්වයෙන්", "News Content": "බස්නාහිර පළාතේ පළාත් පාලන ආයතන සඳහා කම්පැක්ටර් රථ ලබාදීමේ වැඩසටහනක් ජනාධිපති මෛතී‍්‍රපාල සිරිසේන මහතා ප‍්‍රධානත්වයෙන් අද (09) පෙරවරුවේ කොළඹ නිදහස් චතුරශ‍්‍රය අසළදී පැවැත්විණි. පළාත් පාලන ආයතන 22 ක් සඳහා කම්පැක්ටර් රථ 29 ක් ලබාදීම මෙහිදී සිදුවූ අතර එහි සම්පූර්ණ වටිනාකම රුපියල් මිලියන 393 කි. අදාළ පළාත් පාලන ආයතන වෙත කම්පැක්ටර් රථ ලබාදීම සංකේතවත් කිරීම ජනාධිපතිවරයා අතින් සිදුව තිබේ. ශ‍්‍රී ලංකාවේ අපද්‍රව්‍ය ජනනයෙන් සියයට 60ක් එනම් මෙටි‍්‍රක් ටොන් 3500ක් දෛනිකව බස්නාහිර පළාත තුළින් ජනනය වෙයි. මෙම කසළ එක් කිරීම, ප‍්‍රවාහනය හා බැහැරලීම වෙනුවෙන් කම්පැක්ටර් රථ නොමැතිවීම බලවත් බාධාවක්ව පැවතිණි. බස්නාහිර පළාත් ආණ්ඩුකාර කේ.සී. ලෝගේෂ්වරන්, ප‍්‍රධාන අමාත්‍ය ඉසුර දේවපි‍්‍රය, පළාත් අමාත්‍යවරුන් වන ගාමිණි තිලකසිරි, ලලිත් වනිගරත්න ඇතුළු පිරිසක් මෙම අවස්ථාවට එක්ව සිටියේය.", "URL": "https://sinhala.adaderana.lk/news.php?nid=85425", "Category": null, "Parent URL": null}