{"Source": "Adaderana", "Timestamp": "March 13, 2018 11:37 am", "Headline": "සමාජ වෙබ් අඩෙවි තහනම් කරන්න කලින් දේශපාලඥයින්ගේ කට වහන්න ඕනේ", "News Content": "සමාජ වෙබ් අඩෙවි තහනම් කිරීමට පෙර දේශපාලඥයින්ගේ කට වැසිය යුතු බව විශ්වවිද්‍යාල අචාර්යය සමිති සම්මේලනය පවසයි. ඊයේ (12) කොළඹ පැවති එම සංගමයේ මාධ්‍ය හමුවට එක්වෙමින් එහි උපසභාපති ආචාර්ය අනුර කුමාර උතුමංගෙ මහතා මේ බව කියා සිටියේය. මහනුවර ඇතිවු කලහකාරී සිදුවීමේ දී එම සිදුවීම හෙළා දැකීම හා උපරිම දඬුවම් ලබා දෙන ලෙස පවසන බව ද අනුර කුමාර මහතා පැවසීය. ප්‍රචණ්ඩක්‍රියා සිදුවන තැන්වල නීතිය ක්‍රියාත්මක කිරීමට බැරී වීමට ප්‍රධාන වශයෙන් දේශපාලඥයින්ගේ බලපෑම හේතුවක් වී ඇති බව ද අනුර කුමාර මහතා සඳහන් කළේය. නීතියෙන් වැරදිකරුවන් අත්අඩංගුවට ගැනීමේදී ඔවුන් නිදහස් කර ගැනීමට දේශපාලනඥයින් කටයුතු කරන බවත් ඔහු වැඩිදුරටත් පැවසීය. කෙසේ වෙතත් ලෝකයේ බොහෝ දියුණු රටවල් ආගම්වාදී හා ජාතිවාදී අරගල නොමැති තැන්වල සමාජ වෙබ් අඩෙවි ක්‍රියාත්මක වන බව ද කියා සිටියේය. කෙසේ වෙතත් සමාජ වෙබ් අඩෙවි අද වන විට සමාජයේ ප්‍රශ්න විසඳීමට පාවිච්චි කළ යුතු බව ද ආචාර්ය අනුර කුමාර උතුමංගෙ මහතා සඳහන් කළේය.", "URL": "https://sinhala.adaderana.lk/news.php?nid=85601", "Category": null, "Parent URL": null}