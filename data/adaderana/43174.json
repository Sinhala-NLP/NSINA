{"Source": "Adaderana", "Timestamp": "May 13, 2014 09:18 am", "Headline": "කරාපිටිය රෝහලේ ගැටුමක් - 2ක්  රෝහලේ ", "News Content": "කරාපිටිය රෝහලේදී දෙපාර්ශවයක් අතර ගැටුමක් ඇති වී තිබේ. අදාළ ගැටුමට සම්බන්ධ කරාපිටිය රෝහලේ ‍සේවය කරන සුළු සේවකයෙකු සහ ආරක්ෂක නිලධාරීවරයෙකු එම රෝහලේම හදිසි ප්‍රතිකාර ඒකකයේ මේ වන විට නේවාසිකව ප්‍රතිකාර ලබමින් සිටින බව අද දෙරණ වාර්තාකරු සඳහන් කරයි. ඊයේ(12) රෝහලේ ආරක්ෂක නිලධාරීයෙකු සුළු සේවකයෙකුගේ අ‍‍ඟේ හැපීමෙන් සිදුවු බහින්බස්වීමක් මත අදාළ ගැටුම ඇති වී ඇති බව රොහල් ආරංචි මාර්ග පැවසුවේය. සිද්ධියට විරෝධය දැක්වීමක් වශයෙන් කරාපිටිය රෝහලේ සුළු සේවකයි අද(13) පස්වරුවේ විරෝධතාවයක් දැක්වීමට කටයුතු යොදා ඇති බවද වාර්තා වෙයි.", "URL": "https://sinhala.adaderana.lk/news.php?nid=43174", "Category": null, "Parent URL": null}