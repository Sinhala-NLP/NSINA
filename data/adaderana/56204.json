{"Source": "Adaderana", "Timestamp": "January 7, 2016 09:10 am", "Headline": "විවිධ කතා කියමින් ජාතිවාදය අවුලන්න හදනවා", "News Content": "නව ආණ්ඩුක්‍රම ව්‍යවස්ථාවක් සැකසීම පිළිබඳ රජයේ අවධානය යොමු කර තිබුණද ඒ පිළිබඳ මෙතෙක් කිසිදු නිල සාකච්ඡාවක් හෝ යෝජනා කැඳවීමක් සිදුකොට නොමැති බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වාදෙන්නේ විවිධ ප්‍රකාශ සිදුකරමින් ජාතිවාදය ඇවිලවීමට ඇතැම් පිරිස් උත්සාහ දරමින් සිටින බවයි.නව ආණ්ඩුක්‍රම ව්‍යවස්ථාවක් සම්පාදනය කිරීම කිසිසේත් රහසිගතව කරන කටයුත්තක් නොවන බව ජනාධිපතිවරයා පවසයි.දිස්ත්‍රික් සම්බන්ධීකරණ සම සභාපතිවරුන්ට පත්වීම් ලිපි ප්‍රධානය වෙනුවෙන් ඊයේ පස්වරුවේ ජනාධිපති කාර්යාලයේ පැවති උත්සවය අමතමින් ජනාධිපති මෛත්‍රීපාල සිරිසේන මහතා මේ බව පැවසීය.", "URL": "https://sinhala.adaderana.lk/news.php?nid=56204", "Category": null, "Parent URL": null}