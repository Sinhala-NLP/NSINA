{"Source": "Adaderana", "Timestamp": "January 15, 2018 10:03 am", "Headline": " ලැව් ගිනි නිසා වායු ගෝලය දුමාරයෙන් වැසී යයි ", "News Content": "ඔස්ට්‍රේලියාවේ - පර්ත් නුවර ඇති වූ ලැව් ගිනි හේතුවෙන් වායු ගෝලය දුමාරයෙන් වැසී ඇති බව වාර්තා වෙයි. පර්ත් නගරය ආසන්න වනාන්තර ප්‍රදේශයේ අක්කර 3000ක් පමණ ලැව් ගිනි හේතුවෙන් විනාශයට පත්ව ඇති අතර ගින්න පැතිරවීම මැඩපැවැත්වීම සඳහා ගිනි නිවන භටයින් 150 දෙනෙකු පමණ යොදවා තිබූ බව වාර්තා වෙයි. දූවිලි සහ දුමාරය හේතුවෙන් වායු ගෝලය අදුරු ස්වභාවයක් ගෙන ඇති බවද වාර්තා වෙයි. ආරක්ෂිතව රිය පදවන ලෙස නගර බලධාරීන් රියදුරන්ට උපදෙස් ලබාදී ඇති බව වාර්තා වෙයි. වායු ගෝලයේ අළු සහ දූවිලි වෙත හිරු එළිය වැටීමෙන් විචිත්‍රවත් රටා නිර්මාණය වී ඇති ආකාරය පිළිබඳ ඡායාරූප පර්ත් වැසියන් සාමාජ ජාල වෙත යොමා කර තිබේ.", "URL": "https://sinhala.adaderana.lk/news.php?nid=82987", "Category": null, "Parent URL": null}