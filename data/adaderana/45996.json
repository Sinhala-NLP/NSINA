{"Source": "Adaderana", "Timestamp": "September 11, 2014 02:58 pm", "Headline": "අනියම් ඇසුර නිසා බිරිය මැරූ සැමියා විසිඅවුරුද්දක් හිරේට", "News Content": "සිය බිරිඳ ඝාතනය කළ සැමියෙකුට අනුරාධපුර මහාධිකරණය බරපතළ වැඩ සහිතව වසර 20ක සිරදඬුවමක් නියම කර තිබේ. බිරිඳගේ අනියම් ඇසුරක් හේතුවෙන් විත්තිකරු විසින් තියුණු ආයුධයකින් පහර දී 2005 වසරේ පෙබරවාරි මස 07 වන දින විලච්චිය, පේමඩුව ප්‍රදේශයේ දී ඇය ඝාතනය කර ඇත. මේ සම්බන්ධයෙන් විත්තිකරුට එරෙහිව අනුරාධපුර මහාධිකරණය හමුවේ අධිචෝදනා ගොණු කර තිබු බව අද දෙරණ අධිකරණ වාර්තාකරු සඳහන් කළේය. සිද්ධියට අදාළ නඩුව අද විභාගයට ගත් අවස්ථාවේ ඝාතන චෝදනාවට විත්තිකරු වරද පිළිගෙන ඇත. ඒ අනුව අනුරාධපුර මහාධිකරණ විනිසුරු ධම්මික ගනේපොල මහතා ඔහුට බරපතළ වැඩ සහිතව වසර 20ක සිරදඬුවමක් නියම කළ බව අද දෙරණ අධිකරණ වාර්තාකරු පැවසීය.", "URL": "https://sinhala.adaderana.lk/news.php?nid=45996", "Category": null, "Parent URL": null}