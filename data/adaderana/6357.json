{"Source": "Adaderana", "Timestamp": "January 31, 2010 08:23 am", "Headline": "දෙමළ සන්ධාන තීරණය 7 වනදා", "News Content": "ඉදිරියේ දී පැවැත්වීමට නියමිත මහ මැතිවරණයේ දී තම පක්ෂය කටයුතු කරන ආකාරය සම්බන්ධයෙන් ලබන මස 7 වන දින සාකච්ඡා කරන බව දෙමළ ජාතික සන්ධානය පවසයි. තමන් තනිව තරග කරන්නේ ද එසේත් නැත්නම් වෙනත් පක්ෂයක් සමඟ සන්ධාන ගතව තරග කරන්නේද යන්න එහි දී තීරණය කිරීමට නියමිතය. දෙමළ ජාතික සන්ධානයේ පාර්ලිමේන්තු මන්ත්‍රී කණ්ඩායම ලබන 7 වන දින පාර්ලිමේන්තුවේ දී රැස්වීමට නියමිත බවද වාර්තා වේ. පසුගිය ජනාධිපතිවරණයේ දී දෙමළ ජාතික සන්ධානයේ මන්ත්‍රීවරයෙකු අපේක්ෂකයෙකු ලෙස ඉදිරිපත් වුවද පක්ෂ‍ෙය් බහුතරය සහය පළ කරනු ලැබුවේ ජනාධිපතිවරණයට තරග කළ සරත් ෆොන්සේකා මහතාටය.", "URL": "https://sinhala.adaderana.lk/news.php?nid=6357", "Category": null, "Parent URL": null}