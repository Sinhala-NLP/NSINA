{"Source": "Adaderana", "Timestamp": "March 28, 2016 02:05 pm", "Headline": "ලාහෝර් ප්‍රහාරයේ වගකීම තලෙයිබාන් සංවිධානය භාරගනියි", "News Content": "පකිස්ථානයේ ලාහෝර් නගරයට එල්ල වූ ප්‍රහාරයේ වගකීම තලෙයිබාන් සංවිධානය භාරගෙන තිබේ.තලෙයිබාන් සංවිධානයට සම්බන්ධ ජමාද් උල් අහ්රාර් කණ්ඩායම විසින් ප්‍රහාරයේ වගකීම භාරගෙන ඇති බව විදෙස් මාධ්‍ය වාර්තා කළේය.කිතුනු බැතිමතුන්ගේ පාස්කු දින සැමරුම ඉල්ලකර ප්‍රහාරය එල්ල කළ බව තලෙයිබාන් සංවිධානය ප්‍රකාශ කර ඇති බව සඳහන්ය.ලාහෝර් නගරයේ උද්‍යානයකට ඊයේ(27) එල්ල වූ මරාගෙන මැරෙන බෝම්බ ප්‍රහාරයකින් ළමුන් ඇතුළු පුද්ගලයින් 70කට අධික පිරිසක් ජිවිතක්ෂයකට පත් වූ අතර තවත් 300 කට ආසන්න පිරිසක් තුවාල ලැබීය.කිතුනු බැතිමතුන් ඉලක්ක කර එල්ල වූ මෙම මරාගෙන මැරෙන බෝම්බ ප්‍රහාරය පාකිස්ථාන ජනාධිපතිවරයා විසින් හෙළා දැක තිබේ.", "URL": "https://sinhala.adaderana.lk/news.php?nid=58681", "Category": null, "Parent URL": null}