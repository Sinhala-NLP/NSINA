{"Source": "Adaderana", "Timestamp": "May 2, 2017 08:22 am", "Headline": "නීති විරෝධී ලෙස මෙරට මුහුදු සීමාවට ඇතුළු වූ විදේශිකයින් රිමාන්ඩ්", "News Content": "නීති විරෝධී ලෙස මුහුදු මාර්ගයෙන් මෙරට මුහුදු සීමාවට ඇතුළු වීම සම්බන්ධයෙන් අත්අඩංගුවට ගනු ලැබු විදේශිකයින් පිරිස අද(2) දිනය දක්වා රක්ෂිත බන්ධනාගාර ගත කර තිබේ. ශ්‍රී ලංකා නාවික හමුදාව විසින් පසුගිය 30 වන දින විදේශකයින් පිරිස කන්කසන්තුරය මුහුදු ප්‍රදේශයේ දී අත්අඩංගුවට ගනු ලැබීය. අත්අඩංගුවට ගත් පිරිස අතර මියෙන්මාර ජාතිකයින් 30 දෙනෙකු සහ ඉන්දීය ජාතිකයින් දෙදෙනෙකු වන බව සඳහන්වේ. අත්අඩංගුවට ගත් විදේශිකයින් ඊයේ (1)දිනයේ මල්ලාකම් මහේස්ත්‍රාත් අධිකරණය වෙත ඉදිරිපත් කිරීමෙන් පසු ඔවුන් අද(2) දිනය දක්වා රක්ෂිත බන්ධනාගාර ගත කිරීමට මල්ලාකම් මහේස්ත්‍රාත් අධිකරණය නියෝග කළේය.", "URL": "https://sinhala.adaderana.lk/news.php?nid=72714", "Category": null, "Parent URL": null}