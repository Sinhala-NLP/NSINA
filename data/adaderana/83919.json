{"Source": "Adaderana", "Timestamp": "February 3, 2018 06:52 am", "Headline": "ගල්කිස්ස අපරාධ අංශයේ හිටපු OIC රක්ෂිත බන්ධනාගාරගත කරයි", "News Content": "ගල්කිස්ස පොලිස් ස්ථානයේ අපරාධ අංශයේ හිටපු ස්ථානාධිපතිවරයෙකු රක්ෂිත බන්ධනාගාර ගත කර තිබේ. පොලිස් මාධ්‍ය ප්‍රකාශක කාර්යාලය පැවසුවේ මාධ්‍යවේදී ලසන්ත වික්‍රමතුංග මහතාගේ ඝාතනය සම්බන්ධයෙන් අපරාධ පරීක්ෂණ දෙපාර්තමේන්තුව සිදුකරන පරීක්ෂණයට අදාළව මෙම ස්ථානාධිපතිවරයා පසුගිය පළමුවෙනිදා අත්අඩංගුවට ගෙන ඇති බවයි. වැඩ තහනමට ලක්ව සිටි ගල්කිස්ස පොලිසියේ අපරාධ අංශයේ හිටපු ස්ථානාධිපතිවරයා අත්අඩංගුවට ගැනීමෙන් පසුව ඊයේ (02) ගල්කිස්ස මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන 16 වනද දක්වා රක්ෂිත බන්ධනාගාර ගත කර ඇති බව පොලිස් මාධ්‍ය ප්‍රකාශක කාර්යාලය ප්‍රකාශ කළේය. මාධ්‍යවේදී ලසන්ත වික්‍රමතුංග මහතා 2009 ජනවාරි 08 වන දින රත්මලාන අත්තිඩිය ප්‍රදේශයේදී ඝාතනයට ලක් විය.", "URL": "https://sinhala.adaderana.lk/news.php?nid=83919", "Category": null, "Parent URL": null}