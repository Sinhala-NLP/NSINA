{"Source": "Adaderana", "Timestamp": "February 8, 2016 04:11 pm", "Headline": "නිළවරණයේදී අසාධාරණයක්වුණා - අර්ජුන මානව හිමිකම් යයි", "News Content": "ශ‍්‍රී ලංකා ක‍්‍රිකට් ආයතනයේ පසුගිය නිළවරණය සම්බන්ධයෙන් වරාය හා නාවික අමාත්‍ය අර්ජුන රණතුංග මහතා විසින් මානව හිමිකම් කොමිසමට පැමිණිල්ලක් ඉදිරිපත් කර ති‍බේ. පැමිණිල්ල ඉදිරිපත් කරමින් අමාත්‍යවරයා සඳහන් කළේ නිළවරණයේදී ක්‍රීඩා අධ්‍යක්ෂ ජනරාල්වරයාගේ එක් පාර්ශවයකට දැඩි අසාධාරණයක් සිදු වන අයුරින් කටයුතු කර ඇති බවයි.ක්‍රීඩා අධ්‍යක්ෂ ජනරාල්වරයාගේ එම ක්‍රියාපිළිවෙත සම්බන්ධයෙන් ක්‍රිඩා අමාත්‍යවරයා දැනුම්වත් කළ ද ඒ සම්බන්ධයෙන් නිසි ක්‍රියාමාර්ගයක් ගෙන නොමැති බව අර්ජුන රණතුංග අමාත්‍යවරයා සඳහන් කළේය.මේ හේතුවෙන් අද(08) දිනයේ මානව හිමිකම් කොමිසම වෙත පැමිණිල්ලක් ඉදිරිපත් කළ බව අමාත්‍යවරයා ප්‍රකාශකර තිබේ.", "URL": "https://sinhala.adaderana.lk/news.php?nid=57025", "Category": null, "Parent URL": null}