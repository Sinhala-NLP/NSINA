{"Source": "Adaderana", "Timestamp": "January 15, 2018 03:26 pm", "Headline": "ගණදෙවි කෝවිලේ රන් ආභරණ හා මුදල් තොගයක් කොල්ලකයි", "News Content": "වව්නියාව කුරුමන්කාඩු ප්‍රදේශයේ පිහිටි ගණදෙවි කෝවිල කඩා එහි තිබූ රන් ආභරණ හා මුදල් තොගයක් අද 15 දින අළුයම කොල්ලකා ඇති බවට වව්නියාව පොලීසියට පැමිණිලි කොට තිබේ. හොරුන් විසින් පැහැරගෙන යන ලද මුදල් හා ස්වර්ණභරණ වල වටිනාකම කොතෙක්දැයි මෙතෙක් ගණන් බලා නොමැත. කෝවිලේ මුදල් හා ස්වර්ණාභරණ තැන්පත් කොට තිබූ විශේෂ පෙට්ටිය හොරුන් විසින් කෝවිලෙන් ඉවතට රැගෙන ගොස් එහි තිබූ මුදල් හා ස්වර්ණාභරණ පැහරගෙන එම පෙට්ටිය කෝවිල අසල පිහිටි ළිද අසල දමා ගොස් තිබේ. පොලීසිය අදාළ පැමිණිල්ලට අනුව පරීක්ෂණ කටයුතු ආරම්භ කොට ඇති අතර මේ වන විට කුරුමන්කාඩු ගණදෙවි කෝවිලට කිසිවෙකුටත් ඇතුළු වීම් තහනම් කොට තිබේ.", "URL": "https://sinhala.adaderana.lk/news.php?nid=83011", "Category": null, "Parent URL": null}