{"Source": "Adaderana", "Timestamp": "December 25, 2010 12:06 pm", "Headline": "නව ඉන්ෆ්ලුවෙන්සා AH1N1 මරණ 22 ක් ", "News Content": "නව ඉන්ෆ්ලුවෙන්සා AH1N1 රෝගය හේතුවෙන් ජීවිතක්ෂයට පත්වූ පුද්ගලයින්ගේ සංඛ්‍යාව 22 දක්වා ඉහළ ගොස් තිබේ. ඉන් පුද්ගලයින් 9 දෙනෙකු පසුගිය සතිය තුළ පමණක් ජීවිතක්ෂයට පත්ව ඇති බව වසංගත රෝග විද්‍යා අංශය පවසයි. රෝගයට ගොදුරු වූ පුද්ගලයින්ගේ සංඛ්‍යාව ද මේ වන විට 342 ‍දක්වා ඉහළ ගොස් තිබේ. වැඩිම රෝගීන් සංඛ්‍යාවක් කොළඹ දිස්ත්‍රික්කයෙන් වාර්තා වී ඇති අතර එම සංඛ්‍යාව 105 ක් වන බව සඳහන්ය. ගම්පහ දිස්ත්‍රික්කයෙන් රෝගීන් 23 ක්, මහනුවර දිස්ත්‍රික්කයෙන් 19ක්, ගාල්ල දිස්ත්‍රික්කයෙන් 11 ක් සහ නුවරඑළිය දිස්ත්‍රික්කයෙන් 10 දෙනෙක් මේ වන විට වාර්තා වී ඇත.", "URL": "https://sinhala.adaderana.lk/news.php?nid=13077", "Category": null, "Parent URL": null}