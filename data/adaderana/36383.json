{"Source": "Adaderana", "Timestamp": "August 5, 2013 09:15 am", "Headline": "ඉන්දියානු කාන්තාවක් පොලිස් අත්අඩංගුවට ", "News Content": "රන් මාලයක් කොල්ලකෑමේ සිද්ධියක් සම්බන්ධයෙන් ඉන්දියානු ජාතික කාන්තාවක් පුත්තලම කොට්ඨාස අපරාධ විමර්ශන අංශයේ නිලධාරීන් විසින් අත්අඩංගුවට ගෙන තිබේ. ලැබුණු පැමිණිල්ලකට අනුව සිදුකළ වැටලීමකදී කල්පිටිය - තලවිල ප්‍රදේශයේදී මෙම සැකකාරිය අත්අඩංගුවට ගත් බව පොලීසිය සඳහන් කළේය. අත්අඩංගුවට ගත් ඉන්දීය ජාතික කාන්තාව සතුව තිබී කොල්ලකන ලද පවුම් දෙක හමාරක් පමණ බරැති රන් මාලයට අමතරව තවත් රන්මාල 3ක් පොලීසිය විසින් සොයාගෙන තිබේ‍. සැකකාරිය සිය ස්වාමි පුරුෂයා සමඟ පසුගිය මස 24 වැනි දින මෙරටට පැමිණ ඇති බව පොලිසිය සිදුකළ පරීක්ෂණවලින් අනාවරණය වී ඇත. කල්පිටිය පොලිසිය අත්අඩංගුවට ගත් කාන්තාව සම්බන්ධයෙන වැඩිදුර පරීක්ෂණ ආරම්භ කර තිබේ.", "URL": "https://sinhala.adaderana.lk/news.php?nid=36383", "Category": null, "Parent URL": null}