{"Source": "Adaderana", "Timestamp": "September 13, 2011 05:30 pm", "Headline": "යතුරුපැදිය මාර්ගයෙන් ඉවතට-යතුරුපැදිකරු මරුට", "News Content": "පානදුර , අම්බලන්දූව මාර්ගයේ සිදු වූ රිය අනතුරකින් පුද්ගලයෙකු ජීවිතක්ෂයට පත්ව තවත් ‍අයෙකු තුවාල ලබා තිබේ. යතුරු පැදියක් මාර්ගයෙන් ඉවතට ධාවනය වී තාප්පයක සහ දුරකථන කණුවක ගැටීමෙන් මෙම අනතුර සිදු වී ඇති බව පොලිසිය සඳහන් කරයි. අනතුරින් යතුරු පැදිකරු ජීවිතක්ෂයට පත්ව ඇති අතර යතුරුපැදියේ සිටි අනෙක් පුද්ගලයා ද තුවාල ලබා පානදුර රෝහලට ඇතුළත් කර තිබේ. අනතුරින් ජීවිතක්ෂයට පත්ව ඇත්තේ පානදුර ‍,‍ තොටවත්ත ප්‍රදේශයේ පදිංචි 33 හැවිරිදි අයෙකි.", "URL": "https://sinhala.adaderana.lk/news.php?nid=18701", "Category": null, "Parent URL": null}