{"Source": "Adaderana", "Timestamp": "October 11, 2010 10:23 am", "Headline": "යතුරු පැදි සොරකම් කළ 2ක් අත්අඩංගුවට", "News Content": "දිවයිනේ විවිධ ප්‍රදේශ වලින් යතුරු පැදි සොරකම් කර වෙනත් පුද්ගලයන්ට අලෙවි කිරීමේ ජාවාරමක නිරත වුණු සැකකරුවන් දෙදෙනෙකු හලාවත පොලිසියේ අපරාධ විමර්ශන ඒකකය විසින් අත්අඩංගුවට ගෙන තිබේ. ආඩිගම,කඩිගාව ප්‍රදේ‍ශයේ ස්ථානයක් පරික්ෂාවට ලක් කළ පොලිසිය එහි තිබී යතුරු පැදි 20ක් පමණ සිය භාරයට ගෙන ඇති බව වාර්තා වේ. එම යතුරු පැදි වලට අදාළ ව්‍යාජ ලෙස සකස් කළ ලිපි ලේඛන තොගයක් ද එහිදි සොයාගත් බව පොලිසිය පැවසීය. එම ලිපිලේඛන සඳහා පුත්තලම සහ කුරුණෑගල දිස්ත්‍රික් ලේකම් කාර්යාලවල සේවය කළ බව කියන මෝටර් රථ පරික්ෂකවරයෙකුගේ අත්සන ව්‍යාජ ලෙස යොදා ඇතැයි ද පරීක්ෂණ වලදී අනාවරණය වී තිබේ.", "URL": "https://sinhala.adaderana.lk/news.php?nid=11417", "Category": null, "Parent URL": null}