{"Source": "Adaderana", "Timestamp": "September 7, 2013 02:34 pm", "Headline": "කංසා හේනක් වටලයි", "News Content": "අඹකොඹආර, මිද්දෙණිය ප්‍රදේශයේ වගා කර තිබූ කංසා හේනක් වටලා පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්ය බලකා සුරීයවැව කඳවුරේ නිලධාරීන් කණ්ඩායමක් විසින් සිදුකළ සෝදිසියක දී මෙම කංසා හේන සොයාගෙන ඇත. අක්කර භාගයක පමණ භූමි ප්‍රදේශයක මෙම කංසා හේන පවත්වා ගෙන ගොස් ඇති බව විශේෂ කාර්ය බලකාය සඳහන් කළේය. සිද්ධිය සම්බන්ධයෙන් අත්අඩංගුවට ගත් සැකකරු වැඩිදුර විමර්ශන කටයුතු සදහා තණමල්විල පොලිස්ථානය වෙත භාර දී ඇත. මේ අතර අම්බලන්තොට, වැඩවින්න ප්‍රදේශයේ දී ගංජා අලෙවි කළ පුද්ගලයෙකු පොලිස් විශේෂ කාර්ය බලකා තංගල්ල කදවුරේ නිලධාරී විසින් අත්අඩංගුවට ගෙන තිබේ. සැකකරු සතුව තිබී ගංජා ග්‍රෑම් 150 ක් සහ යතුරු පැදියක් විශේෂ කාර්ය බලකා නිලධාරීන් භාරයට ගෙන ඇත. සිද්ධිය සම්බන්ධයෙන් වැඩිදුර පරීක්ෂණ අම්බලන්තොට පොලිසිය විසින් සිදුකරයි.", "URL": "https://sinhala.adaderana.lk/news.php?nid=37218", "Category": null, "Parent URL": null}