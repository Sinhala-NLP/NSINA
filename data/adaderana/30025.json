{"Source": "Adaderana", "Timestamp": "December 17, 2012 11:19 am", "Headline": "ජලාශවල වාන් දොරටු ඇරේ", "News Content": "අධික වර්ෂාපතනය හේතුවෙන් මොණරාගල, වෙහෙරගල ජලාශයේ වාන් දොරටු දෙකක් විවෘත කර තිබේ. එසේම ඉහළ කොත්මලේ ජලාශයේ ද වාන් දොරටුවක් තවත් ටික වේලාවකින් විවෘත කිරීමට බලාපොරොත්තු වන බව ආපාදා කළමනාකරණ මධ්‍යස්ථානය පවසයි. මේ හේතුවෙන් පහත් බිම් ආශ්‍රීත ප්‍රදේශවල ජීවත්වන ජනතාවට ඒ පිළිබඳ දැඩි අවධානය යොමු කරන ලෙස එම මධ්‍යස්ථානය ඉල්ලීමක් කරයි. මේ අතර දැඩි වර්ෂාපතනය හේතුවෙන් මහනුවර දුම්රිය ස්ථානය හා අකුරණ නගරය ජලයෙන් යටවී තිබේ. මේ හේතුවෙන් ගමනා ගමන කටයුතුවලට බාධා එල්ල වී ඇතැයි අප වාර්තාකරු පැවසුවේය.", "URL": "https://sinhala.adaderana.lk/news.php?nid=30025", "Category": null, "Parent URL": null}