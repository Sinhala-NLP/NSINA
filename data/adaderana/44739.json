{"Source": "Adaderana", "Timestamp": "July 17, 2014 03:45 pm", "Headline": "මුඛ පිළිකාවෙන් දවසකට මරණ 3ක්", "News Content": "මුඛ පිළිකා හේතුවෙන් දිනකට මෙරට පුද්ගලයින් තිදෙනෙකු පමණ මිය යන බව මුඛ පිළිකා පිළිබඳ පර්යේෂණ මධ්‍යස්ථානය පවසයි. මෙරට සෙසු පිළිකා අභිබවා යමින් මුඛ පිළිකා ව්‍යාප්තිය සීඝ්‍රයෙන් ඉහළ යමින් පවතින බව එම මධ්‍යස්ථානයේ අධ්‍යක්ෂ මහාචාර්ය ඩබ්ලිව්.එම් තිලකරත්න මහතා කියයි. මුඛ පිළිකා හේතුවෙන් සිදුවන මරණ සංඛ්‍යාව ද ඉතා ඉහළ අගයක් ගන්නා අතර මුඛ පිළිකාව වළක්වාගත හැකි පිළිකා වර්ගයක් හේතුවෙන් මෙය අවාසනාවන්ත තත්ත්වයක් බව අධ්‍යක්ෂවරයා පෙන්වාදෙයි. ශ්‍රී ලංකාව ඇතුළු දකුණු ආසියාතික රටවල වසංගතයක් බදු මුඛ පිළිකා රෝගය හටගැනීමට ප්‍රධානතම හේතුව ලෙස බුලත් විටෙහි අඩංගු දුම්කොළ සහ පුවක් හැදින්විය හැකි බව මහාචාර්ය ඩබ්ලිව්.එම් තිලකරත්න මහතා පවසයි. මේ හේතුවෙන් මුඛ පිළිකාව වැළැක්වීම සඳහා දුම්කොළ සහ පුවක් පිළිබඳ මෙරට බලධාරින් සහ ජනතාව දැනුවත් කළ යුතු බව ඔහු කියයි.", "URL": "https://sinhala.adaderana.lk/news.php?nid=44739", "Category": null, "Parent URL": null}