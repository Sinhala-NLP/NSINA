{"Source": "Adaderana", "Timestamp": "September 29, 2017 07:27 am", "Headline": "කිසිදු හමුදා නිලධාරියෙකු ජාත්‍යන්තර යුද අධිකරණයට ගෙනයනවට විරුද්ධයි", "News Content": "හමුදාවේ සිටින වැරදිකරුවන් කිහිප දෙනෙකුට නීතිය ක්‍රියාත්මක කරන ලෙස ඉල්ලා සිටි විට සමස්ථ හමුදාවම වැරදිකරුවන් ලෙස හැදින්වීමට ඒකාබද්ධ විපක්ෂය කටයුතු කරමින් සිටින බව ෆීල්ඩ් මාර්ෂල් අමාත්‍ය සරත් ෆොන්සේකා පැවැසීය.කිරිබත්ගොඩ ප්‍රදේශයේදි මාධ්‍ය වෙත අදහස් දක්වමින් කිසිදු හමුදා නිළධාරියෙකු ජාත්‍යන්තර යුධ අධිකරණයට ගෙනයාමට තමන් විරුද්ධ බව ඔහු පැවැසීය.එහෙත් වැරදිකරුවන්ට රටේ නීතිය අනුව කටයුතු කළ යුතු බව සරත් ෆොන්සේකා පෙන්වා දුන්නේය.දේශපාලන කටයුතුවලට සම්බන්ධ වන්නේ නම් භික්ෂූන් වහන්සේට ද විවේචන එල්ල වීම වැලැක්විය නොහැකි බව හෙතෙම මෙහිදී පැවැසීය.", "URL": "https://sinhala.adaderana.lk/news.php?nid=78132", "Category": null, "Parent URL": null}