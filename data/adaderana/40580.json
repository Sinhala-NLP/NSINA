{"Source": "Adaderana", "Timestamp": "January 23, 2014 10:22 am", "Headline": "ලකුණු 15 කින් නවසීලන්තය ජයගනියි", "News Content": "ඉන්දීය කණ්ඩායම සහ නවසීලන්ත කණ්ඩායම අතර පැවති දෙවන එක්දින ක්‍රිකට් තරඟය ලකුණු 15කින් ජයගැනීමට නවසීලන්ත කණ්ඩායම ඊයේ(22) සමත් විය. තරඟයේ කාසිය වාසිය දිනු ඉන්දීය කණ්ඩායම පළමුව පන්දුවට පහරදීමේ අවස්ථාව නවසීලන්ත කණ්ඩායමට ලබාදුන්නේය. තරඟයට වර්ෂාවෙන් බාධා එල්ල වීම හේතුවෙන් නවසීලන්ත ඉනිම පන්දුවාර 42කට සීමා වු අතර එහිදි ඔවුන් කඩුළු 07ක් දැවි ලකුණු 271ක් රැස් කරගන්නා ලදී. ඩක්වත් ලුයිස් න්‍යායට අනුව ඉන්දීය කණ්ඩායමට පන්දුවාර 41යි පන්දු 3කදී ලකුණු 293ක ඉලක්කයක් හිමි විය. එහෙත් ඔවුන්ට ලබාගත හැකි වුයේ කඩුළු 09ක් දැවි ලකුණු 277ක් පමණයි. තරඟ 5කින් සමන්විත එක්දින තරඟාවලිය 2 - 0 ලෙස මේ වන විට නවසීලන්ත කණ්ඩායම ඉදිරියෙන් සිටියි.", "URL": "https://sinhala.adaderana.lk/news.php?nid=40580", "Category": null, "Parent URL": null}