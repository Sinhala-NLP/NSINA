{"Source": "Adaderana", "Timestamp": "August 26, 2019 09:42 am", "Headline": "පුංචි මිනිහා බේරාගන්න නායකයෙක් ඕනේ-නිරෝෂන්", "News Content": "ආර්ථික වශයෙන් පමණක් නොව රට ජාතිකමය වශයෙන් ප්‍රශ්න රැසක සිරවී ඇති බව පාර්ලිමේන්තු මන්ත්‍රී නිරෝෂන් ප්‍රේමරත්න මහතා පවසයි. ඊයේ (25) දෙණියාය මොරවක ප්‍රදේශයේ පාක්ෂකයින් ඇගයීමේ වැඩසටහනකට එක්වෙමින් ඒ මහතා මේ බව පැවසීය. එහිදී සිය අදහස් දක්වමින් ඒ මහතා මෙසේ ප්‍රකාශ කළේය. \"අපිට අපේ දරුවෙක් පාසලට යවන්න පුළුවන් විදිහේ නායකයෙක් අවශ්‍යයි. දේශිය බෝග ටිකට හොඳ මිලක් හදලා දෙන්න පුළුවන් නායකයෙක් ඕනෙ. කන්න බොන්න ටික පිරිසිදුව පිළිවෙලකට දෙන නායකත්වයක් අපිට ඕනෙ. රටේ සම්පත් ටික විජාතිකයන්ට විකුණන්නේ නැති අපේ කරලා දෙන නායකයෙක් අපිට ඕනෙ. මේ සියලු දේ අතරේ අපිට ජීවත් වෙන්න පුළුවන් විදිහක් හදලා දෙන නායකත්වයක් අපිට ඕනෙ. ආර්ථිකමය වශයෙන් හිරවෙන්න පුළුවන් උපරිමේටම අපි හිරවෙලා ඉන්නේ. තව පැත්තකින් බෝ නොවන රෝගවලින් මිය යන සංඛ්‍යාව අසීමිතව වැඩි වෙලා. ආර්ථික වශයෙන් පමණක් නොව රට ජාතිකමය වශයෙන් ප්‍රශ්න රැසක හිරවී සිටින වෙලාවේ පුංචි මිනිහා බේරගෙන රට කෙලින් කරලා ඉස්රහට ගෙනියන්න පුළුවන් නායකත්වයක් ඕනෙ. අනාගත ජනාධිපති සමඟ ඇති බැඳීම හදවතයි ලේ නහර ටිකයි වගේ. එනිසා ජයග්‍රාහී මාවතකට මේ රට ඇරගෙන යන්න.\"", "URL": "https://sinhala.adaderana.lk/news.php?nid=117483", "Category": null, "Parent URL": null}