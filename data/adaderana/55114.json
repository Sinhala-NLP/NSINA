{"Source": "Adaderana", "Timestamp": "November 16, 2015 08:56 am", "Headline": "වැස්සෙන් 38,000ට පීඩා", "News Content": "පවපතින අයහපත් කාලගුණ තත්ත්වය හේතුවෙන් පුද්ගලයින් 38,000 ක් පමණ තවමත් පීඩාවට පත්ව ඇති බව ආපදා කළමණාකරණ මධ්‍යස්ථානය පවසයි.දිස්ත්‍රීක්ක 08 කට මෙම වැසි සහිත කාලගුණ තත්ත්වය බලපා ඇති බව ආපදා කළමණාකරණ මධ්‍යස්ථානය සඳහන් කළේය.මේ අතර පවතින අයහපත් කාලගුණ තත්ත්වය හේතුවෙන් ප්‍රධාන ජලාශ රැසක වාන් දොරටු විවෘත කර ඇති බව ප්‍රදීප් කොඩිප්පිලි මහතා පැවසුවේය.මේ අතර උතුරු පළාතේ සියලු පාසල්වලට අද නිවාඩු දිනයක් ලෙස ප්‍රකාශයට පත් කර තිබේ.පවතින අයහපත් කාලගුණ තත්ත්වය හේතුවෙන් මෙම පියවර ගෙන ඇති බව උතුරු පළාත් අධ්‍යාපන ලේකම් ආර්. රවින්ද්‍රන් මහතා සඳහන් කළේය.ඒ අනුව ලබන 21 වන සෙනසුරාදා දින අද දින වෙනුවට පාසල් පැවැත්වීමට තීරණය කර ඇති බව ද ඔහු සඳහන් කළේය.මෙම ආපදා තත්ත්වය මෙලෙස පැවතියහොත් කලාප අධ්‍යාපන අධ්‍යක්ෂකවරුන් සමග සාකච්ඡා කොට හෙට දිනය තුළත් පාසල් වසා තැබීමට කටයුතු කරන බව අධ්‍යාපන ලේකම්වරයා පැවසුවේය.", "URL": "https://sinhala.adaderana.lk/news.php?nid=55114", "Category": null, "Parent URL": null}