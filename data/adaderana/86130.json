{"Source": "Adaderana", "Timestamp": "March 22, 2018 12:53 pm", "Headline": "අගමැතිට එරෙහි විශ්වාසභංග යෝජනාව විවාදයට ගන්න දින තීන්දුයි", "News Content": "අග්‍රාමාත්‍ය රනිල් වික්‍රමසිංහ මහතාට එරෙහි විශ්වාසභංග යෝජනවා ඊයේ(21) ඒකාබද්ධ විපක්ෂයේ පාර්ලිමේන්තු මන්ත්‍රීවරුන් විසින් කථානායක කරූ ජයසූරිය මහතාට භාරදෙනු ලැබීය. ඒ අනුව අද(22) පැවැති පක්ෂ නායක රැස්වීමේදී තීරණය වී ඇත්තේ එළඹෙන අප්‍රේල් මස 04 වැනිදා ඊට අදාල විවාදය පැවැත් වීමටයි. මෙවැනි පසුබිමක අගමැතිවරයාට එරෙහි විශ්වාසභංග යෝජනාව සම්බන්ධයෙන් වන සාකච්ඡාවක් එක්සත් ජාතික පෙරමුණේ පාර්ලිමේන්තු මන්ත්‍රීවරුන් අතර අද පාර්ලිමේන්තුවේදී පැවැත් විය. එහිදී එක්සත් ජාතික පෙරමුණේ විදෙස්ගත නොවී සිටින පාර්ලිමේන්තු මන්ත්‍රීවරුන්ගෙන් විශ්වාසභංග යෝජනාවේදී රනිල් වික්‍රමසිංහ මහතාට සහයෝගය ලබාදෙන බවට තහවුරු කරමින් ඔවුන්ගේ අත්සන් සහිත ලිපියක් ලබාදී ඇති බව ද අද දෙරණ පාරිලිමේන්තු වාර්තාකරු පැවසුවේය. මේ අතර අද දිනයේදීත් දේශපාලනවේදිකාව අගමැතිවරයාට එරෙහි විශ්වාසභංග යෝජනාව සම්බන්ධයෙන් පක්ෂ විපක්ෂ අදහස් පල වුයේය.", "URL": "https://sinhala.adaderana.lk/news.php?nid=86130", "Category": null, "Parent URL": null}