{"Source": "Adaderana", "Timestamp": "February 1, 2011 10:18 am", "Headline": "එකම පැතුම වන්නි ජන දිවිය ඉහළ නැංවීමයි -කේපී", "News Content": "උතුරේ පීඩාවට පත් ජන ජීවිතය ඉහළ නැංවීම සඳහා එල්. ටී. ටී. ඊ සංවිධානයෙහි හිටපු ජාත්‍යන්තර සම්බන්ධීකාරක කේපී හෙවත් කුමරන් පද්මනාදන් විසින්\"නීඩෝ\"නමින් ආයතනයක් පිහිටුවා තිබේ. මෙම ආයතනය මීට පෙර මුලතිව් දිස්ත්‍රික්කය තුළ පමණක් ක්‍රියාත්මක වූ අතර ඊයේ(31) කේපීගේ ප්‍රධානත්වයෙන් අදාළ ආයතනය වන්නි දිස්ත්‍රික්කය තුළ ස්ථාපිත කිරීමට කටයුතු කර ඇත. විදෙස්ගතව සිටින ද්‍රවිඩ ජනතාවගේ සහ විදේශ ආධාර යටතේ මෙම නීඩෝ ආයතනය ක්‍රියාත්මක වන පසුගිය ඉරිදා කේපී විසින් යාපනයේ දිස්ත්‍රික්කයේ කළ සංචාරයක් අතරතුර එම ආයතනය මුලතිව්හි පිහිටීමට කටයුතු කර ඇති බව අද දෙරණ වාර්තාකරු සඳහන් කරයි. මෙම සංචාරය අතරතුර කේපී යාපනය විශ්ව විද්‍යාල සිසුන් හා යාපනයේ වෙළඳ ප්‍රජාව හමුව ඇති බව ද සඳහන්ය. වන්නි දිස්ත්‍රික් ජනතාවගේ ජීවන තත්ත්වය ඉහළ නැංවීම සිය එකම අරමුණ සහ බලාපොරොත්තුව බව ද එහිදී අදහස් දැක්වූ කේපී ප්‍රකාශ කළ බව අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=13901", "Category": null, "Parent URL": null}