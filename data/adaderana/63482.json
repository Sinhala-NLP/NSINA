{"Source": "Adaderana", "Timestamp": "August 27, 2016 09:37 am", "Headline": "  අඹතලේ නව ව්‍යාපෘතියේ ගැටළුකාරී තත්ත්වයක්", "News Content": "අඹතලේ ජල පවිත්‍රාගාරයට අදාළ නව ව්‍යාපෘතියක ඉදිකිරීම් සම්බන්ධයෙන් ගැටළුකාරී තත්ත්වයක් මතුව ඇති බව ජල සම්පාදන වෘත්තීය සමිති ඒකාබද්ධ සන්ධානය පවසයි.එහි කැඳවුම්කරු උපාලි රත්නායක මහතා පවසන්නේ අදාළ ව්‍යාපෘතිය විදේශීය සමාගමකට ලබාදීම මගින් ඉන් පිරිපහදු කෙරෙන ජලය වැඩි මිලට ජල සම්පාදන මණ්ඩලයට මිලදී ගැනීමේ ප්‍රවනතාවක් පවතින බවයි.මේ සම්බන්ධයෙන් අද දෙරණ කළ විමසීමකදී ජල සම්පාදන හා ජලාපවාහන මණ්ඩලයේ සභාපති කේ.අන්සාර් මහතා පැවසුවේ අදාළ ව්‍යාපෘතියේ ඉදි කිරීමේ සම්බන්ධයෙන් මේ වන තෙක් අවසන් නිගමනයකට එලඹ නොමැති බවයි.ඒ සඳහා ටෙන්ඩර් කැඳවීම ඉදිරියේදී සිදුකිරීමට නියමිත බවද හෙතෙම කියා සිටියේය.", "URL": "https://sinhala.adaderana.lk/news.php?nid=63482", "Category": null, "Parent URL": null}