{"Source": "Adaderana", "Timestamp": "June 21, 2011 12:14 pm", "Headline": "ඉන්දීය ධීවරයින් 23 දෙනෙකු මෙරට අත්අඩංගුවට පත්වෙයි", "News Content": "මෙරට මුහුදු සීමාවේ අනවසරයෙන් ධීවර කටයුතුවල නිරතව සිටි ඉන්දීය ධීවරයින් 23 දෙනෙකු ශ්‍රී ලංකා නාවික හමුදාව විසින් අත්අඩංගුවට ගෙන තිබේ. මන්නාරමට උතුරින් මෙරට මුහුදු සීමාව තුළ මෙම ඉන්දීය ධීවරයින් ධීවර කටයුතුවල නිරතව සිටි බව නාවික හමුදා මාධ්‍ය ප්‍රකාශක ‍‍කමාන්ඩර් කෝසල වරණකුලසූරිය මහතා සඳහන් කළේය. එම ධීවරයින්ට අයත් ධීවර යාත්‍රා 5 ක් නාවික හමුදා භාරයට ගත් බව ඔහු කියා සිටියේය. අත්අඩංගුවට ගත් ධීවරයින් මන්නාරම පොලිසිය වෙත මේ වන විට බාරදී තිබේ.", "URL": "https://sinhala.adaderana.lk/news.php?nid=16904", "Category": null, "Parent URL": null}