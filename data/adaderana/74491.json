{"Source": "Adaderana", "Timestamp": "June 23, 2017 12:28 pm", "Headline": "අන්තරේ කැඳවුම්කරු අත්අඩංගුවට", "News Content": "අන්තර් විශ්වවිද්‍යාල ශිෂ්‍ය බලමණ්ඩලයේ කැඳවුම්කරු ළහිරු වීරසේකර පොලීසිය විසින් අත්අඩංගුවට ගෙන තිබේ.අද (23) මරදාන සමාජීය හා සාමයික කේන්ද්‍රයේ පැවති මාධ්‍ය හමුවකට එක්වී සිටි ඔහු එම මාධ්‍ය හමුවෙන් පසුව පිටවයාමේදී පොලිස් අත්අඩංගුවට පත්වූ බව අද දෙරණ වාර්තාකරු පවසයි.පෙරේදා (21) පැවති සයිටම් විරෝධී සිසු විරෝධතා ව්‍යාපාරය අතරතුරදී සෞඛ්‍ය අමාත්‍යංශයට බලහත්කාරයෙන් කඩාවැදී රාජ්‍ය දේපළවලට හානි සිදුකළ බවට එල්ලවන චෝදනාවන්ට අදාළව මෙම අත්අඩංගුවට ගැනීම සිදුකළ බව සඳහන්ය.මාධ්‍ය හමුවට සහභාගිවී එමින් සිටියදී දහවල් 12 ට පමණ පුරහල ආසන්නයේදී ළහිරු වීරසේකර සහ මොරටුව විශ්වවිද්‍යාලයේ සිසුවෙකු වන ෆයිසාන් අහමඩ් යන දෙදෙනා මරදාන පොලීසිය විසින් අත්අඩංගුවට ගත් බව අන්තර් විශ්වවිද්‍යාල ශිෂ්‍ය බලමණ්ඩලය කියා සිටියි.", "URL": "https://sinhala.adaderana.lk/news.php?nid=74491", "Category": null, "Parent URL": null}