{"Source": "Adaderana", "Timestamp": "December 13, 2012 09:31 am", "Headline": "තුන් රිය අනතුරෙන් දින 26 බිළිඳා මරුට", "News Content": "කුලියාපිටිය, බිංගිරිය, කුඹල්වල ප්‍රදේශයේ දී සිදුවු අනතුරකින් කුඩා බිළිඳෙකු ජීවිතක්ෂයට පත්ව තිබේ. ත්‍රීරෝද රථයක් ලොරියක ගැටීමෙන් මෙම අනතුර සිදුවී ඇති බව කුලියාපිටිය පොලීසිය සඳහන් ක‍ළේය. අනතුරින් ත්‍රීරෝද රථයේ ගමන් ගත් 4 දෙනෙකු තුවාල ලබා කුලියාපිටිය රෝහලට ඇතුළත් කර ඇත. එහිදී දින 26 ක් වයසැති කුඩා බිළිඳා ජීවිතක්ෂයට පත් ව ඇති බව කුලියාපිටිය පොලීසිය සඳහන් කළේය. මේ අතර ගම්පොල - නුවරඑළිය මාර්ගයේ නෝනවත්ත ප්‍රදේශයේ දී ත්‍රීරෝද රථයක් මාර්ගයෙන් ඉවතට පැන ප්‍රපාතයකට පෙරළීමෙන් සිදුවු රිය අනතුරකින් කාන්තාවක් ජීවිතක්ෂයට පත්වී තිබේ. එහි ගමන් කළ තවත් පුද්ගලයින් තිදෙනෙකු ද තුවාල ලබා ගම්‍පොළ රෝහලට ඇතුළත් කර ඇති බව පුස්සැල්ලාව පොලීසිය සඳහන් කළේය. මොරගහහේන මිල්ලෑව ප්‍රදේශයේ දී ද ලොරි රථයක පදික‍යෙකු ගැටීමෙන් සිදුවූ අනතුරකින් පදිකයා ජීවිතක්ෂයට පත්වී තිබේ. ලොරි රථයේ රියදුරු අත්අඩංගුවට ගෙන ඇති අතර අද (13) ඔහු හොරණ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29918", "Category": null, "Parent URL": null}