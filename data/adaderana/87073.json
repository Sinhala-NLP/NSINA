{"Source": "Adaderana", "Timestamp": "April 7, 2018 12:44 pm", "Headline": "පොදු රාජ්‍ය මණ්ඩලීය ක්‍රීඩා උලෙලේ තුන්වන දිනය ", "News Content": "21 වන පොදු රාජ්‍ය මණ්ඩලීය ක්‍රීඩා උලෙලේ තුන්වන දිනය අදයි. අද දිනය වන විට පදක්කම් සටහනේ පෙරමුණ ගැනීමට ඕස්ට්‍රේලියාව සමත්ව ඇති බව වාර්තා වෙයි. ඒ රන් පදක්කම් 14ක් ඇතුළුව පදක්කම් 40ක් හිමි කරගනිමිනි. රන් පදක්කම් 11ක් සමඟ සමස්ථ පදක්කම් 20ක් ලබාගනිමින් එංගලන්තය දෙවන ස්ථානයට පත්ව තිබේ. රන් පදක්කම් දෙකක් සහ මුළු පදක්කම් 11ක් ලබාගනිමින් කැනඩාව තෙවන ස්ථානයට පත්ව ඇති අතර රිදී පදක්කමක් හා ලෝකඩ පදක්කම් 02ක් ලබාගත් ශ්‍රී ලංකාවට හිමිව ඇත්තේ 12 වන ස්ථානයයි. බර ඉසිලීමේ ඉසව්වලින් ශ්‍රී ලංකාවේ චතුරංග ලක්මාල් ජයසූරිය 56 බර පන්තියෙන් ද දිනූෂා ගෝමස් 48 බර පන්තියෙන් ද ලෝකඩ පදක්කම බැඟින් දිනාගත් අතර 69 බර පන්තියෙන් ඉන්දික දිසානායක රිදී පදක්කමක් දිනාගැනීමට සමත් වුණි.", "URL": "https://sinhala.adaderana.lk/news.php?nid=87073", "Category": null, "Parent URL": null}