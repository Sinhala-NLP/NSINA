{"Source": "Adaderana", "Timestamp": "January 23, 2016 04:25 pm", "Headline": "වකුගඩු බද්ධ කිරීම් කළේ සෞඛ්‍ය අමාත්‍යාංශයේ දැනුවත්වයි ", "News Content": "මේ දක්වා කර ඇති සෑම වගුගඩු බද්ධ කිරීමක්ම සෞඛ්‍ය අමාත්‍යාංශය දැනුවත්ව සිදුකර ඇති බව පෞද්ගලික රෝහල් සංගමයේ මා‍ධ්‍ය ප්‍රකාශක වෛද්‍ය සුනිල් රත්නප්‍රිය මහතා පවසයි.එමෙන්ම සෞඛ්‍ය සේවා අධ්‍යක්ෂක ජනරාල්වරයාගේ පෞද්ගලික අත්සන සහිත අනුමැතිය ඇති ලිපියක් සහිතව අදා‍ළ වකුගඩු බද්ධ කිරීම් සිදුකර කර ඇති බවද අද දෙරණ කළ විමසීමකදී ඒ මහතා මේ බව සඳහන් කර සිටියේය. එසේම අදාළ සිද්ධිය සම්බන්ධයෙන් චෝදනා එල්ල වී ඇති පිරිසකගෙන් සියලුම දෙනා වෛද්‍යවරු නොවන බවත්, ඇතැම් පිරිස් වකුගඩු බද්ධ කිරීම වලට සම්බන්ධීකරණයෙන් සම්බන්ධ වූවන් බවත් හෙතෙම කියා සිටියේය.", "URL": "https://sinhala.adaderana.lk/news.php?nid=56582", "Category": null, "Parent URL": null}