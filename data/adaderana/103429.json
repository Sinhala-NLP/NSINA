{"Source": "Adaderana", "Timestamp": "January 31, 2019 12:39 pm", "Headline": "නවසීලන්ත කණ්ඩායමට විශිෂ්ඨ ජයක්", "News Content": "ඉන්දීය කණ්ඩායම සමඟ පැවැති සිව්වන එක්දින ක්‍රිකට් තරගයෙන් කඩුලු 08ක විශිෂ්ඨ ජයක් හිමිකර ගැනිමට නවසීලන්ත කණ්ඩායම සමත්ව ඇත. තරගයේ කාසියේ වාසිය දිනූ නවසීලන්ත නායක කේන් විලියම්සන් ගේ ආරාධනයෙන් ප්‍රථමයෙන් පන්දුවට පහරදීම ආරම්භ කළ ඉන්දීය කණ්ඩායමේ සියලු ක්‍රීඩකයින් පන්දුවාර 30යි පන්දු 05ක් තුළ මුළු ලකුණු සංඛ්‍යාව 92ක්ව තිබියදී දවා ගැනීමට නවසීලන්ත පන්දු යවන්නන් සමත් වුණි. ඉන්දීය කණ්ඩායමේ නිත්‍ය නායක විරාත් කෝලි සහභාගී නොවූ මෙම තරගයේදී ඉන්දීය ඉනිම වෙනුවෙන් ලකුණු 20 සීමාවට ළගාවීමට කිසිදු ක්‍රීඩකයෙකු සමත් නොවීම විශේෂත්වයකි. පිළිතුරු ඉනිමේදී ලකුණු 93ක ජයග්‍රාහී ඉලක්කයක් හඹා ගිය නවසීලන්ත කණ්ඩායම පන්දුවාර 14යි පන්දු 04ක් තුළ කඩුලු 02ක් පමණක් දැවී ජයග්‍රහණය වාර්තා කිරිමට සමත් වුණි.", "URL": "https://sinhala.adaderana.lk/news.php?nid=103429", "Category": null, "Parent URL": null}