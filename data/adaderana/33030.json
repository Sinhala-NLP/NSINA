{"Source": "Adaderana", "Timestamp": "April 5, 2013 01:55 pm", "Headline": "ලොරි 2 ක් එකට ගැටෙයි - 5 ට තුවාල", "News Content": "අම්පාර, දමන, වරිපච්චේන ප්‍රදේශයේ දී ලොරි රථ දෙකක් එකිනෙක ගැටීමෙන් පුද්ගලයන් පස්දෙනෙකු තුවාල ලබා තිබේ. අද (05) අලුයම මුහුණට මුහුණ ගැටීමෙන් අනතුර සිදුව ඇත්තේ සහල් ප්‍රවාහනය කළ ලොරියක් සහ නීති විරෝධී ලෙස ගවයින් ප්‍රවාහනය කළ ලොරියක් බව පොලීසිය පැවසීය. අනතුරෙන් තුවාල ලැබූවන් අම්පාර සහ එරගම රෝහල් වෙත ඇතුළත් කර තිබේ. ලොරි රථයේ ගවයින් දස දෙනෙක් පමණ සිට ඇති අතර එම ගවයින්ගෙන් දෙදෙනෙකු ද තුවාල ලබා ඇති බව දමන පොලීසිය සඳහන් කළේය.", "URL": "https://sinhala.adaderana.lk/news.php?nid=33030", "Category": null, "Parent URL": null}