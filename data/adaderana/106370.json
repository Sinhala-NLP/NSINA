{"Source": "Adaderana", "Timestamp": "March 19, 2019 04:52 pm", "Headline": "අධික වේගයෙන් ගිය ත්‍රිරෝද රථයක් මහ මඟ ගිනි ගනී", "News Content": "නාවලපිටිය සිට කඩියන්ලෙන දක්වා අධික වේගයෙන් ධාවනය වු ත්‍රිරෝද රථයක් ප්‍රධාන මාර්ගයේදි ගිනිගෙන විනාශ වි ඇති බව නාවලපිටිය පොලීසිය පවසයි. අද(19) පස්වරු 2.30 ට පමණ මෙම අනතුර සිදු වි ඇත්තේ නාවලපිටිය තලවකැලේ ප්‍රධාන මාර්ගයේ කඩියන්ලෙන පාලම අසලදීය. නාවලපිටියේ සිට කඩියන්ලෙන දක්වා මගියෙකු රැගෙන ධාවනය වෙමින් තිබු ත්‍රිරෝද රථයේ හදිසියේ ඇති වු විදුලි කාන්දුවක් මෙම ගිනි ගැනීමට හේතු වී ඇති බව නාවලපිටිය පොලීසිය සඳහන් කළේය. අදාළ ගින්නෙන් ත්‍රිරෝද රථයේ ගමන් රියදුරාට සහ මගියාට කිසිදු අනතුරක් සිදු වි නොමැති බව පොලීසිය පවසයි. ගින්නෙන් ත්‍රිරෝද රථය සම්පුර්ණයෙන්ම විනාශ වි ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=106370", "Category": null, "Parent URL": null}