{"Source": "Adaderana", "Timestamp": "May 9, 2018 05:14 pm", "Headline": "කාබනික ගොවිතැන ප්‍රර්ධනය කරන්න නව කැබිනට් පත්‍රිකාවක් ඉදිරි සතියේ ඉදිරිපත් කරනවා", "News Content": "කාබනික ගොවිතැන ප්‍රර්ධනය කිරීම සඳහා නව කැබිනට් පත්‍රිකාවක් ඉදිරි සතියේදී අමාත්‍ය මණ්ඩලයට ඉදිරිපත් කිරීමට සැලසුම් කර ඇති බව කෘෂිකර්ම අමාත්‍ය මහින්ද අමරවීර මහතා පවසයි. නව අමාත්‍ය මණ්ඩල සංශෝධනයෙන් අනතුරුව කෘෂිකර්ම අමාත්‍යංශයෙන් ඉදිරිපත් කරනු ලබන පළමු කැබිනට් පත්‍රිකාව මෙය වන බව අමාත්‍යවරයා සඳහන් කළේය. කාබනික වගාව සඳහා යොමුව සිටින ගොවීන් දිරිමත් කිරීමට මූල්‍යමය ප්‍රතිපාදන ලබාදීම සඳහා එම කැබිනට් පත්‍රිකාව ඉදිරිපත් කරන බව සඳහන්ය. සෙසු ගොවීන්ට පොහොර සහනාධාරය ලබා දුන්නද කාබනික වගාවේ නියුක්ත ගොවීන් රසායනික පොහොර භාවිත නොකරන නිසා ඔවුන්ට වගා කටයුතු වෙනුවෙන් මූල්‍යමය ප්‍රතිපාදන ලබාදීම තම අරමුණ වී ඇති බව කෘෂිකර්ම අමාත්‍ය මහින්ද අමරවීර මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88800", "Category": null, "Parent URL": null}