{"Source": "Adaderana", "Timestamp": "March 19, 2016 12:22 pm", "Headline": "රැළියට ගිය අය ගැන මධ්‍යම කාරක සභාව දැනුවත් කරනවා", "News Content": "හයිඩ් පිටියේ රැළියට සහභාගී වූ ශ්‍රී ලංකා නිදහස් පක්ෂ මන්ත්‍රීවරුන් සම්බන්ධයෙන් ඉදිරියේදී මධ්‍යම කාරක සභාව දැනුවත් කිරීමට පියවර ගන්නා බව ශ්‍රී ලංකා නිදහස් පක්ෂ මහ ලේකම් අමාත්‍ය දුමින්ද දිසානායක මහතා පවසයි.මධ්‍යම කාරක සභාවේදී මේ පිළිබඳ සාකච්ඡා කිරීමෙන් අනතුරුව අදාළ මන්ත්‍රීවරුන් සම්බන්ධයෙන් අවශ්‍ය ක්‍රියාමාර්ග ගන්නා බව අමාත්‍යවරයා සඳහන් කළේය.ප්‍රජාතන්ත්‍රවිරෝධී ලෙස පක්ෂයේ සභාපතිවරයා හෝ ලේකම්වරයා හෝ පුද්ගලිකව තීන්දු තීරණ නොගන්නා බව පක්ෂයේ මහ ලේකම් අමාත්‍ය දුමින්ද දිසානායක මහතා පැවසුවේය.කෙසේ වෙතත් එම රැළියට සහභාවූ ශ්‍රීලනිප මන්ත්‍රීවරුන් සම්බන්ධයෙන් විනය ක්‍රියාමාර්ග අනවශ්‍ය බව සන්ධානයේ මහලේකම් අමාත්‍ය මහින්ද අමරවීර මහතා පවසා තිබේ.ජනපති මෛත්‍රිපාල එම රැළියේදී විවේචනය කරමින් අදහස් නොදැක්වීම ඊට හේතුව යැයි ඔහු සඳහන් කර ඇත.", "URL": "https://sinhala.adaderana.lk/news.php?nid=58376", "Category": null, "Parent URL": null}