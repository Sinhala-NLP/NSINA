{"Source": "Adaderana", "Timestamp": "March 1, 2018 01:02 pm", "Headline": "අමෙරිකානු ඔලිම්පික් කමිටු ප්‍රධානියා ධුරයෙන් ඉවත්වෙයි", "News Content": "අමෙරිකානු ඔලිම්පික් කමිටු ප්‍රධානී ස්කොට් බ්ලැක්මුන් ධුරයෙන් ඉවත්ව තිබේ. අයහපත් සෞඛ්‍ය තත්ත්වය හේතුවෙන් ඔහු මෙලෙස ඉල්ලා අස් වී ඇති බව විදෙස් මාධ්‍ය වාර්තා කළේය. පිළිකා රෝගී තත්වයකින් තමන් පීඩා විදින බව ස්කොට් බ්ලැක්මුන් පවසා තිබේ. පසුගියදා අමෙරිකානු ඔලිම්පික් ජිම්නාස්ටික් වෛද්‍යවරයා විසින් එම ක්‍රීඩිකාවන් කිහිප දෙනෙකු අපයෝජනයට ලක්කිරීම සම්බන්ධයෙන් ඇතිවූ අපකීර්තිය ද ඉල්ලා අස්වීමේ තීරණය ගැනීමට තවත් එක් හේතුවෙක් වූ බව ස්කොට් බ්ලැක්මුන් වැඩිදුරටත් පවසා ඇත. බ්ලැක්මුන් 2010 වර්ෂයේ සිට අමෙරිකානු ඔලිම්පික් කමිටුවේ ප්‍රධානීයා ලෙස කටයුතු කළේය.", "URL": "https://sinhala.adaderana.lk/news.php?nid=85023", "Category": null, "Parent URL": null}