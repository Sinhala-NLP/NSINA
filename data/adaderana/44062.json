{"Source": "Adaderana", "Timestamp": "June 18, 2014 05:13 pm", "Headline": "අගමැති නැඟිට යයි", "News Content": "එක්සත් ජාතීන්ගේ මානව හිමිකම් කවුන්සිලයේ පරීක්ෂණ කණ්ඩායමට ශ්‍රී ලංකාවට පැමිණීමට ඉඩ දෙනවාද නැද්ද යන පාර්ලිමේන්තු විවාදයේ දෙවන දවස වූ අද අගමැති දිමු ජයරත්න මහතා විවාදයට එක්නොවී සභා ගර්භයෙන් පිටවගොස් තිබේ. දෙමළ ජාතික සන්ධානයේ එස්. විනයාගමූර්ති මන්ත්‍රීවරයාගේ කතාව අවසානයේදී අගමැතිවරයා සිය කතාව ඉදිරිපත් කිරීමට නැගිට සිටියේය. එම අවස්ථාවේදී මූල‍ාසනයේ සිටි නියෝජ්‍ය කාරක සභා සභාපති චන්ද්‍රකුමාර් මුරුගේසු මහතා ඇමැති ඩග්ලස් දේවානන්ද මහතාට සිය කතාව කිරීමට අවසර දෙන ලදී. එම අවස්ථාවේදී අගමැතිවරයා කියා සිටියේ මෙම අවස්ථාවේ කතා කිරීමට ඇත්තේ තමාගේ වාරය බැවින් ඊට අවස්ථාව ලබාදෙන ලෙසයි. එහෙත් එකී අවස්ථාව නොලැබී ගිය නිසා අගමැතිවරයා පාර්ලිමේන්තුවෙන් පිටව ගිය බව අප පාර්ලිමේන්තු වාර්තාකරු පැවසීය.", "URL": "https://sinhala.adaderana.lk/news.php?nid=44062", "Category": null, "Parent URL": null}