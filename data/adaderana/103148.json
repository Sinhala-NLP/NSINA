{"Source": "Adaderana", "Timestamp": "January 27, 2019 09:25 am", "Headline": "නොසැලකිල්ල නිසා සිදු වු අනතුරු දෙකකින් ජීවිත දෙකක් අහිමි වෙයි", "News Content": "හොරණ - කොළඹ මාර්ගයේ හල්පිට ප්‍රදේශයේ දී සිදුවු අනතුරකින් ත්‍රී රෝද රථ රියදුරෙකු මියගොස් තිබේ. අදාළ පුද්ගලයා පැදවූ ත්‍රී රෝද රථයේ පාලනය කරගත නොහැකිව මාර්ගයෙන් ඉවතට පැන පෙරළියාමෙන් අනතුර සිදුව ඇති බව පොලීසිය සඳහන් කළේය. මියගොස් ඇත්තේ ගෝනපල ප්‍රදේශයේ පදිංචිව සිටි 43 හැවිරිදි අයෙක්. මේ අතර බිබිල-මහියංගනය මාර්ගයේ කිලෝමීටර් 05 කණුව ප්‍රදේශයේ දී කැබ් රථයක් පාපැදියක පිටුපස ගැටීමෙන් සිදුවූ අනතුරකින් පාපැදිකරු මියගොස් තිබේ. මියගොස් ඇත්තේ බිබිල, වෑගම ප්‍රදේශයේ පදිංචිව සිටි 49 හැවිරිදි අයෙකු වන අතර අනතුර සම්බන්ධයෙන් බිබිල පොලීසිය විසින් කැබ් රථ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=103148", "Category": null, "Parent URL": null}