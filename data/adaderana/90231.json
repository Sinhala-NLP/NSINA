{"Source": "Adaderana", "Timestamp": "June 2, 2018 06:04 pm", "Headline": "IMF එක මෙරටට මැදිහත් වූ හේතුව මහ බැංකු අධිපති පහදයි ", "News Content": "ජාත්‍යන්තර මූල්‍ය අරමුදල මෙරටට මැදිහත්වීමට හේතුවුයේ ඇයි දැයි යන්න ශ්‍රී ලංකා මහ බැංකු අධිපති ආචාර්ය ඉන්ද්‍රජිත් කුමාරස්වාමි මහතා වැඩසටහනකට එක්වෙමින් මේසේ අනාවරණය කළේය. “මේ වසරේදි දල දේශිය නිෂ්පාදනය සියයට 2.1 ක අගයක් පවත්වාගෙන යාමට බලාපොරොත්තුවෙනවා. සංචිත පැත්තෙන් බැලුවොත් මේ වන විට ඇමෙරිකානු ඩොලර් බිලියන 8.7 ක ප්‍රමාණයක් තිබෙනවා. ඊළඟ සති කිහිපය තුලදි තවත් මුදල් ප්‍රමාණයක් ලැබිමට නියමිතයි. හම්බන්තොට දිගු කාලින බදු අවසන් වාරිකය වන අමෙරිකානු ඩොලර් මිලියන 585 ක් සහ රජය විසින් චීන සංවර්ධන බැංකුවෙන් ලබාගන්නා ඩොලර් බිලියනක ණය මුදලත් සමග බිලියන ගණනක මුදල් ලැබිමට නියමිතයි. තවදුරටත් අමෙරිකානු ඩොලර් මිලියන 250 ක මුදලක් ජාත්‍යන්තර මුල්‍ය අරමුදල හරහා ලැබිමට නියමිතයි. ඒ අනුව අමෙරිකානු ඩොලර් බිලියන දෙකකට ආසන්න මුදලක් ඊළඟ සති කිහිපයේදි හිමිවනවා. ඒ අනුව වසර අවසානයේදී අප විසින් අමෙරිකානු ඩොලර් බිලියන 9.5 ක සංචිතයක් අප වෙත හිමිවිමට නියමිතයි. එය ඇත්තටම නරක තත්ත්වයක් නොවේ නමුත් මිට වඩා හොදවෙන්න තිබුණා. මන්ද අපිට වසරකට අමෙරිකානු ඩොලර් බිලියන 3.9 ක ණය ගෙවිමක් කරන්න තිබෙනවා. ඉදිරි වර්ෂ හතර පහක කාලයේදී. ඒ නිසා අපිට අපගේ සංචිත හැසිරවිමේදී ඉතා පරීක්ෂාවෙන් සංයමයකින් යුතුව කළ යුතුවනවා. හැමකෙනාම කියන්නේ ජාත්‍යන්තර මුල්‍ය අරමුදල විසින් මේ සියල්ල පනවනවා කියලා. මම මේ දේ ඔබට කිව යුතුයි. ආසියානු පැසිෆික් කලාපය තුල රටවල් දෙකක පමණයි ජාත්‍යන්තර මුල්‍ය අරමුදල වැඩසටහන් ක්‍රියාත්මක කරන්නේ. ඒ මොංගෝලියාව සහ ශ්‍රී ලංකාවයි.ජාත්‍යන්තර මුදල මැදිහත්වන්නේ අර්බුදකාරි තත්ත්වයක් හටගත් විටයි. අප සියල්ල අවුල් කරගෙන ඔවුන්ට බැණ වැදි පලක් නැහැ. මෙය අප විසින් අවබෝධකර ගත යුතුයි. ඔබට ජාත්‍යන්තර අරමුදලට මැදිහත්විමට සිදුවන්නේ ඔබේ මුල්‍ය කටයුතු නිසි පරිදි සිදුනොකිරිමෙන්. ඔවුන්ට බැණ වැදි පලක් නැහැ අපි අපටම බැණ වැදි සියල්ල නිවැරදි කරගත යුතුයි. “", "URL": "https://sinhala.adaderana.lk/news.php?nid=90231", "Category": null, "Parent URL": null}