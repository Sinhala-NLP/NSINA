{"Source": "Adaderana", "Timestamp": "July 18, 2019 05:53 pm", "Headline": "පාසල් ඇරී නිවසට යමින් සිටි දැරියන් දෙදෙනෙක් ගං වතුරට බිළි වෙයි", "News Content": "නුවරඑළිය, ආගරපතන, ටොරිංටන් වත්ත ප්‍රදේශයේ දී බෝක්කුවක් හරහා ගමන් කරමින් සිටි පාසල් දැරියන් දෙදෙනෙක් දිය පහරට වැටී එක් දැරියක් දියේ ගිලී මිය ගොස් ඇති අතර අනිත් දැරිය අතුරුදන්ව ඇත. පාසල් අවසන් වී නිවසට යමින් සිටිය දී දැරියන් දෙදෙනා අනතුරට ලක්ව ඇති අතර දියේ ගිලුණු එක් දැරියකගේ සිරුර සොයා ගැනීමට හැකිව ඇත. මිය ගොස් ඇත්තේ වයස අවුරුදු 10 හා 11 වන එකම පවුලේ සහෝදරියන් දෙදෙනෙකි. අතුරුදන් වු අනෙක් දැරිය සොයා සෙවීමේ මෙහෙයුම් මේ වන විට දියත් කර ඇති බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=114445", "Category": null, "Parent URL": null}