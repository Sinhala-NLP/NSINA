{"Source": "Adaderana", "Timestamp": "November 13, 2017 04:29 pm", "Headline": "තොණ්ඩමාන් පතුරු ගසා තලතා තිගාම්බරම්ට දුන්න චරිත සහතිකේ", "News Content": "ඉදිරි පළාත් පාලන මැතිවරණයේදී ආණ්ඩුව අනිවාර්යයෙන් ජයග්‍රහණය කරන බවත් ඒ සඳහා ශ්‍රී ලංකාව පුරා සිටින වතුකරයේ ජනතාව එක්ව කටයුතු කරන බවත් කඳුරට නව ගම්මාන යටිතල පහසුකම් හා ප්‍රජා සංවර්ධන අමාත්‍ය පලනි තිගාම්බරම් මහතා පවසයි.හෙතෙම මේ බව ප්‍රකාශ කළේ රත්නපුර දිස්ත්‍රික්කයේ නිවිතිගල පිහිටි හව්පේ වතුයායේ ඊයේ (12) ඉදිකළ නිවාස 15 ක් විවෘත කිරීමේ උත්සවයකට සහභාගීවෙමිනි.තමා කිසිවිටකත් ජාතිවාදය අනුමත නොකරන බවත් ජාතිවාදී ක්‍රියා තුළින් රට ගොඩනැගිය නොහැකි බවත් අමාත්‍යවරයා මෙහිදී පෙන්වා දුන්නේය.මෙම උත්සවය සඳහා විදේශ රැකියා සහ අධිකරණ අමාත්‍ය තලතා අතුකෝරල මහත්මිය ද සහභාගී වූ අතර එහිදී අදහස් දැක්වූ අමාත්‍යවරිය ප්‍රකාශ කළේ තොණ්ඩමන් අමාත්‍යවරයා සහ ඔහුගේ පක්ෂයේ බොහෝ පිරිස් වතුකරයේ ජනතාව වෙනුවෙන් පෙනී නොසිටින අතර ඔවුන් සිදුකරන්නේ තම පක්ෂය වෙනුවෙන් එකතුකරන සමාජික මුදල් වලින් සැපවත් ජීවිත ගතකරන බවයි. එහෙත් තිගාම්බරම් අමාත්‍යවරයා කඳුකරයේ ජනතාව වෙනුවෙන් ඇප කැපවී කටයුතු කරන පුද්ගලයෙක් බව අමාත්‍යවරිය තවදුරටත් පෙන්වා දුන්නාය.", "URL": "https://sinhala.adaderana.lk/news.php?nid=79842", "Category": null, "Parent URL": null}