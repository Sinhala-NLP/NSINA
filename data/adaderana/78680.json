{"Source": "Adaderana", "Timestamp": "October 14, 2017 08:07 am", "Headline": " ඉදිරි පැය 24 තුළත් තද වැසි-නෙළුවට නායයෑම් අවදානමක්", "News Content": "ඉදිරි පැය 24 තුළ සබරගමුව, කළුතර, ගාල්ල, මාතර දිස්ත්‍රික්කවලට මිලිමීටර් 100-150 ත් අතර තද වැසි ඇතිවිය හැකි බව කාලගුණවිද්‍යා දෙපාර්තමේන්තුව පවසයි. දිවයිනට පවතින වැසි තත්ත්වය ඉදිරි දින කිහිපයේද පැවතිය හැකි බව එම දෙපාර්තමේන්තුව පෙන්වා දී තිබේ. මේ අතර දිවයින වටා මුහුදු ප්‍රදේශවල තද සුළං තත්ත්වයක් ඇතිවිය හැකි බවයි එහි වැඩිදුරටත් දැක්වෙයි. මේ අතර ගාල්ල නෙළුව ප්‍රදේශයේ නායයෑම් අවදානමක් මතුව ඇති බව ආපදා කළමනාකරණ මධ්‍යස්ථානය පවසයි.එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පවසන්නේ එම ප්‍රදේශයට බලපෑ අධික වර්ෂාපතනය හේතුවෙන් එම අවධානම් තත්ත්වය මතුව ඇති බවයි.එමෙන්ම අද දිනය තුළද දිවයිනේ බොහෝ ප්‍රදේශ වලට වැසි සහිත කාලගුණයක් අපේක්ෂා කළ හැකි බව ආපදා කළමනාකරණ මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා පැවසුවේය.එමෙන්ම වැසි සහිත කාලගුණ තත්ත්වයක් පවතින අවස්ථාවලදී තඳ සුළං ඇති විය හැකි බව ද කාලගුණ විද්‍යා දෙපාර්තමේන්තුවේ අනාවැකිකරණ අංශයේ නියෝජ්‍ය අධ්‍යක්ෂ අනූෂා වර්සූරිය මහත්මිය පවසයි.මේ අතර අයහපත් කාලගුණ තත්ත්ය හේතුවෙන් නායයාම් සහ පස් කඳු කඩා වැටීම් සම්බන්ධයෙන් අවධානයෙන් සිටින ලෙස ආපදා කළමනාකරණ මධ්‍යස්ථානය ජනතාවගෙන් ඉල්ලා සිටියි.", "URL": "https://sinhala.adaderana.lk/news.php?nid=78680", "Category": null, "Parent URL": null}