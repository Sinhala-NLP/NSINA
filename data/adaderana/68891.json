{"Source": "Adaderana", "Timestamp": "January 31, 2017 02:29 pm", "Headline": "අධිකරණ පුරප්පාඩු පුරවයි ", "News Content": "දිවයිනේ අධිකරණවල පවතින පුරප්පාඩු සඳහා නව නිලධාරීන් 180 දෙනෙකු බඳවා ගැනීමට නියමිත බව අධිකරණ අමාත්‍යාංශය පවසයි. සිතාසී බෙදන්නන්, අධිකරණ ඝෝෂක, ප්‍රවේශ හා ඇස්කීසි ක්‍රියාත්මක කරන්නන් ආදී පුරප්පාඩු 180ක් සඳහා මෙම බඳවා ගැනීම් සිදුකෙරෙන බව එම අමාත්‍යාංශය සඳහන් කළේය. අදාළ නිලධාරීන්ට පත්වීම් ප්‍රදානය ලබන 02 වැනිදා සිදුකිරීමට නියමිතව තිබේ. එමෙන්ම ඔවුන් දිවයිනේ සෑම පළාතකම මහේස්ත්‍රාත්, මහාධිකරණ හා පළාත් බද අධිකරණ සඳහා අනුයුක්ත කිරීමට නියමිතය.", "URL": "https://sinhala.adaderana.lk/news.php?nid=68891", "Category": null, "Parent URL": null}