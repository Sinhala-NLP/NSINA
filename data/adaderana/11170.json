{"Source": "Adaderana", "Timestamp": "September 29, 2010 11:38 am", "Headline": "අතුරුදහන් වූ බව කියූ ළමයාගේ මළ කඳ විහාරස්ථාන භූමියෙන් හමුවෙයි ", "News Content": "බලපිටිය, පබෝධාරාම විහාරස්ථානයේ සිට අතුරුදන් වූ කුඩා ළමයෙකුගේ මළ සිරුරක් විහාරස්ථාන භූමියේ වතුර වළක තිබී හමුවී තිබේ. අද උදෑසන මෙම මළ සිරුර සොයාගෙන ඇති බව ද සඳහන් වේ. වයස අවුරුදු 7 ක් පමණ වන මෙම ළමයා පසුගිය 27 වැනිදා සිට අතුරුදන්ව ඇති බවට අම්බලන්ගොඩ පොලිසියට පැමිණිලි කර තිබූ බව වාර්තා වේ. විහාරස්ථානයේ ස්වාමීන් වහන්සේ නමකගේ සොහොයුරෙකු වන මෙම ළමයා මාදම්පාගම, ගලගොඩ ප්‍රදේශයේ පදිංචිකරුවෙකු බව සඳහන් වේ.", "URL": "https://sinhala.adaderana.lk/news.php?nid=11170", "Category": null, "Parent URL": null}