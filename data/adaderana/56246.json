{"Source": "Adaderana", "Timestamp": "January 9, 2016 09:36 am", "Headline": " නව වසරේ පාර්ලිමේන්තුව අද රැස්වෙයි ", "News Content": "නව වසරේ පාර්ලිමේන්තුව ප්‍රථම වරට අද රැස්වීමට නියමිතය තිබේ.අද පෙරවරු 10.30ට කථානායක කරූ ජයසූරිය මහතාගේ ප්‍රධානත්වයෙන් පාර්ලිමේන්තුව රැස්වීමට නියමිතය.ජනාධිපති මෛත්‍රීපාල සිරිසේන මහතාද පාර්ලිමේන්තු සභා වාරයට සහභාගී වීමට නියමිත බව වාර්තා වෙයි.පාර්ලිමේන්තුව ව්‍යවස්ථාදායක මණ්ඩලයක් බවට පත්කොට නව ව්‍යවස්ථාවක් සම්පාදනය කිරීමේ කාර්යය ද නව වසරේ පාර්ලිමේන්තුවට පැවරෙන බව සඳහන්ය.ජනාධිපති මෛත්‍රීපාල සිරිසේන මහතා අද දිනයේ පාර්ලිමේන්තුව අමතමින් යෝජිත ව්‍යවස්ථාව සම්පාදනය විය යුතු ආකාරය සම්බන්ධයෙන් ආණ්ඩුවේ මතය ඉදිරිපත් කිරීමට නියමිත බව වාර්තා වෙයි.", "URL": "https://sinhala.adaderana.lk/news.php?nid=56246", "Category": null, "Parent URL": null}