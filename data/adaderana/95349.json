{"Source": "Adaderana", "Timestamp": "September 1, 2018 11:29 am", "Headline": "කුඩා දරුවන් 11 බලෙන් රඳවාගත්  5 කට වැඩ වරදියි", "News Content": "කුඩා දරුවෙකු අතුරුදන් කිරීම හා තවත් දරුවන් 11 දෙනෙකු බලෙන් රඳවා තබාගත් කාන්තාවන් තිදෙනෙකු ඇතුළු පුද්ගලයින් පස් දෙනෙකු අමෙරිකාවේ නිව් මෙක්සිකෝහීදී අත්අඩංගුවට ගෙන තිබේ. එෆ්.බී.අයි ආයතනය විසින් අදාළ අත්අඩංගුවට ගැනීම සිදුකර ඇති අතර මීට පෙර ඔවුන් ප්‍රාන්ත අධිකරණයකින් අධිකරණයක් විසින් නිදොස් කොට නිදහස් කර තිබූ බව විදෙස් මාධ්‍ය සඳහන් කළේය. දින දහයක් තුළ තීන්දුව ලබාදීමට අපොහොසත් වීම හේතුවෙන් එම අධිකරණය අදාළ චෝදනා වලින් සැකකරුවන් නිදහස් කර ඇති බව සඳහන්ය. කෙසේවෙතත් එම ප්‍රාන්ත අධිකරණ විනිසුරුවරයා හට මරණ තර්ජන එල්ල වී ඇති බවට අනාවරණය වීම හේතුවෙන් අදාළ පරීක්ෂණ ඇමෙරිකානු එෆ්.බී.අයි ආයතනය යටතට ගෙන තිබේ. ඒ අනුව එෆ්.බී.අයි නිළදාරීන් විසින් සැකකරුවන් පස් දෙනා අත්අඩංගුවට ගෙන ඇති අතර සැකකරුවන් අතර අතුරුදන් වූ පිරිමි දරුවාගේ පියා ද සිටින බවයි විදෙස් මාධ්යු සඳහන් කළේය.", "URL": "https://sinhala.adaderana.lk/news.php?nid=95349", "Category": null, "Parent URL": null}