{"Source": "Adaderana", "Timestamp": "September 28, 2016 05:16 pm", "Headline": "ගල් ප්‍රහාරයකින් ආදිවාසියා මරුට", "News Content": "දඹාන, ගුරුකුඹුර ප්‍රදේශයේ දී ගල් ප්‍රහාරයකින් ආදිවාසියෙකු මියගොස් තිබේ.පවුල් ආරවුලක් දුරදිගයාමෙන් මෙම ප්‍රහාරය එල්ල වී ඇති බව මහියංගනය පොලීසිය පැවසුවේය.ගල් ප්‍රහාරයෙන් තුවාල ලැබූ ආදීවාසී පුද්ගලයා ප්‍රතිකාර සඳහා බදුල්ල රෝහලට ඇතුළත් කිරීමේ දී මියගොස් ඇත.මියගොස් ඇත්තේ එම ප්‍රදේශයේම පදිංචි 78 හැවිරිදි අයෙකි.සිද්ධියට සම්බන්ධ සැකකරු අත්අඩංගුවට ගෙන මහියංගනය මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ඔහු ලබන 29 වැනි දින දක්වා රක්ෂිත බන්ධනාගාර ගත කර ඇත.", "URL": "https://sinhala.adaderana.lk/news.php?nid=64508", "Category": null, "Parent URL": null}