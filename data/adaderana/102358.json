{"Source": "Adaderana", "Timestamp": "January 15, 2019 10:37 am", "Headline": "ලක්ෂ 10 කට අධික මුදලක් වංචා කළ ඉන්දීය ජාතිකයෙකු කොටු වෙයි", "News Content": "විදේශ රැකියා ලබාදෙන බව පවසමින් රුපියල් ලක්ෂ 10 කට අධික මුදලක් වංචා කළ විදෙස් ජාතිකයෙකු හැඳල ප්‍රදේශයේදී අත්අඩංගුවට ගෙන තිබේ. කොළඹ වංචා විමර්ශන ඒකකයේ නිලධාරීන්ට ලද තොරතුරක් මත සිදුකළ විමර්ශනයකදී 30 හැවිරිදි ඉන්දීය ජාතිකයෙකු මෙලෙස අත්අඩංගුවට ගෙන ඇති බව වාර්තා වේ. සැකකරු විසින් විදේශ රැකියා ලබාදෙන බව බවසා විවිධ පුද්ගලයින්ගෙන් රුපියල් දස ලක්ෂ 50,000 ක පමණ මුදලක් වංචා කර ඇති බව සඳහන්. සැකකරු කොටුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ඇප මත මුදා හැර ඇති අතර එම නඩුව යලි පෙබරවාරි මස 04 වනදා කැඳවීමට නියමිත බව පොලිසිය සඳහන් කළේය.", "URL": "https://sinhala.adaderana.lk/news.php?nid=102358", "Category": null, "Parent URL": null}