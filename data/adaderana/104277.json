{"Source": "Adaderana", "Timestamp": "February 14, 2019 08:43 am", "Headline": "ඩෙංගු මර්දන ක්ෂේත්‍ර වැඩසටහන් අද සහ හෙට", "News Content": "ඩෙංගු මර්දන විශේෂ ක්ෂේත්‍ර වැඩසටහනක් දිස්ත්‍රික් කිහිපයක අද(14) සහ හෙට(15) ක්‍රියාත්මක කිරීමට සෞඛ්‍ය අමාත්‍යාංශය තීරණය කර තිබේ. කඩින් කඩ ඇතිවන වැසි තත්ත්වයත් සමඟ ඩෙංගු මදුරුවන් ව්‍යාප්තිය ඉහළයාම හේතුවෙන් කොළඹ, ගම්පහ, කළුතර සහ යාපනය යන දිස්ත්‍රික්කවල මෙම වැඩසටහන ක්‍රියාත්මක කිරීමට සැලසුම් කර තිබේ. ජනාධිපති කාර්යය සාධක බලකාය සහ ඩෙංගු මර්දන ඒකකය ඒකාබද්ධව ප්‍රජාවගේ සහභාගීත්වයෙන් මදුරුවන් බෝවන ස්ථාන ඉවත් කිරිම වැඩසටහනේ අරමුණයි. මේ සදහා ත්‍රිවිධ හමුදාව සහ පොලීසිය ද සහභාගී කරවා ගන්නා බව සෞඛ්‍ය අමාත්‍යාංශය සඳහන් කළේය.", "URL": "https://sinhala.adaderana.lk/news.php?nid=104277", "Category": null, "Parent URL": null}