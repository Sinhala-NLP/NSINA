{"Source": "Adaderana", "Timestamp": "May 18, 2015 07:31 am", "Headline": " කඩුවෙල-කොල්ලුපිටිය-ගම්පහ පුද්ගලික බස් නෑ", "News Content": "මාර්ග අංක 177 කඩුවෙල-කොල්ලුපිටිය, මාර්ග අංක 224/1 කඩුවෙල-ගම්පහ යන කඩුවෙලින් ගමන් ආරම්භ කරන පුද්ගලික බස් රථ වර්ජනයක් දියත් කර ඇති බව පුද්ගලික බස් රථ හිමියන්ගේ සංගමය පවසයි.එම සංගමයේ සභාපති ගැමුණු විජේරත්න මහතා අද දෙරණට කියා සිටියේ අවිධිමත් ලෙස මාර්ග බලපත් නිකුත් කිරීමට විරෝධය දැක්වීමක් ලෙස මෙලෙස වර්ජනය දියත් කළ බවයි.කෙසේ වෙතත් තවත් මාර්ග කිහිපයක බස් රථ සේවකයින් මෙම වර්ජනයට සහය පළකිරීම සඳහා තීරණය කර ඇති බවද ඔහු සඳහන් කළේය.", "URL": "https://sinhala.adaderana.lk/news.php?nid=51400", "Category": null, "Parent URL": null}