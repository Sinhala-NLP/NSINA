{"Source": "Adaderana", "Timestamp": "January 28, 2018 11:56 am", "Headline": "ඈගල්ඔයේ සිදුවූ  අනතුරකින් තරුණයෙක් මරුට", "News Content": "හොරණ - මතුගම මාර්ගයේ ඈගල්ඔය ප්‍රදේශයේ දී සිදුවු රිය අනතුරකින් තරුණයෙකු මියගොස් තිබේ. මාර්ගය ආසන්නයේ නවතා තිබූ ට්‍රැක්ටර් රථයක් පිටුපස ධාවනය වෙමින් තිබූ යතුරුපැදියක් ගැටී අනතුර සිදුව ඇති බව පොලීසිය සඳහන් කළේය. අනතුරෙන් බරපතල තුවාල ලැබු යතුරුපැදිකරු බුලත්සිංහල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ බුලත්සිංහල ප්‍රදේශයේ පදිංචිව සිටි 27 හැවිරිදි තරුණයෙකි. අනතුර සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර බුලත්සිංහල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=83662", "Category": null, "Parent URL": null}