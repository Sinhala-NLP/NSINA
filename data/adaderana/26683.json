{"Source": "Adaderana", "Timestamp": "August 18, 2012 02:19 pm", "Headline": "වැල්ලවත්තේ නිවසකින් මළ සිරුරු 3ක් හමුවෙයි", "News Content": "වැල්ලවත්ත රාමක්‍රිෂ්ණන් ප්‍රදේශයේ නිවසක තිබී එකම පවුලේ මවකගේ, පියෙකුගේ හා දියණියකගේ මළ සිරුරු 3 ක් සොයාගෙන තිබේ. එසේ මියගොස් ඇති තිදෙනා හැටන් කොටගල ප්‍රදේශයේ පදිංචිකරුවන් බව අප වාර්තාකරු පවසයි. මීට දින 4 කට පෙර ඔවුන් සිය පුත්‍රයා ද සමග කොළඹට පැමිණ ඇති අතර අදාළ පුත්‍රයා මේ වන විට අතුරුදන් බව සඳහන්ය. මෙම අභිරහස් මරණ සම්බන්ධයෙන් මේ වන විට පරීක්ෂණ ආරම්භ කර ඇතැයි පොලිස් මාධ්‍ය ප්‍රකාශක කාර්යාලය කියා සිටියි.", "URL": "https://sinhala.adaderana.lk/news.php?nid=26683", "Category": null, "Parent URL": null}