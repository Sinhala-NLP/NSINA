{"Source": "Adaderana", "Timestamp": "March 2, 2018 04:55 pm", "Headline": "අභිරහස් ලෙස මිය ගිය යකඩ වැඩපලේ හිමිකරු", "News Content": "යාපනයේ, ආනේකෝට්ටේ ප්‍රදේශයේ යකඩ වැඩපලක හිමිකරුවෙකු එම ස්ථානයේදී මියගොස් සිටියදී ඔහුගේ මළ සිරුර අද (02) සොයා ගත් බව යාපනය පොලීසිය පැවසීය. මෙලෙස මිය ගොස් ඇත්තේ වයස අවුරුදු 69 ක් වන සිල්ලුවෙයි රාසා නැමති අයෙක්ය. ඔහු මිය යාමට හේතුව මෙතෙක් අනාවරණය වී නොමැත. යාබද වෙලෙද සැල් වල හිමි කරුවන් විසින් පොලීසියට පවසන ලද තොරතුරකට අනුව මෙම මළ සිරුර පොලීසිය විසින් සොයාගෙන ඇත. යාපනය මහේස්ත්‍රාත්වරයාගේ නියෝග මත වැඩිදුර පරීක්ෂණ කටයුතු සදහා මළසිරුර යාපනය ශීක්ෂණ රෝහල වෙත බාර දී තිබේ.", "URL": "https://sinhala.adaderana.lk/news.php?nid=85082", "Category": null, "Parent URL": null}