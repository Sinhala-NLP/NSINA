{"Source": "Adaderana", "Timestamp": "May 6, 2018 07:25 pm", "Headline": " ආණ්ඩුවෙන් ගියාට ශ්‍රීලනිපයෙන් ගියේ නෑ", "News Content": "ශ්‍රී ලංකා නිදහස් පක්ෂ මහලේකම්වරයා සහ එක්සත් ජනතා නිදහස් සන්ධාන මහලේකම්වරයා ඇතුළු තවත් සන්ධානය නියෝජනය කරන අමාත්‍යවරු කිහිපදෙනෙක් ඉදිරියේදී එක්සත් ජාතික පක්ෂය හා එක්වීමට හැකියාවක් ඇතැයි හිටපු අමාත්‍ය ඩබ්ලිව්.ඩී.ජේ. සෙනෙවිරත්න මහතා පවසයි. අද(06) රත්නපුර පැවති පාක්ෂික හමුවකට එක්වෙමින් ඔහු මේ බව සඳහන් කළේය. ලබන අගහරුවාදා දින ආණ්ඩුවෙන් ඉවත් වූ 16 දෙනා අනිවාර්යෙන්ම විපක්ෂයට යන බවද ඒ මහතා කියා සිටියේය. එමෙන්ම ශ්‍රීලනිපය මෙම ආණ්ඩුවෙන් ඉවත් විය යුතු බවට මධ්‍යම කාරක සභාවට යෝජනා ඉදිරිපත් කරන බවද ඒ මහතා සඳහන් කළේය. එපමණක් නොව ආණ්ඩුවෙන් ඉවත් වුවද මේ වන තෙක් ශ්‍රීලනිපයෙන් ඉවත් වී නොමැති බව පැවසූ ඒ මහතා කියා සිටියේ ශ්‍රීලනිපයට පොහොට්ටුවේ පිරිස්ද බඳවා ගත යුතු බවයි.", "URL": "https://sinhala.adaderana.lk/news.php?nid=88635", "Category": null, "Parent URL": null}