{"Source": "Adaderana", "Timestamp": "February 15, 2012 05:14 pm", "Headline": " ඉන්දීය අත්අඩංගුවේ සිටි ධීවරයින් 25 ක් නිදහස්", "News Content": "මුහුදු සීමා උල්ලංඝණය කිරීම හේතුවෙන් ඉන්දීය බලධාරීන්ගේ අත්අඩංගුවට පත්වූ ශ්‍රී ලාංකික ධීවරයින් 25 දෙනෙකු නිදහස් කර තිබේ. ඔවුන්ට අයත් ධීවර යාත්‍රා 5 ක් ද මුදා හැරීමට ඉන්දීය බලධාරීන් කටයුතු කර ඇති බව ධීවර හා ජලජ සම්පත් සංවර්ධන අමාත්‍යාංශය සඳහන් කරයි. ඉන්දීය මුහුදු සීමාවේ මසුන් මැරීමේ නිරතවෙමින් සිටියදී මෙම ධීවරයින් පිරිස ඉන්දීය බලධාරීන්ගේ අත්අඩංගුවට පත්වූයේ පසුගිය 6 වැනිදාය. මෙලෙස අත්අඩංගුවට පත්වන ධීවරයින් යළි නිදහස් කිරීමේ දී ඔවුන්ගේ සුභසාධන සහ ගුවන් ගමන් ගාස්තු වෙනුවෙන් රුපියල් ලක්ෂ 30 ට ආසන්න මුදලක් වැය වන බව ධීවර අමාත්‍යාංශය පවසයි.", "URL": "https://sinhala.adaderana.lk/news.php?nid=22139", "Category": null, "Parent URL": null}