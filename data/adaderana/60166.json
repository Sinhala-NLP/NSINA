{"Source": "Adaderana", "Timestamp": "May 15, 2016 02:46 pm", "Headline": " එක එක්කෙනා එක එක කතා කියනවා", "News Content": "වැට් බදු වැඩි කිරීම නිසා කාන්තාවන් මේවන විට පීඩාවට පත්ව ඇතැයි පා.ම පවිත්‍රා වන්නිආරච්චි මහත්මිය පවසයි.ශ්‍රීලනිප කාන්තා සංවිධානය නමින් අද පැවැත්වූ මාධ්‍ය හමුවකට එක්වෙමින් ඇයි කියා සිටියේ මුදල් ඇමතිවරයා වැට් වැඩි කරද්දී අගමැතිවරයා එය අනුමත කරන බවයි.එසේම රාජ්‍ය අමාත්‍ය ලක්ෂ්මන් යාපා මහතා වැට් බදු අඩු කරන බව පවසා ඇති බවද, ඉන් දක්නට ඇත්තේ එක එක්කෙනා එක එක කතා කියමින් සිටියදී රට එක තැන පල්වීම බවද ඇය පෙන්වාදුන්නාය.අපේ ආණ්ඩුව කාලයේ වැට් බදු වැඩි කරද්දී කැබිනට් මණ්ඩලය රැස්වී සාමුහික තීරණයක් ලෙස එම තීන්දු තීරණ ගත් නමුත් වත්මන් ආණ්ඩුවේ එවැන්නක් දක්නට නොමැති බවත් ඇය පැවසුවාය.එම මාධ්‍ය හමුවේදී ඌව පළාත් මන්ත්‍රී හේමා රත්නායක මෙන්ම හිටපු පළාත් සභා මන්ත්‍රී අශෝකා ලංකාතිලක යන අයද අදහස් පළ කළ අතර වත්මන් ආණ්ඩුව ගෙදර යා යුතු යැයි ඔවුන් අවධාරණය කරන ලදී.", "URL": "https://sinhala.adaderana.lk/news.php?nid=60166", "Category": null, "Parent URL": null}