{"Source": "Adaderana", "Timestamp": "February 28, 2013 03:58 pm", "Headline": "නිලධාරීන්ගෙන් මට දැඩි බලපෑම් එල්ලවෙනවා", "News Content": "සෞඛ්‍ය අමාත්‍යංශයේ වෛද්‍ය සැපයුම් අංශයේ ටෙන්ඩර් කැදවීමේ පටිපාටියේ වෙනසක් සිදු කරන බව සෞඛ්‍ය අමාත්‍ය මෛත්‍රීපාල සිරිසේන මහතා පවසයි. ලබන මාසය වන විට මෙම නව ක්‍රමය ක්‍රියාත්මක කිරීමට කටයුතු කරන බව අමාත්‍යවරයා පෙන්වාදෙයි. අද (28) කොළඹ පැවති උත්සවයකට එක්වෙමින් අමාත්‍ය මෛත්‍රීපාල සිරිසේන මහතා මේ බව පැවසීය. සෞඛ්‍ය අමාත්‍යංශයේ වංචා දූෂණවලට එරෙහිව කටයුතු කිරීමේදී තමාට එහි සිටින නිලධාරීන්ගෙන් දැඩි බලපෑම් එල්ල වූ බව එහිදී වැඩිදුරටත් අදහස් දැක්වූ අමාත්‍යවරයා කියා සිටියේය. වංචා දූෂණ වැළැක්වීම සඳහා සෞඛ්‍ය වෘත්තීය සමිති සියල්ල එක්ව කටයුතු කළ යුතු බව මෛත්‍රීපාල සිරිසේන මහතා පෙන්වාදෙන්නේය.", "URL": "https://sinhala.adaderana.lk/news.php?nid=32000", "Category": null, "Parent URL": null}