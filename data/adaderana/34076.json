{"Source": "Adaderana", "Timestamp": "May 14, 2013 10:21 am", "Headline": "මුම්බායි ඉන්දියන්ස් 1ට එයි", "News Content": "ඉන්දීය ප්‍රීමියර් ලීග් ක්‍රිකට් තරගාවලියේ පැවති තවත් තරගයකින් සන්රයිසස් හයිද්‍රාබාද් කණ්ඩායම පරදවා මුම්බායි ඉන්දියන්ස් කණ්ඩායම කඩුලු 7 ක ජයක් වාර්තා කිරීමත් සමග ප්‍රසාද ලකුණු සටහනේ පළමු ස්ථානය හිමිකර ගැනීමට මුම්බායි ඉන්දියන්ස් කණ්ඩායම සමත්ව තිබේ. ප්‍රථමයෙන් පන්දුවට පහරදුන් සන්රයිසස් හයිද්‍රාබාද් කණ්ඩායම නියමිත පන්දුවාර 20 අවසානයේ කඩුලු 3ක් දැවී ලකුණු 178ක් ලබාගත්තේය. පිළිතුරු ඉනිම සඳහා පිටියට පිවිසි මුම්බායි ඉන්දියන්ස් කණ්ඩායම පන්දුවාර 19යි පන්දු 3කදී කඩුලු 3ක් දැවී ලකුණු 184ක් ලබාගනිමින් ජයග්‍රහණය වාර්තා කළේය.", "URL": "https://sinhala.adaderana.lk/news.php?nid=34076", "Category": null, "Parent URL": null}