{"Source": "Adaderana", "Timestamp": "August 6, 2010 12:11 pm", "Headline": "සෙබළුන් 15 ක් රෝහලේ-අයෙකුගේ තත්ත්වය බරපතලයි", "News Content": "ඒ-09 මාර්ගයේ වව්නියාව ඊරපෙරියකුලම් පොලිස් මුරපොළ ඉදිරිපිටදී යුද හමුදා බස් රථයක් අනතුරට ලක්වීමෙන් සෙබළුන් 15 දෙනෙකු තුවාල ලබා රෝහල්ගත කළ බව අද දෙරණ වාර්තාකරු සඳහන් කරයි. අද පෙරවරුවේ අනුරාධපුරය බලා ගමන් ගනිමින් තිබුණු මෙම බස් රථය පොලිස් මුරපොළ ආසන්නයේ දී පාරෙන් ඉවතට පැන පලු ගසක වැදීමෙන් මෙම අනතුර සිදුව තිබේ. වව්නියාව රෝහලට ඇතුළත් කළ සෙබළුන් 15 දෙනාගෙන් එක් අයෙකුගේ තත්ත්වය බරපතළ බව රෝහල් ආරංචි මාර්ග සඳහන් කරයි. වව්නියාව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=10069", "Category": null, "Parent URL": null}