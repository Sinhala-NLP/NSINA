{"Source": "Adaderana", "Timestamp": "August 25, 2011 12:42 pm", "Headline": "සැක කටයුතු යැයි පහරදීලා -ඉංජිනේරුවන් තිදෙනෙකු රෝහලේ", "News Content": "හැටන්, ගිනිගත්හේන, අඹගමුව ප්‍රදේශයේ දී සැක කටයුතු පුද්ගලයින් බවට සැකකර සිදුකළ පහර දීමකින් පුද්ගලයින් තිදෙනෙකු තුවාල ලබා රෝහල් ගත කර තිබේ. තුවාල ලැබූවන් අතර ඉන්දීය ඉංජිනේරුවන් දෙදෙනෙකු සහ මෙරට ඉංජිනේරුවරයෙකු ද වන බව පොලිසිය සඳහන් කරයි. හැටන්, දික්ඔය දිසා රෝහලේ වාට්ටු සංකීර්ණයක ඉදිකිරීම් කටයුතු සඳහා පැමිණි ඉන්දීය ඉංජිනේරුවරුන් දෙදෙනෙකු මෙසේ පහර කෑමට ලක්ව ඇති බව පොලිසිය පවසයි. පහරකෑමෙන් තුවාල ලැබූ ඉංජිනේරුවරුන් තිදෙනා හැටන්, දික්ඔය රෝහලට ඇතුළත් කර ඇත.‍ පහරදීමේ සිද්ධියට සම්බන්ධ ප්‍රධාන සැකකරු අත්අඩංගුවට ගෙන ඇති බව ගිනිගත්හේන පොලිසිය සඳහන් කරයි.", "URL": "https://sinhala.adaderana.lk/news.php?nid=18299", "Category": null, "Parent URL": null}