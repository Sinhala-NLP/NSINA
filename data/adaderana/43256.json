{"Source": "Adaderana", "Timestamp": "May 17, 2014 10:18 am", "Headline": "එයාර් චීෆ් මාෂල් ෂු කියුලියෑන් මහතා ජනපති හමුවෙයි ", "News Content": "චීනයේ මධ්‍යම මිලටරි කොමිසමේ උප සභාපති එයාර් චීෆ් මාශල් ෂු කියුලියෑන් මහතා ජනාධිපති මහින්ද රාජපක්ෂ මහතා හමුවී තිබේ. ජනාධිපති ප්‍රකාශක හා ජාත්‍යන්තර මාධ්‍ය ඒකකය පවසන්නේ අරලියගහ මන්දිරයේදී මෙම හමුව සිදුවු බවයි. චීනය සහ ශ්‍රී ලංකාව අතර උපාය මාර්ගික අනනෝන්‍ය විශ්වාසය තර කිරීම හා දෙරටේ සන්නද්ධ හමුදා අතර සබඳතා නව තලයකට නැංවීම සිය චාරිකාවේ අරමුණ බව ෂු කියුලියෑන් මහතා ප්‍රකාශ කර තිබේ. ශ්‍රී ලංකාවේ සන්නද්ධ හමුදාව මනා පුහුණුවකින් හා මනා කළමනාකරණයකින් යුක්ත බව ඔහු ජනාධිපති මහින්ද රාජපක්ෂ මහතා හමුවී ප්‍රකාශ කර ඇති බව සඳහන් වෙයි. එහිදී ජනාධිපතිවරයා ප්‍රකාශ කර ඇත්තේ එක්සත් ජාතීන්ගේ මානව හිමිකම් මණ්ඩලයේ දී ශ්‍රී ලංකාවට දැක්වු සහයෝගය පිළිබඳ තම කෘතඥතාව පළ කරන බවයි.", "URL": "https://sinhala.adaderana.lk/news.php?nid=43256", "Category": null, "Parent URL": null}