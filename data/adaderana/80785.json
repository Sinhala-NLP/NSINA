{"Source": "Adaderana", "Timestamp": "November 30, 2017 08:07 am", "Headline": "කාලගුණය ගැන අනවශ්‍ය බියක් ඇති කරගන්න එපා - ආපදා ඇමති කියයි", "News Content": "ඉදිරි කාලගුණ තත්ත්වය සම්බන්ධයෙන් අනවශ්‍ය බියක් ඇති කර ගත යුතු නොමැති බව ආපදා කළමනාකරණ අමාත්‍ය අනුර ප්‍රියදර්ශන යාපා මහතා පවසයි. ඇතැම් පිරිස් අසත්යමය ප්රයචාර පතුරවමින් ජනතාව නොමග යැවීමට උත්සාහ දරන බව ඔහු පවසයි. සුළි කුණාටුවක හෝ සුනාමි තත්ත්වයක් ඇති වීමේ කිසිදු අවදානමක් නොමැති බව අමාත්‍යවරයා පෙන්වා දෙයි. කාලගුණ විද්‍යා දෙපාර්තමේන්තුව ඉදිරි කාලගුණ තත්ත්වය සම්බන්ධයෙන් නිරන්තර අවධානයෙන් පසුවන බව අනුර ප්‍රියදර්ශන යාපා අමාත්ය වරයා පවසන්නේ. ආපදා තත්ත්වයෙන් පීඩාවට පත්වූවන් සඳහා සහන සැලසීමට ද පියවර ගනිමින් සිටින බව හෙතෙම කියා සිටියා.", "URL": "https://sinhala.adaderana.lk/news.php?nid=80785", "Category": null, "Parent URL": null}