{"Source": "Adaderana", "Timestamp": "May 30, 2018 11:31 am", "Headline": "වාහන කිහිපයක් එකිනෙක ගැටී පුද්ගලයින් 14 කට තුවාල", "News Content": "බ්‍රිතාන්‍යයේ ඩාට්ෆර්ඩ් නගරයේදී වාහන කිහිපයක් එකිනෙක ගැටී සිදුවූ අනතුරකින් පුද්ගලයින් 14 දෙනෙකු තුවාල ලැබීය. අනතුර සම්බන්ධයෙන් එක් පුද්ගලයෙකු අත්අඩංගුවට ගෙන ඇති බවත් සඳහන් වෙයි. ඩාට්ෆර්ඩ් නගරයේදී අපරික්ෂාකාරී ලෙස ධාවනය කරන ලද බස් රථයක් නවතා තිබූ වාහන කිහිපයක ගැටීමෙන් අනතුර සිදු විය. ඉන් වාහන 25කට පමණ දැඩි ලෙස හානිවී තිබේ. එමෙන්ම පදිකයින් 14 දෙනෙකු පමණ අනතුරින් තුවාල ලබා ඇති බවත් සඳහන් වෙයි. අපරීක්ෂාකාරී ලෙස රිය ධාවනය කිරීමේ චෝදනාව මත බස් රථයේ රියදුරා අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=90064", "Category": null, "Parent URL": null}