{"Source": "Adaderana", "Timestamp": "August 31, 2016 02:02 pm", "Headline": "අපිත් පක්ෂයට ආවේ හිස් කොළ හැටියටයි", "News Content": "ශ්‍රීලනිපයේ 65 වන සංවත්සරයෙන් පසුව විකල්ප කණ්ඩායම් සෑදීමට යන අය ඉතිහාසයේ හිස් කෝප්ප බවට පත්වනු ඇති බව සමාජ සවිබලගැන්වීමේ හා සුබසාධන අමාත්‍ය එස්.බී දිසානායක මහතා පවසයි.මෛත්‍රීලා,ඉලංගරත්නලා,සීපී ලා මෙන්ම තමා ඇතුළු පිරිසක්ද පක්ෂය හැරගොස් යළි පක්ෂයට එකතුවූයේ හිස් කඩදාසි ලෙස බව අමාත්‍යවරයා සිහිපත් කළේය.පක්ෂය හැරගිය අය සම්බන්ධයෙන් පවත්නා අතීත අත්දැකීම එය බව අමාත්‍යවරයා කියා සිටියේ අද(31)බත්තරමුල්ල,සෙත්සිරිපායේ,ජාතික වැඩිහිටි මහලේකම් කාර්යාලයේ පැවති 'වැඩිහිටි සත්කාර සේවය'පිළිබඳ මාධ්‍ය දැනුවත් කිරීමේ අවස්ථාවට එක්වෙමිනි.ඊයේ රාත්‍රීයේ පැවති ශ්‍රීලනිපයේ මධ්‍යම කාරක සභා රැස්වීමේදී නව ප්‍රතිසංස්කරණ හඳුන්වාදීම සඳහා කමිටුවක් පත් කළ බවත්,එම කමිටුව අද සවස මුණගැසී සාකච්ඡා කරන බවත් ඔහු සඳහන් කළේය.ඒ අනුව පක්ෂයේ උන්නතිය සඳහා නොපැකිළිව ඉදිරි ක්‍රියාමාර්ග ගන්නා බව ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=63638", "Category": null, "Parent URL": null}