{"Source": "Adaderana", "Timestamp": "June 21, 2012 09:51 am", "Headline": "ග්‍රීසියේ නව අග්‍රාමාත්‍ය දිවුරුම් දෙයි", "News Content": "ග්‍රීසියේ නව අග්‍රාමාත්‍ය ඇන්තෝනිස් සමරාස් සිය ධූරයේ දිවුරුම් දී තිබේ. නව ප්‍රජාතන්ත්‍රවාදී පක්ෂයේ අග්‍රාමාත්‍යවරයා ලෙස ඊයේ දිනයේ ඔහු සිය ධූරයේ දිවුරුම් දුන් බව විදෙස් මාධ්‍ය වාර්තා කරයි. පසුගිය මැයි 06 වැනි දින පැවති එරට මැතිවරණයෙන් නව ප්‍රජාතන්ත්‍රවාදී පක්ෂය ජය වාර්තා කළ අතර සමාජවාදී පක්ෂය සහ වාමාංශික ප්‍රජාතන්ත්‍රවාදී පක්ෂය සහයෝගය ලබාදී ඇත. ග්‍රීසිය මේ වන විට බරපතළ මූල්‍ය අර්බුදයකට මුහුණ දී සිටියි. එම නිසා රට තුළ පවතින මූල්‍ය අර්බුදයට කඩිනම් විසඳුම් ලබාදීමට බලාපොරොත්තුවන බව නව අග්‍රාමාත්‍යවර‍යා සිය ධුරයේ දිවුරුම් දීමත් සමග පවසා තිබේ. ඒ සඳහා යුරෝපා සංගමයේ සහ ජාත්‍යන්තර මූල්‍ය අරමුද‍ලේ සහයෝගය බලාපොරොත්තු වන බව ඇන්තෝනිස් පවසා ඇත.", "URL": "https://sinhala.adaderana.lk/news.php?nid=25197", "Category": null, "Parent URL": null}