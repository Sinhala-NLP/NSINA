{"Source": "Adaderana", "Timestamp": "December 22, 2018 06:54 pm", "Headline": "ලක්ෂ 6ක  හෙරොයින් සමඟ 3ක් පොලීසියට", "News Content": "රුපියල් ලක්ෂ 06 ක් වටිනා හෙරොයින් ග්‍රෑම් 50 ක් සමඟ තරුණියක් ඇතුළු පුද්ගලයින් තිදෙනෙකු කළුතර, වාද්දගොඩ ප්‍රදේශයේදී අත්අඩංගුවට ගෙන තිබේ. කළුතර උතුර පොලිසියට ලද තොරතුරක් මත සිදුකළ වැටලීමකදී මොවුන් අත්අඩංගුවට ගත් බව පොලිසිය පවසයි. සැකකාරිය රත්මලාන, සෙත්සරණ ප්‍රදේශයේ පදිංචි 28 හැවිරිදි තරුණියක් වන බව සඳහන්. සෙසු සැකකරුවන් රත්මලාන, සෙත්සරණ සහ බිබිල යන ප්‍රදේශවල පදිංචි 22 සහ 29 හැවිරිදි වයස්වල පසුවන්නන් වේ. ඔවුන් අද(22) කළුතර මහේස්ත්‍රාත් අධිකරණයට ඉදිරිපත් කිරීමට නියමිත අතර මේ සම්බන්ධයෙන් කළුතර උතුර පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=101159", "Category": null, "Parent URL": null}