{"Source": "Adaderana", "Timestamp": "September 2, 2016 10:26 am", "Headline": "  ස්පේස් - එක්ස් රොකට්ටුව පුපුරා යයි", "News Content": "අභ්‍යවකාශ ගත කිරීමට සූදානම් කර තිබූ ස්පේස් - එක්ස් රොකට්ටුව පරීක්ෂණයක් අතරතුර පුපුරා ගොස් තිබේ.අමෙරිකාවේ කේප් කැනවරල් අභ්‍යාවකාශ මධ්‍යස්ථානයේ දී එම පිපුරුම සිදු වුණි.පිපුරුමෙන් රොකට්ටුව සම්පූර්ණයෙන් විනාශයට පත් වූ අතර කිලෝමිටර් කිහිපයක් දුරට එහි බලපෑම පැවති බව වාර්තා වෙයි.ඊශ්‍රායල් සමාගමක් විසින් අදාළ රොකට්ටුව මගින් අන්තර්ජාල පහසුකම් සපයා ගැනීම සඳහා චන්ද්‍රිකාවක් ගුවන් ගත කිරීමට සැලසුම් කර තිබූ අතර ෆේස්බුක් නිර්මාතෘ මාර්ක් සකර්බර්ග් ද පිපුරුම පිළිබඳ කනස්සල්ල පළ කර තිබේ.පිපුරුමෙන් සිදු වූ හානිය අමෙරිකානු ඩොලර් මිලියන 200ක් පමණ වන බව වාර්තා වෙයි", "URL": "https://sinhala.adaderana.lk/news.php?nid=63697", "Category": null, "Parent URL": null}