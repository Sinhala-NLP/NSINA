{"Source": "Adaderana", "Timestamp": "February 16, 2014 01:32 pm", "Headline": "පින්නවලට 39යි - සැමරුම මහ ඉහළින්", "News Content": "පින්නවල අලි අනාථාගාරය ආරම්භ කර අදට වසර 39ක් සම්පූර්ණ වේ. 1975 පෙබරවාරී මස 16 වැනිදා පින්නවල අලි අනාථාගාරය ආරම්භ කර ඇත. ගත වූ කාලය තුළ අලි ඇතුන් 204 දෙනෙකු මෙහි හැදී වැඩී ඇති අතර මේවන විට එහි සිටින අලි ඇතුන් සංඛ්‍යාව 77කි. එසේම මෙම අලි අනාථාගාරය තුළදී අලි පැටවුන් 50 දෙනෙකු උපත ලබා තිබීමද විශේෂත්වයක් වේ. මේ අතර පින්නවල අලි අනාථාගාරයේ සේවය කරන 147ක් පිරිස වෙනුවෙන් නව නේවාසිකාගාරයක්ද අද විවෘත කෙරිණ. පින්නවල අලි අනාථාගාරය ආරම්භ කර අදට 39 වසරක් සපිරීම නිමිත්තෙන් අද (16) එහි විශේෂ උත්සවයක් සංවිධානය කර තිබුණි. සංග්‍රහ කටයුතු වෙනුවෙන් විශාල කිරිබතක්ද සකස් කර තිබිණ. අද උත්සවය සඳහා සබරගමුව මහඇමති මහීපාල හේරත්, උද්භිද උද්‍යාන හා පොදු විනෝදාත්මක කටයුතු අමාත්‍ය ජයරත්න හේරත්, පාර්ලිමේන්තු මන්ත්‍රී කනක හේරත් මහතා ඇතුළු පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=41163", "Category": null, "Parent URL": null}