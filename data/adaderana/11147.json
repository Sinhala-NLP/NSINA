{"Source": "Adaderana", "Timestamp": "September 28, 2010 10:13 am", "Headline": "ශ්‍රී ලාංකිකයන් තිදෙනෙකුට මැලේසියාවේදී සිර දඬුවම් ", "News Content": "ශ්‍රී ලාංකිකයන් තිදෙනෙකුට හා මැලේසියානු ජාතිකයෙකුට මැලේසියානු මහාධිකරණය මගින් වසර 03 ක සිර දඬුවමක් නියම කර තිබේ. ළමයෙකු පැහැර ගෙන යාම ඔවුන්ට එරෙහිව පැවති චෝදනාව වී ඇති අතර එම චෝදනාවට වරදකරුවන් බව ඔවුන් විසින් අධිකරණය හමුවෙහි පිළිගෙන ඇත. 32 හැවිරිදි එස්. සෙල්වකුමාර්, 26 හැවිරිදි බී. ජයනාදන්, 22 හැවිරිදි ජේ. ඇන්තනි යන ශ්‍රී ලාංකිකයන් තිදෙනාට හා 22 හැවිරිදි ටී. රාමු යන මැලේසියානු ජාතිකයාට මෙසේ දඬුවම් නියම කර ඇත. ළමයෙකු පැහැරගැනීමේ චෝදනාව මත පසුගිය වසරේ ඔක්තොම්බර් මස 30 වන දින මෙම සිව්දෙනා අත්අඩංගුවට පත්ව ඇත. මෙම පැහැරගැනීමට ලක්වූ පිරිමි ළමයා ශ්‍රී ලංකාවේ ත්‍රිකුණාමල ප්‍රදේශයේ ජීවත්වූ අයෙකි. ඔහු මැලේසියාවේ සෙට්පැක්හි ජලන් ලන්ග්කවි නම් ප්‍රදේශයේ පදිංචිව සිට ඇත. පසුගිය වසරේ ඔක්තොම්බර් මස 26 වන දින ඔහු ජීවත් වූ නිවාස සංකීර්ණය අසලදී අදාළ පුද්ගලයින් විසින් පැහැරගෙන ගොස් තිබේ.", "URL": "https://sinhala.adaderana.lk/news.php?nid=11147", "Category": null, "Parent URL": null}