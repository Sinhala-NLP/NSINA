{"Source": "Adaderana", "Timestamp": "October 24, 2017 11:02 am", "Headline": "පරිසරය බරපතළ අභියෝගයක් වෙලා", "News Content": "වනාන්තර පද්ධතිය විනාශ වීම තුළ ගෝලීය උෂ්ණත්වය ඉහළ යෑම වැනි කරුණු මුලික කර ගනිමින් අද වන විට පරිසරය බරපතළ අභියෝගයක් වී ඇතැයි ජනාධිපති මෛත්‍රීපාල සිරිසේන මහතා පවසයි. අද(24) උදෑසන කොළඹ බණ්ඩාරනායක අනුස්මරණ ජාත්‍යන්තර සම්මන්ත්‍රණ ශාලාවේ පැවති ආසිය ශාන්තිකර 27 වන වනාන්තර සමුළුවට සහභාගී වෙමින් ජනාධිපතිවරයා මේ බව කියා සිටියේය. ලෝකයේ රටවල් 34ක නියෝජිතයින් මෙම සමුළුවට සහභාගී වී තිබේ. මෙහිදී අදහස් දක්වමින් ජනාධිපතිවරයා කියා සිටියේ, නීල හරිත යුගයක් ආරම්භ කරමින් වන ඝනත්වය පෝෂණයට රජය පෙළඹුනේ මුලික වශයෙන් අනාගතයේ දී රට හමුවේ ඇති පාරිසරික ගැටළුන්ට පිළියමක් ලෙස බවයි. කෙසේ වෙතත් මේ වන විට යුද, නාවික හා ගුවන් යන ත්‍රිවිධ හමුදාවම වන සංරක්ෂණය හා වන ඝණත්වය ආරක්ෂා කිරීමට යොදවා ඇති බවත්, එහිදී මුලික වශයෙන් වන විනාශයන් සිදුවන ස්ථාන ගුවනින් නීරීක්ෂණය කර එයට අදාළ නීතිමය ක්‍රියාමාර්ග ගැනීමට පොලීසිය දැනුවත් කර ඇති බවත් පැවසු ජනාධිපතිවරයා මෙය ජාතික අවශ්‍යතාවයක් ලෙස සළකා කටයුතු කරන බව ද පැවසීය.", "URL": "https://sinhala.adaderana.lk/news.php?nid=79070", "Category": null, "Parent URL": null}