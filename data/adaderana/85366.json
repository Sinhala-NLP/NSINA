{"Source": "Adaderana", "Timestamp": "March 8, 2018 03:20 pm", "Headline": "ගම්පහ රෝහලේ විදුලි සෝපානය හිරවෙලා-1ක් මරුට", "News Content": "හදිසියේ විදුලිය බිඳ වැටිමෙන් ගම්පහ මූලික රෝහලේ විදුලි සෝපානයේ ගමන් ගත් පුද්ගලයෙකු ඉන් ඇඳ වැටී ජීවිතක්ෂයට පත් වි තිබේ. තම දරුවාට ප්‍රතිකාර ලබා ගෙන නැවත නිසව බලා පිටත්ව යාමේදි අදාළ පුද්ගලයා අද(08) දහවල් මෙම අනතුරට මුහුණ දි තිබුණි. අද දහවල් 2ට පමණ ගම්පහ මූලික රෝහලේ හදිසි විදුලි බිඳ වැටීමක් සිදු වී ඇත. එහිදි රෝහලේ 6 වන මහලේ සිට බිම් මහල දක්වා පැමිණි විදුලි සෝපානය 5වන මහලත් 4 වන මහත් අතර සිර වි තිබේ. එම අවස්ථාවේදි විදුලි සෝපානය තුළ සිට ඇත්තේ එකම පවුලේ මව පියා හා දරුවා මෙන්ම තවත් කාන්තාවක් හා රෝහලේ සේවකයෙකුයි. එහිදි රෝහල් සේවකයා විදුලි සෝපානයේ දොරටුවක් විවෘත කර පස්වන මහලට පැමිණ ඇති අතර පසුව කාන්තාවන් දෙදෙනා හා දරුවා ද පිටතට ගෙන තිබේ. පසුව විදුලි සෝපානයේ සිට අනෙක් පිරිමි පුද්ගලයාද රෝහල් සේවකයා විසින් පිටතට ගැනීමට උත්සහ කිරීමේදි ඔහු ස්වං උත්සහයෙන් පිටතට පැමිණිමට උත්සහ කර ඇති අතර එම අවස්ථාවේදි ඔහු විදුලි සෝපානයෙන් පිටතට වැටී තිබුණි. අද දෙරණ වාර්තාකරු සඳහන් කළේ ඔහු එම ස්ථානයේදිම මිය ගොස් ඇති බවයි. මෙලෙස මිය ගොස් ඇත්තේ කඩවත සූරිගම පදිංචි ධනුෂ්ක සෙනවිරත්න නමැති අයෙක් වන අතර ඔහු සිය දරුවාට ප්‍රතිකර ලබා ගෙන නිවස බලා පිටත්ව යාමේදි මෙම අවාසනාවන්ත සිද්ධියට මුහුණ දි තිබේ. දේහය මේ වන විට ගම්පහ මුලික රෝහලේ තැන්පත් කර ඇති අතර ගම්පහ පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=85366", "Category": null, "Parent URL": null}