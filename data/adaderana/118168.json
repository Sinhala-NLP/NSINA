{"Source": "Adaderana", "Timestamp": "September 3, 2019 03:12 pm", "Headline": "නිදහස් පක්ෂයේ 68 වැනි ජාතික සම්මේලනය ඇරඹෙයි", "News Content": "ශ්‍රී ලංකා නිදහස් පක්ෂයේ 68 වැනි ජාතික සම්මේලනය පක්ෂ සභාපති ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ආරම්භ කර තිබේ. එම සම්මේලනය අද(03) පස්වරු 3.10ට පමණ කොළඹ සුගතදාස ගෘහස්ථ ක්‍රීඩාංගණයේදී ආරම්භ වී ඇති බව වාර්තා වෙයි. “තීන්දුව හරි අතට” යන තේමාව යටතේ පැවැත්වෙන මෙවර සම්මේලනයේදී ශ්‍රී ලංකා නිදහස් පක්ෂයේ ඉදිරි වැඩපිළිවෙල එළිදැක්වීමට ද නියමිතව තිබේ. එමෙන්ම ජනාධිපති මෛත්‍රීපාල සිරිසේන මහතා විසින් විශේෂ ප්‍රකාශයක් සිදුකිරීමට සැලසුම් කර ඇති බව සදහන්ය.", "URL": "https://sinhala.adaderana.lk/news.php?nid=118168", "Category": null, "Parent URL": null}