{"Source": "Adaderana", "Timestamp": "July 30, 2019 11:24 am", "Headline": "උතුරු පළාත් පොත් ප්‍රදර්ශනයට සියල්ල සුදානම්", "News Content": "උතුරු පළාත් පොත් ප්‍රදර්ශනය ‍අගෝස්තු මස 27 වැනිදා සිට සැප්තැම්බර් මස 01 වැනිදා දක්වා යාපනය නගරය කේන්ද්‍ර කර ගනමින් පැවැත්වීමට සුදානම් බව උතුරු පළාත් ආණ්ඩුකාර ආචාර්ය සුරේන් රාඝවන් මහතා පවසයි. ආණ්ඩුකාරවරයා පැවසුවේ ශ්‍රී ලංකා පොත් අලෙවිකරුවන්, ආනයනකරුවන් හා අපනයනකරුවන්ගේ සංගමය හා ඉන්දියානු පොත් ප්‍රකාශකයින් සමඟ ඒකාබද්ධව පොත් ප්‍රදර්ශනය යාපනය වීරසිංහම් ශාලාවේදී පැවැත්වීමට නියමිත බවයි. උතුරු පළාතේ ලේඛකයින් හා ‍පොත් ප්‍රකාශකයින් වෙතද සිය ග්‍රන්ථ එළිදැක්වීම වෙනුවෙන් එහිදි අවස්ථාවක් ලබාදෙන බවද ආණ්ඩුකාරවරයා පැවසුවේය. දරුවන් හා පොත් පරිශිලකයින් වෙනුවෙන් අවශ්‍ය පොත් අවම මිල ගණන් වෙනුවෙන් මිලදි ගැනීමට අවස්ථාව ලබාදීම හා උතුරේ දරුවන් කියවීම වෙනුවෙන් යොමුකිරීමේ අරමුණින් පොත් ප්‍රදර්ශනය සුදානම් කළ බව උතුරු පළාත් ආණ්ඩුකාර කාර්යාලය පැවසීය.", "URL": "https://sinhala.adaderana.lk/news.php?nid=115336", "Category": null, "Parent URL": null}