{"Source": "Adaderana", "Timestamp": "October 26, 2011 11:05 am", "Headline": "හොර විදුලි රැහැනේ පැටලී දරුවකු මරුට", "News Content": "අනවසරයෙන් අදින ලද විදුලි රැහැනක ගැටීමෙන් පදවිය ධීවර ගම්මානය ප්‍රදේශයේ දරුවෙකු ජිවිතක්ෂයට පත්ව තිබේ. පෞද්ගලික ඉඩමක වගාව ආරක්ෂා කරගැනීම සඳහා ඇද තිබු අනවසර විදුලි රැහැනක ගැටීමෙන් එම දරුවා මියගොස් ඇති බව පදවිය පොලිසිය සඳහන් කරයි. මෙලෙස මියගොස් ඇත්තේ එම ප්‍රදේශයේම පදිංචි 16 හැවිරිදි දරුවෙකු බව පැවසෙයි. සිද්ධිය සම්බන්ධයෙන් අදාළ ඉඩමේ හිමිකාරීය අත්අඩංගුවට ගෙන ඇති අතර ඇය අද දින කැබිතිගොල්ලෑව මහේස්ත්‍රාත් අධිකරණය වෙත ඉදිරිපත් කිරීමට නියමිත බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=19597", "Category": null, "Parent URL": null}