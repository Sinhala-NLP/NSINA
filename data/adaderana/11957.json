{"Source": "Adaderana", "Timestamp": "November 5, 2010 03:31 pm", "Headline": "හදිසි අනතුරු නිසා රෝහල් ගතවන රෝගීන් ගණන ඉහළ යයි", "News Content": "හදිසි අනතුරු හේතුවෙන් රෝහල් ගතකෙරෙන රෝගීන් සංඛ්‍යාව ඉහළයා‍මේ ප්‍රවණතාවක් ඇතැයි කොළඹ ජාතික රෝහලේ හදිසි අනතුරු අංශ‍යේ අධ්‍යක්ෂ වෛද්‍ය ප්‍රසාද් ආරියවංශ මහතා පවසයි. රජයේ රෝහල්වලට ඇතුළු වන රෝගීන් අතරින් බහුතරය හදිසි අනතුරු රෝගීන් බව 1995 වසරේ සිට මේ දක්වා වන වාර්තා නිරීක්ෂණය කිරීමේ දී පෙනී යන බව ඔහු පෙන්වාදෙයි. පසුගිය වස‍රේ මුල් මාස 9 තුළ රිය අනතුරු හේතුවෙන් රෝහල් වලට ඇතුළත් කෙරුණු රෝගීන් සංඛ්‍යාව 27% ක්ව පැවති අතර එය මේ වසරේ 28 .5% දක්වා ඉහළ ගොස් ඇති බව ආරියවංශ මහතා සඳහන් කරයි. හදිසි අනතුරු ‍හේතුවෙන් රෝහල් ගතකෙරෙන රෝගීන්ගේ ප්‍රතිකාර සඳහා ඇතැම් අවස්ථාවලදී එක් රෝගියෙකුට රුපියල් 50,000 ට ආසන්න මුදලක් රජය වැය කරන බව ආරියවංශ මහතා පෙන්වාදෙයි. එබැවින් හදිසි අනතුරු සහ රිය අනතුරු අවම කරගැනීම මහජනතාවගේ වගකීමක් බව ඔහු සඳහන් කරයි.", "URL": "https://sinhala.adaderana.lk/news.php?nid=11957", "Category": null, "Parent URL": null}