{"Source": "Adaderana", "Timestamp": "December 25, 2012 05:04 pm", "Headline": "ශ්‍රී පාද වන්දනයට දේවාභරණ වැඩමවයි", "News Content": "ලබන 27ට යෙදෙන උඳුවප් පොහෝයත් සමග ඇරඹෙන මෙවර ශ්‍රී පාද වන්දනාව සඳහා එහි සමාරම්භක අවස්ථාව සේ සැලකෙන සධාතුක කරඬුව, සමන් දෙව්රුව සහ දේවාභරණ දොරට වැඩමවීමේ සුබ නැකත අද රාත්‍රී 7.09ට යෙදී තිබේ. ඉපැරණි චාරිත්‍රවාරිත්‍රවලට අනුව පූජා භාණ්ඩ දොරට වැඩමවීම පැල්මඩුල්ල, ගල්පොත්තාවල ශ්‍රී පාද විහාරස්ථානයේදී සිදුකිරීමට නියමිතය. ශ්‍රීපාදස්ථානාධිපති පූජ්‍ය බෙංගමුවේ ධම්මදින්න නාහිමිපාණන්ගේ අනුශාසකත්වයෙන් මෙම වතාවත් සිදුකෙරෙන අතර වන්දනා වාරය ආරම්භ කරමින් ප්‍රථම පූජාව සබරගමු පළාත් ප්‍රධාන අමාත්‍ය මහීපාල හේරත් මහතාගේ ප්‍රධානත්වයෙන් සිදුකෙරෙයි. හෙට (26) උදෑසන යෙදී ඇති සුබ නැකතින් ශ්‍රීපාද පෙරහැර පැල්මඩුල්ල, ගල්පොත්තාවල විහාරයෙන් උඩමළුව දක්වා ගමන් ආරම්භ කිරීමට නියමිතය.", "URL": "https://sinhala.adaderana.lk/news.php?nid=30245", "Category": null, "Parent URL": null}