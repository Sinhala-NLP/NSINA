{"Source": "Adaderana", "Timestamp": "July 19, 2015 03:55 pm", "Headline": "හොර මත්පැන් පෙරූ කත ඇතුළු 2ක් දැලේ ", "News Content": "රාගම ප්‍රදේශයේ නීති විරෝධී ආකාරයෙන් මත්පැන් පෙරීමේ ස්ථානයක් පවත්වාගෙන ගිය කාන්තාවක ඇතුළු පුද්ගලයින් දෙදෙනෙකු අත්අඩංගුවට ගෙන තිබේ. වලාන දූෂණ මර්දන ප්‍රහාරක ඒකකයේ නිලධාරීන්ට ලද තොරතුරක් මත සිදුකළ වැටලීමකදී මොවුන් අත්අඩංගුවට ගෙන ඇති බව සඳහන්ය.එහිදි මත්පැන් ගෝඩා පිරවු බැරල් 40ක් සහ මත්පැන් පෙරීමට යොදාගත් උපකරණ ද පොලීසිය බාරයට ගෙන තිබේ. සැකකරුවන් රාගම පොලිස් ස්ථානය වෙත බාරදී ඇති අතර ඔවුන් මීගමුව මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=52719", "Category": null, "Parent URL": null}