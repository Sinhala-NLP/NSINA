{"Source": "Adaderana", "Timestamp": "April 15, 2017 05:17 pm", "Headline": " මීතොටමුල්ලේ නිවාසවල භාණ්ඩ සොරා කන්න ගිය 18ක් අල්ලයි", "News Content": "මීතොටමුල්ල කුණු කන්ද කඩා වැටීමෙන් හානියට ලක්වූ නිවාසවල භාණ්ඩ සොරකම් කිරීමට උත්සහ කළ පුද්ගලයින් 18 දෙනෙකු අත්අඩංගුවට ගෙන තිබේ.ත්‍රිවිද හමුදාව පොලීසිය සහ සිවිල් සංවිධානවල සහභාගීත්වයෙන් විපතට පත් වූවන් සෙවීමේ මෙහෙයුම් තවදුරටත් ක්‍රියාත්මක වෙයි.සෝදිසි මෙහෙයුම්වලට සහය දැක්වීමේ මුවාවෙන් මීතොටමුල්ල හානියට පත් ප්‍රදේශවලට පැමිණි ඇතැම් පුද්ගලයින් නිවෙස්වල භාණ්ඩ සොරකම් කිරීමට උත්සහ ගැනීමේදී අත්අඩංගුවට ගත් බව පොලීසිය පැවසුවේය.මේ අතර අදාළ ප්‍රදේශයේ කටයුතුවලට බාධා වන අයුරින් ප්‍රදේශය නිරීක්ෂණය සඳහා පැමිණීමෙන් වලකින ලෙස ජනමාධ්‍ය අමාත්‍යංශය සියලු ජනතාවගෙන් ඉල්ලීමක් කර තිබුණි.", "URL": "https://sinhala.adaderana.lk/news.php?nid=72091", "Category": null, "Parent URL": null}