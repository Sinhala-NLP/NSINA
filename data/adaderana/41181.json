{"Source": "Adaderana", "Timestamp": "February 17, 2014 12:06 pm", "Headline": "අමෙරිකානු තානාපති නිලධාරීන් වෙනිසියුලාවෙන් පිටුවහල්", "News Content": "අමෙරිකානු තානාපති නිලධාරින් තිදෙනෙකු රටින් පිටුවහල් කිරිමට වෙනිසියුලානු ජනාධිපති නිකොලස් මදුරො තීරණය කර තිබේ. ආණ්ඩු විරෝධි උද්ඝෝෂණ වලට සහය පළ කිරිමේ චෝදනා මත මෙම තීරණය ගෙන ඇත. එරට ජාතික රූපවාහිනිය අමතමින් මේ සම්බන්ධයෙන් ප්‍රකාශයක් කර ඇති වෙනිසියුලානු ජනාධිපතිවරයා අදාළ නිලධාරින්ගේ නම් හෙළිකර නොමැති අතර ඉදිරියේදී ඒ සම්බන්ධයෙන් විදේශ කටයුතු අමාත්‍යංශය මඟින් තොරතුරු අනාවරණය කරනු ඇති බව ප්‍රකාශ කර තිබේ. වෙනිසියුලාවේ ආණ්ඩු විරෝධි උද්ඝෝෂණ පසුගිය දෙසතිය තුළ ඉහළ ගොස් ඇති අතර උද්ඝෝෂණ මෙහෙයවන විරුද්ධ පක්ෂ නායකයා අත්අඩංගුවට ගන්නා ලෙසට වරෙන්තු නිකුත් කර ඇත. කෙසේ වුවද වෙනිසියුලාවේ නොසන්සුන්කාරි තත්ත්වය ඉහළ යාම පිළිබඳ දැඩි අවධානයෙන් පසුවන බව නිවේදනයක් නිකුත් කරමින් අමෙරිකානු රාජ්‍ය දෙපාර්තමේන්තුව ද මීට පෙර ප්‍රකාශ කර තිබුණි.", "URL": "https://sinhala.adaderana.lk/news.php?nid=41181", "Category": null, "Parent URL": null}