{"Source": "Adaderana", "Timestamp": "December 1, 2011 11:04 am", "Headline": "වන අලි තිදෙනෙක් තඹුත්තේගමට ඇවිත්", "News Content": "තඹුත්තේගම නගරයට අද(01) අලුයම වන අලි තිදෙනෙක් පැමිණ තිබේ. අද අලුයම 2 ට පමණ ආර්ථික මධ්‍යස්ථානයට ආසන්න ප්‍රධාන මාර්ගය අසළ එම අලීන් රැඳී සිටි බව තඹුත්තේගම පොලිසිය සදහන් කරයි. මේ වන විට වන අලින් තිදෙනා අඟලුගම ප්‍රදේශයට ගොස් සිටින බව අද දෙරණ වාර්තාකරු සඳහන් කළේය. මේ හේතුවෙන් ප්‍රදේශවාසීන් කලබලයට පත්ව ඇති අතර වනජීවී නිලධාරීන් එම ස්ථානයට පැමිණීමට නියමිත බව වාර්තා වේ. තඹුත්තේගම පොලිසිය ද අදාළ ප්‍රදේශයට ගොස් ඇති බව ද අද දෙරණ වාර්තාකරු ප්‍රකාශ කළේය.", "URL": "https://sinhala.adaderana.lk/news.php?nid=20386", "Category": null, "Parent URL": null}