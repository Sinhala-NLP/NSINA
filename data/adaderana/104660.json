{"Source": "Adaderana", "Timestamp": "February 20, 2019 10:39 am", "Headline": "මරණයකින් අවසන් වු මත්පැන් සාදය", "News Content": "පිටිගල මානානහේන තලගස්පේ ප්‍රදේශයේ පුද්ගලයකු තියුණු ආයුධයකින් කපා ඝාතනය කර ඇති බව පිටිගල පෝලීසීය පවසයි. ඊයේ (19) රාත්‍රී12.30 ට පමන මෙම ඝාතනය සිදුකර සැකකරුවන් පලා ගොස් තිබේ. එම ප්‍රදේශයෙම පදිංචි 23හැවිරිදි තරුණයකු (පෙදරෙරුවෙකු) මෙසේ ඝාතනය කර ඇත. ඊයේ සවස තලගස්පේ ප්‍රදේශයේ නිවසක නවදෙනෙකු පමන මත්පැන් සාදයක් පවත්වා ඇති බව වාර්තා වේ. එම සාදය අවසන් වීමෙන් පසුව එහි සිටි දෙදෙනෙකු යතුරු පැදියකින් නිවෙස් බලා යමින් සිටියදි සාදයෙ සිටි තවත් දෙදෙනෙකු මඟ රැක සිට ඔවුනොවුන් අතර බහින් බස් විමක් සිදු වි තිබේ. ඉන් අනතුරුව එක් අයෙකු එම ස්ථානයේ සිටි තවත් පුද්ගලයෙකුට තියුණු ආයුදයකින් හිසට පහර දිමක් සිදු කර ඇති අතර පහර කෑ පුද්ගලයා එම ස්ථානයෙදීම මිය ගොස් ඇති බව වාර්තා විය. පහර දීමෙදි තුවාල ලැබු අනිත් පුද්ගලයා ඇල්පිටිය මූලික රොහලට ඇතුලත් කර ඇත. මේ සම්බන්ධව පිටිගල පෝලීසීය පරික්ෂණ ආරම්භ කර මත් පැන් සාදයේ සිටි පුද්ගලයන් 6 දෙනෙකුගෙන් ප්‍රශ්න කරන බවද පැවසිය. පලා ගොස් සිටි සැක කරුවන් දෙදෙනෙකු අත්තඩංගුවට ගැනිමට විමර්ශන සිදුකරයි.", "URL": "https://sinhala.adaderana.lk/news.php?nid=104660", "Category": null, "Parent URL": null}