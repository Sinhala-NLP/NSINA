{"Source": "Adaderana", "Timestamp": "October 13, 2018 07:58 am", "Headline": "මිලියන 30ක හෙරොයින් එක්ක පකිස්ථාන් ජාතිකයෙක් මාට්ටු", "News Content": "රුපියල් ලක්ෂ 300කට ආසන්න වටිනාකමකින් යුතු හෙරොයින් තොගයක් සමඟ පාකිස්ථාන ජාතිකයෙකු කටුනායක ගුවන්තොටුපලේදී අත්අඩංගුවට ගෙන තිබේ. දෝහා සිට මෙරටට පැමිණි අදාළ පාකිස්ථාන ජාතිකයා ගුවන්තොටුපල පැමිණීමේ පර්යන්තයේදී පොලිස් මත්ද්‍රව්‍ය කාර්යංශයේ නිලධාරීන්ගේ පරීක්ෂාවට ලක්ව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. එහිදී සැකකරුගේ ගමන්මල්ලේ පතුලේ සූක්ෂම ලෙස සඟවා තිබියදී හෙරොයින් කිලෝ ග්‍රෑම් 02යි ග්‍රෑම් 426ක් සොයාගෙන තිබේ. අත්අඩංගුවට ගෙන ඇත්තේ 38 හැවිරිදි පාකිස්ථාන ජාතිකයෙකු බව සඳහන් වෙයි. ඔහු අද(13) මීගමුව මහේස්ත්‍රාත් අධිකරණයට ඉදිරිපත් කිරීමට නියමිත අතර පොලිස් මත්ද්‍රව්‍ය කාර්යංශය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=97612", "Category": null, "Parent URL": null}