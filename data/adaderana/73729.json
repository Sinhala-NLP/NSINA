{"Source": "Adaderana", "Timestamp": "May 30, 2017 08:17 am", "Headline": "සොරකමේ ගිය 4ක් අල්ලයි", "News Content": "දේපළ සොරාගැනීම් ඇතුළු අපරාධ රැසකට සම්බන්ධ පුද්ගලයින් සිව් දෙනෙකු පිළියන්දල - බොරලැස්ගමුව මාර්ගයේ 10 කණුව ප්‍රදේශයේ දී අත්අඩංගුවට ගෙන තිබේ. මිරිහාන විශේෂ අපරාධ මෙහෙයුම් ඒකකයේ නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව සඳහන්වේ. සැකකරුවන්ට එරෙහිව රාජ්‍ය හා පුද්ගලික ‍බැංකු බිද දේපළ සොරාගැනීම්, රන් ආභරණ සහ විද්‍යුත් උපකරණ සොරාගැනීම් ඇතුළු තවත් අපරාධ සම්බන්ධයෙන් පොලීසියට පැමිණිලි ලැබී තිබේ. අත්අඩංගුවට ගත් සැකකරුවන් පිළියන්දල සහ කැස්බෑව යන ප්‍රදේශවල පදිංචිකරුවන් වන අතර ඔවුන් අද(30) ගංගොඩවිල මහේස්ත්‍රාත් අදිකරණය වෙත ඉදිරිපත් කිරීමට නියමිතය.මිරිහාන විශේෂ අපරාධ මෙහෙයුම් ඒකකය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=73729", "Category": null, "Parent URL": null}