{"Source": "Adaderana", "Timestamp": "May 23, 2018 03:13 pm", "Headline": "IPL තීරණාත්මක තරඟයක් අද", "News Content": "ඉන්දීය ප්‍රිමියර් ලීග් ක්‍රිකට් තරඟාවලියේ තවත් තීරණාත්මක තරඟයක් අද පැවැත්වෙයි. ප්‍රසාද ලකුණු සටහනේ තෙවන සහ සිව්වන ස්ථානවලට පත් වූ කොල්කටා නයිට්රයිඩර්ස් හා රාජස්ථාන් රෝයල්ස් කණ්ඩායම් අතර එම තරඟය පැවැත්විමට නියමිතය. කොල්කටා කණ්ඩායම දිනේෂ් කාර්තික් විසින් මෙහෙයවන අතර අජින්ක්යා රහනේ රාජස්ථාන් කණ්ඩායම මෙයෙවයි. මෙම තරඟයෙන් ජය ගන්නා කණ්ඩායම ඊයේ පැවති අවසන් පූර්ව වටයේ තරඟයෙන් පරාජයට පත් වූ සන්රයිසස් හයිද්‍රාබාද් කණ්ඩායම සමඟ අවසන් පූර්ව වටයේ දෙවන තරඟයේදී තරඟ වැදීමට නියමිතය. එම තරඟයෙන් ජය ගන්නා කණ්ඩායම ලබන 27 වනදා අයි.පී.එල් අවසන් මහා තරඟයේදී චෙන්නායි සුපර්කිංග්ස් කණ්ඩායම සමඟ තරඟ වැදීමට නියමිතය.", "URL": "https://sinhala.adaderana.lk/news.php?nid=89689", "Category": null, "Parent URL": null}