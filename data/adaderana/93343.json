{"Source": "Adaderana", "Timestamp": "July 28, 2018 01:55 pm", "Headline": "මැතිවරණ පැවැත්වීම පිළිබඳ කිසිඳු විශ්වාසයක් නැහැ", "News Content": "මැතිවරණ හමුවේ ආණ්ඩුව භීතියට පත්ව ඇති බව හිටපු ජනාධිපති මහින්ද රාජපක්ෂ මහතා පවසයි. මාතර පැවැති උත්සවයකට එක්වෙමින් පසු මාධ්‍යවේදින් විමසු ප්‍රශ්න වලට පිළිතුරු දෙමින් හිටපු ජනාධිපතිවරයා මේ බව ප්‍රකාශ කළේය. මාතර දෙවිනුවර පරම විචිත්‍රාරාම රජමහා විහාරස්ථානය වෙත ඊයේ(27) පස්වරුවේ පැමිණි හිටපු ජනාධිපති මහින්ද රාජපක්ෂ මහතා ප්‍රථමයෙන්ම විහාරාධිපති , කල්‍යාණ වංශික මහා නිකායේ අනුනායක ආචාර්ය අතිපූජ්‍ය දෙවිනුවර සිරි සුනන්ද නාහිමියන් බැහැ දුටුවාය. අනතුරුව මහින්ද රාජපක්ෂ මහතා උත්පලවණ්ණා ශ්‍රි විෂ්ණු දේවාලයේ 761 වන රන්දෝලි පෙරහැරේ සමාරම්භක අවස්ථාවටද එක් විය. එහිදි අලුත්ගම කන්දේ විහාරයේ රාජා හස්තියා මත කරඬුව තැන්පත් කිරිම සිදුකෙරුණේ පාර්ලිමේන්තු මන්ත්‍රි නිරෝෂන් ප්‍රේමරත්න මහතා විසිනි.", "URL": "https://sinhala.adaderana.lk/news.php?nid=93343", "Category": null, "Parent URL": null}