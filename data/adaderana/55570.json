{"Source": "Adaderana", "Timestamp": "December 7, 2015 03:28 pm", "Headline": "සේනාධිපතිත් CID කැඳවයි", "News Content": "ඇවන්ට්ගාඩ් සභාපති නිශ්ශංක සේනාධිපති මහතාට රහස් පොලිසියට පැමිණෙන ලෙසට දැනුම්දීමක් කර තිබේ.පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේ එම සමාගමේ කටයුතුවලට අදාළව ප්‍රකාශයක් ගැනීමට එම කැඳවීම කර ඇති බවයි.ඇවන්ගාඩ් ප්‍රධානියා යැයි සැලකෙන නිශ්ශංක සේනාධිපති නැමැත්තාගෙන් හෝ ඇවන්ගාඩ් ආයතනයකට සම්බන්ධ කිසිවෙකුගෙන් මැතිවරණ අරමුදල් හෝ අල්ලස් ඉල්ලීමක් කිසිදු අවස්ථාවක සිදුකර නොමැති බවත්, ඒ සම්බන්ධයෙන් එල්ලකර ඇති චෝදනාවල සත්‍යය අසත්‍යයතාවය සොයා බලා නීතිය ක්‍රියාත්මක කරන ලෙසත් රාජිත සේනාරත්න, අර්ජුන රණතුංග හා පාඨලි චම්පික රණවක යන අමාත්‍යවරුන් පසුගියදා පොලිස්පතිවරයා වෙත ලිපියක් යවමින් ඉල්ලීමක් ද කර තිබිණ.", "URL": "https://sinhala.adaderana.lk/news.php?nid=55570", "Category": null, "Parent URL": null}