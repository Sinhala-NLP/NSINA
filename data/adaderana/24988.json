{"Source": "Adaderana", "Timestamp": "June 13, 2012 10:13 am", "Headline": "තරගාවලිය අවසන් - තරගාවලියේ ජය චීනය හිමිකර ගනියි", "News Content": "15 වන ආසියානු කණිෂ්ට මළල ක්‍රීඩා තරගාවලියේ ජය හිමි කර ගැනීමට චීනය සමත් විය. රන් පදක්කම් 15 ක් , රිදී පදක්කම් 5 ක් , ලෝකඩ පදක්කම් 3 ක් දිනා ගනිමින් චීනය එහි ප්‍රථම ස්ථානය හිමි කරගෙන ඇත. චීන තායිපේ කණ්ඩායම රන් පදක්කම් 6 ක් , රිදී පදක්කම් 3 ක් සහ ලෝකඩ පදක්කම් 6 ක් දිනා ගනිමින් දෙවන ස්ථානයටත් රන් පදක්කම් 4 ක්, රිදී පදක්කම් 4 ක් සහ ලෝකඩ පදක්කම් 5 ක් දිනා ගනිමින් ඉන්දියාව ‍එම තරගාවලියේ තෙවන ස්ථානයත් හිමි කර ගැනීමට සමත්ව තිබේ. ශ්‍රී ලංකාව රන් පදක්කම් 2 ක් , රිදී පදක්කම් 2 ක් සහ ලෝකඩ පදක්කම් 2 ක් දිනා ගනිමින් 7 න ස්ථානය හිමි කර ගැනීමට හැකි වී ඇත. ඒ අනුව ශ්‍රී ලංකා කණ්ඩායමයක් ආසියානු කණිෂ්ට මළල ක්‍රීඩා තරගාවලියක දී දිනා ගත් වැඩි පදක්කම් සංඛ්‍යාව මෙම තරගාවලියේ දී දිනා ගැනීම කැපී පෙනෙයි. නිමාවට පත් වූ ආසියානු කණිෂ්ට මළල ක්‍රීඩා තරගාවලියේ දී ශ්‍රී ලංකාව නියෝජනය කරමින් ශිවන්ති කුමාරි රත්නායක, දුලාජ් මධුසංක, නිමේෂා සිරිවර්ධන, සුපුන් විරාජ්, චාමිකා ජයමිණි යන ක්‍රීඩක ක්‍රීඩිකාවන් පදක්කම් හිමි කර ගැනීමට සමත් වූ අතර කාන්තා සහය දිවීමේ තරගාවලියේ දී රිදී පදක්කම් හිමි කර ගැනීමට එම කණ්ඩායම සමත් විය.", "URL": "https://sinhala.adaderana.lk/news.php?nid=24988", "Category": null, "Parent URL": null}