{"Source": "Adaderana", "Timestamp": "July 3, 2010 09:49 am", "Headline": "ද්‍රවිඩ නායකයින් යළි යළිත් රැස්වෙයි", "News Content": "ශ්‍රී ලංකාවේ දෙමළ ප්‍රජාව මුහුණ දෙන ගැටලුවලට විසඳුම් ලබාගැනීම පිළිබඳව සාකච්ඡා කිරීම සඳහා දෙමළ දේශපාලන පක්ෂ නැවත වරක් රැස්වී තිබේ. දෙමළ එක්සත් විමුක්ති පෙරමුණේ වී. ආනන්ද සංගරී, ඊ.පී.ඩී.පී. සංවිධානයේ නායක අමාත්‍ය ඩග්ලස් දේවානන්ද, ටෙලෝ සංවිධානයේ ශ්‍රීසභාරත්නම්, ප්‍රජාතන්ත්‍රවාදී ජනතා පෙරමුණේ මනෝ ගනේෂන් යන මහත්වරුන් මෙන්ම ඊරෝස් සහ ටී.එම්.වී.පී පක්ෂවල නියෝජිතයින් ද මීට සහභාගී වී ඇති බව සඳහන් වේ. මෙම සාකච්ඡාවේ දී දෙමළ පක්ෂ එක්ව ඉදිරියටත් දෙමළ ජනතාවගේ ගැටලු වෙනුවෙන් විසඳුම් ලබාගැනීම සඳහා යෝජනා ඉදිරිපත් කිරීමට එකඟතාව පළ වී තිබේ. මීළඟ සාකච්ඡා වාරයේ දී අදාළ ගැටලු පිළිබඳව අධ්‍යයනය කිරීම සඳහා කමිටුවක් පත්කරගැනීමට ද දේශපාලන පක්ෂවල එකඟත්වය පළ වූ බව වාර්තා වේ.", "URL": "https://sinhala.adaderana.lk/news.php?nid=9360", "Category": null, "Parent URL": null}