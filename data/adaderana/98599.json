{"Source": "Adaderana", "Timestamp": "November 2, 2018 03:51 pm", "Headline": "බිරිඳ මරණයට ළං කළ සැමියාට වසර දහයක සිර දඬුවමක්", "News Content": "සිය බිරිඳ සියදිවි නසා ගැනීමට පෙළඹවූ පුද්ගලයෙකුට ඔස්ට්‍රේලියානු අධිකරණයක් මඟින් වසර 10 ක සිර දඬුවමක් නියම කර ඇත. 2014 වසරේදී සිදුවූ සිද්ධියකට අදාලව එම අධිකරණය මෙම නියෝගය ලබා දී ඇති බව විදෙස් මාධ්‍ය වාර්තා කර තිබේ. ජීවිත රක්ෂණ ප්‍රතිලාභය ලබාගැනීමේ අරමුණින් එම පුද්ගලයා සිය බිරිඳ මෙම ක්‍රියාවට පොළඹවා ඇති බව සඳහන් වෙයි. 56 හැවිරිදි වියේ පසුවූ මියගිය කාන්තාව දීර්ඝ කාලයක සිට මානසික ආතතියෙන් දැඩි ලෙස පීඩා විඳිමින් සිට ඇති අතර එය වාසිදායක තත්ත්වයකට පත් කර ගනිමින් ඇය සියදිවි නසාගැනීමේ තත්ත්වයට පොළඹවා ඇති බවට කරුණු අනාවරණය වී ඇත.", "URL": "https://sinhala.adaderana.lk/news.php?nid=98599", "Category": null, "Parent URL": null}