{"Source": "Adaderana", "Timestamp": "November 12, 2014 10:53 am", "Headline": "ගුරුතුමාගෙන් සිසුවාට ප්‍රහාරයක් - විභාගයට වාඩි වුණේ නැති නිසාලු", "News Content": "ගම්පහ ප්‍රදේශයේ පාසල් සිසුවෙකුට පහරදීමේ සිද්ධියක් සම්බන්ධයෙන් ගුරුවරයෙකු අත්අඩංගුවට ගෙන තිබේ. අදාළ සිසුවා ඊයේ දිනයේ පාසලට පැමිණිය ද වාර විභාගය සඳහා පෙනී නොසිටීම හේතුවෙන් එම පාසලේ ගුරුවරයෙකු විසින් මෙම පහරදීම සිදු කර ඇති බව පොලිසිය පැවසුවේය. මේ හේතුවෙන් පහරකෑමට ලක්වු 16 හැවිරිදි සිසුවා ප්‍රතිකාර සඳහා ගම්පහ රෝහලට ඇතුළත්ව තිබේ. සිද්ධියට සම්බන්ධ ගුරුවරයා අත්අඩංගුවට ගෙන ප්‍රකාශ සටහන් කර ගැනීමෙන් අනතුරුව පොලිස් ඇප මත මුදාහැර ඇත. කෙසේ වෙතත් ඔහු අද දිනයේ ගම්පහ මහේස්ත්‍රාත් අධිකරණයට ඉදිරිපත් කිරීමට නියමිත බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=47336", "Category": null, "Parent URL": null}