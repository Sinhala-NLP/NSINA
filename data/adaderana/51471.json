{"Source": "Adaderana", "Timestamp": "May 21, 2015 08:43 am", "Headline": "තත්ත්වය සොයාබලන්න පොලිස්පති යාපනයේ යයි", "News Content": "පොලිස්පති එන්.කේ ඉලංගකෝන් මහතා යාපනය ප්‍රදේශයේ සංචාරයක නිරත වී තිබේ.යාපනය ප්‍රදේශයේ පවතින ආරක්ෂක තත්ත්වය පිළිබඳව සොයා බැලීම සඳහා පොලිස්පතිවරයා ඊයේ රාත්‍රීයේ එම ප්‍රදේශයේ සංචාරයක නිරත වී ඇති බව පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේය.යාපනයේ පාසල් සිසුවියක් දූෂණයට ලක්කර මරා දැමීමේ සිද්ධියට විරෝධය පළ කරමින් ඊයේ පැවති විරෝධතාවයට සම්බන්ධ පුද්ගලයින් 130 දෙනෙකු මේ වන විට අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=51471", "Category": null, "Parent URL": null}