{"Source": "Adaderana", "Timestamp": "June 11, 2010 12:03 pm", "Headline": "ගණිකා වෘත්තියේ යෙදූ ළමුන් ගැන පරීක්ෂණ පුළුල් කරයි", "News Content": "කුලියාපිටිය ප‍්‍රදේශයේ ළමා නිවාසයක රඳවා සිටි ගැහැණු ළමුන් සිව් දෙනෙකු ගණිකා වෘත්තියේ යෙදවීම සම්බන්ධයෙන් තවදුරටත් පුළුල් පරීක්ෂණ සිදු කරන බව පොලිසිය පවසයි. හලාවත පොලිසියේ අපරාධ විමර්ශන අංශය විසින් මේ වන විට සිද්ධිය සම්බන්ධ සැකකරුවෙකු අත්අඩංගුවට ගෙන ඇති අතර තවත් සැකකරුවන් කිහිපදෙනෙකු අත්අඩංගුවට ගැනීම සඳහා පරීක්ෂණ ආරම්භ කර ඇති බව වාර්තා වේ. ලිංගික අතවරවලට ලක්වීම හේතුවෙන් ළමා නිවාසයක රඳවා සිටි අදාළ ළමුන් ගණිකා වෘත්තීයේ යොදවා ඇති අතර ඔවුන් අත්අඩංගුවට ගැනීමට පොලිසිය සමත්විය. අදාළ ගැහැනු ළමුන් අවුරුදු 14,15, 16 සහ 17 වයස් සීමාවල පසුවු බව පොලිසිය සඳහන් කරයි.", "URL": "https://sinhala.adaderana.lk/news.php?nid=8947", "Category": null, "Parent URL": null}