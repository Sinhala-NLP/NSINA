{"Source": "Adaderana", "Timestamp": "January 18, 2017 12:23 pm", "Headline": "13ත් එක්ක ඉදිරියට යා යුතුයි", "News Content": "13 වන සංශෝධනය ඉදිරියට ගෙනයාමට ගත හැකි සෑම නීතිමය හා දේශපාලන ක්‍රියාමාර්ගයක්ම ගතයුතු බව ප්‍රාදේශීය සංවර්ධන අමාත්‍ය, ෆීල්ඩ් මාර්ෂල් සරත් ෆොන්සේකා මහතා පවසයි.උතුරේ ජනගහණයෙන් අති බහුතරයක් 13 වන ව්‍යවස්ථා සංශෝධනය සමග එදිරිවාදිභාවයක් නොමැති බව ANI පුවත් සේවයට සම්මුඛ සාකච්ඡාවක් ලබාදෙමින් ෆොන්සේකා මහතා පෙන්වා දී තිබේ.අප සියලුදෙනාටම රට තුළ සහයෝගයෙන් යුතුව ජීවත්වීමට අවශ්‍ය පසුබිම සැකසිය යුතුව ඇති බවත්, වරක් සිදුවූ වැරදි නැවත සිදුනොවිය යුතු බවත් හෙතෙම අවධාරණය කර ඇත.දේශපාලන බලය බෙදාහදාගැනීම,ව්‍යවස්ථාව වෙනස් කිරීමට අදාළ විධිවිධාන සාකච්ඡා කරමින් පවතින බවත්, හැමදේම යහපත් අයුරින් ඉදිරියට යනු ඇති බවත් ඔහු සිහිපත් කර තිබේ.", "URL": "https://sinhala.adaderana.lk/news.php?nid=68241", "Category": null, "Parent URL": null}