{"Source": "Adaderana", "Timestamp": "December 15, 2012 10:49 am", "Headline": "ගහ උඩ පැල ගිනි ගනී", "News Content": "පොල්පිතිගම, හේරත්ගම ප්‍රදේශයේ ගසක් උඩ තනා තිබූ පැලකට ඇවිළුණු ගින්නක් නිවීමට යාමේදී පුද්ගලයෙකු ජීවිතක්ෂයට පත්ව තිබේ. කුඹුරක් අසළ තිබූ කොළරොඩු ගොඩකට මෙම පුද්ගලයා විසින් ගිනිතබා ඇති අතර පසුව එම ගින්න පැලට ද ඇවිළි ඇතැයි සඳහන්ය. එම අවස්ථාවේදී මෙම පුද්ගලයා විසින් පැලට ඇවිළුනු ගින්න නිවීමට උත්සහ දරා ඇති අතර එහිදී මොහු දැඩි ලෙස පිළිස්සුම් තුවාල ලබා තිබේ. තුවාල ලැබූ මෙම පුද්ගලයා දේශිය වෛද්‍ය ප්‍රතිකාර ලබා ගනිමින් සිටියදී ජීවිතක්ෂයට පත්ව ඇති බව පොලීසිය සඳහන් කළේය. 78 හැවිරිදි පුද්ගලයෙකු මෙලෙස මියගොස් ඇති බව සඳහන්ය. පොල්පිතිගම පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=29973", "Category": null, "Parent URL": null}