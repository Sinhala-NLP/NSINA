{"Source": "Adaderana", "Timestamp": "December 17, 2018 01:32 pm", "Headline": "එජාප ජන රැලියේ ආරම්භයට සූදානමින්", "News Content": "එක්සත් ජාතික පක්ෂය සංවිධාන කරන \"යුක්තියේ ජයග්‍රහණය\" ජන රැලිය අද දහවල් 1.00 ට කොළඹ ගාලුමුවදොර පිටියේදී පැවැත්වීමට නියමිතයි. නමුත් මේ වන විටත් එය ආරම්භ කර නොමැති අතර, ඒ සඳහා සියලු කටයුතු මේ වන විට සුදානම් කර අවසන් බව අද දෙරණ වාර්තාකරු පවසයි. පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් රැලිය ආරම්භ වීමට නියමිතයි. එක්සත් ජාතික පක්ෂය සංවිධාන කරන \"යුක්තියේ ජයග්‍රහණය\" ජන රැලිය සඳහා මේ වන විට කොළඹ ගාලුමුවදොර පිටිය සූදානම් කරමින් පවතින ආකාරය අද දෙරණ කැමරා කාචයේ සනිටුහන් වු ආකාරය මෙසේ දැකිවෙයි. පක්ෂ නායක අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් අද පස්වරුවේ පැවැත්වෙන මෙම රැළියේ සංවිධාන කටයුතු නිරීක්ෂණ කිරීම සඳහා පක්ෂ මහලේකම් අකිල විරාජ කාරියවසම් මහතා ඇතුළු මන්ත්‍රීවරුන් අද පෙරවරුවේ එහි පැමිණ සිටියේය. මේ අතර කොළඹ පැවැත්වෙන රැලියට සහභාගි වීම සඳහා එක්සත් ජාතික පාක්ෂිකයින් අද උදෑසන සිය සංවිධායකරුවන් ද සමඟ පිටත් වූ ආකාරයයි මේ.", "URL": "https://sinhala.adaderana.lk/news.php?nid=100879", "Category": null, "Parent URL": null}