{"Source": "Adaderana", "Timestamp": "September 5, 2015 12:54 pm", "Headline": "ඇමති විෂයපථය ගැසට් කිරීම ලබන සතියේ!", "News Content": "නව අමාත්‍ය මණ්ඩලය සඳහා වන විෂයන් ගැසට් කිරීම ලබන සතිය තුළ සිදු කරනු ඇති බව දේශපාලන ආරංචි මාර්ග පවසයි.අමාත්‍ය මණ්ඩලයේ නම් ගැසට් කිරීමෙන් අනතුරුව මෙය සිදු කිරීමට නියමිතය.නව අමාත්‍ය මණ්ඩලයේ නම් අද හෝ හෙට දිනය තුළ රජයේ මුද්‍රණාලය වෙත ලැබීමට නියමිත බව මුද්‍රණාල ප්‍රකාශකයෙකු සඳහන් කළේය.මේ අතර නියෝජ්‍ය ඇමතිවරු සහ රාජ්‍ය ඇමතිවරුන් දිවුරුම්දීම ලබන අඟහරුවාදා සිදු කිරීමට නියමිතය.මෙවර නියෝජ්‍ය හා රජ්‍ය අමාත්‍යවරුන් 45 දෙනෙකු පාර්ලිමේන්තුව නියෝජනය කරනු ලබයි.ඉන් රාජ්‍ය සහ නියෝජ්‍ය ඇමතිවරු 27 ක් එක්සත් ජාතික පක්ෂයට හිමි වන අතර සෙසු මන්ත්‍රීධුර හිමි වන්නේ ශ්‍රී ලංකා නිදහස් පක්ෂයටයි.මේ අතර ජාතික ආණ්ඩුවේ ඇමතිධුර 48 ක් සඳහා පාර්ලිමේන්තුවේ අනුමැතිය හිමි වුවද ඊයේ දිනය තුළ දිවුරුම් දෙනු ලැබුවේ ඇමතිවරුන් 42 දෙනෙකු පමණයි.මීට පෙර මංගල සමරවීර මහතා විදේශ අමාත්‍යධුරයේ දිවුරුම් දෙනු ලැබුවේය.ඒ අනුව සෙසු කැබිනට් අමාත්‍යධුර 05 ද ලබන අගහරුවාදා දින දිවුරුම්දීමට නියමිතය.මින් ඇමතිධුර 04 ක් නිදහස් පක්ෂයට හිමිවන අතර එක්සත් ජාතික පක්ෂයට එක් ඇමතිධුරයක් හිමිවන බව දේශපාලන ආරංචි මාර්ග අනාවරණය කරයි.", "URL": "https://sinhala.adaderana.lk/news.php?nid=53670", "Category": null, "Parent URL": null}