{"Source": "Adaderana", "Timestamp": "November 1, 2011 05:09 pm", "Headline": " ලෝක වෙළඳපළ එක්ක බැලුවොත් අපේ තෙල් මිල වඩා සාධාරණයිලු..?", "News Content": "පසුගිය මාස 6 ඇතුළත ලෝක වෙළඳපළේ ඉන්ධන මිල ඉහළ ගිය ප්‍රමාණයට සාපේක්ෂව මෙරට ඉන්ධන මිල ඉහළ දමා නොමැති බව ලංකා ඛනිජ තෙල් නීතීගත සංස්ථාව අවධාරණය කරයි. මේ හේතුවෙන් ඛනිජ තෙල් නීතීගත සංස්ථාව විශාල පාඩුවක් දරන බව එම සංස්ථාව නිකුත් කළ නිවේදනයක දැක්වෙයි. ගෙවීගිය මාස 6 ඇතුළත විදුලිය නිෂ්පාදනය සදහා විදුලිබල මණ්ඩලයට සහන මිලට ඉන්ධන නිකුත් කිරීම මඟින් ද සංස්ථාවට පාඩු දැරීමට සිදු වූ බව එම නි‍වේදනයේ සඳහන්වේ. කෙසේ වෙතත් දැනට පෙට්‍රල් සඳහා අය කරන බදු මුදල් මඟින් ඩීසල් අළෙවියෙන් සිදු වන පාඩුව යම් ප්‍රමාණයකට තුලනය කර ගැනීමට හැකි වී ඇති බව ලංකා ඛනිජ තෙල් නීතිගත සංස්ථාව පවසයි. ඩීසල් ලීටයරකින් රුපියල් 28ක අලාභයක් රජය දරමින් සිටිය ද ඩීසල් මිල වැඩි කළ හොත් භාණ්ඩ මිල ද ඉහළ යන බැවින් ඩීසල් මිල ඉහළ දැමීම සාපේක්ෂව අඩු මට්ටමක පවත්වාගෙන යන බව ඛනිජ තෙල් නීතීගත සංස්ථාව වැඩිදුරටත් කියා සිටියි.", "URL": "https://sinhala.adaderana.lk/news.php?nid=19726", "Category": null, "Parent URL": null}