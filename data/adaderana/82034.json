{"Source": "Adaderana", "Timestamp": "December 24, 2017 09:15 pm", "Headline": "අසිරිමත් නත්තල අද මැදියම් රැයෙන් උදාවෙයි", "News Content": "ප්‍රේමයේ සහ මානව දයාවේ අගය ලොවට දේශනා කළ ජේසුස් ක්‍රිස්තුන් වහන්සේ මරිය මව් තුමියට දාව මීට වසර 2017 කට පෙර ජෙලුසෙලමේ බෙත්ලෙහෙමේ ගව ලෙනක උපත ලද බව ඉතිහාසයේ සඳහන් වෙයි. දෙවියන් වහන්සේගේ සුභ ආරංචියද රැගෙන මෙලොවට ආ ජේසුස් වහන්සේගේ ආගමනය මානව ඉතිහාසයේ සුවිශේෂි සන්දිස්ථානයක් සනිටුවන් කළේය. උන්වහසේ ලෝකයට දුන් විශ්වීය දයාවේ ඉවසීම හා අවබෝධයේ ඉගැනීවීම් මානව වර්ගයාගේ විමුක්තියට මගපෑදු බව කිතුනු බැතිමතුන්ගේ විශ්වාසයයි. නත්තල වෙනුවෙන් මෙරට පැවැත්වෙන ප්‍රධාන දේව මෙහෙය අති උතුම් මැල්කම් කාදිනල් රංජිත් හිමිපානන්ගේ ප්‍රධානත්වයෙන් රාගම ශාන්ත පීතර හා ශාන්ත පාවුළු දේවස්ථාන වලදී පැවැත්වීමට නියමිතය. මේ අතර ශුද්දෝත්තම පාප් වහන්සේගේ සහභාගීත්වයෙන් පවත්වන දේවමෙහෙය වතිකානුවේ ශාන්ත පීතර බැසිලිකාවේදී පැවැත්වීමට නියමිතය.", "URL": "https://sinhala.adaderana.lk/news.php?nid=82034", "Category": null, "Parent URL": null}