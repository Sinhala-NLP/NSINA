{"Source": "Adaderana", "Timestamp": "September 7, 2018 11:30 am", "Headline": "තවත් අභිරහස් මරණයක්", "News Content": "වැලිකන්ද, කුඩාඔය ප්‍රදේශයේ ලඳු කැලැවක තීබී සැකකටයුතු ලෙස මියගිය පුද්ගලයෙකුගේ මළ සිරුරක් සොයාගෙන තිබේ. අද(07) උදෑසන මෙම මළ සිරුර සොයා ගත් බව වැලිකන්ද පොලීසිය පවසයි. මියගොස් ඇත්තේ අසේලපුර ප්‍රදේශයේ පදිංචිව සිටි 61 හැවිරිදි එන්.පි පියරත්න නැමැති තිදරු පියක් බවට හඳුනාගෙන ඇති බව පොලීසිය සඳහන් කළේය. මීට දින තුනකට ඉහතදී මෙම පුද්ගලයා අතුරුදහන් වු බවට මියගිය පුද්ගලයාගේ පුතෙකු විසින් වැලිකන්ද පොලීසියට පැමිණිලි කළ ඇති බවද වාර්තා වෙයි. අද උදැසන තම පියා සොයා මිතුරන් සමඟ කුඩාඔය ප්‍රදේශයේ ලඳු කැලැව සෝදිසි කරන විට එම පුද්ගලයින් විසින් මෙම මළ සිරුර දැක ඇති බව පොලීසිය සඳහන් කළේය. මිය පුද්ගලයාගේ ජංගම දුරකථනය හා පාවහන් යුඟල සිරුර අසළ තීබු බවත් ඔහුගේ සිරුරේ ඇස අසළ ලේ පැල්ලම් කිහිපක් තිබීම හේතුවෙන් මෙම මරණ සැක සහිත බව පොලීසිය පවසයි. සිද්ධිය සම්බන්ධයෙන් වැලිකන්ද පොලීසියේ ස්ථානාධිපති පොලිස් පරීක්ෂක ලසන්ත බණ්ඩාර මහතා ඇතුළු පිරිස වැඩිදුර විමර්ශන සිදුකරයි. (ඡායාරූප-ප්‍රසාත් සමන්)", "URL": "https://sinhala.adaderana.lk/news.php?nid=95704", "Category": null, "Parent URL": null}