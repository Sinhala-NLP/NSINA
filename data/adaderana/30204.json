{"Source": "Adaderana", "Timestamp": "December 24, 2012 12:48 pm", "Headline": "රියදුරුට නින්ද යයි - උළු ලොරියට සෙබළෙක් බිලි", "News Content": "රට උළු පැටවු ලොරියක් කනගරායම්කුලම් කිලෝ මීටර් 215 කණුව අසළ පිහිටි යුද හමුදා ආරක්ෂක මුරපොළක් මතට පෙරළි එහි සිටි හමුදා නිලධාරියෙකු මියගොස් තවත් අයෙකු බරපතළ තුවාල ලබා තිබේ. අද උදෑසන 4.15ට ‍පමණ මෙම අනතුර සිදුව ඇති අතර අනතුරට හේතුව ලොරියේ රියදුරුට නින්ද යාම බව පොලිස් පරීක්ෂණවලදී හෙළි වී ඇත. කුරුණෑගල සිට යාපනය දක්වා උළු ගෙන යමින් තිබු ලොරියක් මෙලෙස අනතුරට ලක්ව ඇතැයි පොලීසිය කියයි.", "URL": "https://sinhala.adaderana.lk/news.php?nid=30204", "Category": null, "Parent URL": null}