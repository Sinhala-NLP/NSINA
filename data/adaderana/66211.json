{"Source": "Adaderana", "Timestamp": "November 20, 2016 11:19 am", "Headline": " තරගය ජය පැරදුමෙන් තොරයි", "News Content": "සිම්බාබ්වේහිදි පැවැත්වෙන තුන්කොන් එක්දින ක්‍රිකට් තරගාවලියේ සිම්බාබ්වේ කණ්ඩායම සහ බටහිර ඉන්දීය කොදෙව් කණ්ඩායම අතර පැවති තරගය ජය පරාජයෙන් තොරව අවසන් වී තිබේ.තරගයේ කාසියේ වාසිය දිනූ සිම්බාබ්වේ කණ්ඩායම ප්‍රථමයෙන් පන්දුවට පහරදීමට තීරණය කළේය.ඒ අනුව ඔවුන් පන්දුවාර 50 අවසානයේ සියලු ක්‍රීඩකයින් දැවී ලකුණු 257ක් ලබා ගැනීමට සමත් විය.එම ඉනිම වෙනුවෙන් ක්‍රෙයිග් අර්වින් ලකුණු 92ක් ලබාගත් අතර සිකන්ඩාර් රාසා ලකුණු 77ක් ලබා ගත්තේය.කෙසේවෙතත් පිළිතුරු ඉනිම සඳහා පිටියට පිවිසි බටහිර ඉන්දීය කොදෙව් කණ්ඩායමට කඩුලු 8ක් දැවී ලබාගත හැකි වුයේ ලකුණු 257ක් පමණි.එම ඉනිම වෙනුවෙන් ෂායි හෝප් ලකුණු 101 සහ ක්‍රෙයිග් බාත්වෙයිට් ලකුණු 78ක් ලබා ගැනීමට සමත් විය.", "URL": "https://sinhala.adaderana.lk/news.php?nid=66211", "Category": null, "Parent URL": null}