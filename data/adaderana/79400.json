{"Source": "Adaderana", "Timestamp": "November 1, 2017 01:05 pm", "Headline": "වර්ජය අවසන් වන තෙක් SPCයෙන් බෙහෙත් නොමිලේ ", "News Content": "රජයේ ඖෂධවේදීන් සංගමය දියත් කර ඇති වැඩවර්ජනය හේතුවෙන් රාජ්‍ය ඖෂධ නීතිගත සංස්ථාවේ සියලුම ඔසු සැල්වලින් නොමිලේ ඖෂධ නිකුත් කිරිමට තීරණය කර ඇති බව සෞඛ්‍ය අමාත්‍යංශය පවසයි. රජයේ ඖෂධවේදීන්ගේ සංගමය අද දිනයේ දීපව්‍යාප්ත වැඩ වර්ජනයක් ක්‍රියාත්මක කර තිබේ. මෙම වර්ජනය හේතුවෙන් රෝගී ජනතාවට සිදුවන අපහසුතා මගහැරවිමේ අරමුණින් සෞඛ්‍ය අමාත්‍ය රාජිත සේනාරත්න මහතාගේ උපදෙස් පරිදි මෙම පියවර ගන්නා බව අමාත්‍යංශය සදහන් කළේය. රජයේ රෝහල්වලින් බාහිර හෝ අභ්‍යන්තර ප්‍රතිකාර ලබාගත් රෝගීන්ට වෛද්‍යවරයා නිකුත් කළ ඖෂධ වට්ටෝරුව ඔසුසැල්වලට ඉදිරිපත් කිරිමෙන් මෙලෙස නොමිලේ ඖෂධ ලබා ගැනිමේ හැකියාව පවතී", "URL": "https://sinhala.adaderana.lk/news.php?nid=79400", "Category": null, "Parent URL": null}