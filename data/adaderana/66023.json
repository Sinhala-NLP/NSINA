{"Source": "Adaderana", "Timestamp": "November 14, 2016 12:50 pm", "Headline": " ශ්‍රී ලංකාව පන්දු යැවීම තෝරාගනියි", "News Content": "ශ්‍රී ලංකා - සිම්බාබ්වේ තුන්කොන් එක්දින තරඟාවලියේ කාසියේ වාසිය දිනූ ශ්‍රී ලංකා කණ්ඩායම පළමුව පන්දුවට පහරදීමේ අවස්ථාව සිම්බාබ්වේ කණ්ඩායමට ලබාදී තිබේ.මෙම තරඟාවලියට පෙර පැවැති ටෙස්ට් තරඟාවලිය 2ට 0ක් ලෙස ජය ගැනීමට ශ්‍රී ලංකා කණ්ඩායම සමත් විය.අද ශ්‍රී ලංකා කණ්ඩායමට නායකත්වය දෙමින් කණ්ඩායම මෙහෙයවනු ලබන්නේ උපුල් තරංගයි.දීර්ඝ කාලයකට පසුව ශ්‍රී ලංකා සංචිතයට නුවන් කුලසේකර යළි කැඳවා ඇති අතර නවක ක්‍රීඩකයින්ගෙන් සමන්විත කණ්ඩායමක් අද තරඟය සදහා එක්ව සිටියි.ඒ.ජී ක්‍රිමර් සිම්බාබ්වේ කණ්ඩායමේ නායකයා ලෙස කටයුතු කරනු ලබයි.සිම්බාබ්වේ, හරාරේ ක්‍රිඩාංගණයේදී තරඟය පැවැත්වෙයි.", "URL": "https://sinhala.adaderana.lk/news.php?nid=66023", "Category": null, "Parent URL": null}