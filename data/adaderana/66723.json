{"Source": "Adaderana", "Timestamp": "December 4, 2016 04:08 pm", "Headline": " මත් ජාවාරමට වැට බදින්න බෝට්ටු සේවයක් අරඹයි", "News Content": "මුහුදු මාර්ගය ඔස්සේ සිදුකෙරෙන මත්ද්‍රව්‍ය ජාවාරම් වැලැක්වීම සඳහා විශේෂ මුර සංචාර බෝට්ටු සේවාවක් ආරම්භ කර තිබේ.අද (04) සිට ගැඹුරු මුහුදේ සහ නොගැඹුරු මුහුදේ වෙරළ ආසන්නව එම විශේෂ මුර සංචාර බෝට්ටු සේවාව ක්‍රියාත්මක බව සඳහන් වේ.පොලිස් නාවික කොට්ඨාසය සහ නාවික හමුදාව ඒකාබද්ධව මෙම මුර සංචාර බෝට්ටු සේවාව ක්‍රියාත්මක කරන බව වන්නි දිසාව භාර නියෝජ්‍ය පොලිස්පති දේශබන්දු තෙන්නකෝන් මහතා සඳහන් කළේය.ඉන්දියාවේ සිට මන්නාරම හරහා ශ්‍රී ලංකාවට කේරළ ගංජා සහ හෙරොයින් රැගෙන ඒම වැලැක්වීම මෙහි අරමුණ වී තිබේ.", "URL": "https://sinhala.adaderana.lk/news.php?nid=66723", "Category": null, "Parent URL": null}