{"Source": "Adaderana", "Timestamp": "October 11, 2013 10:25 am", "Headline": "දුවගේ දත් කැක්කුමට බෙහෙත් ගේන්න ගිය සිව්දරු පියා වන අලි පහරින් මරුට", "News Content": "මියගිය පුද්ගලයා - (ඡායා රූ - සංජීව රත්නායක) වන අලි පහරින් ගල්ගමුව රැස්වෙහෙර පොතානේගම 67 හැවිදිරි සිව්දරු පියෙකු මිය ගිය බව මීගලෑව පොලීසිය පවසයි. ඊයේ (10) සවස 6.30 ට පමණ එය සිදුව ඇත. තම දියනියට ඇති වූ දත් කැක්කුමට බෙහෙත් රැගෙන ඒම සඳහා ගිය අතර වාරයේ නිවස බලා පැමිණෙන අවස්ථාවේදී රැස්වෙහෙර පොතානේගම මාර්ගයේදී වන අලි පහරින් මියගියේ පොතානේගම පහල හීරලූගම පදිංචි ආර් එමි හේතුහාමි 67 යන සිව්දරු පියෙකු බව අප වාර්තාකරු පැවසීය. වන අලි පහරට ලක්වීමෙන් අනතුරු ඔහු මීගලෑව රජයේ රෝහලට ඇතුළත් කළද පලක් නොවූ බව දුදරුවන් පැවසූ බව හෙතෙම කීවේය. දියනියකවු ආර් එම්. සෝමලතා මෙසේ අදහස් දැක්වීය. “මට උදේ ඉදන් දත් කැක්කුම ඒක හින්දා තාත්තට කිවා බෙහෙත් ටිකක් අරන් එන්න කියලා වෙනදත් තාත්තා තමයි බෙහෙත් අරන් එනනේ. 7 ට විතර තමයි තාත්තට අලියෙක් ගහැව්වා කියලා ගමේ අය කිව්වේ. අලිගහලා අපේ ගමේ සිද්ද වෙචිච 2වන මරණය. අලි හය හත වෙනකුට පාරේ. ගමේ අයට පාරක තොටක යන්ඩ බෑ. මේකට විසඳුමක් දීලා තිබ්බනම් අපේ තාත්තට මේ වින්නැහිය වෙන්නෙ නෑ“ යැයි ඇය කීවාය.", "URL": "https://sinhala.adaderana.lk/news.php?nid=38062", "Category": null, "Parent URL": null}