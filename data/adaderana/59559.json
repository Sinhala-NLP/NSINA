{"Source": "Adaderana", "Timestamp": "April 27, 2016 12:11 pm", "Headline": "සම්මත යෝජනාව 30දා සම්බන්ධන්ට ", "News Content": "උතුරු පළාත් සභාව මගින් පසුගියදා සම්මත කරගත් යෝජනාව ලබන 30 වනදා විපක්ෂ නායක ආර්. සම්බන්ධන් මහතා වෙත භාරදෙන බව උතුරු පළාත් සභා මන්ත්‍රී එම්.කේ ෂිවාජිලිංගම් මහතා පවසයි.යාපනය මහජන පුස්තකාලයේදී එම යෝජනාව විපක්ෂ නායකවරයා වෙත භාරදීමට සැළසුම් කර ඇති බව ශිවාජිලිංගම් මහතා සඳහන් කරයි.උතුරු නැගෙනහිර ෆෙඩරල් පාලන ක්‍රමයක් ඇති කරන ලෙස සහ ස්වයං පාලන අයිතිය ලබාදීම ඇතුළු කරුණු කිහිපයක් සහිත එම යෝජනාව පසුගිය 22 වනදා උතුරු පළාත් සභාව තුළ සම්මත කරගනු ලැබීය.ඒ අනුව අදාළ යෝජනාව උතුරු පළාත් ප්‍රධාන අමාත්‍යවරයා, උතුරු පළාත් සභා සභාපතිවරයා සහ පළාත් සභා විපක්ෂ නායකවරයා විසින් ආර් සම්බන්ධන් මහතා වෙත භාරදීමට නියමිත බව එම්.කේ.ශිවාජිලිංගම් මහතා සඳහන් කළේය.", "URL": "https://sinhala.adaderana.lk/news.php?nid=59559", "Category": null, "Parent URL": null}