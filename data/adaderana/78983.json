{"Source": "Adaderana", "Timestamp": "October 22, 2017 09:02 am", "Headline": "හිටපු නියෝජ්‍ය ඇමති රිය අනතුරකට ලක්වෙයි", "News Content": "හිටපු නියෝජ්‍ය අමාත්‍ය ගීතාංජන ගුණවර්ධන මහතා කොස්ගම ප්‍රදේශයේ දී රිය අනතුරකට ලක්ව තුවාල ලබා තිබේ. ඔහු ගමන්ගත් මෝටර් රථය ප්‍රතිවිරුද්ධ දෙසින් පැමිණි මෝටර් රථයක ගැටීමෙන් එම අනතුර සිදුව ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අනතුරෙන් හිටපු නියෝජ්‍ය අමාත්‍යවරයා සුළු තුවාල ලබා අවිස්සාවේල්ල රෝහලට ඇතුළත් කර තිබේ. මේ අතර හිටපු නියෝජ්‍ය අමාත්‍යවරයාගේ මෝටර් රථයේ ගැටුණු අනෙක් මෝටර් රථයේ තිබී කේරළ ගංජා කිලෝග්‍රෑම් 4ක් කොස්ගම පොලීසිය විසින් සොයාගෙන ඇති බව පොලිස් මාධ්‍ය ප්‍රකාශක කාර්යාලය පැවසුවේය. එම සිද්ධිය සම්බන්ධයෙන් 28 හැවිරිදි සහ 31 හැවිරිදි පුද්ගලයින් දෙදෙනෙකු පොලීසිය විසින් අත්අඩංගුවට ගෙන ඇති අතර ඔවුන් මාලිගාවත්ත සහ තල්දූව ප්‍රදේශවල පදිංචිකරුවන් වෙයි.", "URL": "https://sinhala.adaderana.lk/news.php?nid=78983", "Category": null, "Parent URL": null}