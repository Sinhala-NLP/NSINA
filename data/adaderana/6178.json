{"Source": "Adaderana", "Timestamp": "January 22, 2010 12:23 pm", "Headline": "විදෙස් නියෝජිතයින් 40ක් මැතිවරණ නිරීක්ෂණයට", "News Content": "ජාත්‍යන්තර නියෝජිතයන් විසින් මාධ්‍යවේදීන් ඇමතූ අවස්ථාව ජායාරූපය- ඩී. බන්දුවර්ධන රටවල් 13ක නියෝජිතයින් 40දෙනෙකු ශ්‍රී ලංකාවේ මැතිවරණ නිරීක්ෂණ කටයුතු සඳහා පැමිණ සිටින බවත්, ඔවුන් දිස්ත්‍රික්ක 25 ආවරණය කරමින් නිරීක්ෂණ කටයුතුවල යෙදීමට බලාපොරොත්තු වන බවත් මධ්‍යම මැතිවරණ කොමිසමේ, කොමසාරිස් වෙයි ටා-පෑන් මහතා පැවසීය. ඒ මහතා මේ බව පැවසුවේ අද කොළඹ පැවති මාධ්‍ය හමුවකදීය. ලංකාව පුරා මැතිවරණ කොට්ඨාශ 41000ක පමණ ජන්ද විමසීම් සිදුකෙරුනත් ඒ සියළු මධ්‍යස්ථාන ආවරණය කිරීමේ හැකියාව තම කණ්ඩායමට නොමැති වුවත්, හැකි පරිදි නිරීක්ෂණ කටයුතු මෙහෙයවන බවත්, ඒ මහතා වැඩිදුරටත් සඳහන් ක‍ළේය. කොමිසමේ වාර්තාව ජනවාරි 28වන දින නිකුත් කිරීමට නියමිතය.", "URL": "https://sinhala.adaderana.lk/news.php?nid=6178", "Category": null, "Parent URL": null}