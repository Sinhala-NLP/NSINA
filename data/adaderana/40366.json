{"Source": "Adaderana", "Timestamp": "January 15, 2014 12:53 pm", "Headline": "18 වංගුව යළි යථා තත්ත්වයට ", "News Content": "ගලක් පෙරළීම හේතුවෙන් තාවකාලිකව වසා දමා තිබු මහනුවර, මහියංගනය මාර්ගයේ 18 වංගුව මාර්ගය ගමනාගමන කටයුතු සඳහා යළී විවෘත කර තිබේ. අද(15) අලුයම සිදුවු නායයාමකින් 18 වංගුවේ 03 සහ 04 වංගු අතර ප්‍රදේශයේ මාර්ගයට ගලක් පෙරළීමෙන් එහි ගමනාගමන කටයුතු වලට බාධා එල්ල වුණි. මේ හේතුවෙන් විකල්ප මාර්ග භාවිත කරන ලෙසට පොලීසිය රථවාහන රියදුරන්ට දැනුම් දී තිබුණි. කෙසේ වෙතත් මේ වනවිට මාර්ගයේ තිබු ගල ඉවත් කර මාර්ගය යථාතත්ත්වයට පත් කිරීමට පියවර ගෙන ඇති බව පොලීසිය පවසයි.", "URL": "https://sinhala.adaderana.lk/news.php?nid=40366", "Category": null, "Parent URL": null}