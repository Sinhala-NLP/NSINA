{"Source": "Adaderana", "Timestamp": "April 11, 2018 11:17 am", "Headline": " තියුණු ආයුධවලින් පහර දී ජීවිත 2ක් බිලි ගත් හැටි", "News Content": "නිට්ටඹුව, එල්ලක්කල ප්‍රදේශයේදී තියුණු ආයුධවලින් පහර දී පුද්ගලයෙකු ඝාතනය කර තිබේ. පෞද්ගලික ආරවුලක් දුරදිග යාම හේතුවෙන් මෙම ඝාතනය සිදුව ඇති බව පොලීසිය පැවසුවේය. පහරදීමෙන් බරපතළ තුවාල ලැබූ පුද්ගලයා වතුපිටිවල රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ පනාවල, දුම්මලගොඩැල්ල ප්‍රදේශයේ පදිංචිව සිටි 41 හැවිරිදි පුද්ගලයෙකි. සිද්ධිය සම්බන්ධයෙන් 21 හැවිරිදි තරුණයෙකු අත්අඩංගුවට ගෙන තිබේ. ඔහු අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර නිට්ටඹුව පොලීසිය වැඩිදුර විමර්ශන සිදු කරයි. මේ අතර වලපනේ, තිබ්බටුගොඩ ප්‍රදේශයේදී තියුණු ආයුධයකින් ගෙළ ප්‍රදේශයට සිදුකළ පහරදීමකින් ඊයේ පස්වරුවේ පුද්ගලයෙකු ජීවිතක්ෂයට පත්ව තිබේ. පොලීසිය සඳහන් කළේ වටඹේ, තිබ්බටුගොඩ ප්‍රදේශයේ පදිංචි අයෙකු මෙලෙස ඝාතනයට ලක්ව ඇති බවයි. ඝාතනයට සම්බන්ධ සැකකරු අත්අඩංගුවට ගැනීම සඳහා වලපනේ පොලීසිය වැඩිදුර විමර්ශන කටයුතු ආරම්භ කර තිබේ.", "URL": "https://sinhala.adaderana.lk/news.php?nid=87280", "Category": null, "Parent URL": null}