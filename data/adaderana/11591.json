{"Source": "Adaderana", "Timestamp": "October 19, 2010 08:03 am", "Headline": "සජිත් හා එක්ව රටේ ස්වර්ණමය යුගයක් ගොඩනගනවා", "News Content": "සජිත් ප්‍රේමදාස මහතා එක්සත් ජාතික පක්ෂයේ නායකයා විය යුතු බවට පක්ෂයේ 98% ගේ මතය බව එක්සත් ජාතික පක්ෂ පාර්ලිමේන්තු මන්ත්‍රී සූජීව සේනසිංහ මහතා පවසයි. සජිත් ප්‍රේමදාස මහතා සමඟ එක්ව මෙරට තුළ ස්වර්ණමය යුගයක් ගොඩනැගීමට සිය සහය පළ කරන බව ඔහු සඳහන් කරයි. ටී.වී ‍දෙරණ ඔස්සේ විකාශය වන 360 සජීව දේශපාලන සංවාදය සමග එක්ව සුජීව සේනසිංහ මහතා මේ බව ප්‍රකාශ කළේය. සජිත්‍ ප්‍රේමදාස මහතා නායකත්වයට පත් වන විට වත්මන් නායකයාගේ තත්ත්වය පිළිබඳ පුරෝකථනයක් කළ නොහැකි බව එහි දී ඔහු වැඩිදුරටත් පෙන්වා දුන්නේය.", "URL": "https://sinhala.adaderana.lk/news.php?nid=11591", "Category": null, "Parent URL": null}