{"Source": "Adaderana", "Timestamp": "January 12, 2011 04:30 pm", "Headline": "රජයට පවරා ගත්\"වෝටර්ස් එජ්\"වෙනුවෙන් නව පාලක මණ්ඩලයක්", "News Content": "ශ්‍රේෂ්ඨාධිකරණ තීන්දුවක් මත රජයට පවරා ගත් බත්තරමුල්ල,වෝටර්ස් එජ් ආයතනයේ පාලනය සඳහා නව පාලක මණ්ඩලයක් පත් කිරීමට අද ශ්‍රේෂ්ඨාධිකරණය විසින් රජයට අවසර ලබාදී තිබේ. නීතිපති මොහාන් පීරිස් මහතා විසින් ඉදිරිපත් කරනු ලැබූ කරුණු දැක්විම් සලකා බැලූ අගවිනිසුරු අශෝකද සිල්වා ප්‍රමුඛ ත්‍රිපුද්ගල විනිසුරු මඩුල්ලක් විසින් මෙම අවසරය ලබා දුන් බව අද දෙරණ අධිකරණ වාර්තාකරු පවසයි. වෝටර්ස් එජ් ආයතනයේ නව පාලක මණ්ඩලය ලෙස ගුවන් හමුදාපති රොෂාන් ගුණතිලක,ලුතිනල් ජෙනරාල් පී.බී ජයසූරිය,ප්‍රියත් බන්දු වික්‍රමගේ,තිරු කුමාර් නඩේසන්,ජනක කුරුකුලසූරිය,ලක්ෂ්මන් හුළුගල්ල,සුසන්ත රත්නායක,යන අය නම් කිරීමට තීරණය කර ඇති වග නීතිපති මොහාන් පීරිස් මහතා විවෘත අධිකරණය හමුවේ කරුණු දක්වමින් කියා සිටියේය. එම ඉල්ලීම සලකා බැලූ ශ්‍රේෂ්ඨාධිකරණ විසින් අදාළ අවසරය ලබා දී තිබේ. වෝටර්ස් එජ් ආයතනය පාලනය කිරීම හා එය සංවර්ධනය කිරිමේ කටයුතු නව පාලක මණ්ඩලයට පැවරෙන බව ශ්‍රේෂ්ඨාධිකරණ විනිසුරු ශිරාණි තිලකවර්ධන මහත්මිය මෙහිදී සඳහන් කර ඇත.", "URL": "https://sinhala.adaderana.lk/news.php?nid=13449", "Category": null, "Parent URL": null}