{"Source": "Adaderana", "Timestamp": "November 24, 2011 01:41 pm", "Headline": "පළාත් සභාවේ සභාවාරය කල් තබා සභාපති පිටවගිහින්", "News Content": "මධ්‍යම පළාත් සභාවේ අද(24) දිනට නියමිතව තිබූ සභාවාරය කල්තැබීමට එහි සභාපති සාලිය බණ්ඩාර දිසානායක මහතා තීරණය කර තිබේ. අද පෙරවරු 9.30 ට සභාව රැස්වූ අවස්ථාවේ දී සභාව කල් තබා ඔහු පිටව ගොස් ඇති බව පළාත් සභාවේ විපක්ෂයේ ප්‍රධාන සංවිධායක ලකී ජයවර්ධන මහතා පැවසුවේය. මීට විරෝධය පළ කළ ආණ්ඩු පක්ෂයේ මෙන්ම විපක්ෂයේ මන්ත්‍රිවරුන් වැඩබලන සභාපතිවරයෙකු පත්කර සභාවේ කටයුතු කරගෙන යාමට පියවර ගෙන ඇති බව හෙතෙම කියා සිටියේය. 2012 අයවැය පිළිබඳව පොදු විවාදයක් ඇතිකර ඒ පිළිබඳව සාකච්ඡා කිරීමට අද තීරණය කර තිබූ බව මේ ඒ පිළිබඳව අදහස් දැක්වූ ලකී ජයවර්ධන මහතා සඳහන් කළේය.", "URL": "https://sinhala.adaderana.lk/news.php?nid=20232", "Category": null, "Parent URL": null}