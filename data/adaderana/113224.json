{"Source": "Adaderana", "Timestamp": "July 2, 2019 08:07 pm", "Headline": "කෝටි හතරක මුහුදු කුඩැල්ලන් පුත්තලමෙන් අල්ලයි", "News Content": "පුත්තලම රත්මල්යාය ප්‍රදේශයේ රහසිගත ලෙස ගබඩා කර තිබු රුපියල් කෝටි හතරකට ආසන්න වටිනාකමින් යුතු මුහුදු කුඩැල්ලන් තොගයක් ධීවර හා ජලජ සම්පත් දෙපාර්තුමේන්තුවේ විමර්ශණ අංශය හා පුත්තලම සහකාර අධ්‍යක්ෂ ඇතුළු පිරිසක් එක්ව අද (02) සවස කල වැටලිමකදි අත් අඩංගුවට ගෙන ඇත. මෙසේ අත් අඩංගුවට ගෙන තිබුනේ යාපනය හා මුලතිව් ප්‍රදේශයේ සිට රහසිගතව රැගෙන විත් කිසිවකුට සැක නොසිතන අයුරින් ශීතාගාර සහිත ගබඩාවක ආරක්ෂීතව ගබඩා කර තිබු මුහුදු කුඩැල්ලන් කිලෝ 2000 ප්‍රමානයකී. විදේශ රටවලට හොර රහසේ යැවිමේ අරමුනින් එය උර වල බහා ආරක්ෂීතව ගබඩාවක සගවා තිබු සගවා තිබියදි මෙසේ අත් අඩංගුවට ගැනිමට හැකිවු බව වැටලිම සිදුකල නිළධාරින් පවසයි. 1996 අංක 2 දරණ ධීවර හා ජලජ සම්පත් දෙපාර්තුමේන්තු පනතේ 49 / 5 වගන්තිය උල්ලංඝණය කරමින් බලපත්‍ර නීති කඩ කරමින් අල්ලා තිබු මෙම මුහුදු කුඩැල්ලන් තොගය මෙසේ අත් අඩංගුවට ගත් බව කියයි. අදාල මුහුදු කුඩැල්ලන් තොගය ගබඩා කර තිබු ස්ථානය භාරව සිටි භාරකරු ධීවර නිළධාරින් විසින් අත් අඩංගුවට ගෙන තිබු අතර ඉදිරි විමර්ශණ ආරම්බ කර ඇති බවද කියයි. මුහුදු කුඩැල්ලන් ඇල්ලිමේදි කිලෝවකට 180 කට අඩු ප්‍රමානයක් තිබිය යුතු නමුත් අත් අඩංගුවට ගත් තොගයේ කිලෝවකට 250 කට අධික ප්‍රමානයක කුඩැල්ලන් තොගයක් තිබිම නිසා අදාල බලපත්‍ර ලාභියා බලපත්‍ර නීති උල්ලංඝණය කරමින් රහසේ ජාවාරම සිදුකරගෙන ගොස් ඇති බවකියයි. අත් අඩංගුවට ගත් සැකකරු හා කුඩැල්ලන් තොගය 03 දින කොළඹ අංක 03 අධිකරණයට ඉදිරිපත් කිරීමට නියමිත බව නිළධාරින් පැවසිය. ධීවර හා ජලජ සම්පත් දෙපාර්තුමේන්තුව අධ්‍යක්ෂ ජනරාල් ගිනිගේ ප්‍රසන්න ජනක කුමාර මහතාගේ උපදෙස් මත ධීවර හා සම්පත් දෙපාර්තුමේන්තුවේ විමර්ශන අධ්‍යක්ෂ සුමනා එදිරිවිර මහත්මිය හා පුත්තලම සහකාර ධිවර අධ්‍යක්ෂ සරත් චන්ද්‍රනායක මහතා හා සහකාර අධ්‍යක්ෂවරුන් වන එන්.ජී.එන් . ජයකොඩි.,බුද්ධික අබේරත්න , වසන්ත සංජීව , මහත්වරුන් සමග විමර්ශන නිළධාරි එන්.එන් .ඩි.එස්.යු.පරණවිතාරණ , ධීවර නිළධාරින් වන නවෝද් සංජීව , සුපුන් කුමාර යන මහත්වරුන් එක්ව තිබුනී.", "URL": "https://sinhala.adaderana.lk/news.php?nid=113224", "Category": null, "Parent URL": null}