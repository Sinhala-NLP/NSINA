{"Source": "Adaderana", "Timestamp": "June 13, 2010 03:23 pm", "Headline": "විධි විධාන වලින් පෙනෙන්නෙ රජයේ ඒකාධිපතීත්වයයි", "News Content": "විධායක ජනාධිපති ධුරය අහෝසි කිරීම සඳහා වු යෝජනා, යෝජිත ව්‍යවස්ථා සංශෝධනයෙන් ගෙන එන ලෙස ජනතා විමුක්ති පෙරමුණ රජයෙන් ඉල්ලීමක් කරයි. වත්මන් ජනාධිපතිවරයා විධායක ජනාධිපති ධුරය අහෝසි කිරීමට ජනතාවට පොරොන්දු වී ඇති බව පාර්ලිමේන්තු මන්ත්‍රි අනුර කුමාර දිසානායක මහතා පවසයි. අවස්ථා දෙකකට වැඩි ගණනක් එකම පුද්ගලයෙකුට ජනාධිපති ධුරයේ රැඳී සිටීමට අවශ්‍ය විධිවිධාන ගෙන ඒමට උත්සාහ කිරීමෙන් රජයේ ඒකාධිපතීත්වය පිළිබිඹු වන බව මන්ත්‍රීවරයා පෙන්වා දෙයි. අද කොළඹ පැවති මාධ්‍ය හමුවකට එක්වෙමින් අනුර කුමාර දිසානායක මහතා මේ අදහස් පළ කළේය.", "URL": "https://sinhala.adaderana.lk/news.php?nid=8981", "Category": null, "Parent URL": null}