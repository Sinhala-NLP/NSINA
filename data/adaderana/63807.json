{"Source": "Adaderana", "Timestamp": "September 5, 2016 10:56 am", "Headline": " කුරුවිට අනතුරින් 2ක් මරුට-3ක් රෝහලට", "News Content": "කුරුවිට, මිල්ලවිටිය ප්‍රදේශයේදී සිදු වූ රිය අනතුරකින් පුද්ගලයින් දෙදෙනෙකු මියගොස් තිබේ.ලොරි රථයක් සහ ත්‍රීරෝද රථ දෙකක් ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් ත්‍රීරෝද රථයේ ගමන් ගත් පුද්ගලයින් 05 දෙනෙකු තුවාල ලබා රොහල් ගත කිරීමේදී දෙදෙනෙකු මියගොස් තිබේ.මියගොස් ඇත්තේ කුරුවිට ප්‍රදේශයේ පදිංචිව සිටි අවුරුදු 46 සහ 55 යන වයසේ පසු වූ දෙදෙනෙකු බව වාර්තා වෙයි.අනතුර සම්බන්ධයෙන් ලොරි රථයේ රියදුරු අත්අඩංගුවට ගෙන ඇති අතර කුරුවිට පොලීසිය මේ පිළිබඳ වැඩිදුර විමර්ශන ආරම්භ කර තිබේ.මේ අතර වැල්ලවාය, උඩවලව මාර්ගයේ 17 කණුව අසල ප්‍රදේශයේදී කුඩා ලොරි රථයක් මාර්ගයෙන් ඉවතට පැන පෙරළීමෙන් එක් අයෙකු මියගොස් තවත් 17 දෙනෙකු තුවාල ලබා ඇති බව පොලීසිය පවසයි.අද උදෑසන 05.30ට පමණ අනතුර සිදුව ඇති අතර තුවාල ලැබූවන් තණමල්විල රෝහලට සහ හම්බන්තොට මහ රෝහලට ඇතුළත් කර ඇති බව වාර්තා වෙයි.", "URL": "https://sinhala.adaderana.lk/news.php?nid=63807", "Category": null, "Parent URL": null}