{"Source": "Adaderana", "Timestamp": "June 22, 2013 09:45 pm", "Headline": "ලාංකිකයින් ඔස්ට්‍රේලියාවට පටවන 4ක් ඉන්දීය පොලිස් දැලේ", "News Content": "ශ්‍රී ලාංකික සරණාගතයින් ඔස්ට්‍රේලියාවට රැගෙන යාමේ ජාවාරමකට සම්බන්ධ පුද්ගලයින් සිව්දෙනෙකු ඉන්දීය පොලීසිය විසින් අත්අඩංගුවට ගෙන තිබේ. ඔස්ට්‍රේලියානු ගමන සඳහා ප්‍රමාණවත් පානීය ජලය, ආහාර හා ඩීසල් ලීටර් 5000ක් තිබූ බෝට්ටුවක් ඉන්දියාවේ නාගපටිනම් වෙරළේ තිබියදී ඉන්දීය කිව් පොලීසිය විසින් සොයාගෙන ඇත. අත්අඩංගුවට ගත් සිව්දෙනාගෙන් දෙදෙනෙකු ඉන්දියාවේ මදුරෙයි ප්‍ර දේශයේ පදිංචිකරුවන් බවද අනාවරණය වී ඇති අතර ඉන්දීය ආරක්ෂක අංශ මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=35158", "Category": null, "Parent URL": null}