{"Source": "Adaderana", "Timestamp": "April 25, 2018 05:23 pm", "Headline": "විශේෂ අවශ්‍යතා සහිත පුද්ගලයින් වෙනුවෙන් බක්මහ උළෙලක් ", "News Content": "ඌව පළාත් සමාජ සේවා දෙපාර්තමේන්තුවේ අනුග්‍රහය ඇතිව තෙවන වරටත් සංවිධානය කළ මීගහකිවුල ප්‍රාදේශිය ලේකම් කොට්ඨාශය තුළ වෙසෙන විශේෂ අවශ්‍යතා සහිත (ආබාධීත) පුද්ගලයින්ගේ බක්මහ උළෙලක් අද (25) මීගහකිවුල ප්‍රාදේශිය සභා පරිශ්‍රයේදී පැවැත්විණි. මීගහකිවුල සමාජ සත්කාර ඒකකය බක්මහ උළෙළ සංවිධානය කර තිබූ අතර එම උත්සවය සදහා මීහකිවුල ප්‍රාදේශිය සභාවේ හා ප්‍රාදේශිය ලේකම් කාර්යාලයේ නිලධාරීන් කොට්ඨාශය තුළ වෙසෙන විශේෂ අවශ්‍යතා සහිත පුද්ගලයින් , ඇතුළු අති විශාල පිරිසක් එක්ව සිටියහ. මෙම වැඩසටහට එක්වු විශේෂ අවශ්‍යතා සහිත පුද්ගලයින් බොහෝ දෙනෙකු ඔවුන් වෙනුවෙන් සංවිධානය කර තිබූ තරග සදහා ඉදිරිපත් වූ අතර ජයග්‍රාහකයින් වෙනුවෙන් ත්‍යාග පිරිනැමීමටද සංවිධායකයින් කටයුතු සංවිධානය කර තිබිණි. බක් මහ උළෙල සදහා ඌව පළාත් ප්‍රධාන අමාත්‍ය්‍ය චාමර සම්පත් දසනායක පළාත් සභා අමාත්‍ය්‍ය අනුර විදානගමගේ, පළාත් සමාජ සේවා දෙපාර්තමේන්තුව සහ වර්ල්ඩ් විෂන් ආයතනය අනුග්‍රහය දැක්වූහ.", "URL": "https://sinhala.adaderana.lk/news.php?nid=88021", "Category": null, "Parent URL": null}