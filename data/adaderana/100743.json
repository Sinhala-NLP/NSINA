{"Source": "Adaderana", "Timestamp": "December 14, 2018 12:55 pm", "Headline": "හෙට රෑ සිට කොළඹට වතුර නෑ", "News Content": "කොළඹ දිස්ත්‍රික්කයේ ප්‍රදේශ කිහිපයකට හෙට(15) මධ්‍යම රාත්‍රියේ සිට පැය 18ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. එම මණ්ඩලය පැවසුවේ මොරගස්මුල්ල, රාජගිරිය, ඇතුල් කොට්ටේ, ඔබේසේකරපුර, බණ්ඩාරනායකපුර, නාවල කොස්වත්ත සහ රාජගිරිය සිට නාවල විවෘත විශ්වවිද්‍යාලය දක්වා ප්‍රධාන මාර්ගයේ හා ඊට සම්බන්ධ සියලු අතුරුමාර්ගවල ජල සැපයුම අත්හිටුවන බවයි. මාර්ග සංවර්ධන කටයුත්තක් හේතුවෙන් හෙට මධ්‍යම රාත්‍රියේ සිට 16 වන ඉරිදා පස්වරු 06.00 දක්වා එම ප්‍රදේශවලට ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=100743", "Category": null, "Parent URL": null}