{"Source": "Adaderana", "Timestamp": "March 22, 2019 08:19 pm", "Headline": "අපේ විවෘතභාවය ශ්‍රීලනිපය තුළ තියනවාද සැකයි-ෂෙහාන්", "News Content": "එක්සත් ජාතික පක්ෂ විරෝධී පුළුල් සන්ධානයකට ශ්‍රී ලංකා නිදහස් පක්ෂය අවංකවම සහාය දක්වන්නේනම් අයවැය තෙවන වර කියැවීමේ ඡන්ද විමසිමේ දී ඊට විරුද්ධව ඡන්දය ප්‍රකාශ කළ යුතු බව ශ්‍රී ලංකා පොදුජන පෙරමුණ පවසයි. අද (22) එම පක්ෂ මුලස්ථානයේ පැවති මාධ්‍ය හමුවකට එක් වෙමින් පාර්ලිමේන්තු මන්ත්‍රී ෂෙහාන් සේමසිංහ මහතා තවදුරටත් කියා සිටියේ, ශ්‍රී ලංකා නිදහස් පක්ෂ මහලේකම්වරයාගේ ඇතැම් ප්‍රකාශ පොදුජන පෙරමුණ සහ ශ්‍රී ලංකා නිදහස් පක්ෂයේ සමගියට බාධාකාරී වන බවය. ඒ පිළිබඳ වැඩිදුරටත් අදහස් දක්වමින් ඒ මහතා, \"එජාපයට විරුද්ධ පුළුල් පෙරමුණක් හදලා ඒ් පුළුල් පෙරමුණ යටතේ එජාපය පරාජය කරන්න අපි සූදානම්. අපේ විවෘත භෘවය ශ්‍රීලනිපය ඇතුලේ තියනනවාද සැකයි. දිනෙන් දින එජාපය දුර්වල වෙද්දී ශ්‍රීලනිප මහ ලේකම් දයාසිරි ජයසේකර නොකළ යුතු ප්‍රකාශ කරනවා. ජනතාවගේ පරමාධිපත්‍ය අයිතියට හානිකරමින් ඉන්නවා. මැතිවරණ නොපවත්වමින් සිටින්නේ එජාපයයි. ඒ් නිසයි එජපායට විරුද්ධ පුලුල් සංධානයක් ගැන සාකච්ඡා ඇති වුණේ. නමුත් සාකච්ඡාව තුළ හා ඉන් පිටත ඇවිත් කරන ප්‍රකාශ, ගමට ගිහින් කියන කතාවලට වඩා වෙනස්.\" යනුවෙන් ප්‍රකාශ කර සිටියේය.", "URL": "https://sinhala.adaderana.lk/news.php?nid=106576", "Category": null, "Parent URL": null}