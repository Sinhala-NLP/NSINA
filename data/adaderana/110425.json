{"Source": "Adaderana", "Timestamp": "May 22, 2019 11:18 am", "Headline": "හෝමාගම දී හෙරොයින් කිලෝවක් සමඟ පුද්ගලයෙක් අත්අඩංගුවට", "News Content": "පොලිස් මත්ද්‍රව්‍ය කාර්යාංශයේ නිලධාරීන් කණ්ඩායමකට ලද තොරතුරක් මත හෝමාගම පොලිස් වසමේ දී හෙරොයින් කිලෝග්‍රෑම් 1 හා ග්‍රෑම් 300 කට අධික ප්‍රමාණයක් අත්අඩංගුවට ගෙන තිබේ. ඊයේ(21) රාත්‍රීයේ මෙම වැටලීම සිදු කර ඇත. එහිදී හබරකඩ ප්‍රදේශයේ දී යතුරුපැදියකින් ගමන්කරමින් සිටි පුද්ගලයෙකු නවතා පරීක්ෂා කිරීමේ දී ඔහු සන්තකයේ තිබී මෙම හොරොයින් තොගය සොයා ගෙන ඇත. අත්අඩංගුවට ගත් සැකකරු වයස අවුරුදු 27 ක් වු පුද්ගලයෙකි. මෙම සැකකරු තම රියදුරු බලපත්‍රය ලෙස භාවිතා කර තිබුණේ තම වයසේම මියගිය පුද්ගලයෙකුගේ රියදුරු බලපත්‍රයකි. සැකකරු අද(22) දින හෝමාගම මහේස්ත්‍රාත් අධිකරණය වෙත ඉදිරිපත් කර රැඳවුම් නියෝග ලබා ගැනීමට නියමිත බව ද පොලීසිය පවසයි.", "URL": "https://sinhala.adaderana.lk/news.php?nid=110425", "Category": null, "Parent URL": null}