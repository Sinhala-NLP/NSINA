{"Source": "Adaderana", "Timestamp": "May 23, 2019 10:37 pm", "Headline": "ඥානසාර හිමිට නිදහස ලැබූ සතුට ජනතාව විසින් සමරයි", "News Content": "සිරගතව සිටි පූජ්‍ය ගලගොඩඅත්තේ ඥානසාර හිමියන්ට ජනාධිපති සමාව ලබා නිදහස් කළ බවට ලැබුණු තොරතුරු මත කරන්දෙණිය ප්‍රදේශවාසීන් සහ කරන්දෙණිය විහරස්ථාවල භික්ෂූන් වහන්සේලා විසින් ආශිර්වාද පුජාවක් පැවත්විය. අද(23) සවස කරන්දෙණිය නගරයේදී මෙම ආශිර්වාද පුජාව පැවති බව අද දෙරණ වාර්තාකරු පවසයි. මේ අතර මෙම පිරිස විසින් ඥානසාර හිමියන්ට නිදහස ලැබූ ආරංචිය ලද විගස රතිඥ්ඥා දල්වමින් හා කිරිබත් දන්සල් දෙමින් කරන්දෙණිය නගරයේදී සතුට සැමරූ බව අප වාරතාකරු සඳහන් කළේය. මේ අතර ගලගොඩඅත්තේ ඥානසාර හිමියන්ට අද ජනාධිපති විශේෂ සමාව ලැබීම නිමිත්තෙන් ගාල්ලේ ජනතාව ද රතිඥ්ඥා දල්වමින් සතුටු වූ බව අද දෙරණ ගාල්ල ප්‍රදේශයේ වාර්තාකරු සඳහන් කළේය. ගාල්ල ඕල්කට් මාවතට රැස්වූ ජනතාව මෙසේ රතිඥ්ඥා දලවමින් සතුටු වූ බව වාර්තා වෙයි.", "URL": "https://sinhala.adaderana.lk/news.php?nid=110552", "Category": null, "Parent URL": null}