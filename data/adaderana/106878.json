{"Source": "Adaderana", "Timestamp": "March 28, 2019 10:03 am", "Headline": "යුරෝපා සංගමයෙන් ඉවත් වෙන්න තෙරේසා මේ ඉදිරිපත් කළ යෝජනාව දෙවන වරටත් පරාදයි", "News Content": "යුරෝපා සංගමයෙන් ඉවත්වීම සඳහා බ්‍රිතාන්‍ය අග්‍රාමාත්‍ය තෙරේසා මේ ඉදිරිපත් කළ යෝජනා බ්‍රිතාන්‍යය පාර්ලිමේන්තුව තුළ අවස්ථා දෙකකදී පරාජයට පත් විය. බ්‍රිතාන්‍යය යුරෝපා සංගමයේ සාමාජිකත්වයෙන් ඉවත්වීමේ තීන්දුව පිළිබඳ පසුගියදා එරට පාර්ලිමේන්තුවේදී සාකච්ඡාවට ලක් කෙරුණි. එහිදී ගිවිසුමකින් තොරව යුරෝපා සංගමයෙන් ඉවත් වීම, බ්‍රෙක්සිට් සැලසුම අවලංගු කිරීම, නව ජනමත විචාරණයක් පැවැත්වීම ආදී විකල්ප යෝජනා අටක් පිළිබඳව සළකා බැලුණු අතර ඒ පිළිබඳව ඡන්ද විමසීමේ ක්‍රියාවලියක් ද සිදු කළේය. කෙසේ වෙතත් ඒ කිසිදු යෝජනාවකට පාර්ලිමේන්තු මන්ත්‍රීවරුන් බහුතරයකගේ සහය හිමිව නැහැ. මෙහිදී බ්‍රිතාන්‍යය යුරෝපා සංගමය සමඟ තව දුරටත් වෙළද සබඳතා පවත්වා ගෙන යාම සඳහා වන යෝජනාවක් පරාජයට පත්ව තිබුණේ සීමිත ඡන්ද ප්‍රමාණයකින් වන අතර ඒ පිළිබඳව වැඩි අවධානයක් යොමුව තිබේ. බ්‍රිතාන්‍ය යුරෝපා සංගමයෙන් නිල වශයෙන් ඉවත්වීමට නියමිතව තිබුණේ 2019 මාර්තු 29 වෙනිදා වනනමුත් එය අප්‍රේල් මස 12 වැනිදා දක්වා ප්‍රමාද වී තිබේ. මේ අතර බ්‍රිතාන්‍ය දෙවන ලෝක යුද්ධයෙන් පසුව මුහුණ දෙන වඩාත් වැදගත්ම දේශපාලන සහ ආර්ථිකමය හැරවුම් ලක්ෂය ,මෙය බවයි විචාරකයින් පෙන්වා දෙයි.", "URL": "https://sinhala.adaderana.lk/news.php?nid=106878", "Category": null, "Parent URL": null}