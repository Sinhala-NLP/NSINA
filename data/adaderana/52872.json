{"Source": "Adaderana", "Timestamp": "July 27, 2015 11:47 am", "Headline": "රත්‍රං ජාවාරම මඩින්න ඉන්දියාවෙන් වැඩපිළිවෙළක්!", "News Content": "මැදපෙරදිග සිට ශ්‍රී ලංකාව හරහා ඉන්දියාව වෙත රත්‍රං ප්‍රවාහනය කිරිමේ ජාවාරම් මැඩ පැවැත්වීම සඳහා ඉන්දිය රේගුව නව වැඩපිළිවෙළක් ක්‍රියාත්මක කිරිමට තීරණය කර තිබේ.ගුවන් මගින් සිදු කරන ජාවාරම්වලට බාධා එල්ල වීම හේතුවෙන් ධීවර යාත්‍රා හරහා මුහුදු මගින් රත්‍රං ප්‍රවාහනය කිරිමට ජාවාරම්කරුවන්ගේ අවධානය යොමුව ඇති බව අනාවරණය වී ඇත.ඒ අනුව කොචි සහ කොෂිකොඩේ කේන්ද්‍රකර ගනමින් වෙරළ තීරයේ මුර සේවාවන් තීවුර කිරීමට පියවර ගන්නා බව කොචි රේගු කොමසාරිස් කේ.එන් රගවන් ප්‍රකාශ කර තිබේ.ද හින්දු පුවත්පත වාර්තා කර ඇත්තේ මුර සේවා සඳහා මේ වන විට විශේෂ කණ්ඩායමක් පුහුණුවිම්වල නිරතව සිටින අතර ඔවුන් අගෝස්තු මාසයේ සිට සේවා ආරම්භ කරන බවයි.කෙටිදුර සහ දිගුදුර මෙහෙයුම් සඳහා භාවිත කළ හැකි අධිවේගී යාත්‍රා ද මුර සංචාරක කටයුතු සඳහා යෙදවීමට අපේක්ෂිත අතර ඒ සඳහා ඉන්දිය නාවික හමුදාවේද සහය ලබා ගැනිමට නියමිතය.", "URL": "https://sinhala.adaderana.lk/news.php?nid=52872", "Category": null, "Parent URL": null}