{"Source": "Adaderana", "Timestamp": "July 31, 2017 09:21 am", "Headline": "මත්තල කළමනාකාරීත්වය වෙනත් සමාගමකට ?", "News Content": "මත්තල ජාත්‍යන්තර ගුවන් තොටුපලේ කළමනාකාරිත්වය වෙනත් සමාගමකට පවරාදිම සම්බන්ධයෙන් අවධානය යොමුව ඇති බව අග්‍රාමාත්‍ය රනිල් වික්‍රමසිංහ මහතා පවසයි. ගුවන් සමාගමේ ලාභය ඉහළ ගැන්විමේ අරමුණින් මෙය ක්‍රියාත්මක කරන බව අග්‍රාමාත්‍යවරයා සඳහන් කළේය. අළුත්ගම කන්දෙවිහාරස්ථානයේ පැවැති උත්සවයකින් අනතුරුව මාධ්‍ය වෙත අදහස් දක්වමින් අග්‍රාමාත්‍යවරයා මෙම අදහස් පළ කළේය. මේ අතර හම්බන්තොට ප්‍රදේශයේ පැවැති උත්සවයකට එක්වෙමින් ධීවර අමාත්‍ය මහින්ද අමරවීර මහතා හම්බන්තොට වරාය ගිවිසුම සම්බන්ධයෙන් මෙලෙස අදහස් පළ කළේය. මෙහිදී වැඩිදුරටත් අදහස් දැක්වූ අමාත්‍යවරයා පවසා සිටියේ හම්බන්තොට වරායේ රැකියා කිසිදු චින ජාතිකයෙකුට ලබා නොදෙන බවයි.", "URL": "https://sinhala.adaderana.lk/news.php?nid=75796", "Category": null, "Parent URL": null}