{"Source": "Adaderana", "Timestamp": "August 15, 2019 10:05 am", "Headline": "චිලී රාජ්‍යයේ නිවාස 2ක් කඩා වැටෙයි- 6ක් ජීවිතක්ෂයට", "News Content": "චිලී රාජ්‍යයේ නිවාස දෙකක් කඩාවැටීමෙන් පුද්ගලයන් හය දෙනෙක් ජීවිතක්ෂයට පත්ව තිබේ. අනතුරින් පුද්ගයන් සිව්දෙනෙක් අතුරුදන්ව සිටින බව සඳහන් වෙයි. චිලී රාජ්‍යයේ ඓතිහාසික නගරයක් වන වැල්පරයිසෝ නගරයේ නිවාස දෙකක් කඩාවැටී තිබේ. නිවාස දෙකම පඩිපෙළක් මඟින් එකට සම්බන්ධ වී තිබූ බව විදෙස් වාර්තාවල දැක්වෙයි. අනතුර සිදුවන අවස්ථාවේ පඩිපෙළ මත යොවුන් වියේ පසුවන දරුවන් 15දෙනෙකු පමණ සිට ඇති බවද එම වාර්තා සඳහන් කළේය. සිදුවීමෙන් තුවාල ලැබූ කිහිපදෙනෙක් ප්‍රතිකාර සඳහා රෝහල්ගත කර තිබේ. සුන්බුන් සිරවී සිටින පිරිස් සොයා තවදුරටත් සෝදිසි මෙහෙයුම් ක්‍රියාත්මකයි. එහෙත් නිවෙස් වල ඉතිරි වී තිබූ කොටස් යළිත් කඩා වැටීමෙන් ඊටද බාධා මතුවූ බව සඳහන් වෙයි. අනතුරින් මියගිය පිරිස තවදුරටත් ඉහළ යා හැකි බවට බලධාරීන් සැක පල කරයි. නිවෙස් දෙක කඩාවැටීමට හේතුව මෙතෙක් අනාවරණ වී නොමැති අතර ඒ සම්බන්දයෙන් විමර්ශණයක්ද ආරම්භ කර ඇති බව සඳහන් වෙයි.", "URL": "https://sinhala.adaderana.lk/news.php?nid=116576", "Category": null, "Parent URL": null}