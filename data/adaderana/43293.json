{"Source": "Adaderana", "Timestamp": "May 19, 2014 10:15 am", "Headline": "කුඩා ලොරි රථයක් සහ ජීප් රථයක් ගැටී 2ක් මරුට ", "News Content": "තණමල්විල - උඩවලව ප්‍රධාන මාර්ගයේ කොමලිගම ප්‍රදේශයේ දි සිදුවු රිය අනතුරකින් පුද්ගලයින් දෙදෙනෙකු මියගොස් තිබේ. කුඩා ලොරි රථයක් සහ ජිප් රථයක් මුහුණට මුහණ ගැටීමෙන් මෙම අනතුර සිදුව ඇති බව වාර්තා වෙයි. අනතුරෙන් ලොරි රථයේ රියදුරු සහ තවත් පුද්ගලයින් දෙදෙනෙකු බරපතළ තුවාල ලබා හම්බන්තොට රෝහලට ඇතුළත් කිරිමේ දි රියදුරු හැර සෙසු පුද්ගලයින් දෙදෙනා මියගොස් ඇති බව පොලිසිය සඳහන් කළේය. මියගිය පුද්ගලයින් ඌව කුඩාඔය ප්‍රදේශයේ පදිංචිව සිටි 35 හැවිරිදි සහ 40 හැවිරිදි පුද්ගලයින් දෙදෙනෙකි. අනතුරෙන් තුවාල ලැබු ලොරි රථයේ රියදුරු හම්බන්තොට රෝහලේ ප්‍රතිකාර ලබමින් සිටින බව වාර්තා වෙයි. අනතුර සම්බන්ධයෙන් ජීප් රථයේ රියදුරු අත්අඩංගුවට ගෙන ඇති අතර ඔහු අද වැල්ලවාය මහේස්ත්‍රාත් අධිකරණයට ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=43293", "Category": null, "Parent URL": null}