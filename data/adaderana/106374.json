{"Source": "Adaderana", "Timestamp": "March 19, 2019 06:08 pm", "Headline": "නීති විරෝධී ලෙස ධීවර කටයුතු කළ 3ක් නාවික හමුදා බාරයට", "News Content": "නීති විරෝධී ධීවර ආම්පන්න යොදා ගනිමින් ධීවර කටයුතුවල නිරත වූ පුද්ගලයින් තිදෙනෙකු කල්පිටිය, පල්ලියවත්ත මුහුදු ප්‍රදේශයේදී නාවික හමුදාව විසින් අත්අඩංගුවට ගෙන තිබේ. වයඹ නාවික විධානයට අනුයුක්ත නාවිකයින් පිරිසක් විසින් සිදුකළ මුර සංචාරයකදී මොවුන් අත්අඩංගුවට ගෙන ඇති බව සඳහන් වෙයි. අත්අඩංගුවට ගන්නා අවස්ථාවේදී සැකකරුවන් සතුව තිබී නීති විරෝධි ධීවර ආම්පන්න තොගයක් සහ මත්ස්‍යයින් කිලෝග්‍රෑම් 10 ක් පමණ නාවික හමුදාව භාරයට ගෙන තිබේ. සැකකරුවන් කල්පිටිය ප්‍රදේශයේ පදිංචිකරුවන් වන අතර ඉදිරි විමර්ශන කටයුතු සදහා ඔවුන් පුත්තලම, ධීවර පරික්‍ෂක කාර්යාලය වෙත භාර දීමට කටයුතු කල බව නාවික හමුදාව පැවසුවේය.", "URL": "https://sinhala.adaderana.lk/news.php?nid=106374", "Category": null, "Parent URL": null}