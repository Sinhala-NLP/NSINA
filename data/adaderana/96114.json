{"Source": "Adaderana", "Timestamp": "September 15, 2018 06:44 am", "Headline": "අතුරුදන් වු ධීවරයින් දෙදෙනා සෙවීම කඩිනම් කළ යුතුයි", "News Content": "බේරුවල ප්‍රදේශයෙන් මුහුදු ගිය ධීවර යාත්‍රාවක් අනතුරට ලක්වීමෙන් අතුරුදන්වූ අනෙක් පුද්ගලයින් දෙදෙනා සෙවීමේ කටයුතු කඩිනම් කළ යුතු බව සමස්ථ ලංකා පොදු ධීවර සම්මේලනය පවසයි. එහි ජාතික සංවිධායක රත්න ගමගේ මහතා පෙන්වාදෙන්නේ ධීවර යාත්‍රාව අනතුරට ලක් කළ නෞකාව සම්බන්ධයෙන් පරීක්ෂණ පැවැත්වීම සඳහා රාජ්‍ය තාන්ත්‍රික මට්ටමින් කටයුතු කළ යුතු බවයි. ගාල්ල ප්‍රශයේ පැවති මාධ්‍ය හමුවකදී රත්න ගමගේ මහතා මේ බව කියා සිටියේය. ධීවර රක්ෂණ ක්‍රමය සම්බන්ධයෙන් ද රත්න ගමගේ මහතා එහිදී අදහස් පළ කළේය.", "URL": "https://sinhala.adaderana.lk/news.php?nid=96114", "Category": null, "Parent URL": null}