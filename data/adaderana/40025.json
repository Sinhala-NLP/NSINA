{"Source": "Adaderana", "Timestamp": "January 2, 2014 10:16 am", "Headline": "රිය අනතුරකින් ඇඟළුම් සේවිකාවන් 7ක් රෝහලේ ", "News Content": "බියගම, කඩුවෙල ප්‍රධාන මාර්ගයේ සියඹලාපේ ප්‍රදේශයේ දී සිදුවූ අනතුරකින් ඇඟළුම් සේවිකාවන් 7 දෙනෙකු තුවාල ලබා තිබේ. බියගම වෙළඳ කලාපයේ සේවිකාවන් පිරිසක් රැගත් බස් රථයක් ටිපර් රථයක ගැටීමෙන් මෙම අනතුර සිදුව ඇති බව පොලිසිය සඳහන් කළේය. අනතුරින් තුවාල ලැබූ ඇඟළුම් සේවිකාවන් 7 දෙනා ප්‍රතිකාර සඳහා රෝහල් ගත කර තිබේ. ටිපර් රථයේ රියදුරු අත්අඩංගුවට ගෙන ඇති අතර බියගම පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=40025", "Category": null, "Parent URL": null}