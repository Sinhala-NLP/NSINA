{"Source": "Adaderana", "Timestamp": "January 16, 2011 04:57 pm", "Headline": "ඉලක්ක ජය ගන්න නම් බිම් මට්ටමටත් හොඳ නායකත්වයක් ඕනෑ", "News Content": "සංවර්ධන ඉලක්ක ඉටුකර ගැනීමට නම් ඉදිරි පළාත් පාලන මැතිවරණයේදී වඩාත් සුදුසු නියෝජිතයින් පත්කර ගත යුතුව ඇතැයි ඉදිකිරීම් , ඉංජිනේරු සේවා නිවාස හා පොදු පහසුකම් අමාත්‍ය විමල් වීරවංශ මහතා පවසයි. යුද්ධය ජයග්‍රහණය කිරීමට එඩිතර කාර්යශූර හමුදාවක් සිටියා සේම සංවර්ධන ඉලක්ක ජය ගැනීමට ද සුදුසු ජනතා නියෝජිතයින් අත්‍යවශ්‍ය වී ඇති බව ඔහු සඳහන් කළේය. කොට්ටාව , පන්නිපිටිය විද්‍යාදාන මහ විද්‍යාලයේ ක්‍රීඩාපිටිය පිළිසකර කිරීම නිමිත්තෙන් පැවති උත්සවයට අද(16) එක්වෙමින් විමල් වීරවංශ අමාත්‍යවරයා මේ අදහස් පළ කළේය. බිම් මට්ටමේ හොඳ දේශපාලන නායකත්වයක් තිබෙන්නේ නම් රට සංවර්ධනය කරා ගෙන යාම එතරම් අපහසු කාර්යයක් නොවන බව ඔහු එහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=13544", "Category": null, "Parent URL": null}