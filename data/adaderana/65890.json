{"Source": "Adaderana", "Timestamp": "November 10, 2016 09:06 am", "Headline": "ගිහාන් පිලපිටියට ස්ථාන මාරුවක්", "News Content": "කොළඹ ප්‍රධාන මහේස්ත්‍රාත් ගිහාන් පිලපිටිය මහතාට ස්ථාන මාරුවීමක් ලබාදී තිබේ.ජනවාරි මස පළමු වන දින සිට ක්‍රියාත්මක වන පරිදි අනුරාධපුර දිසා විනිසුරුවරයා ලෙස එම ස්ථාන මාරුවීම ලබාදී ඇති බව වාර්තා වේ. අධිකරණ සේවා කොමිෂන් සභාව විසින් අදාළ ස්ථාන මාරුවීම ලබාදී ඇති බව සඳහන්ය.මේ සම්බන්ධයෙන් අද දෙරණ අධිකරණ සේවා කොමිෂන් සභාවෙන් විමසීමක් කළේය.එහි ප්‍රකාශකයෙකු සඳහන් කළේ වාර්ෂික මාරුවීම් යටතේ විනිසුරුවරුන් කිහිපදෙනෙකුට මෙවර ස්ථාන මාරුවීම් ලබාදීමට තීරණය කර ඇති බවයි.අධිකරණ සේවා කොමිෂන් සභාව විසින් ඊයේ පස්වරුවේ රැස් වී අදාළ ස්ථාන මාරුවීම් පිළිබඳව සාකච්ඡා කළ බව එම ප්‍රකාශකයා සඳහන් කළේය.ඒ අනුව කඩිනමින් අදාළ ස්ථාන මාරුවීම් පිළිබඳව ප්‍රකාශයට පත් කිරීමට නියමිතය.", "URL": "https://sinhala.adaderana.lk/news.php?nid=65890", "Category": null, "Parent URL": null}