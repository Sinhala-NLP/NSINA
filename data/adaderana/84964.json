{"Source": "Adaderana", "Timestamp": "February 28, 2018 12:07 pm", "Headline": "අලුත උපන් නිවුන් දරුවන් තිදෙනා හදා වඩා ගැනීමට වෙර දරණ වේලු", "News Content": "හැටන් දිඹුල පොලිස් වසමට කි‍්‍රස්ටස්ෆාම් වතුයායේ වතුකම්කරු පවුලක අලුත උපන් තුන් නිවුන් සිඟිති ගැහැණු දරුවන් තිදෙනා හදා වඩා ගැනිමට එම සිඟිත්තන්ගේ දෙමව්පියන් මහජන සහය ඉල්ලා සිටින බව වාර්තා වේ. මෙම සිගිත්තන් 2018 ජනවාරි මස 29 වන දින දික්ඔය මුලික රෝහලේදි සිසේරියන් සැත්කමකින් පසු උපත ලබා ඇති අතර එහිදී එම සිඟිත්තන්ගේ බර අඩුකම නිසා එම දරුවන් පේරාදෙණිය, ගම්පල සහ අවිස්සාවේල්ල යන මුලික රෝහල් වල ළමා ඒකකයේ ඉන්කියුබේටර් යන්ත‍්‍රවල ආධාරයෙන් දින කිහිපයක් වැඩිමට හැර පසුව එම රෝහලේ වෛදවරුන් විසින් සිඟිත්තන්ව ඔහුන්ගේ දෙමව්පියන් වෙත භාර දි තිබේ. මෙම සිඟිත්තන්ගේ මව වන වේලු සරෝජා දේවි (39) පියා වීරන් කි‍්‍රෂ්නකුමාරන් (49) වන අතර මෙම දරුවන්ට අමතරව පාසල් වියේ පසුවන අවුරුදු 12 සහ 11 වයස් කාණ්ඩවල පසුව තවත් ගැහැණු දරුවන් දෙදෙනෙකුද සිටියි. ඔවුන් දෙදෙනා හැටන් සහ කොටගල පාසල්වල අධ්‍යාපනය ලබන අතර මෙම සිගිත්තන්ගේ පියා කොළඹ ප‍්‍රදේශයේ කුලි රැකියාවක නිරතව සිටියි. මව එම වතුයායේ තේ දළු නෙලන්නියක් වශයෙන් කටයුතු කරන අතර ඔහුන්ගේ නිවසේ කි‍්‍රෂන්කුමාරන්ගේ මව සහ පියාද ජිවත් වෙයි. කි‍්‍රෂ්නකුමාරන් විසින් ලබා ගන්නා සොචිචම් වැටුපෙන් සියළුම දෙනා ජිවත් වන බවත් අලුත උපන් සිගිත්තන්ට මව්කිරි ලබා දිමට තරම් ප‍්‍රමාණවත් මව්කිරි තම බිරිඳ සතුව නොමැති නිසා වෛද්‍යවරුන්ගේ නිර්දේශ මත මෙම සිඟිත්තන්ට දිනකට මව්කිරි වලට අමතරව නිර්දේශිත පිටිකිරිද ලබා දෙන බව කි‍්‍රෂ්නන්කුමාරන් කියා සිටියි. එම කිරි පිටි ලබා ගැනිමට විශාල මුදලක් වැය වන බවත් විශාල ආර්ථික අපහසුතා මධ්‍යයේ ජිවත් වන තමන්ට මෙය ගැටළුවක් බව කි‍්‍රෂ්නන්කුමාරන් කියා සිටින අතර මෙම සිඟිත්තන්ගේ මව වන වේලු සරෝජා දේවි කියා සිටින්නේ මෙම ආර්ථික අපහසුතා මධ්‍යයේ හෝ මෙලොවට බිහිවු දරුවන් හොදින් රැක බලා ගැනිම තම අධිෂ්ඨානය බවයි.", "URL": "https://sinhala.adaderana.lk/news.php?nid=84964", "Category": null, "Parent URL": null}