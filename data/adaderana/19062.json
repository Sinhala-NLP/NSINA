{"Source": "Adaderana", "Timestamp": "September 30, 2011 03:54 pm", "Headline": "එම්.එම්.ආර් එන්නත ජාතික ප්‍රතිශක්ති වැඩසටහනට එක්කෙරෙයි", "News Content": "රෝග තුනකින් ආරක්ෂා වීම සඳහා දරුවන්ට ලබාදෙන එම්.එම්.ආර්. එන්නත හෙට(01) දිනයේ සිට ජාතික ප්‍රතිශක්ති වැඩසටහනට එක්කිරීමට නියමිතය. ලෝක ළමා දිනය යෙදන හෙට දිනයේ සිට අඛණ්ඩව අදාල ‍එන්නත දරුවන්ට ලබාදීම සිදුකෙරන බව සෞඛ්‍ය අමාත්‍යාංශය පවසයි. සරම්ප, කම්මුල්ගාය සහ රුබෙල්ලා යන රෝගවලින් ආරක්ෂා වීම සඳහා මෙම එන්නත ලබාදෙයි. මාත්‍රා‍ දෙකක් යටතේ ලබාදෙන එන්නතේ පළමු මාත්‍රාව වයස අවුරුදු එක සම්පූර්ණ වූ විට සහ දෙවන මාත්‍රාව වයස අවුදුරුදු තුන සම්පූර්ණ වු විට දරුවන්ට ලබාදෙනු ඇත.", "URL": "https://sinhala.adaderana.lk/news.php?nid=19062", "Category": null, "Parent URL": null}