{"Source": "Adaderana", "Timestamp": "March 9, 2017 06:43 am", "Headline": "පොල් අහුලන්න කැඳවා - අහවල් වැඩේ කරලා", "News Content": "කුඹුරක පලා නෙළමින් සිටි කාන්තාවක පොල් ඇහිලීම සඳහා යැයි පවසා අසල වූ වත්තකට ගෙන ගොස් අස්වාභාවික ලිංගික අතවරයක් සිදු කළ බව කියන පුද්ගලයින් දෙදෙනෙකු අත්අඩංගුවට ගැනීම සඳහා විමර්ශන කටයුතු ආරම්භ කර ඇති බව කොස්වත්ත පොලීසිය කියයි.අතවරයට ලක්ව ඇත්තේ දංකොටුව - හාල්දඬුවන ප්‍රදේශයේ පදිංචි 42 හැවිරිදි කාන්තාවකි.තමන් නිවස ආසන්නයේ ඇති කුඹුරක පලා නෙලමින් සිටින විට එම ස්ථානයට පැමිණි හඳුනන දෙදෙනෙකු පොල් ඇහිලීම සඳහා අසළ ඇති වත්තකට යමු යැයි පවසා තමන්ව කැඳවාගෙන ගොස් අස්වාභාවික ලෙස අතවර කළ බව අතවරයට මුහුණ දුන් කාන්තාව පොලීසිය හමුවේ පවසා ඇත.අතවරයට පත්ව ඇති කාන්තාව ප්‍රතිකාර සඳහා දංකොටුව දිසා රෝහලට ඇතුළත් කර තිබේ.තමන්ගේ ලිංගික ප්‍රදේශය මෙන්ම ගුද මාර්ගයද අතවරය හේතුවෙන් තුවාල සිදුවී ඇති බව කාන්තාව පොලීසිය හමුවේ පවසා ඇත.සැකකරුවන් දෙදෙනා හඳුනා ගෙන ඇතත් මෙතෙක් අත්අඩංගුවට ගෙන නැත.කොස්වත්ත පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=70605", "Category": null, "Parent URL": null}