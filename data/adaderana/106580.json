{"Source": "Adaderana", "Timestamp": "March 22, 2019 10:20 pm", "Headline": "පිහි පහරින් අවසන් හුස්ම හෙළුෑ පොලිස් නිලධාරියෙක්", "News Content": "වරකාපොළ පොලිස් වසමේ අංක 93 බී, පලමුරේ ග්‍රාමසේවා වසමේදී පිහි ඇණුමකට ලක්ව සිටි පොලිස් නිලධාරීවරයෙකු මියගොස් ඇත. ඊයේ (22) උදෑසන ප්‍රදේශයේ පාසල් ළමුන්, ගුරුවරුන් හා ප්‍රදේශවාසීන් එක්ව සිදුකළ මත්ද්‍රව්‍ය නිවාරණ වැඩසටහනකට සමගාමීව සිදුකළ පා ගමනක් ඉදිරිපිටට පැමිණි පුද්ගලයෙකු මෙම පොලිස් නිලධාරියාට පිහියකින් ඇන බරපතළ තුවාල සිදුකර ඇත. අනතුරුව ඔහු මහනුවර රෝහලේ දැඩි සත්කාර ඒකකයට ඇතුළත් කර ඇති අතර ප්‍රතිකාර ලබමින් සිටියදී මියගොස් තිබේ. මෙසේ මියගොස් ඇත්තේ වයස අවුරුදු 59ක් වූ වරකාපොළ පොලිස් ස්ථානයේ ප්‍රජා පොලිස් ඒකකයේ ස්ථානාධිපති උප පොලිස් පරීක්ෂකවරයෙකි. සිද්ධියට අදාළ ප්‍රධාන සැකකරු අද (22) වරකාපොළ පොලීසිය විසින් අත්අඩංගුවට ගෙන ඇති අතර මහේස්ත්‍රාත් අධිකරණයට ඉදිරිපත් කර ඇත. අනතුරුව සැකකරු මෙම ලබන මස 05 දක්වා රක්ෂිත බන්ධනාගාර ගතකර ඇත.", "URL": "https://sinhala.adaderana.lk/news.php?nid=106580", "Category": null, "Parent URL": null}