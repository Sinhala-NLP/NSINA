{"Source": "Adaderana", "Timestamp": "March 3, 2010 08:58 am", "Headline": "එල්.ටී.ටී.ඊ සැකකරුගෙන් තවදුරටත් ප්‍රශ්න කරයි", "News Content": "දිගම්පතන ප්‍රදේශයෙදී නාවික හමුදා සෙබලුන් පිරිසක් ඉලක්ක කරගනිමින් ප්‍රහාරයක් එල්ල කිරීම සම්බන්ධයෙන් අත්අඩංගුවට ගත් එල්.ටි.ටි.ඊ.සැකකරුවෙකු ප්‍රශ්න කිරීමට අධිකරණය විසින් පොලිසියට අවසර ලබාදී තිබේ. අදාල සැකකරු ඊයේ කොළඹ මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව මහේස්ත්‍රාත්වරයා මෙම අවසරය ලබාදී ඇති බව සඳහන් වේ. ඒ අනුව දින 90 ක කාලයක් අදාළ සැකකරු රඳවාගෙන ප්‍රශ්න කිරීමට නියමිතව ඇතැයි වාර්තා වේ. පුපුරණ ද්‍රව්‍ය පුරවාගත් වාහනයක් දඹුල්ල දිගම්පතන ප්‍රදේශයේදී නාවික හමුදා සෙබලුන් පිරිසක් ඉලක්ක කරගනිමින් ප්‍රහාරයක් එල්ල කිරිම සම්බන්ධයෙන් මෙම සැකකරු ත්‍රස්ත මර්දන ඒකකය මගින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=7035", "Category": null, "Parent URL": null}