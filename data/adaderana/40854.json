{"Source": "Adaderana", "Timestamp": "February 3, 2014 12:56 pm", "Headline": "වලවේ ගඟට වැටී අයෙක් අතුරුදහන් ", "News Content": "උඩවලව අභය භූමියේ වෙහෙරමංකඩ ප්‍රදේශයේ දි වලවේ ගඟට වැටීමෙන් පුද්ගලයෙකු අතුරුදහන්ව තිබේ. ඊයේ(02) පස්වරුවේ විනෝද චාරිකාවක් සඳහා පැමිණි පිරිසක් වලවේ ගඟ ආසන්නයේ ඡායාරූප ගැනීමේ දි පුද්ගලයෙකු පය ලිස්සා ගඟට වැටි ඇති බව සඳහන් වෙයි. ඔහු බේරා ගැනිම සඳහා එම පිරිසෙන් එක් අයෙකු ගඟට පැන ඇති අතර ඔහු දියේ ගිළී අතුරුදන්ව තිබේ. මෙලෙස අතුරුදන්ව ඇත්තේ 36 හැවිරිදි මිනුවන්ගොඩ පන්සිළුගොඩ ප්‍රදේශයේ පදිංචි පුද්ගලයෙකි. හම්බෙගමුව පොලීසිය , එම ප්‍රදේශයේ ධීවර කටයුතු වල නිරත පිරිසක් සහ ප්‍රදේශවාසින් එක්ව අතුරුදන් වු පුද්ගලයා සෙවීමේ කටයුතු ආරම්භ කර ඇති බව පොලීසිය පැවසීය.", "URL": "https://sinhala.adaderana.lk/news.php?nid=40854", "Category": null, "Parent URL": null}