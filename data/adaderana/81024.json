{"Source": "Adaderana", "Timestamp": "December 4, 2017 05:11 pm", "Headline": "ලබන වසරේ ඌවේ අය වැය මෙන්න ", "News Content": "ඌව පළාත් සභාවේ ලබන වසර සඳහා වූ අයවැය අද(04) ඉදිරිපත් කර තිබේ. ඌව පළාත් ප්‍රධාන අමාත්‍ය චාමර සම්පත් දසනායක මහතා විසින් අයවැය ප්‍රකාශය ඉදිරිපත් කළ බව අද දෙරණ වාර්තාකරු සඳහන් කළේය. ලබන වර්ෂය සඳහා ඌව පළාත් සභාවේ අපේකෂිත සමස්ත ආදායම රුපියල් මිලියන 4300ක් සහ අපේක්ෂිත මුළු වියදම රුපියල් මිලියන 3855 ක් ලෙස ඇස්තමේන්තු කර ඇති බව වාර්තා වෙයි. ඌව පළාතේ පවත්වනු ලබන තරඟ විභාගවලින් තොරව උපාධිධාරි ස්වාමින් වහන්සේ එම විහාරස්ථාන ආශ්‍රිත ගම්මානවල පාසල් සඳහා ගුරුවරුන් ලෙස පත් කිරිමට කටයුතු කරන බව ප්‍රධාන අමාත්‍යවරයා එහිදී ප්‍රකාශ කර තිබේ. එමෙන්ම ඌව පළාතේ ගුරු ස්ථානමාරු ප්‍රතිපත්තිය අනුව වසර 05ක් එම පළාතේම සේවය කළ යුතු බවට වන නිර්ණායක වසර 03 දක්වා අඩු කර එම පුරප්පාඩු සඳහා පළාතේ සේවා වියුක්ති උපාධිධාරීන්ට රැකියා ලබාදීමට කටයුතු කරන බව චාමර සම්පත් දසනායක මහතා අද දිනයේ ප්‍රකාශ කළ බව අද දෙරණ වාර්තාකරු සඳහන් කළේය.", "URL": "https://sinhala.adaderana.lk/news.php?nid=81024", "Category": null, "Parent URL": null}