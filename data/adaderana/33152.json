{"Source": "Adaderana", "Timestamp": "April 10, 2013 08:57 am", "Headline": "ඉරානයේ භූමිකම්පාවකින් 30 ක් මරුට", "News Content": "ඉරානයේ සිදුවූ භූමිකම්පාවකින් පුද්ගලයින් 30 දෙනෙකුට අධික පිරිසක් ජීවිතක්ෂයට පත්ව තිබේ. ගිනිකොනදිග ඉරානයේ සිදුවුණු භූමිකම්පාවෙන් තවත් 850 ක පිරිසක් තුවාල ලබා ඇති බව සඳහන්ය. රිච්ටර් මාපකයේ ඒකක 6.3 ක් ලෙස භූ කම්පනය සටහන් වී ඇති බව විදෙස් මාධ්‍ය වාර්තා කරයි. විපතට පත්වූවන් මුදාගැනීම සදහා සහන කණ්ඩායම් අදාළ ප්‍රදේශවලට යොමු කර ඇති බව එරට බලධාරීන් පවසයි. ඉරානයේ බුශෙර් හි පිහිටි න්‍යස්ටික බලාගාරයට කිලෝමීටර් 90 ක් දකුණු දෙසින් පිහිටි ප්‍රදේශයේ මෙම භූ කම්පනය හටගෙන ඇති බව සඳහන්ය. කෙසේ වෙතත් මේ හේතුවෙන් මෙම න්‍යෂ්ටික බලාගාරයට බලපෑමක් සිදුව නොමැති බව ඉරාන බලධාරීන් පවසයි.", "URL": "https://sinhala.adaderana.lk/news.php?nid=33152", "Category": null, "Parent URL": null}