{"Source": "Adaderana", "Timestamp": "July 5, 2014 09:59 am", "Headline": "වෙඩි තබා පුද්ගලයෙක් ඝාතනය කරයි  ", "News Content": "මල්වතුහිරිපිටිය, බුත්පිටිය ප්‍රදේශයේ දී පුද්ගලයෙකු වෙඩි තබා ඝාතනය කර තිබේ. මල්වතුහිරිපිටිය පොලිසියට ලැබුණු තොරතුරකට අනුව සිදුකළ විමර්ශනයක දී ප්‍රදේශයේ නිවසක් තුළ තිබී මළ සිරුර සොයාගෙන ඇති බව සඳහන් වෙයි. වෙඩිතැබීම සිදුවන අවස්ථාවේ දී ඝාතනයට ලක්වු පුද්ගලයා පමණක් නිවස තුළ සිට ඇති බව පොලිසිය පවසයි. නාදුනන තුවක්කුකරුවෙකු විසින් ඝාතනය සිදුකර පළාගොස් ඇති බවට පොලිසිය සිදුකළ මුලික පරීක්ෂණ වලදී අනාවරණය වී තිබේ. මියගොස් ඇත්තේ 37 හැවිරිදි දකුණු ඉදුරුව, ඇටවලවත්ත ප්‍රදේශයේ පදිංචිව සිටි පුද්ගලයෙකි. මළ සිරුර ගම්පහ රෝහලේ මෘත ශරීරාගාරයේ තැන්පත් කර ඇති අතර පශ්චාත් මරණ පරීක්ෂණය අද සිදුකිරීමට නියමිතය.", "URL": "https://sinhala.adaderana.lk/news.php?nid=44440", "Category": null, "Parent URL": null}