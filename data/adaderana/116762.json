{"Source": "Adaderana", "Timestamp": "August 17, 2019 12:45 pm", "Headline": "එක්සත් ජාතික පෙරමුණේ පක්ෂ නායකයින් රැස්වෙයි    ", "News Content": "එක්සත් ජාතික පක්ෂය ප්‍රමුඛ හවුල්කාර පක්ෂ එක්ව පිහිටුවීමට නියමිත ප්‍රජාතන්ත්‍රවාදී ජාතික පෙරමුණේ නායකයින්, අද (17) විශේෂ සාකච්ඡාවකට එක්වූණි. සාකච්ඡාව පැවැත්වුණේ සෞඛ්‍ය අමාත්‍ය රාජිත සේනාරත්න මහතාගේ කොළඔ පිහිටි නිල නිවසේදීයි. එක්සත් ජාතික පක්ෂය ප්‍රමුඛ හවුල්කාර පක්ෂ එක්ව පිහිටුවීමට නියමිත ප්‍රජාතන්ත්‍රවාදී ජාතික පෙරමුණේ නායකයින් අද විශේෂ සාකච්ඡාවක නිරත වී ඇත. මෙම සාකච්ඡාව සඳහා එක්සත් ජාතික පක්ෂ නියෝජ නායක සජිත් ප්‍රේමදාස, මහ ලේකම් අකිල විරාජ් කරියවසම් , මංගල සමරවීර, කබීර් හෂීම්, නවීන් දිසානායක ඇතුළු අමාත්‍යවරු පිරිසක් සහභාගී ඇති බවට වාර්තා වෙයි. ප්‍රජාතන්ත්‍රවාදී ජාතික පෙරමුණේ ව්‍යවස්ථා කෙටුම්පත සකස් කර අවසන් කිරීම සන්ධානය පිහිටුවන දිනය පිළිබඳ තීන්දුවක් ගැනීම සහ සන්ධානය පිහිටුවන දිනයේම අපේක්ෂකයා නම් කිරීම යන ප්‍රධාන කරුණු 03කට එම සකච්ඡාවේදී එකඟතාවයකට එළඹීමට නියමිත බවද වාර්තා වෙයි.", "URL": "https://sinhala.adaderana.lk/news.php?nid=116762", "Category": null, "Parent URL": null}