{"Source": "Adaderana", "Timestamp": "November 29, 2012 08:39 am", "Headline": "හොර 1000 න් ඔරලෝසුවක් ගන්න ගිහින් මාට්ටු", "News Content": "ව්‍යාජ රුපියල් දහසේ මුදල් නෝට්ටුවක් ළඟ තබා ගත් පුද්ගලයෙකු බුලත්කොහුපිටිය ප්‍රදේශ‍යේ දී අත්අඩංගුවට ගෙන තිබේ. බුලත්කොහුපිටිය ප්‍රදේශයේ වෙළඳසැලකින් අත්ඔරලෝසුවක් මිලදී ගැනීමට පැමිණි පුද්ගලයෙකු මෙම ව්‍යාජ මුදල් නෝට්ටුව වෙළඳසැල් හිමියාට ලබා දී ඇති බව පොලීසිය සඳහන් කළේය. මුදල් නෝට්ටුව පිළිබඳව සැක සිතූ වෙළඳසැල් හිමියා ඒ පිළිබඳව පොලීසියට දැනුම් දී ඇති අතර ඒ අනුව ඔහු අත්අඩංගුවට ගත් බව පොලීසිය සඳහන් ක‍ළේය. සැකකරු අද (29) රුවන්වැල්ල මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=29567", "Category": null, "Parent URL": null}