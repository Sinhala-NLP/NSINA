{"Source": "Adaderana", "Timestamp": "November 2, 2014 02:58 pm", "Headline": "මුහුදුබඩ මාර්ගගේ හෙට සිට විශේෂ රථවාහන සැලැස්මක් ", "News Content": "බම්බලපිටිය හා වැල්ලවත්ත අතර මුහුදුබඩ මාර්ගයේ හෙට(03) සිට විශේෂ රථ වාහන සැලැස්මක් ක්‍රියාත්මක කිරිමට තීරණය කර ඇති බව පොලිසිය පවසයි. මුහුදුබඩ මාර්ගයේ වැල්ලවත්ත බොස්වෙල් පෙදෙස හංදිය සහ කොලින්වුඩ් පාර හංදිය අසළ මාර්ගයේ කැණීම් සිදුකර තිබීම හේතුවෙන් එම ප්‍රදේශයේ රථ වාහන තදබදයක් හටගෙන ඇති බව සඳහන් වෙයි. මේ හේතුවෙන් එම රථ වාහන තදබදය අවම කිරිමේ අරමුණින් හෙට සිට සතියේ දිනවල පමණක් විශේෂ රථ වාහන සැලැස්මක් ක්‍රියාත්මක කිරිමට පියවර ගන්නා බව පොලිසිය පැවසුවේය. ඒ අනුව සතියේ දිනවල පෙරවරු 07.00 සිට පෙරවරු 09.00 දක්වා මුහුදුබඩ මාර්ගයේ වැල්ලවත්ත රාමක්‍රිෂ්ණා හන්දියේ සිට බම්බලපිටිය කින්ග්රෝස් හංදිය දක්වා කොළඹ දිසාවට පමණක් රථ වාහන ධාවනය සිදු කිරිමට නියමිතය. පස්වරු 04.30 සිට 06.30 දක්වා මුහුදුබඩ මාර්ගයේ බම්බලපිටිය කින්ග්රෝස් හන්දියේ සිට වැල්ලවත්ත රාමක්‍රිෂ්නා හන්දිය දක්වා දෙහිවල දිසාවට පමණක් රථ වාහන ධාවනය සිදුකරන බව පොලිසිය පැවසුවේය. හෙට(03) සිට ක්‍රියාත්මක කෙරෙන මෙම විශේෂ රථ වාහන සැලැස්ම සෙනසුරාදා ඉරිදා සහ රජයේ නිවාඩු දිනවල ක්‍රියාත්මක නොවන බව ද පොලිසිය සඳහන් කර සිටියේය.", "URL": "https://sinhala.adaderana.lk/news.php?nid=47122", "Category": null, "Parent URL": null}