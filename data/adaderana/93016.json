{"Source": "Adaderana", "Timestamp": "July 22, 2018 11:54 am", "Headline": " ආණ්ඩු කිරීමේ උරුමය තියෙන්නේ ශ්‍රී ලංකා නිදහස් පක්ෂයට පමණයි", "News Content": "රටේ ආණ්ඩු කිරීමේ උරුමය ඇත්තේ ශ්‍රී ලංකා නිදහස් පක්ෂයට පමණක් බව අමාත්‍ය ආචාර්ය සරත් අමුණුගම මහතා පවසයි. බදුල්ලේ පැවති රැස්වීමකට එක්වෙමින් අමාත්‍යවරයා මේ බව සඳහන් කළේය. වැඩිම වාර ගණනක් රට පාලනය කිරිමේ අවස්ථාව හිමි වුයේ ශ්‍රී ලංකා නිදහස් පක්ෂයට බවද අමාත්‍යවරයා මෙහිදි පැවසීය. වත්මන් ආණ්ඩුව බලයට පත් වු අවස්ථාවේ කැබිනට් මණ්ඩලයේ ප්‍රබල තනතුරු හිමිකර ගත්තේද ශ්‍රි ලංකා නිදහස් පක්ෂයේ අමාත්‍යවරුන් බවද එ මහතා එහිදි පැවසීය. එහි ප්‍රතිඵලය වුයේ ජනතාවට සේවය කිරිමට හැකි වීම බවද අමාත්‍යවරයා පැවසීය.", "URL": "https://sinhala.adaderana.lk/news.php?nid=93016", "Category": null, "Parent URL": null}