{"Source": "Adaderana", "Timestamp": "October 7, 2013 06:58 pm", "Headline": "සියඹලාණ්ඩුවේ නිධන් සෙවු 6ක් දැලේ", "News Content": "සියඹලාණ්ඩුව, හෙලමුල්ල, පන්සැල්ගොඩැල්ල ප්‍රදේශයේ පෞරාණික ස්ථානයක නිධන් වස්තු කැණීමේ නිරතව සිටි පුද්ගලයන් 6 දෙනෙකු අත්අඩංගුවට ගෙන තිබේ. සියඹලාණ්ඩුව පොලීසියේ නිලධාරීන් කණ්ඩායමක් විසින් සිදුකළ වැටලීමක දී සැකකරුවන් අත්අඩංගුවට ගෙන ඇත. එහිදී ස්කෑන් යන්ත්‍රයක්, කැණීම් කටයුතු සඳහා යොදාගත් උපකරණ කිහිපයක් සහ යතුරුපැදි 2ක් ද පොලීසිය භාරයට ගෙන ති‍බේ. සැකකරුවන් අම්පාර, සියඹලාණ්ඩුව, කටුගස්තොට හා සීදූව යන ප්‍රදේශවල පදිංචිකරුවන් වන අතර සියඹලාණ්ඩුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=37986", "Category": null, "Parent URL": null}