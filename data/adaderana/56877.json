{"Source": "Adaderana", "Timestamp": "February 3, 2016 08:43 am", "Headline": "වෘත්තීය සමිතිවලින් රතු එළියක්", "News Content": "වැටුපට රුපියල් 10,000ක දීමනාව එක් නොකිරීමට එරෙහිව පියවර ගන්නා බව ජාතික වෘත්තීය සමිති පෙරමුණ පවසයි.එම පෙරමුණේ කැඳවුම්කරු සමන් රත්නප්‍රිය මහතා පවසන්නේ රජයේ බලධාරීන් සමඟ සිදුකළ සාකච්ඡාවේදී ඊට අදාළ එකඟතාවන්ට පැමිණි බවයි.ජනවාරි මාසයේ සිට රුපියල් 2500ක මුදලක් මූලික වැටුපට එකතු කිරීමට බලධාරීන් එකඟතාව පළ කළ අතර එය මෙතෙක් ඉටු නොවූ බව සමන් රත්නප්‍රිය මහතා පෙන්වා දෙයි.එබැවින් ඒ සම්බන්ධයෙන් ඉදිරියේදී දැඩි ක්‍රියාමාර්ග ගන්නා බව ඔහු සඳහන් කළේය.", "URL": "https://sinhala.adaderana.lk/news.php?nid=56877", "Category": null, "Parent URL": null}