{"Source": "Adaderana", "Timestamp": "March 12, 2014 02:18 pm", "Headline": "ලෝක ග්ලුකෝමා දිනය අදයි - හෙට පා ගමනක්", "News Content": "ලෝක ග්ලුකොමා දිනය අදට යෙදී තිබේ. මෙම දිනය සමරමින් සෞඛ්‍ය අමාත්‍යංශය, විෂන් 2020 වැඩසටහන සහ කොළඹ ජාතික අක්ෂි රෝහල සමඟ එක්ව ජාතික ග්ලුකොමා සතියක් ප්‍රකාශයට පත් කර ඇත. මේ අනුව ක්‍රියාත්මක කෙරෙන ජාතික ග්ලුකොමා පා ගමන හෙට (13) සෞඛ්‍ය අමාත්‍ය මෛත්‍රිපාල සිරිසේන මහතාගේ ප්‍රධානත්වයෙන් කොළඹ ජාතික අක්ෂි රෝහල ඉදිරිපිටින් ආරම්භ වීමට නියමිතය. ග්ලුකොමා යනු බරපතළ දෘෂ්ඨික ඌණතාවක් වන අතර, අන්දවීමට හේතුවන කරුණු අතර තුන්වන ස්ථානය හිමිවන්නේ ඇසේ පීඩනය ඉහළයාම නිසා ඇති වන ග්ලුකොමා නැමැති රෝගී තත්ත්වයටය. ග්ලුකොමා රෝගයට මුහුණදෙන රෝගීන් ක්‍රමයෙන් අන්දභාවයට පත්වන අතර අවුරුදු 40 ඉක්ම වු වැඩිහිටියන් ග්ලුකොමා රෝගයට ගොදුරුවීමේ වැඩි අවදානමක් පවතියි.", "URL": "https://sinhala.adaderana.lk/news.php?nid=41739", "Category": null, "Parent URL": null}