{"Source": "Adaderana", "Timestamp": "March 20, 2011 10:23 am", "Headline": "බසයෙන් වැටී කොන්දොස්තර‍වරයෙක් මියයයි", "News Content": "මාතර සිට නුවරඑළිය බලා ධාවනය වූ බස්රථයක කොන්දොස්තර‍වරයෙකු එම බස්රථයෙන් වැටීමෙන් සිදුවූ අනතුරකින් ජීවිතක්ෂයට පත්ව තිබේ. අම්බලන්තොට, ලයිම හන්දිය ප්‍රදේශයේ දී මෙම අනතුර සිදුව ඇති බව පොලිසිය පවසයි. අනතුරට ලක්වී තුවාල ලැබූ අදාළ පුද්ගලයා හම්බන්තොට රෝහලේ ප්‍රතිකාර ලබමින් සිටියදී මියගොස් ඇති බව සඳහන්ය. සිද්ධිය සම්බන්ධයෙන් අත්අඩංගුවට ගත් බස්රථයේ රියදුරු හම්බන්තොට මහේස්ත්‍රාත් අධිකරණය හමුවට ඉදිරිපත් කිරීමෙන් අනතුරුව ඇප මත මුදාහැර තිබේ.", "URL": "https://sinhala.adaderana.lk/news.php?nid=14957", "Category": null, "Parent URL": null}