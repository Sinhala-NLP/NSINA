{"Source": "Adaderana", "Timestamp": "July 16, 2013 01:31 pm", "Headline": "ග්‍රෙගරි පාර ආර්.ජී. සේනානායක මාවත ලෙස නම් කරයි", "News Content": "කොළඹ 07 කුරුදුවත්ත ප්‍රදේශයේ පිහිටි ග්‍රෙගරි පාර, ශ්‍රීමත් ආර්.ජී සේනානායක මාවත නමින් නම් කර තිබේ. 1944 දෙසැම්බර් 17 දින දෙවන රාජ්‍ය මන්ත්‍රන සභා අතුරු මැතිවරණයෙන් දඹදෙණිය ආසනය ජයගෙන දේශපාලනයට පිවිසි ඒ මහතා පසුව නිදහස් පාර්ලිමේන්තුවේ දඹදෙණිය මන්ත්‍රීවරයා වශයෙන් පත්ව පුරා වසර 40 කට වැඩි කාලයක් අඛණ්ඩව දඹදෙණිය ආසනය නියෝජනය කළේය. ඔහුට උපහාරයක් ලෙස ග්‍රෙගරි පාර ශ්‍රීමත් ආර්.ජී සේනානායක මාවත නමින් ජනාධිපති මහින්ද රාජපක්ෂ මහතාගේ උපදෙස් පරිදි වෙනස් කර ඇති බව ජනාධිපති මාධ්‍ය අංශය සදහන් කළේය.", "URL": "https://sinhala.adaderana.lk/news.php?nid=35826", "Category": null, "Parent URL": null}