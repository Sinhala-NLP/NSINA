{"Source": "Adaderana", "Timestamp": "February 14, 2019 05:48 pm", "Headline": "පුරුක් පණු වසංගතයෙන් ආණමඩුව අක්කර 50කට ආසන්න ගොයම විනාශයි", "News Content": "ආණමඩුව කරඹෑව මහ වෙල් යායේ පැතිරී යන පුරුක් පණු වසංගතයෙන් මේ වන විට අක්කර 50කට ආසන්න ගොයම දැවැන්ත විනාශයකට ලක්ව ඇති බව වගාකරුවන් පවසයි. ගොවීන් පවසන්නේ මේ වන විට තම කුඹුරු පුරුක් පණු වසංගතයෙන් අස්වැන්නක් ලබා ගත නොහැකි ආකාරයට විනාශ වීමත් සමඟ තමන් අසරණ බවට පත්ව ඇති බවයි. කරඹෑව මහ වෙල් යායේ වගාකරුවකු අදහස් දක්වමින් පවසා සිටියේ පුරුක් පණු වසංගතය ආරම්භ වී මේ වන විට මුළු කුඹුරු යාය පුරාම පැතිරී ඇති බවත් අස්වැන්නක් ගැනීමට නොහැකි තරමට මුළු ගොයමම විනාශ වී ඇති බවත්ය. කෘමිනායක ගෙනැවිත් ඉසීම් සිදු කලත් වැඩක් වූයේ නැති බවත් එන්න එන්නම රෝගය වැඩි වී ඇති බවත් මේ වන විට මුළු ගොයමම විනාශ බවත්ය. මේ පිළිබඳව ආණමඩුව සහකාර කෘෂිකර්ම අධ්‍යක්ෂ සුභාෂීණි රත්නායක මහත්මියගෙන් කල විමසීමේ දී පවසා සිටියේ පුරුක් පණු වසංගතය මේ වන විට ආණමඩුව කලාපයේ පැතිරි යමින් තිබෙන බවත් එයට අමතර දුඹුරු පැල කීඩෑ හානියත් තවත් කීඩෑ හානීත් වැඩි වී ඇති බවත්ය. ඇය පැවසූවේ වහාම මෙම කුඹුරු යායට අවශ්‍ය කටයුතු කඩිනමින් සිදු කරන බවයි.", "URL": "https://sinhala.adaderana.lk/news.php?nid=104330", "Category": null, "Parent URL": null}