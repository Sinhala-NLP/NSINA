{"Source": "Adaderana", "Timestamp": "January 25, 2019 04:13 pm", "Headline": "ඥානසාර හිමිට පොදු සමාවක් ඉල්ලා ජනපතිට ලිපියක්", "News Content": "පූජ්‍ය ගලගොඩඅත්තේ ඥානසාර හිමියන්ට පොදු සමාවක් ලබා දීම සම්බන්ධයෙන් ජනපතිවරයාගේ අවධානය යොමු කරමින් ලිපියක් බුද්ධ ශාසන හා වයඹ සංවර්ධන අමාත්‍ය ගාමිණී ජයවික්‍රම පෙරේරා මහතා විසින් යොමු කර තිබේ. ත්‍රෛනායික මහානායක හිමිවරුන්, දියවඩන නිලමේ ප්‍රදීප් නිලංග දෑල මහතා සහ හින්දු සම්මේලනයේ සභාපති නාරා ටී.අරුක්කන්ත් මහතා විසින් ද වෙන් වෙන් වශයෙන් මේ සම්බන්ධයෙන් ලිඛිත ඉල්ලීම් සිදු කර ඇති බව බුද්ධශාසන හා වයඹ සංවර්ධන අමාත්‍යාංශය සඳහන් කරයි. පූජ්‍ය ඥානසාර හිමියන් සම්බන්ධයෙන් ඉදිරිපත් කර ඇති මෙම ඉල්ලීම් පිළිබඳ කාරුණිකව සැලකිල්ලට ගෙන එයට සාධාරණයක් ඉටු කර දෙන ලෙස ගාමිණී ජයවික්‍රම පෙරේරා මහතාගේ අත්සනින් යුතුව මෙම ලිපිය නිකුත් කර තිබේ. ගාමිණී ජයවික්‍රම පෙරේරා මහතා යවන ලද ලිපිය පහතින් දැක්වෙයි.", "URL": "https://sinhala.adaderana.lk/news.php?nid=103066", "Category": null, "Parent URL": null}