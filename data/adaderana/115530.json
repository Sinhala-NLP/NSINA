{"Source": "Adaderana", "Timestamp": "August 1, 2019 05:52 pm", "Headline": "රිෂාඩ්ට එරෙහි විශ්වාසභංගය ඉදිරියට ගේනවා-SB", "News Content": "අමාත්‍ය රිෂාඩ් බදියුදීන් මහතාට එරෙහිව නැවතත් විශ්වාසභංගයක් ගෙන ඒමට සූදානම් බව එක්සත් ජනතා නිදහස් සන්ධාන පාර්ලිමේන්තු මන්ත්‍රී එස්.බී.දිසානායක මහතා පවසයි. මන්ත්‍රීවරයා මේ බව සඳහන් කළේ කොළඹ පරිවර්තන කේන්ද්‍රෙය් අද (01) පෙවරුවේ පැවති මාධ්‍ය හමුවකට එක්වෙමින්. සතොස ආයතනයේ සේවය කරන ආරක්ෂක නිලධාරීන්ට බව සඳහන් කරමින් සතොස ආයතනයෙන් මාසිකව රිෂාඩ් බදියුදීන් අමාත්‍යවරයා විසින් මුදල් ලබා ගන්නා බව එහ්දී දිසානායක මහතා පැවසීය. ඒ පිළිබඳව වැඩිදුරටත් අදහස් දක්වමින් ඒ මහතා මෙසේ පැවසීය. \"අමාරුවෙන් ඔප්පු කරන්න දෙයක් නැහැ. රිෂාඩ්ගේ ධනස්කන්ධය සත්‍යය යටපත් කරලා තියෙනවා. පොලිසිය රිෂාඩ්ව කිසි වරදකින් නිර්දෝෂී කරලා නැහැ. තේරීම් කාරක සභාව මඟින් ඔහුව නිර්දෝෂී කරලත් නැහැ. ජනාධිපතිතුමා ඔහුට නැවත ඇමතිකම දීම ගැනත් අපි විරුද්ධයි. එදා වගේම අදත් රිෂාඩ්ට එරෙහිව විශ්වාසභංගය ඉදිරියට ගේනවා. ඒ භයානක සොරාට විරුද්ධව අපිට කරන්න පුළුවන් හැමදේම කරනවා. එහිදී වැඩිදුරටත් අදහස් දක්වමින් ඒ මහතා කියා සිටියේ 11 දින පොදුජන පෙරමුණේ අපේක්ෂකයා නම් කිරීම වෙනුවෙන් මේ වන තෙක් ආරාධනා ලැබී නැති බවත් කෙසේ නමුත් අපේක්ෂකයාට හදවතින්ම සුභ පතන බවත්ය. එසේම බොහෝ දුරට අපේක්ෂකයා පොදු අපේක්ෂකයෙක් විය හැකි බවත් ඔහුගේ ජයග්‍රහණය වෙනුවෙන් කැපවෙන බවත් එස් බී දිසානායක මහතා පැවසීය. එසේම මැතිවරණයේ දී ශ්‍රී.ල.නි.ප.ය හැටියට අපේක්ෂකයා වෙනුවෙන් සහාය ලබා දෙන බවත් ඒ මහතා පැවසීය.", "URL": "https://sinhala.adaderana.lk/news.php?nid=115530", "Category": null, "Parent URL": null}