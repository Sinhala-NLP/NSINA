{"Source": "Adaderana", "Timestamp": "September 26, 2016 11:52 am", "Headline": " තිස්සට නොතීසි!", "News Content": "එක්සත් ජාතික පක්ෂයේ හිටපු මහලේකම් මෙන්ම හිටපු සෞඛ්‍ය අමාත්‍ය තිස්ස අත්තනායක මහතාට ලබන මස 19 වැනිදා අධිකරණය හමුවේ පෙනී සිටින ලෙසට නොතීසි නිකුත් කර තිබේ.කොළඹ මහාධිකරණ විනිසුරු කුසලා සරෝජිනී වීරවර්ධන මහත්මිය එම නියෝග කර ඇත. ව්‍යාජ ලේඛන සැකසීම ඇතුළු චෝදනා 3ක් සම්බන්ධයෙන් හිටපු සෞඛ්‍ය අමාත්‍ය තිස්ස අත්තනායක මහතාට එරෙහිව නීතිපතිවරයා විසින් කොළඹ මහාධිකරණය හමුවේ පසුගිය 09 වැනිදා නඩු පවරන ලදී.2015 ජනවාරී 08 ජනාධිපතිවරණයට මත්තෙන් ව්‍යාජ ලේඛන සැකසීම, ජාතීන් අතර වෛරී සහගත තත්ත්වයක් ඇති කිරීම හා ජනාධිපතිවරණයේ ප්‍රතිඵලවලට බලපෑම් කිරීම එම චෝදනාය.ඒ අනූව එකී චෝදනා යටතේ නීතිපතිවරයා විසින් හිටපු අමාත්‍යවරයාට එරෙහිව කොළඹ මහාධිකරණය හමුවේ පසුගිය 9 වැනිදා නඩු පවරන ලදී.මේ අතර රජයේ මුදල් අවභාවිත කිරීමේ චෝදනා එල්ල වී සිටින හිටපු අමාත්‍ය කුමාර වෙල්ගම මහතාට එරෙහිව ඉදිරිපත්වී ඇති චෝදනා සංශෝධනය කිරීමට අල්ලස් කොමිසම කොළඹ මහේස්ත්‍රාත් අධිකරණයෙන් ඉල්ලීමක් කර තිබේ.ඒ පිළිබඳ නඩුව අද කැඳවූ අවස්ථාවේ අල්ලස් කොමිසම කළ ඉල්ලීමට මහේස්ත්‍රාත් අධිකරණය අවසර ලබාදී ඇති බව වාර්තා වේ.", "URL": "https://sinhala.adaderana.lk/news.php?nid=64451", "Category": null, "Parent URL": null}