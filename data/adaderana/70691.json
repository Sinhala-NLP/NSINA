{"Source": "Adaderana", "Timestamp": "March 10, 2017 04:54 pm", "Headline": "  ට්‍රැක්ටර් රථයට යටවී අවසන් ගමන් යයි", "News Content": "වව්නියාව, සැලළිහිණිගම ප්‍රදේශයේදි ට්‍රැක්ටර් රථයකට යටවීමෙන් කාන්තාවක මියගොස් තිබේ.පොලීසිය පැවසුවේ මාර්ග ප්‍රතිසංස්කරණ කටයුතු වල නිරත වූ කාන්තාවක එම කටයුතු සඳහා යොදවා තිබූ ට්‍රැක්ටර් රථයකට යටවීමෙන් අදාළ අනතුර සිදුව ඇති බවයි.අනතුරෙන් මියගොස් ඇත්තේ වව්නියාව, නාමල්ගම ප්‍රදේශයේ පදිංචිව සිටි 43 හැවිරිදි පුද්ගලයෙකි.අදාළ ට්‍රැක්ටර් රථයේ තිරිංග ක්‍රියාත්මක නොවීම හේතුවෙන් අනතුර සිදුව ඇති බව වාර්තා වෙයි.සිද්ධිය සම්බන්ධයෙන් ට්‍රැක්ටර් රථයේ රියදුරු අත්අඩංගුවට ගෙන ඇති අතර බෝගස්වැව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=70691", "Category": null, "Parent URL": null}