{"Source": "Adaderana", "Timestamp": "April 7, 2018 09:11 am", "Headline": " පිය - පුතු සෙනෙහස - අවසන් ගමනත් එකටම යයි ", "News Content": "අගලවත්ත, කලවැල්ලාව ප්‍රදේශයේදී සිදුවූ රිය අනතුරකින් පුද්ගලයින් දෙදෙනෙකු මියගොස් තිබේ. මෝටර් රථයක් රියදුරුට පාලනය කරගත නොහැකිව මාර්ගයෙන් ඉවතට පැන අසළ තිබූ පාළමක ද ගැටී අනතුර සිදුව ඇති බව පොලීසිය සඳහන් කළේය. අනතුරෙන් මෝටර් රථයේ ගමන් කළ එකම පවුලේ සාමාජිකකයින් සිව් දෙනෙකු තුවාල ලබා හොරණ රෝහලට ඇතුළත් කර ඇති අතර 92 හැවිරිදි පියා සහ 51 හැවිරිදි ඔහුගේ පුත්‍රායා මියගොස් තිබේ. අනතුරෙන් තුවාල ලැබූ 11 හැවිරිදි ගැහැණු දරුවෙක් හා 12 හැවිරිදි පිරිමි දරුවෙකු නේවාසිකව ප්‍රතිකාර ලබන බව සඳහන්ය. මියගිය 51 හැවිරිදි පුද්ගලයා ඇමති ආරක්ෂක සේවයට අනුයුක්තව සේවය කළ අයෙකු වන අතර මියගිය දෙදෙනාගේ මෘත දේහ හොරණ රෝහලේ තැන්පත් කර ඇති බව පොලීසිය සඳහන් කළේය.", "URL": "https://sinhala.adaderana.lk/news.php?nid=87064", "Category": null, "Parent URL": null}