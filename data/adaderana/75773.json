{"Source": "Adaderana", "Timestamp": "July 30, 2017 03:04 pm", "Headline": "පක්ෂ ලේකම්වරු-මැතිවරණ කොමිෂන් සභාව අතර සාකච්ඡාවක් ", "News Content": "පක්ෂ ලේකම්වරු සහ මැතිවරණ කොමිෂන් සභාව අතර සාකච්ඡාවක් ලබන 4 වැනිදා පැවැත්වෙයි. මැතිවරණ කොමිෂන් සභාවේ සභාපති මහින්ද දේශප්‍රිය මහතාගේ ප්‍රධානත්වයෙන් රාජගිරිය මැතිවරණ කොමිෂන් සභා කාර්යාලයේ දී පැවැත්වෙන බව වාර්තා වෙයි. පළාත් පාලන ආයතන ඡන්ද විමසීම සහ පළාත් සභා මැතිවරණය සම්බන්ධයෙන් මෙම සාකච්ඡාවේ දී වැඩි අවධානයක් යොමුකෙරෙන බව සඳහන්ය. ඡන්ද හිමි නාමලේඛනය සකස් කිරීම සම්බන්ධයෙන් ද පක්ෂ ලේකම්වරු සමඟ එහිදී සාකච්ඡා කරන බව මැතිවරණ කොමිෂන් සභාවේ සභාපති මහින්ද දේශප්‍රිය මහතා සඳහන් කළේය.", "URL": "https://sinhala.adaderana.lk/news.php?nid=75773", "Category": null, "Parent URL": null}