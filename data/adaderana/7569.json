{"Source": "Adaderana", "Timestamp": "March 30, 2010 09:09 am", "Headline": "ජනතා ගැටලු විසඳන මැතිවරණයක්", "News Content": "මෙවර මැතිවරණය ජනතාවගේ ගැටලු විසඳන මැතිවරණයක් ලෙස සැලකිය යුතු බව අමාත්‍ය ආචාර්ය සරත් අමුණුගම මහතා පවසයි. තරුණ තරුණයින්ට රැකියා අවස්ථා හිමි කර දීමට එහි දී වැඩි අවධානයක් යොමු කළ යුතු බව අමාත්‍යවරයා සඳහන් කරයි. ඊයේ මහනුවර, ගලගෙදර ප්‍රදේශයේ පැවති ජනහමුවක් අමතමින් සරත් අමුණුගම මහතා මෙම අදහස් පළ කළේය. යුද්ධය අවසන් කර ඇති මේ මොහොතේ රට සංවර්ධනය කිරීම සඳහා විශාල මුදලක් ඉතිරි කර ගැනීමට රජයට හැකි වී ඇති බව අමාත්‍යවරයා මෙහි දී වැඩි දුරටත් ප්‍රකාශ කළේය.", "URL": "https://sinhala.adaderana.lk/news.php?nid=7569", "Category": null, "Parent URL": null}