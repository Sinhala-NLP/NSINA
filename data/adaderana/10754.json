{"Source": "Adaderana", "Timestamp": "September 10, 2010 08:32 am", "Headline": "සහය දීම ගැන සලකා බලනවා", "News Content": "යෝජිත නව මැතිවරණ ක්‍රමය සඳහා සහය පළ කිරීම පිළිබද සලකා බලන බව ශ්‍රී ලංකා මුස්ලිම් කොංග්‍රසය පවසයි. ඒ පිළිබඳ අවසන් කෙටුම්පත පිළිබඳව අධ්‍යනය කිරීමෙන් පසු ඒ පිළිබඳ ප්‍රතිචාර දක්වන බව ඔහු අවධාරණය කරයි. මීට පෙර ගෙන ආ යෝජනාවට තම පක්ෂය විරෝධය පළ කළ බව එම පක්ෂ නායක රවුෆ් හකීම් මහතා සඳහන් කරයි. මැතිවරණ ක්‍රමය වෙනස් විය යුතු වුව ද එය නිදහස් හා සාධාරණ මැතිවරණයක් පැවැත්වීම සඳහා විය යුතු බව ප්‍රජාතන්ත්‍රවාදී ජාතික සන්ධානය ප්‍රකාශ කරයි. 18 වැනි ආණ්ඩුක්‍රම ව්‍යවස්ථා සංශෝධනයෙන් ස්වාධීන මැතිවරණ කොමිසම අහෝසි කිරීම හේතුවෙන් නිදහස් හා සාධාරණ මැතිවරණයක් පැවැත්විය නොහැකි වනු ඇති බව එම සන්ධානයේ විජි‍ත හේරත් මහතා පවසයි. මේ අතර මැතිවරණ ක්‍රමයේ වෙනසකට තම සහය පළ කරන බව වාමාංශික විමුක්ති පෙරමුණේ නායක ආචාර්ය වික්‍රමබාහු කරුණාරත්න මහතා සඳහන් කරයි.", "URL": "https://sinhala.adaderana.lk/news.php?nid=10754", "Category": null, "Parent URL": null}