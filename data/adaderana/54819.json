{"Source": "Adaderana", "Timestamp": "November 2, 2015 10:54 am", "Headline": "HNDA  සිසුන්ට එල්ල වූ  ප්‍රහාරය ගැන හොයන්න ත්‍රිපුද්ගල කමිටුවක්! ", "News Content": "පසුගිය දින HNDA සිසුන් විසින් උද්‍ ඝෝෂණයේ නියැලී සිටියදී පොලිසිය විසින් සිදුකළ පහරදීම සම්බන්ධයෙන් පරීක්ෂණ කිරීම සඳහා ත්‍රිපුද්ගල කමිටුවක් පත්කර තිබේ.‍ජාතික පොලිස් කොමිසම විසින් අදාළ ත්‍රිපුද්ගල කමිටුව පත්කරන බව ජාතික පොලිස් කොමිසමේ ලේකම් එන්. ආරියදාස කුරේ මහතා සඳහන් කළේය.පසුගිය දින HNDA සිසුන් විසින් උසස් අධ්‍යාපන අමාත්‍යාංශය ඉදිරිපිටදී උද්ඝෝෂණ ව්‍යාපාරයක් දියත් කරන ලදී. එම අවස්ථාවේදී අදාළ විරෝධතාවයේ නියැලුණු සරසවි සිසුන් පිරිස විසුරුවා හැරීම සඳහා පොලිස් කැරලි මර්ධන ඒකකය විසින් කඳුලු ගෑස් සහ ජල ප්‍රහාරයක් එල්ල කළේය.එහීදී දෙපාර්ශවය අතර උණූසුම්කාරී තත්ත්වයක් හටගන්නා ලදී.කෙසේ වෙතත් අදාළ සිද්ධිය සම්බන්ධයෙන් ප්‍රකාශයක් ලබාගැනීමට සඳහා වැඩබලන පොලිස්පති පුජිත ජයසුන්දර මහතා සහ කොළඹ දිසාව භාර නියෝජ්‍ය පොලිස්පති ගාමිණි මතුරට මහතාව ජාතික පොලිස් කොමිෂන් සභා‍ව වෙත අද පෙරවරුවේ කැඳවීමක්ද කර තිබුණි.", "URL": "https://sinhala.adaderana.lk/news.php?nid=54819", "Category": null, "Parent URL": null}