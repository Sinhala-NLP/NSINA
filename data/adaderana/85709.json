{"Source": "Adaderana", "Timestamp": "March 14, 2018 11:36 pm", "Headline": " නියමිත දඩය ගෙවා මාස 4 හමාරකින් පසු සිතාසි ඇවිත්", "News Content": "නවතා අවහිර කිරීමේ වරද යටතේ දඩයක් ගෙවූ පුද්ගලයෙකුට මාස 4 හමාරකට පසු එම වරදට සිතාසි ලැබී ඇත. මාතර-පිටබැද්දර ගයාන් ක්‍රිෂාන්ත නම් වෘත්තියෙන් ත්‍රීරෝද රථ රියදුරෙකුට මෙම සිදුවීම සිදුව තිබේ. මොහු දඩය ගෙවා තමාගේ රියදුරු බලපත්‍රයද ලබාගෙන මාස කිහිපයකට පසු මෙම සිදුවීම සිදුව ඇත. ඔහුට අදාළ වරද යටතේ මාතර මහෙස්ත්‍රාත් අධිකරණයෙන් සිතාසි ලැබුණු පසු ඔහු පොලීසියට මේ බව දැනුම් දී ඇත. අදාළ පොලිස් ස්ථානයෙන් පවසා ඇත්තේ මෙය වැරදීමක් බවත්, නඩුව ඉල්ලා අස් කර ගන්නා බවත්ය. මේ සම්බන්ධයෙන් වැඩිදුර නීතිමය පියවරක් ගන්නා බවද ඔහු කියා සිටියේය.", "URL": "https://sinhala.adaderana.lk/news.php?nid=85709", "Category": null, "Parent URL": null}