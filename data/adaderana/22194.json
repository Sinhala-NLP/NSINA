{"Source": "Adaderana", "Timestamp": "February 17, 2012 04:36 pm", "Headline": "එජාප උද්ඝෝෂණයට කඳුළු ගෑස්", "News Content": "එක්සත් ජාතික පක්ෂය ප්‍රමුඛ ඒකාබද්ධ විපක්ෂය මගින් කොටුව දුම්රියපළ ඉදිරිපිට පවත්වන විරෝධතාවට කඳුළු ගෑස් ප්‍රහාරයක් එල්ල වී තිබේ. ඉන්ධන මිල ඉහළ යාමට එරෙහිව මෙම විරෝධතා ව්‍යාපාරය සංවිධාන කර තිබූ බව අද දෙරණ වාර්තාකරු පැවසුවේය. දුම්රිය‍පළ ඉදිරිපිට සිට විරෝධතාකරුවන් පාගමනින් ගමන් කිරීමට උත්සාහ දැරූ අවස්ථාවේ දී ඔවුන් විසුරුවා හැරීම සඳහා පොලිසිය කඳුළු ගෑස් ප්‍රහාර එල්ල කළ බව අද දෙරණ වාර්තාකරු කියා සිටියේය. මෙම විරෝධතා ව්‍යාපාරයට එක්සත් ජාතික පක්ෂයේ මෙන්ම තවත් පක්ෂ කිහිපයක ක්‍රියාකාරීන් පිරිසක් එක්ව සිටින බව වාර්තා වේ.", "URL": "https://sinhala.adaderana.lk/news.php?nid=22194", "Category": null, "Parent URL": null}