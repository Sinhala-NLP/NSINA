{"Source": "Adaderana", "Timestamp": "January 11, 2018 08:09 am", "Headline": "වකුගඩු රෝගය මැඩලන්න ප‍්‍රතිආශ‍්‍රැතකරණ ජල පද්ධති ජනපති අතින් විවෘත කෙරේ", "News Content": "වකුගඩු රෝග ව්‍යාප්තිය අවම කිරිම වෙනුවෙන් අනුරාධපුර දිස්ත්‍රික්කයේ ප්‍රදේශ කිහිපයක ස්ථාපිත කෙරුණු ප්‍රතිආශ්‍රැතකරණ ජල පද්ධති ජනාධිපති මෛත්‍රීපාල සිරිසේන මහතා විසින් විවෘත කර තිබේ. අනුරාධපුරය, මහබුලන්කුලම, තිබ්බටුවාව ශ්‍රී විජය විහාරස්ථානයේ ප්‍රතිආශ්‍රැතකරණ ජල පද්ධතිය ජනාධිපතිවරයා විසින් විවෘත කර ඇති අතර දුරස්ථ පාලන තාක්ෂණය උපයෝගි කර ගනිමින් සෙසු පද්ධති විවෘත කළ බව ජනාධිපති මාධ්‍ය අංශය සඳහන් කළේය. තලාව, පහල තලාව, ගල්නෑව සහ තිරප්පනේ ප්‍රදේශවල පිහිටුවා ඇති ප්‍රතිආශ්‍රැතකරණ ජල පද්ධති 10ක් ඊයේ (10) විවෘත කෙරිණි. වකුගඩු රෝගය පිළිබඳ ජනතාව දැනුම්වත් කිරිමේ වැඩසටහනක් ද එහිදි සංවිධාන කර තිබූ බව ජනාධිපති මාධ්‍ය අංශය ප්‍රකාශ කළේය.", "URL": "https://sinhala.adaderana.lk/news.php?nid=82792", "Category": null, "Parent URL": null}