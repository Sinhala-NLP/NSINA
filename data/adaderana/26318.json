{"Source": "Adaderana", "Timestamp": "August 4, 2012 04:44 pm", "Headline": "මධ්‍යම පළාතේ සෞඛ්‍ය ඇමති අත්අඩංගුවට", "News Content": "මධ්‍යම පළාත් සභාවේ සෞඛ්‍ය අමාත්‍ය සුනිල් අමරතුංග මහතා අත්අඩංගුවට ගෙන තිබේ. මහනුවර පොලිසිය විසින් ඔහු අත්අඩංගුවට‍ ගෙන අධිකරණයට ඉදිරිපත් කිරීමට කටයුතු යොදා ඇතැයි පොලිස් මාධ්‍ය ප්‍රකාශක පොලිස් අධිකාරි අජිත් රෝහණ මහතා කියා සිටියේය. මධ්‍යම පළාතේ සෞඛ්‍ය අමාත්‍ය සුනිල් අමරතුංග මහතා අත්අඩංගුවට ගන්නැයි ඉල්ලා එම පළාතේ වෛද්‍යවරු අද (04) පෙරවරුවේ සිට වෘත්තීය සමිති ක්‍රියාමාර්ගයක් ආරම්භ කර තිබේ. එම අමාත්‍යවරයා විසින් වෛද්‍යවරුන් කිහිපදෙනෙකුට පහරදීමට විරෝධය පළ කරමින් මෙම ක්‍රියාමාර්ගයට එළඹි බව රජයේ වෛද්‍ය නිලධාරීන්ගේ සංගමයේ මධ්‍යම කාරක සභික වෛද්‍ය නවීන් ද සොයිසා මහතා පැවසුවේය. පළාතේ සෞඛ්‍ය අමාත්‍යවරයාගේ ක්‍රියා කලාපය පිළිකුල් සහගත බවත් ඊට විරෝධය පළ කර සියලු රෝහල්වල වෛද්‍යවරු වෘත්තීය ක්‍රියාමාර්ගයේ නියැලෙන බවත් ඔහු අවධාරණය කරන ලදි.", "URL": "https://sinhala.adaderana.lk/news.php?nid=26318", "Category": null, "Parent URL": null}