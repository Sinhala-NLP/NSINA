{"Source": "Adaderana", "Timestamp": "January 11, 2010 04:48 pm", "Headline": "ගණිකා නිවාසයක් වටලා සිව් දෙනෙකු දැලේ", "News Content": "මරදාන ප්‍ර‍ෙද්ශයේ පවත්වාගෙන ගිය ගණිකා නිවාසයක් වටලා එහි සිටි කාන්තාවන් සිව්දෙනෙකු අත්අඩංගුවට ගෙන තිබේ. මරදාන පොලිසියට ලැබුණු තොරතුරකට අනුව කොළඹ මධ්‍යම දිසා බුද්ධි ඒකකය සිදුකළ මෙහෙයුමකදී මෙම පිරිස අත්අඩංගුවට ගෙන ඇති බව සඳහන් වේ. එම ගණිකා නිවාසය පවත්වාගෙන ගිය නිකවැරටිය ප්‍රදේශයේ පදිංචිකරුවෙකු ද පොලිසිය විසින් අත්අඩංගුවට ගෙන තිබේ. මීට අමතරව වෛද්‍යවරයෙකු ලෙස පෙනී සිටි පුද්ගලයෙකු ද එම ගණිකා නිවාසයට යාබද නිවසක සිටියදී අත්අඩංගුවට ගත් බව කොළඹ මධ්‍යම දිසා බුද්ධි ඒකකය පවසයි.", "URL": "https://sinhala.adaderana.lk/news.php?nid=6013", "Category": null, "Parent URL": null}