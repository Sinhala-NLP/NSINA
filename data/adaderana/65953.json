{"Source": "Adaderana", "Timestamp": "November 12, 2016 09:14 am", "Headline": " හුංගම අනතුරින් තරුණ ජෝඩුව මරු දකියි", "News Content": "හුංගම, පල්ලෙරොට හන්දිය ප්‍රදේශයේ දී සිදුවූ රිය අනතුරකින් තරුණියක හා තරුණයෙකු ජීවිතක්ෂයට පත්ව තිබේ.ටිපර් රථයක් හා යතුරුපැදියක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ යතුරුපැදියේ ගමන් ගත් පැදිකරු හා පසු පැදිකාරිය කුට්ටිගල රෝහලට ඇතුළත් කිරීමේදී පැදිකරු මියගොස් තිබේ.පසු පැදිකාරිය ද වැඩිදුර ප්‍රතිකාර සඳහා ඇල්පිටිය රෝහලට ඇතුළත් කිරීමෙන් පසු මියගොස් ඇත.මියගොස් ඇත්තේ තුංගම, කදුරුගස්ආර ප්‍රදේශයේ පදිංචිව සිටි 22 හැවිරිදි තරුණයෙකු සහ හම්බන්තොට, වැලිගත්ත ප්‍රදේශයේ පදිංචිව සිටි 20 හැවිරිදි තරුණියකි.අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=65953", "Category": null, "Parent URL": null}