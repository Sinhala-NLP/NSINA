{"Source": "Adaderana", "Timestamp": "March 19, 2011 04:58 pm", "Headline": "පහළ කඩුගන්නාවේදී වෑන් රථයක් පෙරළී එක් අයෙක් මරුට -12 ට තුවාලයි", "News Content": "අද(19) පහළ කඩුගන්නාව ප්‍රදේශයේදී වෑන් රථයක් ප්‍රපාතයකට පෙරළීමෙන් සිදුවූ රිය අනතුරකින් එක් පුද්ගලයෙකු මරණයට පත්ව ඇති බව මාවනැල්ල පොලිසිය පවසයි. එම අනතුරින් තුවාල ලැබූ පුද්ගලයින් 12 දෙනෙකු රෝහල් ගත කර තිබේ. මෙම වෑන් රථය ටිපර් රථයක ගැටීමෙන් පහළ කඩුගන්නාව ප්‍රදේශයේදී මෙසේ ප්‍රපාතයකට පෙරළී ඇති බව ද පොලිසිය පැවසීය. සිද්ධිය සම්බන්ධව සැක පිට ටිපර් රථයේ රියදුරු අත්අඩංගුවට ගත් බව ද මාවනැල්ල පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=14947", "Category": null, "Parent URL": null}