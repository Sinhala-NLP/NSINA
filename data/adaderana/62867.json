{"Source": "Adaderana", "Timestamp": "August 8, 2016 09:20 am", "Headline": " පළමු කුඹල් පෙරහැර අදයි", "News Content": "මහනුවර ඓතිහාසික ඇසළ පෙරහැර මංගල්‍යයේ පළමු කුඹල් පෙරහැර අද(08) රාත්‍රී විථි සංචාරය කිරීමට නියමිතය.කුඹල් පෙරහැර අද දිනයේ සිට ලබන 12 වනදා දක්වා විථි සංචාරය කිරීමට නියමිත බව දියවඩන නිළමේ ප්‍රදීප් නිළංග දෑල මහතා සඳහන් කළේය.අගෝස්තු මස 13 වන දින සිට 17 වන දින දක්වා රන්දෝලි පෙරහැර විථි සංචාරය කිරීමට නියමිතව තිබේ.පෙරහැර නැරඹීමට පැමිණෙන බැති මතුන් සඳහා මහනුවර නගරය ආශ්‍රිතව විශේෂ පොලිස් ආරක්ෂාවක් ද යොදවා ඇති බව වාර්තා වෙයි.ඒ සඳහා 4500කට අධික පොලිස් නිලධාරීන් පිරිසක් අනියුක්ත කර තිබේ.අද දිනයේ ආරම්භ වන පළමු කුඹුල් පෙරෙහැර සඳහා අලි ඇතුන් 25 දෙනෙකු පමණ සහභාගීවීමට නියමිත බව දළදා මාලිගාවේ අලි ඇතුන් භාර නිලධාරී ප්‍රදීප් මියනපලාව මහතා සඳහන් කළේය.", "URL": "https://sinhala.adaderana.lk/news.php?nid=62867", "Category": null, "Parent URL": null}