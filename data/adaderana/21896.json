{"Source": "Adaderana", "Timestamp": "February 5, 2012 05:08 pm", "Headline": "වාසනාව සෙවූ 6 ක් අත්අඩංගුවේ", "News Content": "නිට්ටඹුව , කම්මලපිටිය ප්‍රදේශයේ නිධන් හැරීමේ නිරත වූ පුද්ගලයින් තිදෙනෙකු අත්අඩංගුවට ගෙන තිබේ. අත්අඩංගුවට ගත් සැකකරුවන් පස්යාල හා මාවනැල්ල ප්‍රදේශ වල පදිංචිකරුවන් බව නිට්ටඹුව පොලිසිය ප්‍රකාශ කරයි. ඔවුන් අත්තනගල්ල මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර මතුගම , කිරිමැටිදොළ ප්‍රදේශයේ අනවසරයෙන් මැණික් ගැරීමේ නිරතව සිටි පුද්ගලයින් තිදෙනෙකු අත්අඩංගුවට ගෙන තිබේ. ඔවුන් සතුව තිබී බඳින තුවක්කු 5ක් , බෝර 12 පතොරොම් 03ක් , හිස් පතොරොම් කොපු 2ක් , ටී 56 ජීව පතොරොම් 16ක් , ටී 56 වර්ගයේ සරඹ පතොරොම් 25ක් , කළු වෙඩි බෙහෙත් ග්‍රෑම් 400ක් සොයා ගත් බව මතුගම පොලිසිය පවසයි.", "URL": "https://sinhala.adaderana.lk/news.php?nid=21896", "Category": null, "Parent URL": null}