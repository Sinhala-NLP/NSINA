{"Source": "Adaderana", "Timestamp": "December 14, 2012 04:46 pm", "Headline": "ඔස්ට්‍රේලියාව 299/4යි ", "News Content": "වෝන් - මුරලිදරන් කුසලාන ශ්‍රී ලංකා ඔස්ට්‍රේලියා තරග 3කින් සමන්විත ටෙස්ට් තරගාවලියේ පළමු තරගයේ පළමු දිනය නිමාවන විට ඔස්ට්‍රේලියානු කණ්ඩායම කඩුලු 4ක් දැවී ලකුණු 299ක් ලබාගෙන සිටියේය. කාසියේ වාසිය හිමිකර ගත් ඔස්ට්‍රේලියානු නායකයා පළමුවෙන් පන්දුවට පහරදීමට ගත් තීරණය සාර්ථක නොවුණේ මුළු ලකුණු සංඛ්‍යාවක් 18ක් වන විට පළමු කඩුල්ල බිඳ වැටීමයි. ඒ අනුව ආරම්භක පිතිකරු එඩ් කොවාන් ලකුණු 4ට ආපසු හරවා යැවීමට නුවන් කුලසේකර සමත් වු අතර ඩේවිඩ් වෝනර් ලකුණු 57ක් ලබා සිටියදී දුවද්දී දැවීයාමකට හසුවිය. දිනය නිමාවන විට මයිකල් ක්ලාක් ලකුණු 70ක් හා මයිකල් හසී ලකුණු 37ක් ලබා නොදැවී කඩුල්ලේ රැඳි සිටියේය. පන්දු යැවීමේදී චානක වෙලගෙදර කඩුලු 3ක් දවා ගැනිමට සමත්විය. තරගය ඔස්ට්‍රේලියාවේ හෝබාට් හිදී පැවැත්වෙයි.", "URL": "https://sinhala.adaderana.lk/news.php?nid=29959", "Category": null, "Parent URL": null}