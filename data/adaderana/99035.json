{"Source": "Adaderana", "Timestamp": "November 11, 2018 07:47 am", "Headline": "මාධ්‍යවේදී ඝාතනය සම්බන්ධ හඬපට සෞදි අරාබියට", "News Content": "මාධ්‍යවේදී ජමල් කෂෝගී ඝාතනය සම්බන්ධ හඬපට සෞදි අරාබියට ලබාදී ඇති බව තුර්කිය පවසා තිබේ. ඊට අමතරව එම හඬපට අමෙරිකාව, බ්‍රිතාන්‍යය සහ තවත් රටවල් කිහිපයකට ද ලබාදී තිබෙන බව විදෙස්මාධ්‍ය සඳහන් කලේය. තුර්කි ජනාධිපති රිසෙප් තායිප් අර්ඩොගන් යලිත් ප්‍රකාශ කර ඇත්තේ කෂෝගීගේ ඝාතනය සෞදි අරාබියේ අනුදැනුම මත සිදු වූවක් බවයි. පසුගිය ඔක්තෝබර් 02 වනදා තුර්කියේ පිහිටි සෞදි තානාපති කාර්යාලය තුළදී කෂෝගී ඝාතනයට ලක් වූ බවට තුර්කිය විසින් ප්‍රබල සාක්ෂි හෙලිකර තිබුණි.", "URL": "https://sinhala.adaderana.lk/news.php?nid=99035", "Category": null, "Parent URL": null}