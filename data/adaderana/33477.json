{"Source": "Adaderana", "Timestamp": "April 22, 2013 02:25 pm", "Headline": "වෛද්‍ය පරිපාලකයින්ට විශේෂ පුහුණුවක්", "News Content": "සෞඛ්‍ය ආයතනවල වෛද්‍ය පරිපාලකයින්ට විශේෂ කළමනාකරණ පුහුණුවක් ලබාදීමට සෞඛ්‍ය අමාත්‍යංශය පියවර ගෙන තිබේ. මේ යටතේ රෝහල් අධ්‍යක්ෂවරුන්, නියෝජ්‍ය අධ්‍යක්ෂවරුන්, අධිකරණ වෛද්‍ය නිලධාරීන් සහ ගණකාධිකාරීවරුන් ඇතුළු ඉහළ කළමනාකරණ මට්ටමේ නිලධාරීන්ට පුහුණුව ලබාදීමට නියමිතය. රෝහල් කළමනාකරණය, සැලසුම් සකස් කිරීම, පරීක්ෂණ සිදුකිරීම හා ගුණාත්මක තත්ත්වය පවත්වාගෙන යාම ඇතුළු කරුණු පිළිබඳ අවබෝධයක් ලබාදීම ඊට ඇතුළත්ය.", "URL": "https://sinhala.adaderana.lk/news.php?nid=33477", "Category": null, "Parent URL": null}