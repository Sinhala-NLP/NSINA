{"Source": "Adaderana", "Timestamp": "July 16, 2018 04:51 pm", "Headline": "මාතලේට දින 2ක් වතුර නැහැ", "News Content": "මාතලේ ප්‍රදේශ කිහිපයකට හෙට සිට පැය 48ක කාලයක් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය පවසයි. එම මණ්ඩලය සඳහන් කළේ හෙට(17) පෙරවරු 08.00 සිට ලබන 19 වනදා පෙරවරු 09.00 දක්වා කාලය තුළ එම ප්‍රදේශවලට ජල සැපයුම අත්හිටුවන බවය. ඒ අනුව එම කාලසීමාව තුළ එම ප්‍රාදේශිය සභා සීමාව, මාතලේ නගර සභා සීමාවේ රත්තොට හන්දියේ සිට ඒ 09 මාර්ගයේ ප්‍රාදේශිය සභා සීමාව දක්වා ප්‍රදේශය, අළුවිහාර පන්සල අවට ප්‍රාදේශය සහ පළාපත්වල නගරය හා අවටප්‍රදේශවලට ජල සැපයුම අත්හිටුවනු ඇති බවය. මහනුවර උතුර ප්‍රදේශයට අයත් මාතලේ ජල සම්පාදන ක්‍රමයේ ජලය පෙම්පකරණ නළ මාර්ගයේ අලුත්වැඩියා කටයුත්තක් හේතුවෙන් ජල සැපයුම අත්හිටුවන බව ජාතික ජල සම්පාදන හා ජලාපවහන මණ්ඩලය සදහන් කළේය.", "URL": "https://sinhala.adaderana.lk/news.php?nid=92660", "Category": null, "Parent URL": null}