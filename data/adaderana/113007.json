{"Source": "Adaderana", "Timestamp": "June 29, 2019 04:13 pm", "Headline": "නොරොච්චෝලය-මුතුපන්තිය මුහුදු වෙරළවලින් නාදුනන මළ සිරුරු 2ක් හමුවෙයි", "News Content": "කල්පිටිය, නොරොච්චෝලය සහ ආරච්චිකට්ටුව, මුතුපන්තිය මුහුදු තීරයන්ගෙන් නාදුනන මළ සිරුරු දෙකක් සොයා ගෙන ඇත. මළ සිරුරු දෙකම විදේශිකයන්ගේ බවට වාර්තාවන අතර මුතුපන්තිය වෙරළට ගොඩ ගසා ඇති මළ සිරුරෙහි වම් අතෙහි ඔරලෝසුවක් හා රතු පැහැති යට ඇඳුමක් සහිත බවට හඳුනාගෙන ඇත. සිරුරු දින 7කට පමණ පෙර මුහුදට ගොඩ ගසා ඇති බවට සැක කෙරෙයි. කල්පිටිය හා ආරච්චිකට්ටුව පොලීසිය මේ පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=113007", "Category": null, "Parent URL": null}