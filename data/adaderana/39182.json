{"Source": "Adaderana", "Timestamp": "November 29, 2013 08:43 am", "Headline": "ධීවර බෝට්ටු 2ක් අනතුරට -  ධීවරයින් 8ක් අතුරුදහන් ", "News Content": "අයහපත් කාලගුණික තත්ත්වය හේතුවෙන් නැගෙනහිර මුහුදේ දී ධීවර බෝට්ටු දෙකක් අනතුරට ලක්වීමෙන් ධීවරයින් අට දෙනෙකු අතුරුදන්ව තිබේ. ආපදා කළමනාකරණ මධ්‍යස්ථානය සඳහන් කළේ මීගමුව සහ දෙව්න්දර ප්‍රදේශවලින් ධීවර කටයුතු සඳහා පිටත්ව ගිය යාත්‍රා දෙකක් අනතුරට ලක්ව ඇති බවයි. ඔවුන් සෙවීම සඳහා නාවික හමුදා මෙහෙයුමක් ආරම්භ කර තිබේ. මේ අතර අද දිනයේ දකුණු සහ නැගෙනහිර මුහුදු ප්‍රදේශවලට තැනින් තැන වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව සඳහන් කරයි.", "URL": "https://sinhala.adaderana.lk/news.php?nid=39182", "Category": null, "Parent URL": null}