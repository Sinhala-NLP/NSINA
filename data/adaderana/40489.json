{"Source": "Adaderana", "Timestamp": "January 20, 2014 12:52 pm", "Headline": "විරෝධයෙන් පාර වැසේ", "News Content": "විරෝධතා ව්‍යාපාරයක් හේතුවෙන් කොළඹ, ඩාර්ලි පාරේ ඉබ්බන්වල හංදියේ සිට ගිනි නිවන හමුදා මූලස්ථානය දක්වා මාර්ගය තාවකාලිකව වසා දමා තිබේ. කෘෂි කර්ම පර්යේෂණ නිලධාරීන් පිරිසක් විසින් සිදුකරනු ලබන විරෝධතා ව්‍යාපාරයක් හේතුවෙන් මෙලෙස මාර්ගය වසා ඇති බවත්, ප්‍රදේශයේ දැඩි රථ වාහන තදබදයක් නිර්මාණය වී ඇති බවත් අද දෙරණ වාර්තාකරු පවසයි. ඉල්ලීම් 10ක් මුල් කරගනිමින් මොවුන් මෙලෙස උද්ඝෝෂණයේ නිරත වන බව සඳහන්ය.", "URL": "https://sinhala.adaderana.lk/news.php?nid=40489", "Category": null, "Parent URL": null}