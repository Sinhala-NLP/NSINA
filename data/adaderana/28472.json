{"Source": "Adaderana", "Timestamp": "October 21, 2012 08:02 am", "Headline": "එ.ජා.ප අනාගතයට ඩී.එස් ආදර්ශය ඉතා වැදගත්", "News Content": "එක්සත් ජාතික පක්ෂයේ අනාගතය සඳහා ඩී.එස්.සේනානායක මැතිතුමන්ගේ ආදර්ශය ඉතා වැදගත් බව පාර්ලිමේන්තු මන්ත්‍රී කරූ ජයසූරිය මහතා පවසයි. ඩී.එස්.සේනානායක මැතිතුමාගේ පාලන කාලය තුළ කලාපයේ සෙසු රටවලට සාපෙක්ෂව ශ්‍රී ලංකාව ඉතා ඉහළ මට්ටමක පැවති බව මන්ත්‍රීවරයා පෙන්වා දෙයි. දිවංගත අග්‍රාමාත්‍ය ඩී.එස්.සේනානායක මහතාගේ 128 වන ජන්ම දිනය නිමිත්තෙන් මීගොඩ ශ්‍රී සුමනාරාම විහාරස්ථානයේ පැවති උත්සවයකට එක්වෙමින් කරූ ජයසූරිය මහතා මේ බව ප්‍රකාශ කළේය. මෙම අවස්ථාවට එක්වෙමින් එක්සත් ජාතික පක්ෂයේ හිටපු පාර්ලිමේමේන්තු මන්ත්‍රී කරුණාසේන කොඩිතුවක්කු මහතා ද අදහස් පළ කළේය.", "URL": "https://sinhala.adaderana.lk/news.php?nid=28472", "Category": null, "Parent URL": null}