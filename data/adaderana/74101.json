{"Source": "Adaderana", "Timestamp": "June 10, 2017 05:21 pm", "Headline": "විදුලිය අරපිරිමැස්මෙන් භාවිතා කරන්න", "News Content": "කාලගුණ විපර්යාස මත වැසි ලැබුණ ද විදුලිබලය නිෂ්පාදනය කරනු ලබන ජලාශවල ජල ධාරිතාව විශාල වශයෙන් ඉහළ ගොස් නොමැති බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසයි.අමාත්‍යවරයා පෙන්වා දෙන්නේ එම නිසා විදුලිය අරපිරිමැස්මෙන් භාවිතා කළ යුතු බවය.පසු ගිය දිනවල වැසි ලැබුණ ද ජලාශවල ජල ධාරිතාව ඉහළ ගොස් නොමැති බැවින් අඛණ්ඩව විදුලිය නිෂ්පාදනය කිරිම සඳහා විකල්ප බලශක්තිය උපයෝගි කර ගනිමින් විදුලිය නිෂ්පාදනය සිදු කිරීමට සිදුව ඇති බව අමාත්‍යවරයා සඳහන් කළේය.ඓතිහාසික පොතුවිල් මුහුදු මහා විහාරස්ථානයේ පැවැති උත්සවයකට එක්වෙමින් අමාත්‍ය රංජිත් සියඹලාපිටිය මහතා මෙම අදහස් පළ කළේය.", "URL": "https://sinhala.adaderana.lk/news.php?nid=74101", "Category": null, "Parent URL": null}