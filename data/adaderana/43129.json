{"Source": "Adaderana", "Timestamp": "May 11, 2014 11:36 am", "Headline": "බන්ධනාගාරවලින් ජංගම දුරකථන 6,600ක් හමුවෙලා ", "News Content": "2013 වසරේ ජනවාරි මාසයේ සිට මේ වසරේ මාර්තු මාසය දක්වා කාලය තුළ මෙරට බන්ධනාගාරවල සිදුකළ සෝදිසි මෙහෙයුම්වලදී ජංගම දුරකථන 6,600ක් සොයාගෙන තිබේ. බන්ධනාගාර දෙපාර්තමේන්තුව සඳහන් කළේ රැඳවියන් විසින් ඉතා සූක්ෂම ලෙස මෙම ජංගම දුරකථන බන්ධනාගාර තුළට ගෙනවිත් ඇති බවයි. බන්ධනාගාර ආරක්ෂක අංශ විසින් සිදුකළ සෝදිසි මෙහෙයුම්වලදී සොයාගත් මෙම දුරකථන විනාශ කිරීම සඳහා පියවර ගෙන තිබේ. විනාශ කිරීම සඳහා එම දුරකථන මධ්‍යම පරිසර අධිකාරියට ලබාදී ඇති අතර එමගින් රුපියල් එක් ලක්ෂ 46,000ක මුදලක් ද බන්ධනාගාර දෙපාර්තමේන්තුවට ලැබී ඇති බව වාර්තා වෙයි. මේ අතර බන්ධනාගාරවල සිටින රැඳවියන්ට දුරකථන පහසුකම් ලබාදීමේ වැඩපිළිවෙළ කඩිනමින් ක්‍රියාත්මක කරන බව බන්ධනාගාර දෙපාර්තමේන්තුව වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=43129", "Category": null, "Parent URL": null}