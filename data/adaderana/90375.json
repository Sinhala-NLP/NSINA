{"Source": "Adaderana", "Timestamp": "June 5, 2018 11:37 am", "Headline": "දේවාලයක පින් පෙට්ටිය බිඳින්න ගිය සෙබළෙකු මාට්ටු", "News Content": "අයියනායක දේවලයක පින් පෙට්ටියක් බිඳීමට උත්සාහ කළ බව කියන නාවුක හමුදා සෙබළෙකුව ගම්වාසීන් විසින් අල්ලා ගෙන පුත්තලම පොලීසියට බාර දී ඇති බව අද දෙරණ වාර්තාකරු පැවසීය. පසුගිය 03 වැනිදා රාත්‍රියේ මෙම සිද්ධිය සිදුවී ඇති බව අප වාර්තාකරු සඳහන් කළේය. පුත්තලම - අට්ටවිල්ලුව ප්‍රදේශයේ පිහිටි අයියනායක දේවාලයක පින් පෙට්ටිය සැකකරු විසින් බිඳීමට උත්සාහ කරන විට ගම්වාසීන් විසින් ඔහුව අල්ලා ගෙන තිබේ. සැකකරු තමන්ගේ විවාහය සඳහා නිවාඩු ලබා පැමිණ සිටි අයෙකු බවට හෙලිවී ඇතැයි පොලීසිය පවසයි. විවාහය අවසන් වී නිවසට වී සිටින අතර තුර මෙම සිද්ධියට සම්බන්ධ වී ඇති බව මූලික විමර්ශණ වලදී හෙලිවී ඇත. සැකකරු පුත්තලම දිසා අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=90375", "Category": null, "Parent URL": null}