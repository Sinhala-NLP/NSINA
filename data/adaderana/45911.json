{"Source": "Adaderana", "Timestamp": "September 8, 2014 11:02 am", "Headline": "මැතිවරණ නිරීක්ෂණ ජාලය නිලධාරීන්ට දොස් කියයි", "News Content": "ඌව පළාත් සභා ජන්ද විමසීමේ දී රාජ්‍ය සම්පත් භාවිතය ඉහළ ගොස් ඇති බව මානව හිමිකම් පිළිබඳ විද්වත් සංසදයේ මැතිවරණ නිරීක්ෂණ ජාලය පවසයි. එම සංවිධානය නිකුත් කළ නිවේදනයක දැක්වෙන්නේ රාජ්‍ය සම්පත් භාවිතය, රාජ්‍ය නිලධාරීන් මැතිවරණ ප්‍රචාරක කටයුතු සඳහා යොදා ගැනීම, විවිධ ව්‍යාපෘති ආරම්භ කිරීම සහ විවෘත කිරීම් මුල් කර ගනිමින් සිදුකරන ලබන නීති විරෝධී මැතිවරණ ප්‍රචාරණයන් වැලැක්වීමට මැතිවරණ නිලධාරීන් සමත්වී නොමැති බවයි. ආර්ථික සංවර්ධන අමාත්‍යංශය, දිවිනැගුම සංවර්ධන දෙපාර්තමේන්තුව, ඛණිජ තෙල් නීතිගත සංස්ථාව, විදේශ සේවා නියුක්ති කාර්යංශය, දේශීය වෛද්‍ය අමාත්‍යංශ, සුගතදාස ක්‍රීඩා සංකීර්ණය, ජාතික නිවාස සංවර්ධන අධිකාරිය, ජාතික ලොතරැයි මණ්ඩලය සහ වන සංරක්ෂණ දෙපාර්තමේන්තුවට එරෙහිව පැමිණිලි ලැබී ඇති බව මැතිවරණ නිරීක්ෂණ ජාලය සඳහන් කළේය.", "URL": "https://sinhala.adaderana.lk/news.php?nid=45911", "Category": null, "Parent URL": null}