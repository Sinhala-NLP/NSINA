{"Source": "Adaderana", "Timestamp": "November 8, 2011 11:00 am", "Headline": "උගත් පාඩම් වාර්තාව 10 වනදායින් පසු බාරදෙයි ", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති කොමිසම් සභාවේ වාර්තාව මේ වන විට සකස් කර අවසන් බව එම කොමිසමේ මාධ්‍ය උපදේශක ලක්ෂ්මන් වික්‍රමසිංහ මහතා පවසයි. ලබන 10 වනදායින් පසු අදාළ වාර්තාව ජනාධිපතිවරයාට ලබාදීමට හැකියාව ඇති බව ඔහු සඳහන් කළේය. 2010 වසරේ මැයි මස 15 වැනිදා උගත් පාඩම් හා ප්‍රතිසන්ධානය පිළිබඳ ජනාධිපති කොමිසම් සභාව ස්ථාපිත කෙරුණු අතර එම වසරේ අගෝස්තු මාසයේ සිට මේ වසරේ ජනවාරී දක්වා මහජන සැසිවාරය පැවති බව ලක්ෂ්මන් වික්‍රමසිංහ මහතා ප්‍රකාශ කළේය. ඒ අනුව පුද්ගලයින් දහසකගෙන් පමණ වාචික කරුණු ලබාගත් බවත් තවත් පුද්ගලයින් පන්දහසකගෙන් පමණ ලිඛිත තොරතුරු ලබාගෙන ඇති බව ඔහු පෙන්වා දෙයි.", "URL": "https://sinhala.adaderana.lk/news.php?nid=19858", "Category": null, "Parent URL": null}