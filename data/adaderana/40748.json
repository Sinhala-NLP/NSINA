{"Source": "Adaderana", "Timestamp": "January 30, 2014 06:32 am", "Headline": "දහතුන් වියැති බාලවයස්කාරියට හැත්තෑ දෙහැවිරිදි සීයාකෙනෙකුගෙන් ලිංගික පාඩම්", "News Content": "වයස අවුරුදු 13 ක් වන බාල වයස්කාර දැරියක දුෂණය කළ බව කියන අවුරුදු 72 ක් වයස සැකකරුවෙකු අත්අඩංගුවට ගෙන ඇති බව වෙන්නප්පුව පොලීසිය කියයි. අතවරයට පත්ව ඇත්තේ වෙන්නප්පුව,ලුණුවිල - බණ්ඩිරිප්පුව ප්‍රදේශයේ කොහු කර්මාන්ත ශාලාවක කම්කරු නිවසක පදිංචිව සිටින දැරියකි. තම දියණිය වෙන්නප්පුව - සිරිගම්පල ප්‍රදේශයේ තරුණයෙකු සමග හොර රහසේ පලා ගොස් ඇති බව දැරියගේ මව පොලීසියට පැමිණිලි කරමින් පවසා ඇත.නැවතත් පොලීසියට පැමිණ ඇති ඇය පවසා ඇත්තේ තම දියණිය නිවසට පැමිණ ඇති බවත්,ඇයව හංවැල්ල ප්‍රදේශයේ නිවසකට ඇගේ පෙම්වතා විසින් කැඳවාගෙන ගොස් ඇති බව පවසන බවත්ය. ඒ අනුව දැරියගෙන්ද ප්‍රකාශ ලබා ගෙන ඇයව වෛද්‍ය වාර්තාවක් ලබා ගැනීම සඳහා හලාවත මහා රෝහලේ අධිකරණ වෛද්‍ය නිලධාරීවරයා වෙත යොමු කිරීමට පොලීසිය කටයුතු කර ඇත. දැරිය පරීක්ෂා කර ඇති අධිකරණ වෛද්‍ය නිලධාරීවරයා විසින් නිකුත් කර ඇති වාර්තාවේ සදහන් වන්නේ ඇය දුෂණයට ලක්වී ඇති බවකි.ඒ අනුව නැවත වතාවක් දැරිය කැඳවා ප්‍රකාශ ලබා ගැනීමට පොලීසිය කටයුතු කර ඇත. එහිදී ඇය පවසා ඇත්තේ තමන්ට අතවර කරනු ලැබුවේ තම පෙම්වතා නොව අසල්වැසියෙකු විසින් බවය. දැරිවියගේ ප්‍රකාශය අනුව සැකකරු අත්අඩංගුවට ගත් බව පොලීසිය කියයි. ඔහු වයස අවුරුදු 72 ක අයෙකි.අත්අඩංගුවට ගෙන ඇති සැකකරු මාරවිල දිසා අධිකරණයට ඉදිරිපත් කිරීමට නියමිතය. වෙන්නප්පුව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=40748", "Category": null, "Parent URL": null}