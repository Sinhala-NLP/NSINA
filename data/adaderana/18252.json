{"Source": "Adaderana", "Timestamp": "August 23, 2011 10:58 am", "Headline": "අයදුම්පත් කැඳවා තිබියදී අවිධිමත්ව විශ්‍රාමික නිලධාරියෙකු පත්කරලා", "News Content": "නැගෙනහිර පළාතේ කලාප අධ්‍යාපන අධ්‍යක්ෂ තනතුර සඳහා අයදුම්පත් කැඳවා තිබියදී අවිධිමත්ව විශ්‍රාමික නිලධාරීයෙකු පත්කර ඇති බව ලංකා ගුරු සංගමය‍ චෝදනා කරයි. අදාළ අධ්‍යක්ෂ තනතුර සඳහා සුදුසුකම් ඇති නිලධාරීන්ට අයදුම් කරන ලෙස පසුගිය මාසවල පුවත්පත් මගින් දැනුම් දී තිබුණි. මෙම දැන්වීම් අනුව අදාළ තනතුර සඳහා සුදුසු පුද්ගලයෙකු පත්කිරීම වෙනුවට අවුරුදු 60 ඉක්මවූ විශ්‍රාමික නිලධාරියෙකු පත්කර ඇති බව ලංකා ගුරු සංගමයේ ප්‍රධාන ලේකම් ජෝසප් ස්ටාලින් මහතා පවසයි. මෙය පවතින පරිපාලන ක්‍රියාවලියට සම්පූර්ණයෙන් පටහැනි බව ජෝසප් ස්ටාලින් මහතා වැඩිදුරටත් පෙන්වාදෙයි.", "URL": "https://sinhala.adaderana.lk/news.php?nid=18252", "Category": null, "Parent URL": null}