{"Source": "Adaderana", "Timestamp": "July 2, 2011 04:55 pm", "Headline": "වෑන් රිය විදුලි කණුවක ගැටෙයි -එක් අයෙක් මරුට -10 ට තුවාලයි", "News Content": "බලපිටිය, වැල්ලවත්ත ප්‍රදේශයේ අද(02) පස්වරුවේ සිදුවූ රිය අනතුරකින් එක් අයෙකු මියගොස් තවත් දස දෙනෙකු තුවාල ලබා තිබේ. කොළඹ සිට ගාල්ල බලා ධාවනය වූ වෑන් රථයක් මාර්ගයෙන් ඉවතට පැන විදුලි කණුවක ගැටීම හේතුවෙන් මෙම අනතුර සිදුව ඇති බව බලපිටිය පොලිසිය සඳහන් කරනු ලැබීය. සිද්ධියෙන් මියගොස් ඇත්තේ මාර්ගය අසල සිටි 15 හැවිරිදි ගැහැණු ළමයෙකි. අනතුරින් තුවාල ලැබූ තවත් ගැහැණු ළමයෙකු සහ වෑන් රථයේ ගමන් ගත් පුද්ගලයින් 9 දෙනෙකු ප්‍රතිකාර සඳහා බලපිටිය රෝහල‍ට ඇතුළත් කර තිබේ.", "URL": "https://sinhala.adaderana.lk/news.php?nid=17149", "Category": null, "Parent URL": null}