{"Source": "Adaderana", "Timestamp": "May 28, 2019 11:44 am", "Headline": "නිවුන් දරුවන්ගේ වීථි සංදර්ශනයක්", "News Content": "නිවුන් දරුවන්ගේ සහභාගිත්වයෙන් පැවති වීථි සංදර්ශනයක් පිළිබඳව පුවතක් ක්‍රිමියාවෙන් වාර්තා විය. ක්‍රිමියාවේ වාර්ෂික නිවුන් දරුවන්ගේ සැණකෙළියට සමගාමිව වීථි සංදර්ශනයක් පවත්වා තිබේ. එම වීථි සංදර්ශනය මෙවර පැවැත්වුණේ දෙවන වරටයි. වීථි සංදර්ශනය සඳහා සිය මව්පියන්ද සමගින් නිවුන් දරුවන් යුගළ පනහක් පමණ සහභාගි වී සිටියේය. ඔවුන් අතරින් බහුතරය අවුරුද්දේ සිට අවුරුදු 10 දක්වා වයස්වල පසුවන ළමුන් බව විදෙස් වාර්තා සඳහන් කළේය. සිය සමානකම් විදහා දක්වමින් බොහෝ නිවුන් දරුවන් එක හා සමාන ඇඳුම් පැළඳුම් වලින් සැරසී සිටි ආකාරයක් එහිදී දක්නට ලැබුණි. මෙම වීථි සංදර්ශනයට නර්තනාංග සහ විනෝද ක්‍රීඩා රැසක්ද ඇතුළත්ව තිබූ අතර නිවුන් දරුවන් ඉතා උද්‍යෝගයෙන් ඒවාට සහභාගි වී තිබේ.", "URL": "https://sinhala.adaderana.lk/news.php?nid=110822", "Category": null, "Parent URL": null}