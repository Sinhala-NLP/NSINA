{"Source": "Adaderana", "Timestamp": "December 8, 2010 10:20 am", "Headline": "ජ,පුර සිසුවෙක් අත්අඩංගුවට", "News Content": "ශ්‍රී ජයවර්ධනපුර විශ්ව විද්‍යාල‍යේ ශිෂ්‍ය පිරිසකගේ පන්ති තහනම් කිරීමට එරෙහිව අද දහවල් පවත්වන්නට නියමිත විරෝධතා ව්‍යාපාරය කඩා කප්පල් කිරීමට උප කුලපතිවරයා සහ සරසවියේ නිත්‍ය ආරක්ෂක අංශය සූදානම් වන බවත්,එහි ප්‍රතිඵලයක් ලෙස මීට ස්වල්ප මොහොතකට පෙර තවත් සිසුවෙකු අත්අඩංගුවට ගත් බවත් ශ්‍රී ජයවර්ධනපුර විශ්ව විද්‍යාල‍යේ ශාස්ත්‍රපීඨ ශිෂ්‍ය සංගමයේ ලේකම් කඹුරුපිටියේ ඥානිස්සර හිමියන් පවසයි. කෙතරම් බලපෑම් ආවද අද දහවල් 12 ට ජයවර්ධනපුර විශ්ව විද්‍යාලය ඉදිරිපිට මෙම උද්ඝෝෂණය පැවැත්වෙන බව උන්වහන්සේ අද දෙරණට කියා සිටියේය.", "URL": "https://sinhala.adaderana.lk/news.php?nid=12696", "Category": null, "Parent URL": null}