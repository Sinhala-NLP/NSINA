{"Source": "Adaderana", "Timestamp": "November 11, 2016 12:32 pm", "Headline": "  ජොන්ස්ටන්ට රට යන්න අවසර", "News Content": "වත්කම් සහ බැරකම් ප්‍රකාශ ඉදිරිපත් නොකිරීම සම්බන්ධයෙන් චෝදනා ලැබ සිටින පාර්ලිමේන්තු මන්ත්‍රී ජොන්ස්ටන් ප්‍රනාන්දු මහතාට විදෙස් ගතවීම සඳහා කළ ඉල්ලීමට කොළඹ මහේස්ත්‍රාත් අධිකරණය අවසර ලබාදී තිබේ.අදාළ නඩුව අද(11) කැඳවූ අවස්ථාවේ කොළඹ ප්‍රධාන මහේස්ත්‍රාත් ගිහාන් පිලපිටිය මහතා අදාළ නියෝගය ලබා දී තිබේ.2010 සිට 2015 දක්වා කාලයේ වත්කම් හෙළි නොකිරීම සම්බන්ධයෙන් පවරා ඇති නඩුවක් නිසා ඒ මහතාට විදෙස් ගමන් තහනමක් පනවා තිබුණි.මෙම මස 14 වැනි දින සිට 18 වැනි දින දක්වා සිංගප්පුරුවට යාම සඳහා ඔහු ඉල්ලා තිබූ ඉල්ලීම සළකා බලා එම තහනම තාවකාලිකව ඉවත් කිරීමට කොළඹ ප්‍රධාන මහේස්ත්‍රාත් ගිහාන් පිලපිටිය මහතා නියෝග කර තිබේ.", "URL": "https://sinhala.adaderana.lk/news.php?nid=65939", "Category": null, "Parent URL": null}