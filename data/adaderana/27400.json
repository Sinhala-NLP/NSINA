{"Source": "Adaderana", "Timestamp": "September 14, 2012 11:05 am", "Headline": "උතුරු මැද සහ සබරගමුව විපක්ෂ නායකයින් තේරීම අද", "News Content": "උතුරු මැද සහ සබරගමුව පළාත් සභා දෙකෙහි විපක්ෂ නායකයින් තෝරා ගැනීමේ සම්මුඛ පරික්ෂණ අද (14) පැවැත්වේ. සිරිකොත එක්සත් ජාතික පක්ෂ මූලස්ථානයේ දී එම පක්ෂ නායක රනිල් වික්‍රමසිංහ මහතාගේ ප්‍රධානත්වයෙන් සම්මුඛ පරික්ෂණ පැවැත්වීමට නියමිතය. අනුරාධපුර සහ පොළොන්නරුව දිස්ත්‍රික්කවලින් එම පක්ෂයෙන් වැඩිම මනාප ලැබු චන්දිම ගමගේ සහ කිංග්ස් නෙල්සන් යන මහත්වරුන්ගෙන් අයෙකුට උතුරු මැද පළාතේ විපක්ෂ නායක ධුරය හිමිවනු ඇති. සබරගමුව පළාත සඳහා වෛද්‍ය තුසිතා විජේමාන්න, හසිත මොහන්දිරම් සහ ඒ.ඒ.විජේතුංග යන මහත්ම මහත්මීන්ගේ නම් යෝජනා වී ඇත. විපක්ෂ නායකවරුන් පත්කිරීමේ පූර්ණ බලය රනිල් වික්‍රමසිංහ මහතාට ලබාදීමට එම පක්ෂයේ උපදේශක සභාව පසුගියදා තීරණය කර තිබිණි.", "URL": "https://sinhala.adaderana.lk/news.php?nid=27400", "Category": null, "Parent URL": null}