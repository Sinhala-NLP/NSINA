{"Source": "Adaderana", "Timestamp": "August 6, 2012 02:07 pm", "Headline": "ඉසෙඩ් ගැටලුවට විසඳුමක් දෙනතුරු සරසවිවලට සිසුන් ඇතුළත් කළ නොහැකියි", "News Content": "ඉසෙඩ් අගය සම්බන්ධ ගැටලුවට විසඳුමක් ලැබෙන තුරු විශ්ව විද්‍යාලවලට ළමුන් ඇතුළත් කර ගැනීමේ කටයුතු අවසන් කළ නොහැකි බව විශ්ව විද්‍යාල ප්‍රතිපාදන කොමිසන් සභාව ශ්‍රේෂ්ඨාධිකරණයට දැනුම් දී තිබේ. සිසුන් 33 දෙනෙකු විසින් ඉදිරිපත් කර තිබූ මූලික අයිතිවාසිකම් පෙත්සම අගවිනිසුරුවරිය ප්‍රමුඛ ත්‍රිපුද්ගල විනිසුරු මඩුල්ලක් හමුවේ අද (06) සලකා බැලිණි. එහිදී අදාළ ගැටලුවට විසඳුම් ක්‍රියාමාර්ග මේ වනවිට සකස් කරමින් පවතින බව වගඋත්තරකාර පාර්ශවය වෙනුවෙන් පෙනී සිටි නීතීඥවරයා සඳහන් කළේය. පෙත්සම අගෝස්තු 30 වැනිදා යළි කැඳවීමට නියමිතය.", "URL": "https://sinhala.adaderana.lk/news.php?nid=26364", "Category": null, "Parent URL": null}