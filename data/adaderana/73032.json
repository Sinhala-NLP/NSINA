{"Source": "Adaderana", "Timestamp": "May 10, 2017 01:38 pm", "Headline": "මිනුවන්ගොඩ විහාරයේ වාර්ෂික පෙරහැර අද වීදි සංචාරය කරයි", "News Content": "මිනුවන්ගොඩ රජමහා විහාරස්ථානයේ වාර්ෂිකව පවත්වනු ලබන වෙසක් පෙරහැර අද (10)රාත්‍රී විදී සංචාරය කෙරේ. අද(10) රාත්‍රී7.00 ට මිනුවන්ගොඩ නගරයෙන් පෙරහැර වීදි සංචාරය කිරීමට නියමිත බව පොලීසිය සඳහන් කළේය.ඒ අනුව මිනුවන්ගොඩ - වේයන්ගොඩ මාර්ගය, මිනුවන්ගොඩ- කුරුණෑගල මාර්ගය, මිනුවන්ගොඩ කටුනායක මාර්ගය සහ මිනුවන්ගොඩ - ජා ඇල යන මාර්ග ඔස්සේ පෙරහැර වීදි සංචාරය කෙරෙයි.මේ හේතුවෙන් මාර්ග තදබදයක් ඇති විය හැකි බැවින් විකල්ප මාර්ග භාවිත කරන ලෙස පොලීසිය රථ වාහන රියදුරන්ගෙන් ඉල්ලීමක් සිදු කරයි.", "URL": "https://sinhala.adaderana.lk/news.php?nid=73032", "Category": null, "Parent URL": null}