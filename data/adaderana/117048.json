{"Source": "Adaderana", "Timestamp": "August 20, 2019 07:19 pm", "Headline": "නුවරඑළියෙන් එළියට එන සහරාන්ගේ වත ගොත", "News Content": "මොහොමඩ් සහරාන් ඇතුළු පිරිස පුහුණු කඳවුරක් ලෙස භාවිත කළ නුවරඑළිය ශාන්තිපුර ප්‍රදේශයේ නිවසක් සම්බන්ධයෙන් තොරතුරු ලැබී තිබියදීත් නිසි ක්‍රියාමාර්ග නොගැනීම සම්බන්ධයෙන් නුවරඑළිය උසස් පොලිස් නිලධාරීන් පාර්ලිමේන්තු තේරීම්කාරක සභාව හමුවට කැඳවා ප්‍රශ්න කළ යුතු බව නව සිංහල රාවය ජාතික සංවිධානය පවසයි. එහි ලේකම් පූජ්‍ය මාගල්කන්දේ සුදත්ත හිමියන් මේ බව සඳහන් කළේ අදාළ නිවස වෙත අද(20) පැමිණ එය භාරව සිටින පුද්ගලයා සමඟ සිදු කළ සාකච්ඡාවකින් පසුවයි. පාස්කු දින ප්‍රහාරයට නායකත්වය සැපයූ මොහොමඩ් සහරාන් නුවරඑළිය ශාන්තිපුර ප්‍රදේශයේ නිවසක පවත්වාගෙන ගිය පුහුණු කඳවුරක් සම්බන්ධයෙන් ප්‍රහාරයට පසුව කරුණු අනාවරණ විය. නව සිංහල රාවය ජාතික සංවිධානයේ ලේකම් පූජ්‍ය මාගල්කන්දේ සුදත්ත හිමියන් ඇතුළු භික්ෂූන් වහන්සේ පිරිසක් අද එහි ගොස් එම නිවස භාරව සිටින පුද්ගලයා හමු වී ඒ සම්බන්ධයෙන් කරුණු විමසා සිටියේය. එහිදී ඇති වු කථා බව පහතින් දැක්වෙයි. “හාමුදුරුවෝ - දැන් කොච්චර කාලයක් විතර මේ ගේ රෙන්ට් එකට අරන් හිටියද? දවස් 5කට ගත්තා දවස් තුනයි හිටියේ ඊට පස්සේ පොලීසියේ මහත්තයෙක් හවස ආවා.හවස ඇවිල්ලා බැලුවා. හාමුදුරුවෝ -පොලීසිය ඇවිල්ලා ගේ පරීක්ෂා කළාද? ඔව් ගේ පරීක්ෂා කරලා එළියට ආවා.විනාඩි 10ක් වත් පරීක්ෂා කළේ නැහැ ඒගොල්ලෝ බුදු පිළිම වහන්සේ දෙකක් තිබ්බා දෙකම අනිත් පැත්ත හරවලා තිබ්බේ. යන දවසේ පිළිම වහන්සේ කෙනෙක් නැතුව තිබුණා. දැන් ඔයත් හිතන විදිහට අර ඉලේසිංහ මහත්තයා මේ පොලීසියට පැමිණිලි කරපු වෙලාවේ නිසියාකාරව මේ ගේ පරීක්ෂා කළානම් මේ අපරාධය වළක්වාගන්න තිබුණා? වළක්වාගන්න තිබුණා. ඔයත් ඒක හිතනවා? අපේ හාමුදුරුවනේ 25 දෙනෙක් විතර මේක ඇතුළේ හිටියා විනාඩි 10ට ඔක්කෝම පරීක්ෂා කරන්න බැහැනේ.මේ වගේ නිවසක් විනාඩි 10න් පරීක්ෂා කරන්න බැහැනේ. ලක්ෂ 10ක් සල්ලි තිබුණා කියලා ඒ පොලීසියේ මහත්තයා ඇවිල්ලා කිව්වේ අප්‍රේල් මාසේ 21 වෙනිදා ප්‍රහාරයෙන් පස්සේ මැයි මාසේ හයවෙනිදා ආයි ආවේ.ඒ ඇවිල්ලා කිව්වේ මේක අස්සේ ලක්ෂ 10ක් සල්ලි තිබුණා කියලා. ගිය හයවෙනිදා ඇවිල්ලා පොලීසියේ මහත්තයා තමයි කිව්වේ මේක අස්සේ තමයි සහරාන් ඉඳලා තියෙන්නේ කියලා.එතකොට තමා අපි දන්නේ මේක අස්සේ හිටියා කියලා. හාමුදුරුවෝ -පුහුණුවීම් වගේ මොනවාහරි වෙනවා කියලා එහෙම? ආපු කට්ටිය කිසිම සද්දයක් නැතුව හිටියා හාමුදුරුවනේ.වෙන කට්ටිය ආවහම මේකේ සින්දු කියනවා එළියේ සින්දු කියනවා. ඒ නිසා තමයි අපිට සැක හිතුණේ අපේ මහත්තයාට මම කෝල් එක්ක දුන්නා. කියලා විනාඩි පහක් නැහැ පොලීසිය ආවා.අර ඉලේසිංහ මාමා දුන්න කෝල් එකට තමයි පොලීසිය ආවේ. හාමුදුරුවෝ - දැන් ඒ කියන්නේ ඔයාලාගෙන් විය යුතු යුතුකම් ටික වෙලා තියෙන්නේ? ඔයාලා හිතනවාද පොලීසියෙන් යම් අතපසුවීමක් වෙලා තියෙනවා කියලා? අපේ හාමුදුරුවනේ අරගෙන ගියපු අයි.ඩී. නම්බර්ස් ටික තිබුණානම් අතහැරිච්ච කෙනෙක් හරි අල්ලාගන්න තිබුණානේ අපේ හාමුදුරුවනේ පොලිස් පොතෙත් ලියාගෙන දැන් පොලිස් පොත නැහැ කියනවානේ. 23ක් හිටියා 23දෙනාගෙම ලියාගත්තා තුන්දෙනෙක්ගේ අයිඩින්ටි නම්බර් නැතිව තිබ්බා ඒවත් පොතේ ලියාගත්තා හාමුදුරුවනේ ඒ තුන්දෙනාගේ නමුත් ලියාගත්තා හාමුදුරුවෝ -ඒ පොත නැහැ? ඒ පොත නැහැ කියනවා. පොලීසියෙන් ඔව් හාමුදුරුවෝ -මාර කතන්දරයක්නේ මේක ඉතින් පස්සේ එක්කන් ආවා හාමුදුරුවනේ මාංචු දාලා එක්කගෙන ආවා. ඒයා තමයි කිව්වේ ටී. 56 දෙකක් කාමරේ තිබ්බා කියලා ඒකෙන් තමයි අපිත් දන්නේ ආයුධ තිබ්බා කියලා. හාමුදුරුවෝ - වාහන හතර තියෙනකොට තමයි ඉලේසිංහ අංකල් පැමිණිලි කළේ ? ඔව් තුනක් ගිහින් එකක් ඉතිරිව තිබ්බා.ඊට පස්සේ තමයි පොලීසිය හවස ආවේ. හාමුදුරුවෝ - ඒ කියන්නේ අවශ්‍ය කරන දේවල් පිටකරාට පස්සේ ආවා කියලනේ ඔයගොල්ලෝ කියන්නේ? ඇත්ත කතාව ඒකනේ වාහන 4ම තියෙද්දි එන්න තිබුණානේ එහෙමනම්? මේ ඉන්ක්වයර් එකට යන්න පරීක්ෂා කරන්න කියලා පොලිස්පතිතුමා කියලත් උදේ කියපු එකට හවසයි ආවේ. ඉතින් එතනින්ම පැහැදිලියිනේ මෙතන මොකක් හෝ යට ගනුදෙනුවක් සිදුවෙලා තියෙනවා කියලා අගමැතිතුමා කියනවා දැන් ඉවරලු ඔක්කෝම අත්අඩංගුවට අරන්.අගමැතිතුමාට කියනවා මේ ටොම්පච අතාරින්නේ නැතුව මේකේ ඇත්ත තත්ත්වය රටට හෙළිදරව් කරන්න පච කියන්න එපා මේ අනතුර තවම පහව ගිහින් නැහැ.සරත් ෆොන්සේකා මහත්තයා ඉතාම පැහැදිලිව එතුමා කියනවා මේක ඉවර නැහැ කියලා.අපි ඒක අනුමත කරනවා මොකද හේතුව නිකම් මිනිස්සුන්ට ගන්නේ නැහැනේ අත්අඩංගුවට ඒක නිසා ඉස්ලාම් අන්තවාදය ත්‍රස්තවාදය තවම මේ රට තුළ පහව ගිහිල්ලා නැහැ.“", "URL": "https://sinhala.adaderana.lk/news.php?nid=117048", "Category": null, "Parent URL": null}