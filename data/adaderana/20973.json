{"Source": "Adaderana", "Timestamp": "December 27, 2011 11:16 am", "Headline": " පැහැරගත් දෙදෙනා තාම නෑ", "News Content": "යාපනය ප්‍රදේශයේ දී ජනතා විමුක්ති පෙරමුණේ සාමාජිකයින් දෙදෙනෙකු පැහැර ගැනීමේ සිද්ධිය සම්බන්ධයෙන් මේ වන තෙක් කිසිදු තොරතුරක් සොයා ගැනීමට නොහැකි වීම පිළිබඳ කනගාටුව පළ කරන බව එම පක්ෂයේ පාර්ලිමේන්තු මන්ත්‍රී අජිත් කුමාර මහතා පවසයි. පොලිස්පතිවරයා වෙත ලිපියක් යොමු කරමින් පොලිස් පරීක්ෂණ තවමත් ආරම්භක අවස්ථාවේම පැවතීම පිළිගත නොහැකි බව ඔහු පෙන්වා දෙයි. හැකි ඉක්මනින් මේ සම්බන්ධයෙන් තොරුතුරු සොයා බලා පරීක්ෂණ කටයුතු පුළුල් කරන ලෙස අජිත් කුමාර මහතා පොලිස්පතිවරයාගෙන් ඉල්ලා තිබේ. පසුගිය 09 වන දින යාපනය නිර්වේලී ප්‍රදේශයේ දී ජනතා විමුකිති පෙරමුණේ අදාළ සාමාජිකයින් දෙදෙනා පැහැර ගැනීමට ලක්විය..", "URL": "https://sinhala.adaderana.lk/news.php?nid=20973", "Category": null, "Parent URL": null}