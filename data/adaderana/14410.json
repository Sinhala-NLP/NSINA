{"Source": "Adaderana", "Timestamp": "February 22, 2011 04:23 pm", "Headline": "පබාගේ සැමියා ඇප මත නිදහස් ", "News Content": "ජනප්‍රිය රංගන ශිල්පිණී, පාර්ලිමේන්තු මන්ත්‍රී උපේක්ෂා ස්වර්ණමාලි මහත්මියගේ සැමියා වන මහේෂ් චාමින්ද මහතා ගංගොඩවිල මහේස්ත්‍රාත් අධිකරණය මගින් ඇප මත නිදහස් කර ඇති බව පොලිසිය පවසයි. ඒ අනුව රුපියල් 2500 ක මුදල් ඇප සහ රුපියල් 100, 000 ක ශරීර ඇප මත ඔහු මුදාහැරීමට අධිකරණය නියෝග කර තිබේ. පසුගිය 16දා නිවසේදී සිදුවූ කිසියම් පහරදීමක් හේතුවෙන් එක්සත් ජාතික පක්ෂ පාර්ලිමේන්තු උපේක්ෂා ස්වර්ණමාලි මහත්මිය ශ්‍රී ජයවර්ධනපුර රෝහලේ 18 වන වාට්ටුයේ නේවාසිකව ප්‍රතිකාර ලබමින් සිටියාය. ඇයට පහරදුන් බවට සැක කළ ඇගේ සැමියා පොලීසිය මගහරිමින් සිටි අතර ඊයේ (20) ඔහු මිරිහාන පොලීසියට බාර වී තිබුණි.", "URL": "https://sinhala.adaderana.lk/news.php?nid=14410", "Category": null, "Parent URL": null}