{"Source": "Adaderana", "Timestamp": "July 18, 2014 10:23 am", "Headline": "කොළඹ පොත් ප්‍රදර්ශනය 24 ඇරඹේ", "News Content": "ජාතික අධ්‍යාපන පොත් ප්‍රදර්ශනය සහ සල්පිල කොළඹ මහජන පුස්තකාල පරිශ්‍රයේ දී මේ මස 24 වන දා ආරම්භ වේ. ප්‍රදර්ශනය සහ සල්පිල මේ මස 30 වන දින දක්වා දිනපතා උදෑසන 09 සිට රාත්‍රී 07 දක්වා පැවැත්වීමට නියමිතය. කොළඹ මහජන පුස්තකාල සුභසාධක සංගමය 07 වනවරටත් සංවිධානය කරන ප්‍රදර්ශනය සදහා දිවයිනේ ප්‍රමුඛතම ප්‍රකාශකයින්ගේ පොත් ඉදිරිපත් කරන බව සංවිධායකයින් පවසයි. ප්‍රදර්ශනයට සමගාමීව දැනුවත් කිරීමේ වැඩසටහන් රැසක් ද සංවිධානය කර ඇත.", "URL": "https://sinhala.adaderana.lk/news.php?nid=44757", "Category": null, "Parent URL": null}