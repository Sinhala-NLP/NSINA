{"Source": "Adaderana", "Timestamp": "November 23, 2018 06:28 pm", "Headline": "හමුදා සෙබලෙක් දියේ ගිලී මරුට", "News Content": "විල්ගමුව, හදුන්ගමුව ප්‍රදේශයේ ඇළක දියනෑමට ගිය යුද හමුදා සෙබලෙකු දියේ ගිලි මියගොස් තිබේ. තවත් පිරිසක් සමඟ දියනෑමට ගොස් සිටියදී අදාළ පුද්ගලයා දියේ ගිලි මියගොස් ඇති බව පොලීසිය සඳහන් කළේය. මියගොස් ඇත්තේ කුඹුරුගමුව, මඩිහ ප්‍රදේශයේ පදිංචිව සිටි 35 හැවිරිදි අයෙකි. ඔහු චාවකච්චේරිය යුද හමුදා කඳවුරට අනුයුක්තව සේවය කළ යුධ හමුදා සෙබලෙකු බවට අනාවරණය වී ඇති බව පොලීසිය සඳහන් කළේය. සිද්ධිය සම්බන්ධයෙන් විල්ගමුව පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=99677", "Category": null, "Parent URL": null}