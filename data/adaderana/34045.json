{"Source": "Adaderana", "Timestamp": "May 13, 2013 09:29 am", "Headline": "හොරෙන් වැලි ‍ඇද්ද 9 ක් මාට්ටු", "News Content": "රත්තොට, අලුත්වෙල, දැලිවල ඔයේ නීතිවිරෝධී ලෙස වැලි ගොඩදමමින් සිටි පුද්ගලයින් 9 දෙනෙකු අත්අඩංගුවට ගෙන තිබේ. බලපත්‍ර කොන්දේසි උල්ලංඝණය කරමින් වැලි ගොඩ දමන බවට ලැබුණු තොරතුරකට අනුව සිදුකළ වැටලීමක දී මොවුන් අත්අඩංගුවට ගත් බව රත්තොට පොලීසිය සඳහන් කළේය. මෙලෙස අත්අඩංගුවට ගෙන ඇත්තේ වෙලන්ගොල්ල, මැටිහත්ත, කවුඩුපැලැල්ල යන ප්‍රදේශවල පදිංචිකරුවන් පිරිසකි. රත්තොට පොලීසිය අත්අඩංගුවට ගත් සැකකරුවන් සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=34045", "Category": null, "Parent URL": null}