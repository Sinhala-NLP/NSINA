{"Source": "Adaderana", "Timestamp": "April 13, 2013 09:08 am", "Headline": "ලිපි ද්‍රව්‍ය යයි කියා කොතළ හිඹුටු පන්නන්න ගිහින් මාට්ටු", "News Content": "නීති විරෝධී ලෙස අපනයනය කිරීමට සූදානම් කර තිබු කොතළ හිඹුටු තොගයක් කටුනායක ගුවන්තොටුපල රේගුව විසින් සිය භාරයට ගෙන තිබේ. රේගු ජාතික උරුමයන් හා ජෛව විවිධත්ව අංශය විසින් මෙම කොතළ හිඹුටු තොගය සොයාගෙන ඇති බව සඳහන්ය. ජපානයට ආනයනය කිරීමට සූදානම් කර තිබු කොතළ හිඹුටු කිලෝග්‍රෑම් 323ක් රේගුව විසින් මෙසේ සිය භාරයට ගෙන තිබේ. ලිපි ද්‍රව්‍ය ලෙස සඳහන් කර ශ්‍රී ලංකන් ගුවන් යානයකින් මෙම කොතළ හිඹුටු තොගය රටින් පිට කිරීමට උත්සාහ දරා ඇති බව සඳහන්ය. රේගු භාරයට ගත් කොතළ හිඹුටු තොගයේ වටිනාකම රුපියල් එක් ලක්ෂ 65,000ක් පමණ වන බව රේගුව පවසයි.", "URL": "https://sinhala.adaderana.lk/news.php?nid=33232", "Category": null, "Parent URL": null}