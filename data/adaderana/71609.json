{"Source": "Adaderana", "Timestamp": "April 1, 2017 05:28 pm", "Headline": "1 ශ්‍රේණියට ළමුන් ඇතුළත් කරදෙන මුවාවෙන් මුදල් ගැරූ කත රිමාන්ඩ් ", "News Content": "මීගමුව ප්‍රදේශයේ ප්‍රධාන පාසල් දෙකක් සඳහා පළමුවන ශ්‍රේණියට ළමුන් ඇතුළත් කර දෙන බවට පවසමින් මුදල් වංචා කළ කාන්තාවක අත්අඩංගුවට ගෙන තිබේ. මීගමුව පොලීසියට ලද පැමිණිල්ලකට අනුව සිදු කළ විමර්ශනයකින් අනතුරුව අදාළ කාන්තාව අත්අඩංගුවට ගත් බව පොලීසිය පැවසුවේය. සැකකාරිය විසින් ලක්ෂ 13කට ආසන්න මුදලක් වංචා කර ඇති බවට තොරතුරු අනාවරණය වී තිබේ. අත්අඩංගුවට ගෙන ඇත්තේ මීගමුව ප්‍රදේශයේ පදිංචි 39 හැවිරිදි කාන්තාවකි. සැකකාරිය මීගමුව මහේස්ත්‍රාත් අධිකරණයට ඉදිරිපත් කිරීමෙන් අනතුරුව ලබන 04දා දක්වා රක්ෂිත බන්ධනාගාර ගත කළ බව පොලිස් මුලස්ථානය සඳහන් කළේය.", "URL": "https://sinhala.adaderana.lk/news.php?nid=71609", "Category": null, "Parent URL": null}