{"Source": "Adaderana", "Timestamp": "November 7, 2017 12:40 pm", "Headline": "ශ්‍රී පාදස්ථානය ගැන අර්බුද එපා-අයිතිය රත්නපුරයට", "News Content": "ශ්‍රී පාදයේ අයිතිය මධ්‍යම පළාතට නෙවන බවත් ඵහි අයිතිය රත්නපුරයට පමණක් බවත් ශ්‍රී පාදස්ථානාධිපති පූජ්‍ය බෙන්ගමුවේ ධම්ම දින්න නායක හිමි පවසයි. ශ්‍රී පාදස්ථානයේ අයිතයි පිළිබඳව විවිධ මත මේ දිනවල පැතිරෙමින් තිබෙන බවත් මෙහි කිසිම අයිතියක් මධ්‍යම පළාතට නොවන බවත් ශ්‍රී පාදය අයත් වන්නේ රත්නපුර දිස්ත්‍රික්කයට බවත් උන් වහන්සේ වැඩිදුරටත් කියා සිටියි. පවතින තත්ත්වය හමුවේ විවිධ මත ප්‍රකාශ කරමින් මත ගැටුම් ඇති නොකරන ලෙසත්, ආදි කාලයේ සිට පැවත ඵන නිර්ණායකයන්ට ගරු කරමින් කටයුතු කරන ලෙසත් උන් වහන්සේ ඉල්ලා සිටියි. පොලිස් බල ප්‍රදේශය, ප්‍රාදේශිය ලේකම් බල ප්‍රදේශය , අධිකරණ බල ප්‍රදේශය ,ප්‍රාදේශිය සභා බල ප්‍රදේශය , ඇතුඵ සියලු බල ප්‍රදේශ පිහිටා ඇත්තේ රත්නපුරයේ බවත් ඵම නිසා මෙම උතුම් පුඡනිය ස්ථානයේ අයිතිය පිළිබඳව ගැටඵ ඇති කර ගත යුතු නොවන බවත් උන් වහන්සේ වැඩිදුරටත් අවධාරණය කරයි. මෙම හේතුව මුල් කරගනිමින් ජනතාව තුළ නොසන්සුන්කාරී තත්ත්වයක් ඇති නොකරන ලෙස ද ධම්මධින්න හිමියන් පවසයි.", "URL": "https://sinhala.adaderana.lk/news.php?nid=79602", "Category": null, "Parent URL": null}