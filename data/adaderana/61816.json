{"Source": "Adaderana", "Timestamp": "July 6, 2016 06:40 am", "Headline": " කොළඹ තැන් කිහිපයක ජලය අත්හිටුවීම සවස 3 තෙක් වලංගුයි", "News Content": "අද(06)පෙ.ව 6.00 න් අවසන්වීමට නියමිතව පැවති කොළඹ සහ තදාසන්න ප්‍රදේශ කිහිපයකට බලපැවැත්වූ ජල අත්හිටුවීම ප.ව 3.00 වන තෙක් දීර්ඝ කිරීමට සිදුව ඇති බව ජල සම්පාදන හා ජලාපවාහන මණ්ඩලය පවසයි.ඒ අනුව පහත සඳහන් ප්‍රදේශවලට සවස 3.00 වන තෙක් ජලය සැපයීම සිදුනොවනු ඇත.ඒ අනුව දෙහිවල-ගල්කිස්ස මහනගර සභා බලප්‍රදේශය, වැල්ලවත්ත, කිරුළපන, පාමංකඩ, හැව්ලොක්, බම්බලපිටිය, කොල්ලුපිටිය, ජයන්තිපුර, පැලවත්ත, මුල්ලේරියාව, අඹතලේ, කොහිලවත්ත, යන ප්‍රදේශවල මෙලෙස ජල සැපයුම අත්හිටුවා තිබේ.අඹතලේ ජල පවිත්‍රාගාරයේ සිට දෙහිවල ජල සම්පාදනය දක්වා ජලය රැගෙනයන නලයක බිඳීමක් හේතුවෙන් මෙලෙස ජල සැපයුම අත්හිටුවීමට සිදුවූ බව ජලසම්පාදන හා ජලාපවාහන මණ්ඩලය සඳහන් කරයි.", "URL": "https://sinhala.adaderana.lk/news.php?nid=61816", "Category": null, "Parent URL": null}