{"Source": "Adaderana", "Timestamp": "June 19, 2013 09:24 am", "Headline": "මැණික් හොරුන් 07ක් දැලේ", "News Content": "මැණික් හා රන් භාණ්ඩ සොරකමක් සම්බන්ධ සැකකරුවන් 07 දෙනෙකු බේරුවල පොලීසිය විසින් අත්අඩංගුවට ගෙන තිබේ. සැකකරුවන් සතුව තිබී රුපියල් ලක්ෂ පහමාරක් පමණ වටිනා මැණික් ගල් 05ක්, රුපියල් ලක්ෂ 02ක් පමණ වටිනා ජංගම දුරකථන 10ක්, රුපියල් අටලක්ෂ හැටපන්දහසක් පමණ වටිනා රන් භාණ්ඩ සහ විවිධ වර්ගයේ සිම් කාඩ් පත් තොගයක් ද පොලීසිය භාරයට ගෙන ඇත. බේරුවල පොලීසියට ලැබුණු තොරතුරකට අනුව සිදු කළ විමර්ශනයක දී මෙම පිරිස අත්අඩංගුවට ගෙන තිබේ. සැකකරුවන් දිනගොඩ ප්‍රදේශයේ පදිංචි පුද්ගලයින් පිරිසක් බව පොලීසිය පවසයි. ඔවුන් අද(19) කළුතර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35058", "Category": null, "Parent URL": null}