{"Source": "Adaderana", "Timestamp": "September 9, 2012 03:19 pm", "Headline": "ඇමති පුත් මේජර්වරයාට පහරදී යකා නටයි", "News Content": "රජයේ ප්‍රබල අමාත්‍යවරයෙකුගේ පුත්‍රයෙකු විසින් සිදුකළ පහරදීමකින් යුද හමුදාවේ බුද්ධි අංශයේ මේජර්වරයෙකු තුවාල ලබා කොළඹ ජාතික රෝහලට ඇතුළත් කර තිබේ. කොළඹ ප්‍රදේශයේ පිහිටි ප්‍රධාන පෙළේ හෝටලයකදී ඊයේ (08) රාත්‍රී මෙය සිදුව ඇතැයි පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා පැවසුවේය. මෙම සිද්ධිය වන අවස්ථාවේදි හිටපු අමාත්‍යවරයෙකුගේ පුත්‍රයෙකු ඇතුළු තවත් 5 දෙනෙකු ද එම ස්ථානයේ සිට තිබේ. අදාළ ස්ථානයේදී ඇති වු බහින් බස්වීමක් මෙම පහරදීමට හේතු වී ඇතැයි යුද හමුදා මාධ්‍ය ප්‍රකාශක බ්‍රිගේඩියර් රුවන් වනිගසූරිය මහතා පැවසුවේය. කෙසේ වෙතත් පහරදීමට සම්බන්ධ යැයි සැක‍ කෙරෙන ඇමති පුත්‍රයා හමුදා මේජර්වරයාගේ ගිනි අවියද රැගෙන ගොස් ඇතැයි වාර්තා‍ වෙයි.", "URL": "https://sinhala.adaderana.lk/news.php?nid=27257", "Category": null, "Parent URL": null}