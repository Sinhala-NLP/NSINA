{"Source": "Adaderana", "Timestamp": "October 13, 2013 08:30 am", "Headline": "මෙගා වොට් එකක විදුලි ධාරිතාවක් නිසා ජන ජීවිතය බිල්ලට දීලා", "News Content": "රත්නපුර කුරු ගඟ හරස් කර ඉදිකෙරෙමින් පවතින නව විදුලි බලාගාරයක් හේතුවෙන් පාරිසරික ගැටලු රැසකට මුහුණ දීමට සිදුව ඇති බව කුරුවිට, මරුකන්ද ප්‍රදේශවාසීන් පවසයි. ඔවුන් පෙන්වාදෙන්නේ සමනල කඳුවැටියෙන් ගලා බසින දිය ඇල්ලක් හරස් කරමින් මෙගා වොට් එකක විදුලි ධාරිතාවක් වෙනුවෙන් සිය ජන ජීවිතය බිල්ලට දී ඇති බවයි. පාරිසරික තත්ත්වයන් නොසලකා ඉදිකෙරෙමින් පවතින බලාගාරය හේතුවෙන් ගඟ සිඳී යාමේ අවදානමක් පවතින බව ප්‍රදේශවාසීන් පවසයි. ඒ අනූව මෙම ඉදිකිරීම් නවත්වන ලෙස ප්‍රදේශවාසීන් බලධාරීන්ගෙන් ඉල්ලීමක් කරයි.", "URL": "https://sinhala.adaderana.lk/news.php?nid=38101", "Category": null, "Parent URL": null}