{"Source": "Adaderana", "Timestamp": "September 4, 2019 10:39 am", "Headline": "රජයේ විධායක නිලධාරීන්ගේ ඒකාබද්ධ කමිටුව අද වර්ජනයක", "News Content": "ඉල්ලීම් කිහිපයක් මුල්කරගනිමින් රජයේ විධායක නිලධාරීන්ගේ ඒකාබද්ධ කමිටුව අද(04) අසනීප නිවාඩු වාර්තා කරමින් වර්ජනයක නිරත වීමට සූදානම් වෙයි. කොළඹදී පසුගියදා පැවති මාධ්‍ය හමුවකට එක්වෙමින් එහි නියෝජිතයින් මේබව ප්‍රකාශ කළේය. රටේ සියලූම දීපව්‍යාප්ත සේවාවන් සහ සමාන්තර සේවාවල විධායක නිලධාරීන් 30,000කට අධික සංඛ්‍යාවක් එක්දින සංඛේත වැඩවර්ජනයක් යෙදී කොළඹට රැස්වෙන බවත් එම නිලධාරීන් පවසයි. රාජ්‍ය සේවය ශක්තිමත් කරන බව පවසමින් බලයට පැමිණි අය, ජාතික වැටුප් ප්‍රතිපත්තිය මේ වන විට උල්ලංඝනය වී ඇතැයි ද පැවසු මෙම නියෝජිතයින් පවසා සිටියේ, නීති කේෂත්‍රයට පමණක් සියයට 300 ක වැටුප් වැඩි කිරීමක් සිදු කල බවයි. එහිදී අනෙක් සියලුම සේවාවන් නොසලකා හැරලා බරපතළ වැටුප් විෂමතාවයන් ඇති කළ බවත් සඳහන් කර සිටින විධායක නිලධාරීන් මේ සම්බන්ධයෙන් ප්‍රතිපත්ති ගන්නා සියලු දෙනාට කරුණු ඉදිරිපත් කළ බවත් පැවසීය.", "URL": "https://sinhala.adaderana.lk/news.php?nid=118230", "Category": null, "Parent URL": null}