{"Source": "Adaderana", "Timestamp": "June 22, 2018 07:29 am", "Headline": "රජරට විශ්වවිද්‍යාලය දින නියමයක් නොමැතිව වසා දමයි", "News Content": "රජරට විශ්වවිද්‍යාලය දින නියමයක් නොමැතිව වසාදමා තිබේ. විශ්වවිද්‍යාල සිසුන් පිරිසක් ඊයේ (21) පස්වරුවේ පරිපාලන ගොඩනැගිල්ලට එකතුවී බලහත්කාරයෙන් එහි රැඳී සිටිමට ක්‍රියාකිරිම හේතුවෙන් මෙම තිරණය ගත් බව උපකුලපති මහාචාර්ය රංජිත් විජේවර්ධන මහතා ප්‍රකාශ කළේය. ඒ අනුව නේවාසිකාගාරවල සිටින සියලුම සිසුන්ට අද පෙරවරු 10.00ට පෙර නේවාසිකාගාරවලින් ඉවත්වන ලෙස දැනුම්දී තිබේ. සිසුන් කිහිප දෙනෙකුගේ පංති තහනම ඇතුළු ගැටළු කිහිපයක් සාකච්ඡා කිරිම සදහා උපකුලපතිවරයා ඊයේ මහා ශිෂ්‍ය සංගමයට සාකච්ඡාවක් ලබාදී තිබුණ ද ඒ සඳහා වැඩබලන උපකුලපතිවරයෙකු යොමු කිරිම හේතුවෙන් සිසුන්ගේ විරෝධය එල්ල වු බව වාර්තා වේ. මේ අතර නවක වදය ලබාදීමේ සිද්ධියක් සම්බන්ධයෙන් අත්අඩංගුවට ගත් ගාල්ල ලබුදූව කෘෂිතාක්ෂණ පීඨයේ සිසුන් 05 දෙනා ලබන රක්ෂිත බන්ධනාගාර ගත කර තිබේ. අක්මිමන පොලිසිය පැවසුවේ කෘෂිතාක්ෂණ පීඨයේ දෙවන සහ තෙවන වසරවල සිසුවියන් සිව් දෙනෙකු සහ සිසුවෙකු රක්ෂිත බන්ධනාගාර ගත කළ අය අතර වන බවයි.", "URL": "https://sinhala.adaderana.lk/news.php?nid=91300", "Category": null, "Parent URL": null}