{"Source": "Adaderana", "Timestamp": "October 10, 2017 08:10 am", "Headline": "ජනපති පැමිණි උත්සව භූමිය ආසන්නයේ නිවසක වෙඩි බෙහෙත් පිරවූ තුවක්කුවක්", "News Content": "ජනපති මෛත්‍රීපාල සිරිසේන මහතා ඊයේ (09) පෙරවරු 11.30ට පමණ පොලොන්නරුව ඇතුමල්පිටියේ ලක්ෂ උයන කණිෂ්ඨ විද්‍යාලයේ දෙමහල් ගොඩනැගිල්ල විවෘත කිරීමට පැමිණ පාසල තුළ රැඳී සිටියදී පාසල ඉදිරිපිට නිවසක වෙඩි බෙහෙත් පුරවන ලද මෙරට නිෂ්පාදිත ගිනි අවියක් ඇති බවට ලැබුණු ආරංචියත් සමඟ ආරක්ෂක අංශ වහා ක්‍රියාත්මක වී ඇත. මෙම වෙිඩි බෙහෙත් කොටන ලද තුවක්කුව නිවස පිටුපස තබා තිබියදි එය දුටු අයෙකු විසින් පොලිස් නිලධාරියෙකුට දැනුම් දිමෙන් පසු මෙම තත්ත්වය උද්ගත වී ඇති අතර වහාම එම අවිය පොලිස් භාරයට ගෙන ඇත. අවිය පිළිබඳ නිවෙස් හිමියාගෙන් පොලිසිය ප‍්‍රශ්න කිරීමේදී පවසා ඇත්තේ මිනිස් ජිවිත හානි කිරිමට නොව රතිඤ්ඤා දමා වදුරන් පලවා හැරිම සදහා එය පාචිච්චි කරන බවයි. මෙි පිළිබඳ වැඩිදුර පරික්ෂණ පවත්වන බව උසස් පොලිස් නිළධාරියෙකු පවසිය.", "URL": "https://sinhala.adaderana.lk/news.php?nid=78535", "Category": null, "Parent URL": null}