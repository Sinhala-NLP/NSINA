{"Source": "Adaderana", "Timestamp": "December 19, 2017 10:14 am", "Headline": "පෆ් ඩු ප්ලෙසිස්ගේ සහභාගීත්වය අවිනිශ්චිතයි", "News Content": "සිම්බාබ්වේ කණ්ඩායම සමඟ පැවැත්වීමට නියමිත ටෙස්ට් තරගය සඳහා දකුණු අප්‍රිකානු ටෙස්ට් නායක පෆ් ඩු ප්ලෙසිස්ගේ සහභාගීත්වය අවිනිශ්චිත බව වාර්තා වෙයි. ඔහුගේ ආබාධ තත්ත්වය සුව අතට පත් නොවීම හේතුවෙන් ඔහුගේ සහභාගීත්වය අවිනිශ්චිත බව එරට ක්‍රිකට් බලධාරීන් පවසයි. පෆ් ඩු ප්ලෙසිස් පසුගියදා බංග්ලාදේශ කණ්ඩායම සමඟ පැවති ක්‍රිකට් තරගාවලියේ දී ආබාධයට ලක් වුණි. ඒ අනුව ඔහු සති හයක කාලයක් විවේක ගැනීමෙන් අනතුරුව යළි කණ්ඩායමට කැඳවා තිබේ. කෙසේවෙතත් ඔහුගේ ආබාධ තත්ත්වය සම්පූර්ණයෙන් සුව අතට පත්නොවුවහොත් සිම්බාබ්වේ කණ්ඩායම සමඟ ලබන 26 වන දින පැවැත්වෙන ටෙස්ට් තරගය සඳහා ඔහු ක්‍රීඩා නොකරනු ඇති බව වාර්තා වෙයි.", "URL": "https://sinhala.adaderana.lk/news.php?nid=81758", "Category": null, "Parent URL": null}