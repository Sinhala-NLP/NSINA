{"Source": "Adaderana", "Timestamp": "August 21, 2012 10:27 am", "Headline": "විදුලිසැරෙන් වියැකිණි පුතුගේ සිනහ", "News Content": "දවුලගල, මැද්දෙගොඩ ප්‍රදේශයේ දී විදුලිසැර වැදීමෙන් ළමයෙකු ජීවිතක්ෂයට පත්වී තිබේ. කඩා වැටුණු පොල්ගසක් සමඟ බිම වැටී තිබු විදුලිරැහැනක ගැටී මෙම අනතුර සිදුවී ඇති බව දවුලගල පොලීසිය පවසයි. මෙලෙස මියගොස් ඇත්තේ මැද්දෙගොඩ ප්‍රදේශයේ පදිංචි දස හැවිරිදි පිරිමි ළමයෙකි. පශ්චාත් මරණ පරීක්ෂණය ඊයේ (20) සිදුකර ඇති අතර විදුලිසැර වැදීමෙන් සිදුවු මරණයක් බවට එහිදී අනාවරණය වී තිබේ.", "URL": "https://sinhala.adaderana.lk/news.php?nid=26758", "Category": null, "Parent URL": null}