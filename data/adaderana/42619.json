{"Source": "Adaderana", "Timestamp": "April 18, 2014 08:00 am", "Headline": "තලාතුඔය අභිරහස් ඝාතනයක්", "News Content": "තලාතුඔය, තල්මුක, කපුලියැද්ද ප්‍රදේශයේ නිවසක් පිටුපස කැපුම් තුවාල සහිතව මියගොස් සිටි පුද්ගලයෙකු පිළිබඳ පොලිසිය විමර්ශන ආරම්භ කර තිබේ. පොලිස් හදිසි ඇමතුම් අංකයට ලැබුණු තොරතුරකට අනුව ඒ ගැන විමර්ශන ආරම්භ කර ඇති බව සඳහන්ය. මෙය දින දෙක තුනකට පෙර සිදුවී ඇති ඝාතනයක් බවට පොලිසිය සිදුකළ මූලික විමර්ශන වල දී අනාවරණය වී ඇත.‍ මියගොස් ඇත්තේ කපුලියැද්ද, තල්මුක, තලාතුඔය ප්‍රදේශයේ පදිංචිව සිටි 56 හැවිරිදි පුද්ගලයෙකි. මෘත ශරිරය පශ්චාත් මරණ පරීක්ෂණය සඳහා මහනුවර රෝහලේ තැන්පත් කර ඇති බව සඳහන්ය.", "URL": "https://sinhala.adaderana.lk/news.php?nid=42619", "Category": null, "Parent URL": null}