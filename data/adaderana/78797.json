{"Source": "Adaderana", "Timestamp": "October 16, 2017 08:44 pm", "Headline": " ජනපතිගෙන් පළාත් ප්‍රධාන ලේකම්වරුන්ට උපදෙස්", "News Content": "නිල කාලය අවසන් වූ පළාත් සභා මඟින් කෙරෙන මහජන සේවාවන් සහ දෛනික කටයුතු බාධාවකින් තොරව අඛණ්ඩව සිදු කරන ලෙස ජනාධිපති මෛත්‍රීපාල සිරිසේන මහතා පළාත් ප්‍රධාන ලේකම්වරුන්ට උපදෙස් ලබාදී තිබේ. ජනාධිපති කාර්යාලයේදී පැවැති නිල කාලය අවසන් වූ පළාත් සභාවල ඉදිරි කටයුතු විමසා බැලීමේ සාකච්ඡාවකට එක්වෙමින් ජනාධිපතිවරයා එම උපදෙස් ලබාදුන් බව ජනාධිපති මාධ්‍ය අංශය සඳහන් කළේය. මේ වන විට නිල කාලය අවසන් වූ උතුරු මැද, සබරගමුව සහ නැගෙනහිර යන පළාත් සභාවල කටයුතු සිදු කිරීමේදී මතු වී ඇති ගැටළු පිළිබඳව එහිදී ජනාධිපතිවරයා නිලධාරීන්ගෙන් කරුණු විමසා තිබේ. පළාත් සභාවලට වෙන් කර ඇති මුදල් ප්‍රතිපාදන ඵලදායී ලෙස වැය කළ යුතු ආකාරය පිළිබඳව ජනාධිපති මෛත්‍රීපාල සිරිසේන මහතා එහිදී නිලධාරීන්ට උපදෙස් ලබාදී ඇති බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=78797", "Category": null, "Parent URL": null}