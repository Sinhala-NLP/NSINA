{"Source": "Adaderana", "Timestamp": "December 16, 2013 03:05 pm", "Headline": "තරුණයා වහලෙන් වැටී මරුට", "News Content": "පොළොන්නරුව, ගල්ලෑල්ල, කදුරුවෙල ප්‍රදේශයේ නිවසක දෙවන මහළේ කොන්ක්‍රීට් වහලයෙන් ඇඳ වැටී පුද්ගලයෙකු මියගොස් තිබේ. අදාළ පුද්ගලයා කොන්ක්‍රිට් වහලයේ අලුත් වැඩියා කටයුතු කරමින් සිටියදී අධි බලැති විදුලි රැහැනක ගැටීමෙන් මෙම අනතුර සිදුවී ඇත. අනතුරින් මියගොස් ඇත්තේ 24 හැවිරිදි නෙළුම්විල, ගල්ලෑල්ල ප්‍රදේශයේ පදිංචිව සිටි අයෙකි. පොළොන්නරුව පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39634", "Category": null, "Parent URL": null}