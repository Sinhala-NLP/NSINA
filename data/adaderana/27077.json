{"Source": "Adaderana", "Timestamp": "September 2, 2012 04:24 pm", "Headline": "පදියතලාවේ ජවිපෙ කාර්යාල 3ට ගිනි", "News Content": "අම්පාර, පදියතලාව ප්‍රදේශයේ ජනතා විමුක්ති පෙරමුණේ මැතිවරණ ප්‍රචාරක කාර්යාල 3ට ගිනි තබා ඇතැයි එම පක්ෂය පවසයි. ඊයේ (01) රාත්‍රී 11.30 පමණ පැමිණි පිරිසක් මෙම කාර්යාලවලට ගිනි තබා ඇති බව නිවේදනයක් නිකුත් කරමින් ජනතා විමුක්ති පෙරමුණ සඳහන් කරයි. එම පිරිස ආයුධ සන්නද්ධව පැමිණ ඇති බවත් අදාළ සිද්ධිය සම්බන්ධයෙන් පදියතලාව ‍පොලීසියට පැමිණිලි කර ඇති බවත් එම පක්ෂය පවසයි. මේ සම්බන්ධයෙන් අද දෙරණ පොලිස් මාධ්‍ය ප්‍රකාශක කර්යාලයෙන් විමසීමක් කළේය. අදාළ සිද්ධිය සම්බන්ධයෙන් පැමිණිලි ලැබී ඇති බව එහි ප්‍රකාශකයෙකු කියා සිටියේය.", "URL": "https://sinhala.adaderana.lk/news.php?nid=27077", "Category": null, "Parent URL": null}