{"Source": "Adaderana", "Timestamp": "August 9, 2010 09:36 am", "Headline": "2010 වසරේ දක්ෂතම මලල ක්‍රීඩකයින් ප්‍රසන්න හා චන්ද්‍රිකා", "News Content": "2010 වසරේ ශ්‍රි ලංකාවේ දක්ෂතම මලල ක්‍රීඩකයා ලෙස ප්‍රසන්න අමරසේකර සහ දක්ෂතම ක්‍රීඩිකාව ලෙස චන්ද්‍රිකා සුභාෂිනි නම් කර තිබේ. ඊයේ අවසන් වු ජාතික මලල ක්‍රීඩා ශූරතා තරගාවලියේදී දැක්වු දක්ෂතා මත මෙම ක්‍රීඩක ක්‍රීඩිකාවන් තෝරාගෙන ඇත. මෙවර දියගම මහින්ද රාජපක්ෂ ක්‍රිඩාංගණයේදී ජාතික මලල ක්‍රීඩා ශූරතාවලිය පැවතියේ 88 වැනි වරටය. එහිදි මීටර් 400 ධාවන තරගය තත්පර 47 .02 නිම කිරීමට ප්‍රසන්න අමරසේකර සමත් වු අතර එම ඉසව්ව තත්පර 54 .34 න් නිම කිරීමට චන්ද්‍රීකා සුභාෂිනි සමත් විය. මීටර් 100 පිරිමි ධාවන තරගය තත්පර 10 .75 න් නිම කළ බී.ආර්.ඒ.හසරංග වසරේ වේගවත්ම ක්‍රීඩකයා ලෙස ද, එම තරගය තත්පර 12 .03 නිම කළ චමරි ප්‍රියදර්ශනී වසරේ වේගවත්ම ක්‍රීඩිකාව ලෙස ද සම්මාන දිනා ගනු ලැබීය.", "URL": "https://sinhala.adaderana.lk/news.php?nid=10108", "Category": null, "Parent URL": null}