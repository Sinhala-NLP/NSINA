{"Source": "Adaderana", "Timestamp": "July 23, 2013 07:10 pm", "Headline": "ශ්‍රී ලංකා දකුණු අප්‍රිකා තරගයට වර්ෂාවෙන් බාධා", "News Content": "දකුණු අප්‍රිකාව සමග පැවැත්වෙන දෙවැනි එක්දින තරගයේදී ශ්‍රී ලංකා කණ්ඩායම පන්දුවාර 49.2ක් අවසානයේදී කඩුලු 9ක් දැවී ලකුණු 223ක් ලබා සිටියදී වර්ෂාව ඇද වැටීම නිසා මේ වන විට තරගය නතර කර තිබේ. අද තරගයේදී නායක දිනේෂ් චන්දිමාල් ලකුණු 43ක්, තිලකරත්න ඩිල්ෂාන් ලකුණු 43ක්, කුමාර් සංගක්කාර ලකුණු 37ක් හා මහේල ජයවර්ධන ලකුණු 17ක් ලබා ගන්නා ලදී. සෙසු පිතිකරුවන් අඩු ලකුණු සංඛ්‍යාවකට දවා ගැනීමට දකුණු අප්‍රිකානු පන්දු යවන්නන් සමත් විය. ශ්‍රී ලංකාව පළමු තරගයේදී ලකුණු 300 සීමාව ඉක්මවා ගියද අද තරගයේදී වැඩි ලකුණු සංඛ්‍යාවක් ලබා ගැනීමට නොහැකි විය.", "URL": "https://sinhala.adaderana.lk/news.php?nid=36042", "Category": null, "Parent URL": null}