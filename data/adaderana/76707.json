{"Source": "Adaderana", "Timestamp": "August 25, 2017 08:05 pm", "Headline": "පුංචි ඡන්දය ගැන මැකෝ ගෙන් විශේෂ ප‍්‍රකාශයක්  ", "News Content": "පළාත් පාලන ඡන්ද විමසීම මෙම වසරේ පැවැත්වීමට නම් අද(25) පැවැත් වු පළාත් පාලන ආයතන සංශෝධන පනත් කෙටුම්පත සැප්තැම්බර් 15 වන දිනට පෙර කතානායකවරයා විසින් අත්සන් තැබිය යුතු බව මැතිවරණ කොමිසමේ සභාපති මහින්ද දේශප‍්‍රිය මහතා පවසයි. අද දෙරණ සමඟ විශේෂ සාකච්ඡුාවකට එක්වෙමින් සභාපතිවරයා මෙම අදහස් පළ කළේය. පනත නීතියක් වන්නේ කතානායකවරයා අත්සන් කිරීමෙන් පසුව බවත් එයට දින කිහිපයක් ගත වෙනු ඇති බවත්, මහින්ද දේශප‍්‍රිය මහතා වැඩිදුරටත් කියා සිටියේය. ඉන් අනතුරුව නීති ගත වු පනත තමා වෙත ලැබීමෙන් පසු දින 75 ක් වත් අවශ්‍ය වන බවත්, අවම වශයෙන් ඒ අනුව අපොස සාමාන්‍ය පෙළ විභාගයට පෙර ඡන්ද විමසීම සිදු කළ හැකි බවත් දේශප‍්‍රිය මහතා සඳහන් කරයි. යම් හෙයකින් එසේ නොවන්නේ නම් මැතිවරණය ලබන වසරේ ජනවාරි මාසය තෙක් කල් යන බව ද කියා සිටි මහින්ද දේශප‍්‍රිය මහතා වැඩිදුරටත් පවසා සිටියේ, අදාළ දිනය පිළිබඳ කොමිසම් සභාවේ සභාපතිවරයාට තීරණය කළ නොහැකි බවයි.", "URL": "https://sinhala.adaderana.lk/news.php?nid=76707", "Category": null, "Parent URL": null}