{"Source": "Adaderana", "Timestamp": "January 15, 2019 01:27 pm", "Headline": "සිම්බාබ්වේ ඉන්ධන මිළ සියයට 150කින් ඉහළට", "News Content": "ඉන්ධන මිල දැඩි ලෙස ඉහළ යාම සම්බන්ධයෙන් විරෝධය පල කරමින් සිම්බාබ්වේ වැසියන් වීථි වලට අවතීර්ණ වී සිටියි. විරෝධතා හේතුවෙන් මාර්ග රැසක් අවහිර වී තිබූ බව එරට වාර්තාවල සඳහන්. සිම්බාබ්වේ රාජ්‍යයේ පවතින ආර්ථික අර්බුදය තවදුරටත් තීව්‍ර කරමින් ඉන්ධන මිළ සියයට 150කින් ඉහළ දැමීමට ජනාධිපති එමර්සන් ම්නන්ගග්වා පියවර ගෙන තිබේ. ජනාධිපතිවරයාගේ මෙම තීරණය හේතුවෙන් ජනතාව කම්පනයට පත්ව ඇති බව විදෙස් වාර්තා සඳහන් කරයි. එරට ශ්‍රම බලකායෙන් සියයට 80ක් පමණ සේවා වියුක්තිකයන් වන අතර ඉහළ දැමූ ඉන්ධන මිළ ඔවුන්ට කිසිසේත් දරාගත නොහැකි බව එම වාර්තාවල සඳහන්. මේ අතර ඉන්ධන මිළ ඉහළ දැමීමට එරෙහි විරෝධතාවක් බුලෙවායෝ නගරයේදී පවත්වා තිබේ. මාර්ග අවහිර කරමින් පැවති විරෝධතාව හේතුවෙන් ප්‍රවාහන සේවාවලටත් බාධා මතුව ඇති බව විදේස් වාර්තා සඳහන් කළේය. මේ අතර මූල්‍ය හිගය හේතුවෙන් සිම්බාබ්වේ ආර්ථාකය මේ වන විට දරුණු අගාධයකට ඇදවැටී තිබෙන අතර ඒ සමඟ දරුණු විරෝධතා රැල්ලක අවධානමක් මතුව ඇති බව විදෙස් වාර්තා පෙන්වා දෙන්නේය.", "URL": "https://sinhala.adaderana.lk/news.php?nid=102370", "Category": null, "Parent URL": null}