{"Source": "Adaderana", "Timestamp": "May 17, 2019 12:12 pm", "Headline": "වෙසක් දන්සැල් ලියාපදිංචි කරන්න අදත් අවස්ථාව", "News Content": "මෙවර වෙසක් පොහොය නිමිත්තෙන් සංවිධානය කිරීමට නියමිත දන්සල් ලියාපදිංචිය සඳහා අද (17) දිනයේද අවස්ථාව හිමිවන බව ශ්‍රි ලංකා මහජන සෞඛ්‍ය පරීක්ෂකවරුන්ගේ සංගමය පවසා සිටියි. ප්‍රදේශයේ සෞඛ්‍ය වෛද්‍ය නිලධාරී කාර්යාලය හරහා ලියාපදිංචිය සිදුකළ හැකි බව එම සංගමයේ ලේකම් මහේන්ද්‍ර බාලසුරිය මහතා පැවසුවේය. කෙසේවෙතත් පසුගිය වසරට සාපේක්ෂව මෙවර වෙසක් පොහොය නිමිත්තෙන් ලියාපදිංචි වී ඇති දන්සැල් සංඛ්‍යාව ඉතා අඩු අගයක් ගන්නා බව ඔහු සඳහන් කළේය.", "URL": "https://sinhala.adaderana.lk/news.php?nid=110138", "Category": null, "Parent URL": null}