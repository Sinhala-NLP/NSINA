{"Source": "Adaderana", "Timestamp": "July 19, 2010 03:48 pm", "Headline": "එල්.ටී.ටී.ඊ සැකකරුවන්ට විශේෂ අධ්‍යාපන වැඩසටහන්", "News Content": "පුනරුත්ථාපනය සඳහා යොදවා ඇති එල්.ටී.ටී.ඊ සැකකරුවන් අතරින් මෙවර උසස් පෙළ විභාගයට පෙනී සිටින අය සඳහා විශේෂ අධ්‍යාපන වැඩසටහන් රැසක් ක්‍රියාත්මක කර ඇතැයි පුනරුත්ථාපන කොමසාරිස් බ්‍රිගේඩියර් සුදත්ත රණසිංහ මහතා පවසයි. වව්නියාවේ පිහිටුවා ඇති විශේෂ පාසල් ‍දෙකක මෙම සිසුන් සඳහා අධ්‍යයන කටයුතු සිදු කෙරෙන බව ඔහු සඳහන් ක‍ළේය. පුනරුත්ථාපනය සඳහා යොදවා සිටින එල්.ටී.ටී.ඊ සැකකරුවන් අතර සිටින සිසුන් දෙසිය පනස් දෙදෙනෙකු සහ සිසුවියන් එකසිය දස දෙනෙකු මෙවර උසස් පෙළ විභාගයට පෙනී සිටීමට නියමිත බව ද කොමසාරිස්වරයා පවසයි. එම සිසු සිසුවියන් සඳහා උසස් පෙළ විභාගය ඉලක්ක කර ගත් සම්මන්ත්‍රණ සහ වෙනත් අධ්‍යාපන වැඩසටහන් රැසක් ක්‍රියාත්මක කර ඇති බව ඔහු සඳහන් කළේය.", "URL": "https://sinhala.adaderana.lk/news.php?nid=9708", "Category": null, "Parent URL": null}