{"Source": "Adaderana", "Timestamp": "December 9, 2015 09:40 am", "Headline": "තාප්පයක් කඩා වැටී කත එලොව යයි ", "News Content": "තාප්පයක් කඩාවැටීමෙන් සිදුවූ අනතුරකින් ග්‍රෑන්පාස් ප්‍රදේශයේ කාන්තාවක මියගොස් තිබේ.ග්‍රෑන්පාස් - මාදම්පිටිය පාර ප්‍රදේශයේ තාප්පයක් මෙලෙස කඩාවැටීමෙන් අනතුර සිදුව ඇති බව පොලීසිය පැවසුවේය.අනතුරෙන් බරපතළ තුවාල ලැබූ කාන්තාව කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ.මියගොස් ඇත්තේ ග්‍රෑන්පාස්, පර්ගියුසන් ප්‍රදේශයේ පදිංචිව සිටි 57 හැවිරිදි කාන්තාවකි.මේ අතර ග්‍රෑන්පාස් පොලිස් වසමේ, මැල්වත්ත ඇළෙහි ගිලී තරුණයෙකු අතුරුදන්ව තිබේ.ඇළට වැටුණු පන්දුවක් ගැනීමට උතාසාහ කළ අවස්ථාවේදී අදාළ තරුණයා ඇළට වැටී අතුරුදන්ව ඇති බව පොලීසිය පැවසුවේය.තරුණයා සෙවීමේ කටයුතු නාවික හමුදාව හා පොලිස් නාවික කොට්ඨාශය විසින් සිදුකරනු ලබයි.", "URL": "https://sinhala.adaderana.lk/news.php?nid=55611", "Category": null, "Parent URL": null}