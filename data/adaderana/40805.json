{"Source": "Adaderana", "Timestamp": "February 1, 2014 11:49 am", "Headline": " සැරසිලි කරද්දී එජාප ආධාරකරුවන්ට ප්‍රහාරයක්", "News Content": "රත්නපුර, පල්ලෙබැද්ද ප්‍රදේශයේ එජාප බලමණ්ඩල රැස්වීමක සැරසිලි කරමින් සිටි පුද්ගලයින් දෙදෙනෙකුට කිසියම් පිරිසක් විසින් ප්‍රහාරයක් එල්ල කර තිබේ. එම ප්‍රදේශයේ පැවැත්වීමට නියමිත එක්සත් ජාතික පක්ෂ රැස්වීමක් සඳහා අවශ්‍ය සැරසිලි කටයුතු සිදුකරමින් සිටි පුද්ගලයින් දෙදෙනෙකුට අද අළුයම ප්‍රහාරය එල්ල වී ඇති බව වාර්තා වේ. සිද්ධියෙන් තුවාල ලැබු පුද්ගලයින් දෙදෙනා ගොඩකවෙල රෝහලට ඇතුළත් කිරීමෙන් අනතුරුව වැඩිදුර ප්‍රතිකාර සඳහා ඇඹිලිපිටිය රෝහලට මාරු කර යවා ඇත. මේ සම්බන්ධයෙන් ගොඩකවෙල පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=40805", "Category": null, "Parent URL": null}