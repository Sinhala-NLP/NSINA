{"Source": "Adaderana", "Timestamp": "May 12, 2018 10:09 am", "Headline": " වහාම ක්‍රියාත්මක වන පරිදි පොලීසියේ 22කට ස්ථාන මාරු", "News Content": "වහාම ක්‍රියාත්මක වන පරිදි පොලිස් අධිකාරිවරයෙකු ඇතුළු පොලිස් නිලධාරීන් 22 දෙනෙකු ස්ථාන මාරු කර තිබේ. ජාතික පොලිස් කොමිසම් සභාවේ අනුමැති පරිදි අදාළ ස්ථාන මාරුවීම් සිදු කර ඇති බව පොලිස් මූලස්ථානය සඳහන් කළේය. මෙම රාජ්‍ය නිවේදිත නිලධාරීන්ගේ සහ පරීක්ෂක ශ්‍රේණියේ නිලධාරීන්ගේ ස්ථාන මාරුවීම් සේවයේ අවශ්‍යතාව මත සිදු කර ඇති බව සඳහන්ය. ස්ථාන මාරු කළ පොලිස් නිලධාරීන් අතර සහකාර පොලිස් අධිකාරී 06 දෙනෙකු සහ ප්‍රධාන පොලිස් පරීක්ෂකවරුන් 06 දෙනෙකු ද ඇතුළත් වෙයි. එමෙන්ම පොලිස් පරීක්ෂකවරුන් 09 දෙනෙකු ද ස්ථාන මාරුකර පොලිස් නිලධාරීන් අතර සිටින බව පොලිස් මූලස්ථානය සඳහන් කළේය. ඒ අනුව පොලිස් අධිකාරී ඩී.ඊ. පෙරේරා මහතා වෛද්‍ය සේවා කොට්ඨාසයේ සිට හලාවක කොට්ඨාසය වෙත ස්ථානමාරු කර තිබේ. සහකාර පොලිස් අධිකාරීවරුන් වන ආර් මනෝජ්, එස්.ආර්.එච්. ගමගේ, පී.ජී.ආර්.සී.ඒ ගම්ලත්, එස්.ඩී නාගහවත්ත, ඩී.එල්.ඒ සූරිය බණ්ඩාර, යූ.පී සෙනෙවිරත්න, යන මහත්වරුන් මෙලෙස ස්ථාන මාරුකර ඇති බව සඳහන්ය. ප්‍රධාන පොලිස් පරීක්ෂකවරුන් වන පී.ඕ.එල්.එස් සිල්වා, පී.ඒ.ඩී.එස් අත්තරගම, ආර්. ජයරත්න, වයි.එම්.යූ.එස් යාපා, එන්.ඩබ්ලිව්.එන්. චිත්‍රානන්ද, ටී.එම්.එන්.ඒ.බී තොටගොඩවත්ත යන මහත්වරුන් ද මෙලෙස ස්ථාන මාරුවීම් සිදු කර තිබේ. මීට අමතරව එච්.එම්.කේ හේරත්, එල් වීරසිංහ, එස්.ජී.ඒ.එම්.පී සම්පත් බණ්ඩාර, ඊ.ජී.අයි.කේ ඉපලතොටුව, ආර්.පී.ඒ ප්‍රියන්ත, ජී.එල්.කීර්තිසිංහ, එච්.කේ රුක්මන් කුමාර, ජි.සී රාජපක්ෂ යන පොලිස් පරීක්ෂකවරුන් ද මෙලෙස ස්ථානමාරුවීම් කර ඇති බව පොලිස් මූලස්ථානය සඳහන් කළේය.", "URL": "https://sinhala.adaderana.lk/news.php?nid=88963", "Category": null, "Parent URL": null}