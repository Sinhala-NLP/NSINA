{"Source": "Adaderana", "Timestamp": "March 28, 2012 10:29 am", "Headline": " හොර වෙදුන් 40,000 ක්-විමර්ශන ක්‍රියාත්මකයි", "News Content": "දිවයින පුරා වෛද්‍යවරුන් වශයෙන් පෙනී සිටිමින් රෝගීන්ට ප්‍රතිකාර ලබා දෙන පුද්ගලයින් 40 , 000ක් පමණ සිටින බවට පැමිණිලි ලැබී ඇතැයි සෞඛ්‍ය අමාත්‍යාංශය පවසයි. මොවුන් සම්බන්ධයෙන් විමර්ශන සිදු කරන බව සෞඛ්‍ය අමාත්‍යාංශය පෙන්වාදෙයි. විලවුන් උපකරණ සහ ජාතික ඖෂධ අධිකාරිය විසින් මෙම විමර්ශන සිදු කරන බව සඳහන් වේ. ශ්‍රී ලංකා වෛද්‍ය සභාවේ ලියාපදිංචි වීමකින් තොරව රෝගීන්ට ප්‍රතිකාර කිරීම හෝ බටහිර ඖෂධ රෝගීන්ට අලෙවි කිරීම දඬුවම් ලැබිය හැකි වරදක් බව සෞඛ්‍ය අමාත්‍යාංශය පෙන්වාදෙයි. හිඹුටාන ප්‍රදේශයේ ව්‍යාජ වෛද්‍යවරයෙකු විසින් පවත්වාගෙන ගිය වෛද්‍ය මධ්‍යස්ථානයක් වැටලීමට ඊයේ පියවර ගත් බව එම අමාත්‍යාංශය වැඩිදුරටත් කියා සිටියි.", "URL": "https://sinhala.adaderana.lk/news.php?nid=23122", "Category": null, "Parent URL": null}