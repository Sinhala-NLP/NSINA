{"Source": "Adaderana", "Timestamp": "December 4, 2018 11:44 am", "Headline": "තවත් සද්ධන්තයෙක් හුස්ම පොඳ හැර යයි", "News Content": "මුලතිව්, ඔඩ්ඩුසුඩාන්, පණික්කම් කුලම් ප්‍රදේශයේ දී අද (04)උදෑසන වන අලියෙකු මිය ගොස් තිබේ. මෙම වන අලියා කොළඹ සිට යාපනේ දක්වා ගමන් ගන්නා තැපැල් දුම්රියේ ගැටී මෙම අනතුර සිදුව ඇතැයි වනජීවි නිලධාරීන් සැකපළ කරයි. මෙම ප්‍රදේශයට දවස් කීපයක සිට වන අලින්ගෙන් කරදර ඇති වන බවට ප්‍රදේශවාසීන් විසින් පොලීසියට හා වනජීවි නිලධාරීන් දැනුවත් කර ඇති බව ද වාර්තා වෙයි. කෙසේ වෙතත් ‍ඊයේ (03)රාත්‍රියේ ද වන අලින් ගම්වැදී ඇති බවට පොලීසියට හා වනජීවි නිලධාරීන්ව දැනුවත් කර තිබේ. කෙසේ වෙතත් මියගිය වන අලියාගේ සිරුර පුරා වෙඩි පහරවල් කිහිපයක්ද දක්නට ලැබෙයි. එමෙන්ම පාදයකට තුවාල වී ඇති අයුරුද දක්නට ලැබෙයි.", "URL": "https://sinhala.adaderana.lk/news.php?nid=100248", "Category": null, "Parent URL": null}