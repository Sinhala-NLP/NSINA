{"Source": "Adaderana", "Timestamp": "January 24, 2019 02:34 pm", "Headline": "ඔස්ට්‍රේලියාවට 144 ඉලක්කයක්", "News Content": "සංචාරක ශ්‍රී ලංකා කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන පළමු ටෙස්ට් ක්‍රිකට් තරගයේ ශ්‍රී ලංකා පළමු ඉනිම ලකුණු 144කට සීමා කිරීමට ඔස්ට්‍රේලියානු පන්දු යවන්නන් සමත්ව තිබේ. බ්‍රිස්බේන්හිදී අද(24) ආරම්භ වූ තරගයේ කාසියේ වාසිය දිනූ ශ්‍රී ලංකා නායක දිනේෂ් චන්දිමාල් ප්‍රථමයෙන් පන්දුවට පහරදීමට තීරණය කළේය. එම ඉනිමේ වැඩිම ලකුණු ලාභියා වූ නිරෝෂන් දික්වැල්ල ලකුණු 64ක් ලබාගත් අතර දිමුත් කරුණාරත්න ලකුණු 24ක් ලබාගත්තේය. සෙසු කිසිඳු පිතිකරුවෙකු ලකුණු 15 සීමාව ඉක්මවා යාමට සමත්වූයේ නොමැත නායක දිනේෂ් චන්දිමාල් ලකුණු 5කට, ළහිරු තිරිමාන්න ලකුණු 12කට, කුසල් මෙන්ඩිස් ලකුණු 14කට, රොෂේන් සිල්වා ලකුණු 9කට දැවී ගියාය. මේ වන විට ඔස්ට්‍රේලියානු කණ්ඩායම සිය පළමු ඉනිම සඳහා පන්දුවට පහර දෙමින් සිටියි.", "URL": "https://sinhala.adaderana.lk/news.php?nid=102983", "Category": null, "Parent URL": null}