{"Source": "Adaderana", "Timestamp": "November 18, 2018 09:52 am", "Headline": "වෑන් රථයෙන් උසාවියට ඇවිත් හිස් අතින් ගෙදර ගිහින්", "News Content": "මාරවිල අධිකරණ සංකීර්ණය ඉදිරිපිටදී රුපියල් ලක්ෂ 27 ක් වටිනා වෑන් රථයක් සොරකම් කිරීමේ සිද්ධියක් සම්බන්ධයෙන් විමර්ශණයක් ආරම්භ කර ඇති බව මාරවිල පොලීසිය පවසයි. ඉකුත් 16 වැනිදා පෙරවරු 9.30 ත් 11.15 ත් අතර කාලය තුළ මෙම සොරකම සිදුවී ඇත. තමන්ට එරෙහිව මාරවිල අධිකරණයේ රථ වාහන වරදක් සම්බන්ධයෙන් නඩුවක් තිබූ බවත්,එයට පෙනී සිටීම සදහා වෑන් රථයෙන් ගොස් එය ගාල් කර අධිකරණයට ගොස් ආපසු පැමිණ බලන විට වෑන් රථය අතුරුදහන්වී තිබු බව එහි හිමිකරු පොලීසියට පවසා ඇත. මාදම්පේ - පොතුවිල පදිංචි අවුරුදු 53ක් වයසැති යන පුද්ගලයෙකුගේ වෑන් රථය මෙලෙස අතුරුදන් වි ඇති බව අද දෙරණ වාර්තාකරු පවසයි. කව්රුන් විසින් මෙම වෑන් රථය සොරකම් කලාද යන්න මෙතෙක් අනාවරණය වී නොමැති අතර මාරවිල පොලීසිය වැඩිදුර විමර්ශණ කටයුතු කරයි.", "URL": "https://sinhala.adaderana.lk/news.php?nid=99388", "Category": null, "Parent URL": null}