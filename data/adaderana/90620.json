{"Source": "Adaderana", "Timestamp": "June 9, 2018 03:26 pm", "Headline": "අනතුරින් ජීවිතයක් නවතී", "News Content": "නෙළුව, දන්ගහහේන ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ. ට්‍රැක්ටර් රථයක් මාර්ගයෙන් ඉවතට පැන පෙරළී එහි රියදුරු ටැක්ටර් රථයට යටවීමෙන් අනතුර සිදුව ඇති බව පොලීසිය පැවසුවේය. අනතුරෙන් බරපතළ තුවාල ලැබූ ට්‍රැක්ටර් රථයේ රියදුරු උඩුගම මූලික රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ පනාගොඩ, පන්නිමුල්ල ප්‍රදේශයේ පදිංචිව සිටි 29 හැවිරිදි පුද්ගලයෙකි. නෙළුව පොලීසිය සිද්ධිය සම්බන්ධයෙන් වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=90620", "Category": null, "Parent URL": null}