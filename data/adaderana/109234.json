{"Source": "Adaderana", "Timestamp": "May 4, 2019 03:59 pm", "Headline": "කාත්තාන්කුඩ් සුසාන භූමියකින් ආයුධ හමුවෙයි-දෙදෙනෙක් අත්අඩංගුවට", "News Content": "කාත්තාන්කුඩ් පොලිස් වසමට අයත් ගුට්වින් හන්දියේ සුසාන භූමියේ තිබී සැක කටයුතු භාණ්ඩ තොගයක් සොයාගෙන ඇති බව අද දෙරණ වාර්තාකරු පවසයි. මේ සමඟ සැකපිට පුද්ගලයන් දෙදෙනෙක් ද අත්අඩංගුවට පත්ව ඇත. එහිදී මයික්‍රෝ වර්ගයේ පිස්තෝලයක්, උණ්ඩ 6ක්, වෝර්කි ටෝක් 3ක්,පොරොවක්, කඩුවක් ඇතුළු ආයුධ පොලීසිය විසින් සොයාගෙන ඇත. විශේෂ කාර්ය බලකාය හා පොලීසිය එක්ව සිදුකරන ලද සෝදිසි මෙහෙයුමක් අතරතුර මෙම භාණ්ඩ තොගය සොයාගෙන තිබේ. මේ පිළිබඳ වැඩිදුර පරීක්ෂණ කටයුතු කාත්තාන්කුඩ් පොලීසිය විසින් සිදුකරනු ලබයි.", "URL": "https://sinhala.adaderana.lk/news.php?nid=109234", "Category": null, "Parent URL": null}