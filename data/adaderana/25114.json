{"Source": "Adaderana", "Timestamp": "June 18, 2012 08:32 am", "Headline": "පළමුවරට ප්‍රාග් ඓතිහාසික මානවයෙකුගේ සම්පූර්ණ ඇට සැකිල්ලක් හමුවෙයි", "News Content": "බුලත්සිංහල , පාහියන්ගල සිදුකළ කැණීම්වලින් ප්‍රාග් ඓතිහාසික යුගයට අයත් මානවයෙකුගේ සම්පූර්ණ ඇට සැකිල්ලක් හමුවී තිබේ. සම්පූර්ණ ඇට සැකිල්ලක් හමුවූ ප්‍රථම අවස්ථාව මෙය බව පාහියන්ගල ප්‍රාග් ඓතිහාසික පර්යේෂණ හා කැණීම් ස්ථානයේ කාර්යය භාර නිලධාරී ඔෂාන් වෙදගේ මහතා සඳහන් කළේය. මෙය බලංගොඩ මානවයා පිළිබඳ ශ්‍රී ලංකාවේ ප්‍රාග් ඓතිහාසික පර්යේෂණ ඉතිහාසයේ සුවිශේෂී සන්ධිස්ථානයක් සනිටුහන් කරන බව ඒ මහතා පෙන්වාදුන්නේය. 2012 වසර වනතුරු සිදුකෙරුණු පර්යේෂණවලදී ප්‍රාග් ඓතිහාසික මානව අවශේෂ කොටස් හමුවුව ද, සමස්ත මානව ශරීරයක් හමුනොවූ බව ඔෂාන් වෙදගේ මහතා කියා සිටියේය.", "URL": "https://sinhala.adaderana.lk/news.php?nid=25114", "Category": null, "Parent URL": null}