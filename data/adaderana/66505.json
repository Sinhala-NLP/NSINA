{"Source": "Adaderana", "Timestamp": "November 28, 2016 09:17 pm", "Headline": "රජය කරුණු දැක්විය යුතුයි ", "News Content": "දූෂණවලට එරෙහි නිලධාරීන් ඉවත් කිරීමට පියවර ගැනීම සම්බන්ධයෙන් රජය කරුණු දැක්විය යුතු බව සමාජවාදී ජනතා පෙරමුණේ ප්‍රධාන ලේකම් රාජා කොල්ලුරේ මහතා පවසයි.ඒ මහතා මේ බව කියා සිටියේ අද(28) කොළඹදී පැවති මාධ්‍ය හමුවකට එක්වෙමිනි.පුද්ගලයින් ලියාපදිංචි කිරීමේ කොමසාරිස් ජනරාල්වරයා ඉවත් කිරීමට කැබිනට් මණ්ඩලය තීරණය කර ඇති බවට මාධ්‍ය වාර්තා පළ විය. ඒ සම්බන්ධයෙන් අදහස් දැක්වූ රාජා කොල්ලුරේ මහතා කියා සිටියේ දූෂණවලට එරෙහි නිලධාරීන් ඉවත් කිරීමට පියවර ගැනීමේදී රජය ඒ සම්බන්ධයෙන් කරුණු දැක්විය යුතු බවයි.ඒමෙන්ම මෙරට ගැටළු විසදා ගැනීම සදහා නව අමෙරිකානු ජනාධිපතිවරයා සමග එක්ව කටයුතු කිරීමට ජනාධිපති මෛත්‍රීපාල සිරිසේන මහතා ගන්නා උත්සහය අගය කරන බව එම මාධ්‍ය හමුවට එක් වූ ලංකා සමසමාජ පක්ෂයේ ප්‍රධාන ලේකම් තිස්ස විතාරණ මහතා ප්‍රකාශ කර සිටියේය.", "URL": "https://sinhala.adaderana.lk/news.php?nid=66505", "Category": null, "Parent URL": null}