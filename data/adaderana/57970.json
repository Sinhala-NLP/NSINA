{"Source": "Adaderana", "Timestamp": "March 7, 2016 04:56 pm", "Headline": "වස විස නැති ආහාර වලට ලොවපුරා ඉල්ලුම වැඩිවෙලා", "News Content": "වස විස නොමැති ආහාර සඳහා ලෝකයේ විශාල ඉල්ලුමක් පවතින බව අග්‍රාමාත්‍ය රනිල් වික්‍රමසිංහ මහතා පවසයි.අග්‍රාමාත්‍යවරයා පැවසුවේ ඉන්දියන් සාගරයේ ධාන්‍යාගාරය වූ ශ්‍රී ලංකාව ඉදිරි දශක දෙක තුන තුළදී තිරසාර ගොවිතැනේ වස විසෙන් තොර ආහාර ලබා දෙන මධ්‍යස්ථානය බවට පත් කිරීමට හැකි බවයි.වස විසෙන් තොර රටක් ජාතික වැඩපිළිවෙළේ තුන් අවුරුදු සැලැස්ම එළිදැක්වීමේ උත්සවයට එක්වෙමින් අග්‍රාමාත්‍ය රනිල් වික්‍රමසිංහ මහතා මේ බව ප්‍රකාශ කළේය.වස විසෙන් තොර ආහාර නිෂ්පාදනය කිරීමේ වැඩපිළිවෙළ සඳහා රජයේ උපරිම සහයෝගය ලබා දෙන බව ද අග්‍රාමාත්‍යවරයා එහිදී වැඩිදුරටත් ප්‍රකාශ කර තිබේ.", "URL": "https://sinhala.adaderana.lk/news.php?nid=57970", "Category": null, "Parent URL": null}