{"Source": "Adaderana", "Timestamp": "May 6, 2017 05:06 pm", "Headline": "වෙනිසියුලාවේ විරෝධතාවකදී තරුණයෙක් වෙඩි තබා ඝාතනය කරයි", "News Content": "වෙනිසියුලාවේ විරෝධතාවක් අතරතුරදී 20 හැවිරිදි තරුණයෙකු වෙඩි තබා ඝාතනය කර තිබේ.එරට ජනාධිපති නිකලොස් මදුරෝට එරෙහිව සති කිහිපයක සිට අගනුවර ඇතුළු ප්‍රධාන නගරවල විරෝධතා පැවැත්වේ.විරෝධතාකරුවන් වෙතට සන්නද්ධ රථයක් කඩා වදින ආකාරය දැක්වෙන විඩියෝ පටයක් ද අන්තර් ජාලය වෙත මුදාහැර තිබේ.විරෝධතාකරුවන් මර්දනය කිරීම සඳහා ආරක්ෂක අංශ කදුළු ගෑස් සහ ජල ප්‍රහාර එල්ල කර ඇති බව වාර්තා වේ.පසුගිය මාසයක පමණ කාලයක සිට පැවැත්වෙන විරෝධතා අතරතුරදී පුද්ගලයින් 36 දෙනෙකු මියගොස් තවත් 700කට වැඩි පිරිසක් තුවාල ලබා තිබේ.", "URL": "https://sinhala.adaderana.lk/news.php?nid=72898", "Category": null, "Parent URL": null}