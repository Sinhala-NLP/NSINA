{"Source": "Adaderana", "Timestamp": "May 24, 2016 10:43 am", "Headline": " මොහොමඩ් නෂීඩ්ට දේශපාලන රැකවරණය", "News Content": "මාලදිවයිනේ හිටපු ජනාධිපති මොහොමඩ් නෂීඩ් හට බ්‍රිතාන්‍යයේ දේශපාලන රැකවරණය ලැබී තිබේ.මොහොමඩ් නෂීඩ්ට දේශපාලන රැකවරණය ලබාදීමට බ්‍රිතාන්‍යය ස්වදේශ කටයුතු අමාත්‍යාංශය තීරණය කර ඇති බව ඔහුගේ නීතීඥයින් පෙන්වා දෙයි.ත්‍රස්තවාදී චෝදනා මත වසර 13ක සිරදඞුවමක් ලබා සිටි මොහොමඩ් නෂීඩ්ට සෞඛ්‍ය හේතූන් මත රටින් පිටවීමට පසුගිය ජනවාරි මාසයේ අවසර ලබා දී තිබුණි.ඒ අනුව ප්‍රතිකාර සඳහා බ්‍රිතාන්‍යයට ගොස් සිටින මාලදිවයින් හිටපු ජනාධිපති මොහොමඩ් නෂීඩ් මහතා දේශපාලන රැකවරණය ලබාගැනීමට කටයුතු කර ඇති බව වාර්තා වෙයි.", "URL": "https://sinhala.adaderana.lk/news.php?nid=60445", "Category": null, "Parent URL": null}