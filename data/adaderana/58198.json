{"Source": "Adaderana", "Timestamp": "March 14, 2016 11:14 am", "Headline": "නාවික ආරවුල් විසදන්න ජාත්‍යන්තර මධ්‍යස්ථානයක්", "News Content": "නාවික ආරවුල් විසදීම සඳහා ජාත්‍යන්තර මධ්‍යස්ථානයක් පිහිටුවීමට චීනය තීරණය කර තිබේ.දකුණු චීන මුහුදේ ක්‍රියාකාරීත්වය සම්බන්ධයෙන් අසල්වැසි රටවල් සමඟ මත භේදයට ලක්ව සිටින චීනය ගෙන ඇති මෙම තීරණය සම්බන්ධයෙන් ලොව අවධානය යොමුව ඇති බව වාර්තා වෙයි.චීන පාර්ලිමේන්තුවේ වාර්ෂික රැස්වීම අතරවාරයේදී එරට අගවිනිසුරුවරයා විසින් නව මධ්‍යස්ථානය පිළිබද කරුණු අනාවරණය කර ඇති අතර ඒ පිළිබඳ වැඩිදුර තොරතුරු ලබාදී නොමැත.දැනටමත් චීනය තුළ නාවික අධිකරණ 10ක් පමණ ක්‍රියාත්මක වන අතර එවැනි අධිකරණ වැඩිම සංඛ්‍යාවක් ඇති රට වන්නේ ද චීනයයි.පසුගිය වසරේදී පමණක් නාවික ආරවුල් සම්බන්ධයෙන් පැමිණිලි 16,000ක් පමණ එම අධිකරණ මගින් මෙහෙයවා තිබේ.", "URL": "https://sinhala.adaderana.lk/news.php?nid=58198", "Category": null, "Parent URL": null}