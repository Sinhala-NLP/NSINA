{"Source": "Adaderana", "Timestamp": "November 23, 2018 09:43 am", "Headline": "කාසියේ වාසිය එංගලන්තයට", "News Content": "තුන්වන සහ අවසන් ටෙස්ට් ක්‍රිකට් තරඟයේ කාසියේ වාසිය මේ වන විට එංගලන්තය හිමි කර ගෙන තිබේ. තරඟයේ කාසියේ වාසිය දිනූ එංගලන්ත කණ්ඩායමේ නායක ජෝ රූට් ප්‍රථමයෙන් පන්දුවට පහරදීමට තීරණය කළේය. අද(23) ආරම්භ වූ ශ්‍රී ලංකාව සහ එංගලන්තය අතර තුන්වන සහ අවසන් ටෙස්ට් ක්‍රිකට් තරඟය කොළඹ එස්.එස්.සී ක්‍රීඩාංගණයේදී මේ වන විට පැවැත්වෙයි. ශ්‍රී ලංකා කණ්ඩායමේ නායක සුරංග ලක්මාල් ප්‍රකාශ කළේ මෙම තරඟය ජය ගැනීම සඳහා උපරිමයෙන් කටයුතු කරන බවයි. අද තරඟයේදී කණ්ඩායම් දෙකෙහිම වෙනස්කම් කිහිපයක් සිදු කර තිබේ. ඒ අනුව ශ්‍රී ලංකා කණ්ඩායමේ ආරම්භක පිතිකරු ලෙස කටයුතු කළ කෞෂාල් සිල්වා සංචිතයෙන් ඉවත් කර ඇති අතර ඔහුගේ ස්ථානයට ධනුෂ්ක ගුණතිලක කැඳවා තිබේ. අකිල ධනංජය ද අද තරඟයට සහභාගී නොවන අතර ඒ වෙනුවට ලක්ෂාන් සඳකැන් කැඳවා ඇති බව වාර්තා වෙයි. එංගලන්ත කණ්ඩායමේ ආබාධයකට ලක්වූ සෑම් කරන් වෙනුවට ජොනී බෙයාර් ස්ටෝ කැඳවා තිබේ.", "URL": "https://sinhala.adaderana.lk/news.php?nid=99641", "Category": null, "Parent URL": null}