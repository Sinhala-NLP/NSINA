{"Source": "Adaderana", "Timestamp": "January 22, 2011 09:36 am", "Headline": "බන්ධනාගාරයට හෙරොයින් ගෙනයාමට තැත්කළ අයෙක් අත්අඩංගුවට", "News Content": "මීගමුව බන්ධනාගාරය තුළට හෙරොයින් රැගෙන යාමට උත්සාහ දැරූ පුද්ගලයෙකු අත්අඩංගුවට ගෙන තිබේ. අදාළ පුද්ගලයා සැකකරුවෙකු බැලීමට පැමිණ ඇති අතර බන්ධනාගාරය තුළට මෙම හෙරොයින් තොගය අඩංගු පාර්සලය රැගෙන යාමට උත්සහ දරා ඇති බව සඳහන්ය. බන්ධනාගාර නිලධාරින් සිදුකළ පරීක්ෂා කිරීමේ දී අදාළ හෙරොයින් තොගය අඩංගු පාර්සලය සොයාගෙන තිබේ. පසුව ඔහු මීගමුව පොලිසියට භාරදී ඇති බව වාර්තා වේ. අදාළ පුද්ගලයා සතුව තිබී හෙරොයින් ග්‍රෑම් 12 මිලිග්‍රෑම් 310 ක් සොයාගෙන ඇති අතර ඔහු අද(22) මීගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=13667", "Category": null, "Parent URL": null}