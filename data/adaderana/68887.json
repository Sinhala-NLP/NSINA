{"Source": "Adaderana", "Timestamp": "January 31, 2017 01:25 pm", "Headline": " මරණ දණ්ඩනය නියම වු රණවිරුවා වෙනුවෙන් ආයාචනයක්", "News Content": "මරණීය දණ්ඩණය නියම වී සිටින ශ්‍රී ලංකා යුද හමුදාවේ, ගඡබා රේඡිමේන්තුවේ, අනුරාධපුර - සාලියපුර හමුදා කඳවුරේ සේවය කළ රත්නායක මුදියන්සේලාගේ සුනිල් රත්නායක මහතාට ජනාධිපති විධායක බලතල පාවිච්චි කරමින් පොදු සමාවක් ලබා දීමට කටයුතු කරන මෙන් මව්බිම වෙනුවෙන් රණවිරුවෝ සංවිධානයේ කැඳවුම්කරු නීතිඥ මේජර් අජිත් ප‍්‍රසන්න මහතා පවසයි. මේ පිළිබ‍ඳ වැඩි දුරටත් අදහස් දක්වමින් ප‍්‍රසන්න මහතා පවසා සිටියේ එළඹෙන නිදහස් දිනය අති උත්කර්ෂවත් ලෙස පැවැත්වීමට සියල්ල සුදානම් කර ඇති මොහොතක රට වෙනුවෙන් තම දිවි හිමියෙන් ක‍්‍රියා කළ අයෙක් බේරා ගැනීම බෙහෙවින් වටිනා කරුණක් වන බවයි. එමෙන්ම මෙම ඝාතනයට වැරදිකරු වී ඇති සුනිල් රත්නායක මහතාට මෙලෙස වන්දි ගෙවීමට සිදුව ඇත්තේ ඔහු යුද හමුදාවේ සේවය කිරීම නිසා බවත්, ඒ හේතුවෙන් එයට සාධාරණ තීන්දුවක් අපේක්‍ෂා කරන බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=68887", "Category": null, "Parent URL": null}