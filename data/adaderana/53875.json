{"Source": "Adaderana", "Timestamp": "September 16, 2015 06:33 am", "Headline": " නාවික හමුදා කැබ් රථයෙන්  පදිකයෙක් හප්පලා", "News Content": "නාවික හමුදාවට අයත් කැබ් රථයක ගැටීමෙන් තුවාල ලැබූ පුද්ගලයෙකු බරපතළ තත්ත්වයෙන් හලාවත මහා රෝහලට ඇතුළත් කර ඇත.ඊයේ (15)රාත්‍රීයේ හලාවත -කොළඹ මාර්ගයේ කාක්කපල්ලිය මංසන්ධියේදී මෙම අනතුර සිදුවී ඇති බව අද දෙරණ වාර්තාකරු පවසයි.අනතුරින් තුවාල ලබා ඇත්තේ හලාවත - කාක්කපල්ලිය පදිංචිකරුවෙකු වන ජී.ජී.මුදියන්සේ (අවු:64) නම් අයෙකි.අනතුරට සම්බන්ධ කැබ් රථය කොළඹ දෙස සිට හලාවත දෙසට අධික වේගයෙන් ධාවනය වෙමින් තිබී ඇති අතර එම අවස්ථාවේ කාක්කපල්ලිය මංසන්ධියේදී හලාවත - කොළඹ ප්‍රධාන මාර්ගය හරහා ගමන් කිරීමට ගිය පදිකයා කැබ් රථයේ ගැටී ඇති බව පොලීසිය කියයි. අනතුර සිදුවන අවස්ථාවේ කැබ් රථය තුළ නාවුක හමුදාවේ කොමදෝරුවරයෙකුද සිට ඇති බව සඳහන්ය.අනතුරටට සම්බන්ධ කැබ් රථය පොලිස් බාරයට ගෙන ඇති අතර කැබ් රථය පැදවූ නාවක හමුදා සෙබළාව අත්අඩංගුවට ගෙන තිබේ.හලාවත පොලීසියේ රථවාහන අංශය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=53875", "Category": null, "Parent URL": null}