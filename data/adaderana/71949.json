{"Source": "Adaderana", "Timestamp": "April 11, 2017 07:28 am", "Headline": "විල්පත්තුවල පවරා ගත් ඉඩම් වහාම නිදහස් කළ යුතුයි", "News Content": "විල්පත්තු ජාතික වනෝද්‍යානය ආශ්‍රිතව ගැසට් මඟින් ප්‍රකාශයට පත් කරමින් පවරා ගත් ඉඩම් වහාම නිදහස් කළ යුතු බව ජාතික සමගි පෙරමුණේ නායක අසාද් සාලී මහතා පවසයි. මාවිල්ලු, වේප්පාල්, මරිච්චිකඩ්ඩි, කරඩික්කුලි, විලත්තිකුලම් සහ පෙරියමුරිප්පු යන ප්‍රදේශ ඒකාබද්ධ කරමින් රක්ෂිත වනාන්තරයක් ලෙස පසුගියදා නිකුත් කළ ගැසට් නිවේදනයට එරෙහිව ප්‍රදේශවාසීන් පිරිසක් සත්‍යග්‍රහයක නිරත වේ. එම පිරිස හමුවීමට ගිය අසාද් සාලී මහතා අදාළ සිදුවීම සම්බන්ධයෙන් මාධ්‍ය වෙත අදහස් පළ කළේය.", "URL": "https://sinhala.adaderana.lk/news.php?nid=71949", "Category": null, "Parent URL": null}