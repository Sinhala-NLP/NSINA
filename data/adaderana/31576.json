{"Source": "Adaderana", "Timestamp": "February 12, 2013 05:05 pm", "Headline": "කළු ගල බිලි 2ක් ගනී", "News Content": "හංවැල්ල, ගොපල්ලමුල්ල, බදුවත්ත ප්‍රදේශයේ දී කළුගලකට යටවීමෙන් පුද්ගලයින් දෙදෙනෙකු ජීවිතක්ෂයට පත්ව තිබේ. පුද්ගලයින් පිරිසක් කළුගල්වලක් සුද්ධ පවිත්‍ර කිරීමේ නිරතව සිටියදී ඉහළ තිබූ ගලක් වැටීමෙන් ඊට යටවී මෙම මරණ සිදුවී ඇති බව පොලීසිය සඳහන් කළේය. අනතුරින් බරපතළ තුවාල ලැබූ ඔවුන් දෙදෙනා පාදුක්ක රෝහලට ඇතුළත් කිරීමෙන් පසු මියගොස් තිබේ. ජීවීතක්ෂයට පත්ව ඇත්තේ රත්නපුර ප්‍රදේශයේ පදිංචි 26 හැවිරිදි පුද්ගලයෙක් සහ ගෝනපොළ ප්‍රදේශයේ පදිංචි 37 හැවිරිදි පුද්ගලයෙකි. මළසිරුරු මේවන විට පාදුක්ක රෝහලේ මෘත ශරීරාගාරයේ තබා ඇති අතර හංවැල්ල පොලිස්ථානය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=31576", "Category": null, "Parent URL": null}