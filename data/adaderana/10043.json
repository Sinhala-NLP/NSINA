{"Source": "Adaderana", "Timestamp": "August 5, 2010 12:05 pm", "Headline": "කේ.පී ගේ උතුරු සංචාරයේ සාක්ෂි එළියට", "News Content": "එල්.ටී.ටී.ඊ සංවිධානයේ ජාත්‍යන්තර අංශයේ ප්‍රධානියාව ලෙස කටයුතු කළ කුමාරන් පද්මනාදන් හෙවත් කේ.පී උතුරේ සංචාරය කොට රැඳවුම් භාරයේ සිටින ජනතාව මුණ ගැසීමේ සිද්ධියට අදාළ වීඩියෝපටයක් ටැමිල් සී.එන්.එන් වෙබ් අඩවිය විසින් ප්‍රසිද්ධියට පත් කර තිබේ. පසුගිය ජූනි මස 23 වන දැනට විදෙස්ගතව සිටින ද්‍රවිඩ නියෝජිතයින් පිරිසක් සමග කේ.පී උතුරේ සංචාරය කළ බවට වාර්තා පළ වුවද ඒවා යේ වීඩියෝ පටයක් ප්‍රසිද්ධියට පත් වූ පළමු අවස්ථාව මෙය වේ. ඕනම බරපතල වරදකරුවෙකු රජයේ සාක්ෂිකරුවෙකු ලෙස රජයේ සහයට යොදා ගැනීමට පවත්නා නීතියේ අවකාශයක් පවත්නා බව ජනමාධ්‍ය අමාත්‍ය කෙහෙලිය රඹුක්වැල්ල මහතා පවසා තිබුණේ පසුගිය ජූලි මස 29 දාය.. එසේ වුවද කේ.පී සම්බන්ධයෙන් ක්‍රියාත්මක වන්නේ එහෙව් වැඩ පිළිවෙළක්ද යන්න තමන් මේ මොහොතේ නොකියන බව ද හෙතෙම එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=10043", "Category": null, "Parent URL": null}