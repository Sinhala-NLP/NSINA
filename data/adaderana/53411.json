{"Source": "Adaderana", "Timestamp": "August 23, 2015 09:57 pm", "Headline": " කැමති නම් ජාතික ආණ්ඩුවේ අකමැති නම් විපක්ෂයේ ඉන්න කිවුවා", "News Content": "ශ්‍රී ලංකා නිදහස් පක්ෂයේ සාමාජික මන්ත්‍රීවරුන්ට තම අභිමතය පරිදි ජාතික ආණ්ඩුවකට එක්වීමට හෝ විපක්ෂයේ කටයුතු කිරීමට අවස්ථාව ඇතැයි ජනාධිපතිවරයා දැනුම්දුන් බව තේරී පත්වූ මන්ත්‍රී මහින්ද අමරවීර මහතා අද දෙරණට පැවසීය.ජනාධිපතිවරයා මේ බව දැනුම්දී ඇත්තේ අද පස්වරුවේ එම මන්ත්‍රී කණ්ඩායම හමුවු අවස්ථාවේදීය.මේ අතර සන්ධානයේ හවුල්කාර පක්ෂ කිහිපයක සාමාජික මන්ත්‍රීන් පාර්ලිමේන්තුවේ විපක්ෂයේ කටයුතු කිරීමට ඊයේ පැවැති රැස්වීමකදී තීරණය කර ඇතැයි වාර්තා වේ.විමල් වීරවංශ, දිනේෂ් ගුණවර්ධන, වාසුදේව නානායක්කාර, උදය ගම්මන්පිල ඇතුළු පිරිසක් මෙලෙස විපක්ෂයේ කටයුතු කිරීමට තීරණය කර ඇතැයි දේශපාලන ආරංචි මාර්ග පවසයි.", "URL": "https://sinhala.adaderana.lk/news.php?nid=53411", "Category": null, "Parent URL": null}