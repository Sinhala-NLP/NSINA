{"Source": "Adaderana", "Timestamp": "December 2, 2012 10:52 am", "Headline": " ඇඳුරන් සාකච්ඡාවකට යයි", "News Content": "විශ්ව විද්‍යාල ආචාර්යවරුන්ගේ සමිති සම්මේලනය සහ උසස් අධ්‍යාපන අමාත්‍යාංශය අතර තවත් සාකච්ඡාවක් හෙට (03) දිනයේ පැවැත්වීමට නියමිතව තිබේ. උසස් අධ්‍යාපන අමාත්‍යාංශයේ ආරාධනයකට අනුව මෙම සාකච්ඡාව පැවැත්වෙන බව ආචාර්යවරුන්ගේ සමිති සම්මේලනයේ ලේකම් ආචාර්ය ටෙරන්ස් මධුජිත් මහතා සඳහන් කළේය. මෙහිදි විශ්ව විද්‍යාල ආචාර්යවරුන්ගේ සමිති සම්මේලනය සමග ඇති කරගත් එකඟතා සම්බන්ධයෙන් දීර්ඝ වශයෙන් සාකච්ඡා කිරීමට නියමිතය. දැනට නොවිසඳී ඇති සිය ගැටලු සම්බන්ධයෙන් ද මෙම සාකච්ඡාවේදී අවධානය ‍යොමුකිරීමට බලාපොරොත්තු වන බව ටෙරන්ස් මධුජිත් මහතා සඳහන් කළේය.", "URL": "https://sinhala.adaderana.lk/news.php?nid=29651", "Category": null, "Parent URL": null}