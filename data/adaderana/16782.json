{"Source": "Adaderana", "Timestamp": "June 16, 2011 09:19 am", "Headline": "නෝවුඩ් වෙළඳ සංකීර්ණයක ගින්නක්", "News Content": "හැටන්, නෝවුඩ් නගරයේ වෙළඳ සංකීර්ණයක ගින්නක් හටගෙන තිබේ. ඊයේ(15) රාත්‍රීයේ ඇතිවූ මෙම ගින්නෙන් වෙළඳසැල් දෙකක් මුළුමනින්ම විනාශ වී ඇති බව පොලිසිය සඳහන් කරනු ලැබීය. ආපනශාලාවක් සහ කාර්මික වැඩපළක් මෙලෙස ගිනිගෙන විනාශ වී ඇත. ප්‍රදේශවාසීන් හා පොලිසියේ මැදිහත්වීමෙන් ගින්න නිවාදැමීමට කටයුතු කර ඇති අතර ගින්නෙන් කිසිදු පුද්ගලයෙකුට හානියක් සිදුව නැත. ගින්න ඇතිවිමට හේතුව කුමක් ද යන්න පිළිබඳ මේ වන තෙක් අනාවරණ වී නොමැති බව පොලිසිය සඳහන් කරනු ලැබීය.", "URL": "https://sinhala.adaderana.lk/news.php?nid=16782", "Category": null, "Parent URL": null}