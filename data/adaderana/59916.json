{"Source": "Adaderana", "Timestamp": "May 8, 2016 08:34 am", "Headline": "  ව්‍යාජ ටිකට්පත් අලෙවි කළ 2ක් කොටු", "News Content": "සංගීත සංදර්ශනයක් පවත්වන බව පවසා ව්‍යාජ ලෙස ටිකට්පත් අලෙවි කිරීමේ චෝදනා මත පුද්ගලයන් දෙදෙනෙකු රක්ෂිත බන්ධනාගාර ගත කර තිබේ.කාත්තන්කුඩිය පොලීසිය විසින් අත්අඩංගුවට ගත් සැකකරුවන් මඩකලපුව මහේස්ත්‍රාත් අධිකරණය වෙත ඉදිරිපත් කිරීමෙන් අනතුරුව ලබන 10 වැනිදා දක්වා රක්ෂිත බන්ධනාගාර ගත කර ඇති බව වාර්තා වෙයි. ‍කොළඹ ප්‍රසිද්ධ සංගීත කණ්ඩායමක් ගෙන්වා මඩකලපුවේ සංගීත සංදර්ශනයක් පවත්වන බව පවසා ඔවුන් රුපියල් 100, 150 හා 250 යන වටිනාකමින් යුත් ටිකට් පත් අලෙවි කර තිබේ.අදාළ සංගීත කණ්ඩායමට මේ පිළිබඳව ලද තොරතුරක් මත එම සංගීත කණ්ඩායම කොටහේන පොලීසියට සිද්ධිය සම්බන්ධයෙන් පැමිණිලි කර ඇති බව කාත්තන්කුඩි පොලීසිය පැවසුවේය.ඒ අනුව සැකකරුවන් අත්අඩංගුවට ගෙන ඇති අතර ඔවුන් සතුව තිබූ ටිකට් පොත් ද කාත්තන්කුඩි පොලීසිය භාරයට ගෙන තිබේ.", "URL": "https://sinhala.adaderana.lk/news.php?nid=59916", "Category": null, "Parent URL": null}