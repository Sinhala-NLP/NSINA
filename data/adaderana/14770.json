{"Source": "Adaderana", "Timestamp": "March 11, 2011 11:40 am", "Headline": "සන්ධාන ආධාරකරුවන් හැප්පූ එ.ජා.ප ජීප් රියට ගිනි", "News Content": "එක්සත් ජනතා නිදහස් සන්ධානයේ ආධාරකරුවන් දෙදෙනෙකු හප්පා පළා ගිය ගලිගමුව හිටපු එ.ජා.ප ප්‍රාදේශී සභා මන්ත්‍රීවරයෙකුගේ ජීප් රථයකට කිසියම් පිරිසක් විසින් ගිනි තබා ඇතැයි අද දෙරණ වාර්තාකරු පවසයි. ඊයේ රාත්‍රීයේ යතුරුපැදියකින් ගමන් කරමින් සිටි එ.ජ.නි.ස ආධාරකරුවන් දෙදෙනෙකු හප්පා දමා පළා ගිය ගලිගමුව හිටපු එ.ජා.ප ප්‍රාදේශී සභා මන්ත්‍රී අනුර මංචනායක මහතාට අයත් ජීප් රථයක් පාරෙන් ඉවතට පැන ගසක හැපී නතර වී තිබේ. එයින් පසු කුපිතවූ පිරිසක් මෙම ජීප් රථයට ගිනි තබා ඇතැයිද,තුවාල ලැබූ එ.ජ.නි.ස ආධාරකරුවන් දෙදෙනා කෑගල්ල රෝහලට ඇතුළත් කර ඇතැයිද අද දෙරණ වාර්තාකරු කියා සිටියි. සිද්ධිය සම්බන්ධයෙන් කෑගල්ල පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=14770", "Category": null, "Parent URL": null}