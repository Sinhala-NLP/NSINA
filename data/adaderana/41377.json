{"Source": "Adaderana", "Timestamp": "February 25, 2014 04:12 pm", "Headline": "මන්නාරම සමූහ මිනී වළේ තවදුරටත් කැණීම්", "News Content": "මන්නාරම, තිරුකේතීෂ්වරම් සමූහ මිනී වළේ කැණීම් කටයුතු වලින් මේ වන විට මිනිස් හිස්කබල් ඇතුළු අස්ථි කොටස් 80 ක් සොයාගෙන ඇති බව පොලිසිය පවසයි. ඊයේ දිනයේ දී සිදුකළ කැණීම් වලින් පමණක් මිනිස් අස්ථි කොටස් 11ක් සොයා ගෙන ඇත. පසුගිය දෙසැම්බර් මස 20 වන දින මන්නාරම - මාන්තෙයි මංසන්ධියේ සිට තිරුකේතිෂ්වරම් කෝවිල දක්වා ජල නල එළමින් සිටි පිරිසකට මෙම ඇට සැකිලි මුල්වරට හමුවිය. පසුව ඒ සම්බන්ධයෙන් අදාළ කම්කරුවන් විසින් පොලිසියට දැනුම් දුන් අතර අධිකරණ නියෝග මත මෙහි කැණීම් කටයුතු ආරම්භ කෙරුණි.", "URL": "https://sinhala.adaderana.lk/news.php?nid=41377", "Category": null, "Parent URL": null}