{"Source": "Adaderana", "Timestamp": "November 1, 2013 08:30 am", "Headline": "පෙම්වතා මරු තුරුලේ - පෙම්වතිය දැඩිසත්කාරයේ ", "News Content": "රත්නපුර - රක්වාන ප්‍රදේශයේ දී පෙම්වතෙකු විසින් සිය පෙම්වතියට තියුණු ආයුධයකින් පහරදී පෙම්වතාද සියදිවි හානි කරගෙන තිබේ. රක්වාන, ඇල්ටන් ප්‍රදේශයේ පිහිටි පෙම්වතියගේ නිවස තුළ මෙය සිදුව ඇති බව පොලීසිය සඳහන් කරයි. අදාළ පෙම්වතා පෙම්වතියගේ නිවසට පැමිණ ඇති අතර එහිදී දෙදෙනා අතර කිසියම් කාරණයක් සම්බන්ධයෙන් බහින්බස්විමක් සිදුව ඇත. එහිදි පෙම්වතා විසින් පෙම්වතියට තියුණු ආයුධයකින් පහර දී අනතුරුව ඔහුද එම අායුධයෙන් සිරුරට හානිකර ගැනීම නිසා මියගොස් තිබේ. බරපතළ තත්ත්වයේ පසුවන 17 හැවිරිදි තරුණිය මේ වන විට රත්නපුර රෝහලේ දැඩි සත්කාර ඒකකයේ ප්‍රතිකාර ලබමින් සිටියි. මියගොස් ඇත්තේ 18 හැවිරිදි දැරණියගල ප්‍රදේශයේ පදිංවි තරුණයෙකු බව පොලිසිය සඳහන් කරයි.", "URL": "https://sinhala.adaderana.lk/news.php?nid=38518", "Category": null, "Parent URL": null}