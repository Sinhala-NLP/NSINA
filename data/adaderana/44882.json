{"Source": "Adaderana", "Timestamp": "July 24, 2014 08:59 am", "Headline": "ඇසිඩ් ප්‍රහාරයකින් කතක් රෝහලේ ", "News Content": "පුල්මුඩේ, මහසෙන්පුර ප්‍රදේශයේ කාන්තාවකට ඇසිඩ් ප්‍රහාරයක් එල්ල කර තිබේ. පවුල් ආරවුලක් මත ඇතිවු බහින්බස්වීමක් හේතුවෙන් එම කාන්තාවගේ සැමියා විසින් මෙම ඇසිඩ් ප්‍රහාරය එල්ල කර ඇති බව පොලිසිය පවසයි. අදාළ කාන්තාව 34 හැවිරිදි මහසෙන්පුර දළුග්ගල ප්‍රදේශයේ පදිංචිකාරියක් වන අතර ඇය මේ වන විට අනුරාධපුර රෝහලේ ප්‍රතිකාර ලබන බව පොලිසිය සඳහන් කළේය. සැකකරු ප්‍රදේශයෙන් පළාගොස් ඇති අතර සිද්ධිය සම්බන්ධයෙන් පුල්මුඩේ පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44882", "Category": null, "Parent URL": null}