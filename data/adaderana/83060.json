{"Source": "Adaderana", "Timestamp": "January 16, 2018 01:08 pm", "Headline": "පිරිමින්ට පුළුවන් නම් කාන්තාවන්ටත් පුළුවන් දෙයක් ගැන ෆොන්සේකා කියයි ", "News Content": "ආණ්ඩුව ගන්නා ඇතැම් ප්‍රතිපත්තිමය තීරණවලට කොතරම් විවේචන එල්ල වුවද එහි වරදක් තමා නොදකින බව ප්‍රාදේශීය සංවර්ධන අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. ගම්පහ පැවති උත්සවයකින් අනතුරුව මාධ්‍ය වෙත අදහස් දක්වමින් අමාත්‍යවරයා මේ බව පැවසීය. රාජපක්ෂ ආණ්ඩුව විසින් පසුගිය සමයේ පන්සල් 2000 ක් වසා දමා ඒ වෙනුවට සුරාසල් 2000 ක් විවෘත කළ බව ද අමාත්‍යවරයා කියා සිටියේය. කෙසේ හෝ අද වන විට ගැටළුවක් බවට කාන්තාවන්ට සුරාසැල්වල සේවය කිරීමට ඉඩ ලබා දීම පත්ව තිබුණ ද ලෝකයේ බොහෝ කාන්තාවන් ප්‍රහාරක ගුවන් යානා පවා පදවන බව ද පැවසු අමාත්‍යවරයා පිරිමින්ට හැකි ඕනෑම දෙයක් කාන්තාවන්ට ද කළ හැකි බව ද පැවසීය. ඒ අනුව පිරිමින්ට පුළුවන් නම් කාන්තාවන්ට ද සුරාසැල් දැමීමේ හැකියාවක් පවතින බව අමාත්‍යවරයා මෙහිදි වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=83060", "Category": null, "Parent URL": null}