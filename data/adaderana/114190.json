{"Source": "Adaderana", "Timestamp": "July 15, 2019 02:52 pm", "Headline": "අද නීතියේ ආධිපත්‍ය බිඳවැටිලා", "News Content": "රටට ආදරය කරන නායකයෙක් පත් කළ යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රිනි සුදර්ශනී ප්‍රනාන්දුපුල්ලේ මහත්මිය පවසයි. පානදුර ආසනයේ කාන්තා බල මණ්ඩල රැස්වීමට ඊයේ (14) එක්වෙමින් මන්ත්‍රීවරිය මේ බව කියා සිටියේය. අද නීතියේ ආධිපත්‍ය බිඳ වැටී ඇති බවත් පසුගිය ජනවාරි 8 දින රට බාර ගැනීමේ දී දූෂණය වංචාව පිටු දකින බව ප්‍රකාශ කර රට වෙනසකට ගෙන යාමට සූදානම් වු රජය අද මහබැංකු කොල්ලයේ වගකිව යුත්තන් බවට පත් කර ඇති බව ඒ මහතා පවසයි. නීතිය ක්‍රියාත්මක කිරීමේ දෙබිඩි පිළිවෙතක් අනුගමනය කරන බවත් ඉදිරි ජනාධිපතිවරණයේ දී පොදු ජන පෙරමුණ වෙනුවෙන් ඡන්දය පාවිච්චි කර විශිෂ්ඨ ජයග්‍රහණයක් ලබා දිය යුතු බවත් ඇය ප්‍රකාශ කර සිටියි.", "URL": "https://sinhala.adaderana.lk/news.php?nid=114190", "Category": null, "Parent URL": null}