{"Source": "Adaderana", "Timestamp": "February 5, 2013 08:31 am", "Headline": "මහජන සෞඛ්‍ය පරීක්ෂකවරුන්ගේ අවසන් තීරණය අද", "News Content": "ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය අද (05) දිනයේ සෞඛ්‍ය අමාත්‍යාංශ ලේකම්වරයා හමුවීමට තීරණය කර තිබේ. ආරම්භ කර ඇති වෘත්තීය සමිති ක්‍රියාමාර්ගය පිළිබඳව අවසන් තීරණයක් එම සාකච්ඡාවෙන් අනතුරුව ගන්නා බව මහජන සෞඛ්‍ය පරීක්ෂකවරුන්ගේ සංගමයේ සභාපති උපුල් රෝහණ මහතා සඳහන් කළේය. නිල ඇඳුම්, ප්‍රවාහන සහ කාර්යාල දීමනා ලබානොදීම සම්බන්ධයෙන් ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පසුගිය පළමු වැනි දින සිට සිය ක්ෂේත්‍ර රාජකාරී කටයුතුවලින් ඉවත් වී සිටියි.", "URL": "https://sinhala.adaderana.lk/news.php?nid=31352", "Category": null, "Parent URL": null}