{"Source": "Adaderana", "Timestamp": "August 10, 2015 11:19 am", "Headline": "සජින්ට ඇප ලබාදීම ප්‍රතික්ෂේපයි ", "News Content": "ජනාධිපති ලේකම් කාර්යාලයේ වාහන සාවද්‍ය පරිහරණය සම්බන්ධයෙන් රක්ෂිත බන්ධනාගාර ගත කර සිටින හිටපු පාර්ලිමේන්තු මන්ත්‍රී සජින්ද වාස් ගුණවර්ධන මහතාට ඇප ලබාදීම කොළඹ මහාධිකරණය ප්‍රතික්ෂේප කර තිබේ.සජින්ද වාස් ගුණවර්ධන මහතාට පවතින රෝගී තත්ත්වයක් හේතුවෙන් එය සුවිශේෂි හේතුවක් සේ සලකා ඇප ලබාදෙන ලෙස ඔහුගේ නීතිඥවරුන් ඉල්ලා සිටි බව අද දෙරණ අධිකරණ වාර්තාකරු සඳහන් කළේය.කෙසේ වෙතත් ඇප ඉල්ලීම ප්‍රතික්‍ෂේප කරමින් කොළඹ මහාධිකරණ විනිසුරු පත්මිණි රණවක ගුණතිලක මහත්මිය කියා සිටියේ ඇප ලබාදිමට තරම් සුවිශේෂි කරුණු මෙම පෙත්සම තුළින් අනාවරණය නොවන බවයි.", "URL": "https://sinhala.adaderana.lk/news.php?nid=53152", "Category": null, "Parent URL": null}