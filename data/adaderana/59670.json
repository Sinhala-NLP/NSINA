{"Source": "Adaderana", "Timestamp": "April 30, 2016 03:38 pm", "Headline": "ඝාතන සැකකරුවන් 2ක් කොටු", "News Content": "කඩවත, ගෝනහේන ප්‍රදේශයේදී තියුණු ආයුධයකින් පහරදී වෙඩි තබා පුද්ගලයෙකු ඝාතනය කිරීමේ සිද්ධියට සැකපිට පුද්ගලයින් දෙදෙනෙකු හෙයියන්තුඩුව ප්‍රදේශයේදී අත්අඩංගුවට ගෙන තිබේ.පෑලියගොඩ කොට්ඨාස අපරාධ විමර්ශන අංශය විසින් අදාළ පුද්ගලයින් දෙදෙනා අත්අඩංගුවට ගත් බව පොලීසිය පැවසුවේය.ඔවුන් දෙදෙනා ඝාතනය කිරීම සඳහා යොදාගත් මෝටර් රථයද පොලිස් භාරයට ගෙන තිබේ.සැකකරුවන් මහර මහේස්ත්‍රාත් අධිකරණය වෙත ඉදිරිපත් කිරීමට නියමිතය.පසුගිය ජනවාරි 10 වනදා කඩවත ගෝණහේන ප්‍රදේශයේදී තියුණු ආධයුකින් පහරදී වෙඩි තබා පුද්ගලයෙකු ඝාතනය කිරීමේ සිද්ධිය සම්බන්ධයෙන් ඔවුන් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=59670", "Category": null, "Parent URL": null}