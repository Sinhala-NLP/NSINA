{"Source": "Adaderana", "Timestamp": "February 10, 2012 09:34 am", "Headline": "කාසියේ වාසිය ශ්‍රී ලංකාවට - පන්දු රැකීම පළමුවෙන්", "News Content": "ශ්‍රී ලංකාව සහ ඕස්ට්‍රේලියාව අතර අද(10) පැවැත්වෙන එක්දින තරගයේ කාසියේ වාසිය දිනූ ශ්‍රී ලංකා කණ්ඩායම පළමුව පන්දු රැකීමට තීරණය කර තිබේ. ශ්‍රී ලංකාව, ඉන්දියාව හා ඕස්ට්‍රේලියාව සහභාගි වන තුන්කොන් ක්‍රිකට් තරගාවලියේ තෙවන තරගය මෙය වේ. දිවා රාත්‍රී තරගයක් ලෙස ඕස්ට්‍රේලියාවේ පර්ත් හිදී මෙම තරගය පැවැත්වේ. තුන්කොන් ක්‍රිකට් තරගාවලියේ මෙතෙක් පැවති තරග දෙකෙන් ඉන්දියාව පරදා ඕස්ට්‍රේලියාවත්, ශ්‍රී ලංකාව පරදා ඉන්දියාවත් ජය වාර්තා කිරීමට සමත්විය. මහේල ජයවර්ධනගේ නායකත්වයෙන් යුත් ශ්‍රී ලංකා කණ්ඩායමට යහපත් මානසිකත්වයකින් යුතුව තරගයට අවතීරණ වීම ජයග්‍රහණය සඳහා වැදගත් වනු ඇත.", "URL": "https://sinhala.adaderana.lk/news.php?nid=22001", "Category": null, "Parent URL": null}