{"Source": "Adaderana", "Timestamp": "January 17, 2019 11:08 am", "Headline": "අයි.එස් සංවිධානයෙන් මරාගෙන මැරෙන ප්‍රහාරයක්", "News Content": "උතුරු දිග සිරියාවේදී එල්ල වූ මරාගෙන මැරෙන බෝම්බ ප්‍රහාරයකින් අමෙරිකානු හමුදා සාමාජිකයින් සිව් දෙනෙකු ජිවිතක්ෂයට පත්ව ඇත. අයි.එස් සංවිධානය විසින් මෙම ප්‍රහාරය එල්ල කර ඇති බව විදෙස් මාධ්‍ය වාර්තා කළේය. ප්‍රහාරයෙන් තවත් අමෙරිකානු ජාතිකයින් තිදෙනෙකු තුවාල ලබා ඇති බව පෙන්ටගනය නිවේදනය කර තිබේ. කෙසේවෙතත් අයි.එස් සටන්කාමීන් පරාජය කර ඇති බව පවසමින් අමෙරිකානු හමුදා සිරියාවෙන් ඉවත් කර ගන්නා බවට අමෙරිකානු ජනාධිපති ඩොනල්ඩ් ට්‍රම්ප් පසුගියදා ප්‍රකාශ කර තිබුණි.", "URL": "https://sinhala.adaderana.lk/news.php?nid=102508", "Category": null, "Parent URL": null}