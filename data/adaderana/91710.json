{"Source": "Adaderana", "Timestamp": "June 29, 2018 06:52 pm", "Headline": "සිංගප්පූරු ගිවිසුම හරහා ඇමතිවරුන්ට හා නිලධාරීන්ට වාසි ලැබෙනවා", "News Content": "ශ්‍රී ලංකා - සිංගප්පූරු ගිවිසුම පාර්ලිමේන්තුවට ඉදිරිපත් නොකර කඩිනමින් ගෙන ඒමට හේතුව අමාත්‍යවරුන්ට හා නිලධාරීන්ට ගිවිසුම් හරහා හිමිවන වාසි නිසා බව පාර්ලිමේන්තු මන්ත්‍රී සුනිල් හඳුන්නෙත්ති මහතා පවසයි. ශ්‍රී ලංකා සිංගප්පූරු ගිවිසුම හා ආර්ථිකයේ හෙට දව‍ස ‍මැයෙන් කොළඹ පැවති සම්මන්ත්‍රණයකට එක්වෙමින් මන්ත්‍රීවරයා මේ බව සඳහන් කළේය. එහිදී වැඩිදුරටත් අදහස් දැක්වූ මන්ත්‍රීවරයා ප්‍රකාශ කළේ තමා පාර්ලිමේන්තු මන්ත්‍රීවරයෙක් වුවද මෙම ගිවිසුමේ පිටපතක් මේ වන තෙක් ලැබී නොමැති බවයි පාර්ලිමේන්තුවට ඉදිරිපත් නොකොට සිංගප්පූරු ගිවිසුම අත්සන් තැබීමට සඳහා ජනාධිපතිවරයාට සහ අගමැතිවරයාට ජනවරමක් ලැබුණේ කෙසේදැයි මෙහිදී මන්ත්‍රීවරයා ප්‍රශන කර සිටියේය.", "URL": "https://sinhala.adaderana.lk/news.php?nid=91710", "Category": null, "Parent URL": null}