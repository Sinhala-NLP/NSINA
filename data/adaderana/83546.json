{"Source": "Adaderana", "Timestamp": "January 26, 2018 09:48 am", "Headline": "දුම්වැටි දවටන රූපමය අවවාද තවදුරටත් සරල කිරීමට යයි", "News Content": "දුම්වැටි දවටනවල ප්‍රදර්ශනය කෙරෙන රූපමය අවවාද තවදුරටත් සරල කිරීමට කටයුතු කරන බව දුම්කොළ සහ මධ්‍යසාර පිළිබඳ ජාතික අධිකාරිය පවසයි. එහි සභාපති වෛද්‍ය පාලිත අබේකෝන් මහතා සඳහන් කළේ ඊට අදාළ යෝජනාව මේ වන විට කැබිනට් මණ්ඩලයට ඉදිරිපත් කර ඇති බවයි. තරමක් දුරට දුම්පානය කිරීමේ අඩුවක් පෙන්නුම් කළ ද ලක්ෂ 02ක පමණ පිරිසක් තවත් දිනකට දුම්පානය කරන බව ඔහු කියා සිටියේය. දුම්පානය නතර කිරීම සඳහා පර්යේෂණ මාර්ගයෙන් ගත යුතු ප්‍රතිපත්තිමය තීරණ ගැනීමට අවශ්‍ය කරුණු සහ හේතුසාධක පිළිබඳව විද්‍යාත්මකව සොයා බැලීමට කටයුතු කරන බව වෛද්යි පාලිත අබේකෝන් මහතා සඳහන් කළේය.", "URL": "https://sinhala.adaderana.lk/news.php?nid=83546", "Category": null, "Parent URL": null}