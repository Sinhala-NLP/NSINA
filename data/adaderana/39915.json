{"Source": "Adaderana", "Timestamp": "December 28, 2013 03:11 pm", "Headline": "පොලිස් වෙස් ගෙන කප්පම් ඉල්ලූ අයෙක් අල්ලයි  ", "News Content": "පොලිසියෙන් බව පවසමින් නිවෙස් වලට දුරකථන ඇමතුම් ලබා දී කප්පම් ලබා ගැනීමට සුදානම් වු ත්‍රී රෝද රථ රියදුරෙකු පොලීසිය විසින් අත්අඩංගුවට ගෙන තිබේ. කාන්තාවක් විසින් පොලිසියට සිදුකළ පැමිණිල්ලක් අනුව සිදුකළ විමර්ශනයක දී අදාළ ත්‍රී රෝද රථ රියදුරා අත්අඩංගුවට ගෙන ඇති බව වාර්තා වෙයි. මෙලෙස අත්අඩංගුවට ගෙන ඇත්තේ බංඩිරිප්පුව - ගාලවත්ත ප්‍රදේශයේ පදිංචි තරුණියෙකු බව පොලීසිය සඳහන් කරයි. සැකකරු මාරවිල දිසා අධිකරණයට ඉදිරිපත් කිරීමට නියමිත අතර වෙන්නප්පුව පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39915", "Category": null, "Parent URL": null}