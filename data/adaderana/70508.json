{"Source": "Adaderana", "Timestamp": "March 6, 2017 03:44 pm", "Headline": " නීති විරෝධී මත්ද්‍රව්‍ය-දුම්වැටි සමඟ 1ක් මාට්ටු", "News Content": "ගාල්ල, දෙවැට ප්‍රදේශයේදී තීරුබදු රහිතව මෙරටට ගෙන්වන ලද නීති විරෝධී මත්ද්‍රව්‍ය සහ දුම්වැටි තොගයක් සමඟ පුද්ගලයෙකු අත්අඩංගුවට ගෙන තිබේ. පොලිස් විශේෂ කාර්යය බලකා ගාල්ල කඳවුරේ නිලධාරීන් පිරිසක් විසින් සිදු කළ සෝදියකදී සැකකරු අත්අඩංගුවට ගත් බව වාර්තා වෙයි. එහිදී ඔහු සතුව තිබූ නීති විරෝධී විදේශීය දුම්වැටි 400ක් සහ විදේශීය මත්පැන් බෝතල් 13ක් පොලිස් විශේෂ කාර්යය බලකාය භාරයට ගෙන තිබේ. අත්අඩංගුවට ගත් සැකකරු වැඩිදුර විමර්ශන සඳහා ගාල්ල වරාය පොලීසියට භාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=70508", "Category": null, "Parent URL": null}