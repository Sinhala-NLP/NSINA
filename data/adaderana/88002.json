{"Source": "Adaderana", "Timestamp": "April 25, 2018 12:42 pm", "Headline": "ඉරානයේ න්‍යෂ්ටික වැඩසටහන ගැන නව එකඟතාවයකට සැරසෙයි", "News Content": "ඉරාන න්‍යෂ්ටික වැඩසටහන සම්බන්ධයෙන් නව එකඟතාවකට පැමිණෙන බව ප්‍රංශ සහ අමෙරිකානු ජනාධිපතිවරුන් පවසයි. ප්‍රංශ ජනාධිපති එමානුවෙල් මැක්‍රොන්ගේ අමෙරිකානු සංචාරය අතරතුර මෙම අදහස් පල කර තිබේ. අමෙරිකානු සංචාරයක් සඳහා ගොස් සිටින ප්‍රංශ ජනාධිපතිවරයා පිළිගැනීම සඳහා ධවල මන්දිරයේ විශේෂ උත්සවයක් සංවිධාන කර තිබුණි. අනතුරුව ඔහු එරට ජනාධිපති ඩොනල්ඩ් ට්‍රම්ප් සඳහා සාකච්ඡාවකට එක්විය. ඉරානයේ න්‍යෂ්ටික වැඩසටහන සහ මැදපෙරදිග කලාපය තුළ ඔවුන්ගේ භූමිකාව පිළිබඳව නව එකඟතාවයකට පැමිණිය යුතුව ඇති බව ජනාධිපති මැක්‍රොන් එහිදී ප්‍රකාශ කළේය. පවතින ගැටළුව සම්බන්ධයෙන් වෙනත්විසඳුමක් නොමැති බවද ඔහු පවසා තිබේ. අනතුරුව ප්‍රංශ ජනාධිපතිවරයා සහ ඔහුගේ බිරිඳ වෙනුවෙන් ධවල මන්දිරයේදී රාත්‍රී භෝජන සංග්‍රහයක්ද පැවැත් විය.", "URL": "https://sinhala.adaderana.lk/news.php?nid=88002", "Category": null, "Parent URL": null}