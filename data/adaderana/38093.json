{"Source": "Adaderana", "Timestamp": "October 12, 2013 04:11 pm", "Headline": "අරලගංවිල මිනී මැරුමක්", "News Content": "අරලගංවිල, දේවගල ප්‍රදේශයේ දී පුද්ගලයෙකු තියුණු ආයුධයකින් කපා කොටා ඝාතනය කර තිබේ. අද උදෑසන 8.00ට පමණ මෙම ඝාතනය සිදුව ඇති බව පොලීසිය සඳහන් කළේය. ඝාතනයට ලක්ව ඇත්තේ 48 හැවිරිදි එම ප්‍රදේශයේම පදිංචිව සිටි අයෙකි. ඝාතනය සම්බන්ධයෙන් සැකකරුවෙකු අත්අඩංගුවට ගෙන ඇති අතර ඔහුද එම ප්‍රදේශයේම පදිංචිකරුවෙකු බව පොලිසිය සඳහන් කළේය. සැකකරු අත්අඩංගුවට ගන්නා අවස්ථාවේ දී ඝාතනයට යොදාගත් බවට සැකකෙරෙන තියුණු ආයුධයක් සහ යතුරුපැදියක් ද පොලීසිය භාරයට ගෙන ඇත. පෞද්ගලික ආරවුලක් මත මෙම ඝාතනය සිදුකර ඇති බවට තොරතුරු අනාවරණය වී ඇති බව පොලිසිය සඳහන් කළේය. සැකකරු අද පොළොන්නරුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=38093", "Category": null, "Parent URL": null}