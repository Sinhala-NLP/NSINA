{"Source": "Adaderana", "Timestamp": "November 18, 2018 11:54 am", "Headline": "ගාල්ලේ නාගරික මන්ත්‍රීවරු හත්දෙනා නැවත් UNPයට", "News Content": "පසුගිය පළාත් පාලන මැතිවරණයෙහි ගාල්ල මහ නගර සභාවට එක්සත් ජාතික පක්ෂයෙන් තරග කර ජයග්‍රණය කර පොදුජන පෙරමුණේ නගර සභාවක් බලයට පත් කිරීමට කටයුතු කළ මුස්ලිම් නාගරික මන්ත්‍රීවරු හත්දෙනා නැවතත් එක්සත් ජාතික පක්ෂයේ කණ්ඩායමක් ලෙස කටයුතු කිරීමට තීරණය කර තිබේ. මෙම නාගරික මන්ත්‍රීවරුන් හත් දෙනාට එක්සත් ජාතික පක්ෂය විසින් පවත්වාගෙන ගිය විනය ක්‍රියා මාර්ග අත්හිටුවීමට තීරණය කර ඇති බව එක්සත් ජාතික පක්ෂයේ නාගරික මන්ත්‍රී ජිලිත් නිශාන්ත මහතා පවසයි. එක්සත් ජාතික පක්ෂයේ නාගරික මන්ත්‍රී ෆයාස් ලතීෆ් මහතා (එ.ජා.ප) මේ පිළිබදව අදහස් දකවමින් පැවසුවේ ඔවුන් සියළු දෙනා හැමදාම එක්සත් ජාතික පක්ෂිකයන් බවයි. ඉදිරියේදි පැවැත්වෙන සියලු මැතිවරණවලින් එක්සත් ජාතික පක්ෂයේ ජයග්‍රාහණය තහවුරු කිරීමට ගාල්ල නගර සභාවේ එක්සත් ජාතික පක්ෂ නාගරික මන්ත්‍රී කණ්ඩායම තීරණය කර තිබෙන බවද ඔහු පවසයි. මේ වන විට පක්ෂය මුහුණ දී ඇති අභියෝගවලින් පක්ෂය ආරක්ෂා කර ගෙන පක්ෂය ජයග්‍රහණයට කරවීමට කැපවී කටයුතු කරන බවද ඔවුන් පවසයි. හිටපු ඇමැතිවරුන් වන වජිර අබේවර්ධන, ගයන්ත කරුණාතිලක යන මහත්වරුන්ගේ සහභාගීත්වයෙන් ගාල්ලේ දී පැවති සාකච්ඡාවලදි මෙම තීරණවලට එළඹි බව නාගරික මන්ත්‍රී ජිලිත් නිශාන්ත මහතා වැඩිදුරටත් පැවසීය. (ඡායාරූප-රවීන්ද්‍ර චන්ද්‍රලාල්)", "URL": "https://sinhala.adaderana.lk/news.php?nid=99395", "Category": null, "Parent URL": null}