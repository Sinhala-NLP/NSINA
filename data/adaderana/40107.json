{"Source": "Adaderana", "Timestamp": "January 5, 2014 10:17 am", "Headline": "අගමැතිට එරෙහිව ඇඹිලිපිටියේ විරෝධතා", "News Content": "අග්‍රාමාත්‍යවරයාට විරෝධය පළකරමින් ඇඹිලිපිටිය නගර මධ්‍යයේ මේ වනවිට විරෝධතා පාගමනක් පැවැත්වෙයි. අද දෙරණ වාර්තාකරු සදහන් කළේ ඇඹිලිපිටිය කාවන්තිස්ස රජමහා විහාරස්ථානායේ සිට පෙරවරු 08.00ට පමණ පාගමන ආරම්භ වු බවයි. පාගමන සඳහා භික්ෂුන්වහන්සේ ඇතුළුවිශාල පිරිසක් සහභාගිවී සිටිති. ඇඹිලිපිටිය නගරයේ කඩසාප්පු වසා දමා කළු කොඩි ඔසවා ඇති බව ද වාර්තා වේ. විරෝධතාකරුවන් පවසන්නේ බුද්ධශාසන අමාත්‍යංශය සඳහා වෙනත් අමාත්‍යවරයෙකු පත් කරන ලෙස ජනාධිපතිවරයාගෙන් ඉල්ලා සිටින බවයි. ජාතික හෙළ උරුමයේ නායක ආචාර්ය ඕමල්පේ සෝභිත හිමියන්ට අපහාස කිරීමට විරෝධය පළ කර මෙම විරෝධතාව සංවිධානය කර ඇත‍.", "URL": "https://sinhala.adaderana.lk/news.php?nid=40107", "Category": null, "Parent URL": null}