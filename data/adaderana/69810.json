{"Source": "Adaderana", "Timestamp": "February 19, 2017 09:25 am", "Headline": " මාධ්‍යවේදී කීත් නොයාර්ට පහරදීම-සැකකරුවන් රිමාන්ඩ් ", "News Content": "මාධ්‍යවේදී කීත් නොයාර්ට පහරදීමේ සිද්ධිය සම්බන්ධයෙන් අත්අඩංගුවට ගත් සැකකරුවන් රක්ෂිත බන්ධනාගාර ගත කර තිබේ.2008 වසරේ දී කීත් නොයාර්ව පැහැරගෙන ගොස් පහරදීමේ සිද්ධිය සම්බන්ධයෙන් සැකපිට හමුදා සාමාජිකයින් තිදෙනෙකු ඊයේ(18) පෙරවරුවේ අපරාධ පරීක්ෂණ දෙපාර්තමේන්තුව විසින් අත්අඩංගුවට ගනු ලැබීය.මේජර්වරයෙකු සහ සෙබලුන් දෙදෙනෙකු මෙහිදී අත්අඩංගුවට ගෙන ඇති බව පොලීසිය සඳහන් කළේය.අත්අඩංගුවට ගත් සැකකරුවන් ගල්කිස්ස මහේස්ත්‍රාත්වරයා වෙත ඉදිරිපත් කිරීමෙන් අනතුරුව ලබන 23 වන දින දක්වා රක්ෂිත බන්ධනාගාර ගත කර තිබේ.මෙම සිද්ධිය සම්බන්ධයෙන් අපරාධ පරීක්ෂණ දෙපාර්තමේන්තුව තවදුරටත් පරීක්ෂණ පවත්වන බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=69810", "Category": null, "Parent URL": null}