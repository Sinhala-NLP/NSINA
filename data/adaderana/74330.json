{"Source": "Adaderana", "Timestamp": "June 18, 2017 05:06 pm", "Headline": "සීමාව ඉක්මවූ ඉන්දීය ධීවරයන් 5ක් අත්අඩංගුවට", "News Content": "නීති විරෝධී ලෙස මෙරට මුහුදු සිමාවේ ධීවර කටයුතුවල නිරත වූ ඉන්දීය ධීවරයින් 5 දෙනෙකු නාවික හමුදා විසින් අත්අඩංගුවට ගෙන තිබේ. කච්චතිව් දූපතට උතුරින් වූ මුහුදු ප්‍රදේශයේ මෙම ඉන්දීය ධීවරයින් අත්අඩංගුවට ගත් බව නාවික හමුදාව සඳහන් කළේය. අත්අඩංගුවට ගත් ධීවරයින් සහ ඔවුන් පැමිණි යාත්‍රාව ඉදිරි නීතිමය කටයුතු සඳහා යාපනය සහකාර ධීවර අධ්‍යක්ෂ වෙත භාරදීමට නියමිතයි. මේ අතර අනලතිව් දූපතට වයඹ දෙසින් වූ අන්තර්ජාතික මුහුදු සීමාවට ආසන්න ප්‍රදේශයේදී ආපදාවට ලක්ව පාවෙමින් තිබු ධීවර යාත්‍රාවක සිටි ඉන්දීය ධීවරයින් පස් දෙනෙකු නාවික හමුදාව විසින් මුදාගෙන තිබේ. ආපදාවට ලක් වු ධීවර යාත්‍රාව අලුත්වැඩියා කිරීමෙන් අනතුරුව පිටත් කර යැවු බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=74330", "Category": null, "Parent URL": null}