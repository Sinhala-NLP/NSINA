{"Source": "Adaderana", "Timestamp": "July 3, 2011 09:10 am", "Headline": " පොලිසියට කට්ටිපැන්න 77 ක් අත්අඩංගුවේ", "News Content": "නුගේගොඩ පොලිස් බල ප්‍රදේශය තුළ සිදු කළ විශේෂ වැටලීමක දී අධිකරණය මඟහරිමින් සිටි වරෙන්තුකරුවන් 77 දෙනෙකු අත්අඩංගුවට ගෙන තිබේ. නුගේගොඩ කොට්ඨාස බුද්ධි අංශ නිලධාරීන් විසින් ඊයේ රාත්‍රීයේ පොලිස් ස්ථාන 13ක් ආවරණය වන පරිදි මෙම වැටලීම සිදු කර ඇති බව සඳහන්වේ. කාලයක සිට ලබා ගත් තොරතුරු වලට අනුව ඊයේ රාත්‍රී මෙම හදිසි වැටලීම සිදු කර තිබේ. අත්අඩංගුවට ගත් මෙම සැකකරුවන් අතර වසර ගණනාවක සිට අධිකරණය මඟහරමින් සිටි පුද්ගලයින් ද වන බව පොලිසිය ප්‍රකාශ කරයි. මෙම සැකකරුවන් අදාළ පොලිස් ස්ථාන වලට භාර දී අධිකරණ වෙත ඉදිරිපත් කිරීමට කටයුතු කරන බව නුගේගොඩ කොට්ඨාස බුද්ධි අංශයේ නිලධාරියෙක් අද දෙරණට සඳහන් කළේය.", "URL": "https://sinhala.adaderana.lk/news.php?nid=17157", "Category": null, "Parent URL": null}