{"Source": "Adaderana", "Timestamp": "August 15, 2018 05:27 pm", "Headline": "යහපාලන ආණ්ඩුවේ තෙවන සංවත්සරය-හුස්ම ගත්ත වසර තුනක්", "News Content": "යහපාලන ආණ්ඩුවට වසර තුනක් සපිරෙන අවස්ථාවේ එය හුස්ම ගත්ත වසර තුනක් ලෙස හඳුන්වන බව රාජ්‍ය අමාත්‍ය ජේ.සී අලවතුවල මහතා පවසයි. අද (15) සිරිකොත පක්ෂ මූලස්ථානයේ පැවති මාධ්‍ය හමුවකට එක් වෙමින් රාජ්‍ය අමාත්‍යවරයා මේ බව ප්‍රකාශ කළේය. ජනවාරි 8 වන දා රට බාර ගන්නා විට අසීරු තත්ත්වයක තිබූ බවත් පසුගිය ආණ්ඩුව විසින් එක්සත් ජාතීන්ගේ සංවිධානයේ මානව හිමිකම් කොමිසම හරහා ශ්‍රී ලංකාවට එරෙහි යෝජනා සම්මත කර ගනිමින් අසරණ තත්ත්වයකට පත්වූ බවද ඒ මහතා පැවසීය. රටට අහිමි වූ ජී.එස්.පී බදු සහනය වත්මන් ආණ්ඩුව නැවත ලබාගත් බවත් පොලිස් කොමිසම , රාජ්‍ය සේවා කොමිසම , තොරතුරු දැන ගැනීමේ පනත අදි දේ ස්ථාපිත කර ඇති බවද ඒ මහතා ප්‍රකාශ කළේය. ලෝකසේ දියුණු රටවල ඇති ප්‍රජාතන්‍ත්‍රවාදය පාර්ලිමේන්තුව තුළින්ම ස්ථාපිත කර දී ඇති බව රාජ්‍ය අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=94454", "Category": null, "Parent URL": null}