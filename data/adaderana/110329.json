{"Source": "Adaderana", "Timestamp": "May 21, 2019 06:45 am", "Headline": "පුද්ගලයෙක් අනියම් බිරිඳ හා එක්ව ඇයගේ සැමියාව අමානුෂික ලෙස ඝාතනය කර වැසිකිලි වලේ සඟවයි-මළ සිරුර අද ගොඩ ගනී", "News Content": "කන්තලේ පොලිස් වසමේ දී වෙන්ඩ්‍රාසන්පුර ප්‍රදේශයේ දී ඝාතනය කර වල දමා තිබු මළ සිරුරක් ගොඩ ගැනීමට කන්තලේ පොලීසිය සමත්ව තිබේ. අප්‍රේල් මස 16 වන දින රාත්‍රී කාලයේ දී ඉහත ප්‍රදේශයේ නිවසක් තුළ දී පුද්ගලයෙකු අනියම් පිරිඳ සමඟ එකතු වී මෙම ඝාතනය කර තිබේ. අනියම් බිරිඳගේ සැමියා කපා කොටා ගෙල ලණුවකින් සිරකර ඝාතනය කර මළ සිරුර අසල පිහිටි වැසිකිලි වලකට දමා වසා ඇති බවට කන්තලේ පොලිස් ස්ථානයට ඊයේ(20) දින තොරතුරක් ලැබී තිබිණි. ඒ අනුව අදාළ ප්‍රදේශයට ගොස් එම නිවස අසල වැසිකිලිවල පරීක්ෂා කිරීමේ දී එහි පුද්ගල මළ සිරුරක් ඇති බවට අනාවරණය වී තිබේ. පසුව එම ස්ථානයට පොලිස් ආරක්ෂාව යොදා ඇත. මෙම ඝතනය සිදුකල නිවෙස් හිමියා අත්අඩංගුවට ගෙන ප්‍රශ්න කිරීමේ දී දඹුලුහල්මිල්ලැවැව ප්‍රදේශයේ පදිංචි තම අනියම් බිරිඳ හා ඇගේ සැමියා අප්‍රේල් මස 16 වන දින තම නිවසට‍ ගෙන්වා අනියම් බිරිඳගේ සැමියාට මත්පැන් පානය කිරිමට සලස්වා තිබේ. පසුව නින්දට ගිය පසු තමා අනියම් බිරිඳ සමඟ එක්ව පිහියකින් කපා කොටා ගෙල සිර කර ඝාතනය කර අසල වැසිකිලි වලට දැමු බව අනාවරණය වී තිබේ. මෙසේ මිය ගොස් ඇත්තේ වයස අවුරුදු 41 ක් වු ගිරානේගම, අඹුලුහල්මිල්ලැවැව ලිපිනයේ පදිංචිකරුවෙකි. මළ සිරුර කන්තලේ මහේස්ත්‍රාත්තුමිය හා ත්‍රීකුණාමලය අධිකරණ විශේෂඥ වෛද්‍යවරයා ඉදිරියේ අද දින ගොඩ ගැනීමට නියමිතයි. ඝාතනය සිදු කල වයස අවුරුදු 42 ක් වු කන්තලේ පදිංචිකරුවා හා මරණකරුගේ බිරිඳ වන වයස අවුරුදු 39 ක් වු ගිරානේගම ප්‍රදේශයේ පදිංචිකාරිය අත්අඩංගුවට ගෙන තිබේ. කන්තලේ පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=110329", "Category": null, "Parent URL": null}