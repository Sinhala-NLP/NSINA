{"Source": "Adaderana", "Timestamp": "December 5, 2011 10:33 am", "Headline": " තියුණු ආයුධයකින් පහරදී පුද්ගලයෙක් මරාදමලා", "News Content": "රත්මලාන , යසෝරාපුර 9වන පටු‍මගේ දී තියුණු ආයුධයකින් පහර දී පුද්ගලයෙකු ඝාතනය කර තිබේ. කිහිප දෙනෙකු එක්ව මෙම ඝාතනය සිදු කර ඇති බවට තොරතුරු අනාවරණය වී ඇති බව පොලිසිය සඳහන් කරයි. මෙසේ ඝාතනයට ලක්ව ඇත්තේ පිළියන්දල , මඩපාත ප්‍රදේශයේ පදිංචි 33 හැවිරිදි පුද්ගලයෙකි. සිද්ධිය සම්බන්ධයෙන් එක් සැකකරුවෙකු අත්අඩංගුවට ගෙන ඇති අතර සෙසු සැකකරුවන් සොයා ගල්කිස්ස පොලිසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=20472", "Category": null, "Parent URL": null}