{"Source": "Adaderana", "Timestamp": "June 7, 2017 10:34 am", "Headline": "පිලීපිනයත් කටාර් සමඟ පැවති ගුවන් ගමන් තාවකාලිකව නවතා දමයි", "News Content": "පිලීපිනය ද කටාර් රාජ්‍යය සමඟ පැවති ගුවන් ගමන් තාවකාලිකව නවතා දමා තිබේ. සවුදි අරාබිය ඇතුළු රටවල් 05ක් කටාර් රාජ්‍ය සමඟ රාජ්‍ය තාන්ත්‍රික සබඳතා නවතාදැමීම මෙම තීරණය ගැනීමට හේතුවූ බව විදෙස් මාධ්‍ය පැවසුවේය. මිලියන දෙකක පමණ පිලිපීන ජාතිකයින් පිරිසක් මැදපෙරදිග රට වල සේවය කරන අතර ඉන් එක්ලක්ෂ 40,000ත් පමණ කටාර් රාජ්‍ය තුළ සිටින බව සඳහන්වේ. ඉස්ලාමීය සටන්කාමීන්ට හා ඉරානයට උදව් කිරීම සම්බන්ධයෙන් වන චෝදනා වලට ලක්වීමෙන් කටාර් රාජ්‍යය හුදකලා වී ඇති බව විදෙස් මාධ්‍ය පවසයි.", "URL": "https://sinhala.adaderana.lk/news.php?nid=73988", "Category": null, "Parent URL": null}