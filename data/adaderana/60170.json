{"Source": "Adaderana", "Timestamp": "May 15, 2016 05:18 pm", "Headline": "අකුණකින් චෛත්‍යයකට හානි", "News Content": "නොච්චියාගම, අඩම්පනේ - දෙමටමල් පුරාණ රජමහා විහාරස්ථානයේ චෛත්‍යයට අකුණක් වැදීම හේතුවෙන් හානි සිදුව තිබේ. එම විහාරස්ථානයේ විහාරාධිපති පූජ්‍ය මහවිලච්චියේ විමල හිමි සඳහන් කළේ ඉදිකිරීම් අවසන් අදියරේ පවතින චෛත්‍යයේ හතරැස් කොටුවට සහ පේසා වළලු වලට ඉන් හානි සිදුව ඇති බවයි.ඊයේ පස්වරුවේ සිට එම ප්‍රදේශයට අධික වර්ෂාපතනයක් ඇඳ හැලෙමින් පවතින අතර අකුණු සැර හේතුවෙන් විහාරස්ථානයේ විදුලි සැපයුම් පද්ධතියට ද හානි සිදුව ඇති බව සඳහන්ය.මේ පිළිබඳ දැන ගැනිමෙන් අනතුරුව උතුරු මැද පළාත් ආණ්ඩුකාරවරයාද විහාරස්ථානය වෙත පැමිණ ඇත.කළුගල් පර්වතයක් මත ඉදිකෙරෙන මෙම චෛත්‍යය සඳහා අකුණු සන්නායක පද්ධතියක් සවිකර දෙන ලෙස විහාරාධිපති හිමියන් එහිදී ආණ්ඩුකාරවරයාගෙන් ඉල්ලීමක් කර ඇති බව සඳහන්ය.", "URL": "https://sinhala.adaderana.lk/news.php?nid=60170", "Category": null, "Parent URL": null}