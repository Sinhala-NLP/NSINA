{"Source": "Adaderana", "Timestamp": "March 6, 2017 05:05 pm", "Headline": "ජනපති ඉන්දුනීසියාවේ ලාංකික ප්‍රජාව හමුවෙයි", "News Content": "ඉන්දුනීසියාවේ සංචාරයක නිරත ජනාධිපති මෛත්‍රිපාල සිරිසේන මහතා එරට වෙසෙන ශ්‍රි ලාංකික ප්‍රජාව සමඟ අද(6) පස්වරුවේ සුහද හමුවකට එක්වෙයි. ජනාධිපති මාධ්‍ය අංශය සඳහන් කළේ ඉන්දුනීසියාවේ ශ්‍රී ලංකා තානාපති කාර්යාලය එය සංවිධානය කරන බවය. ජනාධිපතිවරයා ඇතුළු දූත පිරිස අද(6) පෙරවරුවේ ජාකර්තා නුවරට පැමිණි බව එහි සිටින අද දෙරණ විශේෂ වාර්තාකරු සඳහන් කළේය. ශ්‍රී ලංකා රාජ්‍ය නායකයෙකු වශයෙන් දශක 04කට පමණ පසු තමාට රුසියාවේ සංචාරයක නිරත වන ලෙස එරට ජනාධිපති ව්ලැද්මීයර් පුටින් ආරාධනාකර ඇති බව ද ජනාධිපතිවරයා එහිදි අනාවරණය කර තිබේ. ජනාධිපති මෛත්‍රිපාල සිරිසේන මහතා හෙට(7) ආරම්භ වන ඉන්දියානු සාගර කලාපිය රාජ්‍ය නායක සමුළුව ඇමතීමට නියමිතය.", "URL": "https://sinhala.adaderana.lk/news.php?nid=70510", "Category": null, "Parent URL": null}