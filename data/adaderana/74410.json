{"Source": "Adaderana", "Timestamp": "June 21, 2017 08:13 am", "Headline": "  ස්ථීරසාර සාමයක් ඇති කරන්න රජය කැපවෙනවා", "News Content": "සියලු ජන කොටස් අතර සාමය සහ සමඟිය ගොඩනගමින් රට තුළ ස්ථීරසාර සාමයක් ඇති කිරීම සඳහා රජය පුළුල් වැඩකොටසක් ඉටු කරමින් පවතින බව ජනාධිපති මෛත්‍රීපාල සිරිසේන මහතා පවසයි.සුළු ජන කොටස්වලට මුහුණදීමට සිදුව තිබූ බරපතළ ගැටළු සඳහා විසඳුම් ලබාදෙමින් ඔවුන්ට නිදහස් පරිසරයක ජීවත්වීමේ අයිතිය ලබාදීමට තමා බැඳී සිටින බව ඔහු පවසයි.ඉස්ලාම් බැතිමතුන්ගේ දෛනික රාමසාන් උපවාසය අත්හැරීමේ ඉෆ්තාර් උත්සවයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ.එහිදී තවදුරටත් අදහස් දැක්වූ ජනාධිපතිවරයා ප්‍රකාශ කර ඇත්තේ දේශපාලන කුමන්ත්‍රණවලට හසු නොවී සතුරා සහ මිතුරා හඳුනාගනිමින් කටයුතු කරන්නැයි මුස්ලිම් ප්‍රජාවගෙන් තමා ඉල්ලා සිටින බවයි.", "URL": "https://sinhala.adaderana.lk/news.php?nid=74410", "Category": null, "Parent URL": null}