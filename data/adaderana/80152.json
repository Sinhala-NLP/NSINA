{"Source": "Adaderana", "Timestamp": "November 19, 2017 07:47 am", "Headline": " තුන්රෝද රිය රිපර් රියේ ගැටී පුංචි මල් කැකැළු දෙකක් අකාලයේ මිලින වෙයි", "News Content": "කැළණිය - බියගම මාර්ගයේ මාබිම හංදිය අසළ දී සිදුවු රිය අනතුරකින් ගැහැණු දැරියක සහ පිරිමි දරුවෙකු මියගොස් තිබේ. ත්‍රීරෝද රථයක් සහ ටිපර් රථයක් එකිනෙක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් ත්‍රීරෝද රථයේ ගමන්ගත් පුද්ගලයින් හත් දෙනෙකු තුවාල ලබා‍ බියගම රෝහලට ඇතුළත් කිරීමේ දී ඉන් බරපතළ තුවාල ලබා සිටි පිරිමි දරුවෙකු සහ ගැහැණු දැරියක මියගොස් තිබේ. මියගොස් ඇත්තේ අවුරුදු දෙකයි මාස 4ක් වයසැති පිරිමි දරුවෙකු සහ අවුරුද්දයි මාස තුනක් වයසැති ගැහැණු දැරියකි. අනතුර සම්බන්ධයෙන් ටිපර් රථයේ රියදුරු අත්අඩංගුවට ගෙන ඇති අතර සපුගස්කන්ද පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=80152", "Category": null, "Parent URL": null}