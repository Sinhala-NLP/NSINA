{"Source": "Adaderana", "Timestamp": "July 31, 2018 03:57 pm", "Headline": "ඇන්ටනෝව් යළි දිවයිනට", "News Content": "ලොව විශාලතම භාණ්ඩ ප්‍රවාහන යානයක් වන ඇන්ටනෝව් ADB 2540 ගුවන්යානයක් අද(31) මත්තල ජාත්‍යන්තර ගුවන්තොටුපොළ ගොඩබස්වා ඇති බව අද දෙරණ වාර්තාකරු පවසයි. කාර්ය මණ්ඩල සාමාජිකයන්ට විවේක ගැනීම සහ යානයට ඉන්ධන ලබා ගැනීම සඳහා එය මත්තල ගුවන්තොටුපොළ භාවිතා කළ බව ගුවන්තොටුපොළ නිලධාරියෙකු පැවසීය. කාර්ය මණඩලය 19 දෙනෙකුගෙන් සමන්විත මෙම යානය ඉන්දුනීසියාවේ සිට මස්කට බලා ගමන් කිරීමට පැමිණි ඇති බව වාර්තා වෙයි. මෙම යානය අද පස්වරු 1.40 ට පමණ මත්තලට ගොඩබැස්වූ බව අප වාර්තාකරුවන් සඳහන් කළේය. පසුගිය අප්‍රේල් මස 18 වනදා ද ඇන්ටනෝව් 225 ගුවන්යානයක් මත්තලට ගොඩබස්වනු ලැබු බව ගුවන්තොටුපොළ නිලධාරී පැවසීය.", "URL": "https://sinhala.adaderana.lk/news.php?nid=93547", "Category": null, "Parent URL": null}