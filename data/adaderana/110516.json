{"Source": "Adaderana", "Timestamp": "May 23, 2019 12:01 pm", "Headline": " ඕස්ට්‍රේලියාවට නිල නොලත් ජයක්", "News Content": "ඕස්ට්‍රේලියා කණ්ඩායම සහ බටහිර ඉන්දීය කොදෙව් කණ්ඩායම අතර පැවති නිල නොවන ලෝක කුසලාන පුහුණු තරගයෙන් ජය ගැනීමට ඕස්ට්‍රේලියා කණ්ඩායම සමත් විය. තරගය පැවැත්වුනේ එංගලන්තයේ සදම්ටන් හිදීයි. තරගයේ ප්‍රථමයෙන් පන්දුවට පහරදුන් කොදෙව් කණ්ඩායම පන්දුවාර 46යි පන්දු 2කදී සියළු දෙනා දැවී ලකුණු ලකුණු 229ක් රැස් කළේය. එහිදී එවින් ලෙවිස් රැස් කළ ලකුණු සංඛ්‍යාව 50ක්. පන්දු යැවීමේදී ග්ලෙන් මැක්ස්වෙල් ලකුණු 14ට කඩුළු 2ක් දවා ගත්තේය. පිළිතුරු ඉනිම ක්‍රීඩා කිරීමට පිටියට පිවිසි ඕස්ට්‍රේලියා ආරම්භක පිතිකරු උස්මාන් කවාජාගේ හකු පෙදෙසේ පන්දුව වැදීම හේතුවෙන් ඔහු ආබාධයකට ලක්විය. කෙසේ වෙතත් ඕස්ට්‍රේලියා කණ්ඩායම පන්දුවාර 38යි පන්දු 3කදී කඩුළු 3ක් පමණක් දැවී ජයග්‍රාහි ඉලක්කය පසුකර ගියේය. ඕස්ට්‍රේලියාව වෙනුවෙන් ස්ටීව් ස්මිත් ලකුණු 76ක් රැස් කරගැනීමට සමත් විය.", "URL": "https://sinhala.adaderana.lk/news.php?nid=110516", "Category": null, "Parent URL": null}