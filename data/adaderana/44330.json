{"Source": "Adaderana", "Timestamp": "July 1, 2014 06:56 am", "Headline": " මුහුද රළුයි - සුළං වේගය පැයට කි.මී 80ක් විය හැකියි", "News Content": "මන්නාරම-පොතුවිල් හරහා ගාල්ල දක්වා මුහුදු තීරය රළුවිය හැකි බව පැයට කි.මී 80 ක පමණ සුළං වේගයක් පැවතිය හැකි බව කාලගුණ විද්‍යා දෙපාර්තමේන්තුව පවසයි. ඒ අනුව නාවික හා ධීවර කටයුතුවල යෙදෙන පිරිස් ඒ පිළිබඳ සැලකිලිමත් විය යුතු බව එම දෙපාර්තමේන්තුව ඉල්ලා සිටියි. එසේම ඉදිරි පැය 24 තුළත් මේ අයුරින් වර්ෂාව ඇදහැළුණහොත් නුවරඑළිය,කෑගල්ල,මහනුවර,කළුතර හා රත්නපුර දිස්ත්‍රීක්කවල තැනින් තැන නායයාමේ අවදානමක් පවතින බවට ආපදා කළමනාකරණ මධ්‍යස්ථානය අනතුරු ඇඟවීමක් කර තිබේ.", "URL": "https://sinhala.adaderana.lk/news.php?nid=44330", "Category": null, "Parent URL": null}