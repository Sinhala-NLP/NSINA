{"Source": "Adaderana", "Timestamp": "September 22, 2013 12:09 pm", "Headline": "සන්ධානය වයඹත් හොල්ලයි - ආසන 34ක් හිමිකර ගනියි", "News Content": "වයඹ පළාතේ අවසන් ඡන්ද ප්‍රතිඵලයට අනූව ඡන්ද 705,188ක් සමගින් 66.43%ක ප්‍රතිශතයක් සහිතව ප්‍රසාද මන්ත්‍රී ධූර 2ද ඇතුළුව මන්ත්‍රී ආසන 34ක් හිමිකර ගැනීමට එක්සත් ජනතා නිදහස් සන්ධානය සමත්ව තිබේ. එම පළාතෙන් එක්සත් ජාතික පක්ෂය ඡන්ද 257,011ක් සමගින් 24.21%ක ප්‍රතිශතයක් ද සහිතව මන්ත්‍රී ආසන 12ක් හිමිකර ගෙන ඇත. එසේම සරත් ෆොන්සේකාගේ ප්‍රජාතන්ත්‍රවාදී පක්ෂය ඡන්ද 46,114ක් සමගින් 4.34%ක ප්‍රතිශතයක්ද සහිතව මන්ත්‍රී ආසන 3ක් හිමිකර ගැනීම විශේෂත්වයකි. තවද ජනතා විමුක්ති පෙරමුණට 2013 පළාත් සභා මැතිවරණයෙන් හිමි වූ එකම මන්ත්‍රී අසුන ලැබුණේ වයඹ පළාතෙනි. ඒ අනුව එම පළාතෙන් ඡන්ද 19.624ක්ද සමගින් 1.85%ක ප්‍රතිශතයක් සහිතව එම මන්ත්‍රී අසුනට හිමිකම් කීමට ඔවුන්ට හැකි විය.", "URL": "https://sinhala.adaderana.lk/news.php?nid=37595", "Category": null, "Parent URL": null}