{"Source": "Adaderana", "Timestamp": "July 22, 2016 05:17 pm", "Headline": "හැවන ග්‍රාමනිලධාරියාට මැර ප්‍රහාරයක්", "News Content": "කුරුණෑගල - මල්ලවපිටිය ප්‍රාදේශීය ලේකම් කොට්ඨාසයේ හැවන ග්‍රාමනිලධාරී වසමේ ග්‍රාම නිලධාරී පහරකෑමකට ලක්ව තිබේ.රාජකාරියේ නිරතව සිටියදී ඔහු මෙම පහරකෑමට ලක්ව ඇති බව සඳහන්ය.පහරකෑමට ලක්වු ග්‍රාමනිලධාරීවරයා බරපතළ තුවාල ලබා මේ වන විට කුරුණෑගල ශික්ෂණ රෝහලේ හදිසි අනතුරු අංශයේ ප්‍රතිකාර ලබයි.ග්‍රාම නිලධාරීවරයාට පහරදුන් පුද්ගලයා ප්‍රදේශයෙන් පළාගොස් ඇති බව අද දෙරණ කළ විමසීමකදී කුරුණෑගල පොලීසිය සඳහන් කළේය.කුරුණෑගල පොලීසිය සිද්ධිය සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=62330", "Category": null, "Parent URL": null}