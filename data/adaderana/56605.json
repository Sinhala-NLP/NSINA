{"Source": "Adaderana", "Timestamp": "January 24, 2016 04:23 pm", "Headline": "විවෘත විශ්වවිද්‍යාලය කඩිනමින් විවෘත කළ යුතුයි", "News Content": "දින නියමයක් නොමැතිව වසා දමා ඇති විවෘත විශ්වවිද්‍යාලය කඩිනමින් යළි විවෘත කළ යුතු බව විවෘත විශ්වවිද්‍යාලයීය ශිෂ්‍ය එකමුතුව පවසයි.එහි කැඳවුම්කරු අමිල සදරුවන් මහතා පවසන්නේ ශිෂ්‍යයින් කලහාකාරි ලෙස හැසුරුනු බව පවසමින් පසුගිය සිකුරාදා දින සිට විශ්වවිද්‍යාලය දින නියමයක් නොමැතිව වසා දැමීමට පාලනාධිකාරිය කටයුතු කර ඇති බවයි.විශ්වවිද්‍යාලයට නව නීති මාලාවක් හදුන්වාදිමට පාලනාධිකාරිය තීරණය කර ඇති අතර සිසුන් ඊට විරෝධය පළ කළ බවද ඔහු සඳහන් කර තිබේ.විශ්වවිද්‍යාලය තුළ සිසුන්ට පවතින ගැටළු විසදීමට කටයුතු නොකර විශ්වවිද්‍යාලය වසා දැමිමට පියවර ගැනිම අනුමත කළ නොහැකි බව විවෘත විශ්වවිද්‍යාලයීය ශිෂ්‍ය එකමුතුවේ කැඳවුම්කරු අමිල සදරුවන් සඳහන් කළේය.", "URL": "https://sinhala.adaderana.lk/news.php?nid=56605", "Category": null, "Parent URL": null}