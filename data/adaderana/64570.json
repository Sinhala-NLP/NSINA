{"Source": "Adaderana", "Timestamp": "September 30, 2016 10:19 am", "Headline": " සමාජයීය විද්‍යා ජාත්‍යන්තර සම්මන්ත්‍රණය ඇරඹෙයි", "News Content": "කැලණිය විශ්වවිද්‍යාලයේ සමාජයීය විද්‍යා පීඨය මගින් සංවිධානය කරන සමාජයීය විද්‍යා ජාත්‍යන්තර සම්මන්ත්‍රණය අද(30) සහ හෙට(01) යන දෙදින පුරා පැවැත්වීමට නියමිතව තිබේ.මෙහි සමාරම්භක උත්සවය ජනාධිපති ලේකම් පී.බී.අබේකෝන් මහතා සහ විශ්වවිද්‍යාල ප්‍රතිපාදන කොමිෂන් සභාවේ සභාපති ජ්‍යෙෂ්ඨ මහාචාර්ය මොහාන් ද සිල්වා මහතාගේ ප්‍රධානත්වයෙන් පැවැත්වීමට නියමිතය. “සංවර්ධනයේ ගෝලීය අභියෝග, සමාජයීය විද්‍යා පර්යාලෝකය“ යන තේමාව යටතේ මෙවර සම්මන්ත්‍රණය පැවැත්වෙනු ඇත. එම ජාත්‍යන්තර සම්මන්ත්‍රණයේදී ජාතික හා කලාපීය වශයෙන් සාකච්ඡා කෙරෙන ආපදා කළමනාකරණ ඝන අපද්‍රව්‍ය කළමනාකරණය සහජීවනය සහ ජාතික ආරක්ෂාව ඇතුළු මාතෘකා කිහිපයක් ඔස්සේ දේශන පැවැත්වීමට නියමිතව තිබේ.", "URL": "https://sinhala.adaderana.lk/news.php?nid=64570", "Category": null, "Parent URL": null}