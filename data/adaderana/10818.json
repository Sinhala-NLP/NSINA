{"Source": "Adaderana", "Timestamp": "September 12, 2010 07:44 pm", "Headline": "ටිල්වින් අතින් ජවිපෙ වව්නියා කාර්යාලය විවෘත වෙයි", "News Content": "ජනතා විමුක්ති පෙරමුණේ වව්නියාව දිස්ත්‍රික් කාර්යාලය අද එම පක්ෂයේ ප්‍රධාන ලේකම් ටිල්වින් සිල්වා මහතාගේ ප්‍රධානත්වයෙන් විවෘත විය. මෙම කාර්යාලය වව්නියාවේ, තාන්ඩිකුලම් දුම්රියපොළ අසල පිහිටා ඇත. මෙම අවස්ථාවට හිටපු පාර්ලිමේන්තු මන්ත්‍රීවරයෙකු වන රාමලිංගම් චන්ද්‍ර සේකරන් මහතා ද සහභාගි වී සිටියේය. රජයේ බාධා කිරීම් මධ්‍යෙය් වුව ද මෙම කාර්යාලය විවෘත කිරීමට හැකියාව ලැබුණු බව එම උත්සවය වෙනුවෙන් සහභාගි වූ පිරිසට ස්තූති කරමින් ටිල්වින් සිල්වා මහතා ප්‍රකාශ කළේය. මෙම කාර්යාලය විවෘත කිරීම හරහා වසර 30 ක් පුරා යුද්ධයෙන් පීඩා විඳි ජනතාවගේ එකමුතුවත් සමග සිදුකරන දේශපාලන ගමනෙහි ඉදිරි පියවරක් සනිටුහන් කරන බව ද ඔහු අවධාරණය කළේය.", "URL": "https://sinhala.adaderana.lk/news.php?nid=10818", "Category": null, "Parent URL": null}