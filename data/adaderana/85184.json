{"Source": "Adaderana", "Timestamp": "March 5, 2018 09:46 am", "Headline": "ලෝක කුසලාන සුදුසුකම් ලබා ගැනීමේ තරඟයෙන් ස්කොට්ලන්තට විශිෂ්ඨ ජයක්", "News Content": "2019 ලෝක කුසලාන ක්‍රිකට් තරඟාවලියට සුදුසුකම් ලබා ගැනීමේ තරඟාවලියේ ඊයේ පැවැති තවත් තරඟයකින් ඇෆ්ගනිස්ථාන කණ්ඩායම පරාජයට පත් කරමින් ස්කොට්ලන්ත කණ්ඩායම කඩුලු 07ක ජයක් හිමි කරගෙන තිබේ. තරඟය බුලවායෝහිදී පැවැති අතර තරඟයේ කාසියේ වාසිය දිනූ ස්කොට්ලන්ත කණ්ඩායම ප්‍රථමයෙන් පන්දුවට පහරදීමේ අවස්ථාව ඇෆ්ගනිස්ථාන කණ්ඩායමට ලබාදුණි. ඒ අනුව ඔවුන් පන්දුවාර 49 යි පන්දු 04ක් අවසානයේ සියළු ක්‍රීඩකයින් දැවී ලකුණු 255ක් රැස්කර ගෙන තිබේ. එහිදී මොහොමඩ් නබී ලකුණු 92ක් ලබා ගැනීමට සමත්ව තිබේ. ජයග්‍රාහි ඉලක්කය හඹා ගිය ස්කොට්ලන්ත කණ්ඩායම පන්දුවාර 47යි පන්දු 02 ක් අවසානයේ කඩුලු 03ක් පමණක් බිදවැටී ලකුණූ 256ක් ලබා ගනිමින් ජයග්‍රාණය වාර්තා කර ඇත. විශිෂ්ඨ ඉනිමක් ක්‍රීඩා කළ කැලම් මැක්ලව්ඩ් පන්දු 164ක් තුළ හතරේ පහර 23ක් සහ එක් 06 පහරක් සමඟින් නොදැවී ලකුණු 157ක් ලබා ගත්තේය.", "URL": "https://sinhala.adaderana.lk/news.php?nid=85184", "Category": null, "Parent URL": null}