{"Source": "Adaderana", "Timestamp": "March 17, 2015 11:22 am", "Headline": "ලාම්පුව පත්තු කිරීමට මව ගෙනා භූමිතෙල් බී ළදැරියක මරුට", "News Content": "යාපනය, වැල්වැටිතුරෙයි සමරබාහු ප්‍රදේශයේ දී භූමිතෙල් ශරීරගත වීමෙන් කුඩා දැරියක මියගොස් තිබේ.වයස අවුරුදු එකහමාරක දැරියක් මෙලෙස මියගොස් ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.සිය මව විසින් ලාම්පුවක් දැල්වීම සඳහා ගෙන ආ භූමිතෙල් බෝතලයක් අදාළ දැරිය පානය කර ඇති බව සඳහන් වෙයි.ඉන් අනතුරුව එම දැරිය ප්‍රතිකාර සඳහා යාපනය රෝහලට ඇතුළත් කර තිබේ.කෙසේ වෙතත් එහිදී ඇය මියගොස් ඇති බව පොලීසිය සඳහන් කළේය.සිද්ධිය සම්බන්ධයෙන් වැල්වැටිතුරෙයි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=50015", "Category": null, "Parent URL": null}