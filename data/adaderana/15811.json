{"Source": "Adaderana", "Timestamp": "May 1, 2011 10:44 am", "Headline": "බවුසරය ගසක ගැටෙයි-අයෙක් මරුට", "News Content": "හලාවත , මැරවල ප්‍රදේශයේ දී ඉන්ධන ප්‍රවාහනය කරන බවුසරයක් අනතුරට ලක් වීමෙන් පුද්ගලයෙකු ජීවිතක්ෂයට පත් වී තිබේ. අද අලුයම මෙම අනතුර සිදු වී ඇති බව හලාවත පොලිසිය ප්‍රකාශ කරයි. කොළඹ සිට පුත්තලම බලා ධාවනය වූ මෙම ඉන්ධන බවුසරය මාර්ගයෙන් ඉවතට පැන ගසක ගැටීමෙන් මෙසේ අනතුරට පත්ව තිබේ. අනතුරින් මිය ගොස් ඇත්තේ ජා-ඇල ශාන්ත රෝගුස් ප්‍රදේශයේ පදිංචි පුද්ගලයෙකි.", "URL": "https://sinhala.adaderana.lk/news.php?nid=15811", "Category": null, "Parent URL": null}