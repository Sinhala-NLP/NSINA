{"Source": "Adaderana", "Timestamp": "March 13, 2013 12:46 pm", "Headline": "මව කඩේට යැවූ පුතා ගෙල කපාගනියි", "News Content": "තියුණු ආයුධයකින් ගෙල කපාගෙන සිය දිවි නසා ගත් අයෙකුගේ මළ සිරුරක් නිවසක තිබී සොයාගෙන ඇති බව පල්ලම පොලීසිය පවසයි. මෙලෙස මිය ගොස් ඇත්තේ පල්ලම - පාළුකටුපත ප්‍රදේශයේ පදිංචිව සිටි නීල් ප්‍රේමසිරි නැමැති 38 හැවිරිදි අවිවාහක අයෙකි. ඉකුත් 12 වනදා දහවල් අදාළ පුද්ගලයා මව සමග නිවසේ සිට ඇති අතර ඔහු අසල පිහිටි වෙළඳසැලට ගොස් පාන් රැගෙන එන ලෙසට සිය මවට දන්වා ඇත. ඒ අනුව මව නිවසින් පිටත් වූ පසු ඔහු විසින්ම සිය ගෙල කපාගෙන ඇති බවට මූලික පරීක්ෂණවලින් හෙළිවූ බව පොලීසිය පවසයි. මිය ගිය තරුණයාගේ සිරුර අදාළ නිවසේ තිබිය දී සොයාගෙන තිබේ. පල්ලම පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=32381", "Category": null, "Parent URL": null}