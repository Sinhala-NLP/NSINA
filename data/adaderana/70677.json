{"Source": "Adaderana", "Timestamp": "March 10, 2017 01:26 pm", "Headline": " කච්චතිව් දේව මංගල්‍යය  12දා ", "News Content": "කච්චතිව් දුපතේ ශාන්ත අන්තෝනි දෙව් මැදුරේ වාර්ෂික මංගල්‍යය සඳහා මේ වන විට සියලු කටයුතු සූදානම් කර ඇති බව නාවික හමුදාව පවසයි.මෙවර වාර්ෂික දේව මංගල්‍යය ලබන 12 වන පැවැත්වීමට කටයුතු යොදා තිබේ.මංගල්‍යය සඳහා බැතිමතුන් විශාල පිරිසක් පැමිණීම හේතුවෙන් ඔවුන්ට පහසුකම් සැලසීමේ අරමුණින් නව දේවස්ථානයක් ඉදිකිරීමට ද නාවික හමුදාව පියවර ගනු ලැබීය. මෙවර කච්චතිව් මංගල්‍යය සඳහා ශ්‍රී ලාංකික සහ ඉන්දීය බැතිමතුන් 9000 ක පමණ පිරිසක් සහභාගීවනු ඇති බවට විශ්වාසය පළ කරන අතර ඔවුන්ට අවශ්‍ය ආහාර, පානීය ජලය, සනීපාරක්ෂක පහසුකම් ඇතුළු සියලු කටයුතු සූදානම් කර ඇති බව නාවික හමුදාව සඳහන් කළේය.", "URL": "https://sinhala.adaderana.lk/news.php?nid=70677", "Category": null, "Parent URL": null}