{"Source": "Adaderana", "Timestamp": "March 19, 2013 01:18 pm", "Headline": "හමුදා සෙබළාගේ සිරුර දේවහූව වැවේ පාවෙයි", "News Content": "ගලේවෙල දේවහූව වැවේ පා වෙමින් තිබූ යුද හමුදාවේ තරුණ සෙබළෙකුගේ සිරුරක් අද (19) පෙරවරුවේ හමුවී තිබේ. දේවහූව හමුදා කඳවුරේ සේවයේ නියුතු ගාල්ලේ පදිංචි 21 හැවිරිදි එස්.එච්. ශාන්ත නැමැති තරුණ හමුදා සෙබළාගේ සිරුර මෙලෙස හමුවී ඇතැයි අද‍ දෙරණ වාර්තාකරු පවසයි. දින කිහිපයකට ඉහතදී මෙම සෙබළා අතුරුදහන් වී සිට ඇතැයි ද හෙතෙම කියයි. දඹුල්ල වැඩබලන මහේස්ත්‍රාත් ජයම්පති රත්නදිවාකර මහතා පැමිණ මළ සිරුර පරික්ෂා කිරීමෙන් පසු මාතලේ අධිකරණ වෛද්‍යවරයා වෙත එය යවන ලෙසට නියෝග කර තිබේ.", "URL": "https://sinhala.adaderana.lk/news.php?nid=32558", "Category": null, "Parent URL": null}