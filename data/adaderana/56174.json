{"Source": "Adaderana", "Timestamp": "January 6, 2016 08:56 am", "Headline": " නවාෂ් ෂරීෆ් අද මහනුවර  යයි ", "News Content": "ශ්‍රී ලංකාවේ තෙදින නිල සංචාරයක නිරතව සිටින පකිස්ථාන අග්‍රාමාත්‍ය නවාෂ් ෂරීෆ් මහතා අද මහනුවර ප්‍රදේශයේ සංචාරයක නිරතවීමට නියමිතව තිබේ.විදේශ කටයුතු අමාත්‍යංශය පැවසුවේ පකිස්ථාන අග්‍රාමාත්‍යවරයා මහනුවර දළදා මාලිගාව වැඳපුදාගැනීමට නියමිතව ඇති බවයි.අනතුරුව ඔහු මීරා මක්කම් මුස්ලිම් දේවස්ථානය වැඳපුදාගැනීමට ද නියමිතය.එමෙන්ම පාකිස්ථාන අග්‍රාමාත්‍යවරයා මහනුවර ජින්නා සංස්කෘතික මධ්‍යස්ථානයේද සංචාරය කිරීමට නියමිතව තිබේ.අනතුරුව පේරාදෙණිය උද්භිත උද්‍යානයේ සිය පැමිණීම සිහිපත් කිරීම සඳහා පකිස්ථාන අග්‍රාමාත්‍ය නවාෂ් ෂරීෆ් මහතා පැලයක් රෝපණය කිරීමට ද නියමිතය.පකිස්ථාන අග්‍රාමාත්‍යවරයා අද පස්වරුවේ දිවයිනෙන් පිටත්ව යාමට නියමිත බව විදේශ කටයුතු අමාත්‍යංශය පැවසුවේය.", "URL": "https://sinhala.adaderana.lk/news.php?nid=56174", "Category": null, "Parent URL": null}