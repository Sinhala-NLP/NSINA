{"Source": "Adaderana", "Timestamp": "August 1, 2012 08:47 am", "Headline": "සඟවා තැබූ තවත් ආයුධ හමුවෙයි", "News Content": "නැගෙනහිර පළාතේ කිලිනොච්චි ප්‍රදේශයෙන් ආයුධ තොගයක් සොයා ගෙන තිබේ. නැගෙනහිර පළාතේ ඉලක්කුවෙඩ්ඩි ප්‍රදේශයෙන් මෙම ආයුධ සොයා ගත් බව ජාතික ආරක්ෂාව පිළිබඳ මාධ්‍ය මධ්‍යස්ථානය පවසයි. ටී 56 ගිනි අවියක්, අත්බෝම්බ 12 ක් එසේ සොයා ගත් ආයුධ අතරට අයත් වේ. කිලිනොච්චි ප්‍රදේශයෙන් ද තවත් ආයුධ තොගයක් සොයා ගෙන ඇති බව මාධ්‍ය මධ්‍යස්ථානය පවසයි. ආර්.පී.ජී බෝම්බ 3 ක්, මිලි මීටර 40 වර්ගයේ ‍ග්‍රෙනේඩ් ලෝන්චර් 3 ක්, මිලි මීටර 60 වර්ගයේ මෝටාර් උණ්ඩ 13 ක්, අත්බෝම්බ 20 ක් ඊට ඇතුළත් බව සඳහන්ය. කිලිනොච්චි මුරුසුමුඩෙයි ප්‍රදේශයේ සිදුකළ සෝදිසි මෙහෙයුමක දී මෙම ආයුධ තොගය සොයා ගෙන ඇත.", "URL": "https://sinhala.adaderana.lk/news.php?nid=26222", "Category": null, "Parent URL": null}