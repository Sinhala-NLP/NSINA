{"Source": "Adaderana", "Timestamp": "March 25, 2012 09:36 am", "Headline": "ජංගම දුරකථනය ගන්න සූර් පිට දියේ කිමිඳුණු ධීවරයා  මරු වැළඳගනියි", "News Content": "කොට්බේ ධීවර වරායේදී දියේ ගිලූන පුද්ගලයකු ත‍්‍රීකුණාමලය රෝහලට ඇතුළත් කිරීමෙන් පසුව බාහිර රෝගී අංශයේදී මියායම සම්බන්ධව ත‍්‍රිකුණාමලය වරාය පොලීසිය විසින් විමර්ශනයක් ආරම්භ කර තිබේ. ඊයේ සවස මෙසේ මරණයට පත්ව ඇත්තේ වයස අවුරුදු 42 ක් වූ ඩබ්.එම්.රෝහණ නැමැති කොට්ටෙගොඩ- මාතර ප‍්‍රදේශයේ පදිංචි ධීවරයෙකි. මෙම පුද්ගලයා සේවය කරන යාත‍්‍රාව කොට්බේ වරායේ ජැටියේ නතර කර තිබියදී මත්පැන් පානය කර සිටි මොහු අසල ඇති බෝට්ටුවක් මත වාඩිවී ජංගම දුරකථනයෙන් කතා කරමින් සිටියදී ජංගම දුරකථනය දියට වැටී ඇතැයි සඳහන් වේ. ඉන්පසු ඔහු මුහුණු ආවරණයක්ද පැළඳ ගෙන ජංගම දුරකථය සෙවීම සඳහා දියේ කිමිදී ඇති බව පොලීසිය පවසයි. කෙසේ වෙතත් දියේ ගිලීම නිසා අසාධ්‍ය තත්ත්වයට පත් මොහු පසුව ත‍්‍රිකුණාමළය රෝහලට ඇතුත් කිරීමෙන් පසු මියගොස් ඇත. ත‍්‍රිකුණාමලය වරාය පොලීසිය වැඩිදුර විමර්ශන පවත්වාගෙන යනු ලබයි.", "URL": "https://sinhala.adaderana.lk/news.php?nid=23039", "Category": null, "Parent URL": null}