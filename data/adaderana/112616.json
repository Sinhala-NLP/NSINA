{"Source": "Adaderana", "Timestamp": "June 23, 2019 05:52 pm", "Headline": "පුපුරණ ද්‍රව්‍ය යොදා මාළු ඇල්ලූ 4ක් අත්අඩංගුවට", "News Content": "පුපුරණ ද්‍රව්‍ය භාවිත කරමින් ධීවර කටයුතුවල නිරත වූ පුද්ගලයින් සිව් දෙනෙකු නාවික හමුදාව අත්අඩංගුවට ගෙන ඇත. මන්නාරම මුහුදු ප්‍රදේශයේ දී අත්අඩංගුවට ගත් මෙම පුද්ගලයින් එම ප්‍රදේශයේම පදිංචිකරුවන් බව නාවික හමුදාව පැවසුවේය. එහිදී පුපුරණ ද්‍රව්‍ය යොදා අල්ලන ලද කිලෝග්‍රෑම් 358ක මත්ස්‍ය තොගයක් සහ ඩිංගි යාත්‍රාවක් නාවික හමුදා බාරයට ගෙන ඇත. සැකකරුවන් සහ ධීවර ආම්පන්න වැඩිදුර විමර්ශන සඳහා මන්නාරම සහකාර ධීවර අධ්‍යක්ෂ කාර්යාලය වෙත භාරදුන් බව නාවික හමුදාව පැවසුවේය.", "URL": "https://sinhala.adaderana.lk/news.php?nid=112616", "Category": null, "Parent URL": null}