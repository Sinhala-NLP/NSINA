{"Source": "Adaderana", "Timestamp": "September 20, 2016 05:04 pm", "Headline": "යොවුන් ක්‍රීඩා උළෙල බදුල්ලේදී", "News Content": "28 වන ජාතික යෞවන ක්‍රීඩා උළෙල මේ මස 22 වැනිදා බදුල්ලේ දී පැවැත්වීමට කටයුතු යොදා ඇති බව ජාතික තරුණ සේවා සභාව පවසයි.බදුල්ල වින්සන්ට් ඩයස් ක්‍රීඩාංගණයේ දී ආරම්භ වන ජාතික යෞවන ක්‍රීඩා උළෙල දින තුනක් පැවැත්වීමට නියමිතය.දිවයිනේ සෑම ප්‍රදේශයකම ක්‍රීඩක ක්‍රීඩිකාවන් 2500 දෙනෙකු මෙවර ජාතික යෞවන ක්‍රීඩා උළෙලට සහභාගී වන බව ජාතික තරුණ සේවා සභාව පැවසුවේය. ජාතික තරුණ සේවා සභාව, යෞවන සමාජ සම්මේලනය හා ජාතික ප්‍රතිපත්ති සහ ආර්ථික කටයුතු අමාත්‍යාංශය එහි සංවිධානය කටයුතු සිදුකරන බව වාර්තා වේ.මෙම යෞවන ක්‍රීඩා උළෙලට සමගාමීව වෙළෙඳ ප්‍රදර්ශන, සැණකෙළි හා සංගීත ප්‍රසංගයන් ද පැවැත්වීමට සැලසුම් කර ඇත.", "URL": "https://sinhala.adaderana.lk/news.php?nid=64278", "Category": null, "Parent URL": null}