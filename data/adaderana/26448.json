{"Source": "Adaderana", "Timestamp": "August 9, 2012 05:26 pm", "Headline": "හෙට සිට ලක් ස‍තොසේ මිල අඩුවෙයි", "News Content": "හෙට සිට ක්‍රියාත්මක වන පරිදි ලක් සතොස මගින් අලෙවි කරන අත්‍යාවශ්‍ය භාණ්ඩ රැසක මිල පහත දමන බව සමූපකාර හා අභ්‍යන්නතර වෙළද අමාත්‍ය ජොන්ස්ටන් ප්‍රනාන්දු මහතා පවසයි. ඒ අනුව සුදු සීනි , දුඹුරු සීනි , ටින්මාළු, සම්බා , නාඩු , කැකුළු යන සහල් වර්ග වල මිල අඩු කරන බව හෙතෙම සඳහන් කරයි. සුදු සීනි කිලෝග්‍රෑමයක් රුපියල් 96 ශත 50 කටත් ටින් මාළු රුපියල් 155 කටත් සම්බා සහල් කිලෝග්‍රෑමයක් රුපියල් 65 කටත් නාඩු සහල් කිලෝ ග්‍රෑමයක් රුපියල් 55 කටත් හෙට සිට ලක් සතොස මගින් අලෙවි කරන බව ජොන්ස්ටන් ප්‍රනාන්දු අමාත්‍යවරයා පෙන්වාදෙයි. ඕනෑම කැකුළු සහල් වර්ගයක් හෙට සිට රුපියල් 45 ක මිලකට ලක් සතොස අලෙවි සැල්වල අලෙවි කරන බව හෙතෙම වැඩිදුරටත් කියා සිටියි..", "URL": "https://sinhala.adaderana.lk/news.php?nid=26448", "Category": null, "Parent URL": null}