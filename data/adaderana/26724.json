{"Source": "Adaderana", "Timestamp": "August 20, 2012 09:26 am", "Headline": "අතුරුදන් වූ එක් දරු පියාගේ මළ සිරුර නිවස පිටුපසින් හමුවෙයි", "News Content": "මොණරාගල, මාගන්දනමුල්ල ප්‍රදේශයේ දී පසුගිය ඉරිදා සිට අතුරුදන්ව සිටි එක් දරු පියාගේ මළ සිරුර ප්‍රදේශයේ නිවසක් පිටුපස වළදමා තිබිය දී සොයා ගෙන තිබේ. පොලීසිය ලද තොරතුරක් අනුව සිදු කළ විමර්ශනයක දී අදාළ මළ සිරුර සොයා ගෙන ඇති බව සඳහන්ය. සිද්ධිය සම්බන්ධයෙන් සැකකරුවන් දෙදෙනෙකු මොණරාගල පොලීසිය විසින් අත්අඩංගුවට ගෙන තිබේ. මෘත ශරීරයේ කැපුම් තුවාල ඇති බවට සිදු කළ මූලික විමර්ශන වල දී අනාවරණය වී ඇති බව පොලීසිය සඳහන් කළේය. මුදල් ‍ගණුදෙනුවක් මත ඇති වූ ආරවුලක් හේතුවෙන් අදාල සැකකරුවන් විසින් මෙම ඝාතනය සිදු කරන්නට ඇති බවට පොලීසිය සැක පල කරයි. මොණරාගල පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=26724", "Category": null, "Parent URL": null}