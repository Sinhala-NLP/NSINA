{"Source": "Adaderana", "Timestamp": "March 8, 2019 07:48 pm", "Headline": "නුවර-කොළඹ අධිවේගී මාර්ගය ගැන මහින්දගෙන් පොරොන්දුවක්", "News Content": "මාස 06ක් ඇතුළත යළි බලයට පත්වී නුවර - කොළඹ අධිවේගී මාර්ගය මාස 06ක් තුළ ජනතා අයිතියට පත් කරන බව විපක්ෂ නායක මහින්ද රාජපක්ෂ මහතා පවසයි. විපක්ෂ නායකවරයා මේ බව සඳහන් කළේ \"ඉවසුවා ඇති\" ජනරැළි මාලාවේ පළමු රැළියට අද(08) පස්වරුවේ මහනුවරදී අමතමින්ය. ඒකාබද්ධ විපක්ෂය විසින් සංවිධානය කරන ''ඉවසුවා ඇති'' ජනරැළි මාලාවේ පළමු රැළිය අද පස්වරුවේ මහනුවර පොදු වෙළඳපොල භූමියේදී පැවැත්වුණි. ඒ ඒකාබද්ධ විපක්ෂය නියෝජනය කරන පක්ෂවල නායකයින්ගේ හා සාමාජිකයින්ගේ සහභාගිත්වයෙනි. කෙ‍සේ වෙතත් මෙම ජනරැළිය සඳහා ශ්‍රි ලංකා නිදහස් පක්ෂය සමඟ දැනට කටයුතු කරන මන්ත්‍රිවරුන් සහභාගි වි සිටියේ නොමැති බව වාර්තා වෙයි.", "URL": "https://sinhala.adaderana.lk/news.php?nid=105734", "Category": null, "Parent URL": null}