{"Source": "Adaderana", "Timestamp": "November 11, 2015 03:41 pm", "Headline": "ආණ්ඩුව කරන්නේ සංදර්ශන පමණයි ", "News Content": "පවතින ආණ්ඩුව බලයට පත්වූ දින සිට කරනුයේ සංදර්ශන පමණක් බව ජාතික සංවිධාන එකමුතුවේ කැඳවුම්කරු ගුණදාස අමරසේකර මහතා පවසයි.රටේ පවතින ප්‍රශ්න අමතකවීම සඳහා ජනතාවගේ මනස වෙනස් කිරීමට මෙවැනි සංදර්ශන පවත්වන බවත්, ඇවන්ගාඩ් එවැනි සංදර්ශනයක් බවත් ඒ මහතා පැවසුවේය.ඒ මහතා මේ බව සඳහන් කර සිටියේ අද කොළඹ පැවති මාධ්‍ය හමුවකට එක්වෙමින්ය.එසේම ජාතියේ ඉරනමට විශාල ප්‍රශ්න ඇති බවත්, උතුරු පළාත් මහ ඇමති විග්නේෂ්වරන්ලා ඔවුගේ වැඩ කරගෙන යන බවත්, හෙතෙම පෙන්වා දුන්නේය.බන්ධනාගාර රැඳවියන් සේ පවසමින් කොටි ත්‍රස්තවාදීන් මුදාහරින බවද ඒ මහතා එහිදී වැඩිදුරටත් කියා සිටියේය.", "URL": "https://sinhala.adaderana.lk/news.php?nid=55032", "Category": null, "Parent URL": null}