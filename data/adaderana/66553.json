{"Source": "Adaderana", "Timestamp": "November 30, 2016 08:32 am", "Headline": "  පොලීසියේ ප්‍රහාරය අන්තරේ හෙළා දකී", "News Content": "අන්තර් විශ්වවිද්‍යාල ශිෂ්‍ය බල මණ්ඩලය සංවිධානය කළ උද්ඝෝෂණය විසුරුවාහැරීම සඳහා පොලීසිය විසින් එල්ල කළ ප්‍රහාරය දැඩි ලෙස හෙළා දකින බව එහි කැඳවුම්කරු ලහිරු වීරසේකර පවසයි.මාලඹේ පෞද්ගලික වෛද්‍ය විද්‍යාලය අහෝසි කිරීම, බාහිර උපාධි කප්පාදුව නතර කිරීම, පාසල්වල මුදල් අයකිරීම් වැළැක්වීම ඇතුළු ඉල්ලීම් කිහිපයක් මුල් කරගනිමින් ඊයේ(29) දහවල් අන්තර් විශ්වවිද්‍යාල ශිෂ්‍ය බල මණ්ඩලය කැලණිය විශ්වවිද්‍යාලය අසලින් මෙම විරෝධතා පාගමන ආරම්භ කර තිබුණි.පාගමන පාර්ලිමේන්තු වටරවුම ආසන්නයට පැමිණි විට මෙම ප්‍රහාරය එල්ල වී ඇති අතර ශිෂ්‍යයන් 06 දෙනෙකු තුවාල ලබා මේ වන විට රෝහල් ගත කර ඇති බව ලහිරු වීරසේක අද දෙරණට අදහස් දක්වමින් පැවසුවේය.", "URL": "https://sinhala.adaderana.lk/news.php?nid=66553", "Category": null, "Parent URL": null}