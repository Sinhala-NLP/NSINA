{"Source": "Adaderana", "Timestamp": "April 19, 2016 11:55 am", "Headline": "යාලේ සෆාරි 30ට වැඩි ප්‍රමාණයක් තාවකාලිකව තහනම්", "News Content": "යාල වනෝද්‍යානයේ සෆාරි රථ 30ට පමණ සෆාරි ගමන් තාවකාලිකව තහනම්කර තිබේ. ‍මේ පිළිබඳ අදදෙරණ කළ විමසුමකදී වන ජීවි අධ්‍යක්ෂ ජනරාල් ආචාර්ය සුමිත් පිලපිටිය මහතා කියා සිටියේ පනවා ඇති කොන්දේසි කඩ කළ සෆාරි රථ සඳහා මෙලෙස තහනමක් පනවා ඇති බවයි. වනෝද්‍යානය තුළ ඇතැම් සෆාරි රථ නිසි ලෙස හැසිරෙන්නේ නැති බව පෙනී ගොස් ඇති බවත්,එකී රියදුරන්ගේ නොසැලකිලිමත්කම හේතුවෙන් වන සතුන් ජීවිතක්ෂයට පත්වූ අවස්ථාවන් වාර්තාවූ බවත් පිලපිටිය මහතා සඳහන් කළේය. දැනට සති දෙකක පමණ කාලයක් තිස්සේ උද්‍යාන බාරකරුවන්ගේ ප්‍රධානත්වයෙන් සෝදිසි කිරීම් සිදුකරන බවත්,ඉදිරියේදී සෙසු වනෝද්‍යානවලටත් මෙම වැඩපිළිවෙළ ව්‍යාප්ත කරන බවත් ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=59304", "Category": null, "Parent URL": null}