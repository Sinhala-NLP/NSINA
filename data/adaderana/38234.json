{"Source": "Adaderana", "Timestamp": "October 19, 2013 03:53 pm", "Headline": "වැසි හා  සුළං සැරවෙයි", "News Content": "පුත්තලම සිට ගාල්ල හරහා මාතර දක්වා වෙරළට ඔබ්බෙන් ගැඹුරු සහ නොගැඹුරු මුහුදු ප්‍රදේශවල නිරන්තරයෙන් වැසි හෝ ගිගුරුම් සහිත වැසි ඇති වන බව කාලගුණ විද්‍යා දෙපාර්තමේන්තුව පවසයි. සුළ‍ඟේ වේගය ද පැයට කිලෝ මීටර් 80 දක්වා වැඩි විය හැකි අතර මේ නිසා වැසි හෝ ගිගුරුම් සහිත වැසි ඇති විය හැකිය. එසේම දිවයින ආශ්‍රිතව වායුගෝලයේ පවතින කැළඹිළි ස්වභාවය තවදුරටත් පවතින බවද කාලගුණ විද්‍යා දෙපාර්තමේන්තුව පවසයි. අන්තර් මෝසම් කාලගුණ තත්ත්වය හේතුවෙන් මෙම කැළඹිළි තත්ත්වය පවතින බව එම දෙපාර්තමේන්තුව සඳහන් කරයි. එම නිසා වැසි සහිත කාලගුණික තත්ත්වය ඉදිරි දින කිහිපයේදීත් අපේක්ෂා කරන බව කාලගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=38234", "Category": null, "Parent URL": null}