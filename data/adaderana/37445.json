{"Source": "Adaderana", "Timestamp": "September 16, 2013 03:07 pm", "Headline": "අතුරුදහන් වූ ළමයාගේ සිරුර වෙරළට ගොඩගසයි", "News Content": "බලපිටිය වැල්ලවත්ත මුහු‍දේ දිය නෑමට ගිය පිරිමි ළමුන් 4 දෙනෙකුගෙන් අතුරුදහන් වූ ළමයාගේ සිරුර අද (16) දහවල් බලපිටිය මොහොට්ටිවත්ත වෙරළට ගොඩ ගසා තිබේ. කරන්දෙණිය ඌරගහ ප්‍රදේශයේ පදිංචි ළමුන් සිව්දෙනෙකු ඊයේ බලපිටිය වැල්ලවත්ත මුහුදේ දිය නාද්දී රළ පහරකට හසුව ගසාගෙන ගොස් ඇති අතර තිදෙනෙකු දිවි බේරාගෙන ඇත. අතුරුදහන් වූ ළමයා අනෙක් ළමයා සෙවීමේ කටයුතු ඊයේ සවස වන විටත් කළද හමුනොවූ අතර අද දහවල් වෙරළට එම ළමයා‍ෙග් සිරුර ගොඩගසා ඇති බව අප වාර්තාකරු කීය. අවුරුදු 15ක් පමණ වයසැති ළමයෙකු එසේ මියගොස් ඇති බවද හෙතෙම කීය.", "URL": "https://sinhala.adaderana.lk/news.php?nid=37445", "Category": null, "Parent URL": null}