{"Source": "Adaderana", "Timestamp": "April 3, 2010 02:51 pm", "Headline": "වී මෙට්‍රික් ටොන් 6500 ක් ගත්තා", "News Content": "වී මිලදී ගැනීමේ වැඩපිළිවෙළ යටතේ රජය මේ වන විට මෙට්‍රික් ‍ටොන් 6500 ක වී ප්‍රමාණයක් මිල දී ගෙන තිබේ. වී මිල දී ගැනීමේ කටයුතු විධිමත් කිරීම සඳහා පොළොන්නරු දිස්ත්‍රික්කය කලාප 5කට වෙන් කර එම කටයුතු සිදු කරන බව කෘෂිකර්ම අමාත්‍යාංශය පවසයි. මේ අතර ඊයේ හිඟුරක්ගොඩ පැවති ජනරැළියකට එක් වෙමින් ජනාධිපති මහින්ද රජපක්ෂ මහතා පැවසුවේ ගොවීන්ගේ වී මිල දී ගැනීම සඳහා මහා භාණ්ඩාගාරය සතු සෑම සතයක්ම වියදම් කරන බවයි. බත සපයන ගොවියා රැක ගැනීම රටේ නායකයා ලෙස තම වගකීම බවද ජනාධිපතිවරයා එහිදී සඳහන් කර තිබිණි.", "URL": "https://sinhala.adaderana.lk/news.php?nid=7645", "Category": null, "Parent URL": null}