{"Source": "Adaderana", "Timestamp": "July 10, 2014 09:22 am", "Headline": "බන්ධනාගාර රැඳවියා ළඟ කුඩු", "News Content": "හෙරොයින් ළඟ තබාගෙන සිටි රැඳවියෙකු කළුතර, උතුර බන්ධනාගාරය තුළ දී අත්අඩංගුවට ගෙන තිබේ. බන්ධනාගාර අධිකාරිවරයාගෙන් ලැබුණු තොරතුරකට අනුව සිදුකළ සෝදිසි මෙහෙයුමක දී සැකකරු අත්අඩංගුවට ගෙන ඇත. අත්අඩංගුවට ගන්නා අවස්ථාවේ දී රැඳවියා සතුව තිබී හෙරොයින් ග්‍රෑම් 02යි මිලිග්‍රෑම් 400 ක් පොලිසිය විසින් සොයාගෙන තිබේ. සැකකරු බණ්ඩාරගම ප්‍රදේශයේ පදිංචි 25 හැවිරිදි පුද්ගලයෙකි. ඔහු අද කළුතර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=44562", "Category": null, "Parent URL": null}