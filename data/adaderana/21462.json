{"Source": "Adaderana", "Timestamp": "January 18, 2012 08:58 am", "Headline": "බලපත්‍ර නැතිව මී ගවයින් දැක්කුවාට 30 තෙක් රිමාන්ඩ්", "News Content": "බලපත්‍ර නොමැතිව මී ගවයින් 72 දෙනෙකු රැගෙන යමින් සිටි පුද්ගලයින් 8 දෙනෙකු රක්ෂිත බන්ධනාගාර ගත කර තිබේ. කන්තලේ වැව් රක්ෂිත ප්‍රදේශයේ දී මෙම පුද්ගලයින් පොලිස් විශේෂ කාර්යය බලකාය මඟින් අත්අඩංගුවට ගෙන තිබුණි. අදාළ පුද්ගලයින් සහ මීගවයින් කන්තලේ පොලිස් ස්ථානය වෙත භාර දීමෙන් අනතුරුව ‍එම පුද්ගලයින් කන්තලේ මහේස්ත්‍රාත් අධිකරණයට ඉදිරිපත් කර තිබූ බව සඳහන්වේ. ඒ අනුව කන්තලේ මහේස්ත්‍රාත් අධිකරණය අදාළ සැකකරුවන් ලබන 30 වැනිදා දක්වා රක්ෂිත බන්ධනාගාර ගත කිරීමට නියෝග කර තිබේ.", "URL": "https://sinhala.adaderana.lk/news.php?nid=21462", "Category": null, "Parent URL": null}