{"Source": "Adaderana", "Timestamp": "April 28, 2018 02:41 pm", "Headline": " පොලීසියේ විශේෂ වැටලීමකින් 2630ක් අත්අඩංගුවට-8276කට නඩු ", "News Content": "අද(28) අළුයම 4 සිට පෙරවරු 8 දක්වා පැය 4 ක කාලයක් දිවයිනේ සියලූ පොලිස් ස්ථාන ආවරණය වන පරිදි සිදුකළ විශේෂ මෙහෙයුමකදී වරෙන්තුකරුවන් 938 දෙනෙකු ඇතුළු සැකකරුවන් 2630 දෙනෙකු අත්අඩංගුවට ගෙන තිබේ. මෙහිදී බීමත් රියදුරන් 270 දෙනෙකු අත්අඩංගුවට ගෙන ඇති අතර, විවිධ අපරාධ සඳහා අවශ්‍යව සිටි සැකකරුවන් 733 දෙනෙකු ද අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. මෙම මෙහෙයුමේදී රථ වාහන නඩු 8276 ක් දමා ඇති අතර බලපත්‍ර නොමැති ගිනි අවි සමඟ දෙදෙනෙකු ද මෙහිදී අත්අඩංගුවට පත්වුණි. බලපත්‍ර නොමැතිව වැලි ගොඩදැමීමේ කටයුතුවල නිරත වූ පුද්ගලයින් 54 දෙනෙකු ද මෙහිදී අත්අඩංගුවට ගත් බව පොලීසිය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=88199", "Category": null, "Parent URL": null}