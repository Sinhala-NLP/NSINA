{"Source": "Adaderana", "Timestamp": "April 5, 2018 01:38 pm", "Headline": "ගාල්ලේ මත්පැන් නිෂ්පාදනාගාර 2ක් වටලයි-2ක් අත්අඩංගුවට (ඡායාරූප සහිතයි)", "News Content": "ගාල්ල, හියාර රක්ෂිතයේ සහ කෝමල රක්ෂිතයේ පවත්වාගෙන ගිය මහා පරිමාණ මත්පැන් පෙරණ ස්ථාන 2ක් කොළඹ සුරාබදු විශේෂ මෙහෙයුම් ඒකකය මඟින් අත්අඩංගුවට ගෙන ඇති බව අද දෙරණ වාර්තාකරු පැවසීය. ප්‍රදේශවාසීන්ගෙන් ලද තොරතුරක් මත ඊයේ(04) පස්වරු 4.00ට පමණ මෙම මත්පැන නිෂ්පාදනාගාර වටලා මත්පැන් ලීටර් 2500ක් හා පුද්ගලයන් දෙදෙනෙකු අත්අඩංගුවට ගෙන තිබේ. එහිදි එම ස්ථානවල තිබී මත්පැන් ගෝඩා බැරල් 12ක් සහ මත්පැන් පෙරීමට යොදාගත් උපකරණ ද සුරාබදු විශේෂ මෙහෙයුම් ඒකකය බාරයට ගෙන ඇත. ඇල මාර්ගයක් අසල පවත්වාගෙන ගිය මෙම මත්පැන් පෙරණ ස්ථාන දෙකෙන් පිටකරන අපද්‍රව්‍ය හේතුවෙන් එම ප්‍රදේශයේ පරිසරයටද හානි සිදුවී ඇති බවද අප වාර්තාකරු වැඩිදුරටත් සඳහන් කරයි. අත්අඩංගුවටගත් සැකකරුවන් දෙදෙනා සුරාබදු විශේෂ මෙහෙයුම් ඒකක බාරයේ පසුවෙයි.", "URL": "https://sinhala.adaderana.lk/news.php?nid=86983", "Category": null, "Parent URL": null}