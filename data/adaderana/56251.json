{"Source": "Adaderana", "Timestamp": "January 9, 2016 12:43 pm", "Headline": "කොළඹ මාර්ග කිහිපයක වාහන ධාවනය සීමාවෙයි  ", "News Content": "අද පස්වරුවේ කොළඹ නගරයේ මාර්ග කිහිපයක රථ වාහන ධාවනය සීමා කරන බව පොලිසිය පවසයි.කොළඹ නිදහස් චතුරශ්‍ර පරිශ්‍රයේ පැවැත්වෙන උත්සවයක් හේතුවෙන් රථ වාහන ගමනා ගමන කටයුතු සීමා කරන බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා පැවසුවේය.ඒ අනුව අද පස්වරු 04.00 සිට රාත්‍රී 09.00 දක්වා කාලය තුළ නිදහස් මාවත, මේට්‍රන් පෙදෙස සහ ශ්‍රී ලංකා පදනම පාර යන මාර්ගයන්හි ගමනා ගමන කටයුතු සීමා කරන බව පොලිස් මාධ්‍ය ප්‍රකාශකවරයා සඳහන් කළේය.මේ හේතුවෙන් එම කාලය තුළ ගමනා ගමන කටයුතු සදහා විකල්ප මාර්ග භාවිතා කරන ලෙස පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා මහජනතාවගෙන් ඉල්ලීමක් කරයි.", "URL": "https://sinhala.adaderana.lk/news.php?nid=56251", "Category": null, "Parent URL": null}