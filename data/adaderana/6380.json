{"Source": "Adaderana", "Timestamp": "January 31, 2010 03:28 pm", "Headline": "ජනපති ශ්‍රී මහා බෝධිය වැඳපුදා ගනී ", "News Content": "ජනාධිපති මහින්ද රාජපක්ෂ මහතා ඓතිහාසික ජය ශ්‍රී මහා බෝධීන් වහන්සේ වැඳපුදාගෙන ආශිර්වාද ලබාගත්තේය. දෙවනවර විධායක ජනාධිපති ලෙස තේරීපත්වීමෙන් අනතුරුව මහින්ද රාජපක්ෂ මහතා ජය ශ්‍රී මහා බෝ සමිඳුන්ගේ ආශිර්වාද ලබාගත් ප්‍රථම අවස්ථාව මෙය වේ. ඊයේ ජය ශ්‍රී මහා බෝ සමිඳුන් වැඳපුදා ගැනීමෙන් අනතුරුව රැවන්වැලි සෑය අභියස පැවති ආගමික වතාවත් සඳහා ද ජනාධිපතිවරයා සහභාගි විය. එහිදී ජනාධිපතිවරයා වෙත ආශිර්වාද පළකරමින් මහා සංඝරත්නය සඳහන් කළේ ජනාධිපතිවරයා ලද ජයග්‍රහණය සමස්ත රට වැසියන්ගේම ජයග්‍රහණයක් බවය. සමස්ත රටම සංවර්ධනයේ පුරවරයක් බවට පත්කිරීමට ජනාධිපති මහින්ද රාජපක්ෂ මහතාට හැකියාව ඇති බවද මහා සංඝරත්නය එහිදී වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=6380", "Category": null, "Parent URL": null}