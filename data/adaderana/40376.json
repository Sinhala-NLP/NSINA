{"Source": "Adaderana", "Timestamp": "January 15, 2014 10:53 pm", "Headline": "බීමත් රියදුරෙකු නිසා කතක් මරුට", "News Content": "හලාවත - මානුවන්ගම ප්‍රදේශයේදී බීමත් රියදුරෙකු පැදවු ලොරියක ගැටීමෙන් කාන්තාවක මිය ගොස් ඇති බව හලාවත පොලීසිය පවසයි. අනතුරින් මිය ගොස් ඇත්තේ හලාවත - මානුවන්ගම පදිංචිව සිටි ශ්‍රියාණි මල්ලිකා (45) නම් කාන්තාවකි. අනතුරට පත් කාන්තාව මානුවන්ගම - තිත්තකඩේ අතුරු මාර්ගයේ පයින් ගමන් කරමින් සිට අතර එම මාර්ගයේ වේගයෙන් පැමිණ ඇති ලොරියේ මහ මග ගමන් කරමින් සිටි කාන්තාව ගැටීමෙන් අනතුර සිදුවී ඇති බව සඳහන් වෙයි. අනතුරින් තුවාල ලැබු කාන්තාව හලාවත මහා රෝහල වෙත ඇතුළත් කළ බව අද දෙරණ වාර්තාකරු පවසයි. අනතුරට සම්බන්ධ ලොරිය පැදවු රියදුරා අත්අඩංගුවට ගෙන ඇති අතර හලාවත පොලීසිය වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=40376", "Category": null, "Parent URL": null}