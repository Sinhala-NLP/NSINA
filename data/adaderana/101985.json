{"Source": "Adaderana", "Timestamp": "January 8, 2019 10:04 am", "Headline": "යටිනුවර වීථියේ සාප්පු සංකීරණයක ගින්නක්", "News Content": "මහනුවර - යටිනුවර වීථියේ සාප්පු සංකීරණයක් සහිත පස් මහල් ගොඩනැඟිල්ලක ගින්නක් හටගෙන තිබේ. අද(08) උදෑසන 7.20 පමණ මෙම ගින්න හටගෙන ඇති බව අද දෙරණ වාර්තාකරු සඳහන් කළේය. එම ගොඩනැඟිල්ලේ උඩු මහලේ සිටි පවුලක කිහිප දෙනෙකු බේරාගෙන ඇති අතර, ඒ අතර කුඩා ළමයින් ද සිටින බව වාර්තා වෙයි. ගින්න පාලනය කිරීම සඳහා මේ වන විටත් කටයුතු යොදා ඇති බව අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=101985", "Category": null, "Parent URL": null}