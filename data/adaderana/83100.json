{"Source": "Adaderana", "Timestamp": "January 17, 2018 09:34 am", "Headline": "    පලස්තීනයට දෙන්න ඉදපු සහනාධාර අමෙරිකාව නවත්වයි", "News Content": "එක්සත් ජාතීන්ගේ සංවිධානය හරහා පලස්තීනය සඳහා ලබාදීමට නියමුතව තිබූ ඩොලර් මිලියන 65ක සහනාධාර අමෙරිකාව විසින් නවතාදැමීමට තීරණය කර තිබේ. ඩොලර් මිලියන 125ක සහනාධාර පලස්තීනය වෙත ලබාදීමට නියමිතව තිබූ අතර එයින් අඩක් මෙලෙස කප්පාදු කරන බව අමෙරිකාව පවසා ඇත. පලස්තීනයට ලබාදෙන සසහනාධාර කප්පාදු කිරීමේ හැකියාව පවතින බවට අමෙරිකානු ජනාධිපති ඩොනල්ඩ් ට්‍රම්ප් මීට පෙර ප්‍රකාශයක් ද නිකුත් කර තිබුණි. පලස්තීන ජනාධිපති මොහොමඩ් අබ්බාස් ප්‍රකාශයක් නිකුත් කරමින් අමෙරිකානු ජනාධිපති ඩොනල්ඩ් ට්‍රම්ප්ගේ තීරණයට විරෝධය පළ කර ඇති අතර මැදපෙරදිග සාම ක්‍රියාවලියට ට්‍රම්ප් බාධාකරමින් සිටින බව ඔහු පවසා ඇත. පලස්තීන ජනාධිපතිවරයා ඊශ්‍රායලයට ද සිය අප්‍රසාදය පළකර ඇති අතර 1994 දී ආරම්භ කෙරුණු ඔස්ලෝ සාම ගිවිසුම මේ වන විට අහෝසි වී ඇති බව ඔහු පවසයි.", "URL": "https://sinhala.adaderana.lk/news.php?nid=83100", "Category": null, "Parent URL": null}