{"Source": "Adaderana", "Timestamp": "March 7, 2013 07:35 am", "Headline": " බස් රථය ගසක හැපී 13 ක් රෝහලේ", "News Content": "වරකාපොළ-තෝලංගමුව ප්‍රදේශයේ සිදුවූ රිය අනතුරකින් පුද්ගලයින් 13 දෙනකු තුවාල ලබා ඇති බව පොලීසිය පවසයි. කොළඹ-නුවර මාර්ගයේ තෝලංගමුව පාසල ඉදිරිපිටදී ඊයේ පස්වරුවේදී මහනුවර-පානදුර බස් රථයක් ත්‍රී රෝද රථයකට ඉඩදීමට උත්සාහ කිරීමේදී වේගය පාලනය කරගත නොහැකිව අදාළ බස් රථය ගසක ගැටීමෙන් මෙම අනතුර සිදුව ඇති බව සඳහන්ය. තුවාල ලැබූවන් අතර කාන්තාවන් දෙදෙනකු හා පිරිමින් 11 දෙනකු සිටින බව පොලීසිය කියා සිටියි. තුවාල ලැබූවන්ගෙන් දෙදෙනකු කෑගල්ල මූලික ශික්ෂණ රෝහලටත්,සෙසු පිරිස වරකාපොළ රෝහලටත් ඇතුළත් කර තිබේ. බස් රථයේ රියදුරු අත්අඩංගුවට ගෙන ඇති අතර වරකාපොළ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32175", "Category": null, "Parent URL": null}