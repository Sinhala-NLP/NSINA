{"Source": "Adaderana", "Timestamp": "May 30, 2015 03:34 pm", "Headline": "එක්සත් අරාබි එමිර් රාජ්‍යය රටඉඳි මෙට්‍රික් ටොන් 15ක්  පරිත්‍යාග කරයි ", "News Content": "රටඉඳි මෙට්‍රික් ටොන් 15ක් එක්සත් අරාබි එමිර් රාජ්‍යය මෙරටට පරිත්‍යාග කර තිබේ. රාමසාන් උත්සවය නිමිත්තෙන් මෙම රටඉඳි තොගය ලබාදී ඇති බව වාර්තා වෙයි. එම රටඉඳි තොගය මුස්ලිම් ආගමික කටයුතු හා තැපැල් අමාත්‍ය එම්.එච්.ඒ. හලීම් මැතිතුමා වෙත නිල වශයෙන් භාර දීම ඊයේ පස්වරුවේ එක්සත් ආරාබි එම්ර් රාජ්‍ය තානාපති කාර්යාලයේ දී සිදු කෙරුණි. ලබන වසරේ දී මීට වඩා වැඩි රටඉඳි ප්‍රමාණයක් මෙරටට ලබාදීමට තමන් පියවර ගන්නා බවද මෙම අවස්ථාවට එක් වෙමින් එරට තනාපති අබ්දුල් හමීඩ් ඒ.කේ.අල් මුල්ලා මහතා පවසා තිබේ.එමෙන්ම වත්මන් රජය යටතේ මුස්ලිම් ආගමික හා සංස්කෘතික කටයුතු වෙනුවෙන් වෙනම අමාත්‍යංශයක් ස්ථාපනය කිරිම සතුට දනවන කරුණක් බවත්, ඉදිරියේ දී දෙරට අතර රාජ්‍ය තාන්ත්‍රික සම්බන්ධතා වර්ධනය කර ගැනීමට පියවර ගන්නා බවත් තානාපතිවරයා එහිදි වැඩිදුරටත් සඳහන් කර තිබේ.", "URL": "https://sinhala.adaderana.lk/news.php?nid=51677", "Category": null, "Parent URL": null}