{"Source": "Adaderana", "Timestamp": "February 28, 2017 11:39 am", "Headline": "ශ්‍රී ලාංකීක ශිෂ්‍යාවට අවසාන මොහොතේ තම අයිතිය හිමිවෙයි", "News Content": "එක්සත් රාජධානියේ උපාධි අපේක්ෂකයෙකු ලෙස සිටි ශිෂ්‍යාවක් එරටින් පිටුවහල් කිරීමට පැයකට පෙර බලධාරීන් එම නියෝගය අත් හිටුවා ඇති බව වාර්තා වෙයි. ශිරෝමිනි සකුනාරාජ් නැමති එම ශිෂ්‍යාව බැංගලෝර් විශ්වවිද්‍යාලයේ ඉංජිනේරු විද්‍යාව හදාරා ඇත. වයස අවුරුදු 12 සිට ඇය මව සමඟ එක්සත් රාජධානියේ ජිවත්ව ඇති අතර එහිදී ඇයගේ උපාධිය සම්පූර්ණ කිරීමට තවත් මාස 3 ක පමණ කාලයක් ඉතිරිව තිබී ඇත. එය සම්පුර්ණ වීමට මත්තෙන් ඇය පිටුවහල් කිරීමට නියමිතව තිබු අතර මෙම තීරණයත් සමඟ ඇගේ උපාධි ආපේක්ෂාව තවමත් ඉතිරිව ඇති බව විදෙස් වාර්තා සඳහන් කරයි. ඇගේ මිතුරන් හා සෙසු පිරිස් කරන ලද ඉල්ලීම්වලින් පසුව එරට බලධාරීන් විසින් මෙම තීරණය වෙනස් කර ඇති බව වාර්තා වෙයි.", "URL": "https://sinhala.adaderana.lk/news.php?nid=70216", "Category": null, "Parent URL": null}