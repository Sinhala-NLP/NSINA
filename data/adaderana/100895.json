{"Source": "Adaderana", "Timestamp": "December 17, 2018 07:22 pm", "Headline": "පොහොට්ටුවේ මන්ත්‍රී ධූර ගැන ගැටලුවක් නෑ", "News Content": "එක්සත් ජනතා නිදහස් සන්ධානයෙන් මැතිවරණයට තරඟ කර ශ්‍රි ලංකා පොදුජන පෙරමුණේ සාමාජිකත්වය ලබා ගත් මන්ත්‍රිවරුන්ගේ, මන්ත්‍රී ධූරය සම්බන්ධයෙන් කිසිඳු ගැටලුවක් මතු නොවන බව ශ්‍රී ලංකා පොදුජන පෙරමුණ පවසයි. එම පක්ෂයේ අද(17) පැවති මාධ්‍ය හමුවකදි මේ පිළිබඳව මෙන්ම උද්ගතව ඇති දේශපාලන තත්ත්වය සම්බන්ධයෙන්ද අදහස් පළ කෙරුණි. අග්‍රාමාත්‍ය රනිල් වික්‍රමසිංහ මහතා පස් වෙනි වරටත් අග්‍රාමත්‍ය ධුරයට පත්වෙමින් ලෝකවාර්තාවක් තිබු බවත් ඒ මොහොතේදීම අග්‍රාමාත්‍යවරයා විසින් ජනාධිපතිවරයා ගෙන් බැණුම් අසමින් ගිනස් වාර්තාවක්ද තිබු බව බව පාර්ලිමේන්තු මන්ත්‍රී රෝහිත අබේගුණවර්ධන මහතා පවසයි. සුනාමිය පැමිණීමට පෙර මුහුද පසුපසට ගිය අතර පසුව ටික වේලාවකින් මහා සුනාමියක් ලෙස ගොඩ බිටම පැමිණි බවත් පෙන්වා දෙන ඒ මහතා හිටපු ජනපති මහින් රාජපක්ෂ මහතා විසින් එක් අඩියක් පසුපසට ගනු ලැබුවේ ජයග්‍රහණයක ආරම්භයක් බවත් පෙන්වා දුන්නේය.", "URL": "https://sinhala.adaderana.lk/news.php?nid=100895", "Category": null, "Parent URL": null}