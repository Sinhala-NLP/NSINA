{"Source": "Adaderana", "Timestamp": "August 6, 2018 12:46 pm", "Headline": "මෝටර් රථ අනතුරින් වාහනයට දැඩි අලාභ-ජීවිතය බේරා ගත් සිසුවිය අනතුර නොතකා විභාගයට යයි", "News Content": "රත්නපුර, සුමනා බාලිකා විද්‍යාලය උසස් පෙළ විභාගය සඳහා පෙනී සිටින සිසුවියක් පියා සමඟ උසස් පෙළ විභාගය සඳහා පෙනී සිටීමට යන අවස්ථාවේදී එම විද්‍යාලය අසළදී අනතුරට ලක්ව ඇති බව අද දෙරණ වාර්තාකරු පවසයි. අනතුරින් අදාළ සිසුවිය සුළු තුවාල ලබා ඇති අතර ඇය අද (06) පැවැත්වෙන උසස් පෙළ විභාගයට පෙනී සිටීමට පාසල වෙත ගිය බව වාර්තා වෙයි. ඇයගේ පියා ද එම පාසලේම ගුරුවරයෙක් බව අප වාර්තාකරු පැවසීය. උදෑසන පාසල වෙත පැමිණෙන අතර මඟ මෝටර් රථය නවතා දියණිය මෝටර් රථයේ පිටුපස ආසනයේ සිටිය දී පියා බැස අසල වු වෙළෙඳ සැලකට ගොස් තිබේ. අනතුරුව මාර්ගයේ ගමන් ගත් බස් රථයක් තවත් බස් රථයක් ඉස්සර කර යෑමට උත්සහ කිරීමේ දී නවතා තිබු මෙම මෝටර් රථයේ පිටුපස ගැටී තිබේ. පසුව මෙම මොටර් රථය හා අදාළ බස් රථය මාර්ගයෙන් ඉවතට පැන ගසක ගැටී අති අතර එම අවස්ථාවේදී මොටර් රථය තුළ මෙම සිසුවිය සිට ඇති බව වාර්තා වෙයි. සිද්ධිය සම්බන්ධයෙන් රත්නපුර පොලිසීයේ රථවාහාන අංශය වැඩිදුර විමර්ශන සිදුකරයි. පාසල් සිසුවිය විභාගය අවසන් වී පිටතට පැමිණෙන තෙක් අප වාර්තාකරු ද එහි රැඳී සිටින බව වාර්තා වෙයි.", "URL": "https://sinhala.adaderana.lk/news.php?nid=93915", "Category": null, "Parent URL": null}