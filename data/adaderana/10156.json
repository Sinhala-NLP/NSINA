{"Source": "Adaderana", "Timestamp": "August 11, 2010 11:06 am", "Headline": "මිලියන 900 ක කුඩුත් එක්ක ඉරාන ජාතිකයින් 2 ක් මාට්ටු", "News Content": "මිලියන 900 ක වටිනාකමකින් යුතු මෙතැම්පෙටමින් තොගයක් සමග ඉරාන ජාතිකයින් දෙදෙනෙකු රේගු මත්ද්‍රව්‍ය අංශය විසින් අත්අඩංගුවට ගෙන තිබේ. අද අලුයම 3.00 ට පමණ මෙම ඉරාන ජාතිකයින් දෙදෙනා මෙරටට පැමිණි බව කටුනායක ගුවන්තොටුපළ ආරංචි මාර්ග සඳහන් කරයි. එක්ස්රේ කිරණට හෝ අසුනොවන පරිදි ගමන්මලු වල සූක්ෂම ලෙස කිලෝ 8 ක් පමණ වන මෙම මෙතැම්පෙටමින් තොගය අසුරා තබා ඇත. වයස අවුරුදු 25-35 අතර පසුවන බවට සැක සිතිය හැකි මෙම ඉරාන ජාතිකයින් දෙදෙනා සම්බන්ධයෙන් මේ වන විට රේගු මත්ද්‍රව්‍ය අංශය විසින් පරීක්ෂණ කටයුතු කරගෙන යන අතර ,පසුව වැඩිදුර පරීක්ෂණ කටයුතු පොලිස් මත්ද්‍රව්‍ය නාශක අංශයට යොමුකිරීමට කටයුතු කරන්නටත් නියමිත බව සඳහන් වේ.", "URL": "https://sinhala.adaderana.lk/news.php?nid=10156", "Category": null, "Parent URL": null}