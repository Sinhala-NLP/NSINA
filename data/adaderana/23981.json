{"Source": "Adaderana", "Timestamp": "May 3, 2012 09:22 am", "Headline": "මදුරුවන් බෝ කළ දහයකට එරෙහිව නඩු", "News Content": "වෙන්නප්පුව ප්‍රදේශයේ දී මදුරුවන් බෝවීමට සුදුසු වන පරිදි පරිසරය පවත්වාගෙන ගිය පුද්ගලයන් දස දෙනෙකුට එරෙහිව නඩු පවරා තිබේ. මහජන සෞඛ්‍ය පරීක්ෂකවරුන් විසින් මේ දිනවල මදුරු මර්දන කටයුතු සිදුකරමින් පවතියි. ඒ අනුව ඩෙංගු මදුරුවන් බෝවීමට සුදුසු අයුරින් පරිසරය පවත්වාගෙන ගිය ලැඟුම්හල් හිමියෙකුට සහ නිවාස හිමියන් නව දෙනෙකුට එරෙහිව මාරවිල මහේස්ත්‍රාත් අධිකරණය හමුවේ නඩු පවරා ඇති බව සඳහන්ය. මෙම පිරිස මාරවිල අතිරේක දිසාවිනිසුරු හා මහේස්ත්‍රාත් චන්දන කලංසූරිය මහතා හමුවට ඉදිරිපත් කර ඇති අතර එහිදි මොවුන්ට රුපියල් දස දහස බැගින් දඩ නියම කෙරුණි.", "URL": "https://sinhala.adaderana.lk/news.php?nid=23981", "Category": null, "Parent URL": null}