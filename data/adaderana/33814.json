{"Source": "Adaderana", "Timestamp": "May 5, 2013 08:31 am", "Headline": "සාලි යළිත් රහස් පොලීසියට ගෙනයයි", "News Content": "කොළඹ ජාතික රෝහලේ ප්‍රතිකාර ලබමින් සිටි අසාද් සාලී මහතා ප්‍රශ්න කිරීම් සඳහා අපරාධ පරීක්ෂණ දෙපාර්තමේන්තුව වෙත යළි රැගෙන ගොස් තිබේ. ඊයේ ඔහු රෝහලෙන් රැගෙන ගොස් ඇති බව ජාතික රෝහලේ ප්‍රකාශකයෙකු සඳහන් කළේය. කොළඹ හිටපු නියෝජ්‍ය නගරාධිපති අසාද් සාලී මහතා පසුගිය 2 වැනිදා අපරාධ පරීක්ෂණ දෙපාර්තමේන්තුවේ අත්අඩංගුවට පත්විය. කෙසේ වෙතත් ඔහු ආහාර ගැනීම ප්‍රතික්ෂේප කිරීම නිසා ඔහු කොළඹ ජාතික රෝහලට ඇතුළත් කෙරුණු අතර එහිදී ද අසාද් සාලී මහතා ආහාර සහ ඖෂධ ලබාගැනීම ප්‍රතික්ෂේප කර ඇතැයි සඳහන්ය. කෙසේ වුව ද ඔහුගේ ප්‍රතිකාර කටයුතු අවසන් වීම හේතුවෙන් යළිත් ප්‍රශ්න කිරීම් සඳහා රැගෙන ගොස් ඇති බව වාර්තා වේ.", "URL": "https://sinhala.adaderana.lk/news.php?nid=33814", "Category": null, "Parent URL": null}