{"Source": "Adaderana", "Timestamp": "January 3, 2018 04:40 pm", "Headline": "පැල්පතක තිබී හමුවූ කාන්තා මළ සිරුර", "News Content": "මුලතිව් කොලොන්නගර් ප්‍රදේශයේ පැල්පත් නිවසක තිබී කාන්තාවකගේ මළ සිරුරක් මුලතිව් පොලීසිය විසින් 03 දා සොයා ගෙන තිබේ. මියගිය කාන්තාව 37 හැවිරිදි තමිල්චෙල්වම් ඥානේස්වරී බවට හදුනාගෙන ඇති අතර ඇය මිය යාමට හේතුව කුමක්දැයි මෙතෙක් අනාවරණය වී නොමැත. මුලතිව් පොලීසිය මේ පිළිබදව අධිකරණයට කරුණු ඉදිරිපත් කිරීමේන් පසුව මළ සිරුර මුලතිව් රෝහල වෙත රැගෙන ගොස් පශ්චාත් මරණ පරීක්ෂණ කටයුතු පවත්වන ලෙස මුලතිව් අධිකරණය පොලීසියට නියෝග කොට තිබේ. මුලතිව් පොලීසිය සිද්ධිය පිළිබදව පරීක්ෂණ පවත්වයි.", "URL": "https://sinhala.adaderana.lk/news.php?nid=82462", "Category": null, "Parent URL": null}