{"Source": "Adaderana", "Timestamp": "March 4, 2019 08:59 am", "Headline": "තිරුකේදීශ්වරන් ‍කෝවිලේ පිළිගැනීමේ පුවරුව කඩා දමලා", "News Content": "මන්නාරම තිරුකේදීශ්වරන් කෝවිල වෙත ගමන් කරන මාර්ගයේ පිවිසුමේ ස්ථාපිත කොට තිබු පිළිගැනීමේ පුවරුවක් යම් කිසි පිරිසක් විසින් ඊයේ (03) කඩා දමා ඇති බව මන්නාරම හින්දු ජනතාව පවසති. මහාශිව රාත්‍රී දිනය වෙනුවෙන් අදාළ ස්ථානයේ තිබු පැරණි පුවරුව ඉවත් කොට නව පුවරුවක් හින්දු ජනතාව ස්ථාපිත කොට තිබු බවත් අදාළ පුරුව අදාල පිරිස විසින් කඩා දමා ඇති බවද හින්දු ජනතාව පවසයි. හින්දු ජනතාව පැවසූවේ මන්නාරම තිරුකේදීවරන් කෝවිල කේන්ද්‍ර කර ගනිමින් උතුරු පළා‍ත් ප්‍රධාන මහා ශිවරාත්‍රි පුජාව පවත්වන අතර,ඒ වෙනුවෙන් හින්දු ජනතාව විශාල පිරිසක් සහභාගි වන බවයි. එබැවින් ඊට උරණ වු වෙනත් ආගමික පිරිසක් අදාළ පිළිගැනීමේ පුවරුව කඩා දමා ඇති බවට ඔවුන් චෝදනා කළේය. සිද්ධිය සම්බන්ධයෙන් මන්නාරම පාර්ලිමේන්තු මන්ත්‍රීවරුන් වන චාර්ල්ස් නිර්මලනාදන් මහතා,සෙල්වම් අඩෙක්කලනාදන් මහතා වැනි පිරිස් වෙත දැනුම් දුන්නද මේ දක්වා කිසිදු පියවරක් ගෙන නොමැති බවද හින්දු ජනතාව පැවසූහ. සිද්ධිය සම්බන්ධයෙන් මන්නාරම පොලිස් නිළධාරීන්ගෙන් සිදුකළ විමසීකදි ඔවුන් පැවසුවේ අදාළ පිරිස් සම්බන්ධයෙන් සොයා බලන බවයි.", "URL": "https://sinhala.adaderana.lk/news.php?nid=105439", "Category": null, "Parent URL": null}