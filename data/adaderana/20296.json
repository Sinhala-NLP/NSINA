{"Source": "Adaderana", "Timestamp": "November 27, 2011 01:00 pm", "Headline": "අයහපත් කාලගුණයෙන්  සිදුවූ මරණ 19 ක් දක්වා ඉහළයයි", "News Content": "අයහපත් කාලගුණික තත්ත්වය හේතුවෙන් මේ වන විට පුද්ගල මරණ 19ක් වාර්තා වන බව ආපදා කළමනාකරණ මධ්‍යස්ථානය පවසයි. පුද්ගලයින් 12,000කට අධික පිරිසක් අවතැන්ව සිටින බව ආපදා කළමනාකරණ මධ්‍යස්ථානයේ සහකාර අධ්‍යක්ෂ ප්‍රදීප් කොඩිප්පිලි මහතා ප්‍රකාශ කරයි. මේ අතර අතුරුදන් වු ධීවරයින් සෙවීම සඳහා මේ වන විට නාවික යාත්‍රා 05ක් යොදවා තිබේ. සාගර , ශක්ති සහ රණවික්‍රම නැව් මෙන්ම ප්‍රහාරක යාත්‍රා දෙකක් ඒ සඳහා යොදවා ඇති බව නාවික හමුදා මාධ්‍ය ප්‍රකාශක කමාන්ඩර් කෝසල වර්ණකුලසූරිය මහතා සඳහන් කළේය. මේ අතර වර්ෂාවත් සමඟ පීටාර මට්ටමට පැමිණ තිබු ගංඟා කිහිපයක ජල මට්ටම මේ වන විට පහත ගොස් ඇති බව වාරිමාර්ග දෙපාර්තමේන්තුව කියා සිටියි. එහෙත් යාන්ඔය ජලාශයේ ජල මට්ටම තවදුරටත් ඉහළ යමින් පවතින බව නියෝජ්‍ය වාරිමාර්ග අධ්‍යක්ෂ යු.එස්.විජේසේකර මහතා ප්‍රකාශ කරයි.", "URL": "https://sinhala.adaderana.lk/news.php?nid=20296", "Category": null, "Parent URL": null}