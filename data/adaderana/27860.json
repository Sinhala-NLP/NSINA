{"Source": "Adaderana", "Timestamp": "September 29, 2012 08:58 pm", "Headline": "උත්තර පත්‍ර බලන්න දැනටමත් ඇදුරන් 50ක් කැමතියි", "News Content": "උසස් පෙළ විභාගයේ උත්තර පත‍්‍ර ඇගයීම් කටයුතු සඳහා සහභාගීවීමට විශ්ව විද්‍යාල ආචාර්යවරුන් 50 දෙනෙකු පමණ පෞද්ගලිකවම කැමැත්ත පළකර ඇතැයි අධ්‍යාපන අමාත්‍යංශය පවසයි. ඔවුන් ඒ පිළිබඳව විභාග කොමසාරිස්වරයාට දැනුම් දි ඇති බවත් සෙසු ආචාර්යවරුන්ට ද දරුවන්ගේ අනාගතය ගැන සිතා උත්තර පත්‍ර ඇගයීමේ කටයුතුවලට සහභාගි වන්නැයි තවදුරටත් ආයාචනා කරන බවත් එම අමාත්‍යංශයේ ලේකම් ගෝඨාභය ජයරත්න මහතා කියා සිටියේය. ආචාර්යවරුන් මේ වන විට වෘත්තීය සමිති ක‍්‍රියාමාර්ගයක නිරතව සිටිය ද පිළිතුරු පත‍්‍ර ඇගයීම් සඳහා එය බාධාවක් කර ගත යුතුව නැතැයි ඔහු විශ්ව විද්‍යාල ආචාර්යවරුන්ට දන්වා සිටියි. දරුවන්ගේ අනාගතය වෙනුවෙන් නම්‍යශීලිව කටයුතු කරන ලෙසත් වෘත්තීය ක්‍රියාමාර්ගය සඳහා පිළිතුරු පත්‍ර ඇගයීමෙන් වැළකීම ඇපයක් ලෙස තබා නොගන්නා ලෙසත් ගෝඨාභය ජයරත්න මහතා ආචාර්යවරුන්ගෙන් වැඩිදුරටත් ඉල්ලා සිටියේය.", "URL": "https://sinhala.adaderana.lk/news.php?nid=27860", "Category": null, "Parent URL": null}