{"Source": "Adaderana", "Timestamp": "February 18, 2011 08:42 am", "Headline": "ජනපති කොමිසම දකුණෙන් සාක්ෂි විමසයි", "News Content": "උගත් පාඩම් හා ප්‍රතිසන්ධානය පිළිබඳ ජනාධිපති කොමිසම දකුණු පළාතේ ජනතාවගෙන් සාක්ෂි සටහන් කරගැනීමට තීරණය කර තිබේ. එහි මුල් පියවර ලෙස ගාල්ල සහ මාතර ප්‍රදේශවල ජනතාවගෙන් සාක්ෂි සටහන් කරගන්නා බව එම කොමිසමේ සභාපති ජනාධිපති නීතීඥ සී. ආර්. ද සිල්වා මහතා ප්‍රකාශ කළේය. ඒ අනුව අද(18) ගාල්ල ප්‍රදේශයේ දී ද හෙට මාතර ප්‍රදේශයේ දී ද සාක්ෂි සටහන් කරගැනීමට නියමිතය. අදාළ ප්‍රදේශවල ජනතාවට ලිඛිතව හෝ වාචිකව සිය අදහස් ‍කොමිසම වෙත දැනුම් දිය හැකි බව සභාපතිවරයා පවසයි.", "URL": "https://sinhala.adaderana.lk/news.php?nid=14291", "Category": null, "Parent URL": null}