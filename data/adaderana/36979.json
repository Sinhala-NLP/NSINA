{"Source": "Adaderana", "Timestamp": "August 29, 2013 11:04 am", "Headline": "මොබිටෙල්  සිම්පත පාදක කරගත් NFC තාක්ෂණික සේවාව ලංකාවට පළමුවරට හඳුන්වාදෙයි", "News Content": "සිම්පත පාදක කරගත් NFC තාක්ෂණය පළමුවරට ශී‍්‍ර ලංකාවට හඳුන්වාදෙමින් ශී‍්‍ර ලංකා ටෙලිකොම් මොබිටෙල් ක්ෂේත‍්‍රයේ නව්‍ය සේවාවන් හදුන්වාදීමේ ප‍්‍රමුඛයා ලෙස නැවත වතාවක් සිය වෙළෙඳපොළ අනන්‍යතාව තහවුරු කර ගනියි. ලොව පුරා වේගයෙන් ප‍්‍රචලිතව පවතින මෙම තාක්ෂණය හරහා එක් පුද්ගලයෙකුගේ ජංගම දුරකථනයක මුහුණතකින් තවත් ජංගම දුරකථනයක මුහුණතක් වෙත දත්ත හුවමාරු කර ගැනීමේ හැකියාව පවතියි. පහසු හා ආරක්ෂිත මෙම සේවාව ගෙවීම් කටයුතු සිදුකරලීම සඳහා වඩාත් යෝග්‍ය වන අතර 100% ක් පුද්ගල සහභාගීත්වයකින් තොරව මෙතුළින් ගනුදෙනු සිදුකළ හැක. ව්‍යාපාරික අවශ්‍යතාවයන් වෙනුවෙන් මොබිටෙල් විසින් හදුන්වාදී ඇති බහුවිධ සේවාවන් අතරට NFC හෙවත් Near Field Communication ද ඇතුළත්ව පවතී. NFC ඉන්ධන කාඩ්පත් කළමනාකරණ පද්ධතිය ඉන් එක් අංගයක් වන අතර එමගින් ආයතන වලට එහි සේවකයින් වෙනුවෙන් ලබාදෙන ඉන්ධන දීමනා පහසුවෙන් නිකුත් කිරීමටත් එහි භාවිතාවය පිළිබඳ සියලූ තොරතුරු ලබා ගැනීමේ හැකියාවත් හිමි වේ. ඒ තුළින් පැරණි ක‍්‍රමය වන ඉන්ධන කූපන් පත් නිකුත් කිරීමේ අවශ්‍යතාවයක් පැන නොනගිනු ඇත. එම සේවාව මගින් පාරිභෝගිකයින්ගේ දත්ත නිසි ලෙස පෙළගස්වමින් ඒවා ගබඩා කිරීමත්, අවශ්‍ය විටකදී ඒ වෙත පිවිස දත්ත සොයා ගැනීමේ පහසුකම සලසා දී තිබේ. මොබිටෙල් ආයතනය සිය පාරිභෝගිකයින් වෙනුවෙන් කි‍්‍රයාත්මක කරනු ලබන Club Magnate සඳහා ද NFC තාක්ෂණය සකි‍්‍රයව පවතී. මෙම පාරිභෝගිකයින් වෙනුවෙන් පෙර ගෙවුම් හා පසු ගෙවුම් යන සම්බන්ධතා භාවිතා කරන පාරිභෝගිකයින් වෙනුවෙන් විශේෂ වරප‍්‍රසාද හා වට්ටම් ලබා දීමද සිදු කෙරේ. NFC තාක්ෂණය පාදක කර ගත් අනෙකුත් සේවාවන් අතරට පැමිණීම සටහන් කරන පද්ධති, පුද්ගල හඳුනා ගැනීමේ හා ප‍්‍රවේශ පරිපාලනය කිරීමේ පද්ධති, අමුත්තන් කළමනාකරණ පද්ධති හා රථවාහන නවතා තැබීම කළමනාකරණය පහසු කිරීමේ සේවාවන් රැසක් සපයනු ලබන අතර මෙම සියලූම සේවාවන් ජංගම දුරකථනයක් තුළින් අත්විඳිය හැකිවීම මෙහි ඇති විශේෂත්වයයි.", "URL": "https://sinhala.adaderana.lk/news.php?nid=36979", "Category": null, "Parent URL": null}