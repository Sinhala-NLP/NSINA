{"Source": "Adaderana", "Timestamp": "September 18, 2013 02:39 pm", "Headline": "වැල්ලවායේ මවත් දියණියත් දූෂණය කර මැරූ සැකකරු අල්ලයි", "News Content": "වැල්ලවාය, ඌව කුඩාඔය ප්‍රදේශයේ මවක සහ දියණියක දූෂණය කර ඝාතනය කිරීමේ සිද්ධියකට සම්බන්ධ ප්‍රධාන සැකකරු අත්අඩංගුවට ගෙන තිබේ. පසුගිය දා වැල්ලවාය, ඌව කුඩාඔය ප්‍රදේශයේ දී 85 හැවිරිදි මව සහ 58 හැවිරිදි දියණිය දුෂණය කර ඝාතනය කර තිබුණා. මෙම සිද්ධිය සම්බන්ධයෙන් පරීක්ෂණ සිදුකළ ගෝණගංආර පොලීසිය ඝාතනය සම්බන්ධයෙන් සැකකරුවන් දෙදෙනෙකු අත්අඩංගුවට ගෙන ඇත. අත්අඩංගුවට ගත් සැකකරුවන්ගෙන් හෙළි වු තොරතුරු අනුව ඝාතනයට සම්බන්ධ ප්‍රධාන සැකකරු ඌව කුඩාඔය ප්‍රදේශයේ දී අත්අඩංගුවට ගෙන තිබේ. සැකකරුවන් අද වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිත අතර ගෝණගංආර පොලිසිය වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=37505", "Category": null, "Parent URL": null}