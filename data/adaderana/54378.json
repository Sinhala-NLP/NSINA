{"Source": "Adaderana", "Timestamp": "October 11, 2015 05:09 pm", "Headline": "ජනපති මහවැලි මහසෑය වැඳපුදා ගනියි ", "News Content": "ජනාධිපති මෛත්‍රීපාල සිරිසේන මහතා කොත්මලේ පිහිටි මහවැලි මහසෑය වැඳපුදාගෙන තිබේ.අද පෙරවරුවේ කොත්මලේ පැවති රුක්රෝපණ ජාතික වැඩසටහනෙන් අනතුරුව ජනාධිපතිවරයා මහවැලි මහසෑය වැඳපුදාගත් බව ජනාධිපති මාධ්‍ය අංශය සඳහන් කළේය.මෙරට රාජ්‍ය නායකයෙකු මහවැලි මහසෑය වැඳපුදාගත් පළමු අවස්ථාව මෙය බව සඳහන්ය.මහවැලි මහසෑ විහාරාධිපති පුජ්‍ය තිස්පනේ ජිනානන්ද හිමියන්ගේ සුවදුක් විමසීමෙන් අනතුරුව ආගමික වතාවත්වල නිරත වු ජනාධිපතිවරයා දහම් පාසල් දරුදැරියන් සමඟ ද සුහද කතාබහක නිරත වී තිබේ.අනතුරුව ජනාධිපති මෛත්‍රීපාල සිරිසේන මහතා කොත්මලේ ජලාශයේ නිරීක්ෂණ චාරිකාවකට ද එක් වු බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=54378", "Category": null, "Parent URL": null}