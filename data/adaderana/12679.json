{"Source": "Adaderana", "Timestamp": "December 7, 2010 01:25 pm", "Headline": "විකිලීක්ස් නිර්මාතෘ නීතීඥවරු මගින් පොලිසියට බාරවීමට සැරසෙයි", "News Content": "විකිලීක්ස් වෙබ් අඩවියේ නිර්මාතෘ ජූලියන් ඇසෙන්ස් නීතීඥවරුන් මාර්ගයෙන් පොලිසියට බාරවීමට සැරසෙමින් සිටියි. ඔහුගේ නීතීඥවරුන් මේ සම්බන්ධයෙන් පැහැදිලි කර ඇති බව විදෙස් වාර්තා සඳහන් කළේය. මේ වන විට විකිලීක්ස් වෙබ් අඩවියේ නිර්මාතෘවරයා බ්‍රිතාන්‍යයේ සැඟවී සිටින බව සඳහන්ය. කාන්තාවක් දූෂණය කිරීම සම්බන්ධයෙන් ද ඔහුට එරෙහිව චෝදනා එල්ල වී තිබේ. අමෙරිකානු රාජ්‍ය රහස් රැසක් විකිලීක්ස් වෙබ් අඩවිය හරහා එළිවීමත් සමඟ අමෙරිකාව ද ජූලියන් අසෙන්ස් ට එරෙහිව දැඩි නීතීමය පියවර ගත යුතු බවට ප්‍රකාශ කර ඇත. මේ හරහා අමෙරිකාවේ ප්‍රතිරූපයට‍ බරපතල හානියක් සිදු වී ඇති බව අමෙරිකාව පෙන්වා දෙයි.", "URL": "https://sinhala.adaderana.lk/news.php?nid=12679", "Category": null, "Parent URL": null}