{"Source": "Adaderana", "Timestamp": "October 1, 2011 11:32 am", "Headline": "වැඩිහිටියන්ට නොසැලකීම ගැන දිනකට පැමිණිලි 10 ක්  ", "News Content": "2050 වර්ෂය වන විට මෙරට වැඩිහිටි ජනගහණය 25% ක් දක්වා ඉහළ යනු ඇති බව අග්‍රාමාත්‍ය දි.මු. ජයරත්න මහතා පවසයි. ඊට මුහුණ දීම සඳහා නිසි වැඩපිළිවෙළක් සකස් කිරීමේ අවශ්‍යතාව පවතින බව හෙතෙම සඳහන් කරයි. දැනටමත් මෙරට වැඩිහිටි ජනගහණය 9 . 6% ක් වන බව සඳහන්ය. කෙසේවෙතත් වැඩිහිටියන්ගේ ගැටලු පිළිබඳව ලැබෙන පැමිණිලි සංඛ්‍යාව ද දිනෙන් දින ඉහළ යමින් පවතින බව අග්‍රාමාත්‍යවරයා පෙන්වාදෙයි. වැඩිහිටියන්ට නොසැලකීම, වධ හිංසනයට ලක්කිරීම සම්බන්ධයෙන් දිනකට පැමිණිලි 10 ක් පමණ ජාතික වැඩිහිටි ලේකම් කාර්යාලයට ලැබෙන බව ඔහු පෙන්වාදෙයි.", "URL": "https://sinhala.adaderana.lk/news.php?nid=19071", "Category": null, "Parent URL": null}