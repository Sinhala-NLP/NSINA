{"Source": "Adaderana", "Timestamp": "July 23, 2018 02:28 pm", "Headline": "වලපනේ හිටපු ප්‍රාදේශීය සභා සභාපතිට වසර 12ක සිරදඬුවමක්", "News Content": "වලපනේ ශ්‍රී ලංකා නිදහස් පක්ෂ ආසන සංවිධායක, හිටපු ප්‍රාදේශිය සභා සභාපති ජගත් සමරහේවා මහතාට සහ තවත් පුද්ගලයෙකුට නුවරඑළිය මහාධිකරණය විසින් බරපතළ වැඩ සහිත වසර 12ක සිරදඬුවමක් ලබාදී තිබේ. 2004 වර්ෂයේදී රජයේ වාහනයක් අවභාවිතා කිරීම හා නීති විරෝධී ලෙස රිවෝල්වරයක් ළඟ තබා ගැනීම සම්බන්ධයෙන් ජගත් සමරහේවා මහතා ඇතුළු තවත් පුද්ගලයෙකුට නුවරඑළිය මහාධිකරණය හමුවේ නීතිපතිවරයා විසින් නඩුවක් ගොණුකර තිබුණි. අදාළ නඩුවේ තීන්දුව ප්‍රකාශයට පත් කරමින් නුවරඑළීය මහාධිකරණ විනිසුරුවරයා නියෝග කර ඇත්තේ සැකකරුවන් දෙදෙනාට වසර 12ක සිරදඬුවමක් සහ ලක්ෂ 105 ක දඩ මුදලක් ගෙවන ලෙසයි. 2004 වර්ෂයේ අප්‍රේල් මාසයේදී කෘෂිකර්ම හා පශු සම්පත් අමාත්‍යාංශයට අයත් ජිප් රථයක් සාවද්‍ය පරිහරණය කිරීම සහ එම ජිප් රථය තුළ නීතිවිරෝධි රිවෝල්වරයක් ළඟ තබා ගැනීම සම්බන්ධයෙන් වලපනේ ප්‍රදේශයේදී එවකට වලපනේ ප්‍රාදේශිය සභාවේ සභාපතිවරයා සහ අනෙක් පුද්ගලයා පොලිසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=93074", "Category": null, "Parent URL": null}