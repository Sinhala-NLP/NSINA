{"Source": "Adaderana", "Timestamp": "October 11, 2017 11:33 am", "Headline": " වල්ලපට්ටා රට පන්නන්න බැරි වෙයි", "News Content": "නීති විරෝධීව වල්ලපට්ටා තොගයක් මෙරටින් රැගෙන යාමට උත්සාහ කළ කුවේට් ජාතිකයෙකු කටුනායක ගුවන් තොටුපලේදී අත්අඩංගුවට ගෙන තිබේ.බැංකොක් බලා යාමට පැමිණි පුද්ගලයෙකු මෙලෙස අත්අඩංගුවට ගත් බව රේගු අධ්‍යක්ෂ පරාක්‍රම බස්නායක මහතා සඳහන් කළේය.එම කුවේට් ජාතිකයා සතුව තිබී වල්ලපට්ටා කිලෝග්‍රෑම් 04 හමාරක් සොයාගෙන ඇති අතර එහි වටිනාකම රුපියල් එක් ලක්ෂ 50,000ක් පමණ වන බව සඳහන්ය.වල්ලපට්ටා තොගය රාජසන්තක කර ඇති අතර එම කුවේට් ජාතිකයාට රුපියල් 50,000ක දඩයක් ගෙවීමට නියම කළ බව රේගු අධ්‍යක්ෂ පරාක්‍රම බස්නායක මහතා සඳහන් කළේය.", "URL": "https://sinhala.adaderana.lk/news.php?nid=78591", "Category": null, "Parent URL": null}