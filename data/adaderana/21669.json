{"Source": "Adaderana", "Timestamp": "January 26, 2012 03:11 pm", "Headline": "ත්‍රිරෝද රිය ලොරියක ගැටෙයි - පස්දෙනෙකුට තුවාලයි", "News Content": "මහියංගණය, විස්ස කණුව ප‍්‍රදේශයේ අද(26) උදෑසන සිදුවූ රිය අනතුරකින් පුද්ගලයින් පස්දෙනෙකු තුවාල ලබා තිබේ. තුවාල ලැබූවන් අතර ගුරුවරියන් තිදෙනෙකු සහ කුඩා දරුවෙකු ද වන බව මහියංගණය පොලිසිය පැවසීය. ඔවුන් ප්‍රතිකාර සඳහා මහියංගණය මූලික‍ රෝහලට ඇතුළත් කර ඇත. බරපතල තත්ත්වයේ පසුවූ එක් අයෙක් බදුල්ල රෝහල වෙත මාරූ කර යවා ඇති බව සඳහන්ය. ගුරුවරියන් තිදෙනා සහ කුඩා දරුවා ගමන් ගනමින් සිටි ත්‍රිරෝද රථය ලොරි රථයක ගැටීමෙන් අනතුර සිදුව ඇති බව පොලිසිය පැවසීය.", "URL": "https://sinhala.adaderana.lk/news.php?nid=21669", "Category": null, "Parent URL": null}