{"Source": "Adaderana", "Timestamp": "February 5, 2012 08:10 am", "Headline": "නල ළිඳක හුටපටය දුරදිග ගිහින්-තිදෙනකුට වෙඩිතබා පලායයි", "News Content": "මාවතගම, මයිලගස්වැව ප්‍රදේශයේ දී සිදුවූ වෙඩිතැබීමක් සම්බන්ධයෙන් පොලිස් පරීක්ෂණ ආරම්භ කර තිබේ. ඊයේ රාත්‍රී 7.00 ට පමණ කිසියම් පුද්ගලයෙකු විසින් තවත් පුද්ගලයින් තිදෙනෙකුට වෙඩි තබා පලාගොස් ඇති බව පොලිසිය පවසයි. තුවාල ලැබූ පුද්ගලයින් තිදෙනා අනුරාධපුර ශික්ෂණ රෝහලට ඇතුළත් කර තිබේ. ප්‍රදේශයේ තිබෙන නල ළිඳක් සම්බන්ධයෙන් මතු වූ ගැටලුවක් දුරදිග යාමෙන් වෙඩි තැබීම සිදුව ඇති බව ගලෙන්බිඳුණුවැව පොලිසිය ප්‍රකාශ කරයි. මේ හේතුවෙන් ප්‍රකෝප වූ ප්‍රදේශවාසීන් වෙඩි තැබීම සිදුකළ පුද්ගලයාගේ වෑන් රථයට ගිනි තබා ඇති අතර නිවසට ගිනි තැබීමට දැරූ උත්සාහය පොලිසිය මැදිහත්වීමෙන් ව්‍යර්ථ කර තිබේ.", "URL": "https://sinhala.adaderana.lk/news.php?nid=21881", "Category": null, "Parent URL": null}