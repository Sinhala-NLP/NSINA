{"Source": "Adaderana", "Timestamp": "November 17, 2017 03:54 pm", "Headline": "ගුරුවරියට බැන්න තාත්තා උසාවි නොදාම ඇප දීලා - ස්ටාර්ලින් කිපෙයි- වර්ජනයකට සැරසෙයි", "News Content": "ගුරුවරියකට බැන වැදී තර්ජනය කළ බව කියන පුද්ගලයාව අධිකරණය හමුවට ඉදිරිපත් කිරීමට කටයුතු නොකළහොත් දැඩි වෘත්තීය ක්‍රියා මාර්ගයකට අවතීර්ණ වන බව ලංකා ගුරු සංගමයේ ලේකම් ජෝෂප් ස්ටාර්ලින් මහතා පවසයි.මේ වන විට සැකකරු පොලිස් ඇප මත මුදා හැර සිද්ධිය සමථ මණ්ඩලයට යොමු කිරීමට පොලිසිය ගෙන ඇති තීරණයට දැඩි විරෝධය පල කරමින් ඔහු ඒ බව පවසා ඇත.පසුගිය 13 වැනිදා පෙරවරුවේ මෙම සිද්ධිය වි ඇත.පාසලට පැමිණි සිසුවියක් ඇද සිට ගවුමේ වාටිය ලිහා ගන්නා ලෙස කිව්ලකැලේ මහා විද්‍යාලයේ විනය බාර ගුරුවරිය පැවැසූ නිසා සිසුවියගේ පියා පාසල තුළට කඩා වැදී තම දියණියට අවවාද කළ ගුරුවරියට පරුෂ වචනයෙන් බැන වැදී තර්ජනය කර තිබුණි.15 වැනිදා සවස සැකකරු පුත්තලම පොලීසියට කැදවා ඔහුගෙන් ප්‍රකාශයක් සටහන් කර ගැනීමෙන් අනතුරුව පොලිස් ඇප මත මුදා හැරීමට කටයුතු කර ඇති අතර සිද්ධිය සමථ මණ්ඩලයට යොමු කිරීමටද පුත්තලම පොලීසිය කටයුතු කර ඇති බව පැවසේ.පාසලකට බලහත්කාරයෙන් ඇතුළු වී රාජකාරියට බාධා කරමින් පරුෂ වචනයෙන් ගුරුවරියකට බැන වැදුණු පුද්ගලයෙකු පොලිස් ඇප මත මුදා හැරීමක් සිදු කළ නොහැකි බවත්,පොලීසිය විසින් සිදු කළ යුත්තේ අධිකරණමය ක්‍රියා මාර්ග ගැනීම පමණක් බවත් ලංකා ගුරු සංගමයේ ලේකම් ජෝෂප් ස්ටාලින් මහතා සදහන් කළේය.මේ හා සබැඳුනු පුවත පහත Related News බොත්තම ඔබා බලන්න", "URL": "https://sinhala.adaderana.lk/news.php?nid=80056", "Category": null, "Parent URL": null}