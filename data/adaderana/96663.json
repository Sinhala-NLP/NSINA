{"Source": "Adaderana", "Timestamp": "September 25, 2018 06:50 am", "Headline": "සමන් දෙවි පෙරහැර නරඹා එන එකම පවුලේ 10ක් අනතුරක", "News Content": "බදුල්ල - බණ්ඩාරවෙල මාර්ගයේ පිංඅරාවේදී අද(25) අලුයම 4.30 ට පමණ ලොරි රථයක් හා වෑන් රථයක් ගැටී සිදුවූ අනතුරකන් බරපතළ තුවාල ලැබූ වෑන් රථයේ රියදුරා බදුල්ල මහ රෝහලට ඇතුළත් කර තිබේ. මහියංගනය සමන් දේවාලයේ පෙරහැර නරඹා ඇ‍ටම්පිටිය බලා ගමන් කරමින් සිටි එකම පවුලේ 10 දෙනෙකුගෙන් යුත් පිරිසක් ගමන් කළ වෑන්රථය සහ වැලි ප්‍රවාහනය සඳහා බණ්ඩාරවෙල සිට මහියංගනය දක්වා ගමන් කරමින් තිබු ලොරි රථයක් මෙසේ අනතුරට පත්ව ඇතැයි පොලීසිය පවසයි. බදුල්ල පොලීසිය අනතුර සම්බන්ධයෙන් පරීක්ෂණ පවත්වයි.", "URL": "https://sinhala.adaderana.lk/news.php?nid=96663", "Category": null, "Parent URL": null}