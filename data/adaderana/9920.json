{"Source": "Adaderana", "Timestamp": "July 30, 2010 08:26 am", "Headline": "අසැබි වෙබ් අඩවි අවහිර කිරීමට ජනතා අදහස් ", "News Content": "ජංගම දුරකතනවලින් අසභ්‍ය වෙබ් අඩවිවලට‍ පිවිසීම අවහිර කිරීමේ ක්‍රියාවලිය සඳහා ජනතා අදහස් ලබාගැනීමට අවධානය යොමු වී තිබේ. විදුලි සංදේශ නියාමන කොමිසන් සභාව සහ පොලිස් ළමා හා කාන්තා කාර්යාංශය අතර පසුගිය දා පැවති සාකච්ඡාවකදී මේ පිළිබඳව එකඟතාව පළ වී ඇති බව වාර්තා වේ. පාසල් සිසුන් ජංගම දුරකතනවලින් අසභ්‍ය වෙබ් අඩවිවලට පිවිසීම සම්බන්ධයෙන් ලැබුණු පැමිණිලිවලට අනුව පොලිස් ළමා හා කාන්තා කාර්යාංශය පසුගිය දා පරීක්ෂණ ආරම්භ කර ඇත. ඒ අනුව අධිකරණ නියෝගයක් ලබාගෙන ඒ සම්බන්ධයෙන් අවශ්‍ය කටයුතු මේ වන විටත් සකස් කොට ඇති බව පොලිස් ළමා හා කාන්තා කාර්යාංශයේ ‍ප්‍රකාශකයෙකු සඳහන් කළේය. එම කටයුතු සඳහා මහජන අදහස් විමසීමට මේ වන විට එකඟතාව පළ වී ඇති අතර ඒ සඳහා ද අධිකරණ නියෝගයක් ලබාගැනීමට නියමිතය.", "URL": "https://sinhala.adaderana.lk/news.php?nid=9920", "Category": null, "Parent URL": null}