{"Source": "Adaderana", "Timestamp": "May 8, 2011 10:25 am", "Headline": " වව්නියාවේ නිවසකට අත්බෝම්බ ප්‍රහාරයක්", "News Content": "වව්නියාව , කුරුමන්කාඩු ප්‍රදේශයේ නිවසකට අත්බෝම්බ ප්‍රහාරයක් එල්ල වී තිබේ. අද උදෑසන 5.45ට පමණ මෙම බෝම්බ ප්‍රහාරය එල්ල වී ඇති බව වව්නියාව පොලිසිය පවසයි. ප්‍රහාරයෙන් නිවසේ සිටි කිසිවෙකුටත් අනතුරක් සිදු වී නොමැති අතර නිවස ඉදිරිපිට නවතා තිබූ යතුරු පැදියකට හානි සිදු වී තිබේ. වව්නියාව පොලිසිය කියා සිටියේ බෝම්බ ප්‍රහාරය එල්ල කළ පුද්ගලයන් සොයා පරීක්ෂණයක් මේ වන විටත් ආරම්භ කර ඇති බවයි. කලක් විදේශ ගතව සිට පැමිණි පුද්ගලයෙකුගේ නිවසට මෙම ප්‍රහාරය එල්ල වී ඇති බව පොලිසිය පවසයි.", "URL": "https://sinhala.adaderana.lk/news.php?nid=15966", "Category": null, "Parent URL": null}