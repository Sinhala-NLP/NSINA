{"Source": "Adaderana", "Timestamp": "November 22, 2017 09:43 am", "Headline": "කසිප්පු අල්ලන්න ගිය පොලිසියට ගහපු අයියා තුවක්කුවකුත් එක්ක අල්ලයි", "News Content": "නීති විරෝධී මත්පැන් වැටලීමට ගිය වලාන දුෂණ මර්ධණ ඒකකයේ නිලධාරීන් විසින් කසිප්පු වලට අමතරව නීති විරෝධී ලෙස නිෂ්පාදනය කරන ලද ගිනි අවියක් සහ ජීව උණ්ඩ තොගයක් සමග සැකකරුවෙකු අත්අඩංගුවට ගෙන වෙන්නප්පුව පොලීසියට බාර දී ඇත.ඉකුත් 21 වැනිදා සවස වෙන්නප්පුව - බෝලවත්ත ප්‍රදේශයේදී මෙම වැටලීම සිදු කර ඇත.සිද්ධිය සම්බන්ධයෙන් අත්අඩංගුවට ගෙන ඇත්තේ වෙන්නප්පුව - බෝලවත්ත ප්‍රදේශයේ පදිංචි වයස අවුරුදු 45 ක් වන අයෙකුවය.මෙම සැකකරු මීට පෙර අවස්ථාවකදී කසිප්පු වැටලීමකට ගිය පොලිස් නිලධාරීන් පිරිසකට පහර දීමේ සිද්ධියකටද සම්බන්ද අයෙකු බවට විමර්ශණ වලදී හෙළිවී ඇත.සැකකරුගේ නිවසේ කසිප්පු ගබඩා කර ඇති බවට වලාන දුෂණ මර්ධන ඒකකයේ නිලධාරීන්ට තොරතුරක් ලැබී ඇත.ඒ අනුව පොලිස් නිලධාරීන් අදාල නිවස වටලා එය පරීක්ෂා කිරීමට කටයුතු කර ඇත. නමුත් සැකකරු ඊට තම විරෝධය පල කර ඇත.පසුව දැඩි පරිශ්‍රමයකින් අනතුරුව පොලිස් නිලධාරීන් අදාල නිවස පරීක්ෂා කිරීමට කටයුතු කර ඇත.එම නිවස තුල තිබී කසිප්පු බෝතල් 45 බැගින් වන ප්ලාස්ටික් කෑන් 07 ක් සහ කසිප්පු නිදපවීමට ගන්නා උපකරණ කට්ටලයක්ද වැටලීම කළ නිලධාරීන් විසින් සොයා ගෙන ඇත.තව දුරටත් නිවස පරීක්ෂා කරන විට එහි තිබී මෙරට නිපදවන ලද බෝර 12 ගිනි අවියක්,බෝර 12 ජීව පතුරම් 07 ක්,බෝර 16 ජීව පතුරම් 01 ක්,බෝර 12 සහ බෝර 16 හිස් පතුරම් 02 ක්ද පොලිස් නිලධාරීන් විසින් සොයා ගෙන ඇත.මෙම ගිනි අවිය තමන්ට ලැබුණු ආකාරය හෙළි කිරීමට සැකකරු සමත්වී නැත.සැකකරුද, තම බාරයට ගත් ගිනි අවිය, ජීව පතුරම්, කසිප්පු සහ කසිප්පු නිපදවීමට ගන්නා උපකරණ අධිකරණ කටයුතු සදහා වෙන්නප්පුව පොලීසියට බාර දීමට වලාන දුෂණ මර්ධණ ඒකකය කටයුතු කර ඇත.වැඩිදුර පරීක්ෂණ වෙන්නප්පුව පොලීසිය විසින් කරගෙන යයි.", "URL": "https://sinhala.adaderana.lk/news.php?nid=80351", "Category": null, "Parent URL": null}