{"Source": "Adaderana", "Timestamp": "May 9, 2010 10:47 am", "Headline": "කොත්මලේ අනවසර පදිංචිකරුවන් ඉවතට", "News Content": "කොත්මලේ ජලාශය ආශ්‍රිත අනවසර පදිංචිකරුවන් ඉවත් කිරීමට වාරි මාර්ග හා ජල සම්පත් කළමනාකරණ අමාත්‍ය නිමල් සිරිපාල ද සිල්වා අමාත්‍යවරයා මහවැලි නිලධාරීන්ට උපදෙස් ලබා දී තිබේ. කොත්මලේ ජලාශයේ සංචාරයක නිරත වීමෙන් අනතුරුව ඊයේ අමාත්‍යවරයා මෙම නියෝගය ලබා දී ඇති බව සඳහන් වේ. කොත්ම‍ලේ ජලාශයට අවශ්‍ය තරම් ජලය වසර ගණනාවක සිට නොලැබී ඇති බව මෙහි දී අමාත්‍යවරයාට වාර්තා වී ඇත. එයට හේතුව ජලාශ ආශ්‍රිත වන රක්ෂිත එළි පෙහෙළි කිරීම සහ අනවසර පදිංචිකරුවන් බව මහවැලි නිලධාරීන් අමාත්‍යවරයාට මෙහි දී දැනුම් දී තිබේ.. මෙහි දී ඔවුන් පෙන්වා දී ඇත්තේ මෙම තත්ත්වය මත ජලාශය ආශ්‍රිත ජල මූලාශ හිදී ගොස් ජලාශයේ ගැඹුර අඩු වී ඇති බවයි. එම නිසා කඩිනමින් එම අනවසර පදිංචිකරුවන් ඉවත් කර ඔවුන්ට පදිංචිය සඳහා වෙනත් ස්ථානයක් ලබා දෙන ලෙස නිමල් සිරිපාල ද සිල්වා අමාත්‍යවරයා උපදෙස් ලබා දී තිබේ.", "URL": "https://sinhala.adaderana.lk/news.php?nid=8273", "Category": null, "Parent URL": null}