{"Source": "Adaderana", "Timestamp": "June 20, 2016 01:56 pm", "Headline": "සරණාගතයින්ගේ සංඛ්‍යාව මිලියන 60 ඉක්මවයි", "News Content": "ලොව පුරා සිටින අවතැන්වූවන්ගේ සංඛ්‍යාව වාර්තාගත ලෙස ඉහළ ගොස් ඇති බව එක්සත් ජාතීන්ගේ සරණාගතයින් පිළිබඳ ඒජන්සිය පවසයි.එම ඒජන්සිය සඳහන් කළේ 2015 වසර අවසානය වන විට ලොව පුරා සිටින සරණාගතයින් සංඛ්‍යාව මිලියන 65.3 දක්වා ඉහළ ගොස් ඇති බවයි.සෑම වසරකම සරණාගතයින්ගේ සංඛ්‍යාව මිලියන 05කින් පමණ ඉහළ යන බව ඔවුන් පෙන්වාදෙයි.ඒ අනුව මිහිමත වෙසෙන සෑම පුද්ගලයින් 113දෙනෙකුගෙන් එක් පුද්ගලයෙකු සරණාගතයෙකු වෙයි.ලෝක සරණාගතයින්ගේ දිනයට සමගාමීව එක්සත් ජාතීන්ගේ සරණාගතයින් පිළිබඳ ඒජන්සියේ වාර්ෂික වාර්තාව මඟින් පෙන්වා දී ඇත්තේ ලොව පුරා සිටින සරණාගතයින් සංඛ්‍යාව මිලියන 60 ඉක්ම වූ ප්‍රථම අවස්ථාව මෙය බවයි.", "URL": "https://sinhala.adaderana.lk/news.php?nid=61271", "Category": null, "Parent URL": null}