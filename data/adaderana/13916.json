{"Source": "Adaderana", "Timestamp": "February 1, 2011 04:33 pm", "Headline": "ජීවන වියදම ඉහළ යාම තදින් දැනෙන්නේ අලස පුද්ගලයින්ටයි", "News Content": "මෙරට ජීවන වියදම ඉහළ යාම තදබල ලෙස දැනෙන්නේ අලස පුද්ගලයින්ට බව කෘෂිකර්ම අමාත්‍ය මහින්ද යාපා අබේවර්ධන මහතා පවසයි. අනාගත අභියෝග ජයගැනීම සඳහා ගොවියන් මෙන්ම සෑම පුද්ගලයින්ම වගාවන් සඳහා යොමු විය යුතු බව ඔහු සඳහන් කළේය. වැල්ලවාය ප්‍රදේශයේ පැවති පසු අස්වනු හානිය වැළැක්වීම පිළිබඳ ගොවීන්‍ දැනුවත් කිරීමේ වැඩසටහනකට එක්වෙමින් අමාත්‍යවරයා මේ අදහස් පළ කළේය. දේශීය වගාවන් සඳහා වැඩි ඉඩකඩක් ලබාදී කටයුතු කිරීම වඩා වැදගත් බව එහිදී මහින්ද යාපා අබේවර්ධන අමාත්‍යවරයා කියා සිටියේය. රට ශක්තිමත් කිරීමට යන ගමනේ දී කම්මැලිකම පසෙක තබා සමස්ත රට වැසියාට ආහාර සැපයීමේ අභියෝගයට මුහුණ දිය යුතු බව ද ඔහු එහිදී වැඩිදුරටත් අවධාරණය කර සිටියේය.", "URL": "https://sinhala.adaderana.lk/news.php?nid=13916", "Category": null, "Parent URL": null}