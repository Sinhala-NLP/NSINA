{"Source": "Adaderana", "Timestamp": "January 24, 2019 06:02 pm", "Headline": "නීති විරෝධිව වැලි ප්‍රවාහනය කලාට රුපියල් ලක්ෂ විස්සක මුදල් දඩයක්", "News Content": "නීති විරෝධිව දැදුරුඔයෙන් වැලි ප්‍රවාහනය කල පුද්ගලයෙකුට රුපියල් ලක්ෂ විස්සක මුදල් දඩයක් හා වසරක සිර දඩුවමක් ලබා දීමේ පුවතක් හලාවතින් වාර්තා වේ. හලාවත මහේස්ත්‍රාත් හා දිසා විනිසුරු මංජුල රත්නායක මහතා ඊයේ(23) මේ නියෝගය ලබා දී ඇත්තේ හලාවත දැදුරුඔය ජල ටැංකිය මාර්ගයේ පදිංචි වර්ණකුලසුරිය සුමිත් රොහාන් නමැති අයටයි. පසුගිය 13 වැනි දින දැදුරුඔයේ කැනීම් කරන ලද වැලි කියුබ් දෙකක් බලපත්‍ර නොමැතිව එන්.සි.5267 නැමැති ටිපර් රථයෙන් ප්‍රවාහනය කිරීම මොහුට විරුද්ධ චෝදනාව විය. මොහුට මීට පෙර තිබූ මෙවැනි වැරදිද අධිකරණයට ඉදිරිපත් කර ඇති අතර ඒ අනුව සියල්ල සලකා බැලීමෙන් අනතුරුව මහේස්ත්‍රාත්වරයා මෙම දඩුවම් ලබා දී ඇත.", "URL": "https://sinhala.adaderana.lk/news.php?nid=103004", "Category": null, "Parent URL": null}