{"Source": "Adaderana", "Timestamp": "September 9, 2019 09:06 am", "Headline": "ජනතාවට වසරකට මිලියන 4400ක ප්‍රතිලාභයක්-රාජිත", "News Content": "ඇතැම් වෛද්‍යවරුන් තමන් සමඟ ගැටුම් ඇති කර ගන්නේ ඔවුන්ට ඖෂධ සමාගම් හරහා ලැබෙන කොමිස් මුදල් නැවැත්වීමට කටයුතු කළ නිසා බව සෞඛ්‍ය අමාත්‍ය රාජිත සේනාරත්න මහතා පවසයි. ඔහු මේ අදහස් පළ කළේ ගාල්ල දිස්ත්‍රික් ඖෂධ ව්‍යවසායකයින්ගේ සංගමයේ 3 වන වාර්ෂික සමුළුව ඊයේ අමතමින්. අවුරුද්දක් තුළ ඖෂධ 48ක මිල අඩු කිරීම තුළින් පමණක් ජනතාවට මිලියන 4400ක ප්‍රතිලාභයක් අත් වී ඇති බවත් ඒ මහතා ප්‍රකාශ කර සිටියි. ඖෂධ සමාගම් හරහා වෛද්‍යවරුන්ට ලැබෙන කොමිස් මුදල් නැවැත්වීමට එරෙහිව කුමන බාධක ආවද ඊසටන අත් නොහරින බව රාජිත සේනාරත්න මහතා පවසයි.", "URL": "https://sinhala.adaderana.lk/news.php?nid=118637", "Category": null, "Parent URL": null}