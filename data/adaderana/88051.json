{"Source": "Adaderana", "Timestamp": "April 26, 2018 10:21 am", "Headline": "දරවල වත්තේ නිවාස පේලියක් කඩා වැටීමේ අවධානමක", "News Content": "හැටන් පොලිස් වසමට අයත් දික්ඔය දරවල වත්තේ ඉහළ කොටසේ ඉපැරිණිවතු නිවාස පේලියක් කඩා වැටිමේ අවධානමකට ලක් වී ඇති බව එම වතු පාලන අධිකාරිය කියයි. අද (26) අලුයම 5 පමණ එම නිවාස පේලියේ නිවාස දෙකක බිත්ති කඩා වැටි ඇති අතර සෙසු නිවාස කිහිපයකද බිත්ති සහ ගල් කඩා වැටෙමින් පවති. වසර 150කට වඩා ඉපැරිණි මෙම වතු නිවාස පේලිය තුල පවුල් 32 අයත් සමාජිකයන් 100කට වඩා ජිවත් වන අතර , එම වතු නිවාස පේලිය කළු ගල් හා මැටි යොදා ගනිමින් ඉදි කළ එකක් බව පැවසෙයි. එම වතු නිවාස පේලිය කඩා වැටිමේ අවධානමක් පවතින නිසා එම වතු නිවාස පේලියේ පදිංචිකරුවන් වෙනත් ආරක්ෂිත ස්ථාන කරා යොමු කිරිමට වතු පාලන අධිකාරියේ අවධානය යොමු වී ඇත. එම වතු නිවාස පේලිය කඩා වැටිමේ අධානමක් පවතින බව පදිංචිකරුවන් විසින් වතු පාලන අධිකාරියට අවස්ථා කිහිපයකදි දැනුම් දුන් බවද පදිංචිකරුවන් පවසයි.", "URL": "https://sinhala.adaderana.lk/news.php?nid=88051", "Category": null, "Parent URL": null}