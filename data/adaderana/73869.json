{"Source": "Adaderana", "Timestamp": "June 3, 2017 02:42 pm", "Headline": "ආධාර රැගත් චීන ගුවන් යානයක් දිවයිනට", "News Content": "ගං වතුරෙන් ආපදාවට පත් ජනතාව සඳහා ආධාර රැගත් චීන ගුවන් යානයක් දිවයිනට පැමිණ තිබේ.අද පස්වරු 02.00ට පමණ චිනයේ සිට මෙම විශේෂ ගුවන් යානය දිවයිනට පැමිණි බව අද දෙරණ ගුවන් තොටුපල වාර්තාකරු පැවසුවේය.විපතටපත් ජනතාවට අත්‍යවශ්‍ය භාණ්ඩ වන කූඩාරම් 600ක්, ඇඳ ඇතිරිලි 5000ක්,ජීවිතාරක්ෂික කබා 20,000ක්, වැසි කබා 20,000ක් සහ සපත්තු 1000ක් එහි ඇතුළත් වෙයි.මෙම ආධාර තොගයේ වටිනාකම අමෙරිකානු ඩොලර් මිලියන 2.2ක් වන බව සඳහන්ය.විදේශ කටයුතු අමාත්‍ය රවී කරුණානායක, ආපදා කළමනාකාරණ අමාත්‍ය අනුර ප්‍රියදර්ශන යාපා සහ චීනයේ ශ්‍රී ලංකා තානාපති ජී ෂියැං ලිං යන මහත්වරුන් විසින් ආධාර තොගය භාරගෙන තිබේ.", "URL": "https://sinhala.adaderana.lk/news.php?nid=73869", "Category": null, "Parent URL": null}