{"Source": "Adaderana", "Timestamp": "August 23, 2013 10:14 am", "Headline": "ලක්ෂ 11ට විද්ද 3ක් දැලේ ", "News Content": "විදේශිය ජාතිකයෙකුගෙන් රුපියල් ලක්ෂ 11 අධික මුදලක් සොරකම් කළ බවට සැකපිට පුද්ගලයින් තිදෙනෙකු අත්අඩංගුවට ගෙන තිබේ. ගල්කිස්ස විශේෂ අපරාධ විමර්ශන අංශයේ නිලධාරීන් විසින් සිදුකළ සෝදිසියකදී සැකකරුවන් අත්අඩංගුවට ගෙන ඇත්තේ රත්මලාන ප්‍රදේශයේදීයි. අත්අඩංගුවට ගත් සැකකරුවන් විසින් ගල්කිස්ස , රත්මලාන ප්‍රදේශයේදී අදාළ විදේශීය ජාතිකයාගෙන් රුපියල් එකොලොස් ලක්ෂ තිස්හතර දහසක පමණ මුදලක් සොරාගෙන ඇති බව පොලීසිය සඳහන් කරයි. සිදුකළ ප්‍රශ්න කිරීම්වලදී සැකකරුවන් විසින් සිදුකළ බව කියන තවත් සොරකම් කිහිපයක් සම්බන්ධයෙන් තොරතුරු අනාවරණය වී ඇත. සැකකරුවන් අද(23) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=36839", "Category": null, "Parent URL": null}