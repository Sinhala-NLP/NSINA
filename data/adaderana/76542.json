{"Source": "Adaderana", "Timestamp": "August 22, 2017 08:53 am", "Headline": "මඩකලපුවේ කසළ බැහැර කරන තැනක ගින්නක් ", "News Content": "මඩකලපුව, තිරුප්පරන්තුරෙයි ප්‍රදේශයේ මඩකලපුව මහ නගර සභාවට අයත් කසළ බැහැර කිරීමේ ස්ථානයක හදිසි ගින්නක් හටගෙන තිබේ. අද(22) අලුයම ගින්න හටගෙන ඇති බව පොලීසිය සඳහන් කළේය. එම ගින්න මැඩපැවැත්වීමේ කටයුතු මඩකලපුව පොලීසියේ නිලධාරීන්, නගර සභා නිලධාරීන් සහ ප්‍රදේශවාසීන් එක්ව මේ වන විට සිදුකරන බව වාර්තා වෙයි. අදාළ ගින්නට හේතුව මෙතෙක් අනාවරණය වී නොමැති අතර මඩකලපුව පොලීසිය සිද්ධිය සම්බන්ධයෙන් වැඩිදුර විමර්ශන සිදුකරනු ලබයි.", "URL": "https://sinhala.adaderana.lk/news.php?nid=76542", "Category": null, "Parent URL": null}