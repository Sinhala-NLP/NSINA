{"Source": "Adaderana", "Timestamp": "November 25, 2010 07:49 am", "Headline": "අදත් වැහි ", "News Content": "අද(25) දිනයේත් ප්‍රදේශ රැසකට වැසි ඇතිවිය හැකි බව කාලගුණ විද්‍යා දෙපාර්තමේන්තුව පවසයි. විශේෂයෙන් බස්නාහිර , උතුරු , මධ්‍යම , වයඹ හා ඌව පළාත් වලටත් මන්නාරම , පුත්තලම දිස්ත්‍රික් වලටත් අද සන්ධ්‍යා කාලයේදී වැසි ඇති විය හැකි බව එම දෙපාර්තමේන්තුව සඳහන් කරයි. මේ අතර ඊයේ පස්වරුවේ ඇද හැලුණු වර්ෂාව හේතුවෙන් කොළඹ නගරයේ යටව තිබූ මාර්ගවල ජලය මේ වන විට ක්‍රමයෙන් බැස ගොස් ඇති බව පොලිසිය කියා සිටියි. මේ වන විට කොළඹ නගරයේ සුපුරුදු පරිදි රථවාහන ධාවන කටයුතු සිදුකළ හැකි බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා පැවසුවේ ය.", "URL": "https://sinhala.adaderana.lk/news.php?nid=12382", "Category": null, "Parent URL": null}