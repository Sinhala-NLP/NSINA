{"Source": "Adaderana", "Timestamp": "July 20, 2010 08:51 am", "Headline": "සංශෝධන ගැන කතාකළත් සර්ව පාක්ෂික කමිටුව අමතක කරලා", "News Content": "ආණ්ඩුව යළිත් ව්‍යවස්ථා සංශෝධනය පිළිබඳව සාකච්ඡා ආරම්භ කළ ද සර්ව පාක්ෂික කමිටු යෝජනාවලිය අමතක කර ඇති බව ශ්‍රී ලංකා මුස්ලිම් කොංග්‍රසය පවසයි. අවස්ථා 128 ක දී සාකච්ඡා පවත්වා සකස් කළ සර්ව පාක්ෂික යෝජනාවලිය ඉවත දැමීම සිදු නොකළ යුතු බව එම පක්ෂයේ නියෝජ්‍ය මහලේකම් නිසාම් කාරියප්පර් මහතා ප්‍රකාශ කළේය. කාරියප්පර් මහතා, පාර්ලිමේන්තු මන්ත්‍රී ආර්. යෝගරාජන් මහතා සමග එක්ව සකස් කළ සර්ව පාක්ෂික යෝජනාවලිය ඊයේ මාධ්‍ය වෙත ඉදිරිපත් කරමින් ඔහු මෙම අදහස් පළ කළේය.", "URL": "https://sinhala.adaderana.lk/news.php?nid=9721", "Category": null, "Parent URL": null}