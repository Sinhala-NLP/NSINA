{"Source": "Adaderana", "Timestamp": "December 3, 2017 11:34 am", "Headline": " පීඩිත ජනයාට වන්දි කඩිනමින් ", "News Content": "අයහපත් කාලගුණය හේතුවෙන් පීඩාවට පත් ජනතාවට වන්දි ගෙවීමේ කටයුතු කඩිනම් කිරීම සඳහා විශේෂ වැඩපිළිවෙළක් ක්‍රියාත්මක කර ඇති බව ස්වදේශ කටයුතු අමාත්‍ය වජිර අබේවර්ධන මහතා පවසයි. අමාත්‍යවරයා පෙන්වා දෙන්නේ ඒ සඳහා ප්‍රාදේශීය ලේකම් කාර්යාල අද(03) දිනයේත් විවෘතව පවතින බවයි. ආපදාවෙන් මියගිය පුද්ගලයෙකුට ලක්ෂ 10 බැඟින් වන්දි මුදලක් ලබාදීමට රජය කටයුතු කරන අතර එම මුදලින් රුපියල් ලක්ෂය බැඟින් අත්තිකාරම් මුදලක් ඊයේ දිනයේ සිට ලබාදීමට පියවර ගෙන ඇති බව වජිර අබේවර්ධන මහතා සඳහන් කරයි. මේ අතර ජලගැලීම් වලට ලක්වූ ප්‍රදේශ වල ජනතාව ජලය පරිහරණය කිරීමේදී වැඩි අවධානයක් යොමු කළ යුතු බව ශ්‍රී ලංකා මහජන සෞඛ්‍ය පරීක්ෂකවරුන්ගේ සංගමය පවසයි. එම සංගමයේ සභාපති උපුල් රෝහණ මහතා සඳහන් කළේ සැමවිටම උණු කර නිවාගත් ජලය පානය කිරීමට පියවර ගත යුතු බවයි.", "URL": "https://sinhala.adaderana.lk/news.php?nid=80952", "Category": null, "Parent URL": null}