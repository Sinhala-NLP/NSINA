{"Source": "Adaderana", "Timestamp": "April 19, 2013 02:30 pm", "Headline": " මොබිටෙල් වෙතින් නව අන්තර්ජාල සැලසුම්", "News Content": "ජාතික ජංගම දුරකථන ජාලය වන ශ්‍රී ලංකා ටෙලිකොම් මොබිටෙල් ආයතනය මෙරට ජනතාවගේ අන්තර්ජාල භාවිතාව සීඝ‍්‍ර ලෙස ඉහළ යාම පිළිබඳව අවබෝධ කරගනිමින් අන්තර්ජාලය බහුල ලෙස භාවිතා කරන්නන්ට තමන්ගේ අන්තර්ජාල භාවිතා කරන රටාවට වඩාත් ගැලපෙන පරිදි නවතම අන්තර්ජාල දත්ත සැලසුම් තුනක් හඳුන්වා දී ඇත. අන්තර්ජාල භාවිතා කරන්නන් නිරන්තරයෙන් පිවිසෙන Facebook,Twitter,YouTube සහ LinkedIn යන සමාජ ජාලයන් (Social Networks) මත පදනම්ව මෙම නවතම දත්ත සැලසුම් ක‍්‍රම වර්ගකර තිබේ. මොබිටෙල් වෙතින් සිය පෙර ගෙවුම් සහ පසුගෙවුම් අන්තර්ජාල පාරිභෝගිකයන්ට හඳුන්වාදෙන මෙම නවතම දත්ත සැලසුම වඩාත් ආකර්ෂණීය මිල ගණන් යටතේ වෙළෙඳපොළට ඉදිරිපත් කර ඇත. සමාජ ජාලයන් භාවිතය සඳහා මෙගා බයිට් 990 කින් යුතු දත්ත සැලසුම සඳහා මසකට රුපියල් 99 ක ගාස්තුවක් අය කෙරේ. විද්‍යුත් තැපෑල භාවිතය සඳහා මෙගාබයිට් 490 කින් යුතු දත්ත සැලසුම සඳහා මසකට අය කෙරෙන ගාස්තුව රුපියල් 49 ක් වන අතර YouTube භාවිතය සඳහා මෙගාබයිට් 2490 කින් යුතු දත්ත සැලසුම සඳහා මසකට රුපියල් 249 ක් අයකෙරේ. (මෙම මිල ගණන් බදු රහිතව සඳහන් කර ඇත. මෙම නවතම දත්ත සැලසුම් ක‍්‍රම සමග අන්තර්ජාල පහසුකම් බහුලව භාවිත කරන පාරිභෝගිකයන්ට සිය අන්තර්ජාල භාවිතා කරන රටාව අනුව තමන්ට සුදුසු දත්ත සැලසුම් තෝරාගැනීමේ අවස්ථාව ඔවුනට හිමි වේ. International Telecommunication Union නැමති වාර්තාවට අනුව ශ්‍රී ලංකාව තුළ සිටින අන්තර්ජාල භාවිතා කරන්නන්ගේ සංඛ්‍යාව 3,222,200 කි. එය මාස 6 ක් තුළ වාර්තා වූ 28% ක වර්ධනයකි. පසුගිය වසර තුළ මෙරට Facebook භාවිතා කරන්නන්ගේ සංඛ්‍යාව මිලියනය ඉක්ම වූ අතර වර්තමානයේ එය 1,529,700 තරම් සංඛ්‍යාවක් දක්වා වර්ධනය වී ඇත. මේ අනුව මෙරට අන්තර්ජාල භාවිතා කරන්නන්ගෙන් 61% කට Facebook ගිණුම් තිබේ. මෙසේ අන්තර්ජාල භාවිතාව අඛණ්ඩව ඉහළ යන ප‍්‍රවණතාවක් තුළ සිය පාරිභෝගිකයන්ගේ වර්ධනය වන වුවමනාවන් පැහැදිලිව හඳුනාගනිමින් මෙවන් නම්‍යශීලී දත්ත සැලසුම් ක‍්‍රම සිය පාරිභෝගිකයන් වෙත පිරිනැමීමට මොබිටෙල් ආයතනය කටයුතු කර ඇත.", "URL": "https://sinhala.adaderana.lk/news.php?nid=33395", "Category": null, "Parent URL": null}