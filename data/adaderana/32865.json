{"Source": "Adaderana", "Timestamp": "March 31, 2013 08:09 am", "Headline": "ශිරාණි හෙට යළිත් අල්ලස් කොමිසමට එයි!", "News Content": "හිටපු අගවිනිසුරු ආචාර්ය ශිරාණී බණ්ඩාරනායක මහත්මිය හෙට (01) යළි අල්ලස් හෝ දූෂණ චෝදනා විමර්ශන කොමිෂන් සභාව හමුවේ පෙනී සිටීමට නියමිතව තිබේ. අගවිනිසුරු ධුරය දැරූ කාලයේ දී ඇය සතුව තිබු වත්කම් උපයාගත් ආකාරය සම්බන්ධයෙන් එම කොමිසම විසින් සිදුකරන පරීක්ෂණ සම්බන්ධයෙන් කරුණු ඉදිරිපත් කිරීම සඳහා ඇය කොමිසම වෙත පැමිණීමට නියමිතය. කොමිසම හමුවේ පෙනී සිටින ලෙස කළ දැනුම් දීමකට අනුව පසුගිය 18 වැනිදා ශිරාණී බණ්ඩාරනායක මහත්මිය කොමිසම හමුවේ පෙනී සිටියාය. එහිදී කරුණු ඉදිරිපත් කිරීම සඳහා දෙසතියක කාලයක් ලබාදීමට අල්ලස් හෝ දූෂණ චෝදනා විමර්ශන කොමිෂන් සභාව ඇයට අවසර දී තිබුණි.", "URL": "https://sinhala.adaderana.lk/news.php?nid=32865", "Category": null, "Parent URL": null}