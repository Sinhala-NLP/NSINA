{"Source": "Adaderana", "Timestamp": "May 4, 2017 06:45 pm", "Headline": " පිලිප් කුමරු රාජකීය රාජකාරිවලින් විශ්‍රාම යයි", "News Content": "බ්‍රිතාන්‍ය එලිසබත් මහ රැජිණගේ සැමියා වන එඩින්බරෝ ආධිපාද පිලිප් කුමරු රාජකීය රාජකාරිවලින් විශ්‍රාම ගෙන තිබේ.රාජකීය රාජකාරිවලින් විශ්‍රාම යාම පිලිප් කුමරු විසින් ගත් තීරණයක් බව බකිංහැම් මාලිගය නිවේදනය කර ඇති බව විදෙස් වාර්තා සඳහන් කළේය.එඩින්බරෝ ආදිපාද පිලිප් කුමරුගේ 96 වන උපන්දිනය ලබන ජුනි මස 10 වනදාට යෙදී තිබේ.පිලිප් කුමරු රාජකීය රාජකාරී වලින් විශ්‍රාම ගියද ඔහු සභාපතීත්වය හා සාමාජිකත්වය දරණ 780කට වැඩි සංවිධානවල කටයුතුවල අඛණ්ඩව නිරත වන බව බකිංහැම් මාලිගය ප්‍රකාශ කර ඇත.", "URL": "https://sinhala.adaderana.lk/news.php?nid=72825", "Category": null, "Parent URL": null}