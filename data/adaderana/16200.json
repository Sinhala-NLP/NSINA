{"Source": "Adaderana", "Timestamp": "May 19, 2011 04:48 pm", "Headline": "මෙරට ධීවරයින් දසදෙනෙක් ඉන්දීය අත්අඩංගුවට", "News Content": "ඉන්දීය මුහුදු සීමාවට අනවසරයෙන් ඇතුළුවීමේ චෝදනාව මත එරට වෙරළාරක්ෂක නිලධාරීන් විසින් ශ්‍රී ලාංකික ධීවරයින් දසදෙනෙකු අත්අඩංගුවට ගෙන තිබේ. ඔවුන් සමග බෝට්ටු 02 ක් ද අද(19) මෙසේ වෙරළාරක්ෂක නිලධාරීන් භාරයට ගෙන ඇති බව ඉන්දීය මාධ්‍ය වාර්තා සඳහන් කරයි. 1981 ඉන්දීය සමුද්‍ර කලාප පිළිබඳ පනත යටතේ මෙම ධීවරයින්ට එරෙහිව නඩු පැවරීමට කටයුතු කළ හැකි බව ඉන්දීය වෙරළාරක්ෂක ආරංචි මාර්ග පෙන්වා දී තිබේ. ඒ අනුව මෙම ධීවරයින් පිරිස අධිකරණය වෙත ඉදිරිපත් කිරීමට නියමිතව ඇති බව මාධ්‍ය වාර්තා සඳහන් කරයි.", "URL": "https://sinhala.adaderana.lk/news.php?nid=16200", "Category": null, "Parent URL": null}