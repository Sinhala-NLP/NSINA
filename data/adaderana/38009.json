{"Source": "Adaderana", "Timestamp": "October 9, 2013 07:11 am", "Headline": " වෙඩි තැබීමකින් අයෙක් මරුට", "News Content": "දෙමටගොඩ ප්‍රදේශයේ සිදුවු වෙඩි තැබීමකින් පුද්ගලයෙකු ජීවිතක්ෂයට පත්ව තිබේ. පොලීසිය පැවසුවේ ඊයේ(08) මධ්‍යයම රාත්‍රීයේ මෙම වෙඩි තැබීම සිදුව ඇති බවයි. බේස්ලයින් මාර්ගයේ කැලණිවැලි දුම්රිය හරස් මාර්ගය අසලදී මෝටර් රථයකින් ගමන් කරමින් සිටි සිව් දෙනෙකුට නාඳුනන පිරිසක් විසින් මෙම වෙඩි තැබීම සිදුකර ඇති බව සඳහන්ය. වෙඩි තැබීමෙන් බරපතල තුවාල ලැබු මෝටර් රථයේ රියදුරු කොළඹ ජාතික රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ බොරැල්ල සර්පන්ටයින් පාර ප්‍රදේශයේ පදිංචිව සිටි 27 හැවිරිදි තරුණයෙකි.", "URL": "https://sinhala.adaderana.lk/news.php?nid=38009", "Category": null, "Parent URL": null}