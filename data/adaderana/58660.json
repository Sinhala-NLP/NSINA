{"Source": "Adaderana", "Timestamp": "March 28, 2016 08:42 am", "Headline": "පොලිස් සේවාව මිත්‍රශීලී සේවාවක් කිරීම රජයේ අරමුණයි", "News Content": "පොලිස් සේවාව සැබෑ ජනතා මිත්‍රශීලී සේවාවක් බවට පත් කිරීම නව රජයේ අරමුණ බව ජනාධිපති මෛත්‍රීපාල සිරිසේන මහතා පවසයි.මහජන මිත්‍රශීලි පොලිස් සේවාවක කාර්යයභාරය අවධාරණය කරමින් ජනාධිපති කාර්යාලය නීතිය හා සාමය පිළිබඳ අමාත්‍යාංශය සහ පොලිස් දෙපාර්තමේන්තුවේ මෙහෙයවීමෙන් ක්‍රියාත්මක ඒකාබද්ධ මහා පරිමාන පොලිස් ජංගම සේවාවේ පළමු වැඩසටහනට එක්වෙමින් ජනාධිපතිවරයා මෙම අදහස් පළ කළේය.මෙම වැඩසටහන පොලොන්නරුව දිස්ත්‍රික්කයේ පැවැති අතර යහපත් සමාජයක් - සුරක්ෂිත රටක් යන තේමාව යටතේ වැලිකන්ද, දිඹුලාගල තමන්කඩුව යන ප්‍රාදේශීය ලේකම් කොට්ඨාසය ආශ්‍රිතව දින 100කට ආසන්න කාලයක් ඒකාබද්ධ පොලිස් ජංගම සේවාව ක්‍රියාත්මක කෙරුණි.එහි සමාප්තිය සටහන් කිරීමේ උත්සවය ජනාධිපති මෛත්‍රිපාල සිරිසේන මහතාගේ ප්‍රධානත්වයෙන් මනම්පිටිය නිශ්ශංක මල්ලපුර කණිෂ්ඨ විද්‍යාලයේදී පැවැත්වුණි.", "URL": "https://sinhala.adaderana.lk/news.php?nid=58660", "Category": null, "Parent URL": null}