{"Source": "Adaderana", "Timestamp": "August 12, 2016 02:49 pm", "Headline": "අතුරුදහන්වූවන් හොයන කාර්යාලයෙන් කාටවත් දඬුවම් දෙන්න බෑ", "News Content": "අතුරුදහන්වූවන් පිළිබඳ සොයා බැලීමේ ජාතික කාර්යාලය මගින් කිසිවෙකුටත් දඬුවම් ලබාදීමක් සිදුනොකරන බව ජාතික සංවාද අමාත්‍ය මනෝ ගනේෂන් මහතා පවසයි.අද(12)අමාත්‍යංශයේ පැවති මාධ්‍ය හමුවකදී ඔහු කියා සිටියේ මෙමගින් ඔවුන්ට සිදුවූයේ කුමක්ද යන්න සොයා බැලෙන බවත්,එය දුක්ගැනවිලි බෙදාහදා ගැනීමක් පමණක් වනු ඇති බවයි.මෙමගින් එක් කාලයකට එක් ප්‍රදේශයකට අදාළව පමණක් සොයාබැලීම් සිදුනොකරන බවත්,88-89 භීෂණ යුගයේ දකුණේ සිදුවූ අතුරුදහන්වීම් සම්බන්ධයෙන්ද මෙහිදී සොයා බලන බවත් අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=63000", "Category": null, "Parent URL": null}