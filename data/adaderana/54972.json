{"Source": "Adaderana", "Timestamp": "November 9, 2015 10:32 am", "Headline": " හිටපු නාවික ලොක්කෙක් ජනාධිපති කොමිසමට කැඳවයි ", "News Content": "හිටපු නාවික හමුදාපති අද්මිරාල් ජයනාත් කොළඹගේ මහතා බරපතළ වංචා දුෂණ විමර්ශන කොමිසම වෙත කැඳවා තිබේ. රක්නා ලංකා සමාගමේ සිදු වූ අක්‍රමිකතාවක් සම්බන්ධයෙන් සිදු කරන විමර්ශනයට අදාළව හිටපු නාවික හමුදාපතිවරයා අද පෙරවරුවේ එම කොමිසමට කැඳවූ බව සඳහන්ය. සෝමතිලක දිසානායක මහතා පසුගිය 04 වනදා ද මීට අදාළව කොමිසම හමුවට කැඳවා ප්‍රකාශයක් සටහන් කරගනු ලැබුවේය.රක්නා ලංකා සමාගම සම්බන්ධයෙන් ඉදිරියේදී හිටපු ආරක්ෂ ප්‍රධානීන් කිහිප දෙනෙකුගෙන් ප්‍රකාශ සටහන් කර ගැනීමට නියමිත බව වාර්තා වේ.මේ අතර හිටපු ඇමතිවරයෙකු වන ජගත් පුෂ්පකුමාර මහතාද බරපතළ වංචා දුෂණ විමර්ශන කොමිසම වෙත අද දිනයේ කැඳවා ඇති වාර්තාවෙයි.", "URL": "https://sinhala.adaderana.lk/news.php?nid=54972", "Category": null, "Parent URL": null}