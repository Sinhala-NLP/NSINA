{"Source": "Adaderana", "Timestamp": "September 5, 2019 04:26 pm", "Headline": "සජිත් වෙනුවෙන් කුරුණෑගල රැළිය ඇරඹෙයි", "News Content": "අමාත්‍ය සජිත් ප්‍රේමදාස මහතා ජනාධිපති ධුර අපේක්ෂකත්වයට නම් කරන ලෙස බල කරමින් කුරුණැගල පැවැත්වීමට නියමිතව තිබු රැළිය මේ වන විට ආරම්භ වී ඇත. සජිත් ප්‍රේමදාස මහතා වෙනුවෙන් \"සජිත් එනවා\" තේමාවෙන් සංවිධානය වන රැස්විම් මාලාවේ තුන් වැනි රැළිය අද පැවැත්වෙයි. ඒ කුරුණෑගල සත්‍යවාදී පිටියේ දීය. සුජීව සේනසිංහ, තුෂාර ඉඳුනිල්, නලීන් බණ්ඩාර, ජේ. සී අලවතුවල, අශෝක් අබේසිංහ, හා ඉන්දික බණ්ඩාර යන මැති ඇමතිවරු අද දින පැවැත්වෙන රැළියට සහභාගී වීමට නියමිතය. කෙසේ වෙතත් පසුගියදා ෆීල්ඩ් මාෂල් සරත් ෆොන්සේකා මහතා ප්‍රකාශ කළේ අද පැවැත්වෙන රැළියට පක්ෂයේ මැති ඇමතිවරුන්ට සහභාගී නොවන ලෙස පක්ෂ නායක රනිල් වික්‍රමසිංහ මහතා විසින් දැනුම් දුන් බවයි.", "URL": "https://sinhala.adaderana.lk/news.php?nid=118373", "Category": null, "Parent URL": null}