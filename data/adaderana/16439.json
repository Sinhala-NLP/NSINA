{"Source": "Adaderana", "Timestamp": "May 31, 2011 01:10 pm", "Headline": "ජල ගැලීම් තත්ත්වය පහව යයි -සහන සේවා තවදුරටත්", "News Content": "ප්‍රදේශ කිහිපයකට බලපා තිබූ ජල ගැලීම් තත්ත්වය මේ වන විට පහව යමින් තිබෙන බව ආපදා කළමනාකරණ මධ්‍යස්ථානය පවසයි. පීඩාවට පත් ව සිටින ජනතාව සඳහා තවදුරටත් සහන සේවා කටයුතු ක්‍රියාත්මක බව එම මධ්‍යස්ථාන‍යේ සහකාර අධ්‍යක්ෂ ප්‍රදීප් කොඩිප්පිලි මහතා පැවසුවේය. සහන කඳවුරුවල අඩුවීමක් ද වාර්තා වී ඇති බව ඔහු පෙන්වාදුන්නේය. මේ අතර අද දිනයේ ද බස්නාහිර, සබරගමුව සහ මධ්‍යම පළාත් වල තද සුළං සමඟ කඩින් කඩ වැසි ඇතිවිය හැකි බව කාළගුණ විද්‍යා දෙපාර්තමේන්තුව පවසයි.", "URL": "https://sinhala.adaderana.lk/news.php?nid=16439", "Category": null, "Parent URL": null}