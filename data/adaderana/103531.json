{"Source": "Adaderana", "Timestamp": "February 1, 2019 03:40 pm", "Headline": "ඉල්ලීමක් වෙනුවෙන් පාරට බැස්ස ජනතාව", "News Content": "මහියංගනය - කඳුරුවෙල ප්‍රධාන මාර්ගය කහනියගොඩ මංසන්දියෙන් අවහිර කරමින් ප්‍රදේශවාසීන් පිරිසක් විරෝධතාවක නිරත විය. ඒ දැඩි ලෙස අබලන්ව පවතින ප්‍රදේශයේ මාර්ගයක් පිළිසකර කරදෙන ලෙස ඉල්ලමින්. මේ හේතුවෙන් මාර්ගයේ රථවාහන ධාවනයටද පැය 4ක පමණ කාලයක් බාධා එල්ල විය. මහියංගනය ප්‍රාදේශීය සභා බල ප්‍රදේශයට අයත් කහනියගොඩ, ගල්පෝරුයාය හරහා ගල්කෙෂර්හංදිය දක්වා දිවෙන මෙම මාර්ගය ප්‍රෙද්ශයේ ගම්මාන රැසක් නගරය හා යා කරන්නක්. නමුත් කලක සිට මෙම මාර්ගය පවතින්නේ රථවාහන ධාවනයට තබා පයින් හෝ ගමන් කිරීමට නොහැකි තත්ත්වයකයි. මේ හෙතුවෙන් ගම්මාන රැසක වැසියන් තම දෛනික කටයුතු හෝ නිසි අයුරින් කරගැනීමට නොහැකි ව දැඩි දුෂ්කරතාවට පත්ව සිටියි. ගම්මාන කිහිපයක වැසියන් ඊයේ මෙලෙස මහියංගනය - කදුරුවෙල ප්‍රධාන මාර්ගයට පැමිණියේ මේ පිළිබඳව අවස්ථා ගනනනාවකදීම වගකිව යුතු පාර්ශව දැනුවත් කලද ඊට නිසි විසදුමක් නොලැබීයාම හේතුවෙන්. ඔවුන් පැය 4ක පමණ කාලයක් කහනියගොඩ මංසන්දියෙන් ප්‍රධාන මාර්ගය හරස්කරමින් මෙලෙස විරෝධතාවයේ නිරතවුණා. විරෝධතාකරුවන් විසින් මාර්ගය අවහරකර තිබූ මාර්ග බාදක ඉවත්කිරීමට මහියංගනය පොලිසියේ නිලධාරීන් උත්සහ කළ අවස්ථාවේදී විරෝධතාකරුවන් අතර උණුසුම් තත්ත්වයක් හටගැණුනි. පසුව විරෝධතාව පැවති ස්ථානයට පැමිණි මහියංගනය ප්‍රාදේශීය සභාවේ සභාපති කරූ වීරරත්න මහතා විරෝධතාකරුවන් සමඟ සාකච්ඡාකොට විසඳුමක් ලබාදීමට පොරොන්දුවීමත් සමඟ පිරිස විසිර ගියේය.", "URL": "https://sinhala.adaderana.lk/news.php?nid=103531", "Category": null, "Parent URL": null}