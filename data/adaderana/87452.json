{"Source": "Adaderana", "Timestamp": "April 15, 2018 09:25 am", "Headline": "අදත් සවස් කාලයේ ගිගුරුම් සහිත වැසි", "News Content": "අද පස්වරු 2.00න් පසු දිවයිනේ බොහෝ ප්‍රදේශවලට වැසි හෝ ගිගුරුම් සහිත වැසි ඇති විය හැකි බව කාලගුණ විද්‍යා දෙපාර්තමේන්තුව පවසයි. බස්නාහිර, වයඹ, සබරගමුව, දකුණ, මධ්‍යම සහ ඌව පළාත්වලටත් අනුරාධපුරය දිස්ත්‍රික්කයටත් මිලිමීටර් 100කට වැඩි වර්ෂාපතනයක් ඇති විය හැකි බව කාලගුණ විද්‍යා දෙපාර්තමේන්තුව සඳහන් කළේය. වැසි ඇති වන අවස්ථාවල දී තාවකාලික තද සුළං සහ අකුණු අනතුරු ඇති විය හැකි බැවින් ඒ පිළිබද සැලකිළිමත් වන ලෙස එම දෙපාර්තමේන්තුව ජනතාවගෙන් ඉල්ලීමක් කරයි. සබරගමුව සහ මධ්‍යම පළාත් වල මීදුම් තත්ත්වයන් ද ඇති විය හැකියි. මේ අතර පසුගිය පස් වැනිදා සිට ශ්‍රී ලංකාවට ඉහළින් සූර්යා උදාවීම සිදුවන අතර අද දහවල් 12.30ට වඩුක්කෝවිල් සහ චුන්නාකම් ප්‍රදේශයට ඉහළින් සුර්යා සෘජුව දැකගත හැකි වේ.", "URL": "https://sinhala.adaderana.lk/news.php?nid=87452", "Category": null, "Parent URL": null}