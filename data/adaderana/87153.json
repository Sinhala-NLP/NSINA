{"Source": "Adaderana", "Timestamp": "April 9, 2018 08:20 am", "Headline": "පාර හරහා ගිය පුද්ගලයෙක් කැබ් රථයක ගැටී මරුට", "News Content": "බලන්ගොඩ - රත්නපුර මාර්ගයේ පැල්මඩුල්ල නගරයේදී සිදු වූ රිය අනතුරකින් පුද්ගලයෙකු මියගොස් තිබේ. කැබ් රථයක් මාර්ගය හරහා ගමන් කරමින් සිටි පුද්ගලයෙකුගේ ගැටීමෙන් අනතුර සිදුව ඇති බව පොලිසිය පැවසුවේය. අනතුරින් බරපතළ තුවාල ලැබූ අදාල පුද්ගලයා පැල්මඩුල්ල රෝහලට ඇතුළත් කිරිමෙන් පසු මියගොස් තිබේ. මියගොස් ඇත්තේ රත්පුර ප්‍රදේශයේ පදිංචිව සිටි 54 හැවිරිදි පුද්ගලයෙක් බව අනාවරණය වී ඇත. අනතුර සම්බන්ධයෙන් කැබ් රථයේ රියදුරු අත්අඩංගුවට ගෙන ඇති අතර පැල්මඩුල්ල පොලිසිය සිද්ධිය පිළිබඳ වැඩිදුර විමර්ශන සිදු කරනු ලබයි.", "URL": "https://sinhala.adaderana.lk/news.php?nid=87153", "Category": null, "Parent URL": null}