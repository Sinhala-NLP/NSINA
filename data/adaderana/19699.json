{"Source": "Adaderana", "Timestamp": "October 31, 2011 04:17 pm", "Headline": "කැටහැඬැල්ල පාලම යටින් පිරිමි මළ සිරුරක් ", "News Content": "ඉංගිරිය පොලිස් බලප්‍රදේශයේ කැටහැඩැල්ල පාලම යට ඇළ ඉවුරේ තිබී නාඳුනන පිරිමි මළ සිරුරක් ඉංගිරිය පොලිසිය විසින් සොයා ගෙන ඇති බව පොලීසිය පවසයි. අවුරුදු 35 ත් 40 ත් අතර වයසැති පුද්ගලයකු වන මොහුගේ මළ සිරුර අද පෙරවරුවේ හමුවූ බව පොලීසිය කියා සිටියි. රතුපාට ආරක්ෂක හිස් වැසුමක් පැළැඳ සිටින මොහු සුදු කමිසයක් සහ කළු කොට කලිසමක් ඇඳ සිටිබවත්, ඉංගිරිය පොලීසිය වැඩිදුර විමර්ශන පවත්වාගෙන බවත් කියැවෙයි.", "URL": "https://sinhala.adaderana.lk/news.php?nid=19699", "Category": null, "Parent URL": null}