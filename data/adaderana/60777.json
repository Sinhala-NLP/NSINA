{"Source": "Adaderana", "Timestamp": "June 4, 2016 03:52 pm", "Headline": " අමෙරිකාවටත් ගංවතුර", "News Content": "අමෙරිකාවේ ටෙක්සාස් ප්‍රාන්තයේ ගංවතුරට හසුව අතුරුදන් වූ හමුදා සෙබලුන් සිව් දෙනෙකුගේ මළ සිරුරු සොයාගෙන තිබේ.ඒ අනුව මේ වන විට සොයාගත් මළ සිරුරු සංඛ්‍යාව 09ක් දක්වා ඉහළ ගොස් ඇති බව විදෙස් මාධ්‍ය වාර්තා කළේය.ටෙක්සාස්හි ෆෝර්ට් හුඩ් හමුදා කදවුරේ සෙබලුන් පිරිසක් වාහනයකින් ගමන් කරමින් සිටියදී සැඩ පහරකට හසුව ගසාගෙන ගොස් තිබුණි.සිද්ධියෙන් ටික වෙලාවකට පසුව හමුදා සෙබලුන් තිදෙනෙකුගේ මළ සිරුරු සොයාගෙන තිබූ අතර පසුව තවත් දෙදෙනෙකුගේ මළ සිරුරු සොයා ගනු ලැබීය.සැඩ පහරට හසුව ගසාගෙන ගිය තවත් හමුදා සෙබලුන් තිදෙනෙකු දිවි බේරාගැනීමට සමත්ව ඇති අතර ඔවුන් ප්‍රතිකාර සඳහා ෆෝර්ට් හුඩ් රෝහල වෙත ඇතුළත් කර ඇති බව විදෙස් මාධ්‍ය වාර්තා කළේය.", "URL": "https://sinhala.adaderana.lk/news.php?nid=60777", "Category": null, "Parent URL": null}