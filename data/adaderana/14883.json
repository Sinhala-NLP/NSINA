{"Source": "Adaderana", "Timestamp": "March 16, 2011 06:23 pm", "Headline": "බොක්සිං මංජුට වාරණයක්..!", "News Content": "ජාතික සහ ජාත්‍යන්තර තරගවලට සහභාගී වීම වළක්වාලමින් බොක්සිං ක්‍රීඩක මංජු වන්නිආරච්චි වෙත වාරණයක් පනවා තිබේ. මෙම වාරණය මාර්තු මස පළමුවැනිදා සිට බලපැවැත්වෙන පරිදි ක්‍රියාත්මක වන බව නිවේදනයක් නිකුත් කරමින් ක්‍රීඩා අමාත්‍යාංශය සඳහන් කරයි. පසුගිය පොදු රාජ්‍ය මණ්ඩලීය ක්‍රීඩා උළෙලේ දී මංජු වන්නිආරච්චි ක්‍රීඩකයාට එල්ල වූ චෝදනා පිළිබඳ විභාගය අවසන් වන තුරු මෙම වාරණය ක්‍රියාත්මක බව ක්‍රීඩා අමාත්‍යාංශය පවසයි. තහනම් උත්තේජක පිළිබඳ ජාතික සංවිධානය සහ ජාත්‍යන්තර සංවිධානය ඒකාබද්ධව මෙම තීරණය ලබාදුන් බව ක්‍රීඩා අමාත්‍යාංශය පවසයි.", "URL": "https://sinhala.adaderana.lk/news.php?nid=14883", "Category": null, "Parent URL": null}