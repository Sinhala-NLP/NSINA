{"Source": "Adaderana", "Timestamp": "August 8, 2019 01:56 pm", "Headline": "ආණමඩුවේ ඝාතනයක්", "News Content": "අද(08) උදෑසන 8.15 පමණ ආනමඩුව පොලිස් වසමේ නඹඩෑව ප්‍රදේශයේ නිවසක සිටි කාන්තාවක් කපා කොටා ඝාතනය කර ඇතැයි පොලීසිය පවසයි. පොලීසියට මේ පිළිබඳ ලද තොරතුරක් මත විමර්ශන ආරම්භ කර ඇත. මෙලෙස මියගොස් ඇත්තේ වයස අවුරුදු 37 ක් වු නඹඩෑව, ආනමඩුව ලිපිනයේ පදිංචි වීරසිංහ මුලාචාරිලාගේ රසිකා ප්‍රියදර්ශනී නැමැත්තියකි. මෙම ඝාතනය පවුල් ආරවුලක් මත ඇයගේ ස්වාමි පුරුෂයා විසින් සිදු කර ඇති බවට තොරතුරු අනාවරණය වී තිබේ. සැකකරු මේ වන විට ප්‍රදේශයෙන් පලා ගොස් ඇත. මෘත ශරීරය මුලික මහේස්‍ත්‍රාත් පරීක්ෂණය සඳහා ඉහත ලිපිනයේ පොලිස් ආරක්ෂාව යටතේ ඇත. ආනමඩුව පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=116083", "Category": null, "Parent URL": null}