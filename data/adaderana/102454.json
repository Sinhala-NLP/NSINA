{"Source": "Adaderana", "Timestamp": "January 16, 2019 04:27 pm", "Headline": "හැටන් දුරුතු මහා පෙරහැර මෙවරත්", "News Content": "හැටන් නිග්‍රෝධාරාමයේ වාර්ෂික දුරුතු මහා පෙරහැර මෙවරත් විහාරස්ථානාධිපති මැදරට සංඝනායක දර්ශනපති මහගම විමල නායක හාමුදුරුවන්ගේ අනුසාශනා පරිදි විහාරවාසි පණ්ඩිත ඕමන්තේ දීරානන්ද හාමුදුරුවන්ග් මෙහෙයවීමෙන් විදි සංචාරය කෙරේ. දුරුතු පුර පසලොස්වක පෝය දිනය වන එලඹෙන 20 වන දා රාත්‍රි 7.00 සිට හැටන් නගරයේ දී දුරුතු මහා පෙරහැර වීදි සංචාරය කිරීමට නියමිතව තිබේ. උඩරට, පහතරට, සබරගමුව සාම්ප්‍රදායික නර්තන මෙන්ම නව නිර්මාණාත්මක නර්තනයන් ප්‍රදේශයේ පාසල් වල දරුවන්නගේ නර්තන හා කලා කුසලතාවයන් එළිදැක්වෙන විශේෂාංග මෙන්ම අලි ඇතුන්ගේ සහභාගීත්වයෙන් මෙවරත් පෙරහැර අලංකාරවත් කිරීමට සංවිධායක මණ්ඩලය පියවර ගෙන තිබේ. මෙවර මෙම පෙරහැර වීදි සංචාරය කරනුයේ 34 වන වතාවට වන අතර1985 වර්ෂයේදී නිග්‍රෝධාරම විහාර දායකයින් හැටන් පොලීසිය හා සාම කමිටුවත් එක්ව ආරම්භ කල අතර වර්තමානය වන විට නිග්‍රෝධාරාම විහාරස්ථාන දුරුතු පෙරහැර කමිටුව විසින් සංවිධානය කරනු ලබයි. පෙරහැර නැරඹීම සඳහා පැමිණෙන ජනතාව වෙනුවෙන් හැටන් පොලීසිය විසින් විශේෂ ආරක්ෂක වැඩ පිළිවෙලක් ක්‍රියාත්මක කරනු ඇත. එමෙන්ම ගමන් පහසුව උදෙසා ලංකා ගමනා ගමන මණ්ඩලයේ හැටන් ඩිපෝව සහ පුද්ගලික බස්රථ සංගමය විශේෂ පෙරහැර ප්‍රවාහන සේවාවක් පැවැත්වීමටද කටයුතු යොදා තිබේ.", "URL": "https://sinhala.adaderana.lk/news.php?nid=102454", "Category": null, "Parent URL": null}