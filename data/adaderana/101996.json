{"Source": "Adaderana", "Timestamp": "January 8, 2019 12:49 pm", "Headline": "බණ්ඩාරනායක 120වන ජන්ම දින ගුණ සමරුම ජනපති ප්‍රධානත්වයෙන්", "News Content": "දිවංගත අග්‍රාමාත්‍ය ශ්‍රී ලංකා නිදහස් පක්ෂයේ නිර්මාතෘ එස්.ඩබ්ලිව්.ආර්.ඩී.බණ්ඩාරනායක මහතාගේ 120වන ජන්ම දින ගුණ සමරුව අද (08) පෙරවරුවේ ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් පැවැත් විය. 1899 වසරේ ජනවාරී 08 වනදා උපත ලැබූ එස්.ඩබ්ලිව්.ආර්.ඩී.බණ්ඩාරනායක මහතා මහතා 1931 වසරේ දේශපාලනයට ඇතුල් විය. 1956 වසරේ ශ්‍රී ලංකා නිදහස් පක්ෂය ආරම්භ කිරීමෙන් පසු මහජන එක්සත් පෙරමුණෙන් තරඟ කිරීමෙන් පසු මෙරට අග්‍රාමාත්‍ය ධුරයට පත් වී ඇත. දිවන්ගත අග්‍රාමාත්‍ය එස්.ඩබ්ලිව්.ආර්.ඩී.බණ්ඩාරනායක මහතාගේ 120 වන ජන්ම දින ගුණ සැමරුම අද දිනට යෙදී ඇති අතර ජනාධිපති මෛත්‍රීපාල සිරිසේන මහතාගේ ප්‍රධානත්වයෙන් ගාලු මුවදොර බණ්ඩාරනායක පිළිරුව අසලදී ගුණ සමරු උත්සවය පැවැත් විය. එම අවස්ථාවට හිටපු ජනාධිපති චන්ද්‍රිකා බණ්ඩාරනායක කුමාරතුංග මැතිණිය,ශ්‍රී ලංකා නිදහස් පක්ෂයේ මහ ලේකම් දයාසිරි ජයසේකර මහතා ඇතුලු පිරිසක් එක්ව සිටියේය.", "URL": "https://sinhala.adaderana.lk/news.php?nid=101996", "Category": null, "Parent URL": null}