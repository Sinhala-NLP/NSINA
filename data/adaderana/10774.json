{"Source": "Adaderana", "Timestamp": "September 10, 2010 03:29 pm", "Headline": "නවක හෙද හෙදියන්ට විශේෂ පුහුණුවක්", "News Content": "නවක හෙද හෙදියන් සඳහා විශේෂ පුහුණුවක් ලබාදීමට සෞඛ්‍ය අමාත්‍යාංශය පියවර ගෙන තිබේ. හෙද සේවාවේ ගුණාත්මක භාවය ඉහළ නැංවීමේ අරමුණින් මෙය ක්‍රියාත්මක කෙරෙන බව සඳහන්ය. එහි ප්‍රථම අදියර පසුගියදා සෞඛ්‍ය අමාත්‍ය මෛත්‍රීපාල සිරිසේන මහතාගේ ප්‍රධානත්වයෙන් පැවැත්විණි. ඊට අළුතින් බඳවා ගන්නා ලද හෙද හෙදියන් 350 දෙනෙක් සහභාගී වී සිටි බව සෞඛ්‍ය අමාත්‍යංශය පවසයි. වෘත්තීය වගකීම් සහ යුතුකම් ඉටුකිරීම, රෝගී අවශ්‍යතාවන් හඳුනාගෙන කටයුතු කිරීම, ආකල්ප හා කුසලතා වර්ධනය කිරීම ආදිය මෙම පුහුණුවේදී අවධානය යොමු කෙරෙන බව එම අමාත්‍යංශය කියා සිටියි.", "URL": "https://sinhala.adaderana.lk/news.php?nid=10774", "Category": null, "Parent URL": null}