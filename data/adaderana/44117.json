{"Source": "Adaderana", "Timestamp": "June 20, 2014 10:32 pm", "Headline": "ශ්‍රී ලංකා පළමු ඉනිම 257ට සීමාවෙයි - සංගක්කාර 79යි", "News Content": "සංචාරක ශ්‍රී ලංකා කණ්ඩායම හා එංගලන්ත කණ්ඩායම අතර පැවැත්වෙන දෙවැනි ටෙස්ට් තරඟයේ කාසියේ වාසිය දිනූ එංගලන්ත කණ්ඩායමේ ආරාධනයෙන් පළමුවෙන් පන්දුවට පහරදුන් ශ්‍රී ලංකා කණ්ඩායම පළමු ඉනිම සඳහා සියලුදෙනා දැවී ලකුණු 257ක් ලබා ගැනීමට සමත් විය. ශ්‍රී ලංකා පිල වෙනුවෙන් කුමාර් සංගක්කාර ලබාගත් ලකුණු 79 හැරුණු විට දිනේෂ් චන්දිමාල් ලබාගත් ලකුණු 45 ශ්‍රී ලංකා පිලේ වැඩිම ලකුණු ලාභින් ලෙස සටහන් විණ. පන්දුවෙන් දස්කම් පෑ ලියම් ප්ලන්කෙට් ලකුණු 64ට කඩුලු 5ක් දවා ගත්තේය. මෙම තරඟය එංගලන්තයේ ලීඩ්ස් ක්‍රීඩාංගණයේදී පැවැත්වෙයි. ටෙස්ට් තරඟ දෙකකින් සමන්විත මෙම තරඟාවලියේ පළමු තරඟය ජය පරාජයෙන් තොරව අවසන් විය.", "URL": "https://sinhala.adaderana.lk/news.php?nid=44117", "Category": null, "Parent URL": null}