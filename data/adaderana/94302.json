{"Source": "Adaderana", "Timestamp": "August 12, 2018 07:27 pm", "Headline": "රට ගොඩනැගිය හැකි ප්‍රතිපත්තියක් එළඹෙන වසරේ ඉදිරිපත් කරනවා", "News Content": "රට ගොඩනැගිය හැකි සිය ප්‍රතිපත්තිය 2019 වසරේ ජනවාරි මසදී ඉදිරිපත් කරන බව ජනතා විමුක්ති පෙරමුණ පවසයි. එහි නායක, පාර්ලිමේන්තු මන්ත්‍රි අනුර කුමාර දිසානායක මහතා ගොඩකවෙල නගරයේ පැවැති ජනහමුවකට එක්වෙමින් මේ බව ප්‍රකාශ කළේය. රට ගොඩනැගීමට නම් වත්මන් දේශපාලන තත්ත්වය වෙනස් කළ යුතු බව ජනතා විමුක්ති පෙරමුණේ නායක, පාර්ලිමේන්තු මන්ත්‍රි අනුර කුමාර දිසානායක මහාතා පෙන්වා දෙයි ජනතා විමුක්ති පෙරමුණේ නායක පාර්ලිමේන්තු මන්ත්‍රී අනුර කුමාර දිසානායක මහතා පෙන්වා දෙන්නේ මෙතෙක් රට පාලනය කළ කිසිදු පක්ෂයක් රට ගොඩනැගීම වෙනුවෙන් නිසි ක්‍රියාමාර්ගයක් ගෙන නොමැති බවය. මේ අතර කඩවත ප්‍රදේශයේ පැවැති තවත් ජනහමුවකට එක්වෙමින් පාර්ලිමේන්තු මන්ත්‍රි විජිත හේරත් මහතා සදහන් කලේ ආණ්ඩුවේ නායකයින් අතර ඇති අර්බුදය මේ වනවිට උග්‍ර වී ඇති බවයි.", "URL": "https://sinhala.adaderana.lk/news.php?nid=94302", "Category": null, "Parent URL": null}