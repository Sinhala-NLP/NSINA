{"Source": "Adaderana", "Timestamp": "March 15, 2016 11:15 am", "Headline": "වෙඩි තැබීමේ සිද්ධියකට අදාළව මන්ත්‍රීවරු 2ක් දැලේ", "News Content": "පුද්ගලයින් දෙදෙනෙකුට වෙඩි තබා තුවාල සිදුකිරීමේ සිද්ධියක් සම්බන්ධයෙන් දිඹුලාගල හිටපු ප්‍රාදේශීය සභා මන්ත්‍රීවරුන් දෙදෙනෙකු අත්අඩංගුවට ගෙන තිබේ.පොලිස් මුලස්ථානයේ විශේෂ විමර්ශන ඒකකයේ නිලධාරීන් විසින් ඔවුන් අත්අඩංගුවට ගෙන ඇති බව පොලීසිය පවසයි.2015 ජනාධිපතිවරණ සමයේ අරලගංවිල ප්‍රදේශයේ දී මැතිවරණ කාර්යාලයකට පහර දී පුද්ගලයින් දෙදෙනෙකුට වෙඩි තැබීමේ සිද්ධියක් සම්බන්ධයෙන් හිටපු මන්ත්‍රීවරුන් දෙදෙනා මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.අත්අඩංගුවට ගත් මෙම සැකකරුවන් දෙදෙනා වැඩිදුර විමර්ශන කටයුතු සඳහා අරලගංවිල පොලීසියට භාර දී තිබේ.ඒ අනුව සැකකරුවන් පොළොන්නරුව මහේස්ත්‍රාත් අධිකරණයට ඉදිරිපත් කිරිමට නියමිත අතර අරලගංවිල පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=58242", "Category": null, "Parent URL": null}