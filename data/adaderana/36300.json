{"Source": "Adaderana", "Timestamp": "August 2, 2013 08:48 am", "Headline": "ඔස්ට්‍රේලියාවට පනින්න ගිය 39ක් මාට්ටු", "News Content": "නීති විරෝධි ලෙස ඔස්ට්‍රේලියාව බලා යෑමට සූදානමින් සිටි පිරිසක් මාතර - කනත්තගොඩ ප්‍රදේශයේදී අත්අඩංගුවට ගෙන තිබේ. ඊයේ(01) රාත්‍රී 9.30 ට පමණ මෙම පිරිස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. පොලීසියට ලද තොරතුරක් අනුව කනත්තගොඩ ප්‍රදේශයේ නිවසක් තුළ රැදී සිටි පුද්ගලයින් 39 දෙනෙකු මෙලෙස අත්අඩංගුවට ගෙන ඇත. ඔවුන් අතර පිරිමි පුද්ගලියින් 18 දෙනෙකු, කාන්තාවන් 7 දෙනෙකු සහ ළමුන් 14 දෙනෙකු වන බව පොලිසිය සඳහන් කළේය. මොවුන් යාපනය, මඩකලපුව සහ ත්‍රිකුණාමල යන ප්‍රදේශවල පදිංචිකරුවන් බව සඳහන් වෙයි. අත්අඩංගුවට ගත් සැකකරුවන් අද(02) දින මාතර මහේස්ත්‍රාත් අධිකරණයට ඉදිරිපත් කිරීමට නියමිතයි. මාතර පොලීසිය මේ සම්බන්ධයෙන් වැඩිදුර විමර්ශන සිදුකරයි", "URL": "https://sinhala.adaderana.lk/news.php?nid=36300", "Category": null, "Parent URL": null}