{"Source": "Adaderana", "Timestamp": "August 30, 2017 11:52 am", "Headline": "අහුලාගත් කැසට් යන්ත්‍රය පුපුරයි", "News Content": "මාලබේ ප‍්‍රදේශයේ නිවසක් ඉදිරිපිට තිබී අහුලා ගත් කැසට් යන්ත‍්‍රයක් විදුලියට සම්බන්ධ කිරීමේදී පුපුරා යාමෙන් දරුවකු තුවාල ලබා මුල්ලේරියාව රෝහලට ඇතුළත් කරනු ලැබ ඇතැයි පොලිසිය පවසයි.කඩුවෙල පාර මාලබේ ප‍්‍රදේශයේ වායු සමීකරණ යන්ත‍්‍ර අලුත්වැඩියා කරනු ලබන ආයතනයක් ඉදිරිපිට කසල ගොඩක තිබී ඊයේ (29) සවස්වරුවේ අහුලාගෙන ඇති මෙම කැසට් යන්ත්‍රය නිවසට ගෙනැවිත් එය ක්‍රියාකරනවා දැයි බැලීමට නිවසේ විදුලි පද්ධතියට සවි කිරීමට යාමේදී පුපුරා ගොස් ඇති බව මූලික විමර්ශනවලදී අනාවරණය වී ඇත.අනතුරින් දරුවාගේ දෙඅත්, පපුව සහ පාද ප‍්‍රදේශය පිළිස්සී ගොස් ඇත.මේ පිළිබදව රජයේ රස පරීක්ෂකවරයා කැඳවා විශේෂ පරීක්ෂණයක් ආරම්භ කර ඇති බවද පොලිසිය සඳහන් කරයි", "URL": "https://sinhala.adaderana.lk/news.php?nid=76891", "Category": null, "Parent URL": null}