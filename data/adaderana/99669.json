{"Source": "Adaderana", "Timestamp": "November 23, 2018 04:10 pm", "Headline": "ක්‍රිකට් තරගයට වර්ෂාවෙන් බාධා", "News Content": "සංචාරක ඉන්දීය කණ්ඩායම සහ ඔස්ට්‍රේලියානු කණ්ඩායම අතර පැවැත්වෙන දෙවන පන්දුවාර 20යි 20 ක්‍රිකට් තරගයට වර්ෂාවෙන් බාධා එල්ල වී ඇත. මෙල්බන් හිදී පැවැත්වෙන තරගයේ කාසියේ වාසිය දිනූ ඉන්දීය කණ්ඩායමේ නායක විරාත් කෝලි ප්‍රථමයෙන් පන්දුවට පහරදීමේ අවස්ථාව ඔස්ට්‍රේලියානු කණ්ඩායමට ලබා දුන්නේය. ඒ අනුව වර්ෂාව හේතුවෙන් තරගය නතර කරන විට ඔස්ට්‍රේලියානු කණ්ඩායම පන්දුවාර 19ක් අවසානයේ කඩුලු 07ක් දැවී ලකුණූ 132ක් ලබා සිටියේය. දෙරට අතර පළමු 20යි 20 ක්‍රිකට් තරගය ලකුණු 04කින් ජය ගැනිමට ඔස්ට්‍රේලියානු කණ්ඩායම සමත්ව තිබේ.", "URL": "https://sinhala.adaderana.lk/news.php?nid=99669", "Category": null, "Parent URL": null}