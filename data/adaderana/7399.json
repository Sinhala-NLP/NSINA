{"Source": "Adaderana", "Timestamp": "March 20, 2010 09:21 am", "Headline": "පාර්ලිමේන්තුවට යැවිය යුත්තේ බුද්ධිමතුන්", "News Content": "බුද්ධිය ඇති උගත් පුද්ගලයින් පිරිසක් මෙවර පාර්ලිමේන්තුවට තෝරා යැවිය යුතු බව එක්සත් ජාතික පක්ෂ පාර්ලිමේන්තු මන්ත්‍රී දයාසිරි ජයසේකර මහතා පවසනවා. කෝටි 2 කට අධික ජනතාවක් පාලනය කිරීමට හැකිවන්නේ බුද්ධිමතුන්ට පමණක් බව ද ඔහු සඳහන් කරයි. අද වන විට මුදල් සහ මැර බලය පාර්ලිමේන්තුවට යාමට සුදුසුකමක් ලෙස සලකන බව දයාසිරි ජයසේකර මන්ත්‍රීවරයා පෙන්වා දෙයි. මෙවර පාර්ලිමේන්තු මැතිවරණයේ දී ජනතාව ‍මුදල් සහ මැරබලය යොදාගනිමින් දේශපාලනය කරන අපේක්ෂකයින් පරාජය කළ යුතු බව මන්ත්‍රීවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=7399", "Category": null, "Parent URL": null}