{"Source": "Adaderana", "Timestamp": "June 19, 2014 08:16 am", "Headline": "ජගත් සංවිධානයේ ලොක්කෙක් අද දිවයිනට", "News Content": "එක්සත් ජාතීන්ගේ සංවිධානයේ ජ්‍යෙෂ්ඨ නිලධාරියෙක් ශ්‍රී ලංකාවේ සංචාරයක නිරතවීමට නියමිතව තිබේ. එම සංවිධානයේ දේශපාලන කටයුතු පිළිබඳ සහකාර මහලේකම් ඔස්කා ෆර්නැන්ඩර්ස් ටරන්කෝ මහතා අද දිවයිනට පැමිණෙන බව වාර්තා වේ. දින 04ක කාලයක් ඔස්කා ෆර්නැන්ඩර්ස් ටරන්කෝ මහතා මෙරට රැඳී සිටිනු ඇත. මෙරට රැඳී සිටින කාලයේ දී ඔහු රජයේ ජ්‍යෙෂ්ඨ නිලධාරීන්, දේශපාලන පක්ෂ නියෝජිතයින් සහ සිවිල් සමාජ ක්‍රියාකාරකයින් හමුවී සාකච්ජා කිරීමට නියමිතය. පශ්චාත් යුධ සමයේ ශ්‍රී ලංකාව සතු ඉලක්ක සහ අභියෝග, ස්ථිරසාර දේශපාලන විසඳුමක් සහ දීර්ඝ කාලීන ආර්ථික සමාජයීය සංවර්ධනයක් අත්පත් කර ගැනීම සම්බන්ධයෙන් මෙහිදී අවධානය යොමු වනු ඇති බව සඳහන්ය.", "URL": "https://sinhala.adaderana.lk/news.php?nid=44067", "Category": null, "Parent URL": null}