{"Source": "Adaderana", "Timestamp": "March 28, 2018 09:58 am", "Headline": "තැඹිලි පාට හිමවලින් වැසුණු අපූරු තැන්", "News Content": "රුසියාව ඇතුළු රටවල් කිහිපයක කඳුකර ප්‍රදේශ තැඹිලි පැහැති හිමවලින් ආවරණයවී ඇති ආකාරය මේ දිනවල දක්නට ලැබේ. හිම සහ දූවිලි අංශු මිශ්‍ර වීමෙන් මෙම වර්ණය හටගෙන ඇති බව වාර්තා වෙයි. රුසියාව, බල්ගේරියාව, යුක්‍රේනය සහ රොමේනියාව යන රටවල කඳුකර ප්‍රදේශ තැඹිලි පැහැති හිමවලින් ආවරණය වී තිබේ. මේ හේතුවෙන් එම ප්‍රදේශ අඟහරු ග්‍රහයාගේ මතුපිට මෙන් දිස් වන බව වාර්තා වෙයි. සහරා කාන්තාරය දෙසින් හමන සුළඟේ අඩංගු දූවිලි අංශු,වර්ෂාව සහ කුණාටු සමඟ මුසුවී මෙම තැඹිලි පැහැති හිම නිර්මාණය වී තිබේ. මෙම සංසිද්ධිය සෑම වසර පහකටම වරක් සිදුවන බව කාලගුණ විද්‍යාඥයින් පවසයි.", "URL": "https://sinhala.adaderana.lk/news.php?nid=86485", "Category": null, "Parent URL": null}