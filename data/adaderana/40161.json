{"Source": "Adaderana", "Timestamp": "January 7, 2014 01:02 pm", "Headline": " වැල්ලම්පිටිය හිටපු පොලිස් ලොක්කා 21 දක්වා රිමාන්ඩ්", "News Content": "මත් කුඩු ළඟ තබා ගැනීම හා ජාවාරම් කළ බවට චෝදනා ලැබූ වැල්ලම්පිටිය හිටපු පොලිස් ස්ථානාධිපතිවරයා තවදුරටත් ජනවාරි 21 දක්වා රක්ෂිත බන්ධනාගාර ගත කරන ලෙස කොළඹ,මහේස්ත්‍රාත් අධිකරණය නියෝග කර තිබේ. මේ අතර මත් ද්‍රව්‍ය චෝදනා එල්ලවී ඇති වැල්ලම්පිටිය හිටපු පොලිස් ස්ථානාධිපතිවරයාගේ භාර්යාව ද අත්අඩංගුවට ගෙන රැඳවුම් නියෝග මත රඳවා සිටියි. වැල්ලම්පිටිය හිටපු පොලිස් ස්ථානාධිපතිවරයා පසුගිය 31 දා රාත්‍රීයේ කොළඹ අපරාධ කොට්ඨාශය විසින් අත්අඩංගුවට ගනු ලැබුණි. සැකකාර පොලිස් ස්ථානාධිපතිවරයාගේ නිවසේ තිබී හෙරොයින් ග්‍රෑම් 40 ක පමණ ප්‍රමාණයක් සොයාගත් බව පොලිසිය එහිදී සඳහන් කරන ලදී.", "URL": "https://sinhala.adaderana.lk/news.php?nid=40161", "Category": null, "Parent URL": null}