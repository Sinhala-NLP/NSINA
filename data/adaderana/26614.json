{"Source": "Adaderana", "Timestamp": "August 15, 2012 06:14 pm", "Headline": "බිම්බෝම්බ ඉවත් කිරීමෙන් ශ්‍රී ලංකාවේ ප්‍රගතියක්", "News Content": "බිම් බෝම්බ ඉවත් කිරීමේ වැඩසහනින් ශ්‍රී ලංකාව ඉතා හොඳ ප්‍රගතියක් ලබා ඇති බව එක්සත් ජාතීන්ගේ සංවිධානයේ නේවාසික නියෝජත සුබයින්නේ නැන්ඩි මහතා පවසයි. දේශීය හා ජාත්‍යන්තර සංවිධනය මගින් ලබා දෙන සහයෝගය අඛණ්ඩව ක්‍රියාත්මක කිරීම තුළින් ඉතා ඉක්මණින් බිම් බෝම්බ ඉවත් කිරීමේ කටයුතු අවසන් කළ හැකි වනු ඇති බවද ඒ මහතා සඳහන් කළේය. සුබයිනේ නැන්ඩි මහතා මෙම අදහස් පළ කරනු ලැබුවේ බිම් බෝම්බ කටයුතු පිළිබඳව ජාතික වැඩ සටහටනේ ප්‍රගති සමාලෝචනය සහ ඉදිරි සැලසුම් පිළිබඳව සාකච්ඡා කිරීම සඳහා ජනාධිපති ජ්‍යෙෂ්ඨ උපදේශක බැසිල් රාජපක්ෂ මහතා සමඟ පැවති සාකච්ඡාවක දීය. මෙහිදී අදහස් දැක්වූ ආර්ථික සංවර්ධන අමාත්‍යවරයා කියා සිටියේ බිමි බෝම්බ ඉවත් කීරීම තුළින් නැවත පදිංචි කිරීම සහ පුනරුත්ථාපන කටයුතු ඉතා ඉක්මනින් සිදුකිරීමට හැකියාව ලැබුණු බවයි. බිම් බෝම්බ ඉවත් කිරීම සඳහා තවත් ඉතිරිව ඇත්තේ තවත් වර්ග කිලෝමීටර් 118 ක භුමි ප්‍රමාණයක් බවද ආර්ථික සංවර්ධන අමාත්‍ය බැසිල් රාජපක්ෂ මහතා මෙහිදී කියා සිටියේය.", "URL": "https://sinhala.adaderana.lk/news.php?nid=26614", "Category": null, "Parent URL": null}