{"Source": "Adaderana", "Timestamp": "November 3, 2011 08:39 am", "Headline": "විදෙස් මුදල් තොගයක් සමග දෙ‍දෙනෙක් කටුනායක දී අත්අඩංගුවට ", "News Content": "විදේශ මුදල් තොගයක් සමග පකිස්ථානු ජාතිකයින් දෙදෙනෙකු කටුනායක ජාත්‍යන්තර ගුවන් තොටුපළේ දී අත්අඩංගුවට ගෙන තිබේ. ඊයේ(02) කරච්චි බලා පිටත්ව යාමට පැමිණි පාකිස්ථානු ජාතිකයින් දෙදෙනෙකු මෙලෙස අත්අඩංගුවට ගත් බව ගුවන්තොටුපළ ප්‍රකා‍ශ‍කයෙකු සඳහන් කළේය. අත්අඩංගුවට ගත් සැකකරුවන් සතුව තිබී අමෙරිකානු ඩොලර් 90 ,000 ක් සොයා ගෙන ඇත. ගමන් බෑගය තුළ සූක්ෂම ලෙස මෙම මුදල් සඟවා තිබූ බව ගුවන් තොටුපළ රේගුව ප්‍ර‍කාශ කරයි. අත්අඩංගුවට ගත් පකිස්ථානු ජාතිකයින් දෙදෙනා සම්බන්ධයෙන් විමර්ශන කටයුතු ගුවන් තොටුපළ රේගුව විසින් ආරම්භ කර තිබේ.", "URL": "https://sinhala.adaderana.lk/news.php?nid=19753", "Category": null, "Parent URL": null}