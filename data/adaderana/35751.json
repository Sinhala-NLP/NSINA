{"Source": "Adaderana", "Timestamp": "July 13, 2013 03:15 pm", "Headline": "සතුන් දඩයමේ ගිය දෙන්නෙක් කොටු", "News Content": "හම්බන්තොට, බඳගිරිය රක්ෂිතයේ නීති විරෝධි ලෙස දඩයමේ නිරත වූ පුද්ගලයින් දෙදෙනෙකු හම්බන්තොට වනජිවී නිලධාරීන් විසින් අත්අඩංගුවට ගෙන තිබේ. අත්අඩංගුවට ගන්නා අවස්ථාවේදී සැකකරුවන් සතුව තිබී ගිනි අවියක්, වෙඩි බෙහෙත් සහ තවත් ආයුධ කිහිපයත් සිය භාරයට ගත් බව වනජිවී නිලධාරීන් පැවසුවේය. වනජිවී නිලධාරීන්ට ලැබුණු තොරතුරකට අනුව අද පෙරවරුවේ බඳගිරිය රක්ෂිතයේ සිදුකළ සොදිසි මෙහෙයුමක දී මොවුන් අත්අඩංගුවට ගෙන ඇති බව සඳහන්ය. සිද්ධිය සම්බන්ධයෙන් හම්බන්තොට පොලිසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=35751", "Category": null, "Parent URL": null}