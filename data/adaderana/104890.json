{"Source": "Adaderana", "Timestamp": "February 23, 2019 02:41 pm", "Headline": "එක්දින තරගයේ ජය කොදෙව්වන්ට", "News Content": "සංචාරක එංගලන්ත කණ්ඩායම සමඟ පැවති දෙවන එක්දින තරඟය ලකුණු 26කින් ජය ගැනීමට බටහිර ඉන්දීය කොදෙව් කණ්ඩායම සමත්ව තිබේ. බ්‍රිජ්ටවුන්හී දිවා රාත්‍රී තරඟයක් ලෙස පැවති මෙම තරඟයේ කාසියේ වාසිය දිනු එංගලන්ත කණ්ඩායම ප්‍රථමයේ පන්දුවට පහරදීමේ අවස්ථාව බටහිර ඉන්දීය කොදෙව් කණ්ඩායමට ලබා දුන්නේය. ඒ අනුව ඔවුන් නියමිත පන්දුවාර 50 අවසානයේ කඩුලු 6ක් පමණක් බිඳ වැටී ලකුණු 286ක් ලබා ගත්තේය. එහිදී ශිම්රන් හේට්මයර් නොදැවී ලකුණු 104ක් ලබාගත් අතර ආරම්භක පිතිකරු ක්රි්ස් ගේල් ලකුණු 50ක් ලබා ගැනීමට සමත් විය. ජයග්‍රාහි ඉලක්කය හඹා ගිය එංගලන්ත කණ්ඩායමට පන්දුවාර 47 පන්දු 4ක් අවසානයේ සියළු ක්රිඹඩකයින් දැවී ලබා ගත්තේ ලකුණු 263ක් පමණයි. එංගලන්ත ඉනිම වෙනුවෙන් බෙන් ස්ටොක් ලකුණු 79ක් සහ නායක ඉයන් මෝගන් ලකුණු 70ක් ලබා ගත්තේය. පන්දු යැවීමේ දචී ශෙල්ඩන් කොට්ට්රබල් කඩුලු 5ක් සහ ජේසන් හෝල්ඩර් කඩුලු 3ක් බිද හෙලුවා.", "URL": "https://sinhala.adaderana.lk/news.php?nid=104890", "Category": null, "Parent URL": null}