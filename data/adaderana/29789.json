{"Source": "Adaderana", "Timestamp": "December 8, 2012 08:37 am", "Headline": "කොටකෙතන තවත් ඝාතනයක්", "News Content": "කහවත්ත ප‍්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. ඊයේ රාත‍්‍රි මෙම ඝාතනය සිදුව ඇති බව පොලීසිය පවසයි. අදාළ පුද්ගලයා කැපුම් තුවාල සහිතව කහවත්ත, ඕපාත මාර්ගයේ වැටී සිටිය දී සොයාගෙන ඇති අතර ඔහු රෝහල් ගත කිරීමෙන් අනතුරුව මියගොස් තිබේ. මියගොස් ඇත්තේ කහවත්ත කොටකෙතන ප‍්‍රදේශයේ පදිංචිකරුවෙකි. ඝාතනයට ලක්වූ මෙම පුද්ගලයා කහවත්ත කොටකෙතන ප‍්‍රදේශයේ සිදුවූ දෙවන ඝාතනයට සම්බන්ධ සැකකරු බව පොලිසිය සඳහන් කළේය. මොහු අත්අඩංගුවට ගෙන අධිකරණයට ඉදිරිපත් කිරීමෙන් අනතුරුව ඇප මත මුදාහැර සිටි බවද පොලීසිය පැවසුවේය.", "URL": "https://sinhala.adaderana.lk/news.php?nid=29789", "Category": null, "Parent URL": null}