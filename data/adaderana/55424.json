{"Source": "Adaderana", "Timestamp": "November 30, 2015 04:55 pm", "Headline": "වෙළෙඳුන් 285ට නඩු", "News Content": "පසුගිය දෙදින තුළ දිවයින පුරා සිදු කළ වැටලීම්වලින් වංචනික වෙළදුන් 285 දෙනෙකුට එරෙහිව නීතිමය පියවර ගත් බව පාරිභෝගික කටයුතු පිළිබඳ අධිකාරිය පවසයි.එම අධිකාරිය සඳහන් කළේ අදාළ වෙළඳුන් සම්බන්ධයෙන් නීතිමය පියවර ගැනීමට නියමිත බවයි.උත්සව සමය තුළ ඇතැම් වෙළෙඳුන් පාරිභෝගිකයින් රවටමින් භාණ්ඩ හා සේවා වැඩිමලට විකිණීම සහ ගුණාත්මක බවින් තොර භාණ්ඩ සහ සේවා අලෙවි කිරීම මගින් මුදල් උපයන බව එම අධිකාරිය පවසයි.මේ හේතුවෙන් පාරිභෝගික කටයුතු පිළිබඳ අධිකාරිය සෑම දිනකම දිවයින පුරා සෑම දිස්ත්‍රික්කයක්ම ආවරණය වන පරිදි වැටලීම් සිදු කිරීම ආරම්භ කර ඇත.", "URL": "https://sinhala.adaderana.lk/news.php?nid=55424", "Category": null, "Parent URL": null}