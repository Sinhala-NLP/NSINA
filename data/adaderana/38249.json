{"Source": "Adaderana", "Timestamp": "October 20, 2013 11:01 am", "Headline": "මාදම්පේ පිපුරුමක් - තුවාලකරුවෙක් රෝහලට", "News Content": "මාදම්පේ - සුදුවැල්ලේ පිහිටි පරණ යකඩ එකතු කරන ස්ථානයක සිදුවී ඇති පිපුරුමකින් එක් අයෙකු තුවාල ලබා හලාවත මහා රෝහලට ඇතුළත් කර තිබේ. අද (20) පෙරවරුවේ මෙම පිපුරුම සිදුවී ඇති බව අප වාර්තාකරු කියයි. පිපුරුම සිදුවී ඇත්තේ පරණ යකඩ එකතු කර තොග වශයෙන් නැවත යකඩ අලවි කරන ස්ථානයක බව පොලීසිය කියයි. පිපුරුම සිදුවූ ස්ථානයට ආසන්නයෙන් පරණ යකඩ මිලදී ගෙන නැවත උණුකර යකඩ නිෂ්පාදනය කරන කර්මාන්ත ශාලාවක්ද පිහිටා ඇත. පුපුරා ගොස් ඇත්තේ කුමක්ද යන්න මෙතක් අනාවරණය වී නැත. මාදම්පේ පොලීසිය වැඩිදුර පරික්ෂණ කරගෙන යයි.", "URL": "https://sinhala.adaderana.lk/news.php?nid=38249", "Category": null, "Parent URL": null}