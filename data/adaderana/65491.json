{"Source": "Adaderana", "Timestamp": "October 29, 2016 07:19 am", "Headline": "බෝයින් 767 ගුවන් යානය ගිනිගැනීමට ලක්වෙයි", "News Content": "‍අමෙරිකානු ගුවන් සමාගමකට අයත් ගුවන් යානයක් චිකාගෝ ඔහාරේ ගුවන් තොටුපොළේදී ගිනිගැනීමට ලක්ව තිබේ.බෝයින් 767 දරණ මියාමි බලා ගමන් කිරීමට සැළසුම් කර තිබූ ගුවන් යානයක් මෙලෙස ගිනිගැනීමට ලක්ව ඇති බව විදෙස් මාධ්‍ය වාර්තා කරයි.ගින්න ඇති වන අවස්ථාවේ ගුවන් යානය තුළ මගීන් 161 දෙනෙකු හා කාර්යමණ්ඩලයේ 09 දෙනෙකු සිට ඇති අතර ගුවන් නියමුවා විසින් ගින්න හටගැනීමත් සමග ඔවුන් කඩිනමින් ගුවන් යානයෙන් ඉවත් කරගැනීමට සමත්ව ඇති බව සඳහන්ය.කෙසේවෙතත් ගින්නෙන් ගුවන් යානයේ සිටි මගීන් 07 දෙනෙකු සහ ගුවන් සේවිකාවක සුළු තුවාල ලබා රෝහල් ගත කර ඇති බව වාර්තා වෙයි.ගුවන් යානයේ එන්ජිමේ දෝෂයක් ගින්නට හේතුවන්නට ඇති බව අනාවරණය වී තිබේ.", "URL": "https://sinhala.adaderana.lk/news.php?nid=65491", "Category": null, "Parent URL": null}