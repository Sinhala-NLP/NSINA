{"Source": "Adaderana", "Timestamp": "June 12, 2011 09:59 pm", "Headline": "ජනපති රුසියාවට යයි..", "News Content": "ජනාධිපති මහින්ද රාජපක්ෂ මහතා ඉදිරි සතිය තුළ රුසියාවේ සංචාරයක නිරතවීමට නියමිත බව ජනාධිපති මන්දිර ආරංචි මාර්ග සඳහන් කරයි. ලබන 16-18 දිනවල සෙන් පීටර්ස් බර්ග් නුවර පැවැත්වෙන අන්තර් ජාතික ආර්ථික සමුළුවට සහභාගීවීම සඳහා ජනාධිපතිවරයා පිටත්ව යනු ඇති බව සඳහන් වේ. එහිදී රුසියානු ජනාධිපති ප්‍රමුඛ ඉහළපෙළ ප්‍රභූන් සමග විශේෂ සාකච්ඡාවක් පැවැත්වෙනු ඇති බවත්,දෙරටේ ආර්ථික සංවර්ධනය වෙනුවෙන් ගිවිසුම් කිහිපයකට එළඹීමට ඉඩකඩ ඇති බවද වාර්තා වේ.", "URL": "https://sinhala.adaderana.lk/news.php?nid=16716", "Category": null, "Parent URL": null}