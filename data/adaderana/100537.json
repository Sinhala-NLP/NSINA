{"Source": "Adaderana", "Timestamp": "December 10, 2018 02:11 pm", "Headline": "පිටින් ගෙනත් කුඩු බෙදන අඹු-සැමි යුවල පොලීසියට කොටු", "News Content": "පිටස්තර ප්‍රදේශවලින් හෙරෝයින් මත් කුඩු ගෙනවිත් පුත්තලම නගරය තුළ සිල්ලරට අලවි කිරීමේ නිරත වූ අඹු - සැමි යුවලක් පුත්තලම කොට්ඨාස ළමා හා කාන්තා කාර්යංශයේ නිලධාරීන් විසින් අත්අඩංගුවට ගෙන ඇත. පුත්තලම - තිල්අඩිය ප්‍රදේශයේදී මෙම වැටලීම සිදු කර ඇත. කොට්ඨාස ළමා හා කාන්තා කාර්යංශයේ නිලධාරීන්ට ලද තොරතුක් අනුව වැටලීම සිදු කර ඇත. එහිදී සැකකරු සතුව තිබී හෙරෝයින් ග්‍රෑම් 04 යි මිලි ග්‍රෑම් 590 ක්ද,සැකකරුගේ බිරිද වන සැකකාරිය සතුව තිබී හෙරෝයින් මිලි ග්‍රෑම් 120 ක්ද පොලිස් බාරයට ගෙන තිබේ. සැකකාරිය තම තිසර පටය තුළ හෙරෝයින් සඟවා ගෙන තබා ගෙන සිට ඇත. සැකකරු සහ සැකකාරිය පිටස්තර ප්‍රදේශවලින් හෙරෝයින් මත් කුඩු ගෙනවිත් කුඩා ප්‍රමාණයේ පැකට්වල අසුරා සුක්ෂම ලෙස අලවි කිරීම සිදු කර ඇති බව වැටලීම කළ නිලධාරීන් සඳහන් කරයි. සැකකරු සහ සැකකාරිය පුත්තලම මහේස්ත්‍රාත් අධිකරණයට ඉදිරිපත් කිරීම සඳහා පුත්තලම පොලීසියට බාර දී ඇත. පුත්තලම කොට්ඨාශ පොලිස් අධිකාරි ජේ.ඒ. චන්ද්‍රස්න මහතාගේ උපදෙස් පරිදි පුත්තලම කොට්ඨාශ ළමා හා කාන්තා කාර්යාංශයේ ස්ථානාධිපතිනි කාන්තා පොලිස් පරික්ෂිකා නිල්මිණි මාරසිංහ මහත්මිය ප්‍රමුඛ පො.සැ.59874 නිහාල් පොලිස් කොස්තාපල්වරුන් වන72557 අජිත්,56932 සංජීව, 7044 ප්‍රසන්න,40154 ප්‍රියදර්ශණ,පො.කො.රියදුරු 80591 කුමාර යන නිලධාරින් විසින් මෙම වැටලීම සිදු කර ඇත.", "URL": "https://sinhala.adaderana.lk/news.php?nid=100537", "Category": null, "Parent URL": null}