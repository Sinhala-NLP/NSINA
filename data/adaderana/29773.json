{"Source": "Adaderana", "Timestamp": "December 7, 2012 10:24 am", "Headline": "ඊජිප්තු ජනපතිගෙන් විපක්ෂයට ඇරයුම්", "News Content": "ඊජිප්තුවේ කයිරෝ නුවර ජනාධිපති මොහොමඩ් මොර්සිගේ මන්දිරය වටා කටුකම්බි යොදා දැඩි ආරක්ෂක රැකවල් යො‍දා තිබේ. මොර්සි හිතවාදීන් සහ විරුද්ධ කණ්ඩායම් අතර පවතින ගැටුම්කාරී වාතාවරණය ‍හේතුවෙන් මෙම පියවර ගෙන ඇති අතර එරට ආරක්ෂක අංශ සියලු උද්ඝෝෂකයන්ට ප්‍රදේශයෙන් පිටව යන ලෙස නියෝග කෙරිණි. මේ අතර දේශපාලන අර්බුධය නිමා කිරීම සඳහා හෙට (08) සාකච්ඡා සඳහා පැමිණෙන ලෙස ජනාධිපති මොහොමඩ් ‍මොර්සි ඊයේ ජාතිය අමතමින් විපක්ෂයෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=29773", "Category": null, "Parent URL": null}