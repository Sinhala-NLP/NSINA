{"Source": "Adaderana", "Timestamp": "March 3, 2019 09:59 am", "Headline": "පාර්ලිමේන්තුවේ දේපලවලට හානි කළ සියලූ මන්ත්‍රිවරුන්ට නඩු දානවා", "News Content": "පාර්ලිමේන්තුවේ දේපලවලට හානි කළ සියලූ මන්ත්‍රිවරුන්ට ආධිකරණයේ නඩු පවරන බව පාර්ලිමේන්තු සභානායක , රාජ්‍ය ව්‍යවසාය කන්ද උඩරට උරුමය හා මහනුවර සංවර්ධන අමාත්‍ය ලක්ෂ්මන් කිරිඇල්ල මහතා පවසයි. අමාත්‍යවරයා මේ බව ප්‍රකාශ කළේ ගලගෙදර මැතිවරණ කොට්ඨාශයේ පැවති උත්සවයක් සඳහා සහභාගි වෙමිනි. මෙහිදි වැඩි දුරටත් අදහස් දැක්වු අදහස් දැක්වු අමාත්‍යවරයා, (\"ඔක්තෝම්බර් 26වනදා කවුරුත් නොසිතූ ලෙස අපේ ආණ්ඩුව වෙනස් වුණා. හොර පාරෙන් අගමැති වු මහින්ද රාජපක්ෂ පාර්ලිමේන්තුවට පැමිණ ප්‍රකාශයක් කළ විගසම සභානායක ලෙස එයට ඡන්දයක් ඉල්ලූවා. හොර ආණ්ඩුවට බහුතර ඡන්දය පෙන්විය නොහැකි නිසා සභා ගර්භය මැදට පැමිණ විරෝධතා කරමින් පාර්ලිමේන්තුවේ දේපළවලට හානි කළා මුළු රටම දුටුවා. සමහර මන්ත්‍රීවරු මයික්‍රෆෝන්වලට හානි කළා. තවත් අයෙක් කථානායකවරයාගේ ආසනයට හානි කළා. මන්ත්‍රිවරුන්ට වෙනම නීතියක් නැහැ ඒ අයටත් රටේ නීතිය ක්‍රීයාත්මකයි. පාර්ලිමේන්තුව තුල ක්‍රියාත්මක වන්නේත් අපේ රටේ නීතියමයි. සමහර මන්ත්‍රීවරු මවාගෙන සිටිනවා මන්ත්‍රී වරප්‍රසාද නිසා ඒ අයට මොකුත් කරන්න බැහැ කියලා. රාජ්‍ය දේපළහානි කළ සියලූම මන්ත්‍රීවරුන්ට අනිවාර්යයෙන්ම අධිකරණයේ නඩු පැවරෙනවා. එලෙස කලහකාරී ලෙස හැසිරුනු මන්ත්‍රීවරු පිළිබඳව ජනතාව අවධානය යොමු කළයුතු වෙනවා. අනතුරුව මාධ්‍යවේදින් විසින් නව ව්‍යවස්ථාව පිළිබඳව අමාත්‍යවරයාගෙන් විමසා සිටිමේදි එයට පිළිතුරු ලබාදුන් අමාත්‍යවරයා විධායක ජනාධිපති ධූරය අහෝසි කිරිම හා නව මැතිවරණ ක්‍රමය පිළිබඳව තවම පක්ෂ අතර එකඟත්වයක් නැහැ. මෙහෙයුම් කමිටුවේදිත් විද්‍යාමාන වුණා බලය බෙදීම සම්බන්ධව පක්ෂ අතර එකඟත්වයක් තිබෙනවා කියා. ඒ පිළිබඳව වු යෝජනා මාලාවක් පක්ෂ සියල්ලම එකතු වෙලා ඉදිරියේදි ඉදිරිපත් කරාවි. දකුණේ මහ ඇමතිවරු උතුරේ අයට වඩා වැඩි බලයක් ඉල්ලූවා. බලය බෙදීම පිළිබඳව පමණක් පක්ෂ අතර පුළුල් එකඟතාවයක් තිබේනවා. \") යැයි පැවසීය.", "URL": "https://sinhala.adaderana.lk/news.php?nid=105380", "Category": null, "Parent URL": null}