{"Source": "Adaderana", "Timestamp": "July 29, 2018 09:16 pm", "Headline": "අධ්‍යාපනය වෙනුවෙන් තීරණ ගැනිමේදි දේශපාලනය වාසී බලන්නේ නැහැ", "News Content": "අධ්‍යාපනය වෙනුවෙන් තීන්දු තීරණ ගැනිමේදි කිසි විටෙකත් දේශපාලනය වාසී නොබලන බව අධ්‍යාපන අමාත්‍ය අකිල විරාජ් කාරියවසම් මහතා පැවසීය. අනාගතය අවශ්‍ය පරිදි සැලසුම් කර කටයුතු කරන විට එයට බධා කරන පිරිසක් සිටි නම් ඒ අයට එහි පලවිපාක විදිමට සිදු වන බවද අමාත්‍යවරයා පැවසීය. අමාත්‍යවරයා එ්බව පැවසුවේ අද(29) කුලියාපිටිය කිරින්දව මහා විද්‍යාලයේ ළඟම පාසල හොඳම පාසල සංකල්පය යටතේ ඉදිවුන නව දෙමහල් ගොඩනැගිල්ල සිසු අයිතියට පත්කිරීම වෙනුවෙන් සංවිධානය කර තිබූ උත්සවයකට සහභාගී වෙමිනි. පසුගිය කාලයේ දේශපාලන පලිගැනීම්වලට ලක්වූවන් සඳහා සාධාරණය ඉටුකරන්නට සූදානම් වූ අවස්ථාවේදී වෘත්තීය සමිති ක‍්‍රියා කළ ආකාරය පිළබඳව ද අමාත්‍යවරයා කරුණු පැහැදිලි කළේය. ඔවුන් කළ චෝදනා සම්බන්ධයෙන් තමන් කළ සොයාබැලීම් සිදු කළ බවත් විදුහල්පති මාරුවෙන් අධ්‍යාපනය කඩා නොවැටෙන බවත් අමාත්‍යවරයා එහිදි පැවසීය. දක්‍ෂ විදුහල්පතිවරුන්ට නිසි තැන් ලැබෙන බවත් සියලුම ගුරුවරුන් දරුවන්ට අධ්‍යාපනය ලබාදීමට කැපවී කටයුතු කළ යුතු බවත් අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=93423", "Category": null, "Parent URL": null}