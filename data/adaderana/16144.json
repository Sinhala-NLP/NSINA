{"Source": "Adaderana", "Timestamp": "May 17, 2011 08:37 am", "Headline": "ජාත්‍යන්තර මූල්‍ය අරමුදලේ ප්‍රධානී රිමාන්ඩ්", "News Content": "ජාත්‍යන්තර මූල්‍ය අරමුදලේ ප්‍රධානී ඩොමිනික් ස්ට්‍රොව්ස් ඛාන් නිව්යෝර්ක් අධිකරණයක් විසින් රිමාන්ඩ් භාරයට පත් කර තිබේ. පසුගිය සෙනසුරාදා නිව්යෝර්ක් නුවර හෝටලයක් තුළ දී එහි සේවිකාවකට ලිංගික අතවර කිරීමේ චෝදනාවකට ස්ට්‍රොව්ස් ඛාන් අත්අඩංගුවට පත්විය. ඔහු සම්බන්ධයෙන් ඩී.එන්.ඒ පරීක්ෂණයක් කළ යුතු බවට පොලිසිය අධිකරණයෙන් ඉල්ලීමක් කර ඇත. කෙසේ වුවද වෛද්‍ය පරීක්ෂණයකට මුහුණ දීම සඳහා ජාත්‍යන්තර මූල්‍ය අරමුදලේ ප්‍රධානීයා කැමැත්ත පළ කර ඇති අතර ඔහු තමාට එරෙහි චෝදනා ප්‍රතික්ෂේප කරන බව වාර්තා වේ.", "URL": "https://sinhala.adaderana.lk/news.php?nid=16144", "Category": null, "Parent URL": null}