{"Source": "Adaderana", "Timestamp": "March 18, 2011 04:48 pm", "Headline": "සංගක්කාර ලකුණු 9000 ට ළඟාවෙයි", "News Content": "ජාත්‍යන්තර එක්දින ක්‍රිකට් තරග ඉතිහාසය තුළ ලකුණු 9000 සීමාවට ළඟා වූ හතරවන ශ්‍රී ලාංකික ක්‍රීඩකයා බවට පත්වීමට ශ්‍රී ලංකා ක්‍රිකට් කණ්ඩායමේ නායක කුමාර් සංගක්කාර සමත්ව තිබේ. අද(18) දින ඉන්දියාවේ මුම්බායිහි පැවැත්වෙන ශ්‍රී ලංකාව හා නවසීලන්තය අතර 2011 ලෝක කුසලාන ක්‍රිකට් තරගයේදී මෙම ලකුණු මට්ටමට ළඟාවීමට සංගක්කාර සමත්විය. මේ වනවිට නොදැවී ක්‍රීඩාකරන කුමාර සංගක්කාර පන්දු 89 ක් තුළ ලකුණු 58 ක් රැස්කරගෙන සිටියි. අද තරගයේ කාසියේ වාසිය දිනාගත් ශ්‍රී ලංකා කණ්ඩායම පළමුව පන්දුවට පහරදීමට තීරණය කළ අතර මේ වනවිට පන්දු වාර 30 ක් තුළ කඩුලු 02 ක් දැවී ලකුණු 124 ක් රැස්කරගෙන සිටියි.", "URL": "https://sinhala.adaderana.lk/news.php?nid=14930", "Category": null, "Parent URL": null}