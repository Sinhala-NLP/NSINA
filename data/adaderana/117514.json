{"Source": "Adaderana", "Timestamp": "August 26, 2019 12:54 pm", "Headline": "රිය අනතුරු 6කින් ජීවිත 7ක් අහිමි වෙයි", "News Content": "ගතවූ පැය විසි හතර තුළ දිවයිනේ විවිධ ප්‍රදේශවල සිදුවූ රිය අනතුරු 6 කින් පුද්ගලයින් 7 දෙනෙක් ජීවිතක්ෂයට පත්විය. පානදුර ගල්තුඩේ ප්‍රදේශයේදී යතුරු පැදියක් මාර්ගයේ නවතා තිබූ ලොරි රථයක ගැටීමෙන් ඊයේ රාත්‍රියේ සිදුවූ අනතුරකින් යතුරුපැදියේ ගමන් ගත් 16 හැවිරිදි සහ 20 හැවිරිදි තරුණයින් දෙදෙනෙකු එම ස්ථානයේදීම මිය ගියේය. බදුල්ල නුවරඑළිය මාර්ගයේ හාලිඇල අඹවක ප්‍රදේශයේ දී ත්‍රිරෝදරථයක් මාර්ගයේ නවතා තිබූ තවත් ත්‍රිරෝද රථයක ගැටී එම අවස්ථාවේ මාර්ගයේ ගමන් කළ දරුවන් දෙදෙනෙකු තුවාල ලැබීය. බදුල්ල නුවරඑළිය මාර්ගයේ හාලිඇල අඹවක ප්‍රදේශයේ දී ඇටම්පිටිය සිට හාලිඇල නගරය දෙසට ධාවනය කළ ත්‍රිරෝද රථයක් මාර්ගයෙන් ඉවතට පැන පෙරලි අනතුරක් සිදුවිය. කෑගල්ල අඹන්පිටිය ප්‍රෙද්ශයේදී ඊයේ රාත්‍රී මෝටර් රථයක් කුඩා ලොරියක ගැටීමෙන් සිදුවූ අනතුරින් මෝටර් රථයේ රියදුරු ජීවිතක්ෂයට පත්විය. හේවාහැට විග්නේශ්වර විද්‍යාලය අසල දී තිරෝද රථයක් මීටර් 300ක පමන ප්‍රපාතකට පෙරලීමෙන් එහි ගමන්කල සමුර්ධි නිලධාරියෙකු බරපතල තුවාලබා පේරාදෙණිය ශික්ෂණ රෝහලට ඇතුළත් කර තිබේ. වාරියපොළ ප්‍රෙද්ශයේ සිට නුවරඑළිය බලා ධාවනය වූ සුඛෝපභෝගී බස් රථයක් ගම්පොල - නුවර ප්‍රධාන මාර්ගයේ වැලිගල්ල ගල්ගෙඩියාව වංගුව ආසන්නයේදී මාර්ගයෙන් ලිස්සා ගොස් නවතා තිබූ ලොරි රථ දෙකක ගැටී අද උදෑසන අනතුරක් සිදුවිය. අනතුරුව ලොරි රථ දෙක අසළ වෙළෙඳසැල් දෙකකද ගැටී ඇති අතර අනතුරින් ලොරි රථ දෙකට වෙළෙඳසැල් දෙකට සහ බස් රථයට හානි සිදුව තිබේ.", "URL": "https://sinhala.adaderana.lk/news.php?nid=117514", "Category": null, "Parent URL": null}