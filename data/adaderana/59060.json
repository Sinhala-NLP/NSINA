{"Source": "Adaderana", "Timestamp": "April 10, 2016 02:23 pm", "Headline": "නොහැකියාව වසා ගන්න ගිය ආණ්ඩුවට චෝදනා කරනවා", "News Content": "වත්මන් ආණ්ඩුවේ නොහැකියාව වසා ගැනීම සඳහා පසුගිය ආණ්ඩුවට චෝදනා කරමින් සිටින බව ගාල්ල දිස්ත්‍රික් පාර්ලිමේන්තු මන්ත්‍රි රමේෂ් පතිරණ මහතා පවසයි.ඔහු පෙන්වාදෙන්නේ මහින්ද රාජපක්ෂ මහතාට චෝදනා කිරීම වත්මන් ආණ්ඩුවේ ප්‍රධාන කාර්යභාරය වී ඇති බවයි.ගාල්ල, කිතුලම්පිටිය ප්‍රදේශයේ පැවති ජන හමුවකට එක්වෙමින් රමේෂ් පතිරණ මන්ත්‍රීවරයා මෙම අදහස් පළ කළේය.මේ අතර ශ්‍රී ලංකා නිදහස් පක්ෂයේ මැයි දින රැලියට සහභාගීවීමට නම් එම රැලියේදී මහින්ද රාජපක්ෂ මහතාට ප්‍රධාන ස්ථානයක් හිමිවිය යුතු බව ඒකාබද්ධ විපක්ෂය පවසයි.පාර්ලිමේන්තු මන්ත්‍රී රංජිත් සොයිසා මහතා සඳහන් කළේ ඒ පිළිබඳව පක්ෂය විසින් මූලික දැනුවත්කිරීමක් සිදුකළ යුතු බවයි.", "URL": "https://sinhala.adaderana.lk/news.php?nid=59060", "Category": null, "Parent URL": null}