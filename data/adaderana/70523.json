{"Source": "Adaderana", "Timestamp": "March 7, 2017 08:27 am", "Headline": " අද මධ්‍යම රාත්‍රී සිට දුම්රිය ස්ථානාධිපතිවරුන්ගේ වර්ජනයක්  ", "News Content": "සැලසුම් කළ පරිදි අද මධ්‍යම රාත්‍රී සිට පැය 48ක වැඩ වර්ජනය ක්‍රියාත්මක කරන බව දුම්රිය ස්ථානාධිපතිවරුන්ගේ සංගමය පවසයි.එම සංගමයේ ප්‍රධාන ලේකම් ඉන්දික රුවන් පතිරණ මහතා සඳහන් කළේ දුම්රිය දෙපාර්තමේන්තුවේ පවතින ගැටළු කිහිපයක් මුල් කරගනිමින් මෙම වර්ජනය ක්‍රියාත්මක කරන බවය.ඒ පිළිබදව අද(7) පෙරවරුවේ දුම්රිය සාමාන්‍යායාධිකාරීවරයා සමඟ සාකච්ඡාවක් පැවැත්වීමට නියමිත අතර එහිදි ලිඛිත එකඟතාවයක් නොලැබුණහොත් වර්ජනය අනිවාර්යයෙන් ක්‍රියාත්මක කරන බව ඉන්දික රුවන් පතිරණ මහතා සඳහන් කළේය.", "URL": "https://sinhala.adaderana.lk/news.php?nid=70523", "Category": null, "Parent URL": null}