{"Source": "Adaderana", "Timestamp": "November 22, 2018 07:31 pm", "Headline": "‍ලක්ෂ 120 කට වැඩි හෙරොයින් සමඟ පුද්ගලයෙක් මාට්ටු", "News Content": "රුපියල් ලක්ෂ 120 කට අධික හෙරොයින් තොගයක් සමඟ සැකකරුවෙකු සංවිධානාත්මක අපරාධ නිවාරණ කොට්ඨාසය විසින් අත්අඩංගුවට ගෙන තිබේ. සංවිධානාත්මක ‍අපරාධ නිවාරණ කොට්ඨාසයේ නිලධාරීන්ට ලද තොරතුරක් මත මෙම වැටලීම සිදු කර ඇත. හෙරොයින් කිලෝග්‍රෑම් 1යි ග්‍රෑම් 10 ක් කාර් රථයකින් රැගෙන යමින් සිටි සැකකරුවෙකු ‍මෙලෙස අත්අඩංගුවට ගෙන තිබේ. අත්අඩංගුවට පත් සැකකරු වයස අවුරුදු 37 ක් වු මාකන්දන, පිළියන්දල ප්‍රදේශයේ පදිංචි පුද්ගලයෙකි. සැකකරු ගමන් ගත් කාර් රථය, මුදලින් රුපියල් 619,4820 ක මුදලක් ද ‍අත්අඩංගුවට පත්ව තිබේ. අත්අඩංගුවට ගත් සැකකරු හෙට(23) දින කැස්බෑව මහේස්ත්‍රාත් අධිකරණය වෙත ඉදිරිපත් කිරීමට නියමිතයි. සංවිධානාත්මක අපරාධ නිවාරණ කොට්ඨාසය වැඩිදුර විමර්ශන සිදුකරයි. අද (22) උදෑසන 10.30ට පමණ කැස්බෑව පොලිස් වසමේ විලියම් ජයසූරිය මාවත ප්‍රදේශයේ දී මෙම වැටලීම සිදු කර තිබේ.", "URL": "https://sinhala.adaderana.lk/news.php?nid=99612", "Category": null, "Parent URL": null}