{"Source": "Adaderana", "Timestamp": "August 22, 2010 09:22 am", "Headline": "රාජකාරියට පැමිණෙන්නන්ද පරීක්ෂාවට ", "News Content": "රාජකාරි සඳහා පැමිණෙන බන්ධනාගාර නිලධාරීන්ව ද පරීක්ෂා කිරීමට කටයුතු කරන බව බන්ධනාගාර කොමසාරිස් ජනරාල් මේජර් ජනරාල් වී. ආර් ද සිල්වා මහතා පවසයි. ඒ සඳහා විශේෂ නිලධාරීන් කණ්ඩායමක් යොදවා යුද හමුදා නිලධාරීන් ඉදිරියේ එම පරීක්ෂා කිරීම සිදු කිරීමට බලාපොරොත්තු වන බව ඔහු සඳහන් කරයි. විශේෂයෙන්ම පසුගිය කාලය තුළ බන්ධනාගාර තුළ තිබී ජංගම දුරකථන විශාල ප්‍රමාණයක් සොයා ගැනීම නිසා බන්ධනාගාර වල ආරක්ෂක ක්‍රියාමාර්ග වැඩි කිරීමට තීරණය කළ බව ‍කොමසාරිස්වරයා ප්‍රකාශ කරයි. බන්ධනාගාරයට පැමිණෙන නිලධාරීන් හැර අනෙක් සියලුම දෙනාම මේ වන විටත් පරීක්ෂාවට ලක් වන බැවින් නිලධාරීන් ද පරීක්ෂා කිරීම වැදගත් බව ඔහු පෙන්වා දෙයි.", "URL": "https://sinhala.adaderana.lk/news.php?nid=10373", "Category": null, "Parent URL": null}