{"Source": "Adaderana", "Timestamp": "May 8, 2017 03:47 pm", "Headline": " ගම්පොල පැහැරගැනීම-තවත් සැකකරුවන් 3ක් මාට්ටු", "News Content": "ගම්පොල ප්‍රදේශයේදී කුඩා දරුවෙකු පැහැර ගැනීමේ සිද්ධිය සම්බන්ධයෙන් තවත් පුද්ගලයින් තිදෙනෙකු අත්අඩංගුවට ගෙන තිබේ.මඩකළපුව කාත්තන්කුඩි ප්‍රදේශයේදී ඔවුන් අත්අඩංගුවට ගත් බව පොලීසිය සඳහන් කළේය.ඔවුන් මඩකළපුව කාන්තන්කුඩි ප්‍රදේශයේම පදිංචිකරුවන් වෙයි.ඔවුන් අද(08) ගම්පොල මහේස්ත්‍රාත් අධිකරණයට ඉදිරිපත් කිරීමට නියමිතය.ඒ අනුව මේ වන විට සිද්ධිය සම්බන්ධයෙන් කාන්තාවන් දෙදෙනෙකු ඇතුළු පුද්ගලයින් 06 දෙනෙකු පොලීසිය විසින් අත්අඩංගුවට ගෙන තිබේ.කප්පම් ලබා ගැනීමේ අරමුණින් ගම්පොල ප්‍රදේශයේ අවුරුදු 02යි මස 08ක් වයසැති දරුවෙකු පසුගියදා පැහැර ගැණුනු අතර එම දරුවා මඩකළපුව කරදියනාරු ප්‍රදේශයේදී සොයා ගනු ලැබීය.දරුවා සමග අතුරුදන්ව සිටි එම දරුවාගේ මාමා වන වන 26 හැවිරිදි තරුණයා මෙම පැහැර ගැනීම සැලසුම් කර ඇති බවට පොලීසිය විසින් සිදු කළ මූලික විමර්ශනවලදී අනාවරණය වී තිබේ.ඒ අනුව එම සැකකරු සහ දරුවා පැහැර ගැනීමේ සිද්ධියට සම්බන්ධ කාන්තාවක සහ ඇයගේ දියණිය පොලීසිය විසින් අත්අඩංගුවට ගෙන තිබුණි.", "URL": "https://sinhala.adaderana.lk/news.php?nid=72964", "Category": null, "Parent URL": null}