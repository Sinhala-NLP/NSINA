{"Source": "Adaderana", "Timestamp": "September 19, 2018 06:30 pm", "Headline": "පොලිස්පති ගැන දේශපාලාඥයින් අදහස් දක්වයි", "News Content": "පොලිස්පති පූජිත් ජයසුන්දර මහතාට මහනුවර ප්‍රසිද්ධ පාසලක ගිණුමකින් චෙක්පතක් ලැබීමේ සිද්ධියක් සම්බන්ධයෙන් සත්‍ය ගවේශකයෝ සංවිධානය මාධ්‍ය හමුවක් කැඳවා ඊයේ (18) හෙළිදරව්වක් කළේය. මේ සම්බන්ධයෙන්ද අද (19) මාධ්‍ය හමු කිහිපයකදි අදහස් පල විය. එක්සත් ජනතා නිදහස් සංධානයේ පාර්ලිමේන්තු මන්ත්‍රි උදය ගම්මන්පිල මහතා පැවසුවේ හොරෙක් පොලිස්පති වු විට හොරා, පොලිස් වන බවයි මේ සම්බන්ධයෙන් අදහස් දැක්වු අධ්‍යාපන අමාත්‍ය අකිල විරාජ් කාරියවසම් මහතා පැවසුවේ චෝදනා ඇති අය සම්බන්ධයෙන් විනය විමර්ශනය සිදු කරන අතර වත්මන් ආණ්ඩුව කිසිදු පුද්ගලයෙකුව ආරක්ෂා නොකරණ බවයි. වාරිමාර්ග සහ ජල සම්පත් හා ආපදා කළමනාකරණ අමාත්‍ය දුමින්ද දිසානායක මහතා පැවසුවේ පොලිස්පතිවරයා සිදු කළ ඇතැම් ප්‍රකාශ සම්බන්ධයෙන් ඔහු සමග පුද්ගලිකව කථා කරමින් ඔහුව දැනුම්වත් කළ බවයි. එක්සත් ජාතික පක්ෂයේ පාර්ලිමේන්තු මන්ත්‍රි තුෂාර ඉදුනිල් මහතා පැවසුවේ ඝාතන කුමන්ත්‍රණ චෝදනා සම්බන්ධයෙන් පොලිස්පති වැරදිකරු බවට නොකියන බවයි. එමෙන්ම පාර්ලිමේන්තු මන්ත්‍රි චමින්ද විජේසිරි මහතා පැවසුවේ පොලිස්පති සිදු කරන විමර්ශන හොරුන්ට අගුණ බවත් එම නිසා පොලිස්පති ඉවත්කරන බවට පවසන බවත් එය ඉටු නොවන බවත්ය. එක්සත් ජනතා නිදහස් සන්ධානයේ දකුණු පළාත් සභා මන්ත්‍රී ක්‍රිෂාන්ත පුෂ්පකුමාර මහතා පැවසුවේ සඟරුවනට නින්දා කළ පොලිස්පති ,වංචා දූෂණ ලැයිස්තුවේ නමත් ඇති ,පුටුවෙන් බැහැලා යන්න පොලිස්පති යනුවෙනි.", "URL": "https://sinhala.adaderana.lk/news.php?nid=96358", "Category": null, "Parent URL": null}