{"Source": "Adaderana", "Timestamp": "October 23, 2012 01:37 pm", "Headline": "මුම්බායි ඉන්දියන්ස් පරදා සිඩ්නි සික්සර්ස් ජයගනියි", "News Content": "චැම්පියන්ස් ලීග් 20/20 ක්‍රිකට් තරඟාවලියේ ඊයේ (22) පැවති තවත් තරඟයකින් මුම්බායි ඉන්දියන්ස් කණ්ඩායම පරදවා සිඩ්නි සික්සර්ස් කණ්ඩායම ජය ලබාගත්තේය. තරඟයේ කාසියේ වාසිය දිනූ සිඩ්නි කණ්ඩායම පළමුව පන්දුවට පහරදීමට තීරණය කළ අතර ඒ අනුව ඔවුන් නියමිත පන්දුවාර 20 අවසානයේ කඩුලු 7 ක් දැවී ලකුණු 136 ක් ලබාගන්නා ලදී. පන්දු යැවීමේ දී මුම්බායි කණ්ඩායමේ ලසිත් මාලිංග සහ මුනාෆ් පටෙල් කඩුලු දෙක බැගින් බිඳහෙළීය. පිළිතුරු ඉනිම සඳහා පිටියට පිවිසි මුම්බායි කණ්ඩායමට නියමිත පන්දුවාර 20 අවසානයේ කඩුලු 8 ක් දැවී ලබාගත හැකි වුයේ ලකුණු 124 ක් පමණි. තරඟාවලියේ තවත් තරඟ දෙකක් අද (23) පැවැත්වීමට නියමිතය.", "URL": "https://sinhala.adaderana.lk/news.php?nid=28551", "Category": null, "Parent URL": null}