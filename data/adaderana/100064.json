{"Source": "Adaderana", "Timestamp": "November 30, 2018 02:51 pm", "Headline": "පොලිස් නිලධාරින් දෙදෙනා ඝාතනයේ විමර්ශනයට පොලිස්පති යයි", "News Content": "මඩකලපුව, වව්නතිව් ප්‍රදේශයේදී පොලිස් නිළධාරින් දෙදෙනෙකු ඝාතනය කිරිමේ සිද්ධිය පිළිබඳ සොයා බැලීම සදහා පොලිස්පති පූජිත් ජයසුන්දර මහතා ඇතුළු නිළධාරින් කණ්ඩායමක් එම ප්‍රදේශයට පිටත්ව ගොස් තිබේ. පොලිස්පතිවරයාට අමතරව අපරාධ පරික්ෂණ දෙපාර්තමේන්තුව භාර ජ්‍යෙෂ්ඨ නියෝජ්‍ය පොලිස්පතිවරයා, පොලිස් මාධ්‍ය ප්‍රකාශක පොලිස් අධිකාරි රුවන් ගුණසේකර මහතා සහ බුද්ධි අංශ නිලධාරින් කිහිප දෙනෙකු ද මෙම කණ්ඩායමට ඇතුළත් වෙයි. වව්නතිව් පොලිසියට අනුයුක්තව වව්නතිව් පොලිස් මුර පොලේ සේවයේ යෙදී සිටි පොලිස් නිලධාරින් දෙදෙනෙකු ඊයේ(29) රාත්‍රී වෙඩි තබා ඝාතනය කර තිබුණි. ඒ අනුව පොලිස්පති පූජිත් ජයසුන්දර මහතා වහාම ක්‍රියාත්මක වන පරිදි මේ පිළිබඳ පරික්ෂණ සිදු කිරිම සදහා අපරාධ පරික්ෂණ දෙපාර්තමේන්තුවට භාරදුන්නේය.", "URL": "https://sinhala.adaderana.lk/news.php?nid=100064", "Category": null, "Parent URL": null}