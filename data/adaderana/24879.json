{"Source": "Adaderana", "Timestamp": "June 9, 2012 11:30 am", "Headline": "මෙරට සරණාගතයින් තිදෙනෙකු ඕස්ට්‍රේලියාවේ දී අත්අඩංගුවට", "News Content": "ශ්‍රී ලාංකික සරණාගතයින් තිදෙනෙකු ඕස්ට්‍රේලියාවේ දී අත්අඩංගුවට ගෙන ඇති බව විදෙස් මාධ්‍ය වාර්තා කරයි. ඕස්ට්‍රේලියනු බුද්ධි අංශ විසින් ආරක්ෂාවට තර්ජනයක් ලෙස සඳහන් කරමින් ඕස්ට්‍රේලියාවේ ප්‍රදේශ කිහිපයක දී පසුගිය සතියේ මෙම සරණාගතයින් තිදෙනා අත්අඩංගුවට ගෙන ඇත. මෙම සරණාගතයින් තිදෙනා අතර පුද්ගලයින් දෙදෙනෙකු හා එක් කාන්තාවක් වන බව ද විදෙස් මාධ්‍ය වාර්තා සඳහන් කරයි. එම පුද්ගලයින් දෙදෙනා මෙල්බර්න් හා සිඩ්නි නගරවලදී ද කාන්තාව පර්ත් නගරයේ දී ද අත්අඩංගුවට ගෙන තිබේ. නැවත මව්රටට යැවීම අවදානමක් ලෙස හඳුනාගෙන ඇති සහ ඕස්ට්‍රේලියාවට ඇතුළුවීම සඳහා වීසා බලපත්‍ර ලබාදීමට අනුමැතිය හිමිව නොමැති නිසා රැඳවුම් භාරයේ පසුවන තවත් පුද්ගලයින් 51 දෙනෙකු රැඳවුම් භාරයට පත්කර ඇති බව සඳහන්ය. අත්අඩංගුවට පත් කාන්තාව පසුගිය වසරේ සිට පර්ත් නගරයේ වාසය කර ඇති අතර ඇය සිඩ්නි රැඳවුම් මධ්‍යස්ථානය වෙත රැගෙන ඒමට නියමිතව ඇති බව ද විදෙස් මාධ්‍ය වාර්තා කරයි.", "URL": "https://sinhala.adaderana.lk/news.php?nid=24879", "Category": null, "Parent URL": null}