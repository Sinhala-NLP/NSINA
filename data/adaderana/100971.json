{"Source": "Adaderana", "Timestamp": "December 19, 2018 10:56 am", "Headline": "බෙල්ජියමෙත් අගමැති ඉල්ලා අස්වෙන්න තීරණයක්", "News Content": "බෙල්ජියම් අග්‍රාමාත්‍ය චාල්ස් මිචෙල් සිය ධුරයෙන් ඉල්ලා අස්වීමට තීරණය කර ඇත. එක්සත් ජාතීන්ගේ සංවිධානයේ සංක්‍රමණිකයින් සම්බන්ධ ගිවිසුම පිළිබඳව හටගත් දේශපාලනමය අර්බුදය අග්‍රාමාත්‍යවරයාගේ ඉල්ලා අස්වීමට හේතු වී ඇති බවයි විදෙස් මාධ්‍ය වාර්තා කරයි. එක්සත් ජාතීන්ගේ සංවිධානය විසින් සංක්‍රමණිකයින් සම්බන්ධයෙන් ඉදිරිපත් කළ අදාළ ගිවිසුම පිලිගැනීම හේතුවෙන් විරුද්ධ පක්ෂ ඇතුළු පක්ෂවල විරෝධය දැඩිව එල්ල වී ඇති බව සඳහන්ය. චාල්ස් මිචෙල් විසින් අදාළ ඉල්ලා අස්වීමේ ලිපිය ඊයේ දිනයේ බෙල්ජියම් රජු වෙත භාරදීමට කටයුතු කර ඇති අතර ඔහුගේ ඉවත්වීම රජු විසින් භාරගන්නේ ද නැද්ද යන්න පිළිබඳව මෙතෙක් ප්‍රකාශ කර නොමැති බවයි වාර්තා වෙයි. 42 හැවිරිදි චාල්ස් මිචෙල් 2014 වර්ෂයේ සිට බෙල්ජියමේ අග්‍රාමාත්‍යධුරයේ කටයුතු කළ බව සඳහන් වෙයි.", "URL": "https://sinhala.adaderana.lk/news.php?nid=100971", "Category": null, "Parent URL": null}