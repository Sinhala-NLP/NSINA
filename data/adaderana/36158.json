{"Source": "Adaderana", "Timestamp": "July 28, 2013 10:14 am", "Headline": "සෑම සරසවියකටම අනුබද්ධව පාසලක්", "News Content": "මෙරට සෑම විශ්ව විද්‍යාලයකටම අනුබද්ධව පාසලක් හඳුන්වාදීමට රජය තීරණය කර තිබේ. විශ්ව විද්‍යාල පවතින ප්‍රදේශ ආශ්‍රිත පාසල් මේ සඳහා තෝරා ගැනීමට නියමිත බව උසස් අධ්‍යාපන අමාත්‍යාංශය සඳහන් කළේය. අදාළ පාසලට විශ්ව විද්‍යාලය සතු පහසුකම් ඇති කිරීම මෙම වැඩපිළිවෙළේ අරමුණ බව උසස් අධ්‍යාපන අමාත්‍යාංශය පැවසීය. එම පාසල්වලට නව අධ්‍යාපන ක්‍රමයක් හඳුන්වාදීමට සහ විශ්ව විද්‍යාල ආචාර්යවරුන්ගේ සහයෝගය ලබාදීමට ද නියමිතය. දැනට ඒ සඳහා පාසල් කිහිපයක් හඳුනාගෙන ඇති බව උසස් අධ්‍යාපන අමාත්‍යාංශය සඳහන් කළේය. අධ්‍යාපන අමාත්‍යාංශය, උසස් අධ්‍යාපන අමාත්‍යාංශය හා ඒකාබද්ධව මෙම නව වැඩපිළිවෙළ ක්‍රියාත්මක කරන අතර මේ වසර අවසන් වීමට පෙර අදාළ පාසල්වල කටයුතු අවසන් කිරීමට නියමිතව තිබේ.", "URL": "https://sinhala.adaderana.lk/news.php?nid=36158", "Category": null, "Parent URL": null}