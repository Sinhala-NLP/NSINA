{"Source": "Adaderana", "Timestamp": "February 26, 2010 07:23 pm", "Headline": "ගඩොල් පෝරණු සේවකයා මරා දමලා", "News Content": "රඹුක්කන, තල්ලෑව ප්‍රදේශයේ දී පුද්ගලයෙකු ඝාතනය කර තිබේ. පොලිස් මාධ්‍ය ප්‍රකාශක පොලිස් අධිකාරී ප්‍රිශාන්ත ජය‍කොඩි මහතා පවසන පරිදි අද අලුයම 2 ට පමණ මෙම ඝාතනය සිදුව ඇත. තල්ලෑව ප්‍රදේශයේ ගඩොල් පෝරණුවක සේවය කළ පුද්ගලයෙකු මෙලෙස ඝාතනයට ලක්වී ඇති බව ද පොලිසිය පවසයි. අදාළ පුද්ගලයා තවත් පුද්ගලයෙකු සමග පෝරණුව අසල නවාතැනක රැඳී සිටියදී මෙලෙස ඝාතනයට ලක්වී ඇති අතර පහරදීමට පැමිණි සැකකරුවන්ගෙන් මිදී පලා යාමට අනෙක් පුද්ගලයාට හැකිවී ඇති බව පොලිසිය කියා සිටියි. ඝාතනය සිදුකළ සැකකරුවන් කවුරුන්ද යන්න මෙතෙක් අනාවරණය වී නැත.", "URL": "https://sinhala.adaderana.lk/news.php?nid=6927", "Category": null, "Parent URL": null}