{"Source": "Adaderana", "Timestamp": "September 18, 2019 04:15 pm", "Headline": " ඇල්පිටියේ ඡන්දය ගැන දැනුවත් කිරීමක්", "News Content": "ඇල්පිටිය ප‍්‍රාදේශීය සභාවේ ඡන්ද විමසීම සම්බන්ධයෙන් දැනුවත් කිරීමේ වැඩසටහනක් අද(18) ඇල්පිටිය ප්‍රාදේශීය ලේකම් කාර්ලායේදී පැවැත් විය. මෙම දැනුවත් කිරීමේ වැඩ සටහන සඳහා ඇල්පිටිය පොලීසියේ නිලධාරීන්, ඇල්පිටිය ප්‍රාදේශීය ලේකම් කාර්යාලයේ නිලධාරීන්, ඇල්පිටිය ප්‍රාදේශියේ සභාව සඳහා ඉදිරිපත් වී සිටින අපේක්ෂයින් ඒ සඳහා සහභාගී වී සිටියේය. ඇල්පිටිය ප‍්‍රාදේශීය සභාවේ ඡන්ද ඔක්තෝබර් විමසීම 11 වන දා පැවැත්වීම සඳහා සියලු කටයුත සූදානම් බව ගාල්ල දිස්ති‍්‍රක් තේරීම්භාර නිලධාරීවරයා පවසයි. ඇල්පිටිය ප‍්‍රාදේශීය සභාවේ ලියාපදිංචි ඡන්ද සංඛ්‍යාව 53384 දෙනෙකු බවත් ඒ තුළින් සභිකයින් 28 තොරා ගැනීමට නියමිත බවත්ය. සභිකයින් 28 තොරා ගැනීම සඳහා ඇල්පිටිය ප‍්‍රාදේශීය සභාවට කොට්ඨාශ මට්ටමින් 17 දෙනෙකුත් ඒ වගේම දෙවන ලැයිස්තුවෙන් 11 දෙනකු වශයෙන් සභිකයින් 28 දෙනා තෝරා ගන්නා බව ගාල්ල දිස්ති‍්‍රක් තේරීම්භාර නිලධාරීවරයා පැවසීය.", "URL": "https://sinhala.adaderana.lk/news.php?nid=119413", "Category": null, "Parent URL": null}