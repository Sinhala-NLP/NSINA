{"Source": "Adaderana", "Timestamp": "September 22, 2013 05:43 pm", "Headline": " ඡන්දෙන් දිනුවේ ජනතාව නොවේ - හෙට සිට ඇත්තට මුහුණ දෙන්න වෙයි", "News Content": "මෙවර මැතිවරණයට ඉදිරිපත් වූ අපේක්‍ෂකයින් වැඩි ප‍්‍රමාණයක් ඇමති පුත්තු, ඇමති බිරින්දෑවරු, ඇමති සහෝදරයින් බවත් ඒ නිසාම ජනතාවට පොරොන්දු දී, අල්ලස් දී, ඔවුන් බියවද්දා ගත් ඡන්ද ප‍්‍රතිඵලයක් ලෙස මෙය සැලකිය හැකි බවත් ජ.වි.පෙ. ප‍්‍රධාන ලේකම් ටිල්වින් සිල්වා මහතා පවසයි. ඊයේ පැවැති පළාත් සභා ඡන්ද විමසීමෙන් ලැබී ඇති ප්‍රතිඵලය සම්බන්ධයෙන් මාධ්‍ය දැනුවත් කිරීම සඳහා අද පස්වරුවේ පැවැති මාධ්‍ය හමුවකදී ඔහු මේ බව පැවසීය. එහිදී ඔහු වැඩිදුරටත් මෙසේද කීවේය. පළාත් සභා මැතිවරණය අවසානයත් සමඟ ප‍්‍රතිඵල සම්බන්ධයෙන් විවිධ පාර්ශ්ව විවිධ විග‍්‍රහයන් ලබාදෙමින් ඉන්නවා. මෙම විග‍්‍රහයන් හමුවේ සියලූ දෙනා සලකන්නේ නැති කරුණු ගණනාවක් තිබෙනවා. මොකද විග‍්‍රහය සාධාරණ වෙන්න නම් මැතිවරණය පවත්වපු ආකාරය සියලූ දෙනාට සාධාරණ වෙන්න ඕනෑ. මෙම මැතිවරණය ප‍්‍රජාතන්ත‍්‍රවාදීව සියලූ දෙනාට සමාන ආකාරයෙන් පවත්වපු පළාත් සභා මැතිවරණයක් නොවේ. මැතිවරණ කොමසාරිස්වරයාට සහ නිලධාරීන්ට පවා මැඩ පවත්වන්නට බැරි ලෙස ආණ්ඩුවේ අපේක්‍ෂකයින් නීති කැඩුවා. ආණ්ඩුව රාජ්‍ය බලය, රජයේ සම්පත්, රාජ්‍ය නිලධාරීන්, රාජ්‍ය මාධ්‍ය, රජයේ මුදල්, මෙම මැතිවරණයට යොදාගත්තා. ආණ්ඩුවේ මුදල් සහ විවිධාකාරයෙන් ලබාගත් මුදල් පාවිච්චි කරලා ඡන්ද දායකයින්ට අල්ලස් දුන්නා. මෙම මැතිවරණය මුළුමනින්ම රාජ්‍ය බලය පාවිච්චි කරපු ආණ්ඩුව ඒක පාක්‍ෂිකව කරපු මැතිවරණයක්. එම නිසා මෙය ආණ්ඩුවේ ජයග‍්‍රහණයක් කියලා අර්ථ දක්වන්න පුළුවන්කමක් නැහැ. සන්ධානයේ මැතිවරණ ප‍්‍රචාරක කටයුතුවලට ජනාධිපතිවරයා සහභාගි වුණා. ඔහු සන්ධානයේ මැතිවරණයට සහභාගි වුණේ රටේ ජනතාවගේ මුදල්වලින්. ඒවගේම මේ මැතිවරණයේදී ඇමතිවරු තම තමන්ගේ බලතල යොදාගත්තා. මොකද මේ මැතිවරණයේ අපේක්‍ෂකයින් වැඩි ප‍්‍රමාණයක් ඇමති පුත්තු, ඇමති බිරින්දෑවරු, ඇමති සහෝදරයෝ. ඒ වගේම රටේ අගමැතිවරයා අගමැති බලය පාවිච්චි කළා. මේක ජනතාවට පොරොන්දු දීලා, අල්ලස් දීලා, ජනතාව බිය වද්දලා ලබාගත්ත ඡන්ද ප‍්‍රතිඵලයක්. මෙම මැතිවරණයේදී මහජනතාවගේ කැමැත්ත නිදහසේ ප‍්‍රකාශ වුණේ නැහැ. මේ වනවිටත් බිමේ ආණ්ඩු විරෝධයක් ප‍්‍රකාශයට පත්වෙලා තිබෙනවා. මැතිවරණයේදී එම විරෝධය ප‍්‍රකාශ වුණේ අඩුවෙන්. ජනතාවගේ එම ඇත්ත මතය විකෘති කොට ආණ්ඩුව විසින් කොල්ල කන ලද ඡන්ද ප‍්‍රතිඵලයක් මේක. මෙම ඡන්ද ප‍්‍රතිඵලය ලබාගන්න ආණ්ඩුව විවිධ උපක‍්‍රම භාවිතා කළා. ආණ්ඩුව මෙම මැතිවරණයේදී මහ ඇමති අපේක්‍ෂකයකු නම් කළේ නැහැ. ඒ නිසා ආණ්ඩුවේ අපේක්‍ෂකයින් මහඇමතිකම ලබාගන්න මැතිවරණ නීති කඩමින් සියලූ සදාචාරයන්ට පටහැනිව මනාප එකතු කරන්න පටන් ගත්තා. ආණ්ඩුව මෙම අපේෂකයින් අතර ගැටුම පාවිච්චි කරලා ප‍්‍රජාතන්ත‍්‍රවිරෝධීව ඡන්දය එකතු කළා. ඒ වගේම ඡන්ද දායකයින්ට අල්ලස් ලබාදුන්නා. මතිවරණය ආරම්භ කළ අවස්ථාවේ සිට බරපතළ ලෙස මැතිවරණ නීති උල්ලංඝණය කරමින් සාරි, ජංගම දුරකථන, උදළු තල, ටකරං තහඩු, ගිනිපෙට්ටි බෙදුවා. මේ ආණ්ඩුව බෙදුවේ නැත්තේ මිනී පෙට්ටි විතරයි. එනිසා මෙය සියලූ දෙනා සමාන ලෙස තරඟ කරපු පළාත් සභා මැතිවරණයක් නොවේ. මේ මැතිවරණයේදී ජනතාව ඡන්දය පාවිච්චි කළ ආකාරයේ විශේෂත්වයක් තියෙනවා. රටේ දැන් පවතින මැතිවරණ සංස්කෘතිය තුළ රටේ ජනතාව ප‍්‍රධාන සාධකය වන පක්‍ෂවල ප‍්‍රතිපත්ති ගැන හිතන්නේ නැහැ. ඒ වෙනුවට එදිනෙදා තමන්ට ලැබෙන සුළු සුළු දේවල් බලාපොරොත්තුවෙන් ඡන්දය පාවිච්චි කරනවා. මේ නිසා ආණ්ඩුවට හැකිවෙලා තිබෙනවා බඩු බෙදලා, බොරු පොරොන්දු දීලා ඡන්ද දායකයින් දිනා ගන්න. ඒනිසාම ආණ්ඩුව ජාතිවාදය, ආගම්වාදය, පුද්ගලයින්ගේ බලය, මේ මැතිවරණයට පාවිච්චි කළා. ජනතාව ඒ ඒ මොහොතේ සරල සාධක ගැන හිතලා ඡන්දය පාවිච්චි කළා. ජනතාව තුළ තිබෙන ඇත්ත අදහස මෙම මැතිවරණයෙන් ප‍්‍රකාශ වෙලා නැහැ. මොකද, මේ මොහොතේ රටේ ජනතාවට ප‍්‍රජාතන්ත‍්‍රවාදය පිළිබඳ, වැටුප් වැඩිනොවීම පිළිබඳ, බඩුමිල වැඩිවීම, විදුලිබිල වැඩිවීම, ජීවන වියදම ඉහළ යාම ආදී විශාල ප‍්‍රශ්න ප‍්‍රමාණයක් තිබුණා. උතුරු පළාතේ ඡන්ද ප‍්‍රතිඵලය බරපතළ තත්ත්වයක් මතුකර තිබෙනවා. එම ප‍්‍රතිඵලයෙන් ජාතිවාදය, බෙදුම්වාදය තහවුරු වෙලා තිබෙනවා. මෙයට ආණ්ඩුව වගකිව යුතුයි. ඒ වගකීමෙන් මිදෙන්න ආණ්ඩුවට පුළුවන්කමක් නැහැ. උතුරේ පළාත් සභා මැතිවරණය පැවැත්වුවේ ඉන්දියාවේ බලපෑම මතයි. ඒ වගේම ආණ්ඩුව උතුරේ ඡන්දය රාජ්‍ය බලය පාවිච්චි කරලා දිනාගන්න බැලූවා. එම බලපෑම නිසා දෙමළ ජනතාව තව තවත් දෙමළ ජාතික සන්ධානය පැත්තට තල්ලූ වුණා. එමගින් ලැබුණු ප‍්‍රතිඵලය බරපතළ එකක් වෙලා තියෙනවා. එය බෙදුම්වාදයට වැඩි දායකත්වයක් දක්වන තර්කයක් නිර්මාණය කිරීමට සමත් වෙලා තිබෙනවා. නමුත් ජනතා විමුක්ති පෙරමුණේ දේශපාලනයට අවස්ථාවක් උදාවෙලා තියෙනවා. මොකද, ජාතිවාදය තවත් ජාතිවාදයකින් පරාජය කිරීමට පුළුවන්කමක් නැහැ. ජාතිවාදය පරාජය කළ හැක්කේ ජනතාවට සමානාත්මතාවය මත අයිතීන් ලබාදීලා, ජාතික සමගිය ගොඩනගලා පමණයි. ඒ වෙනුවෙන් වගකීමක් කාර්යභාරයක් ඉටුකිරීමට හැකියාව තිබෙන්නේ ජනතා විමුක්ති පෙරමුණට පමණයි. ඒ වගේම මෙම මැතිවරණය ජනතා විමුක්ති පෙරමුණ පැත්තෙන් ගත් කළ 2009 පළාත් සභා මැතිවරණයේ ප‍්‍රතිඵල හා සමාන ප‍්‍රතිඵලයක් ලබාගැනීමට සමත් වෙලා තිබෙනවා. වයඹ පළාත් සභාවේ තිබුණු මැතිවරණ ආසනය ආරක්‍ෂා කර ගැනීමට සමත්වෙලා තිබෙනවා. ඡන්ද පදනම සැලකිය යුතු වෙනසක් වෙලා නැහැ. ආණ්ඩුවේ රාජ්‍ය බලය හමුවේ ජනතා විමුක්ති පෙරමුණේ ඡන්ද පදනම ආරක්‍ෂා කරගත්තා. මෙම ඡන්ද ප‍්‍රතිඵලය අපට ඉදිරියට යන්න පුළුවන් එකක්. ජනතා විමුක්ති පෙරමුණේ මැතිවරණ සංස්කෘතිය වෙනස් එකක්. අප භාවිතා කරන්නේ පුද්ගලයින් ඉස්මතු කරන මනාප එකතුකරන දේශපාලනයක් නොවේ. අප ප‍්‍රතිපත්ති මත දේශපාලනය කරන පක්‍ෂයක්. අප මෙම මැතිවරණයේදී විශාල මැතිවරණ රැස්වීම් ප‍්‍රමාණයක් පැවැත්වීමට සමත් වුණා. විශාල ජනතාවක් ආමන්ත‍්‍රණය කළා. අපි ජනතාව අතරට ගෙනගිය දේශපාලන මතයේ ප‍්‍රතිඵල අනාගතයේ ජයග‍්‍රහණ අත්කර දීමට සමත් වෙනවා. අපි බඩු බෙදුවේ නැහැ. ජනතාවට බොරු පොරොන්දු දුන්නේ නැහැ. ජාතිවාදය, ආගම්වාදය, කුලවාදය පැතිරුවේ නැහැ. දීර්ඝ කාලීන ජයග‍්‍රහණ මත පදනම් වෙමින් ප‍්‍රතිපත්ති මත ඉඳ මැතිවරණය කළා. ජනතාවගේ ජයග‍්‍රහණ වෙනුවෙන් කටයුතු කළා. උතුරු, මධ්‍යම, වයඹ ජනතාව වෙත අප ගෙනගිය මතය හෙට සිට යථාර්ථයක් බවට පත්වෙනවා. ආණ්ඩුව හෝ ආණ්ඩුවේ අපේක්‍ෂකයින් අනෙකුත් දේශපාලන පක්‍ෂ ගෙනගිය මතය හෙට සිට යථාර්ථයක් වෙන්නේ නැහැ. එනිසා අප ගෙනගිය මැතිවරණ ප‍්‍රචාරක කටයුතුවල ප‍්‍රතිඵලය අසුබ වෙන්නේ නැහැ. මෙම මැතිවරණ ප‍්‍රතිඵලය පක්‍ෂවලට බලපාන ආකාරය වැදගත් නැහැ. වැදගත් වන්නේ ජනතාවට බලපාන ආකාරයයි. එනිසා මෙම ප‍්‍රතිඵලය ජනතාවට හොඳ එකක් නොවේ. ජනතාව ජයග‍්‍රහණය කරලා නැහැ. ජයග‍්‍රහණය කරලා තිබෙන්නේ ආණ්ඩුව සහ ආණ්ඩුවේ අපේක්‍ෂකයින් කිහිප දෙනෙක් පමණයි. මෙම මැතිවරණ ප‍්‍රතිඵලය නිසා බඩු මිල අඩුවෙන්නේ නැහැ. විදුලි බිල අඩුවෙන්නේ නැහැ. තෙල් මිල අඩුවෙන්නේ නැහැ. ජීවන බර වැඩිවෙනවා මිස අඩුවෙන්නේ නැහැ. රාජ්‍ය අංශයේ, පුද්ගලික අංශයේ, වතු සේවකයින්ගේ වැටුප වැඩිවෙන්නේ නැහැ. මෙම මැතිවරණ ප‍්‍රතිඵලය නිසා රැුකියා නැති අයට රැකියා ලැබෙන්නේ නැහැ. මෙම ආණ්ඩුව ගෙනයන අධ්‍යාපන කප්පාදුව නතර කරන්නේ නැහැ. මෙම මැතිවරණ ප‍්‍රතිඵලයෙන් සිදුවන්නේ ආණ්ඩුවේ ප‍්‍රතිපත්තිය අනුමත කළා කියලා ආණ්ඩුව තමන් ගෙන ගිය වැඩපිළිවෙළ දිගට ගෙනියන එකයි. එය ජනතාවට වාසි වෙන්නේ නැහැ. මෙම ප‍්‍රතිඵලය පාවිච්චි කරලා ආණ්ඩුව සහන කැපිල්ල වැඩි කරයි. මෙම ප‍්‍රතිඵලය ප‍්‍රජාතන්ත‍්‍රවාදය අගය කරන කාටවත් හොඳ වෙන්නේ නැහැ. ඒකාධිපති පවුල් පාලනයට මෙම ප‍්‍රතිඵලයත් යොදා ගනියි. මාධ්‍ය නිදහස කෙරෙහි නරකට බලපායි. ජාතිවාදය, බෙදුම්වාදය වැඩිකරන ඡන්ද ප‍්‍රතිඵලයක් බවට පත්වෙයි. ජනතාවට කිසිම අයුරකින් හොඳ වෙන්නේ නැහැ. එනිසා ඡන්ද ප‍්‍රතිඵලය කුමක් වුණත් ජනතාවට යථාර්ථයට මුහුණ දෙන්න සිදුවෙනවා. ඉදිරියේදී ජනතාවට බලපාන ජීවන බර අඩුකරන්න සටනක් කරන්න වෙනවා. රාජ්‍ය, පෞද්ගලික වතු සේවකයින්ගේ වැටුප් වැඩිකරන්න, ගොවීන්ට, ධීවරයින්ට සහන ලබාගන්න සටනක් තියෙනවා. තරුණයන්ට රැකියා ලබාගැනීමේ සටනක් තිබෙනවා. අපේරටේ ජීවත් වෙන අම්මට, තාත්තට, දරුවන්ට නිදහස් අධ්‍යාපනය දිනාගන්න සටනක් තිබෙනවා. සියලූ ජන කොටස්වලට තම ඉල්ලීම් දිනා ගැනීමට අත්වැල් බැඳගන්න වෙන්නේ ජනතා විමුක්ති පෙරමුණ සමඟයි. මොකද එම සටන්වලට නායකත්වය ලබාදෙන්නේ ජනතා විමුක්ති පෙරමුණ පමණයි. එනිසා සමාජයේ අවස්ථාවක් ජනතා විමුක්ති පෙරමුණට ලැබී තිබෙනවා. මේ ඡන්ද ප‍්‍රතිඵලයෙන් සමාජයට සුබවාදයක් හදන්නේ නැහැ. මෙම අසුබවාදයට, මර්දනකාරිත්වයට, ජාතිවාදයට, ආගම්වාදයට එරෙහිව කරන සටනට ජනතා විමුක්ති පෙරමුණ සමග අත්වැල් බැඳගන්න අපේ රටේ ජනතාවට සිදුවෙනවා. දේශපාලනයේ අවස්ථා විවර වී තිබෙන්නේ ජනතා විමුක්ති පෙරමුණට කියන විශ්වාසය අපට තිබෙනවා. රාජ්‍ය බලය පාවිච්චි කිරීම, ඡන්ද දායකයින් මිලදී ගැනීම, බලපෑම් වැඩිවුණු, ඡන්ද දායකයින් බිය වද්දපු, වෙළඳපොළක්, සතිපොළක් බවට පත්වූ මෙම මැතිවරණයේදී බොරු පොරොන්දුවලට රැවටෙනේනේ නැතිව, බිය වන්නේ නැතිව, ප‍්‍රතිපත්ති මත පිහිටා ජනතා විමුක්ති පෙරමුණට ඡන්දය පාවිච්චි කරපු, උදව්කරපු උතුරු, මධ්‍යම, වයඹ පළාතේ විශාල පිරිසක් වූ ඡන්ද දායකයින්ට ස්තුති කරන්න මෙය අවස්ථාවක් කරගන්නවා. ඡන්දය ඉවරයි. නමුත් ජනතාවට ජීවන අරගලයක් තියෙනවා. එම සටනට නායකත්වය, දායකත්වය දෙන්න ජවිපෙ සූදානම්. මාධ්‍යවේදීන් නැගූ ප‍්‍රශ්නවලට පිළිතුරු දෙමින්.... සාමාන්‍යයෙන් ජනතාව අලූත් දේශපාලන පක්‍ෂවලට ඡන්දය ලබාදෙන නැඹුරුවක් තිබෙනවා. නමුත් එය ජනතා විමුක්ති පෙරමුණට අභියෝගයක් නොවේ. අප දේශපාලනය කරන්නේ කෙටිකාලීන අරමුණු වෙනුවෙන් නොවෙයි. දිගුකාලීනව සමාජ පරිවර්ථනයක් අරමුණු කරගෙනයි. ප‍්‍රජාතන්ත‍්‍රවාදී පක්‍ෂය මෙම සමාජයට විකල්ප දේශපාලන පක්‍ෂයක් නොවේ. ඔවුන්ට තිබෙන්නේ සමාජ පරිවර්ථනය වැනි විකල්ප දේශපාලන භාවිතාවක් නොවේ. නමුත් ධනවාදය වෙනුවට නව සමාජ පරිවර්ථනයක් ගොඩනගන්නේ ජනතා විමුක්ති පෙරමුණේ දේශපාලනයයි. ඒ අරමුණ සඳහා තිබෙන එකම පක්‍ෂය ජනතා විමුක්ති පෙරමුණයි. මැතිවරණවලදී ඡන්දය අඩුවැඩි වෙන්න පුළුවන්. ඒක අපිට ගැටලූවක් නොවෙන්නේ අපිට තිබෙන්නේ දීර්ඝ කාලීන අරමුණු නිසා. කොහොම නමුත් එම පක්‍ෂයට ලැබී තිබෙන්නේ ආණ්ඩු විරෝධී ඡන්දයි. ආණ්ඩුව රටට අලූතින් ගැටලූ ගණනාවක් නිර්මාණය කළා. පළාත් සභා මැතිවරණය ගෙනාවේ ඉන්දියාවට ඕන නිසා. සැප්තැම්බර්වල පැවැත්වුවේ නොවැම්බර්වල පවත්වන සාර්ක් සමුළුවට ඉන්දියාවෙන් උදව් ලබාගන්න. සාර්ක් සමුළුව පැවැත්වීමෙන් රටට අත්වෙන හොඳ ප‍්‍රතිඵලයක් නැහැ. මහින්ද රාජපක්‍ෂට සභාපතිකම හිමිවෙයි. ඒ වගේම ආණ්ඩුව දෙමළ ජනතාවගෙන් ඡන්දය ලබාගන්න උත්සාහ කළේ දෙමළ ජනතාවගේ ප‍්‍රශ්න විසඳලා නොවෙයි. යුද්ධය ඉවරවෙලා ගතවුණු වසර හතර ඇතුළේ දෙමළ ජනතාව දිනාගන්න මේ ආණ්ඩුව මොකුත් කළේ නැහැ. අවතැන් වූවන්ගේ ප‍්‍රශ්න, අත්අඩංගුවට පත්වූවන්ගේ ප‍්‍රශ්න, උතුරේ ජනතාවගේ ඉඩම් ප‍්‍රශ්න කිසිම දෙයක් විසඳුවේ නැහැ. දෙමළ ජනතාව තව තවත් පීඩනයට පත්කළා. ඒ නිසා උතුරේ ජනතාව නැවත වතාවක් ටී.එන්.ඒ. එක පැත්තට තල්ලූ කළා. ඒ නිසාම දෙමළ ජාතික සන්ධානය පළාත් සභා මැතිවරණය ඉලක්ක කරගෙන මැතිවරණ ප‍්‍රකාශනයක් ගෙනාවා. එයින් පළාත් සභාවලින් එහාට ගිහින් බෙදුම්වාදී අරමුණු ඉටුකරගන්න ජන වරමක් ලබාගන්න උත්සාහ කළා. ඒ මගින් තව තවත් බෙදුම්වාදය තහවුරු කළා. ආණ්ඩුවත් එම බෙදුම්වාදයට කැමැත්තක් දක්වනවා. මොකද රටේ පැන නගින අනෙකුත් ප‍්‍රශ්න යට ගහන්න ඒ හරහා ආණ්ඩුවට අවස්ථාව උදා වෙනවා. ආණ්ඩුව උතුර පෙන්වමින් දකුණේ දේශපාලනය කරනවා. දෙමළ ජාතික සන්ධානය දකුණ පෙන්වමින් උතුරේ දේශපාලනය කරනවා. මෙම පළාත් සභා මැතිවරණයෙන් අනතුරුව දෙමළ ජාතික සන්ධානය බලතල ඉල්ලන්න පටන් ගත් මොහොතේ සිට විශාල ගැටලූ ගණනාවක් පැන නගිනවා. උතුරේ ජාතිවාදී ප‍්‍රශ්නයක් මතුවෙලා තිබෙනවා. එක ජාතිවාදයකින් තවත් ජාතිවාදයක් පරාජය කරන්න බැහැ. පළාත් සභා මැතිවරණය පටන්ගත් මොහොතේ සිට ගොඩනැගුණේ රටට යහපත් දේශපාලන සංවාදයක් නොවේ. ආණ්ඩුවේම සමහර පක්‍ෂ ජාතිවාදී මතයක් ගෙනගියා. 13 වැනි ව්‍යවස්ථාව සංශෝධනය කර පවත්වන්නට ගිය පළාත් සභා මැතිවරණය අන්තිමේදී කිසිදු ව්‍යවස්ථා වෙනසක් නොමැතිව පැවැත්වුවා. එමගින් පළාත් සභා පැවැත්වීමටත් පෙර දෙමළ ජාතික සන්ධානය ජයග‍්‍රහණයක් ලැබුවා. එතැන් සිට දෙමළ ජාතික සන්ධානයට වාසිදායක දේ සිදුවුණා. මේ ආණ්ඩුව කොයි තරම් මුග්ධ ද කියනවා නම් දෙමළ ජනතාවගේ ඉඩම් ප‍්‍රශ්නය විසඳන්න නවනීදන් පිල්ලේ යාපනයට එනකම් හිටියා. හමුදා කඳවුරු 6ක් ඉවත් කර එම ඉඩම් දෙමළ ජනතාවට ලබාදුන් එකේ ගෞරවය හිමි වුණේ පිල්ලේ මහත්මියටයි. පොදුවේ ගත්තාම සියලූම දේශපාලන පක්‍ෂ ජයග‍්‍රහණ අපේක්‍ෂා කරනවා. පහුගිය කාලය මැතිවරන නොවන දේශපාලන භූමියේ පෙරමුණේ හිටියේ ජනතා විමුක්ති පෙරමුණයි. උද්ඝෝෂණ පෙරමුණේ දේශපාලන කි‍්‍රයාකාරකම්වලින් ජනතාවට ජයග‍්‍රහණ අත්පත් කරලා දුන්නා. ජනතාව වෙනුවෙන් කරන අරගලවලදී විශාල ජයග‍්‍රහණ ප‍්‍රමාණයක් දිනාගන්න අප සමත් වුණා. ඒවගේම අපේ රටේ තිබෙන සංවිධානාත්මකම දේශපාලන පක්‍ෂය ජනතා විමුක්ති පෙරමුණයි. පහුගිය කාලය තුළ මැතිවරණ දේශපාලනයේ විශාල ජයග‍්‍රහණ දිනා ගැනීමට අපට නොහැකි වුණා. එයට ජනතාව හිතන මතන විදිය, ජනතාවගේ චින්තනය, රටේ මැතිවරණය සංස්කෘතිය, ආණ්ඩුවේ රාජ්‍ය බලය පාවිච්චි කිරීම බලපානවා. මෙම මැතිවරණ සූදුව රටේ ජනතාවගේ ප‍්‍රශ්නවලට උත්තරයක් නැතිවන අවස්ථාවක් උදා වෙනවා. ඒ අවස්ථාවේ විකල්පය ජනතා විමුක්ති පෙරමුණ හැර වෙන පක්‍ෂයක් නොවේ. ඒ නිසා අපි කළබල වෙන්නේ නැහැ. මේ ක‍්‍රමයට මේ රටට ඉදිරියට යන්න පුළුවන්කමක් නැහැ. ඒ මොහොතේ විකල්පය අනිවාර්යෙන්ම ජනතා විමුක්ති පෙරමුණයි. එනිසා තව තවත් ජනතාව අතරට යන්න, ජනතාවගේ මතය වෙනස් කරන්න කරන්න පුළුවන් දෙයක් තියෙනවා නම් ඒ ගැන අවධානය යොමු කරනවා. ජනතා විමුක්ති පෙරමුණ", "URL": "https://sinhala.adaderana.lk/news.php?nid=37611", "Category": null, "Parent URL": null}