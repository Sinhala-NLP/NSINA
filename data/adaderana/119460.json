{"Source": "Adaderana", "Timestamp": "September 19, 2019 09:59 am", "Headline": "තුන්කොන් ක්‍රිකට් තරඟාවලියේ පෙරමුණේ සිටින ඇෆ්ගනිස්ථානය", "News Content": "බංග්ලාදේශයේ පැවැත්වෙන පන්දුවාර 20යි 20 තුන්කොන් ක්‍රිකට් තරඟාවලියේ සිව් වන තරඟයෙන් බංග්ලාදේශයට ලකුණු 39ක ජයක් හිමි විය. සිම්බාබ්වේ කණ්ඩායමට එරෙහිව බංග්ලාදේශ කණ්ඩායම පන්දුවාර 20දී කඩුලු 07කට ලකුණු 175ක් ලබා ගත්තේය. මහමුදුල්ලා ලකුණු 62යි. පිළිතුරු වශයෙන් සිම්බාබ්වේ කණ්ඩායමේ සියලු ක්‍රිඩකයින්ට ලබාගත හැකි වූයේ ලකුණු 136ක් පමණයි. ඇෆ්ගනිස්ථාන කණ්ඩායම සහභාගී වූ තරඟ දෙකම ජය ගනිමින් පෙරමුණේ පසුවන අතර බංග්ලාදේශ කණ්ඩායම දෙවන ස්ථානයේ පසු වේ.", "URL": "https://sinhala.adaderana.lk/news.php?nid=119460", "Category": null, "Parent URL": null}