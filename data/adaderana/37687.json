{"Source": "Adaderana", "Timestamp": "September 25, 2013 02:37 pm", "Headline": "‍‍‍‍ තිසර පෙරේරා මුදලට තරඟ පාවාදී නෑ", "News Content": "ශ්‍රී ලංකා ක්‍රිකට් කණ්ඩායමේ තුන් ඉරියව් ක්‍රීඩක තිසර පෙරේරා තරඟ පාවාදුන් බවට චෝදනා කරමින් පළවූ ඉන්දීය මාධ්‍ය වාර්තා ඉන්දියානු ක්‍රිකට් බලධාරීන් විසින් ප්‍රතික්ෂේප කර තිබේ. මේ වසරේ පැවති ඉන්දීය ප්‍රීමියර් ලීග් ක්‍රිකට් තරඟාවලියේදී තිසර පෙරේරා, හනුමා විහාරි,අශීෂ් රෙඩි යන ක්‍රීඩකයින් තරඟ පාවාදුන් බවට ඇතැම් ඉන්දීය මාධ්‍යය විසින් චෝදනා එල්ල කරන ලදී. එහෙත් ඒ පිළිබඳ විශේෂ විමර්ශනයක් කළ ඉන්දීය ක්‍රිකට් පාලක මණ්ඩලයේ දූෂණ විරෝධී ඒකකය තිසර පෙරේරා විසින් තරඟ පාවාදුන් බවට එල්ලවන චෝදනා ප්‍රතික්ෂේප කර ඇති බව ශ්‍රී ලංකා ක්‍රිකට් ආයතනය පවසයි.", "URL": "https://sinhala.adaderana.lk/news.php?nid=37687", "Category": null, "Parent URL": null}