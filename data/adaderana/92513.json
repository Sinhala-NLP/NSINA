{"Source": "Adaderana", "Timestamp": "July 13, 2018 07:25 pm", "Headline": "බන්ධනාගාරගත රැඳවියන් කරන මත්ද්‍රව්‍ය ජාවාරම්වලට වගකිව යුතු අය ගැන කනක කියයි", "News Content": "මත්ද්‍රව්‍ය ජාවාරම්කරුවන් බන්ධනාගාරගතව සිටිමින් එම ක්‍රියාවලියේ නිරත වීම සම්බන්ධයෙන් විෂයභාර අමාත්‍යවරිය සහ අදාළ නිලධාරීන් වගකිව යුතු බව එක්සත් ජනතා නිදහස් සන්ධාන පාර්ලිමේන්තු මන්ත්‍රී කනක හේරත් මහතා පවසයි. ශ්‍රී ලංකා පොදුජන පෙරමුණේ තරුණ පෙරමුණ අද(13) පෙරවරුවේ කැඳවා තිබූ මාධ්‍ය හමුවකට එක්වෙමින් ඔහු මේ බව සඳහන් කළේය. මේ අතර උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සිදු කළ ප්‍රකාශය සම්බන්ධයෙන් ආණ්ඩුව වහා ක්‍රියාමාර්ග ගත යුතු බව කනක හේරත් මන්ත්‍රීවරයා පෙනවා දේයි. උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා කිලිනොච්චියේ පැවැති උත්සවයකදී ප්‍රකාශ කර ඇත්තේ හමුදා නිළධාරින්ට තොරතුරු ලබාදීමට පෙර ජනතාවට තමා දැනුවත් කරන ලෙස තමා දැනුම් දි ඇති බවයි. මේ අතර යහපාලන ආණ්ඩුව පත්වී වසර තුනක් ගතවෙන අගෝස්තු 17 වනදා ආණ්ඩුවේ ක්‍රියාකලාපයට එරෙහිව ශ්‍රී ලංකා පොදුජන පෙරමුණෙහි තරුණ පෙරමුණ විසින් කොළඹදී විරෝධතා පා ගමනක් පැවැත්වීමට තීරණය කර තිබේ.", "URL": "https://sinhala.adaderana.lk/news.php?nid=92513", "Category": null, "Parent URL": null}