{"Source": "Adaderana", "Timestamp": "June 19, 2014 11:08 am", "Headline": "එජාප මන්ත්‍රී ආණ්ඩු පක්ෂයේ අසුන්ගනියි", "News Content": "ඌව පළාත් සභාවේ එක්සත් ජාතික පක්ෂ මන්ත්‍රී රවී ගුණවර්ධන මහතා අද (19) පළාත් සභා රැස්වීම අතරතුර ආණ්ඩු පක්ෂයට එක්ව තිබේ.‍ පළාත් සභාවේදී විශේෂ ප්‍රකාශයක් කරමින් හෙතෙම ආණ්ඩු පක්ෂයේ අසුන් ගත් බව අද දෙරණ වාර්තාකරු පැවසීය. හෙතෙම එක්සත් ජාතික පක්ෂයේ බණ්ඩාරවෙල සංවිධායකවරයා ලෙස ද කටයුතු කර ඇති බව සඳහන්ය. ඌව පළාත් සභාවේ ජාතික නිදහස් පෙරමුණේ මන්ත්‍රී කපිතාන් මිහිමල් මුණසිංහ මහතා පසුගිය මස 22 වැනිදා ආණ්ඩු පක්ෂයෙන් ඉවත්වී එක්සත් ජාතික පක්ෂය සමග විපක්ෂයේ අසුන් ගත්තේය. එසේම ඌව පළාත් සභාව නියෝජනය කළ ජාතික නිදහස් පෙරමුණේ තවත් මන්ත්‍රීවරයෙකු වන ඩබ්ලිව්.ඒ උදය කුමාර මහතා ද ජාතික නිදහස් පෙරමුණෙන් ඉවත්වී ශ්‍රී ලංකා නිදහස් පක්ෂයට එක්විය.", "URL": "https://sinhala.adaderana.lk/news.php?nid=44077", "Category": null, "Parent URL": null}