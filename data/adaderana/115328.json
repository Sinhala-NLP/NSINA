{"Source": "Adaderana", "Timestamp": "July 30, 2019 09:40 am", "Headline": "ගුවන් යානයක් කඩා වැටීමෙන් 15ක් මිය යයි", "News Content": "පාකිස්ථානයේ කුඩා වර්ගයේ හමුදා ගුවන් යානයක් කඩා වැටීමෙන් සිදුවු අනතුරකින් පුද්ගලයින් 15 දෙනෙකු මියගොස් තිබේ. රාවල්පින්ඩි ප්‍රදේශයේ පිහිටි නිවාස පෙළකට අදාළ ගුවන් යානය කඩා වැටී ඇති බව විදෙස් මාධ්‍ය වාර්තා කළේය. මියගිය පුද්ගලයින් අතර ගුවන් යානයේ කාර්යය මණ්ඩල සාමාජිකයින් පස් දෙනෙකු සහ සිවිල් වැසියන් දස දෙනෙකු වන බව සදහන්. අනතුරෙන් තවත් පුද්ගලයින් 12 දෙනෙකු තුවාල ලබා ඇති බව විදෙස් මාධ්‍ය වාර්තා කළේය. අදාළ යානය අනතුරට ලක්වීමට හේතුව මෙතෙක් අනාවරණය වී නොමැති බව සඳහන්.", "URL": "https://sinhala.adaderana.lk/news.php?nid=115328", "Category": null, "Parent URL": null}