{"Source": "Adaderana", "Timestamp": "May 6, 2017 08:53 am", "Headline": "ඔලිම්පික් උළෙලට ප්‍රහාරයක් එල්ල කිරීමට තැත් කිරීම-බ්‍රසීල ජාතිකයින් 8ට දඩුවම්", "News Content": "බ්‍රසීලයේ රියෝද ජනෙයිරෝ නුවර පසුගිය වසරේදී පැවැති ඔලිම්පික් ක්‍රීඩා උළෙලට ප්‍රහාරයක් එල්ල කිරීමට කුමන්ත්‍රණය කිරීමේ චෝදනා මත අත්අඩංගුවට ගෙන සිටි බ්‍රසීල ජාතිකයින් 08 දෙනාට එරට අධිකරණයක් විසින් දඩුවම් නියම කර තිබේ.එහි ප්‍රධාන වරදකරුට වසර 15ක සිරදඩුවමක්ද, සෙසු වරදකරුවන්ට වසර 05 සිට 06 දක්වා සිරදඩුවම් ද නියම කර ඇති බව වාර්තා වෙයි.අන්තර්ජාලය හරහා අවි මිලට ගැනීමට උත්සහ කිරීම, බෝම්බ නිෂ්පාදනය පිළිබඳ තොරතුරු හුවමාරු කර ගැනීම සහ අයි.එස් සටන්කාමීන් ප්‍රවර්ධනය කිරීම ඇතුළු චෝදනා කිහිපයක් ඔවුන්ට එල්ල වී තිබුණි.එෆ්.බී.අයි සංවිධානයේ අනාවරණයකට අනුව රියෝ ඔලිම්පික් උළෙලට ප්‍රහාරයක් එල්ල කිරීමේ සැකයක් පැවතීම හේතුවෙන් තරඟාවලියට දින කිහිපයකට පෙර ඔවුන් අත්අඩංගුවට ගැනුණි.කෙසේ වුවද ඔවුන් අයි.එස් සටන්කාමින් නොවන බව වාර්තා වෙයි.දඩුවම් නියම වූවන් අභියාචනයක් ඉදිරිපත් කරන බව ඔවුන්ගේ නීතිඥයින් ප්‍රකාශ කර තිබේ.", "URL": "https://sinhala.adaderana.lk/news.php?nid=72867", "Category": null, "Parent URL": null}