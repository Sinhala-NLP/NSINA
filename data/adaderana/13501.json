{"Source": "Adaderana", "Timestamp": "January 14, 2011 08:25 pm", "Headline": "හයිකෝප් නඩුව විභාග කිරීම කල්දමයි", "News Content": "යුද අධිකරණය පිළිගත් අධිකරණයක් ද යන්න පිළිබඳ ශ්‍රේෂ්ඨාධිකරණ තීන්දුව ප්‍රකාශ කරන තුරු සරත් ෆොන්සේකා මහතාට එරෙහිව පවරා ඇති හයිකෝප් මුල්‍ය වංචා නඩුව විභාග කිරීම කල් දැමීමට කොළඹ මහාධිකරණය අද(14) තීරණය කරනු ලැබීය. ‍ යුද අධිකරණයේ නීත්‍යනූකූලභාවය පිළිබඳ ශ්‍රේෂ්ඨාධිකරණ තීන්දුව ලබන 25 වැනිදා ප්‍රකාශයට පත්වීමට නියමිත බව අදාළ නඩුව කැඳවූ අවස්ථාවේ දෙපාර්ශ‍වයේම නීතීඥවරුන් අධිකරණයට දැනුම් දී සිටියේය. ‍ එතෙක් මෙම නඩු විභාගය කල් දමන ලෙස නීතීඥවරු ඉල්ලා සිටියහ. එම ඉල්ලීම සලකා බැලූ කොළඹ මහාධිකරණ විනිසුරු සුනිල් රාජපක්ෂ මහතා නඩු විභාගය පෙබරවාරි මස 14 වැනිදා දක්වා කල් දැමීමට තීන්දු කළේය. ‍ එසේම නඩුව පවත්වාගෙන යාම පිළිබඳ විරෝධතා ඇත්නම් එදිනට ඉදිරිපත් කිරීමට පියවර ගන්නා ලෙස විනිසුරුවරයා විත්ති පාර්ශවයේ නීතීඥවරුන්ට දැනුම් දී සිටියේය.", "URL": "https://sinhala.adaderana.lk/news.php?nid=13501", "Category": null, "Parent URL": null}