{"Source": "Adaderana", "Timestamp": "July 18, 2017 12:03 pm", "Headline": " නඹඩගස්වැව පිවිසුම අවහිර කරමින් විරෝධතාවක්", "News Content": "දක්ෂිණ අධිවේගී මාර්ගයේ හම්බන්තොට, නඹඩගස්වැව පිවිසුම අවහිර කරමින් ප්‍රදේශවාසීන් පිරිසක් උපවාසයක නිරතව සිටියි.හම්බන්තොට - සූරියවැව අඩි 100 මාර්ගය පුළුල් කිරීමේදී සිය අහිමි වූ නිවාස හා දේපල සඳහා නිසි ලෙස වන්දි ලබා නොදුන් බවට චෝදනා කරමින් ඔවුන් මෙම උපවාසය ආරම්භ කර ඇති බව අද දෙරණ වාර්තාකරු සඳහන් කළේය. සූරිය වැව ප්‍රාදේශීය ලේකම් කොට්ඨාශයට අයත් මහආර, තැලවිල්ල, අන්දර වැව, බැද්දේවැව සහ නඹඩගස්වැව යන ප්‍රදේශවල පවුල් 463 ට අයත් පුද්ගලයින් පිරිසක් හට මෙලෙස වන්දි ලබා දී නොමැති බව වාර්තා වෙයි.", "URL": "https://sinhala.adaderana.lk/news.php?nid=75374", "Category": null, "Parent URL": null}