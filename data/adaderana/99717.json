{"Source": "Adaderana", "Timestamp": "November 24, 2018 02:36 pm", "Headline": "බංගලාදේශ කණ්ඩායමට ජය ", "News Content": "සංචාරක බටහිර ඉන්දීය කොදෙව් කණ්ඩායම සහ බංගලාදේශ කණ්ඩායම අතර පැවති පළමු ටෙස්ට් ක්‍රිකට් තරඟය ලකුණු 64කින් ජය ගැනීමට බංගලාදේශ කණ්ඩායම සමත් විය. තරඟයේ කාසියේ වාසිය දිනූ බංගලාදේශ කණ්ඩායම සිය පළමු ඉනිම සඳහා සියළු ක්‍රීඩකයින් දැවී ලකුණු 324 ක් ලබා ගැනීමට සමත්වූ අතර ඊට පිළිතුරු ලෙස බටහිර ඉන්දීය කොදෙව් කණ්ඩායමට සියළු ක්‍රීඩකයින් දැවී ලබාගත හැකි වුයේ ලකුණු 246 ක් පමණයි. ලකුණු 78 ක් ඉදිරියෙන් සිටිමින් සිය දෙවන ඉනිම ආරම්භ කළ බංගලාදේශ කණ්ඩායමේ සියළු ක්‍රීඩකයින් ලකුණු 125 ක් තුළ දවා ගැනීමට කොදෙව් පන්දු යවන්නන් සමත් විය. ඒ අනුව කොදෙව් කණ්ඩායමට ජයග්‍රහණය සඳහා හිමිවූ ඉලක්කය ලකුණු 204කි. කෙසේවෙතත් කොදෙව් කණ්ඩායමට දෙවන ඉනිමේ දී සියලු ක්‍රීඩකයින් දැවී ලබාගත හැකි වුයේ ලකුණු 139ක් පමණයි.", "URL": "https://sinhala.adaderana.lk/news.php?nid=99717", "Category": null, "Parent URL": null}