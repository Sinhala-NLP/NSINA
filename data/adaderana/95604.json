{"Source": "Adaderana", "Timestamp": "September 5, 2018 04:28 pm", "Headline": "9 වන සද්ධන්තයත් ගොඩ ගනීයි", "News Content": "මහවැලි ගඟේ අතු ගංඟාවක් වන පෙරියාරුව ඇලේ තුම්මොදර අමුණ ප්‍රදේශයේ දී මඩේ එරී මිය තවත් වන අලියෙකුගේ සිරුරක් සොයා ගැනීමට යුද හමුදාව සමත්ව තිබේ. මෙලෙස හමුවී ඇති මළ සිරුර අවුරුද්දක් වයසැති අලි පැටවෙකුගේ බව ගිරිතලේ වනජීවි පශු වෛද්‍යවරයා සඳහන් කළේය. මෙම මෙහෙයුම සඳහා වනජීවි නියොජ්‍ය අමාත්‍ය පාලිත තෙවරප් පෙරුම මහතා අද(05) දිනත් එක්ව සිටින බව අද දෙරණ වාර්තාකරු සදහන් කළේය. මේ වන විට මඩේ එරී ගොස් සිටි අලීන් 8 දෙනෙකුගේ සිරුරු ඊයේ(04) දින වන විට යුද හමුදාවේ දායකත්වයෙන් ගොඩ ගෙන ඇත. ගමට ගොස් හේන්වල ඇති ආහාර ගෙන අලි මංකඩ හරහා වන අලින් නැවත වන තුළට ගමන් කරන අවස්ථාවේදී එක් අලියෙකු පාසි සහිත වගුරු බිමට ඇද වැටීමත් සමඟ අනෙක් අලි රංචුවද ඇද වැටී ඇති බවට සැකයක් පවතින බව සිද්ධිය සම්බන්ධයෙන් පරීක්ෂණ පවත්වන කාණ්ඩායම පවසයි. ඒ අනුව මොවුන්ගේ මෘත ශරීර අද දිනයේ දී මෙලෙස ගොඩ ගත් අතර, මහවැලි කලාප බාර ගිරිතලේ වනජීවි වෛද්‍ය සමීර කලිඟුආරච්චි මහතාගේ අධීක්ෂණය යටතේ මේ පිළිබඳ පරීක්ෂණ පවත්වනු ඇත. මෙම අවස්ථාව සඳහා වනජීවි අමාත්‍ය සරත් ෆොන්සේකා මහතා සහ නියෝජ්‍ය අමාත්‍ය පාලිත තෙවරප්පෙරුම මහතා ද එක්වී තිබේ. මේ අතර තවදුරටත් මෙවැනි මඩේ එරී මිය ගිය අලීන් සිටින්නේ ද යන්න සොයා බැලීම සඳහා බැකෝ යන්ත්‍ර යොදා ගනිමින් මේ වන විටත් මෙහෙයුම් යුද හමුදාව මැදිහත් වීමෙන් දියත් කර ඇති බව අද දෙරණ වාර්තාකරු පැවසීය. අද දිනයේ දී මිය ගිය අලීන්ගේ පශ්චාත් මරණ පරීක්ෂණ වාර්තාව ලබා දීමට නියමිත බව ද වාර්තා වෙයි. (ඡායාරූප - ප්‍රසාත් සමන්)", "URL": "https://sinhala.adaderana.lk/news.php?nid=95604", "Category": null, "Parent URL": null}