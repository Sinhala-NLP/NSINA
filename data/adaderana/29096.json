{"Source": "Adaderana", "Timestamp": "November 11, 2012 11:23 am", "Headline": "වැලිකඩ ගැටු‍මේදී මියගිය අයගේ පශ්චාත් මරණ පරීක්ෂණ අද", "News Content": "වැලිකඩ බන්ධනාගාරයේ ඇති වු ගැටුමෙන් මියගිය රැඳවියන්ගේ පශ්චාත් මරණ පරීක්ෂණ අද (11) සිදුකිරීමට නියමිතව තිබේ. අදාළ ගැටුමෙන් මියගිය රැඳවියන් 18 දෙනෙකු මේවන විට හඳුනාගෙන ඇති පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී ප්‍රිශාන්ත ජයකො‍ඩි මහතා සඳහන් කළේය. හඳුනාගත් පිරිස‍ගේ පශ්චාත් මරණ පරීක්ෂණ අද දිනයේ සිදුකිරීමට නියමිත බව ජයකොඩි මහතා පැවසුවේය. පසුගිය සිකුරාදා (09) පස්වරුවේ පොලිස් විශේෂ කාර්යය බලකායේ නිලධාරීන් විසින් වැලිකඩ බන්ධනාගාරය විශේෂ සෝදිසි මෙහෙයුමක් ක්‍රියාත්මක කළ අතර එහිදි තුළ නොසන්සුන්කාරී තත්ත්වයක් හටගත්තේය. තත්ත්වය පාලනය කිරීමට යාමේ දී රැඳවියන් සහ ආරක්ෂක අංශ අතර ගැටුමක් ඇති වු අතර එහිදි රැඳවියන් 27 දෙනෙකු ජිවිතක්ෂයට පත්වූහ. මෙලෙස මියගිය රැඳවියන්ගෙන් වැඩි දෙනෙකු බරපතළ අපරාධ සම්බන්ධයෙන් සිරගතව සිටි පුද්ගලයින් බව පොලිසිය සඳහන් කළේය. මරණ දණ්ඩනය නියම වු පුද්ගලයින් මෙන්ම ජීවිතාන්තය දක්වා සිරදඬුවම් නියම වු පුද්ගලයින් ද ඒ අතර සිටි බව පොලීසිය පැවසුවේය.", "URL": "https://sinhala.adaderana.lk/news.php?nid=29096", "Category": null, "Parent URL": null}