{"Source": "Adaderana", "Timestamp": "June 15, 2019 12:31 pm", "Headline": "ඉටිපන්දමකින් ඇවිලුණු ගින්නෙන් කතක් මිය යයි", "News Content": "කැළණිය, පොල්හේන ප්‍රදේශයේ නිවසක හටගත් ගින්නකින් කාන්තාවක් මියගොස් ඇත. නිවසේ විදුලිය විසන්ධි වීම හේතුවෙන් දල්වා තිබූ ඉටිපන්දමක් පෙරලීයාමෙන් ඊයේ රාත්‍රි 09.00 ට පමණ මෙම ගින්න හටගෙන ඇති බවයි පොලීසිය පැවසුවේය. මියගොස් ඇත්තේ අංශභාග රෝගියෙකු වන 74 හැවිරිදි කාන්තාවක් වන අතර ඇය නිවසේ තනිව සිටි අවස්ථාවක මෙය සිදුව ඇති බව සඳහන්ය. විදුලිය විසන්ධිවිම හේතුවෙන් මියගිය කාන්තාවගේ දියණිය ඉටිපන්දමක් දල්වා අසල නිවසක පැවැති උත්සවයකට සහභාගී වී සිටින අතරතුර ගින්න හටගෙන ඇති බවට කැළණිය පොලීසිය සිදුකළ මූලික විමර්ශනවලදී අනාවරණය වී ඇත.", "URL": "https://sinhala.adaderana.lk/news.php?nid=112020", "Category": null, "Parent URL": null}