{"Source": "Adaderana", "Timestamp": "December 4, 2015 11:12 am", "Headline": "කැලිෆෝනියා ප්‍රහාරයේ සුලමුල හෙළිවන හැටි", "News Content": "පුද්ගලයින් 14 දෙනෙකුට මරු කැඳවා තවත් 21 දෙනෙකුට තුවාල සිදු කළ කැලිෆෝනියා ප්‍රහාරයට සම්බන්ධ සැකකරුගේ නිවසේ තිබී ආයුධ සහ පුපුරන ද්‍රව්‍ය තොඟයක් සොයාගෙන තිබේ.පොලිසිය සිදු කළ වැටලීමකදී අදාළ නිවසේ තිබී බෝම්බ සාධන උපකරණ, ගිනි අවි සහ පතුරොම් දහස් ගණනක් සොයාගත් බව වාර්තා වේ.පොලිසිය පවසන්නේ අදාළ සැකකරුවන් තවත් ප්‍රහාර කිහිපයකට සුදානම්වී ඇති බව මෙමගින් පෙනී යන බවයි.මේ අතර පසුගියදා එල්ල වූ පැරිස් ප්‍රහාරයට සම්බන්ධ තවත් සැකකරුවන් දෙදෙනෙකුට බෙල්ජියම් ආරක්ෂක අංශ විසින් නඩු පවරා ඇත.මොරොක්කෝ බලා පිටත්ව යාමට පැමිණි එක් සැකකරුවෙකු සවෙන්ටම් ගුවන් තොටුපළේදී පසුගිය ඉරිදා අත්අඩංගුවට ගෙන ඇති අතර අනෙක් සැකකරු මොලෙන්බීක් ප්‍රදේශයේදී අත්අඩංගුවට ගෙන ඇති බව වාර්තා වේ.ඒ අනුව ප්‍රහාරය සම්බන්ධයෙන් නඩු පැවරූ පුද්ගලයින්ගේ සංඛ්‍යාව 08 දෙනෙක් දක්වා ඉහළ ගොස් ඇත.", "URL": "https://sinhala.adaderana.lk/news.php?nid=55509", "Category": null, "Parent URL": null}