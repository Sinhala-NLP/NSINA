{"Source": "Adaderana", "Timestamp": "April 21, 2011 11:28 am", "Headline": "ජූලි 1 සිට ගාල්ල -දකුණු කළුතර දුම්රිය ගමන නවතියි ", "News Content": "මුහුදුබඩ දුම්රිය මාර්ගයේ නවීකරණ කටයුතු හේතුවෙන් ගාල්ල සිට දකුණු කළුතර දක්වා දුම්රිය ගමනාගමනය ජූලි මස පළමු වැනි දින සිට තාවකාලිකව නතර කිරීමට දුම්රිය දෙපාර්තමේන්තුව තීරණය කර තිබේ. ජුලි මස පළමු වැනි දින සිට මාස 7ක කාලයක් ඒ අනුව ගාල්ල සිට දකුණු කළුතර දක්වා දුම්රිය ධාවනය සිදුනොවන බව දුම්රිය දෙපාර්තමේන්තුවේ සැලසුම් අධ්‍යක්ෂ විජය සමරසිංහ මහතා ප්‍රකාශ කළේය. එම කාලය තුළ දුම්රිය හා බස් රථ ඒකාබද්ධ සේවාවක් ක්‍රියාත්මක කිරීමට බලාපොරොත්තු වන බව විජය සමරසිංහ මහතා සඳහන් කළේය. මුහුදුබඩ දුම්රිය මාර්ගයේ නවීකරණය කිරීමේ පළමු අදිය‍ර ගාල්ල සිට මාතර දක්වා පසුගියදා අවසන් කෙරුණි.", "URL": "https://sinhala.adaderana.lk/news.php?nid=15608", "Category": null, "Parent URL": null}