{"Source": "Adaderana", "Timestamp": "May 25, 2018 05:48 am", "Headline": "තබ්බෝව ජලාශයේ වාන් දොරටු 20 ඇරෙයි", "News Content": "තබ්බෝව ජලාශයේ වාන් දොරටු 20 ක් අද(25) අලුයම විවෘත කළ බව පුත්තලම ආපදා කළමණාකරන ඒකකය සඳහන් කරයි. වාන් දොරටු 03 ක් අඩි 03 බැගින්ද, වාන් දොරටු 08 ක් අඩි 01 බැගින් සහ වාන් දොරටු 06 ක් අගල් 06 බැගින් විවෘත කර ඇති බව අප වාර්තාකරු පැවසීය. ඒ අනුව තබ්බෝව ජලාශයේ වාන් දොරටු වලින් විනාඩියකට ජලය ඝන අඩි 5750 ක් මී ඔයට මුදා හැරේ. මෙම තත්ත්වය හේතුවෙන් මී ඔය පහල කොටසේ පදිංචිකරුවන් අවදානයෙන් පසුවිය යුතු බව ආපදා කළමණාකරන ඒකකය සඳහන් කරයි.", "URL": "https://sinhala.adaderana.lk/news.php?nid=89779", "Category": null, "Parent URL": null}