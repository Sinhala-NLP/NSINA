{"Source": "Adaderana", "Timestamp": "July 13, 2010 01:07 pm", "Headline": "අද සවස  සුනාමි අනතුරු හැඟවෙයි", "News Content": "සුනාමි අනතුරු පිළිබඳ පූර්ව දැනුම් දීමේ පෙරහුරුව අද දිනයේ දිස්ත්‍රික්ක 14 ක ක්‍රියාත්මක කිරීමට ජාතික ආපදා කළමනාකරණ මධ්‍යස්ථානය පියවර ගෙන තිබේ. මෙම පෙරහුරු ක්‍රියාවලිය අදියර කිහිපයකින් ක්‍රියාත්මක කරන බව ද අද ප.ව 3.00 ට මෙම වැඩසටහන ක්‍රියාත්මක කරන බව ද ආපදා කළමනාකරණ මධ්‍යස්ථානය පවසයි. සුනාමියකදී විය හැකි අනතුරු අවම කර ගැනීමේ අරමුණින් වෙරළ තීරයේ ස්ථාපිත කර ඇති සුනාමි පූර්ව අනතුරු ඇඟවීමේ පද්ධතිය හරහා මෙය ක්‍රියාත්මක කිරීමට නියමිතය. දිවයිනේ දිස්ත්‍රික් 14ක තෝරා ගත් ගම්මාන 14ක් ඉලක්ක කර ගනිමින් මෙම පෙරහුරුව පවත්වන බවද,මෙහිදී සිදුවන්නේ අනතුර ඇඟවීමෙන් පසු වෙරළාශ්‍රීත ජනයා සුරක්ෂිත ස්ථාන කරා යොමුකරවීම හා දැනුවත් කරවීම බවද ආපදා කළමනාකරණ මධ්‍යස්ථානය සඳහන් කරයි. හෙට දිනයේ සිදුකෙරෙන මෙම ක්‍රියාවලිය පෙරහුරුවක් බැවින් ඒ පිළිබඳ බියක් ඇති කර ගත යුතු නැතැයි එම මධ්‍යස්ථානය අවධාරණය කරයි", "URL": "https://sinhala.adaderana.lk/news.php?nid=9575", "Category": null, "Parent URL": null}