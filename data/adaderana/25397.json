{"Source": "Adaderana", "Timestamp": "June 29, 2012 08:22 am", "Headline": "සරසවි ඇදුරු වර්ජනය ගැන උපකුලපතිවරුන්ගෙන් විශේෂ ප්‍රකාශයක්", "News Content": "විශ්ව විද්‍යාල ආචාර්යවරුන්ගේ යෝජිත වැඩ වර්ජනය සම්බන්ධයෙන් විශ්ව විද්‍යාල උපකුලපතිවරුන්ගේ කමිටුව මගින් විශේෂ ප්‍රකාශයක් නිකුත් කර තිබේ. සිසුන්ගේ අධ්‍යාපනය කඩාකප්පල් වන අයුරින් වෘත්තීය ක්‍රියාමාර්ගයක් නොගන්නා ලෙස ආචාර්යවරුන්ගෙන් ඉල්ලා සිටින බව එම ප්‍රකාශයේ දැක්වෙයි. මේ අතර විශ්ව විද්‍යාල අනධ්‍යයන සේවකයින් වර්ජනය සිදුකළ කාලය තුළ වැටුප් ගෙවීම සම්බන්ධයෙන් ඇතැම් විශ්ව විද්‍යාලවල තීරණ සැක සහිත බව අන්තර් විශ්ව විද්‍යාලයීය වෘත්තීය සමිති මහා සම්මේලනය පවසයි. කෙසේවුවද විශ්ව විද්‍යාල රැසක් මේ වන විට වැටුප් ගෙවීම සිදුකර ඇති බව එහි සම සභාපති ආර්.එම්. චන්ද්‍රපාල මහතා සඳහන් කරයි.", "URL": "https://sinhala.adaderana.lk/news.php?nid=25397", "Category": null, "Parent URL": null}