{"Source": "Adaderana", "Timestamp": "October 8, 2018 11:58 am", "Headline": "රත්තොට ප්‍රාදේශීය සභාව ඉදිරිපිට මාරාන්තික උපවාසයක්", "News Content": "රත්තොට ප්‍රාදේශීය සභා පොදුජන පෙරමුණේ මන්ත්‍රීවරයෙකුට එම පක්ෂයේම මන්ත්‍රීරිවරයෙකු හා ඔහුගේ පියාවන හිටපු ප්‍රාදේශීය සභා සභාපති සමඟ මැර පිරිසක් පසුගිය සිදු කළ පහර දීමකට විරෝධය දක්වමින් ප්‍රාදේශීය සභා මන්ත්‍රි තිලක් කුමාරසිරි මහතා ඊයේ (07) සිට ප්‍රාදේශීය සභාව ඉදිරිපිට බිම හිදගෙන මාරාන්තික උපවාසයක් ආරම්භ කර තිබේ. පසු ගිය සිකුරාදා (05) පැවති සභාවාරය නිමවි පිටතට පැමිණිමේදී මෙම පිරිස පැමිණ තමන්ට මෙලෙස පහරදුන් බව මන්ත්‍රි තිලක් කුමාරසිරි මහතා පවසයි. පසුගිය සභාවරයේදී ප්‍රාදේශීය සභාව තුළ සිදුවන අක්‍රමිකතාවන් පිළිබඳව තිලක් කුමාරසිරි මහතා විසින් සිදු කරන ලද ප්‍රකාශ හේතුවෙන් සභාව අවසන් වි පිටතට පැමිණෙන අවස්ථාවේදී පොදුජන පෙරමුණේ ප්‍රදේශීය සභා මන්ත්‍රි දිනේෂ් කරත්නාය මහතා හා ඔහුගේ පියාවන හිටපු ප්‍රාදේශීය සභා සභාපති ජයන්ත පුෂ්පකුමාර මහතා සමඟ පැමිණි මැර පිරිසක් තමාට පහරදුන් බව ඔහු චෝදනා කරයි. සභාව මගින් ඉදිරියේදී සිදු කරනු ලබන සංවර්ධන කටයුතු නිසි ක්‍රමවේදයකට සිදු කිරිට මධ්‍යම පළාත් පාලන කොමසාරිස් හා රත්තොට ප්‍රාදේශීය ලේකම්වරයා පැමිණ ලිඛිතව ඒ පිළිබද දැනුම් දෙනතුරු නිරාහරව මාරාන්තික උපවාසයක නියෙලෙන බව ඔහු එහිද පවසා ඇත. එම සිද්ධියට අදාළව ප්‍රාදෙශිය සභා මන්ත්‍රීවරයා හිටපු සභාපතිවරයා හා තවත් පුද්ගලයෙකු ඊයේ (07) රත්තොට පොලිසය විසින් අත්අඩංගුවට ගෙන ඇතැයි රත්තොට පොලිසිය පවසයි.", "URL": "https://sinhala.adaderana.lk/news.php?nid=97347", "Category": null, "Parent URL": null}