{"Source": "Adaderana", "Timestamp": "July 29, 2018 11:50 am", "Headline": "ශ්‍රී ලාංකික සරණාගතයින් දෙදෙනෙක් ඉන්දියාවේදී අත්අඩංගුවට", "News Content": "මුහුදු මගින් මෙරටට පැමිණීමට උත්සාහ කළ ශ්‍රී ලාංකික සරණාගතයින් දෙදෙනෙකු ඉන්දියාවේ රාමේෂ්වරන්හිදී අත්අඩංගුව ගෙන තිබේ. ඉන්දීය වෙරළ ආරක්ෂක පොලීසිය විසින් ඊයේ (28) දිනයේ දී මෙම ශ්‍රී ලාංකිකයින් දෙදෙනා අත්අඩංගුවට ගෙන ඇති බව ඉන්දීය මාධ්‍ය වාර්තා කළේය. අත්අඩංගුවට ගත් සැකකරුවන් දෙදෙනා තමිල්නාඩු විල්ලපුරම් සහ තිරුචිරිප්පලෙයි ප්‍රදේශවල පිහිටි සරණාගත කදවුරුවල රැඳී සිටි පුද්ගලයින් බව සඳහන්ය. ඔවුන් නීති විරෝධී ලෙස බෝට්ටු මගින් ශ්‍රී ලංකාවට පැමිණීමට සූදානම්ව සිට ඇති බව ඉන්දීය මාධ්‍ය වාර්තා කළේය.", "URL": "https://sinhala.adaderana.lk/news.php?nid=93392", "Category": null, "Parent URL": null}