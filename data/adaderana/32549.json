{"Source": "Adaderana", "Timestamp": "March 19, 2013 10:59 am", "Headline": "කඩුපිටිඔය පාළම යටින් අත්බෝම්බයක් හමුවෙයි", "News Content": "(ඡයා රූ - ජූඩ් සමන්ත) හලාවත - කොළඹ මාර්ගයේ මාදම්පේ කඩුපිටිඔය පාලම යට තිබී ජීව අත්බෝම්බයක් හමුවී ඇති බව මාදම්පේ පොලීසිය පවසයි. ඊයේ සවස කඩුපිටිඔයේ මසුන් මරමින් සිටි අයෙකු විසින් මෙම ජීව අත් බෝම්බය දැක පොලීසියට දන්වා ඇත. කේ.400 වර්ගයට අයත් මෙම ජීව අත් බෝම්බය කවුරුන් විසින් කුමන හේතුවක් මත මෙම ස්ථානයට රැගෙන පැමිණියාද යන්න මෙතෙක් හෙළිවී නැත. පුත්තලම යුධ හමුදාවේ බෝම්බ නිශ්ක්‍රීය අංශය විසින් මෙම ජීව අත්බෝම්බය නිෂ්ක්‍රීය කරන ලදී. මාදම්පේ පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=32549", "Category": null, "Parent URL": null}