{"Source": "Adaderana", "Timestamp": "December 2, 2017 05:24 pm", "Headline": " සරසවියට ප්‍රහාර එල්ල කළ 9ක් අත්අඩංගුවට", "News Content": "පකිස්ථානයේ - පේෂාවර් නගරයේ පිහිටි විශ්වවිද්‍යාලයකට එල්ල වූ ප්‍රහාරය සම්බන්ධයෙන් පුද්ගලයින් 09 දෙනෙකු අත්අඩංගුවට ගෙන තිබේ. එරට ආරක්ෂක අංශ විසින් සැකකරුවන් අත්අඩංගුවට ගෙන ඇති අතර ඔවුන් සතුව තිබී ගිනි අවි සහ පතුරොම් කිහිපයක් ද සොයාගෙන ඇති බව විදෙස් මාධ්‍ය වාර්තා කළේය. ඊයේ (01) දිනයේ අදාළ විශ්වවිද්‍යාලයට ඇතුළු වූ පුද්ගලයින් තිදෙනෙකු විසින් සිදු කළ වෙඩි තැබීම් වලින් සිසුන් 09 දෙනෙකු මියගොස් තවත් සිසුන් 36 දෙනෙකු තුවාල ලැබීය. මේ අතර අදාළ ප්‍රහාරය එක්සත් ජාතින්ගේ සංවිධානය ද හෙලාදැක තිබේ. නිවේදනයක් නිකුත් කරමින් එම සංවිධානයේ මහ ලේකම් ජෙනරාල් ඇන්ටෝනියෝ ගුටේරස් පවසා ඇත්තේ සිද්ධියෙන් මියගිය සිසුන්ගේ ඥාතින් වෙත සහ තුවාල ලැබූවන් හට සිය සංවිධානය ශෝකය පල කරන බවයි.", "URL": "https://sinhala.adaderana.lk/news.php?nid=80925", "Category": null, "Parent URL": null}