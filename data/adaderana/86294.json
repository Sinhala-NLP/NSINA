{"Source": "Adaderana", "Timestamp": "March 25, 2018 11:14 am", "Headline": "යතුරුපැදි 2ක් මුහුණට මුහුණ ගැටෙයි-ජීවිත 3ක් මහ මඟ නවතී", "News Content": "කුලියාපිටිය - මාදම්පේ ප්‍රධාන මාර්ගයේ උඩුබද්දාව ප්‍රදේශයේදී යතුරුපැදියක් තවත් යතුරුපැදියක ගැටී පසුව පාරෙන් ඉවතට පැන ගසකහැපීමෙන් තරුණයන් තිදෙනෙකු මියගොස් ඇත . (25 ) අළුයම එකට පමණ මේ අනතුර සිදුව ඇති අතර මින් මියගොස් ඇත්තේ දුම්මලසුරිය උඩුබද්දාව මහා අගාර ප්‍රදේශයේ පදිංචිව සිටි බුද්දීමාල් නරසිංහ ( 19 ) , උඩුබද්දාව ,කොළඹ වත්ත පදිංචිව සිටි ඩි.ඇම් . ඩිලාන් සන්චිල ( 19 ) හා උඩුබද්දාව ,කැන්ද යාය පදිංචිව සිටි ඉසිරී චන්ද්‍රසිරි ( 18 ) නමැති තරණයන් තිදෙනෙකි . මේ තිදෙනා උඩුබද්දාව ප්‍රදේශයේ දේවාලයක පැවති මංගල්‍යකට සහභාගී වී ආපසු සිය නිවෙස් වෙත යමින් සිටියදී මේ අනතුරට මුහුණ පා තිබේ. අනතුරට පත් යතුරු පැදිය අධික වේගයෙන් ගමන් කර ඇති බවට පොලිසියට තොරතුරු ලැබී ඇත. මෙහිදී මේ යතුරු පැදිය අනෙක් යතුරු පැදියේ ගැටී ඇත්තේ ඉස්සර කිරීමට යාමේදී බව මේ වන විට අනාවරණය වී ඇති අතර මේ යතුරු පැදියේ ගමන් කළ කාන්තාවකටද මේ අනතුරින් සුළු තුවාල සිදුව තිබේ. මියගිය තිදෙනාගේ පශ්චාත් මරණ පරීක්ෂණ කටයුතු කුලියාපිටිය මුලික රෝහලේදී පැවැත්වීමට නියමිතව් තිබිණි. දුම්මලසුරිය පොලිසියේ රථවාහන අංශයේ නිලධාරීන් මේ පිළිබඳ වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=86294", "Category": null, "Parent URL": null}