{"Source": "Adaderana", "Timestamp": "August 25, 2010 05:53 pm", "Headline": "ඇසළ පෙරහැර නිමාවෙයි", "News Content": "මහනුවර ඓතිහාසික ‍ශ්‍රි දළදා මාළිගාවේ වාර්ෂික ඇසළ මංගල්‍යය අද නිමාවට පත්විය. ඒ අනුව ඇසළ පෙරහැර කටයුතු සාර්ථකව නිම කළ බවට වන සංදේශය ශ්‍රී දළදා මාළිගාවේ දියවඩන නිළමේ ප්‍රදීප් නිලංග දෑල මහතා විසින් ජනාධිපතිවරයා වෙත අද පස්වරුවේ නිල වශයෙන් බාර දෙන ලදී. දහවල් පෙරහැර පැවැත්වීමෙන් අනතුරුව දියවඩන නිලමේවරයා ප්‍රමුඛ සතර මහා දේවාල වල නිලමේවරුන් පෙරහැරකින් පැමිණ අදාළ සංදේශය ජනාධිපතිවරයා වෙත බාරදෙනු ලැබිණි.. ඇසළ මංගල්‍යය නිමා කිරීමට අදාළ චාරිත්‍ර අතරින් දිය කැපීමේ මංගල්‍යය අද පෙරවරුවේ දී ගැටඹේ තොටේදී සිදුකෙරිණි.", "URL": "https://sinhala.adaderana.lk/news.php?nid=10438", "Category": null, "Parent URL": null}