{"Source": "Adaderana", "Timestamp": "October 1, 2011 08:31 pm", "Headline": "සැකකරුවකු මියයාම -පොලිස් නිලධාරීන් පස්දෙනෙකු අත්අඩංගුවට", "News Content": "දොම්පේ පොලිස් ස්ථානය මගින් අත්අඩංගුවට ගන්නා ලද සැකකරුවකු මියයාමට අදාළ සිද්ධිය සම්බන්ධව පොලිස් නිලධාරීන් පස්දෙනෙකු අත්අඩංගුවට ගෙන තිබේ. ‍ මෙම සිද්ධියට අදාළව දොම්පේ පොලිස් ස්ථානයට අනුයුක්ත උප පොලිස් පරීක්ෂක වරයෙක්, පොලිස් සැරයන්වරයෙක් සහ පොලිස් කොස්තාපල්වරුන් තිදෙනෙකු අත්අඩංගුවට ගෙන ඇති බව පොලිස් මාධ්‍ය ප්‍රකාශක මැක්සි ප්‍රොක්ටර් මහතා සඳහන් කළේය. ‍ අද(01) පස්වරුවේ අපරාධ පරීක්ෂණ දෙපාර්තමේන්තුවේ විමර්ශන කණ්ඩායම විසින් මෙම නිලධාරීන් අත්අඩංගුවට ගෙන ඇති බව ද ඔහු ප්‍රකාශ කළේය. ‍ මේ වන විට සැකකරුවන් ගෙන් ප‍්‍රශ්න කිරීම් කරගෙන යන බවට වාර්තා වී ඇති බව ද පොලිස් මාධ්‍ය ප්‍රකාශකවරයා පවසයි.", "URL": "https://sinhala.adaderana.lk/news.php?nid=19082", "Category": null, "Parent URL": null}