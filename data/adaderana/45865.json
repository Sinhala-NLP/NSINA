{"Source": "Adaderana", "Timestamp": "September 6, 2014 08:20 am", "Headline": " තැපැල් ඡන්දය සාමකාමියි ", "News Content": "ඌව පළාත් සභා ඡන්ද විමසීමට අදාළ තැපැල් ඡන්ද ප්‍රකාශ කිරීම සමකාමීව සිදුවු බව මැතිවරණ දෙපාර්තමේන්තුව පවසයි. අතිරේක මැතිවරණ කොමසාරිස් ආර්.එම්.ඒ.එල්.රත්නායක මහතා පවසන්නේ අදාළ දෙදින තුළ ඡන්දය ප්‍රකාශ කිරීමට නොහැකි වු රාජ්‍ය සේවකයින්ට තැපැල් ඡන්දය ප්‍රකාශ කිරීම සඳහා අමතර දිනයක් ලබාදී ඇති බවයි. ඌව පළාත් සභා ඡන්ද විමසීමේ තැපැල් ඡන්දය ප්‍රකාශ කිරීම සඳහා රාජ්‍ය සේවකයින් 30,657 දෙනෙකු සුදුසුකම් ලබා සිටියේය. බදුල්ල දිස්ත්‍රික්කයෙන් 19,985 දෙනෙකු සහ මොණරාගල දිස්ත්‍රික්කයෙන් 10,672 දෙනෙකු තැපැල් ඡන්දය ප්‍රකාශ කිරීම සඳහා සුදුසුකම් ලබා සිටි බව සඳහන් වෙයි.", "URL": "https://sinhala.adaderana.lk/news.php?nid=45865", "Category": null, "Parent URL": null}