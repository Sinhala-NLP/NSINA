{"Source": "Adaderana", "Timestamp": "September 23, 2011 10:01 am", "Headline": "කංසා සමග තිදෙනෙක් අත්අඩංගුවට", "News Content": "කංසා තොගයක් ළඟ තබාගැනීමේ චෝදනා මත ගල්ගමුව, ඇහැටුවැව ප්‍රදේශයේ දී සැකකරුවන් තිදෙනෙකු අත්අඩංගුවට ගෙන තිබේ. ගල්ගමුව පොලිසියේ නිලධාරීන් කණ්ඩායමක් විසින් ඊ‍යේ(22) රාත්‍රී සිදුකළ වැටලීමක දී සැකකරුවන් අත්අඩංගුවට ගත් බව වාර්තා වේ. ඔවුන් සතුව කංසා කිලෝග්‍රෑම් එක හමාරක් පමණ තිබූ බව පොලිසිය පැවසීය. කංසා ප්‍රවාහනය සඳහා යොදාගත් මෝටර් රථයක් ද පොලිස් භාරයට ගෙන තිබේ. සැකකරුවන් අද(23) ගල්ගමුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18911", "Category": null, "Parent URL": null}