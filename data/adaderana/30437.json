{"Source": "Adaderana", "Timestamp": "January 2, 2013 11:14 am", "Headline": "ලක්ෂ 260 ට අධික මත්ද්‍රව්‍ය තොගයක් සමග ඉරාන ජාතිකයෙක් දැලේ", "News Content": "රුපියල් ලක්ෂ 260 ට ආසන්න වටිනාකමින් යුත් මත්ද්‍රව්‍ය තොගයක් සමග ඉරාන ජාතිකයෙක් කටුනායක ගුවන්තොටුපළ රේගු නිලධාරීන් විසින් අත්අඩංගුවට ගෙන තිබේ. ඊයේ (01) රාතී‍්‍ර දෝහා හි සිට මෙරටට පැමිණි ඉරාන ජාතිකයෙකු මෙලෙස අත්අඩංගුවට ගෙන ඇති බව සඳහන්ය. ඔහුගේ බෑගයේ ඉතා සූක්ෂම අයුරින් මෙම මත් ද්‍රව්‍ය තොගය සඟවා තිබූ බව ගුවන්තොටුපළ රේගු නිලධාරීන් පවසයි. සැකකරු සතුව තිබූ මත් ද්‍රව්‍ය තොගය කිලෝග‍්‍රෑම් 02 ක පමණ බරින් යුතු වූ බව සඳහන් වේ. සැකකරු සම්බන්ධයෙන් ගුවන්තොටුපළ රේගු මත්ද්‍රව්‍ය පාලක අංශයේ නිලධාරීන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=30437", "Category": null, "Parent URL": null}