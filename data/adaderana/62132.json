{"Source": "Adaderana", "Timestamp": "July 16, 2016 06:33 pm", "Headline": "  සම්බන්ධන්-TNA නායකයින් අතර සාකච්ඡාවක්", "News Content": "විපක්ෂ නායක ආර්. සම්බන්ධන් මහතා සහ දෙමළ ජාතික සන්ධාන නායකයින් අතර විශේෂ සාකච්ඡාවක් පවත්වා තිබේ.අද(16) පෙරවරු 10.00ට පමණ ආරම්භ වූ සාකච්ඡාව පස්වරුව දක්වාම පැවැති බව වාර්තා වෙයි.වව්නියාව ප්‍රදේශයේදී මෙම සාකච්ඡාව පවත්වා ඇති අතර මීට දෙමළ ජාතික සන්ධානය නියෝජනය කරන පාර්ලිමේන්තු මන්ත්‍රීවරුන් සහ පළාත් සභා මන්ත්‍රීවරුන් සියලු දෙනා ද එක්ව තිබේ.කෙසේ වෙතත් මෙම සාකච්ඡාව සඳහා උතුරු පළාත් ප්‍රධාන අමාත්‍ය සී.වී විග්නේෂ්වරන් මහතා සහභාගී නොමැති බව වාර්තා වෙයි.මෙම සාකච්ඡාවේදී යෝජිත නව ආණ්ඩුක්‍රම ව්‍යවස්ථාව සම්බන්ධයෙන් සහ ඊට දෙමළ ජාතික සන්ධානය විසින් ඉදිරිපත් කර ඇති යෝජනා සම්බන්ධයෙන් සාකච්ඡා වී තිබේ.ඊට අමකරව වව්නියාව ආර්ථික මධ්‍යස්ථානය සම්බන්ධයෙන් ද සාකච්ඡා වී ඇති බව වාර්තා වෙයි.විශේෂයෙන් දෙමළ ජාතික සන්ධානයේ අභ්‍යන්තර ගැටළු පිළිබඳව ද මෙහිදී සාකච්ඡා වී ඇති බව සඳහන්ය.", "URL": "https://sinhala.adaderana.lk/news.php?nid=62132", "Category": null, "Parent URL": null}