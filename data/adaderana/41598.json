{"Source": "Adaderana", "Timestamp": "March 6, 2014 05:14 pm", "Headline": "චෝදනාවට රනිල්ගෙන් පැහැදිලි කිරීමක්", "News Content": "කොළඹ, මුහුදින් අක්කර ගණනක් ගොඩ කර කොළඹ පුරවරය සංවර්ධනය කිරීම ගැන විපක්ෂනායක රනිල් වික්‍රමසිංහ මහතා පාර්ලිමේන්තුවේදී ඊයේ (05) නැගු වරප්‍රසාද ප්‍රශ්නය කරුණු රහිතව කළ චෝදනාවක් යැයි ආණ්ඩු පක්ෂයෙන් එල්ල වූ චෝදනාවට අදත් (06) හෙතෙම පාර්ලිමේන්තුවේදී ඒ ගැන කරුණු පැහැදිලි කිරීමක් කර තිබේ. කොළඹ පුරවරය සංවර්ධනය කිරීමේදී මුහුද ගොඩකර චීනයට ඉඩම් ලබාදීම හා එම ක්‍රියාවලියට ලෝක බැංකුව විසින්ද තහනමට ලක් කර ඇති CCCC නැමැති සමාගමක් සම්බන්ධ කර ගැනීම පිළිබඳව විපක්ෂනායකවරයා පාර්ලිමේන්තුවේදී වරප්‍රසාද ප්‍රශ්නයක් නගන ලදී. එම වරප්‍රසාද ප්‍රශ්නයට ආණ්ඩු පක්ෂය ද පිළිතුරු දුන් අතර එය පදනම් විරහිත චෝදනාවක් බව ඔවුන් ප්‍රකාශ කළේය. ඒ අනූව විපක්ෂනායකවරයා අද (06) පාර්ලිමේන්තුවේදී ඒ සම්බන්ධයෙන් නැවත කළ පැහැදිලි කිරීම ඉහත පරිදිය.", "URL": "https://sinhala.adaderana.lk/news.php?nid=41598", "Category": null, "Parent URL": null}