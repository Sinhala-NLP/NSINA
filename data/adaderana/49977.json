{"Source": "Adaderana", "Timestamp": "March 15, 2015 12:37 pm", "Headline": "ජනපති හදිසි පක්ෂ නායක රැස්වීමක් කැඳවයි ", "News Content": "ජනාධිපති මෛත්‍රීපාල සිරිසේන මහතා විසින් විශේෂ පක්ෂ නායක රැස්වීමක් කැඳවා තිබේ.ජනාධිපති ලේකම් කාර්යාලයේ දී මෙම පක්ෂ නායක රැස්වීම මේ වන විට පැවැත්වෙන බව වාර්තා වෙයි.විශේෂයෙන් නව ව්‍යවස්ථා සංශෝධනය පිළිබඳව සාකච්ඡා කිරීම සඳහා මෙම පක්ෂ නායක රැස්වීම කැඳවා ඇති බව සඳහන්ය.පසුගියදා එක්සත් ජාතික පක්ෂ කෘත්‍යාධිකාරී මණ්ඩලය විසින් අප්‍රේල් මස 23 වන දිනෙන් පසු පාර්ලිමේන්තු මැතිවරණයකට යා යුතු බවට සම්මත කරගත් යෝජනාව පිළිබඳව ද මෙහිදි සාකච්ඡා කෙරුණු ඇත. ආණ්ඩු පක්ෂය නියෝජනය කරන සියලු පක්ෂවල නායකයින් මෙම රැස්වීම සඳහා සහභාගී වී සිටින බව වාර්තා වෙයි.දින සියයේ වැඩපිළිවෙලේ ප්‍රගතිය පිළිබඳව ද මෙහිදි ජනාධිපතිවරයා විසින් පක්ෂ නායකයින් දැනුවත් කිරීමට නියමිතය.මේ අතර අද පස්වරුවේ විශේෂ කැබිනට් මණ්ඩල රැස්වීමක් ද කැඳවා තිබේ.පස්වරු දෙකට ජනාධිපති ලේකම් කාර්යාලයේ දී කැබිනට් මණ්ඩලය රැස්වීමට නියමිත බව වාර්තා වෙයි.මෙහිදි නව ව්‍යවස්ථා සංශෝධනය සහ මැතිවරණ ක්‍රමය පිළිබඳව වැඩි අවධානයක් යොමුවනු ඇත.", "URL": "https://sinhala.adaderana.lk/news.php?nid=49977", "Category": null, "Parent URL": null}