{"Source": "Adaderana", "Timestamp": "August 11, 2014 08:42 am", "Headline": "ලිබියාවේ සිටින ලාංකිකයින් ගෙන්වා‍ ගැනීමට කටයුතු කරන්න", "News Content": "පවතින අනාරක්ෂිත තත්ත්වය හේතුවෙන් ලිබියාවේ සිටින ශ්‍රි ලාංකිකයින් ගෙන්වා ගැනීමට කටයුතු කරන ලෙස විදේශ කටයුතු අමාත්‍යංශය එම පවුල් වල ඥාතින්ගෙන් ඉල්ලීමක් කර තිබේ. ඔවුන් මෙරටට ගෙන්වා ගැනීම සඳහා සියලු පහසුකම් ලබාදීමට සූදානම් බව විදේශ අමාත්‍යංශය සඳහන් කළේය. 17 දෙනෙකුගෙන් යුත් කණ්ඩායමක් පසුගිය දා මෙලෙස ලිබියාවේ සිට දිවයිනට පැමිණ තිබේ. ලිබියාව තුළ ශ්‍රි ලාංකික ශ්‍රමිකයින් 200 දෙනෙකු පමණ රැඳී සිටින බවද එම අමාත්‍යාංශය පෙන්වා දුන්නේය. මේ වන විට ලිබියාව තුළ ගැටුම් හටගෙන ඇති බවත්, මෙම ගැටුම් ඉදිරියේ දි උග්‍ර වීමට ඉඩකඩ පවතින බව ද ඔවුන් අවධාරණය කර සිටියේය. ඒ අනුව ශ්‍රි ලංකා තානාපති කාර්යාලය හරහා ලිබියාවේ සිටින ශ්‍රි ලාංකිකයින්ට අදාළ දැනුම් දිම් සිදුකර ඇති බව ද විදේශ කටයුතු අමාත්‍යංශය සඳහන් කළේය. කෙසේ වෙතත් ලිබියාවේ සිටින ඇතැම් ශ්‍රි ලාංකිකයින් ඉදිරිපත් කරන ඇතැම් කොන්දේසි හේතුවෙන් ඔවුන් ගෙන්වා ගැනිම දුෂ්කර වී ඇති බවයි එම අමාත්‍යංශය පැවසුවේය", "URL": "https://sinhala.adaderana.lk/news.php?nid=45265", "Category": null, "Parent URL": null}