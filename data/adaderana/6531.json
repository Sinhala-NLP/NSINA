{"Source": "Adaderana", "Timestamp": "February 7, 2010 10:09 am", "Headline": "ශ්‍රී ලංකාව නැවතත් තෙවන තැනට", "News Content": "බංග්ලාදේශයේ පැවැත්වෙන 11 වන දකුණු ආසියානු සාග් ක්‍රීඩා උළෙලේ පදක්කම් සටහනේ ශ්‍රී ලංකාව නැවත වරක් තෙවන ස්ථානයට පත් ව තිබේ. ඒ ඊයේ පැවැති මළල ක්‍රීඩා තරග වල දී රන් පදක්කම් 3 ක් ලබා ගැනීමත් සමඟය. එහි දී චමින්ද විජේකෝන් මීටර 1500 පිරිමි ධාවන තරගයෙන් ද , චන්ද්‍රිකා සුභාශිනී මීටර 200 කාන්තා ධාවන තරගයෙන් ද , හේෂාන් උණම්බුව මීටර 100 පසුපස ආර පිහිනුම් තරගයෙන් ද රන් පදක්කම් දිනාගනු ලැබීය. ඒ අනුව මේ වන විට ශ්‍රී ලංකාව රන් පදක්කම් හතක් , රිදී පදක්කම් 16 ක් සහ ලෝකඩ පදක්කම් 24 ක් ලබා සිටියි. මෙතෙක් තුන් වන ස්ථානයේ සිටි බංග්ලාදේශය සිව්වන ස්ථානයට පත් ව තිබේ. මෙම තරගාවලියේ ඉන්දීය කණ්ඩායම රන් පදක්කම් 46 ක් ,රීදී පදක්කම් 25 ක් සහ ලෝකඩ පදක්කම් 10 ක් ලබා ගනිමින් ඉදිරියෙන් සිටී.", "URL": "https://sinhala.adaderana.lk/news.php?nid=6531", "Category": null, "Parent URL": null}