{"Source": "Adaderana", "Timestamp": "June 25, 2014 02:41 pm", "Headline": "ත්‍රීකුණාමලේ අනතුරින් හමුදා සෙබළෙක් මරුට", "News Content": "ත්‍රිකුණාමලය, සල්ලි සාම්බල්තිව් මාර්ගයේ සිදුවු රිය අනතුරකින් යුධහමුදා සෙබළෙකු මියගොස් තිබේ. බස් රථයක්, යතුරුපැදියක් පසුකර යාමට උත්සාහ කිරීමේ දී යතුරුපැදිකරුට එය පාලනය කර ගත නොහැකිව ඇද වැටීම හේතුවෙන් එහි ගමන්ගත් පසු පැදියකරු බස් රථයට යටවී ඇති බව පොලීසිය පැවසුවේය. අනතුරින් බරපතළ තුවාල ලැබු පසු පැදිකරු ත්‍රිකුණාමලය රෝහලට ඇතුළත් කිරීමෙන් පසු මියගොස් තිබේ. මියගොස් ඇත්තේ 26 හැවිරිදි පොල්ගහවෙල, වීරාගල ප්‍රදේශයේ පදිංචිව සිටි යුධහමුදා සෙබළෙකු බව පොලිසිය පැවසුවේය. අනතුර සම්බන්ධයෙන් උප්පුවේලි පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=44221", "Category": null, "Parent URL": null}