{"Source": "Adaderana", "Timestamp": "February 10, 2015 10:28 am", "Headline": "රන් ආලේපිත බුදු පිළිමයක් විකිණීමට තැත්කළ 2ක් මාට්ටු", "News Content": "රන් ආලේපිත බුදු පිළිමයක් විකිණීමට උත්සාහ කළ පුද්ගලයින් දෙදෙනෙකු අනුරාධපුර, හැලබගස්වැව ප්‍රදේශයේදී අත්අඩංගුවට ගෙන තිබේ.අනුරාධපුර කොට්ඨාස දූෂණ මර්දන අංශයේ නිලධාරීන්ට ලැබුණු තොරතුරකට අනුව සිදු කළ වැටලීමකදී මෙම සැකකරුවන් අත්අඩංගුවට ගෙන ඇති බව සඳහන්ය.කිලෝග්‍රෑම් 1යි ග්‍රෑම් 55 ක් පමණ බරින් යුත් මෙම රන් ආලේපිත බුදු පිළිමය සැකකරුවන් විසින් රුපියල් ලක්ෂ 75 ක මුදලකට විකිණීමකට උත්සාහ දරා ඇත.අත්අඩංගුවට ගත් සැකකරුවන් දෙදෙනා තණ්තිරිමලය ප්‍රදේශයේ පදිංචිකරුවන් වන අතර ඔවුන් අද දින අනුරාධපුර මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=49245", "Category": null, "Parent URL": null}