{"Source": "Adaderana", "Timestamp": "June 17, 2012 10:08 am", "Headline": "වැල්ලවායේ රක්ෂිත ප්‍රදේශයක ගින්නක්", "News Content": "ඇල්ල, වැල්ලවාය ප්‍රදේශයේ රක්ෂිත ප්‍රදේශයක විශාල ගින්නක් හටගෙන තිබේ. ඊයේ(16) පස්වරුවේ මෙම ගින්න හටගෙන ඇති බව ඇල්ල පොලිසිය සඳහන් කරයි. ගින්නෙන් ප්‍රදේශයේ අක්කර 150 ක පමණ භූමි ප්‍රමාණයක් විනාශ වී ඇත. එම ප්‍රදේශය අධික බෑවුමකින් යුක්තවීම හේතුවෙන් ගින්න පාලනය කිරීමට අපහසු වී ඇති බව පොලිසිය සඳහන් කරයි. මේ අතර හසලක, මොරයාය ප්‍රදේශයේ හැකරැල්ල කන්දේ හදිසි ගින්නක් හටගෙන තිබේ. එම ප්‍රදේශ‍යේ විශාල භූමි ප්‍රදේශයක් ගින්නෙන් විනාශයට පත්ව ඇති බව හසලක පොලිසිය සඳහන් කරයි.", "URL": "https://sinhala.adaderana.lk/news.php?nid=25097", "Category": null, "Parent URL": null}