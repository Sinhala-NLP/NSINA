{"Source": "Adaderana", "Timestamp": "January 4, 2011 03:48 pm", "Headline": "AH1N1 ගැන හෙට සෞඛ්‍ය ඇමතිගෙන් ප්‍රකාශයක් ", "News Content": "සෞඛ්‍ය අමාත්‍ය මෛත්‍රීපාල සිරිසේන මහතා විසින් නව ඉන්ෆ්ලුවෙන්සා AH1N1රෝගය පිළිබඳව හෙට(05) පාර්ලිමේන්තුවේදී ප්‍රකාශයක් ඉදිරිපත් කිරීමට නියමිතව ඇත. රෝගය ශ්‍රී ලංකාවේ ව්‍යාප්ත වීම පිළිබඳව ප්‍රජාතන්ත්‍රවාදී ජාතික සන්ධාන පාර්ලිමේන්තු මන්ත්‍රී අනුර කුමාර දිසානායක මහතා විසින් සිදුකළ ප්‍රකාශයක් සම්බන්ධ ප්‍රතිචාරයක් ලෙස මෙම ප්‍රකාශය ඉදිරිපත් කිරීමට නියමිත බව සඳහන්ය. මේ වනවිට නව ඉන්ෆ්ලුවෙන්සා AH1N1රෝග තත්ත්වය ලෝකයෙන් තුරන් කර ඇති නමුදු ශ්‍රී ලංකාවෙන් තවදුරටත් එම රෝගය වැළදුණු පිරිස් පිළිබඳව තොරතුරු වාර්තා වන බව දිසානායක මන්ත්‍රීවරයා පාර්ලිමේන්තුවේදී සඳහන් කර ඇත. මෙම රෝග තත්ත්වය පැතිරීයාම වැළැක්වීම සඳහා සුදුසු ඉක්මන් ක්‍රියාමාර්ග අනුගමනය කරන ලෙස ඔහු රජයෙන් ඉල්ලීමක් කර තිබේ.", "URL": "https://sinhala.adaderana.lk/news.php?nid=13268", "Category": null, "Parent URL": null}