{"Source": "Adaderana", "Timestamp": "October 2, 2014 10:20 am", "Headline": "මෙහෙම ඡන්ද කරන්න බෑ - විද්‍යුත් ක්‍රමයක් ඕනෑ", "News Content": "ජන්දය ප්‍රකාශ කිරීම සඳහා විද්‍යුත් ක්‍රමවේදයක් වහාම හඳුන්වා දියයුතු බව ප්‍රජාතන්ත්‍රවාදී පක්ෂයේ නායක සරත් ෆොන්සේකා මහතා පවසයි. ඔහු පෙන්වා දෙන්නේ ජන්දය ගණන් කිරීමේ දී සිදුවන අක්‍රමිකතා මැඩපැවැත්වීම සඳහා විද්‍යුත් ක්‍රමවේදයක අවශ්‍යතාව මතුව ඇති බවයි. ඊයේ පැවැති මාධ්‍ය හමුවකදී සරත් ෆොන්සේකා මහතා මේ බව කියා සිටියේය. ප්‍රජාතන්ත්‍රවාදී පක්ෂයට ඉකුත් වයඹ, බස්නාහිර හා දකුණු පළාත් සභා මැතිවරණවලදී වැඩි ජනතා ප්‍රසාදයක් හිමිව තිබූ නමුත් ඌව පළාත් සභා මැතිවරණ ප්‍රතිඵලවලින් එම පක්ෂය දැඩි පසුබෑමකට ලක්විය.", "URL": "https://sinhala.adaderana.lk/news.php?nid=46454", "Category": null, "Parent URL": null}