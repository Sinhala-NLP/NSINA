{"Source": "Adaderana", "Timestamp": "November 28, 2010 02:35 pm", "Headline": "කොළඹ වරායෙන් නාදුනන මළ සිරුරක්", "News Content": "අද(28) අලුයම කොළඹ වරාය පොලිස් වසමේ මුහුදු තීරයේ තිබී නාදුනන පිරිමි මළ සිරුරක් සොයා ගෙන ඇති බව පොලිස් මාධ්‍ය ප්‍රකාශක,පොලිස් අධිකාරී ප්‍රිශාන්ත ජයකොඩි මහතා පවසයි. මෙම මළ සිරුරේ පිටතින් පෙනෙන්නට තුවාල කිසිවක් නැති බවත්,මෘත ශරීරය කොළඹ ජාතික රෝහලේ පොලිස් මෘත ශරීරාගාරයේ තබා ඇති බවත් හෙතෙම සඳහන් කරයි. මරණයට පත් තැනැත්තාගේ සිරුර උස අඩි 5 අගල් 4ක් පමණ වන බවත්, සාමාන්‍ය සිරුර වයස අවුරුදු 45 - 50 ත් අතර පෙනුම ඇති බවත්, හිසකෙස් නැති බවත්,රැවුල වැවී ඇති බවත් පොලිස් මාධ්‍ය ප්‍රකාශකවරයාගේ අත්සනින් නිකුත් කළ නිවේදනයේ දැක්වේ. මෙම මරණයට අදාළව පශ්චාත් මරණ පරීක්ෂණය මෙතෙක් අවසන්ව නැති බව හා කොළඹ වරාය පොලීසිය වැඩිදුර විමර්ශන පවත්වාගෙන යන බව ප‍්‍රිශාන්ත ජයකොඩි මහතා වැඩිදුර‍ටත් සඳහන් කර ඇත.", "URL": "https://sinhala.adaderana.lk/news.php?nid=12453", "Category": null, "Parent URL": null}