{"Source": "Adaderana", "Timestamp": "December 26, 2013 04:17 pm", "Headline": " සන්ධානයට බලය හිමි ලංකාපුරත් අයවැය පරාදයි", "News Content": "එක්සත් ජනතා නිදහස් සන්ධානයට බලය හිමි පොළොන්නරුව, ලංකාපුර ප්‍රාදේශීය සභාවේ අයවැය වැඩි ජන්ද 01 කින් පරාජයට පත්වී තිබේ. සභාපති මංජු ශ්‍රී අළුත්වත්ත මහතා විසින් පළමුවරට ඉදිරිපත් කළ අයවැය යෝජනාවලියට පක්ෂව ජන්ද 05ක් ලැබී ඇති අතර විපක්ෂව ජන්ද 06ක් ලැබි ඇති බව සඳහන්වේ. ප්‍රාදේශීය සභා නියෝජනය කරන විපක්ෂ මන්ත්‍රීවරුන් තිදෙනා සමඟ එක්ව උප සභාපතිවරයා ඇතුළු එක්සත් ජනතා නිදහස් සංධාන මන්ත්‍රීවරුන් තිදෙනෙකුද අයවැයට විරුද්ධව ජන්දය ප්‍රකාශ කර තිබේ. ප්‍රාදේශීය සභාව එක්සත් ජනතා නිදහස් සංධාන මන්ත්‍රීවරුන් නවදෙනෙකුගෙන් සමන්විත වන අතර එක් මන්ත්‍රීවරයෙකු විදෙස්ගතවීම හේතුවෙන් අද දිනයේ ජන්ද විමසීමට සහභාගි නොමැති බව වාර්තා වේ.", "URL": "https://sinhala.adaderana.lk/news.php?nid=39874", "Category": null, "Parent URL": null}