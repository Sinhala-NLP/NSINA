{"Source": "Adaderana", "Timestamp": "June 11, 2019 06:56 am", "Headline": "ජාත්‍යන්තර ‍වෙළඳ පොලේ ඉන්ධන මිල දිගටම අඩු වුණොත් එහි වාසිය පාරිභෝගිකයන්ට දෙනවා-මුදල් අමාත්‍යාංශය", "News Content": "ඉන්ධන මිල සූත්‍රයට අනුව ඔක්ටේන් 92 වර්ගයේ ඉන්ධන ලීටරයක මිල රුපියල් 03කින් ඉහළ දැමීමට රජය තීරණය කර තිබේ. මුදල් අමාත්‍යාංශය සඳහන් කළේ ඊයේ(10) මධ්‍යම රාත්‍රියේ සිට මෙම මිල වැඩිවීම ක්‍රියාත්මක වන බවයි. ඒ අනුව රුපියල් 135කව පැවති ඔක්ටේන් 92 වර්ගයේ පෙට්රිල් ලීටරයක නව මිල රුපියල් 138ක් වනවා. කෙසේවෙතත් වෙනත් කිසිදු ඉන්ධනයක මිල මෙවර ඉන්ධන මිල සූත්‍රය මඟින් සංශෝධනය සිදු නොකරන බව මුදල් අමාත්‍යාංශය සඳහන් කළේය. පසුගිය මාර්තු මාසයේ සිට ලෝක වෙළෙදපලේ ඉන්ධන මිල වැඩි වුව ද උත්සව සමය හේතුවෙන් පාරිභෝගික ජනතාවට සහන සැලසීම පිණිස මෙරට ඉන්ධන මිල වැඩි කිරීමක් සිදුනොකළ බව මුදල් අමාත්‍යාංශය පෙන්වා දෙයි. මේ දිනවල ජාත්‍යන්තර වෙළෙදපලේ ඉන්ධන මිල අඩුවීමේ ප්‍රවණතාවක් පෙණෙන්නට ඇති අතර මෙම තත්ත්තවය දිගින් දිගිටම පැවතියහොත් එහි වාසිය පාරිභෝජික ජනතාවට ලබාදීමට කටයුතු කරන බව මුදල් අමාත්‍යාංශය වැඩිදුරටත් සඳහන් කළේය. මේ අතර ඊයේ මධ්‍යම රාත්‍රියේ සිට ක්‍රියාත්මක වන පරිදි ලංකා අයි.ඔසී.ඔක්ටේන් 92 වර්ගයේ පෙට්‍රල් ලීටරයක මිල රුපියල් 7කින් ඉහළ දමා තිබේ. ඒ අනුව අයි.ඕ.සී.ඔක්ටේන් 92 වර්ගයේ පෙට්‍රල් ලීටරයක නව මිල රුපියල් 147ක් වන අතර ඔවුන් ද මෙවර වෙනත් ඉන්ධන වර්ගවල මිල සංශෝධනය කර නොමැති බව වාර්තා වෙයි.", "URL": "https://sinhala.adaderana.lk/news.php?nid=111710", "Category": null, "Parent URL": null}