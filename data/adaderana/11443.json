{"Source": "Adaderana", "Timestamp": "October 12, 2010 10:53 am", "Headline": "ගල්කිස්සේදී හෙරොයින් සමග එක් අයෙක් කොටුවෙයි", "News Content": "ගල්කිස්ස, බඩෝවිට ප්‍රදේශයේ දී හෙරොයින් මිලි ග්‍රෑම් 40ක් සමග පුද්ගලයෙකු අත්අඩංගුවට ගෙන තිබේ. ගල්කිස්ස කොට්ඨාස අපරාධ විමර්ශන අංශයේ නිලධාරීන් සිදු කළ වැටලීමක දී මොහු අත්අඩංගුවට ගෙන ඇති බව පොලිස් මාධ්‍ය ප්‍රකාශක පොලිස් අධිකාරි ප්‍රිශාන්ත ජයකොඩි මහතා ප්‍රකාශ කළේය. මෙහි දී අත්අඩංගුවට ගත් සැකකරුගෙන් හෙළි වූ තොරතුරු මත සොරා ගන්නා ලද ජංගම දුරකථන 42ක් සොයා ගෙන ඇත. අත්අඩංගුවට ගත් මෙම සැකකරු අද(12) ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=11443", "Category": null, "Parent URL": null}