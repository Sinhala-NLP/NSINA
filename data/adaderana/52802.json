{"Source": "Adaderana", "Timestamp": "July 23, 2015 01:51 pm", "Headline": "‍මගේ නමට බස් අරගෙන නෑ - වත්කම් බැරකම් ජනපතිටත් අදාළයි", "News Content": "පසුගිය ජනාධිපතිවරණයට යොදාගත් ලංගම බස් රථ සඳහා කළ යුතු ගෙවීම් සම්බන්ධයෙන් තමන්ට පමණක් චෝදනා කිරීම අසාධාරණ බවත්, වර්තමානයේ පක්ෂ‍ෙය් සභාපති ජනපති මෛත්‍රිපාල සිරිසේන මහතා බැවින් වත්කම් බැරකම් සියල්ල එතුමාටත් අදාළ බව සන්ධානයේ මහලේකම් සුසිල් ප්‍රේමජයන්ත මහතා කියයි.ජනාධිපතිවරණයට යොදාගත් ලංගම බස් රථ සඳහා ගෙවිය යුතු රුපියල් ලක්ෂ 1425ක මුදල නොගෙවීම සම්බන්ධයෙන් සන්ධානයේ මහලේකම් සිසුල් ප්‍රේමජයන්තට එරෙහිව නඩු පැවරීමට කැබිනට් මණ්ඩලය තීරණය ගැනීම ගැන අද පෙරවරුවේ පැවැති මාධ්‍ය හමුවකදී ඒ මහතා මේ බව පැවසීය.තමන්ගේ නමට බස් රථ ගෙනඇති බවට කෙතැනකවත් සඳහනක් නැති බවත්, පක්ෂය හුවාදක්වමින් තමන්ට චෝදනා නොනඟන ලෙසත්, ඒ මහතා අවධාරණය කළේය.ඒ අනූව බස් රථ ගත් හා අත්තිකාරම් ගෙවූ පුද්ගලයින්ගේ නමට නඩු දමන ලෙසද එසේම නීතිපති දෙපාර්තමේන්තුවෙන් හා පොලිසියෙන් කළ යුතු දෑ කැබිනට් එකෙන් කරන්නේ කෙසේද යන්නත් එතුමා විමසා සිටියේය.", "URL": "https://sinhala.adaderana.lk/news.php?nid=52802", "Category": null, "Parent URL": null}