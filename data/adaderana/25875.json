{"Source": "Adaderana", "Timestamp": "July 18, 2012 01:38 pm", "Headline": " අධිකරණය ඉදිරියේ විරෝධතා-පොලිසියේ තිදෙනකුට තුවාලයි", "News Content": "මන්නාරම මහේස්ත්‍රාත් අධිකරණය ඉදිරිපිට උද්ඝෝෂණයේ නියැළි පිරිසක් පළවාහැරීම සඳහා කඳුළු ගෑස් ප්‍රහාරයක් එල්ල කර තිබේ. මහේස්ත්‍රාත් අධිකරණය ඉදිරිපස උද්ඝෝෂණයේ යෙදුණු පිරිස් අධිකරණය දෙසටත්,පොලිස් නිලධාරීන් දෙසටත් ගල් ප්‍රහාර එල්ල කළ බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. එයින් පොලිස් නිලධාරීන් තිදෙනකුටද තුවාල සිදුව ඇති බවත්,කෙසේ වුවත් මේවන විට තත්ත්වය පාලනය කර ඇති බවත් පොලිස් මාධ්‍ය ප්‍රකාශකවරයා සඳහන් කළේය. ධීවරයින් 16 දෙනකු අත්අඩංගුවට ගන්නා ලෙස මීට ඉහතදී අධිකරණය විසින් ලබාදුන් තීන්දුවකට විරෝධය පළකරමින් පිරිසක් මෙසේ උද්ඝෝෂණයේ නිරතවූ බව අද දෙරණ වාර්තාකරු පවසයි.", "URL": "https://sinhala.adaderana.lk/news.php?nid=25875", "Category": null, "Parent URL": null}