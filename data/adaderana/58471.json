{"Source": "Adaderana", "Timestamp": "March 21, 2016 04:12 pm", "Headline": "විශේෂඥ වෛද්‍යවරුන්ගේ සංඛ්‍යාව දෙගුණ කරන්න යයි", "News Content": "මෙරට විශේෂඥ වෛද්‍යවරුන්ගේ සංඛ්‍යාව දෙගුණ කිරීමට සෞඛ්‍ය, පෝෂණ හා දේශිය වෛද්‍ය අමාත්‍යාංශය තීරණය කර තිබේ.එම අමාත්‍යාංශය සඳහන් කළේ සෞඛ්‍ය අමාත්‍ය රාජිත සේනාරත්න මහතාගේ උපදෙස් මත මේ සම්බන්ධයෙන් උසස් අධ්‍යාපන අමාත්‍යාංශය සහ විශ්වවිද්‍යාල ප්‍රතිපාදන කොමිෂන් සභාව සමග සාකච්ඡා කළ බවයි.සෞඛ්‍ය අමාත්‍යාංශයේ දත්තවලට අනුව විශේෂඥ වෛද්‍යවරු 3078 ක් අවශ්‍යතාවයක් පැවතියද මේ වන විට රජයේ රෝහල්වල සේවය කරන්නේ විශේෂඥ වෛද්‍යවරුන් 1577ක් පමණ බව එම අමාත්‍යාංශය සඳහන් කළේය.මේ හේතුවෙන් පශ්චාත් උපාධි ආයතනය මඟින් පුහුණු පාඨමාලා වැඩිකර විශේෂඥ වෛද්‍යවරුන්ගේ සංඛ්‍යාව ඉහළ නැංවීමට පියවර ගන්නා බව සෞඛ්‍ය අමාත්‍යාංශය පවසයි.", "URL": "https://sinhala.adaderana.lk/news.php?nid=58471", "Category": null, "Parent URL": null}