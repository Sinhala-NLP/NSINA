{"Source": "Adaderana", "Timestamp": "January 15, 2018 11:45 am", "Headline": "කැබ් රථයේ සොරා සොයා පොලීසියෙන් විමර්ෂණයක්", "News Content": "හැටන් කොටගල නුවරඑළිය ප‍්‍රාදේශිය සභා කාර්යාලයේ පිටුපස පිහිටි රාජ්‍ය නොවන සංවිධානයකට අයත් රුපියල් ලක්‍ෂ අසුවක් පමණ වටිනා ඩබල් කැබ් රථයක් සොරා ගෙන ගොස් ඇති බව දිඹුල පොලිසිය පවසයි. ඊයේ (14) තෛපොංගල් දිනය නිමිත්තෙන් එම කාර්යාලය වසා තිබියදී එළියේ ගාල් කර තිබු කැබ් රථය පෙරවරු 10.00 ට පමණ සොරා ගෙන ගොස් ඇති බව එම රාජ්‍ය නොවන සංවිධානයේ නිලධාරියෙකු විසින් දිඹුල පොලිසියට පැමිණිළි කර ඇත. එම කාර්යාලයේ මුරකරු සන්තකයේ එම කැබ් රථයේ යතුර තිබී ඇති අතර මුරකරු කාර්යාලයේ නොසිටි අවස්ථාවේ වෙනත් යතුරක් උපයෝගි කර ගනිමින් මෙම කැබ් රථය පැහැරගෙන ගොස් ඇති බවට එම පැමිණිල්ලේ වැඩි දුරටත් සදහන් කර තිබේ. මෙම කැබි රථය සොයා දිඹුල පොලිසිය විශේෂ විමර්ෂණයක් ආරම්භ කර ඇත.", "URL": "https://sinhala.adaderana.lk/news.php?nid=82994", "Category": null, "Parent URL": null}