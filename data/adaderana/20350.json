{"Source": "Adaderana", "Timestamp": "November 30, 2011 07:58 am", "Headline": "කෑගල්ල මහ රෝහලට ඩෙංගු", "News Content": "කෑගල්ල මහ රෝහල් භූමිය තුළ ඩෙංගු මදුරුවන් බෝවීමේ වර්ධනයක් පවතින බව වාර්තා වේ. රෝහල් නිල නිවාස වල පදිංචි අ‍යගෙන් 11 දෙනෙකු මෑත කාලය තුළ ඩෙංගු රෝගයට ගොදුරුවී ඇති බව පැවසෙයි. අක්කර 20ට අධික රෝහල් භූමිය දැඩි ලෙස අපවිත්‍රව පැවතීම මීට හේතු වී තිබේ. රෝහලෙන් ඉවතලන ප්ලාස්ටික් ඇසුරුම් ඇතුළු අපද්‍රව්‍ය තැන තැන ගොඩ ගැසී ඇති බව සඳහන්වේ. අපවිත්‍ර ජලය ද රෝහල් භූමියේ තැනින් තැන රැඳී ඇති බව වාර්තා වේ. රෝහල් භූමිය නිසි ලෙස පවිත්‍ර කර නඩත්තු නොකළහොත් දැඩි පාරිසරික හානි සිදුවන බව කෑගල්ල දිස්ත්‍රික් ‍නියෝජ්‍ය සෞඛ්‍ය සේවා අධ්‍යක්ෂ වෛද්‍ය ගාමිණි සෙනෙවිරත්න මහතා පවසයි.", "URL": "https://sinhala.adaderana.lk/news.php?nid=20350", "Category": null, "Parent URL": null}