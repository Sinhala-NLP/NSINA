{"Source": "Adaderana", "Timestamp": "September 7, 2018 01:04 pm", "Headline": "මහරගම නගර සභා සේවකයින් රාජකාරියෙන් ඉවත් වෙයි", "News Content": "‍මහරගම නගර සභාවේ සියලුම සේවකයින් සිය රාජකාරී කටයුතුවලින් ඉවත්වී තිබේ. නගර සභාවේ සභාපති ටිරාජ් පියරත්න මහතා විසින් සේවකයින් සිව්දෙනෙකුට පහරදීමේ සිද්ධියකට විරෝධය පළ කරමින් සේවකයින් මෙම ක්‍රියාමාර්ගය ගෙන ඇති බව වාර්තා වේ. අදාළ සේවකයින් සිව්දෙනා ඊයේ (06) රාත්‍රී රාජකාරි වේලාවේ අවන්හලක මත්පැන් පානය කරන බවට සභාපතිවරයාට තොරතුරක් ලැබී ඇති අතර ඔවුන් නගර සභාව වෙත කැඳවා ඔවුන්ට පහරදී ඇති බව නගර සභා සේවකයින් පවසයි. පහරකෑමට ලක්වූ එම සේවකයින් ප්‍රතිකාර සඳහා හෝමාගම රෝහලට ඇතුළත් කර ඇති බව ද සඳහන්ය. කෙසේවෙතත් තමා විසින් අදාළ සේවකයින් සිව්දෙනාට තරයේ අවවාද කළ නමුත් පහරදීමක් සිදු නොකළ බව මහරගම නගර සභාවේ සභාපති ටිරාජ් පියරත්න මහතා පවසයි.", "URL": "https://sinhala.adaderana.lk/news.php?nid=95711", "Category": null, "Parent URL": null}