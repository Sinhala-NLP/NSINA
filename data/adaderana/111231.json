{"Source": "Adaderana", "Timestamp": "June 3, 2019 11:11 am", "Headline": "රවීගෙන් විපක්ෂයට අභියෝගයක්", "News Content": "අවම මිල ගණන් යටතේ හසිදි විදුලිය මිලදී ගැනිමක් සිදුකිරීම පිළිබදව මෙවන විට විපක්ෂය වික්ෂිප්ත වී සිටින බව විදුලිබල, බලශක්ති සහ ව්‍යාපාර සංවර්ධන අමාත්‍ය රවී කරුණානායක මහතා පවසයි. වත්මන් මිලටත් වඩා අවම මිලක් යටතේ විදුලිය මිලදි ගැනීමක් සිදු කිරිමට හැකි නම් එය පෙන්වා දෙන ලෙසට තමන් විපක්ෂයට අභියෝග කරන ලෙස අමාත්‍යවරයා පැවසීය. විපක්ෂය නිතරම ඔවුන්ගේ මිම්මෙන් තමන්ව මනින්න හදන එක කනගාටුවන බවද ඒ මහතා පවසයි. අමාත්‍යවරයා මෙම අදහස් පලකළේ පසුගියදා පැවති උත්සව අවස්ථාවකට සහභාගි වෙමිනි. මෙහිදී විදුලි සම්ප්‍රේෂණ මාර්ගයක් ඉදිකිරීම සම්බන්ධයෙන් චීන සමාගමක් වන Gingdo Holdings Power Equipment Ltd සමග ලංකා විදුලිබල මණ්ඩලය අතර ගිවිසුම් අත්සන් කෙරිනි. ආසියානු සංවර්ධන බැංකු ණය ආධාර මත මීටර් 300 ක් පමණ දිගින් යුතුව ඉදිකිරීමට නියමිත මෙම සම්ප්‍රේෂණ මාර්ගය සදහා ඇමරිකානු ඩෝලර් මිලියන 115 ක මුදලක් වැයවෙතැයි ඇස්තමේන්තු කර තිබේ. මෙහි ඉදිකිරීම් කටයුතු සිදුකරනු ලබන්නේ Theresa Holdings Pvt Ltd විසිනි. මෙම අවස්ථාවට විදුලිබල, බලශක්ති සහ ව්‍යාපාර සංවර්ධන අමාත්‍යාංශ ලේකම් ආචාර්ය සුරේන් බටගොඩ සහ ලංකා විදුලිබල මණ්ඩලයේ සභාපති රකිත ජයවර්ධන යන මහත්වරුන්ද සහභාගි වූහ.", "URL": "https://sinhala.adaderana.lk/news.php?nid=111231", "Category": null, "Parent URL": null}