{"Source": "Adaderana", "Timestamp": "December 28, 2015 02:03 pm", "Headline": "තෙල් සහනය පාරිභෝගිකයාට ලබාදිය යුතුයි ", "News Content": "ලෝක වෙළඳපොළේ බොර තෙල් මිල පහත වැටිමේ ලාභය පාරිභෝගිකයින්ට ලබා දෙන මෙන් පාරිභෝගික අයිතින් සුරැකිමේ ජාතික ව්‍යාපාරය රජයෙන් ඉල්ලීමක් කර තිබේ.පසුගිය මාස කිහිපය තුළ එළවලු මිල සීග්‍රයෙන් ඉහළ ගොස් ඇති බව පෙන්වා දෙන එම ව්‍යාපාරයේ සභාපති රංජිත් විතානගේ මහතා පවසන්නේ ඉන්ධන මිල ගණන් එළවලු මිල ඉහළ යාමට බලපා ඇති බවයි.ඉන්ධන මිල පහත දමා අතරමැදියාගේ සුරාකෑමෙන් ජනතාව බේරාගැනිමට මැදිහත් වන ලෙස රංජිත් විතානගේ මහතා රජයෙන් ඉල්ලා සිටියි.ඊයේ දිනය වන විට සෑම එළවලු ග්‍රෑම් 250 ක්ම රුපියල් 100 ක මිලකට පැවැති අතර අමු මිරිස් ග්‍රෑම් 100 ක මිල පැවතියේ රුපියල් 140 කට බව ඔහු පෙන්වා දෙයි.එළවලු මිල ඉහළයාම පිළිබඳ රජය මෙතෙක් සංවේදී නොවිම කණගාටුවට කරුණක් බව පාරිභෝගික අයිතින් සුරැකිමේ ජාතික ව්‍යාපාරයේ සභාපති රංජිත් විතානගේ මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=55992", "Category": null, "Parent URL": null}