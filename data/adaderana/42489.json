{"Source": "Adaderana", "Timestamp": "April 12, 2014 02:32 pm", "Headline": "අවුරුද්දට අමෙරිකාවෙන් ලංකාවට සුබපැතුම්!", "News Content": "සිංහල හා හින්දු අලුත් අවුරුද්ද වෙනුවෙන් අමෙරිකානු රාජ්‍ය ලේකම් ජෝන් කෙරී සියලූම ශ්‍රී ලාංකිකයින්ට සිය සුබාශිංසන පළකර තිබේ. අමෙරිකානු රාජ්‍ය ලේකම්වරයා පවසන්නේ සංහිඳියාව සහ සාමය නව වසරේ සෑම ශ්‍රී ලාංකිකයෙකුටම උදාවනු ඇති බවයි. සමෘද්ධිමත් ප්‍රජාතන්ත්‍රවාදී ශ්‍රී ලංකාවක් ගොඩනැගීමේ කාර්යයයේදී සාමය සහ සෞභාග්‍ය පිරි නව වසරකට සුබ පැතුම් එක්කරන බව අමෙරිකානු රාජ්‍ය ලේකම්වරයා සිය නිවේදනය මගින් වැඩිදුරටත් පෙන්වා දී ඇත. අමෙරිකානු ජනාධිපති බරැක් ඔබාමා සහ අමෙරිකානු ජනතාව වෙනුවෙන් අලුත්අවුරුදු පණිවිඩයක් නිකුත් කරමින් අමෙරිකානු රාජ්‍ය ලේකම් ජෝන් කෙරී මේ බව සඳහන් කර තිබේ.", "URL": "https://sinhala.adaderana.lk/news.php?nid=42489", "Category": null, "Parent URL": null}