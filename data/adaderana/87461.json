{"Source": "Adaderana", "Timestamp": "April 15, 2018 01:56 pm", "Headline": "අවුරුදු සමයේ හදිසි අනතුරු පසුගිය වසරට වඩා අඩුවෙලා - නේවාසික රෝගීන් වැඩි වෙලා", "News Content": "අලුත් අවුරුදු කාලය තුළ සිදුවු අනතුරුවලින් නේවාසිකව ප්‍රතිකාර ගැනීමට පැමිණි රෝගීන්ගේ සංඛ්‍යාවේ වැඩි වීමක් පෙන්නුම් කරන බව කොළඹ ජාතික රෝහලේ හදිසි අනතුරු අංශයේ ප්‍රධාන හෙද නිලධාරීනි පුෂ්පා රම්‍යානි ද සොයිසා මහත්මිය පවසයි. ඇය පෙන්වාදෙන්නේ පසුගිය 13 සහ 14 යන දෙදින තුළ සිදුවු අනතුරුවලින් රෝහලට ප්‍රතිකාර ගැනීමට පැමිණි රෝගීන් සංඛ්‍යාව පසුගිය වසරට සාපේක්ෂව සුළු අඩුවීමක් පෙන්නුම් කරන බවයි. මේ අතර අවුරුදු උත්සවවලදී සිදුවන අනතුරු අවම කර ගැනීම සම්බන්ධයෙන් වැඩි අවධානයක් යොමුකළ යුතු බව ද පුෂ්පා රම්‍යානි ද සොයිසා මහත්මිය සඳහන් කළේය.", "URL": "https://sinhala.adaderana.lk/news.php?nid=87461", "Category": null, "Parent URL": null}