{"Source": "Adaderana", "Timestamp": "August 15, 2017 01:51 pm", "Headline": " යාපනය - කොළඹ දුම්රිය මාර්ගය අවහිරයි", "News Content": "යාපනය - කොළඹ දුම්රිය මාර්ගය අවහිර කරමින් ප්‍රදේශවාසීන් පිරිසක් වව්නියාව ප්‍රදේශයේදී විරෝධතාවක නිරත වී තිබේ.වව්නියාව, තාන්ඩිකුලම දුම්රිය හරස් මාර්ගයේ රැඳී සිටිමින් අද(15) උදෑසන ඔවුන් විරෝධතාවයේ නිරත වූ බව අද දෙරණ වාර්තාකරු සඳහන් කළේය.විරෝධතාවය හේතුවෙන් යාපනයේ සිට කොළඹ බලා අද පෙරවරුවේ ධාවනය වූ සීඝ්‍රගාමී දුම්රිය එම ස්ථානයේ නතර කිරීමට සිදුවූ බව සඳහන්ය.මෙම දුම්රිය හරස් මාර්ගයේ අනාරක්ෂිතභාවය හේතුවෙන් අනතුරු කිහිපයක් සිදුව ඇති අතර ඊයේ(14) දිනයේද ත්‍රී රෝද රථයක් දුම්රියේ ගැටීමෙන් තරුණයෙකු මියගිය බව ප්‍රදේශවාසීන් පෙන්වා දෙයි.", "URL": "https://sinhala.adaderana.lk/news.php?nid=76322", "Category": null, "Parent URL": null}