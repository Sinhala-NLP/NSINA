{"Source": "Adaderana", "Timestamp": "January 29, 2018 08:54 pm", "Headline": "පාසල් සිසුවෙක් මිය යෑම නිසා වතුකරයේ වැඩ නවතියි", "News Content": "හැටන් ඇබොර්ස්ලි වතුයායේ මොන්ටිෆෙයාර් වතුයායේ පාසල් සිසුවෙකු ගෙලවැලාගෙන මියයෑෙමි සිද්ධියක් පදනම් කරගෙන එම වතුයායේ වතුකම්කරුවන් වැඩ වර්ජනයක නිරත වී තිබේ. ඊයේ(28) සිට මෙම වැඩවර්ජනය ආරම්භ කළ බව අප අද දෙරණ වාර්තාකරු පවසයි. ඉකුත් (25) පස්වරුවේ එම වතුයායේ වතුපාසලේ නව වසරේ අධ්‍යාපනය ලබමින් සිටිි ප‍්‍රසාන්ත් කුමාර් නැමැති සිසුවෙකු (14) තම නිවස තුළදි ගෙල වැළලාගෙන මියගොස් තිබුණි. එම සිසුවා අධ්‍යාපනය ලැබු පාසලේ සිදුවුයේ යැයි කියන සොරකමක් සම්බන්ධයෙන් එම සොරකමට සම්බන්ධ තවත් සිසුන් තිදෙනෙකුගේ නම් හෙළිදරවි කිරිම හේතුවෙන් එම සිසුන් තිදෙනාගේ ඥාතින් විසින් මියගිය සිසුවාට පහරදි බැන වැදිම නිසා ලැජ්ජාවට පත් සිසුවා ගෙලවැලලාගෙන මියගිය බව එම සිසුවාගේ පියා පවසයි. එම සිසුවා මියයෑමට සම්බන්ධ එම වතුයායේම පදිංචි පවුල් තුනක් එම වතුයායෙන් ඉවත් කරන ලෙස වැඩ වර්ජනයේ නිරතව සිටින වතුකම්කරුවන් පවසයි. මියගිය සිසුවාට පහරදුන්නේ යැයි කියන සිසුන් තිදෙනෙකුගේ ඥාතින්ව හැටන් පොලිසිය මගින් සැකපිය අත්අඩංගුවට ගෙන තිබේ. මියගිය සිසුවාගේ අවසන් කටයුතු ඊයේ පස්වරුවේ එම වතුයායේ පොදු සුසාන භුමියේදි සිදුකළ අතර මෙම සිද්ධිය පදනම් කර ගනිමින් අද 29 වතුයායේදි වතුකම්කරුවන් දෙපිරිසක් අතර ගැටුමක්ද ඇති විය. මෙම සිද්ධිය සමතයකට පත්කිරිමට හැටන් පොලිසියේ නිළධාරින්ද මැදිහත්වු අතර එහිදි වැඩ වර්ජනයේ නියලි සිටි වතුකම්කරුවන් පවසන ආකාරයට එම පහරදිමට සම්බන්ධ අනෙකුත් සිසුන්ගේ දෙමවිපියන් වතුයායෙන් ඉවත් කළ නොහැකි බව වතුපාලන අධීකාරිය සහ පොලිසිය කියා සිටියේය. මේ සිද්ධීය සම්බන්ධයෙන් වතුකම්කරුවන් වතුපාලන අධිකාරිය හා හැටන් පොලිසියේ නිළධාරින් අතර විශේෂ සාකච්ජාවක් පැවති අතර එම සාකච්ජාවේදි වතුකම්කරුවන් වැඩි දුරටත් අවධාරණය කර සිටියේ එම පවුල් තුන වතුයායෙන් ඉවත් කරන තෙක් තමන් අඛණ්ඩව මෙම වැඩ වර්ජනය සිදුකරන බවයි.", "URL": "https://sinhala.adaderana.lk/news.php?nid=83761", "Category": null, "Parent URL": null}