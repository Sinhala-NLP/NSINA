{"Source": "Adaderana", "Timestamp": "September 18, 2017 11:26 am", "Headline": "සේනාධිරාජා සහ සම්බන්ධන් විශේෂ සාකච්ඡාවක්", "News Content": "නව ආණ්ඩුක‍්‍රම ව්‍යවස්ථා සංශෝධනය හා ඉදිරි පළාත් පාලන මැතිවරණය සම්බන්ධයෙන් ඉලංගෙයි තමිල් අරසු කච්චි පක්ෂය විශේෂ රැස්වීමක් 23 වැනිදා අම්පාර ප‍්‍රදේශයේදී පැවැත්වීමට නියමිත බව ආරංචිමාර්ග කියයි.ඉලංගෙයි තමිල් අරසු කච්චි පක්ෂ නායක මාවෙයි සේනාධිරාජා මහතාගේ හා දෙමළ ජාතික සන්ධාන නායක ආර්.සම්බන්ධන් මහතාගේ ප‍්‍රධානත්වයෙන් සාකච්ජාව පැවැත්වීමට නියමිතය.නව ආණ්ඩුක‍්‍රම ව්‍යවස්ථාවක් සැකසීමේ දී ඊට ඇතුළත් කළ යුතු කාරණා, ඉදිරි පළාත් පාලන මැතිවරණයට පක්ෂය සුදානම් කිරීම හා උතුරු පළාත් සභාව තුළ පක්ෂයේ ක‍්‍රියාමාර්ග සම්බන්ධයෙන් මෙහිදී සාකච්ජා කිරීමට නියමිත ය.", "URL": "https://sinhala.adaderana.lk/news.php?nid=77690", "Category": null, "Parent URL": null}