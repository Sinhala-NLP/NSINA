{"Source": "Adaderana", "Timestamp": "June 2, 2014 05:29 pm", "Headline": "කළුතරට හා ගාල්ලට නායයෑමේ අනතුරු අඟවයි", "News Content": "කළුතර සහ ගාල්ල දිස්ත්‍රික්කයේ ප්‍රාදේශීය ලේකම් කොට්ඨාස කිහිපයක් නායයෑමේ අවදානම් සහිත කලාප ලෙස නම් කර තිබේ. කළුතර දිස්ත්‍රික්කයේ පාලින්ද නුවර, මතුගම, බුලත්සිංහල, කළුතර යන ප්‍රාදේශීය ලේකම් කොට්ඨාස සහ ගාල්ල දිස්ත්‍රික්කයේ නෙළුව, තවලම යන ප්‍රාදේශීය ලේකම් කොට්ඨාස නායයෑමේ අවදානම් කලාප ලෙස නම් කර ඇති බව ජාතික ගොඩනැගිලි පර්යේෂණ සංවිධානය සඳහන් කළේය. එම සංවිධානයේ නායයෑම් පර්යේෂණ හා අවදානම් කළමනාකරණ අධ්‍යක්ෂ ආර්.එම්.එස්.බණ්ඩාර මහතා සඳහන් කළේ පවතින වැසි සහිත කාලගුණික තත්ත්වය ඉදිරි පැය 24ක කාලය තුළ ද අඛණ්ඩව පැවතියහොත් එම අවදානම් තත්ත්වය ඉහළ යා හැකි බවයි.", "URL": "https://sinhala.adaderana.lk/news.php?nid=43676", "Category": null, "Parent URL": null}