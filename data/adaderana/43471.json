{"Source": "Adaderana", "Timestamp": "May 26, 2014 08:07 am", "Headline": "නැගෙනහිර මුහුදෙන් ගුවන් යානයක කොටස් මතුවෙයි ", "News Content": "නාවික හමුදාව විසින් චලෙයි ප්‍රදේශයට නැගෙනහිර මුහුදේ සිදුකළ සෝදිසි මෙහෙයුමකදි ගුවන් යානයක කොටස් සොයාගෙන තිබේ. උතුරු නාවික විධානයට අයත් නිලධාරීන් කණ්ඩායමක් විසින් මෙම මෙහෙයුම සිදුකර ඇති බව නාවික හමුදාව ප්‍රකාශ කළේය. රණජය නෞකාව යොදාගනිමින් චලෙයි ප්‍රදේශයට නැගෙනහිර මුහුදේ මෙම මෙහෙයුම සිදුකර තිබේ. සොයාගන්නා ලද මෙම ගුවන් යාන කොටස් මේ වන විට කන්කසන්තුර ප්‍රදේශයට රැගෙනවිත් ඇති බව වාර්තා වෙයි. කෙසේ වෙතත් මෙම ගුවන් යානා කොටස් සම්බන්ධයෙන් ගුවන් හමුදාව එක්ව පරීක්ෂණ සිදුකරන බව නාවික හමුදාව ප්‍රකාශ කළේය.", "URL": "https://sinhala.adaderana.lk/news.php?nid=43471", "Category": null, "Parent URL": null}