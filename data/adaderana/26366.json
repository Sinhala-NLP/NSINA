{"Source": "Adaderana", "Timestamp": "August 6, 2012 02:59 pm", "Headline": "කොන්ත්‍රාත් හබය සොයන්න කමිටුවක්", "News Content": "හලාවත මහ රෝහලේ දී කොන්ත්‍රාත්කරුවන් දෙදෙනෙකු සම්බන්ධයෙන් සිදුවූ ගැටුම පිළිබඳ සොයා බැලීම සඳහා විමර්ශන කණ්ඩායමක් පත්කර ඇත. සෞඛ්‍ය අමාත්‍ය මෛත්‍රීපාල සිරිසේන මහතා විසින් සෞඛ්‍ය ලේකම්වරයාට ලබාදුන් උපදෙස් මත සිව් දෙනෙකුගෙන් සමන්විත විමර්ශන කණ්ඩායමක් පත්කළ බව සෞඛ්‍ය අමාත්‍යාංශය සඳහන් කරයි. ඒ අනුව අදාළ නිලධාරීන් කණ්ඩායම අද (06) පෙරවරුවේ හලාවත මහ රෝහල වෙත පිටත්ව ගොස් ඇත. රෝහලේ පිරිසිදු කිරීමේ කටයුතුවල නිරත සමාගමක සේවකයන් පිරිසක් අතර ඇති වූ ගැටුමක් හේතුවෙන් ඊයේ දිනයේ දී රෝහල් කටයුතු වලට ද බාධා එල්ලවිය.", "URL": "https://sinhala.adaderana.lk/news.php?nid=26366", "Category": null, "Parent URL": null}