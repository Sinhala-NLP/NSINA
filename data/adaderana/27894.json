{"Source": "Adaderana", "Timestamp": "October 1, 2012 10:07 am", "Headline": "වරෙන්තු පිට සිටි නාගරික මන්ත්‍රී දැලේ", "News Content": "අක්කරෙයිපත්තුව නාගරික මන්ත‍්‍රීවරයෙකු පොලීසිය විසින් අත්අඩංගුවට ගෙන තිබේ. අදාළ මන්ත‍්‍රීවරයාට එරෙහිව අධිකරණ කිහිපයකින් වරෙන්තු නිකුත්ව තිබූ බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසූවේය. ඊයේ (30) පස්වරුවේ මොහු අත්අඩංගුවට ගත් බව පොලිස් මාධ්‍ය ප‍්‍රකාශකවරයා සඳහන් කළේය. මූදල් වංචාවන්ට අදාළව මොහුට එරෙහිව ඉදිරිපත්ව තිබූ පැමිණිලි සම්බන්ධයෙන් අධිකරණ වරෙන්තු නිකුත්ව තිබූ බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරී අජිත් රෝහණ මහතා පැවසීය. යාපනය අධිකරණයෙන් වරෙන්තු 3 ක් ද අක්කරෙයිපත්තුව අධිකරණයෙන් එක් වරෙන්තුවක් ද අදාළ නාගරික මන්ත‍්‍රීවරයාට එරෙහිව නිකුත්ව තිබූ බව හෙතෙම පවසයි.", "URL": "https://sinhala.adaderana.lk/news.php?nid=27894", "Category": null, "Parent URL": null}