{"Source": "Adaderana", "Timestamp": "October 2, 2018 06:33 am", "Headline": "ආවා කල්ලියේ තවත් වැඩක්", "News Content": "ආවා කල්ලිය නමින් වව්නියාව නගරයේ ස්ථාන කිහිපයක් අත්පත්‍රිකා දමාගොස් තිබු බව වව්නියාව ආරක්ෂක අංශ පවසති. වව්නියාව ආරක්ෂක අංශ පැවසුවේ වවුනියාව කුරුමන්කාඩුව,වෛරවපුලියන්කුලම,දුම්රියපොළ පාර, නුවර පාර ආදි ස්ථානවල අදාළ අත්පත්‍රිකා ඊයේ(01) බෙදා හැර තිබු බවයි. මුහුණ වසා ගනිමින් සිටින පිහියක් අතින්ගත් පුද්ගලයෙකුගේ රුව රැගෙන ආවා නමින් සඳහන් ජායාරූපයකින් යුතුව අදාළ අත්පත්‍රිකාව සකස් කොට තිබු බවද ආරක්ෂක අංශ පැවසීය. \"අපි ජනතාවගේ ගැටළුවෙනුවෙන් ඕනෑම අවස්ථාවක පෙනී සිටිනවා,අපි ජනතාවගේ විරෝධීන් නොවෙමු.ඕනෑම අවස්ථාවක වව්නියාව නගරයේ ස්ථාන කිහිපයකම අපේ පිරිස් සිටිනවා.\" යනුවෙන් අදාළ අත්පත්‍රිකාවේ සදහන්ව පවතින බවද ආරක්ෂක අංශ සඳහන් කළහ. අදාළ අත්පත්‍රිකා බෙදා හැර තිබු කණ්ඩායම් සොයා පරීක්ෂණ මෙහෙයවන බවද වව්නියාව පොලීසිය පැවසීය.", "URL": "https://sinhala.adaderana.lk/news.php?nid=97021", "Category": null, "Parent URL": null}