{"Source": "Adaderana", "Timestamp": "January 25, 2013 03:55 pm", "Headline": "දළදා මාළිගාවට බෝම්බ ගසා අදට වසර 15යි", "News Content": "ඓතිහාසික මහනුවර ශී‍්‍ර දළදා මාළිගාවට එල්.ටි.ටී.ඊ ත්‍රස්තවාදින් විසින් බෝමිබ ප‍්‍රහාරයක් එල්ලකර අදට (25) වසර 15ක් වේ. 1998 වසරේ ජනවාරි මස 25දා එනම් අද වැනි දවසක උදෑසන 6.05ට පමණ මෙම ම්ලේච්ඡ ත්‍රස්තවාදී ප්‍රහාරය එල්ල විය. මහනුවර නාථ දේවාලය දෙසින් පැමිණි බෝම්බ පටවාගත් ලොරියක් පුපුරුවා හැර එල්.ටී.ටී.ඊ. සංවිධානය එකී විනාශය සිදුකරන ලදී. එසේම බෝම්බ ප්‍රහාරයෙන් බැතිමතුන් 16 දෙනකු මියගිය අතර ප්‍රහාරය සම්බන්ධයෙන් අත්අඩංගුවට ගැනුණු එල්. ටී. ටී. ඊ. ත්‍රස්තවාදී සැකකරුවන් තිදෙනකුට මරණීය දණ්ඩනය නියම කෙරිණ. බෝම්බ ප්‍ර‍්‍රහාරයෙන් විනාශ වූ දළදා මාළිගාවේ ස්ථාන රැසක් රුපියල් මිලියන 150ක පමණ වියදමින් ප්‍රතිසංස්කරණය කරන ලදී. කෙසේ වෙතත් එම ප්‍රහාරයෙන් දළදා වහන්සේ වැඩසිටි දළදා මැදුරට කිසිදු විනාශයක්‌ සිදු නොවීය. එම කණගාටුදායක දිනය සිහිපත් කරමින් ජාතික හෙල උරුමයේ පිරිසක් හා බෞද්ධ සැදැහැවතුන් පිරිසක් අද ශි‍්‍ර දළදා මාළිගාවට පැමිණ මල් පහන් පූජා කරමින් මෙවැන් ව්‍යසනයක් නැවත සිදු නොවිමට ප‍්‍රාර්ථනා කර අධිෂ්ඨාන පූජාවක නිරත වු බව අප වාර්තාකරු පවසයි. අද උදෑසන සිටම මහනුවර ප‍්‍රදේශයට ඇද හැළුණු අධික වර්ෂාව ද නොතකා මෙම පිරිස ශී‍්‍ර දළදා මළිගාවට පැමිණ අලුත් මාළිගාවේදී මෙම කටයුතු සිදු කරන ලදී. එම ආගමික වතාවත්වලින් පසුව ජාතික හෙළ උරුමයේ මධ්‍යම පළාත් සභා මන්තී‍්‍ර තුෂාර ස්වර්ණතිලක මහතා මාධ්‍යයට පැවසුවේ ත‍්‍රස්තවාදය නිමා විමෙන් පසුව අප රටට විවිධ බලපෑමි එල්ල වෙමින් පවතින යුගයක ත‍්‍රස්තවාදින් විසින් අපගේ මුදුන්මල්කඩ වන් දළදා සමිඳුන්ට එල්ල කරන ලද මිලේච්ඡ ප‍්‍රහාරය කිසිදාක අමතක කළ නොහැකි බවයි. තී‍්‍රවීල් පක්ෂවලින් පැමිණ අද අමාත්‍ය තනතුරු දරන වාසුදේව නානායක්කාර වැනි අමාත්‍යවරුන් විසින් කරන ප‍්‍රකාශ තමන් බැහැර කරන බවත් ත‍්‍රස්තවාදයෙන් දිනාගත් ජයග‍්‍රහණ ආරක්ෂා කිරිම වෙනුවට මෙවැනි ප‍්‍රකාශ තමන් දැඩිසේ බැහැර කරන බවත් තවදුරටත් අදහස් දක්වමින් තුෂාර ස්වර්ණතිලක මහතා ප‍්‍රකාශ කළේ යැයි අප වාර්තාකරු කියයි. දළදා සමිඳුන් ආරක්ෂා කර ගැනීම හා උන්වහන්සේට කරන ලද හානිය අප කිසිදා අමතක නොකළ යුතු බවත් මේ පිළිබද බෞද්ධ ජනතාව හැමදාම කමිපාවෙන් සිටින බවත් එහිදී අනුශාසනාවක් කළ පූජ්‍ය බෝලෑපේ සුධමිම හිමියෝ පැවසූහ.", "URL": "https://sinhala.adaderana.lk/news.php?nid=31068", "Category": null, "Parent URL": null}