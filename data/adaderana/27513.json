{"Source": "Adaderana", "Timestamp": "September 18, 2012 11:38 am", "Headline": "20/20 ලෝක කුසලානය අද", "News Content": "පන්දුවාර විස්සයි විස්ස ලෝක කුසලාන තරඟාවලිය අද (18) ආරම්භ වේ. ඒ යටතේ පළමු තරඟය ශ්‍රී ලංකාව සහ සිම්බාබ්වේ කණ්ඩායම අතර හම්බන්තොට ක්‍රීඩාංග‍ණයේ දී රාත්‍රී 7.30 ට ආරම්භ වීමට නියමිතය. ශ්‍රී ලංකා කණ්ඩායම තරඟාවලියේ \"සී\" කාණ්ඩය යටතේ තරඟ වදින අතර \"සී\" කාණ්ඩය යටතේ තරඟ වදින අනෙක් කණ්ඩායම වන්නේ දකුණු අප්‍රිකානු කණ්ඩායමයි. මේ අතර විස්සයි විස්ස ලෝක කුසලාන ක්‍රිකට් තරඟාවලිය සඳහා සහභාගීවන ශ්‍රී ලංකා ක්‍රිකට් කණ්ඩායමට ජය පැතීමේ වැඩසටහන මේ වන විට කෑගල්ල ප්‍රදේශයේ ක්‍රියාත්මකයි. ශ්‍රී ලංකා කණ්ඩායමට සුබපැතීම සඳහා දිවයින පුරා සිටින ක්‍රීඩා ලෝලීන්ගේ අත්සන් රැස් කිරීමේ මෙම වැඩසටහන දෙරණ මාධ්‍ය අනුග්‍රහය යටතේ ක්‍රියාත්මක කර තිබේ. අද උදෑසන කෑගල්ල නගරයෙන් මෙම රථ පෙරහැර ආරම්භ වූ අතර මාවනැල්ල, කඩුගන්නාව, පිළිමතලාව හරහා මහනුවරට ළඟාවීමට නියමිතය.", "URL": "https://sinhala.adaderana.lk/news.php?nid=27513", "Category": null, "Parent URL": null}