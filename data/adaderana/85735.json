{"Source": "Adaderana", "Timestamp": "March 15, 2018 12:11 pm", "Headline": "ගුරුවරුන් ස්ථාන මාරු කිරීමේදී බලධාරීන් අත්තනෝමතිකව ක්‍රියා කරනවා", "News Content": "‍ජාතික පාසල්වල වසර 10ක සේවා කාලයක් සම්පූර්ණ කරන ගුරුවරුන් ස්ථාන මාරු කිරීමේදී අධ්‍යාපන බලධාරීන් අත්තනෝමතික ලෙස කටයුතු කරන බවට ලංකා ගුරු සේවා සංගමය චෝදනා කරයි. එම සංගමයේ සභාපති මහින්ද ජයසිංහ මහතා සඳහන් කලේ මෙම ස්ථානමාරු ක්‍රමවේදය තුළින් ජාතික ගුරු මාරු ප්‍රතිපත්තිය සහ ආයතන සංග්‍රහය සම්පූර්ණයෙන්ම උල්ලංගණය වන බවයි.", "URL": "https://sinhala.adaderana.lk/news.php?nid=85735", "Category": null, "Parent URL": null}