{"Source": "Adaderana", "Timestamp": "December 30, 2018 04:15 pm", "Headline": "ශීත කාලගුණය ඉදිරියටත්", "News Content": "උදෑසන සහ රාත්‍රි කාලයේ දිවයිනේ බොහෝ පළාත් වලට පවතින ශීත කාලගුණ තත්ත්වය ඉදිරි දින වලදීද අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. එමෙන්ම පළාත් කිහිපයකට පවතින පවතින වැසි රහිත වියලි කාලගුණ තත්ත්වය ද තවදුරටත් අපේක්ෂා කළ හැකි බව එම දෙපාර්තමේන්තුව පෙන්වාදෙයි. සබරගමුව සහ බස්නාහිර පළාත් වල ඇතැම් ප්‍රදේශ වලට උදය කාලයේ මීදුම සහිත තත්ත්වයක් අපේක්ෂා කළ හැකි අතර නැගෙනහිර පළාතේ මෙන්ම බදුල්ල හා මාතලේ දිස්ත්‍රික්ක වල සිහින් වැසි ඇතිවිය හැකි බව සඳහන්ය. මධ්‍යම, වයඹ, උතුර සහ ඌව යන පළාත් වල මෙන්ම හම්බන්තොට දිස්ත්‍රික්කයේද විටින් විට තරමක් තද සුලං ඇතිවිය හැකි බව ද කාලගුණ විද්‍යා දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=101540", "Category": null, "Parent URL": null}