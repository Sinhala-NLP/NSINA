{"Source": "Adaderana", "Timestamp": "November 21, 2012 03:37 pm", "Headline": "අවසර නැතිව දැව ඇද්ද අයෙක් දැලේ", "News Content": "බලපත‍්‍ර රහිතව දැව ප‍්‍රවාහනය කරමින් සිටි පුද්ගලයෙකු ගම්පොල ප‍්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකායේ ගම්පොල කඳවුරේ නිලධාරීන් කණ්ඩායමක් විසින් මෙම වැටලීම සිදු කර ඇති බව සඳහන්ය. මෙහිදී ලොරියක ප‍්‍රවාහනය කරමින් සිටි විවිධ ප‍්‍රමාණයේ දැව කඳන් 51 ක් විශේෂ කාර්යය බලකා භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන සඳහා ගම්පොල පොලිස් ස්ථානය වෙත භාර දී තිබේ.", "URL": "https://sinhala.adaderana.lk/news.php?nid=29377", "Category": null, "Parent URL": null}