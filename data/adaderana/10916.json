{"Source": "Adaderana", "Timestamp": "September 17, 2010 11:30 am", "Headline": "නකල්ස් කඳුවැටියට වල් අලි තර්ජනයක් ", "News Content": "ලෝක උරුමයක් වන නකල්ස් සංරක්ෂණ කලාපයට වල් අලින් සංක්‍රමණය වීම හේතුවෙන් එම පරිසර පද්ධතියේ ජෛව විවිධත්වයට තර්ජන එල්ල වී ඇති බව පරිසරවේදීන් පවසයි. මෙමගින් නකල්ස් පරිසර පද්ධතියේ ආවේණික ශාකවල පැවැත්ම අවදානමට ලක්ව ඇති බව ‍ඔවුන් පෙන්වාදෙයි. පොළොන්නරුව මායිමේ කිරිඔය ප්‍රදේශය තුළ නව අලිමංකඩක් ඉදිකිරීම නකල්ස් කලාපයට අලි සංක්‍රමණය වීමට හේතු වී තිබේ. මේ වන විටත් අලි තිස් පස්දෙනෙකුගෙන් පමණ සමන්විත රංචුවක් ලග්ගල, උඩසියපත්තුව ප්‍රදේශයට පැමිණීමෙන් ගම්මාන කිහිපයකට තර්ජන එල්ල වී ඇති බව ද වාර්තා වේ.", "URL": "https://sinhala.adaderana.lk/news.php?nid=10916", "Category": null, "Parent URL": null}