{"Source": "Adaderana", "Timestamp": "September 29, 2016 07:21 am", "Headline": " පොලිස්පති මානව හිමිකම් කොමිසමට කැඳවයි", "News Content": "පොලිස්පතිවරයා අද දිනයේ මානව හිමිකම් කොමිසමට කැඳවා තිබේ.ලංකා පෞද්ගලික බස් හිමියන්ගේ සංගමයේ සභාපති ගැමුණු විජේරත්න මහතා කියා සිටියේ පවතින මාර්ග අවහිරතා හේතුවෙන් බස් සේවකයින් මුහුණ දී සිටින අපහසුතාවයක් පිළිබඳව සිදුකළ පැමිණිල්ලක් විභාග කිරීම මානව හිමිකම් කොමිසම විසින් අද දිනයේ සිදුකිරීමට නියමිත බවයි.ඒ සඳහා පොලිස්පති පූජිත් ජයසුන්දර මහතා සහ රථවාහන කොට්ඨාසය බාර නියෝජ්‍ය පොලිස්පතිවරයා මානව හිමිකම් කොමිසමට කැඳවා ඇති බව ගැමුණු විජේරත්න මහතා සඳහන් කළේය.මේ අතර අන්තර් විශ්වවිද්‍යාල ශිෂ්‍ය බලමණ්ඩලය මගින් ශ්‍රී ලංකා මානව හිමිකම් කොමිෂන් සභාවට අද පැමිණිල්ලක් ඉදිරිපත් කිරීමට නියමිතව තිබේ.එම බලමණ්ඩලයේ කැඳවුම්කරු ලහිරු වීරසේකර අද දෙරණට අදහස් දක්වමින් කියා සිටියේ විශ්වවිද්‍යාල ප්‍රතිපාදන කොමිෂන් සභාව මගින් මෙවර උසස් පෙළ සමතුන්ට විශ්විවිද්‍යාල ලබාදීමේදී දැඩි අසාධාරණයක් සිදුව ඇති බවයි.එලෙස අසාධාරණයට ලක්වූ සිසුන්ට සාධාරණයක් ලබාගැනීමේ මුණින් මානව හිමිකම් කොමිෂන් සභාව වෙත පැමිණිල්ලක් ඉදිරිපත් කරන බව ඔහු සඳහන් කරයි.", "URL": "https://sinhala.adaderana.lk/news.php?nid=64517", "Category": null, "Parent URL": null}