{"Source": "Adaderana", "Timestamp": "September 16, 2012 03:05 pm", "Headline": "මල්වතු ඔයේ වැලි ගොඩ දැමූ 4ක් දැලේ", "News Content": "බලපත්‍ර නොමැතිව මල්වතු ඔයේ වැලිගොඩ දැමීමේ නිරතව සිටි පුද්ගයින් සිව්දෙනෙකු පොලිස් විශේෂ කාර්ය බලකාය විසින් අත්අඩංගුවට ගෙන තිබේ. පොලිස් විශේෂ කාර්ය බලකායේ ගනේෂපුරම් කඳවුරේ නිලධාරීන් කණ්ඩායමක් විසින් සිදුකළ වැටලීමකදී අදාළ සැකකරුවන් අත්අඩංගුවට ගෙන ඇති බව සඳහන්ය. ඊට අමතවර වැලිගොඩ දැමීම සඳහා යොදා ගන්නා උපකරණ ද පොලිස් විශේෂ කාර්ය බලකාය භාරයට ගෙන තිබේ. සැකකරුවන් වැඩිදුර විමර්ශන සඳහා මුරුක්කන් පොලිස් ස්ථානය වෙත භාරදී ඇති බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=27459", "Category": null, "Parent URL": null}