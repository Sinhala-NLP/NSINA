{"Source": "Adaderana", "Timestamp": "February 16, 2017 01:48 pm", "Headline": "එස්.බී දිසානායකට එරෙහිව පැමිණිල්ලක්", "News Content": "සමාජ සවිබල ගැන්වීම් හා සුබසාධන අමාත්‍ය එස්.බී දිසානායක මහතාට එරෙහිව මානව හිමිකම් කොමිසන් සභාව හමුවේ පැමිණිල්ලක් ඉදිරිපත් කරන බව සමෘද්ධි සංවර්ධන නිළධාරින්ගේ සංගමය පවසයි.සමෘද්ධි ලාභීන් සඳහා ලබා දෙනු ලබන සමෘද්ධි සහණාධාර මුදලක් නැවත අය කර ගැනීමට පියවර ගැනීමට එරෙහිව මෙම පැමිණිල්ල ඉදිරිපත් කරන බව චාමර මද්දුමකළුගේ මහතා පවසයි.ඉසුරුමත් නිවහනක් වැඩසටහන යටතේ 2014 වර්ෂයේදී නිවාස ඉදිකර ගැනීම සඳහා ලබාදුන් රුපියල් 2500ක මුදලක් නැවත සමෘද්ධි ලාභීන්ගෙන් අය කර ගැනීමට අමාත්‍යංශය විසින් පියවර ගෙන ඇති බව එම සංගමයේ සභාපති චාමර මද්දුමකළුගේ මහතා සඳහන් කළේය.අදාළ මුදල් නැවත අයකර ගැනීම වළක්වන නියෝගයක් ලබා ගැනීම මානව හිමිකම් කොමිසන් සභාවට පැමිණිල්ලක් ඉදිරිපත් කිරීමේ අරමුණ බව චාමර මද්දුමකළුගේ මහතා පවසයි.", "URL": "https://sinhala.adaderana.lk/news.php?nid=69710", "Category": null, "Parent URL": null}