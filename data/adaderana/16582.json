{"Source": "Adaderana", "Timestamp": "June 6, 2011 01:40 pm", "Headline": "ටියුෂන් හා සුරැකුම් මධ්‍යස්ථාන අධිකාරියේ ලියාපදිංචි විය යුතුයි", "News Content": "දිවයින පුරා පිහිටි උපකාරක පන්ති සහ ළමා සුරැකුම් මධ්‍යස්ථන ජාතික ළමා ආරක්ෂක අධිකාරියේ ලියාපදිංචි විය යුතු බව එම අධිකාරියේ සභාපතිනි නීතීඥ අනෝමා දිසානායක මහත්මිය පවසයි. පසුගියදා හම්බන්තොට දී පැවති දිස්ත්‍රික් ළමා සංවර්ධන කමිටු රැස්වීමේ දී මෙම තීරණය ගත් බව ඇය සඳහන් කළාය. ඒ අනුව දරුවන් ආරක්ෂා කිරීම සම්බන්ධ‍ව අදාළ ආයතන දැනුවත් කිරීමට ළමා රක්ෂණ අධිකාරියට හැකියාවක් ලැබෙන බව අනෝමා දිසානායක මහත්මිය වැඩිදුරටත් කියා සිටියාය. තවද අදාළ ආයතන ලියාපදංචි කිරීම තුළින් ඒවා නිසි ප්‍රමිතියකින් යුතුව පවත්වාගෙන යන්නේද යන්න පිළිබඳව සොයා බැලීමට ද හැකි බව ඇය ප්‍රකාශ කළාය.", "URL": "https://sinhala.adaderana.lk/news.php?nid=16582", "Category": null, "Parent URL": null}