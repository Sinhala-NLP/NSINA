{"Source": "Adaderana", "Timestamp": "May 12, 2016 04:14 pm", "Headline": " හෙද පරපුරට ගරුත්වය දෙනවා", "News Content": "ජනපතිවරණ මැතිවරණ පොරොන්දුව අනුව හෙදියන් සඳහා හෙද පීඨයක් ලබාදෙන බව සෞබ්‍ය හා දේශීය වෛද්‍ය අමාත්‍ය රාජිත සේනාරත්න මහතා පවසයි.අදට යෙදෙන ජාත්‍යන්තර හෙද දිනය නිමිත්තෙන් පැවැති උත්සවයක් අමතමින් හෙතෙම මේ බව කියා සිටියේය.අනාගතයේ හෙද සේවය උපාධියක් බවට ඒ අනූව පත්වන බවත්, එදාට රුපියල් ශත වලින් හම්බ නොවුණු ගරුත්වය හම්බවන බවත්, ඇමතිවරයා එහිදී පැවසීය.කොරියා විශ්වවිද්‍යාලයේ සමාජිකයන් සහභාගී කර ගනිමින් එම වැඩපිළිවෙළ ක්‍රියාත්මක කරන බවද තවත් කෙටි කලකින් එම හෙද පීඨය ඉදිකිරීම සඳහා මුල්ගල් තබන බවද ඒ මහතා කීවේය.හෙද නිලධාරීන්ගේ සංගමයේ සභාපති සමන් රත්නප්‍රිය මහතාද එම උත්සවයට එක්වූ අතර හෙතෙම පැවසුවේ ආණ්ඩු පිහිටුවීමටත්, ආණ්ඩු ගෙදර යැවීමටත් තම වෘත්තීය සමිතියට හැකියාව ඇති බවයි.", "URL": "https://sinhala.adaderana.lk/news.php?nid=60100", "Category": null, "Parent URL": null}