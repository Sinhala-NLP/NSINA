{"Source": "Adaderana", "Timestamp": "May 4, 2016 05:13 pm", "Headline": "  පැකර් ආවා කියලා ආරංචියි", "News Content": "ජේම්ස් පැකර් මහත්තයා ඊයේ ආවා කියා ආරංචියක් ඇති බවත්, ඒ ගැන චම්පික රණවක හා ජවිපෙ දන්නේ නැතිදැයි පා.ම වීරකුමාර දිසානායක මහතා ප්‍රශ්න කරයි.ඒකාබද්ධ විපක්ෂය විසින් අද කැඳවා තිබූ මාධ්‍ය හමුවකදී ඒ මහතා මේ බව කියා සිටියේය.මේ ගැන අද කිසිවෙකුත් කතා නොකරන බවද ඒ මහතා එහිදී පෙන්වාදුන්නේය.එම මාධ්‍ය හමුවට එක්ව සිටි පා.ම බන්දුල ගුණවර්ධන මහතා පැවසුවේ වැට් බදු වැඩි කිරීම නිසා රුපියල් 100 සිම්කාඩ්පත රුපියල් 125ක් වන බවයි.මිනිත්තුවකට අය කළ රුපියල් 2ක රුපියල් 3ක් වන බවද පෙන්වාදුන් ඔහු බලයට ඒමට පෙර වයිෆයි දෙනවා යැයි කියූ බවද සිහිපත් කළේය.රාජපක්ෂ බදු කියා පුද්ගලයින්ගේ නම්වලින් බදු හැඳින්විය නොහැකි බවත්, රාජපක්ෂ බදු ගෙවන්නේ නෑ කියා ජනතාවට උසාවි ගිය හැකි බවද හෙතෙම පෙන්වාදුන්නේය.වැට් බදු වැඩිවීමෙන් සිල්ලර වෙළඳාම්කරුවන්ට පවා එහි බලපෑම වැඩිවන බවද ඒ මහතා කියා සිටියේය.", "URL": "https://sinhala.adaderana.lk/news.php?nid=59807", "Category": null, "Parent URL": null}