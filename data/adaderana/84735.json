{"Source": "Adaderana", "Timestamp": "February 23, 2018 03:27 pm", "Headline": "මැටිබොක්කේදී සිදුවූ යතුරුපැදි අනතුරකින් අයෙක් මරුට", "News Content": "මහනුවර - කුරුණෑගල මාර්ගයේ මාවතගම, මැටිබොක්ක ප්‍රදේශයේදි සිදු වූ යතුරුපැදි අනතුරකින් පුද්ගලයෙකු මියගොස් තිබේ. පොලිසිය පැවසුවේ යතුරු පැදියක් මාර්ගයෙන් ඉවතට පැන ගසක ගැටීමෙන් අනතුර සිදුව ඇති බවයි. අනතුරින් බරපතළ තුවාල ලැබූ යතුරුපැදිකරු මහනුවර රෝහලට සහ පසුපැදිකරු ගලගෙදර රෝහලට ඇතුළත් කර ඇති අතර එහිදී පසුපැදිකරු මියගොස් තිබේ. මියගොස් ඇත්තේ වතුඔය, වෑඋඩ ප්‍රදේශයේ පදිංචිව සිටි 32 හැවිරිදි පුද්ගලයෙකි. මාවතගම පොලිසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=84735", "Category": null, "Parent URL": null}