{"Source": "Adaderana", "Timestamp": "December 17, 2014 08:28 am", "Headline": " ගණන් කිරීමේ මධ්‍යස්ථාන නිරීක්ෂණයට අවසර ලැබුණා ", "News Content": "ප්‍රථම වතාවට ජන්ද ගණන් කිරීමේ මධ්‍යස්ථාන නිරීක්ෂණය කිරීම සඳහා අවස්ථාව ලබාදීමට මැතිවරණ කොමසාරිස්වරයා එකඟ වු බව පැෆ්රල් සංවිධානය පවසයි. එම සංවිධානයේ විධායක අධ්‍යක්ෂ රෝහණ හෙට්ටිආරච්චි මහතා පවසන්නේ මැතිවරණ කොමසාරිස් මහින්ද දේශප්‍රිය මහතා සමඟ පැවති සාකච්ජාවක දී මෙම එකඟතාවට පැමිණි බවයි. ජාත්‍යන්තර නිරීක්ෂකයින්ද ජනාධිපතිවරණයේ නිරීක්ෂණය සඳහා ඉදිරි දින කිහිපය තුළ දිවයිනට පැමිණෙන බව රෝහණ හෙට්ටිආරච්චි මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=48062", "Category": null, "Parent URL": null}