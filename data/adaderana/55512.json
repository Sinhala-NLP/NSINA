{"Source": "Adaderana", "Timestamp": "December 4, 2015 11:54 am", "Headline": "ජාන පරික්ෂාවෙන්  මළසිරුර තාජුදීන්ගේ බව තහවුරුයි!", "News Content": "පසුගියදා දෙහිවල ප්‍රදේශයේ සුසාන භූමියකින් ගොඩගනු ලැබූ මළසිරුර මියගිය රගර් ක්‍රීඩක වසීම් තාජුදීන්ගේ බවට ඩී.එන්.ඒ පරීක්ෂණවලින් තහවුරු වී තිබේ.ඩී.එන්.ඒ පරීක්ෂණ සිදු කළ ජින්ටෙක් ආයතනය අධිකරණයට ඉදිරිපත් කළ වාර්තාවකින් මේ බව අනාවරණය කර ඇති බව අද දෙරණ අධිකරණ වාර්තාකරු සඳහන් කළේය.පසුගියදා දෙහිවල ප්‍රදේශයේ සුසාන භූමියකින් ගොඩගනු ලැබූ මළසිරුර මියගිය රගර් ක්‍රීඩක වසීම් තාජුදීන්ගේ ද යන්න තතහවුරු කර ගැනීම සදහා ඩී.එන්.ඒ පරික්ෂණයක් සිදු කිරීම අවශ්‍ය බව අපරාධ පරීක්ෂණ දෙපාර්තමේන්තුව කොළඹ ප්‍රධාන මහේස්ත්‍රාත් අධිකරණයට දැනුම්දී තිබුණි.ඒ අනුව අදාළ මළ සිරුර ඩී.එන්.ඒ පරීක්ෂණයකට යොමු කරන ලෙස අධිකරණය නියම කළ අතර මියගිය රගර් ක්‍රිඩක වසීම් තාජුදීන්ගේ මවගේ රුධිර සාම්පල ලබාගෙන ඩී.එන්.ඒ පරීක්ෂණය සිදු කිරීමට අපරාධ පරීක්ෂණ දෙපාර්තමේන්තුව පියවර ගත්තේය.අදාළ වාර්තාව කොළඹ ප්‍රධාන මහේස්ත්‍රාත් අධිකරණයට ඉදිරිපත් කරමින් ජින්ටෙක් ආයතනය දැනුම්දී ඇත්තේ මළ සිරුරෙන් ලබා ගත් ඩී.එන්.ඒ සාම්පල සහ මවගේ ඩී.එන්.ඒ සාම්පල සැස‍ඳෙන බවයි.", "URL": "https://sinhala.adaderana.lk/news.php?nid=55512", "Category": null, "Parent URL": null}