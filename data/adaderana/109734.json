{"Source": "Adaderana", "Timestamp": "May 11, 2019 11:23 am", "Headline": "දරුවන් බිල්ලට දිය නොහැකි-පූර්ණ ආරක්ෂාව සමඟ පාසල් විවෘත කරන්න", "News Content": "පූර්ණ ආරක්ෂාව ලබා දුන් පසුව ආරක්ෂක අංශ විසින් ආරක්ෂාව තහවුරුකර පසු පාසල් විවෘත කරන්නේ නම් එය යහපත් බව විපක්ෂ නායක මහින්ද රාජපක්ෂ මහතා පවසයි. එසේ නොමැතිව පාසල් විවෘත කරමින් දරුවන් බිල්ලට දිය නොහැකි බව විපක්ෂ නායකවරයා පැවසීය. විපක්ෂ නායක මහින්ද රාජපක්ෂ මහතා අද (11) පෙරවරුවේදි මහනුවර ශ්‍රී දළදා මාලිගාව වැදපුදාගෙන ආශිර්වාද ලබා ගත්තේය. එම අවස්තාවේදි මාධ්‍යවේදින් නැගු ප්‍රශ්නවලට පිලිතුරු ලබා දෙමින් ඒ මහතා මේ බව පැවසීය. මාධ්‍ය වාරණයන් සිදු කිරීම තුලින් ජනතාව අතර අසත්‍ය ප්‍රකාශය ප්‍රචාරය විය හැකි බවත් එම නිසා රට තුල බරපතල තත්ත්වයක් ඇතිවිය හැකි බව ද විපක්ෂ නායක මහින්ද රාජපක්ෂ මහතා ප්‍රකාශ කළේය. පසුගිය ගිය දා සිදු වු ත්‍රස්ත ප්‍රහාරයන් සම්බන්ධයෙන් ඊට පෙර තොරතුරු ලැබි තිබුණද අදාල බලධාරින් නිසි ලෙස කටයුතු නොකළ බවද ඒ මහතා බවයි. වර්ථමානයේ ආණ්ඩුව මෙන්ම රටද අස්තාවර තත්ත්වයට පත් වී ඇති බවද ඒ මහතා වැඩිදුරටත් ප්‍රකාශ කළේය. එම අවස්ථාවට පාර්ලිමේන්තු මන්ත්‍රිවරුන් වන ,කෙහෙලිය රඹුක්වැල්ල, ලොහාන් රත්වත්තේ, සී. බී රත්නායක, ප්‍රියංකර ජයරත්න හිටපු මධ්‍යම පළාත් ආණ්ඩුකාර ටිකිරි කොබ්බැකඩුව ඇතුළු ප්‍රාදේශීය දේශපලන නායකයින් රැසක් සහබාගි වී සිටියහ.", "URL": "https://sinhala.adaderana.lk/news.php?nid=109734", "Category": null, "Parent URL": null}