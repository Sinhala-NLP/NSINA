{"Source": "Adaderana", "Timestamp": "June 12, 2017 07:40 am", "Headline": "අලියෙකු පහරදී හිමි නමක් අපවත්වෙයි", "News Content": "කොච්චිකඩේ, කටාන ප්‍රදේශයේ පෙරහැරක ගමන් කළ අලියෙකු පහරදීමෙන් භික්ෂූන් වහන්සේ නමක් අපවත්වී තිබේ.කටාන, වර්ධනාරාම විහාරස්ථානයේ වාර්ෂික පෙරහැර ඊයේ(11) පවත්වා ඇති අතර එම පෙරහැරේ ගමන් කළ අලියෙකු අදාළ භික්ෂුන් වහන්සේට පහරදී ඇති බව පොලිසිය පැවසුවේය.පහරකෑමෙන් බරපතල තුවාල ලැබූ හිමි වන මීගමුව රෝහට ඇතුළත් කර ප්‍රතිකාර ලබමින් සිටියදී අද(12) අළුයම අපවත්වී තිබේ.අපවත්වන විට උන් වහන්සේ 25 හැවිරිදි වියේ පසු වූ බව වාර්තා වේ.උන් වහන්සේ කැළණිය විශ්වවිද්‍යාලයේ උපාධිධාරි භික්ෂුන් වහන්සේ නමක් වන අතර අපවත්වන විට අනුරාධපුර, එප්පාවල ප්‍රදේශයේ පිරිවෙනක ආචාර්යවරයෙකු වශයෙන් කටයුතු කර තිබේ.පශ්චාත් මරණ පරික්ෂණය අද(12) සිදු කිරිමට නියමිත අතර කොච්චිකඩේ පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=74132", "Category": null, "Parent URL": null}