{"Source": "Adaderana", "Timestamp": "October 3, 2013 07:57 am", "Headline": "ටී.එන්.ඒ. අමාත්‍යධූර පිරිනැමීම ගැන තවමත් තීරණයක් නෑ ", "News Content": "උතුරු පළාත් සභාවේ අමාත්‍යධුර පිරිනැමීම සම්බන්ධයෙන් පැවති සාකච්ඡාව විසඳුමකින් තොරව අවසන් වී තිබේ. දෙමළ ජාතික සන්ධානයේ නායක පාර්ලිමේන්තු මන්ත්‍රී ආර්.සම්බන්ධන් මහතාගේ ප්‍රධානත්වයෙන් විශේෂ සාකච්ඡාවක් ඊයේ(02) කොළඹ දි පැවැත්වුණි. ඒ සඳහා දෙමළ ජාතික සන්ධානය නියෝජනය කරන සියලු පක්ෂ වල නියෝජිතයින් එක්ව සිටි බව දෙමළ ජාතික සන්ධානයේ ප්‍රකාශකයෙකු සඳහන් කරයි. මෙහිදි උතුරු පළාත් සභාවේ අමාත්‍යධුර පිරිනෑමීම සම්බන්ධයෙන් දීර්ඝ වශයෙන් සාකච්ඡා කර තිබේ. කෙසේ වෙතත් ඒ සඳහා අවසන් එකඟතාවයකට පැමිණීම සඳහා යළි හෙට දිනයේ රැස්වීමට නියමිතයි. මේ අතර උතුරු පළාත් ප්‍රධාන අමාත්‍යවරයා ඇතුලු අමාත්‍යවරුන්ගේ දිවුරුම්දීම පිළිබඳව ද මෙතෙක් අවසන් එකඟතාවකට පැමිණ නොමැති බව දෙමළ ජාතික සන්ධානය සඳහන් කරයි.", "URL": "https://sinhala.adaderana.lk/news.php?nid=37875", "Category": null, "Parent URL": null}