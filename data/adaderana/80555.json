{"Source": "Adaderana", "Timestamp": "November 26, 2017 12:14 pm", "Headline": "   නීති විරෝධීව කැනඩා යන්න ගිය 26ට වැඩ වැරදුණු හැටි", "News Content": "නීති විරෝධී ලෙස කැනඩාව බලා යාමට පැමිණ රැඳී සිටි පිරිමි පුද්ගලයින් 26 දෙනෙකුව පුත්තලම කොට්ඨාස නොවිසුදුණු විමර්ශනය ඒකකය විසින් අත්අඩංගුවට ගෙන තිබේ. 26 වැනිදා දහවල් මෙම පිරිස අත්අඩංගුවට ගැනීමට පොලිස් නිලධාරීන් සමත්වී ඇත. අත්අඩංගුවට ගෙන ඇති පිරිස යාපනය,ත්‍රීකුණාමළය සහ මඩකළපුව ප්‍රදේශයේ පදිංචි දමිළ ජාතිකයින් බව මූලික විමර්ශනවලදී හෙලිවී ඇත. පුත්තලම - තිල්අඩිය ප්‍රදේශයේ උත්සව ශාලාවක පිරිසක් රැදී සිටින බවට ලැබී තිබූ තොරතුරකට අනුව මෙම වැටලීම සිදු කර තිබේ. අත්අඩංගුවට ගෙන ඇති පිරිමි අය සමඟ කාන්තාවන් පැමිණ ඇද්ද?එසේනම් එම කාන්තාවක් සිටින්නෙ කුමන ස්ථානයේද යන්න සම්බන්ධයෙන් විමර්ශන කටයුතු සිදු කරන බව වැටලීම කළ නිලධාරියෙකු පැවසීය. පුත්තලම කොට්ඨාස නොවිසුදුණු අපරාධ විමර්ශන ඒකකයේ නිලධාරීන් වැඩිදුර පරීක්ෂණ කටයුතු කරගෙන යයි.", "URL": "https://sinhala.adaderana.lk/news.php?nid=80555", "Category": null, "Parent URL": null}