{"Source": "Adaderana", "Timestamp": "June 23, 2011 04:49 pm", "Headline": "තවත් නිවාස 7,500 ට ඇමති මණ්ඩල අනුමැතිය හිමිවෙයි", "News Content": "කොළඹ හා තදාසන්න ප්‍රදේශවල අඩු ආදායම්ලාභී පවුල් සඳහා නිවාස ලබාදීමේ සිව්වන අදියර යටතේ තවත් නිවාස 7,500 ක් ඉදිකිරීමට අමාත්‍ය මණ්ඩල අනුමැතිය හිමිව තිබේ. ජනාධිපති මහින්ද රාජපක්ෂ මහතා විසින් කරන ලද යෝජනාවකට මෙලෙස අනුමැතිය හිමිවී ඇති බව සඳහන්ය. ඒ අනුව අදාළ නිවාස බහ‍රේනයේ යුනිකෝන් ආයෝජන බැංකුවේ මූල්‍යාධාර යටතේ වසරක් ඇතුළත ඉදිකිරීමට නියමිතය. නාගරික සංවර්ධන අධිකාරිය මගින් ක්‍රියාත්මක කොළඹ හා තදාසන්න ප්‍රදේශවල අඩු ආදායම්ලාභී පවුල් සඳහා නිවාස ලබාදීමේ ව්‍යාපෘතියේ සිව්වන අදියර යටතේ ඉදිකිරීමට අපේක්ෂිත නිවාස සංඛ්‍යාව 31,500 කි.", "URL": "https://sinhala.adaderana.lk/news.php?nid=16964", "Category": null, "Parent URL": null}