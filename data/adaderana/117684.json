{"Source": "Adaderana", "Timestamp": "August 28, 2019 01:51 pm", "Headline": "මඟ නතර වුණ ව්‍යාපෘතියකින් අසරණ වු ජීවිත", "News Content": "පවතින රජයන් ආරම්භ කරන ඇතැම් ව්‍යාපෘති අතරමග නතර කිරීම හේතුවෙන් පීඩාවට පත්වන්නේ සාමාන්‍ය ජනතාවයි. එවැනි පිරිසක් පිළිබඳ පුවතක් මොනරාගල දිස්ක්‍රික්කයෙන් අපට වාර්තාවිය. මොනරාගල දිස්ත්‍රික්කයේ බුත්තල ප්‍රාදේශීය ලේකම් කොට්ඨාශයේ උනාවටුන පලුගම්මඩ මනන්පිටිය වෙහෙරගල සහ හරිගල යන ගම්මානවල ජනතාවගේ ජීවිකාව වන්නේ ගොවිතැනයි. ඔවුන් ඒ සඳහා මෙන්ම සිය දෛනික අවශ්‍යයතා සදහා ජලය සපයා ගන්නේ මෙම ගම්මානවලට මැදිව වසර 100ක් පමණ පැරණි හල්මිල්ල පිල්ලෑව වැවෙන්. ගම්මානයේ සුන්දරත්වය අගයමින් මුලු ගම්මානයම සරුබිම් කළ මෙම වැවෙහි 2015 වසරේදී ප්‍රතිසංකරණ කටයුතු ආරම්භ කෙරුණි. ඒ මොණරාගල දිස්ත්‍රික් වාරිමාර්ග ඉංජිනේරු කාර්යාලයේ අධීක්ෂණය යටතේයි. ඒ යටතේ වැව දෙපස තිබූ කුඹුක් සහ මාර ගස් කපා ඉවත් කර වැව් බැම්ම සොරොව්ව ඇතුළු ඇළ මාර්ග ප්‍රතිසංස්කරණය කිරීම ආරම්භ කෙරුණද ඒවා අතරමග නතර කිරීම හේතුවෙන් වැව් බැම්ම අද වන විට ඉරිතැලීමට ලක්ව අවදානමකට ලක්ව තිබේ. කෝටි ගණනක් වූ මහජන මුදල් විනාශ කරමින් සිදුවන මෙම හානිය වළක්වාලීමට වගකිව යුතු බලධාරින්ගේ අවධානය කඩිනමින් යොමුවිය යුතු නොවේද?", "URL": "https://sinhala.adaderana.lk/news.php?nid=117684", "Category": null, "Parent URL": null}