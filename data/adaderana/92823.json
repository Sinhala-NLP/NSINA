{"Source": "Adaderana", "Timestamp": "July 19, 2018 09:32 am", "Headline": "මීදුමෙන් ගමනා ගමනයට බාධා - රිය ධාවනය පරිස්සමෙන්", "News Content": "මධ්‍යම කඳුකරය පුරා මේ දිනවල පවතින දැඩි අයහපත් කාලගුණයත් සමඟම ප්‍රදේශය පුරා ඝන මිදුම් තත්ත්වයක් පැවතිම හේතුවෙන් රථවාහන ගමනා ගමනයට දැඩි බාධා පැමිණ ඇත. අද(19) උදැසන සිට හැටන් නුවරඑලිය ප්‍රධාන මාර්ගයෙත්, හැටන් කොළඹ ප්‍රධාන මාරයෙත්, හැටන් මස්කෙලිය බගවන්තලාව මාර්ගයේත් අවට අතුරු මාර්ගවලත් ගිනිගත්හේන නොටන්බ්‍රිජ් මාර්ගයේත් මෙම ඝන මිදුම් තත්ත්වය පවතින අතර, එම ඝන මිදුම් තත්ත්වය හේතුවෙන් හැටන් නගරයද මිදුමෙන් වැසි ගොස් තිබුණි. ඉදිරියට ධාවනය වන වාහනය නොපෙනෙන සේ මෙම ගණ මිදුම් තත්ත්වය පැවතිම නිසා එම මාර්ගවල රථවාහන ධාවනය කිරිමේදි වාහන වල ඉදිරිපස ප්‍රධාන ලාම්පුව දල්වාගෙන සෙමින් සැලකිලිමත් ලෙස ඉවසිමෙන් රිය ධාවනය කරවන ලෙස හැටන් පොලීසිය රියදුරන්ගෙන් ඉල්ලා සිටියි. මෙම ඝන මිදුම් තත්ත්වයත් සමඟ මධ්‍යම කඳුකරයේ බටහිර බැවුම් ප්‍රදේශවල අධික සුළං තත්ත්වයක් සහ කඩින් කඩ අධික වර්ෂාව පතිත වෙයි.", "URL": "https://sinhala.adaderana.lk/news.php?nid=92823", "Category": null, "Parent URL": null}