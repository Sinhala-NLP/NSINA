{"Source": "Adaderana", "Timestamp": "March 19, 2019 04:51 pm", "Headline": "118 වන ශාන්ත පැට්‍රික් දින පෙළපාලිය", "News Content": "අමෙරිකාවේ බොස්ටන්හි පැවති ශාන්ත පැට්‍රික් දින පෙළපාලිය පිළිබඳව විදෙස් මාධ්‍ය තොරතුරු වාර්තා කර තිබේ. එය මෙවර පැවැත්වුණේ 118වන වරටයි. අමෙරිකාවේ මැසචුසෙට්ස් ප්‍රාන්තයේ බොස්ටන් නගරයේදී පැවති ශාන්ත පැට්‍රික් දින පෙළපාලිය සඳහා මෙවර පුද්ගලයන් දහසකට අධික පිරිසක් සහභාගිවී තිබේ. එම පෙළපාලියට තූර්ය වාදක කණ්ඩායම් 27ක් ඇතුළත්ව තිබුණි. ඔවුන්ගේ ඉදිරිපත් කිරීම් නරඹන්නන්ගේ දැඩි ආකර්ශනය දිනාගැනීමටත් සමත්වූ බව සඳහන් වෙයි. පෙළපාලිය නැරඹීමට විශේෂ අමුත්තන් කිහිප දෙනෙකුද එක්ව සිටි බව විදෙස් වාර්තා සඳහන් කළේය. බොස්ටන්හි ශාන්ත පැට්‍රික් දින පෙළපාලිය මෙවර පැවැත්වුණේ 118වන වරටයි.", "URL": "https://sinhala.adaderana.lk/news.php?nid=106369", "Category": null, "Parent URL": null}