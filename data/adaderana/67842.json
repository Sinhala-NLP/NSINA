{"Source": "Adaderana", "Timestamp": "January 8, 2017 09:22 am", "Headline": " ප්‍රජාතන්ත්‍රවාදය නැති කරන්න ආණ්ඩුව කටයුතු කරනවා", "News Content": "ආණ්ඩුව නව නීති හඳුන්වාදෙමින් රජයට විරුද්ධව කටයුතු කරන පුද්ගලයින් සිරගත කිරීමේ වැඩපිළිවෙළක් ආරම්භ කිරීමට සැලසුම් කර ඇති බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ රට තුළ ප්‍රජාතන්ත්‍රවාදය නැති කිරීමට වත්මන් ආණ්ඩුව කටයුතු කරමින් සිටින බවයි.මහනුවර පූජාපිටිය ප්‍රදේශයේ පැවති උත්සවයකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.මේ අතර තංගල්ලේ පිහිටි තම නිල නිවසේ ආරක්ෂාවට සිටි පොලිස් නිලධාරීන් ඉවත් කර ඇති බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වා දෙන්නේ ඊයේ දිනයේ සිට කාල්ටන් පොලිස් මුරපොළ ඉවත් කිරීමට පියවර ගෙන ඇති බවයි. අද පෙරවරුවේ මල්වතු අස්ගිරි මහනාහිමිවරුන් බැහැදැකීමෙන් අනතුරුව මාධ්‍ය වෙත අදහස් දක්වමින් හිටපු ජනාධිපති මහින්ද රාජපක්ෂ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=67842", "Category": null, "Parent URL": null}