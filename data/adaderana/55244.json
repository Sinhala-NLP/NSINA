{"Source": "Adaderana", "Timestamp": "November 22, 2015 09:52 am", "Headline": " සැමැන්තා අද ජනපති හමුවෙයි ", "News Content": "එක්සත් ජාතීන්ගේ සංවිධානයේ අමෙරිකානු නිත්‍ය නියෝජිත සැමැන්තා පවර් මහත්මිය අද ජනාධිපති මෛත්‍රීපාල සිරිසේන මහතා හමුවීමට නියමිතව තිබේ. විදේශ කටයුතු අමාත්‍යාංශය පැවසුවේ සමන්තා පවර් මහත්මිය අග්‍රාමාත්‍ය රනිල් වික්‍රමසිංහ මහතා සමග ද සාකච්ඡා කිරීමට නියමිත බවයි. ඉන්දීය සංචාරයකින් පසුව ඇය ඊයේ පස්වරුවේ දිවයිනට පැමිණියේය.අමෙරිකාව සහ ශ්‍රී ලංකාව අතර ද්වීපාර්ශවික සබඳතා ඉහළ නැංවීමේ අරමුණින් සමන්තා පවර් මහත්මිය ඇතුළු දූත පිරිස මෙරට සංචාරයේ නිරත වන අතර ඇය උතුරු පළාතේ සංචාරය කිරිමට ද නියමිතය.", "URL": "https://sinhala.adaderana.lk/news.php?nid=55244", "Category": null, "Parent URL": null}