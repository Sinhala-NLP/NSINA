{"Source": "Adaderana", "Timestamp": "November 6, 2010 09:13 am", "Headline": "ගුවන් යානාවල පුපුරණ ද්‍රව්‍ය තැබීමේ වගකීම අල්කයිඩාව බාරගනී", "News Content": "පසුගියදා ගුවන් යානා දෙකක පුපුරණ ද්‍රව්‍ය තැබීම සම්බන්ධයෙන් අල්කයිඩා සංවිධානය වගකීම බාරගෙන තිබේ. ඉස්ලාමීය වෙබ් අඩවියක් හරහා මෙම සංවිධානය මෙසේ වගකීම භාර ගෙන ඇති බව සඳහන්ය. පසුගියදා ඩුබායි සහ එංගලන්තය බලා පියාසර කරමින් තිබූ භාණ්ඩ ප්‍රවාහන ගුවන් යානා දෙකක තිබී මෙම පුපුරණ ද්‍රව්‍ය සොයා ගනු ලැබීය. සැප්තැම්බර් 3 වැනිදා ඩුබායි ගුවන් තොටුපළේ දී ගුවන් යානාවක් අනතුරට පත් වීම සම්බන්ධ වගකීම ද තමන් භාර ගන්නා බව එම සංවිධානය වැඩිදුරටත් පවසයි. එම අනතුරින් ගුවන් යානා කාර්යය මණ්ඩලයේ සාමාජිකයින් දෙදෙනෙකු ජීවිතක්ෂයට පත්විය.", "URL": "https://sinhala.adaderana.lk/news.php?nid=11965", "Category": null, "Parent URL": null}