{"Source": "Adaderana", "Timestamp": "October 1, 2017 01:41 pm", "Headline": "උතුරු මැද නිල කාලය අදින් අවසන්", "News Content": "උතුරු මැද පළාත් සභාවේ නිල කාලය අද මධ්‍යම රාත්‍රියෙන් අවසන් වීමට නියමිතව තිබේ.ඒ අනුව උතුරු මැද පළාත් සභාවේ පාලනය ආණ්ඩුකාර පී.බී.දිසානායක මහතා යටතට පත් වනු ඇත.උතුරු මැද පළාත් සභා 06 වන නිල කාලය මෙලෙස අද මධ්‍යම රාත්‍රියෙන් අවසන් වන අතර පසුගිය 28 වැනි දින පළාත් සභාවේ අවසන් සභාවාරය පැවැත්වුණි.2012 වසරේ පැවති මැතිවරණයේ දී උතුරු මැද පළාත් සභාව සඳහා එක්සත් ජනතා නිදහස් සන්ධානයෙන් මන්ත්‍රීවරුන් 21 දෙනෙකු, එක්සත් ජාතික පක්ෂයෙන් මන්ත්‍රීවරුන් 11 දෙනෙකු සහ ජනතා විමුක්ති පෙරමුණෙන් එක් මන්ත්‍රීවරයෙකු තේරී පත් වුණි.පසුගිය මස 26 වැනිදා සබරගමු පළාත් සභාවේ නිල කාලය අවසන් වූ අතර ඊයේ දිනයේ නැගෙනහිර පළාත් සභාවේ නිල කාලය අවසන් වුණි.", "URL": "https://sinhala.adaderana.lk/news.php?nid=78217", "Category": null, "Parent URL": null}