{"Source": "Adaderana", "Timestamp": "December 1, 2012 08:39 am", "Headline": "බදුල්ලට නායයාම් අනතුරු අඟවයි", "News Content": "ඉදිරි පැය කිහිපය තුළදී බදුල්ල දිස්ත‍්‍රික්කයේ නායයෑමේ අවදානමක් සහිත ස්ථාන පිළිබඳව අනතුරු ඇඟවීම් නිකුත්කර ඇතැයි බදුල්ල දිස්ත‍්‍රික් ආපදා කළමනාකරණ මධ්‍යස්ථානය පවසයි. විශේෂයෙන් හල්දුම්මුල්ල, බෙරගල, වැල්ලවාය යන ප්‍රදේශවලත් බෙරගල - හපුතලේ මාර්ගයේත් පස් කඳු කඩා වැටීම්, ගල් හා ගස් පෙරළීම් වැනි දෑ සිදුවිය හැකි බව එම මධ්‍යස්ථානයේ දිස්ත‍්‍රික් සම්බන්ධිකාරක එම්.එල්. උදය කුමාර මහතා පැවසුවේය. මේ සම්බන්ධයෙන් ජනතාව වඩාත් අවධානයෙන් සිටිය යුතු බව ඔහු වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=29625", "Category": null, "Parent URL": null}