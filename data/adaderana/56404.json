{"Source": "Adaderana", "Timestamp": "January 16, 2016 11:13 pm", "Headline": "  වල්ලපට්ටා සමග රට පනින්න බැරිවෙයි", "News Content": "වල්ලපට්ටා තොගයක් නීති වි‍රෝධී ලෙස රැගෙනයාමට තැත්කළ පුද්ගලයෙකු කටුනායක ගුවන් තොටුපළ රේගුව විසින් අත්අඩංගුවට ගෙන තිබේ.33 හැවිරිදි නාවලපිටිය පදිංචිකරුවෙකු මෙලෙස අත්අඩංගුවට ගෙන ඇති අතර ඔහු සිය ගමන් මල්ලේ වල්ලපට්ටා කිලෝ 23යි ග්‍රෑම් 400ක ප්‍රමාණයක් සඟවා තිබියදී සොයාගැනිණ.ඒවායේ වටිනාකම රුපියල් 9,360,000ක් බව රේගු මාධ්‍ය ප්‍රකාශක ලෙස්ලි ගාමිණි මහතා පැවසීය.අද සවස 6.45ට පිටත්වීමට නියමිතව තිබූ ගුවන් යානයෙන් අබුඩාබි බලා යාමට ඔහු සැලසුම් කර තිබී ඇති බව ලෙස්ලි ගාමිණි මහතා කීවේය.", "URL": "https://sinhala.adaderana.lk/news.php?nid=56404", "Category": null, "Parent URL": null}