{"Source": "Adaderana", "Timestamp": "May 22, 2015 09:30 am", "Headline": "යතුරුපැදිය ගැටී පැදිකරු මරුට", "News Content": "නවගමුව, හංවැල්ල - පිටකොටුව මාර්ගයේ වෑන් රථයක් සහ යතුරුපැදියක් එකිනෙක ගැටීමෙන් සිදුවු අනතුරකින් තරුණයෙකු මියගොස් තිබේ.හංවැල්ල දෙස සිට කඩුවෙල දෙසට පැමිණි යතුරුපැදියක් ප්‍රතිවිරුද්ධ දිශාවෙන් පැමිණි වෑන් රථයක මුහුණට මුහුණ ගැටිමෙන් අනතුර සිදුව ඇති බව වාර්තා වේ.අනතුරින් බරපතළ තුවාල ලැබු යතුරුපැදිකරු ජාතික රෝහලට ඇතුළත් කිරිමෙන් පසු මියගොස් තිබේ.මියගොස් ඇත්තේ 24 හැවිරිදි පහත්ගම, හංවැල්ල ප්‍රදේශයේ පදිංචිව සිටි තරුණයෙකි.මෘත ශරීරය ජාතික රෝහලේ තැන්පත් කර ඇති අතර පශ්චාත් මරණ පරික්ෂණ අද සිදුකිරිමට නියමිත බව පොලිසිය සඳහන් කරයි.අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=51499", "Category": null, "Parent URL": null}