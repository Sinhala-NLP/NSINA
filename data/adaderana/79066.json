{"Source": "Adaderana", "Timestamp": "October 24, 2017 09:47 am", "Headline": "   කුඹුරට යද්දී අලියා ගහලා", "News Content": "අක්කරපත්තුව, මුල්ලිකුලම් ප්‍රදේශයේදී වන අලියෙකු පහරදීමෙන් පුද්ගලයෙකු මියගොස් තිබේ. අදාළ පුද්ගලයා සිය කුඹුර වෙත යමින් සිටියදී මෙලෙස වන අලි පහරකෑමට ලක්ව ඇති බව පොලීසිය සඳහන් කළේය. වන අලි ප්‍රහාරයෙන් තුවාල ලැබු පුද්ගලයා අක්කරපත්තුව රෝහලට ඇතුළත් කිරීමෙන් අනතුරුව මියගොස් තිබේ. මියගොස් ඇත්තේ 55 හැවිරිදි පාලමුණ ප්‍රදේශයේ පදිංචිව සිටි අයෙකි. සිද්ධිය සම්බන්ධයෙන් අක්කරපත්තුව පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=79066", "Category": null, "Parent URL": null}