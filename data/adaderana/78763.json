{"Source": "Adaderana", "Timestamp": "October 16, 2017 09:38 am", "Headline": " දෙවන එක්දින තරඟය අදයි", "News Content": "සංචාරක ශ්‍රී ලංකා කණ්ඩායම සහ පකිස්ථාන කණ්ඩායම අතර පැවැත්වෙන දෙවන එක්දින ජාත්‍යන්තර තරඟය අද පැවැත්වෙයි. අබුඩාබිහිදී දිවා රාත්‍රී තරඟයක් ලෙස මෙම තරඟය පැවැත්වීමට නියමිතය. උපුල් තරංග ශ්‍රී ලංකා කණ්ඩායම මෙහෙයවන අතර ෂෆ්රාස් අහමඩ් පකිස්ථාන කණ්ඩායමේ නායකයා ලෙස කටයුතු කරයි. පසුගිය තරඟය සඳහා ක්‍රීඩා කළ ශ්‍රී ලංකා කණ්ඩායමම අද දිනයේත් ක්‍රීඩා කරනු ඇති බව වාර්තා වෙයි. තරඟාවලියේ පළමු එක්දින තරඟය ලකුණු 83කින් ජයග්‍රහණය කිරීමට පකිස්ථාන කණ්ඩායම සමත් වුණි.", "URL": "https://sinhala.adaderana.lk/news.php?nid=78763", "Category": null, "Parent URL": null}