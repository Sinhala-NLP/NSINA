{"Source": "Adaderana", "Timestamp": "November 10, 2012 05:06 pm", "Headline": "ශ්‍රී ලංකා නවසීලන්ත තරගය පන්දුවාර 42ට සීමාකරයි", "News Content": "වර්ෂාවෙන් බාධා සිදුවීම හේතුවෙන් ශ්‍රී ලංකා නවසීලන්ත සිව්වැනි එක්දින තරගය එක් කණ්ඩායමකට පන්දුවාර 42ට සීමා කර තිබේ. මෙම තරගයේ කාසියේ වාසිය දිනූ ශ්‍රී ලංකා කණ්ඩායම පළමුවෙන් පන්දුවට පහරදීමේ අවස්ථාව නවසීලන්ත කණ්ඩායමට ලබාදීමට තිරණය කරන ලදි. කෙසේ වෙතත් වර්ෂාවෙන් බාධා සිදුවීම හේතුවෙන් තරගය පැය 2ට වඩා කාලයක් ප්‍රමාද වී ආරම්භ කිරීමට සිදුව තිබේ. ඒ අනුව තරගය පස්වරු 5.00ට ආරම්භ කිරීමට නියමිතය. මෙම තරගය හම්බන්තොට මහින්ද රාජපක්ෂ ක්‍රී‍ඩාංගණයේදී පැවැත්වීමට කටයුතු යොදා ඇත.", "URL": "https://sinhala.adaderana.lk/news.php?nid=29083", "Category": null, "Parent URL": null}