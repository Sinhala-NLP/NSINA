{"Source": "Adaderana", "Timestamp": "January 25, 2016 09:36 am", "Headline": "අල්ලස් නඩු වලට වෙනම අධිකරණයක් අවශ්‍යයි", "News Content": "අල්ලස් නඩු විභාග කිරිම සඳහා මේ වන විට වෙනමම අධිකරණයක අවශ්‍යතාව දැඩිව පැන නැගී ඇති බව අල්ලස් හෝ දූෂණ විමර්ශන කොමිසම පවසයි.වෙනමම අධිකරණයක් පිහිටුවිමට අදාළ යෝජනාව මේ වන විටත් අල්ලස් කොමිසමට ඉදිරිපත් වී තිබේ.කෙසේ වෙතත් ඉදිරියේදී අදාළ යෝජනාව රජයට ඉදිරිපත් කිරිමට නියමිත බවය අදාළ ප්‍රකාශකයෙකු සඳහන් කළේය.දැනට විභාග වෙමින් පවතින නඩු හා සම්බන්ධ විමර්ශන මේ හරහා කඩිනම් කර ගත හැකි බව ද එම කොමිසම පෙන්වා දෙයි.මේ අතර වර්තමානය වන විට අල්ලස් හෝ දුෂණ විමර්ශන කොමිසමට වැඩි වශයෙන් පැමිණිලි ඉදිරිපත් වෙමින් පවතින බවද වාර්තා වී තිබේ.එම නඩු විභාග කර නඩු පැවරිමට යෑමේදී විශාල ගැටළුවලට මුහුණ පෑමට සිදු වන බව පෙන්වා දෙන අදාළ නිලධාරියෙක් සඳහන් කළේ වෙනමම අධිකරණයක් තුළින් මෙම සියලු ගැටළු සඳහා ඉක්මන් විසදුම් ලැබෙන බවයි.මේ අතර පසුගිය කාලය තුළ අල්ලස් හෝ දූෂණය නැති කිරිම සඳහා අමාත්‍යාංශ ගෙන ඇති සාධනීය පියවර පිළිබඳව තමන් සතුටට පත්වන බව ද අදාළ නිලධාරියා සඳහන් කළේය.", "URL": "https://sinhala.adaderana.lk/news.php?nid=56616", "Category": null, "Parent URL": null}