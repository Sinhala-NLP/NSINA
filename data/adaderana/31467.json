{"Source": "Adaderana", "Timestamp": "February 9, 2013 08:00 am", "Headline": "කිසිදු පදනමක් නැතිව ගෙදර පරික්ෂා කළා", "News Content": "පොලිස් නිලධාරීන් පිරිසක් නුගේගොඩ ප‍්‍රදේශයේ පිහිටි තම නිවස සෝදිසි කිරීමට ලක් කළ බව එක්සත් ජාතික පක්ෂ පාර්ලිමේන්තු මන්ත‍්‍රී පාලිත රංගේ බණ්ඩාර මහතා පවසයි. කිසිදු පදනමක් නොමැතිව තම තම නිවස ඊයේ සහ පෙරේදා එසේ සොදිසි කිරීම ගැන විරෝධය පළ කරන බව පාලිත රංගේ බණ්ඩාර මහතා කියයි. මේ සම්බන්ධයෙන් අද දෙරණ කළ විමසීමක දී පොලිස් මාධ්‍ය ප‍්‍රකාශකවරයා පැවසුවේ 119 පොලිස් හදිසි ඇමතුම් අංශයට ලැබුණු පැමිණිල්ලකට අනුව පොලීසිය ක‍්‍රියාත්මක වී ඇති බවයි. අදාළ නිවසේ කාන්තාවක් බලහත්කාරයෙන් රදවාගෙන සිටින බවට එම ඇමතුම මගින් කියැවුණ බව ද පොලිස් මාධ්‍ය ප‍්‍රකාශකවරයා පැවසීය.", "URL": "https://sinhala.adaderana.lk/news.php?nid=31467", "Category": null, "Parent URL": null}