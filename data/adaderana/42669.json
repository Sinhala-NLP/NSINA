{"Source": "Adaderana", "Timestamp": "April 20, 2014 09:10 am", "Headline": "ගෙවල් බිඳින හොරෙක් අතේ මාට්ටු ", "News Content": "නිවෙස්වලට සොරෙන් ඇතුළු වී ගෘහ භාණ්ඩ සොරකම් කළ පුද්ගලයෙකු මීගමුව ප්‍රදේශයේ දී අත්අඩංගුවට ගෙන තිබේ. සැකකරු 2012 වසරේ දී නිවසක ගෘහ භාණ්ඩ සොරාගැනීම් සම්බන්ධයෙන් චෝදනා ලැබ සිටි අයෙකු බව වාර්තා වෙයි. සැකකරුගෙන් සිදුකළ ප්‍රශ්න කිරිම්වලදී ඔහු සතුව තිබී විදුලි පංකාවක්, වතුර මෝටරයක්, ශීතකරණයක් ඇතුළු දේපළ පොලීසිය විසින් සොයාගෙන තිබේ. අත්අඩංගුවට ගත් සැකකරු ලුණුවිල ප්‍රදේශයේ පදිංචිකරුවෙකු වන අතර ඔහු මීගමුව මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=42669", "Category": null, "Parent URL": null}