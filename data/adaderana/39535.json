{"Source": "Adaderana", "Timestamp": "December 12, 2013 03:17 pm", "Headline": " තනි පැත්තට යන්න පෙරහුරුවක් ", "News Content": "කොළඹ මාර්ග කිහිපයක එක් පැත්තකට පමණක් රථ වාහන ධාවනය කරවීමේ විශේෂ පෙරහුරුවක් හෙට (13) දිනයේ ක්‍රියාත්මක කරන බව පොලිස් මාධ්‍ය ප්‍රකාශක කාර්යාලය නිවේදනය කරයි. පොලිස් මාධ්‍ය ප්‍රකාශක,ජ්‍යේෂ්ඨ පොලිස් අධිකාරී අජිත් රෝහණ මහතාගේ අත්සනින් යුතුව නිකුත් කර ඇති නිවේදනයක මේ බව දැක්වෙයි. එකී නිවේදනය පහත පරිදිය. 2013-12-13 වන දින පැය පෙ.ව 9.00 සිට පැය 11.00 දක්වා ඩුබ්ලිකේෂන් පාර, ඩික්මන් පාර හංදිය සිට හින්දු විද්‍යාලය දෙසට සහ ඉන් පසුව ධම්මාරාම පාර ඔස්සේ ගාලූ පාරට එක් පැත්තකට ගමන් කරන රථවාහන සැලැස්මක පෙරහුරුවක් කි‍්‍රයාත්මක කිරිමට නියමිතය. එමෙන්ම ගාලූ පාර සැවෝයි සිනමා හල සිට කොළඹ දෙසටද ඉහත කාලය තුළම එක් පැත්තකට පමණක් වාහන ධාවනය වන රථවාහන සැලැස්මක පෙරහරුවක් කි‍්‍රයාත්මක වේ. එම කාලය තුළ ඉහත මාර්ග වල ගමන් කරන රියදුරන් පෙරහුරුවට අනුගත වෙමින් කි‍්‍රයා කරන ලෙස ඉල්ලා සිටිමි. එහිදි කිසිම ආකාරයකින් මාර්ග වසා තැබිමක් හෝ වාහන ගමනාගමනය සිමා විමක් සිදු නොවන අතර පෙ.ව 9.00 - 11.00 ත් අතර පැවැත්වෙන නිසා අපොස සාමාන්‍ය පෙළ විභාගය සදහා සහාභාගි වන සිසුන්ට කිසිදු ආකාරයකින් අවහිරතාවයක් නොවේ.", "URL": "https://sinhala.adaderana.lk/news.php?nid=39535", "Category": null, "Parent URL": null}