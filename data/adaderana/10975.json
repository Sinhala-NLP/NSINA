{"Source": "Adaderana", "Timestamp": "September 20, 2010 10:42 am", "Headline": "දකුණේ වෙරළ කලාපයන්ට වෙරළාරක්ෂක අනුඛණ්ඩ", "News Content": "දකුණු මුහුදු තීරයේ දේශීය හා විදේශීය සංචාරකයන් දිය නෑම සඳහා භාවිත කරන වෙරළ කලාපයන්හි වෙරළාරක්ෂක අනුඛණ්ඩ පිහිටුවීමට පියවර ගෙන තිබේ. හික්කඩුව, මිරිස්ස සහ පොල්හේන යන වෙරළ කළාපවල මෙම අනුඛණ්ඩ පිහිටුවන බව වෙරළ සංරක්ෂක්ෂණ දෙපාර්තමේන්තුවේ අධ්‍යක්ෂ ජෙනරාල් රියර් අද්මිරාල් දයා ධර්මප්‍රිය මහතා පවසයි. මෙමගින් ජනතාවගේ ආරක්ෂාව මෙන්ම මුහුදු හිරිගල් විනාශය වැළැක්වීම සහ එම වෙරළ කලාප තවදුරටත් ජනප්‍රිය කරවීම අපේක්ෂා කරන බව වෙරළ සංරක්ෂණ දෙපාර්තමේන්තුව පවසයි. පසුගිය කාලය තුළ මුහුදේ දිය නෑමට යාමෙන් පුද්ගලයින් විශාල පිරිසක් මිය යාම මෙම තීරණය ගැනීමට හේතුවී තිබේ.", "URL": "https://sinhala.adaderana.lk/news.php?nid=10975", "Category": null, "Parent URL": null}