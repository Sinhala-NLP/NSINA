{"Source": "Adaderana", "Timestamp": "November 18, 2017 04:08 pm", "Headline": "මන්නාරමේ ගණ දෙවියන්ට අපලයි", "News Content": "මන්නාරම ප‍්‍රදේශයේ මාර්ගයක් ආසන්නයේ කෝවිලක් තුළ පැවති ගණදෙවි පිළිම තුනක් සොරාගෙන ගොස් ඇති අතර,තවත් ගණදෙවි පිළිම දෙකක් අද (18) අලුයම කිසියම් පිරිසක් විසින් කඩා දමා ඇති බව මන්නාරම පොලිසිය පවසයි. මීට අමතරව මන්නාරම මාන්තෙයි ප‍්‍රදේශයේ කිතුණු පල්ලියක පිහිටි පඬුරු කැටයක්ද අද (18) අලුයම කිසියම් පිරිසක් සොරාගෙන ගොස් ඇති බවද මන්නාරම පොලිසිය පැවසීය. මන්නාරම යාපනය ප‍්‍රධාන මාර්ගයේ පැවති ගණදෙවි පිළිම කිහිපයක් පසුගිය මාසයේදී ද කිසියම් පිරිසක් කඩා දමා තිබු බව මන්නාරම ප‍්‍රදේශවාසීන් ප්‍රකාශ කළේය. අදාළ සිදුවීම් සම්බන්ධයෙන් කිසිවෙකුත් මේ වනවිට අත්අඩංගුවට ගෙන නොමැති අතර,කණ්ඩායම් කිහිපයක් යොදවා සිදුවීම් සම්බන්ධයෙන් පරීක්ෂණ මෙහෙයවන බව පොලිසිය පැවසීය.", "URL": "https://sinhala.adaderana.lk/news.php?nid=80114", "Category": null, "Parent URL": null}