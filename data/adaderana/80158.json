{"Source": "Adaderana", "Timestamp": "November 19, 2017 09:21 am", "Headline": " 70 වන නිදහස් දින සැමරුම වෙනුවෙන් තුන්කොන් ක්‍රිකට් තරඟාවලියක් ", "News Content": "70 වන නිදහස් දින සැමරුම වෙනුවෙන් පන්දුවාර 20/20 තුන්කොන් ක්‍රිකට් තරඟාවලියක් මෙරට දී පැවැත්වීමට ශ්‍රී ලංකා ක්‍රිකට් ආයතනය සැලසුම් කර තිබේ. ඉන්දියාව, බංග්ලාදේශය සහ ශ්‍රී ලංකාව සහභාගී වන මෙම තරඟාවලිය මාර්තු මස 08 වැනිදා සිට 20 වැනිදා දක්වා කොළඹ ආර්.ප්‍රේමදාස ක්‍රීඩාංගණයේ දී පැවැත්වීමට නියමිතය. නිදහස් කුසලානය ලෙස නම් කර ඇති මෙම තරඟාවලිය සෑම කණ්ඩායමක්ම ප්‍රතිවාදී කණ්ඩායම සමඟ තරඟ දෙක බැඟින් මුහුණදෙන පරිදි අවසන්මහ තරඟය ඇතුළු තරඟ 7කින් සමන්විතය. මේ අතර ඉන්දු - ශ්‍රී ලංකා පළමු ටෙස්ට් තරඟයේ සිව්වන දිනය අදයි. ඉන්දීය කණ්ඩායම පළමු ඉනිමේ දී සියලුදෙනා දැවී ලබාගත් ලකුණු 172කට පිළිතුරු වශයෙන් ශ්‍රී ලංකා කණ්ඩායම පළමු ඉනිම සඳහා කඩුලු 4ක් දැවී ලකුණු 165ක් ලබා සිටියි.", "URL": "https://sinhala.adaderana.lk/news.php?nid=80158", "Category": null, "Parent URL": null}