{"Source": "Adaderana", "Timestamp": "February 3, 2016 01:46 pm", "Headline": "සමනලගම නායයෑමේ අවදානමක්!", "News Content": "කන්ද උඩරට සාම නගරයක් ලෙස හැදින්වෙන හැටන්, සමනලගම ගම්මානයේ පවුල් 13ක් නායයාමේ අවදානම් තත්ත්වයක් හේතුවෙන් දැඩි අසීරුතාවකයට පත්ව ඇති බව වාර්තා වී තිබේ.හැටන්, බගවන්තලාව ප්‍රධාන මාර්ගයේ අසළ පිහිටි මෙම සමනලගම ගම්මානයේ පදිංචි පවුල්වලට එම ස්ථානයෙන් ඉවත්වන ලෙසට ජාතික ගොඩනැගිලි පර්යේශන ආයතනය සහ හැටන් දික්ඹය නගර සභාව ලිඛිතව දැනුම්දී ඇත.එහෙත් ගම්වාසීන් පවසන්නේ තමන්ට ඉඩම් කැබැල්ලක් හෝ ලබා නොදී පදිංචි ස්ථානවලින් ඉවත්වන ලෙස දැනුම් දී තිබීම හේතුවෙන් තමන් දැඩි අසරන තත්ත්වයකට පත්ව ඇති බවයි. මේ අතර මේ සම්බන්ධයෙන් අද දෙරණ ගිණිගත්හේන ප්‍ර දේශිය ලේකම් එච්.එම්.සී. හේරත් මහතාගෙන් විමසීමක් කළ අතර ඔහු පවසා සිටියේ නායයාම් අවදානමට ලක්ව ඇති එම ප්‍රදේශවල ජනතාවට දික්ඔය ග්ලැන්කන් ප්‍රදේශයේ ඉඩම් ලබාදිමට පියවර ගෙන ඇති බවයි.", "URL": "https://sinhala.adaderana.lk/news.php?nid=56886", "Category": null, "Parent URL": null}