{"Source": "Adaderana", "Timestamp": "November 7, 2018 03:54 pm", "Headline": "වැඩිම වැස්ස පාසිකුඩාවලට", "News Content": "උපරිම වර්ෂාපතනය ලෙස මිලිමීටර 342.3 ක් මඩකලපුව දිස්ත්‍රික්කයේ පාසිකුඩා ප්‍රදේශයෙන් වාර්තා වෙයි. පොළොවට ආසන්න වායුගෝලයේ සුළං නිශ්චලව පැවතීම හෝ නිශ්චිත දිශාවකින් තොරව හමා ඒම සිදුවු අතර, සුළඟේ වේගය පැයට කිලෝමීටර 0-20 අතර විය. දහවල් කාලය තුළ උපරිම උෂ්ණත්වය අනුරාධ පුර, මහා ඉලුප්පල්ලම යන ප්‍රදේශවල වාර්තා විය. මේ අතර, අද රාත්‍රී අවම උෂ්ණත්වය සාමාන්‍ය අගයට වඩා ආසන්න වශයෙන් සෙල්සියස් අංශක 3 කින් පමණ නුවරඑළිය ප්‍රදේශයේ පැවතිය හැකි බවත් ඊයේ(06) දිනයේ දී එය සෙල්සියල් අංශක 14.5 ලෙස පැවතුන බවත් කාලගුණ විද්‍යා දෙපාර්තමේන්තුව පවසයි. ඊයේ දිනයේ දී උපරිම උෂ්ණත්වය ලෙස හම්බන්තොට දිස්ත්‍රික්කයේ සෙල්සියස් අංශක 27.9 වාර්තා විය.", "URL": "https://sinhala.adaderana.lk/news.php?nid=98840", "Category": null, "Parent URL": null}