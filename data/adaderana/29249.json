{"Source": "Adaderana", "Timestamp": "November 16, 2012 10:51 pm", "Headline": " පෙදරේරුවෙක් විශේෂඥ වෛද්‍යවරයෙක් වෙලා", "News Content": "ප්‍රසව හා නාරිවේද වෛද්‍යවරයකු යැයි පවසමින් කාන්තාවන් පරික්ෂා කළ පෙදරේරුවෙකු පොලීසිය විසින් අත්අඩංගුවට ගෙන තිබේ. මෙම පෙදරේරුවා තමන් කරාපිටිය රෝහලෙන් පැමිණෙන වෛද්‍යවරයකු යැයි පවසා නිවෙස්වලට ගොස් ගර්භණී තත්ත්වයේ පසුවන කාන්තාවන් සහ තරුණියන් පරීක්ෂා කර ඇතැයි පොලීසිය පවසයි. මෙසේ අත්අඩංගුවට ගෙන ඇත්තේ මොරවක, වැලිගේ ප්‍රදේශයේ පදිංචි පෙදරේරුවෙකු ලෙස කටයුතු කරන 35 හැවිරිදි පුද්ගලයෙකි. ප්‍රේම සබඳතාවක් හේතුවෙන් අතවරයට පත්වු තරුණියක් පරික්ෂා කරමින් සිටියදී සැකකරු පොලිස් අත්අඩංගුවට පත්ව තිබේ. අදාළ තරුණියගේ ඥාතීන් විසින් එම වෛද්‍යවරයා සැක සහිත යැයි පොලීසියට දැනුම්දී ඇති අතර ඒ අනුව සැකකරු මාතර, බානගල ප්‍රදේශයේදී අත්අඩංගුවට ගෙන ඇත. මොහුගේ නම් ගම් විස්තර සොයා බැලීමේදී වෛද්‍යවරයෙකු ලෙස ලියාපදිංචි වු විස්තර කිසිවක් නොවු බවද පොලීසිය කියයි. එසේම සැකකරු යම් කිසි මානසික රෝගයකින් පීඩා විඳින බවක්ද පෙන්නුම් කළේ යැයි පොලීසිය සඳහන් කරයි.", "URL": "https://sinhala.adaderana.lk/news.php?nid=29249", "Category": null, "Parent URL": null}