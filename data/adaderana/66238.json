{"Source": "Adaderana", "Timestamp": "November 21, 2016 09:12 am", "Headline": "දෙතැනක මරණ 2ක්", "News Content": "බිබිල - මොණරාගල ප්‍රධාන මාර්ගයේ මැදගම ප්‍රදේශයේදී සිදු වූ රිය අනතුරකින් පුද්ගලයෙකු මියගොස් තිබේ.වෑන් රථයක් මාර්ගය හරහා ගමන් කරමින් සිටි පදිකයෙකුගේ ගැටීමෙන් අනතුර සිදුව ඇති බව පොලීසිය පැවසුවේය.අනතුරෙන් තුවාල ලැබූ අදාළ පුද්ගලයා මැදගම රෝහලට ඇතුළත් කිරීමෙන් පසු මියගොස් තිබේ.මියගොස් ඇත්තේ මැදගම පොල්ගහවෙල ප්‍රදේශයේ පදිංචිව සිටි 44 හැවිරිදි පුද්ගලයෙකි.අනතුර සිදු කළ වෑන් රථය පලායමින් සිටියදී බඩල්කුඹුර ප්‍රදේශයේදී පොලිස් බාරයට ගෙන ඇති අතර එහිදී සැකකරු අත්අඩංගුවට ගෙන තිබේ.මැදගම පොලීසිය මේ පිළිබඳ වැඩිදුර විමර්ශන සිදු කරයි.මේ අතර වැල්ලවාය - තණමල්විල මාර්ගයේ ගාල්ල වංගුව අසලදී සිදු වූ රිය අනතුරකින් පුද්ගලයෙකු මියගොස් තිබේ.කැබ් රථයක් සහ පුද්ගලික බස් රථයක් එකිනෙක ගැටීමෙන් අනතුර සිදුව ඇති බව පොලීසිය පැවසුවේය.අනතුරින් බරපතළ තුවාල ලැබූ කැබ් රථයේ රියදුරු සහ එහි ඉදිරිපස ගමන් ගත් තවත් පුද්ගලයෙකු වැල්ලවාය රෝහලට ඇතුළත් කිරීමෙන් පසු වැඩිදුර ප්‍රතිකාර සඳහා මොණරාගල රෝහලට ඇතුළත් කිරීමේදී රියදුරු මියගොස් තිබේ.මියගොස් ඇත්තේ බඩල්කුඹුර, ගල්ගේගොඩ ප්‍රදේශයේ පදිංචිව සිටි 43 හැවිරිදි පුද්ගලයෙකි.අනතුර සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර වැල්ලවාය පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=66238", "Category": null, "Parent URL": null}