{"Source": "Adaderana", "Timestamp": "January 16, 2014 09:30 am", "Headline": "අපරාධ කල්ලියක 4ක් පොලිස් දැලේ ", "News Content": "විදේශගතව සිට මෙරටට පැමිණෙන පුද්ගලයින් සතු දේපළ සහ මුදල් සොරාගන්නා සංවිධානාත්මක අපරාධ කල්ලියක පුද්ගලයින් සිව්දෙනෙකු අත්අඩංගුවට ගෙන තිබේ. කුලි රථ මගින් ගම්බිම් වලට ඇරලවන බව පවසා මත් ද්‍රව්‍ය මිශ්‍ර බීම වර්ග පානය කිරීමට ලබා දී සිහිසුන් කරවා මෙම දේපළ හා මුදල් සොරාගැනීම් සිදුකර ඇති බව පොලීසිය සිදුකළ පරීක්ෂණ වලින් අනාවරණය වී ඇත. අත්අඩංගුවට ගත් සැකකරුවන් කටුනායක ගුවන් තොටුපළ සහ පිටකොටුව බස් නැවතුම්පළ පරිශ්‍රෙය් රැඳි සිට මෙම අපරාධ සිදුකර තිබේ. බස්නාහිර පළාත උතුර අපරාධ කොට්ඨාසය සිදුකළ විශේෂ වැටලීමකදී අත්ඩංගුවට ගත් මෙම සැකකරුවන් සතුව තිබි සොරාගන්නා ලද විද්‍යුත් උපකරණ ඇතුළු භාණ්ඩ සහ මත් පෙති සොයාගත් බව පොලීසිය සඳහන් ක‍ළේය. සැකකරුවන් අද(16) මහර මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=40384", "Category": null, "Parent URL": null}