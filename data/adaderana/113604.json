{"Source": "Adaderana", "Timestamp": "July 8, 2019 06:42 am", "Headline": "අනියම් පෙම ඇසිඩ් ප්‍රහාරයකින් කෙළවර වෙයි", "News Content": "කෑගල්ල ගොඩපොල ප්‍රදේශයේදී කාන්තාවකට , ගැහැණු ළමයකුට සහ පිරිමි ළමයෙකුට ඇසිඩ් ප්‍රහාරයක් එල්ල කර එම පුද්ගලයාද ඇසිඩ් පානය කර සිය දිවි නසා ගෙන ඇත. ඊයෙ (07) දහවල් ඇසිඩ් ප්‍රහාරයට ලක් වු කාන්තාව, දරු දෙදෙනා සහ ඇසිඩ් පානය කළ පුද්ගලයා කෑගල්ල රෝහලට ඇතුලත් කර ඇති අතර එහිදි ඔහු මිය ගිය බව පොලීසිය සඳහන් කළේය. මෙලෙස මිය ගොස් ඇත්තේ අවුරුදු 42ක් වු කනංගරපුර කෙටියාකුඹුර ප්‍ර දේශයේ පදිංචිව සිටි පුද්ගලයෙක්. මරණකරු අදාල කාන්තාවත් සමඟ අනියම් සම්බන්ධතාවයක් පවත්වා ඇති අතර ඒ මත ඇති වු ආරවුලක් මෙය හෙතු වී ඇති බව පොලිසියි අනාවරණය කර ගෙන තිබේ. තවද මෙම සිද්ධිය සිදු වීමට පෙර සැකකරු විසින් අදාල කාන්තාවට වෙඩි තැබීමටද උත්සහ කර ඇත. අදාල ගල්කටස් වර්ගයේ ගිනි අවියද පොලිසිය විසින් සොයාගෙන තිබේ. කෑගල්ල පොලිසීය වැඩිදුර විමර්ශණ සිදු කරයි.", "URL": "https://sinhala.adaderana.lk/news.php?nid=113604", "Category": null, "Parent URL": null}