{"Source": "Adaderana", "Timestamp": "December 31, 2013 07:15 am", "Headline": " මංගලගේ ගෙදරට හොරු පැනලා", "News Content": "එ.ජා.ප පාර්ලිමේන්තු මන්ත්‍රී මංගල සමරවීර මහතාට අයත් පානදුර පිහිටි නිවසට සොරු පැන ඇති බවට පොලීසියට පැමිණිලි ලැබී තිබේ. පානදුර,කෙසෙල්වත්ත-ගොරකාන ප්‍රදේශයේ පිහිටි මෙම නිවසට ඊයේ දහවල් 1.45 ට පමණ සොරු ඇතුළුවී ඇති බවට පානදුර(උතුර) පොලීසියට මෙම පැමිණිල්ල ලැබී ඇති බව සඳහන් වේ. කෙසේ වෙතත් සොරුන් විසින් කිසිවක් රැගෙන ගිය බවට තහවුරු නැති බවත්,මේසයක ලාච්චුවක් පමණක් විවර කර ඇති බවටත් පැමිණිල්ලේ තොරුතුරු දැක්වෙන බව පොලීසිය පවසයි. පානදුර(උතුර) පොලීසිය විසින් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=39977", "Category": null, "Parent URL": null}