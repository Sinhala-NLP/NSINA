{"Source": "Adaderana", "Timestamp": "October 14, 2013 09:48 pm", "Headline": "විවිධ ආගම් ඇදහීම් කරමින් එකිනෙකාට ගරු කිරීම අගය කරනවා ", "News Content": "ජනවර්ග අතර අන්තර් අවබෝධය හා සහයෝගීතාව දක්නට ලැබෙන රටවල් අතර, ශ්‍රී ලංකාව කදිම උදාහරණයක් බව ඉරානයේ අධ්‍යාත්මික නායකවරයාගේ උපදේශක අයතුල්ලා මුහම්මඩ් අලි ටෂ්කිරි මහතා පවසයි. මෙරට ජනතාව විවිධ ආගම් ඇදහීම සිදුකළ ද ඔවුන් එකිනෙකාට ගරු කරමින් ජීවත් වීම අගය කරන බව ටෂ්කිරි මහතා පෙන්වා දෙයි. විසුම්පාය අග්‍රාමාත්‍ය නිල නිවසේ දී අග්‍රාමාත්‍ය දි.මු.ජරයත්න මහතා සමඟ පැවති සාකච්ඡාවකදී ඔහු මේ බව ප්‍රකාශ කර ති‍බේ. මෙහිදි අග්‍රාමාත්‍ය දි.මු ජයරත්න මහතා ප්‍රකාශ කර ඇත්තේ එක්සත් ජාතීන්ගේ සංවිධානයේ දී ශ්‍රී ලංකාවට විරුද්ධව ඉදිරිපත් කළ චෝදනාවන් පරාජය කිරීමට ඉරානය ඇතුළු මුස්ලිම් රටවල් දැක්වු සහයට සිය ස්තූතිය පල කරබෙ බවයි.", "URL": "https://sinhala.adaderana.lk/news.php?nid=38141", "Category": null, "Parent URL": null}