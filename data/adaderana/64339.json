{"Source": "Adaderana", "Timestamp": "September 23, 2016 10:43 am", "Headline": " දිවයින පුරා වියළි කාලගුණික තත්ත්වයක්", "News Content": "දිවයින පුරා මේ දිනවල වියළි කාලගුණික තත්ත්වයක් පවතින බව කාලගුණ විද්‍යා දෙපාර්තමේතුව පවසයි.එම දෙපාර්තමේන්තුව සඳහන් කළේ අද(23) දිනයේ සබරගමුව සහ මධ්‍යම පළාත්වලත්, ගාල්ල දිස්ත්‍රික්කයේත් සිහින් වැසි අපේක්ෂා කරන බවයි.මන්නාරම සිට කොළඹ සහ ගාල්ල හරහා පොතුවිල් දක්වා ගැඹුර සහ නොගැඹුරු මුහුදු ප්‍රදේශවල පැයට කිලෝමිටර් 60ක පමණ වේගයකින් තඳ සුළං ඇතිවිය හැකි බවද පෙන්වා දී තිබේ. මේ අතර පසුගිය වසරට සාපේක්ෂව ගත වූ සති කිහිපයක සිට දිවයිනට වියළි කාලගුණයක් බලපා ඇති බව කාලගුණ විද්‍යා දෙපාර්තමේන්තුව පවසයි.ලබන මස මුල් සතිය තුළ අන්තර් මෝසම් වැසි අපේක්ෂා කරන බව එම දෙපාර්තමේන්තුව සඳහන් කළේය. මේ වන විට දිවයිනට බලපෑ ඇති වියළි කාලගුණික තත්ත්වය හේතුවෙන් කෘෂිකාර්මික කටයුතු සහ තේ ඇතුළු වැවිලි කර්මාන්තය සඳහා ද දැඩි බලපැම් එල්ල වී ඇති අතර ප්‍රදේශ රැසක ජනතාව පානීය ජලය ලබා ගැනිමේ දුෂ්කරතාවලට ද මුහුණ දී සිටියි.මේ අතර පවතින දේශගුණික තත්ත්වය සැලකිල්ලට ගනිමින් රට තුළ හදිසි ආපදා තත්ත්වයක් ප්‍රකාශයට පත් කළ යුතු බව පාර්ලිමේන්තු මන්ත්‍රී රංජිත් සොයිසා මහතා ප්‍රකාශ කළේය.මේ අතර දිවයිනට බලපා ඇති වියළි කාලගුණික තත්ත්වය හේතුවෙන් පානීය ජල අවශ්‍යතා සපුරා ගැනීම දුෂ්කර වී ඇති ජනතාවට ඒ පිළිබඳ දැනුම් දිම සඳහා ආපදා කළමනාකරණ මධ්‍යස්ථානය දුරකථන අංකයක් ලබා දී තිබේ.එම මධ්‍යස්ථානයේ නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ 117 දුරකථන අංකයට ඇමතීමෙන් පානීය ජලය නොමැති ප්‍රදේශවල ජනතාවට තම තොරතුරු ලබාදිය හැකි බවයි.ඒ අනුව ජල පසුකම් ලබාදීමට අවශ්‍ය ක්‍රියාමාර්ග ගන්නා බව ප්‍රදීප් කොඩිප්පිලි මහතා ප්‍රකාශ කළේය.", "URL": "https://sinhala.adaderana.lk/news.php?nid=64339", "Category": null, "Parent URL": null}