{"Source": "Adaderana", "Timestamp": "December 6, 2016 12:12 pm", "Headline": " අලුත් පක්ෂයට අරමුණු දෙකයි", "News Content": "මහින්ද රාජපක්ෂ හා චමල් රාජපක්ෂ හැරුණුවිට ශ්‍රීලනිපයේ ජ්‍යෙෂ්ඨයින්ගේ සහය ජනපති මෛත්‍රිපාල සිරිසේන මහතා වෙත මේවන විට ලැබෙමින් පවතින බව ශ්‍රීලනිප තරුණ පෙරමුණේ සභාපති හිටපු පා.ම ශාන්ත බණ්ඩාර මහතා කියයි.අද පැවැති මාධ්‍ය හමුවකට එ‍ක්වෙමින් ඔහු මේ බව කියා සිටියේය.අලුත් පක්ෂයක් පිහිටුවීමේ අරමුණු දෙකක් ඇති බවත්, ඉන් එක් අරමුණක් වන්නේ මෛත්‍රිපාල සිරිසේන ජනපතිගෙන් පලිගැනීම බවත්, අනෙක් අරමුණ වෙනත් පක්ෂයකට බලය ලබාදීම බවත්, ඒ මහතා පැවසුවේය.මහින්ද රාජපක්ෂ මහතාගේ නායකත්වය යටතේ 30 අවුරුද්දක් පැවැති යුද්ධය අවසන් කළ බවත්, එහෙත් යුද්ධයේ පසුකාලීන තුවාල සුවපත් කළේ ජනපති මෛත්‍රිපාල සිරිසේන මහතා බවත්, හෙතෙම කීවේය.එම මාධ්‍ය හමුවට එක්වූ ශ්‍රීලනිප තරුණ පෙරමුණේ ලේකම් රසික දේශප්‍රිය මහතා පැවසුවේ පොලිස්පතිවරයා ජෝකර් කෙනෙකු වී ඇති බවයි.ඔහු එම තනතුරට නුසුදුසු නම් වෙනත් අයෙකු ඒ සඳහා පත්කළ යුතු බවද හෙතෙම පැවසීය.", "URL": "https://sinhala.adaderana.lk/news.php?nid=66778", "Category": null, "Parent URL": null}