{"Source": "Adaderana", "Timestamp": "December 26, 2018 09:17 pm", "Headline": "රූ රැජිනක් කළ සමාජ සත්කාරයක්", "News Content": "මහනුවර මහරෝහලේ පිළිකා වාට්ටුවට අත්‍යවශ්‍යව තිබු උපකරණ රැසක් අද(26) දින යුරෝපයේ ශ්‍රී ලංකා රූ රැජින ජර්මනියේ පදිංචි ලින්ඩාරෝස් (Linda Roce)මෙනෙවියගේ ප්‍රධානත්වයෙන් මහනුවර මහරෝහලේ අධ්‍යක්ෂ වෛද්‍ය ආර්.ඒ.එම්.එස්.රත්නායක මහතා වෙත භාර දී තිබේ. වෙත අංක 48 පිළිකා වාට්ටුවේ දී භාණ්ඩ බාර දීම සිදුවිය. ඇය විසින් පුද්ගලිකවම රෝගින් වෙත ගොස් කෑම පිළිගැන්වීම හා සුභ පැතුම් ද එක් කලහ. රෝගින් සඳහා අවශ්‍ය සනිපාරක්ෂක උපකරණ මෙට්ට හා වතුර ෆිල්ටර් ඇතුළු උපකරණ රැසක් මේ අතර විය. මිට අමතරව දැනට ඉතා අබලන් තත්ත්වයේ ඇති ප්‍රතිසංස්කරණය කල යුතු වාට්ටුව හා වැසිකිලි පද්ධතිය ද ප්‍රංශ ශ්‍රී ලංකා සුබ සාධක සංගමයේ හා ශ්‍රී ලංකා ප්‍රොටෙක් ආයතනය හා එක්ව මෙම කටයුතු සඳහා අවශ්‍ය උපකරණ ලබාදිම ද සිදුවිය. රෝහල් අධ්‍යක්ෂ වෛද්‍යවරයා කියා සිටියේ, මෙම ලැබුණු භාණ්ඩ පිළිබඳ ස්තූති වන්ත වන බවයි.", "URL": "https://sinhala.adaderana.lk/news.php?nid=101330", "Category": null, "Parent URL": null}