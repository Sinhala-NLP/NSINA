{"Source": "Adaderana", "Timestamp": "August 12, 2011 03:21 pm", "Headline": "ගුරුවරුන් 22, 000 ට සිංහල, දෙමළ උගන්වනවා", "News Content": "ගුරුවරුන් 22, 000 ට මේ වනවිට සිංහල, දෙමළ භාෂා ඉගැන්වෙන බව ජාතික භාෂා හා සමාජ ඒකාබද්ධතා අමාත්‍ය වාසුදේව නානායක්කාර මහතා අද(12) පාර්ලිමේන්තුවේදී සඳහන් කළේය. එක්සත් ජාතික පක්ෂ පාර්ලිමේන්තු මන්ත්‍රී බුද්ධික පතිරණ මහතා නැගූ පැනයකට පිළිතුරු දෙමින් ඒ මහතා මේ බව ප්‍රකාශ කළේය. ඒ අනුව උතුරු පළාතේ මධ්‍යස්ථාන 140 ක දී ගුරුවරුන් 6000 ට සිංහල භාෂාව ඉගැන්වෙන බවත්, දකුණු පළාතේ ගුරුවරුන් 16, 000 ට මධ්‍යස්ථාන 540 ක දී දෙමළ භාෂාව ඉගැ‍න්වෙන බවත් අමාත්‍යවරයා පෙන්වාදුන්නේය.", "URL": "https://sinhala.adaderana.lk/news.php?nid=18020", "Category": null, "Parent URL": null}