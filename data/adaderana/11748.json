{"Source": "Adaderana", "Timestamp": "October 26, 2010 12:37 pm", "Headline": "සහල් කිලෝවක උපරිම සිල්ලර මිල ඉවතට", "News Content": "සහල් කිලෝ ග්‍රෑම් 01 ක් සඳහා පනවා තිබූ රුපියල් 70 ක උපරිම සිල්ලර මිල ඉවත් කිරීමට අභ්‍යන්තර වෙළඳ කටයුතු අමාත්‍යාංශය තීරණය කර ඇති බව පාරිභෝගික සේවා අධිකාරිය පවසයි. සහල් මිල ගණන් පහත වැටීම හේතුවෙන් මෙම පියවර ගත් බව එම අධිකාරි‍ය පෙන්වා දෙයි. පසුගිය කාලය තුළ විශාල වශයෙන් වී අස්වනු වෙළඳපළට පැමිණි බවත් ‍ඒ හේතුවෙන් සහල් මිල ගණන් අඩු වු බවත් පාරිභෝගික සේවා අධිකාරිය සඳහන් කරයි. පවතින වෙළඳපළ තත්ත්වය හමුවේ සහල් සඳහා උපරිම මිලක් පැවතීම ඵල රහිත ක්‍රියාවක් හෙයින් ඉල්ලුම් සැපයුමට අනුව සහල් සඳහා මිල තීරණය වීමට අවස්ථාව සලසා ඇති බව එම අධිකාරිය සඳහන් කරනු ලැබීය.", "URL": "https://sinhala.adaderana.lk/news.php?nid=11748", "Category": null, "Parent URL": null}