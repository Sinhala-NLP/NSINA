{"Source": "Adaderana", "Timestamp": "April 29, 2018 08:57 am", "Headline": "වෙසක් සමයේ අලෙවි කරන්න ගෙනාපු මත් පැන් තොගයක් සමඟ අයෙක් අත්අඩංගුවට", "News Content": "වෙසක් උත්සව සමයේ තේ වතු ආශ්‍රිතව අලෙවි කිරිම සඳහා ත්‍රීරෝද රථයකින් බලපත්‍රයක් නොමැතිව ප්‍රවහනක කරමින් සිට මත් පැන් තොගයක් සැකකරුවෙකු සමඟ අත්අඩංගුවට ගැනිමට තලවකැලේ පොලිස් විශේෂ කාර්යය බලකායේ නිලධාරින් සමත් වි තිබේ. තලවකැලේ සිට ලිදුල නෝනා වත්ත දක්වා රජයේ අනුමත මත්පැන් බෝතල් 48ක් සහ බියර් ටින් 28ක් ත්‍රිරෝද රථයකින් ප්‍රවහන කරමින් සිටියදි සැකකරු සහ මත් පැන් තොගය සහ ත්‍රිරෝද රථය ඊයේ (28) පස්වරුවේ ලිදුල ප්‍රදේශයේදි පොලිස් විශේෂ කාර්යය බලකාය නිලධෘරින් විසින් අත්අඩංගුවට ගෙන ඇත. අත්අඩංගුවට ගත් සැකකරු ලිදුල ප්‍රදේශයේ පදිංචි කරුවෙකු බවත් ඔහු වතු කම්කරුවන්ට බලපත්‍රයක් නොමැතිව අධික මිලකට මත්පැන් අලෙවි කරන ජවාරම්කරුවෙකු බව එම වැටලිම සිදු කල නිලධාරින් කියා සිටියේය. අත්අඩංගුවට ගත් සැකකරු, මත්පැන් සහ ත්‍රිරෝද රථය නුවරඑළිය මහෙස්ත්‍රාත් අධිකරණය වෙත ඉදිරිපත් කිරිම සදහා ලිදුල පොලිසිය වෙත භාර දි තිබේ.", "URL": "https://sinhala.adaderana.lk/news.php?nid=88235", "Category": null, "Parent URL": null}