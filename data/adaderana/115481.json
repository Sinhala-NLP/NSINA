{"Source": "Adaderana", "Timestamp": "August 1, 2019 07:39 am", "Headline": "කිලිනොච්චියේ ද්විත්ව ඝාතනය සම්බන්ධ සැකකරුවෙක් අත්අඩංගුවට", "News Content": "කිලිනොච්චිය, ජයන්තිනගර් ප්‍රදේශයේ නිවසකදි මවක් හා පුතෙකු ඝාතනය කිරීමේ සිදුවීමට සම්බන්ධ සැකකරුවෙකු සැකපිට අත්අඩංගුවට ගත් බව කිලිනොච්චිය පොලීසිය පවසයි. අදාළ සැකකකරු ඊයේ(31) අත්අඩංගුවට ගෙන ඇති බව වාර්තා වෙයි. කිලිනොච්චිය පොලීසිය පැවසූවේ කිලිනොච්චිය, ජයන්තිනගර් ප්‍රදේශයේ නිවසක තිබි මවකගේ හා පුතෙකුගේ මළ සිරුරු 30 වැනිදා උදැසන සොයාගත් බවයි. කිලිනොච්චිය, ජයන්තිනගර් ප්‍රදේශයේ පදිංචි විෂ්ණුගාන්ධි වල්ලිඅම්මා නමැති 70 හැවිරිදි කාන්තාවකගේ හා විෂ්ණුගාන්ධි විග්නේශ්වරන් නමැති 34 හැවිරිදි පුතෙකුගේ මළ සිරුරු එලෙස සොයාගැණින. කටු මැටි නිවසක ජිවත්වු මවකගේ හා පුතෙකුගේ මළ සිරුරු ඔවුන් ජිවත්වු නිවසේ තිබි හමුවිණ. සිද්ධිය සම්බන්ධයෙන් පරීක්ෂණ මෙහෙයවු පොලිස් නිලධාරීන් ඝාතනයට ලක්වූවන් ජිවත්වු නිවසට අසළ නිවසේ සිටි පුද්ගලයෙකු එලෙස සැකපිට අත්අඩංගුවට ගෙන තිබිණ. සැකකරු සිදුකළ ප්‍රශ්න කිරීම් මත ප්‍රදේශයේ ළිඳක් තුළ තිබි ජංගම දුරකථනයක්, ඝාතනයට යොදාගත් බවට සැක කරන කම්බියක් සොයාගත් බවද පොලීසිය සඳහන් කළේය. පොලීසිය පැවසුවේ සිරුරු තුළ කැපුම් තුවාල පැවති අතර, හිස ප්‍රදේශයන්ට පහරදි ඇති ආකාරයක්ද මුලික පරීක්ෂණයන්ගෙන් දැක ගැනීමට හැකි වු බවයි. සිද්ධිය සම්බන්ධයෙන් කිලිනොච්චිය පොලීසිය වැඩිදුර පරීක්ෂණ මෙහෙයවයි.", "URL": "https://sinhala.adaderana.lk/news.php?nid=115481", "Category": null, "Parent URL": null}