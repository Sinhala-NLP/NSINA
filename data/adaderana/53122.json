{"Source": "Adaderana", "Timestamp": "August 8, 2015 02:31 pm", "Headline": "මිනිස්සු මට දොස් කියනවා", "News Content": "එක්සත් ජාතික පක්ෂ ආණ්ඩුවක් යටතේ රැකියා ලබා ගැනීම සඳහා මුස්ලිම් කොංග්‍රස් නායකයාට මුදල් ගෙවීමට සිදුව ඇති බවට ජනතාව තමාට දොස් පවරන බව එක්සත් ජාතික පක්ෂයේ ජාතික සංවිධායක දයා ගමගේ මහතා පවසයි.ඇතැම් සුදුසුකම්ලත් පුද්ගලයින්ට රැකියා ලබාදීමට රුපියල් ලක්ෂ ගණනක අල්ලස් මුදල් ලබා ගත් බවට තමාටද ආරංචි ලැබී ඇතැයි හෙතෙම කියයි.දිගාමඩුල්ලේ පැවති ජනහමුවක් අමතමින් දයා ගමගේ මහතා පැවසුවේ රාවුෆ් හකීම් අමාත්‍යවරයා තම දේශපාලන වාසි තකා ජාතිවාදී හැසිරීමක නිරත වන බවයි.", "URL": "https://sinhala.adaderana.lk/news.php?nid=53122", "Category": null, "Parent URL": null}