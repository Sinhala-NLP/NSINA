{"Source": "Adaderana", "Timestamp": "March 3, 2018 06:14 pm", "Headline": "මැතිවරණය හේතුවෙන් කල්දැමූ සම්මුඛ පරික්ෂණ ඉදිරි මාස දෙක තුළ පවත්වනවා", "News Content": "මැතිවරණය හේතුවෙන් කල්දෑමු සම්මුඛ පරික්ෂණ ඉදිරි මාස දෙක තුළදී පවත්වා දිවයිනේ සියලු උපාධිධාරින්ට රැකියා ලබාදීමේ කටයුතු ඉදිරි මාස 06 තුළ ක්‍රියාවට නංවන බව ජනාධිපති මෛත්‍රීපාල සිරිසේන මහතා පවසයි. ජනාධිපතිවරයා පෙන්වා දෙන්නේ නව අධ්‍යාපන ප්‍රතිපත්ති සහ සැලසුම් තුළින් අධ්‍යාපන ක්‍රමයේ යම් යම් වෙනස්කිරිම් සිදු කිරිම කෙරෙහි රජය අවධානය යොමු කර ඇති බවයි. මඩකලපුව දිස්ත්‍රික්කයේ උපාධිධාරින් සඳහා ගුරු පත්විම ප්‍රදානය කිරිමේ අවස්ථාවට එක්වෙමින් ජනාධිපති මෛත්‍රීපාල සිරිසේන මහතා මේ බව සඳහන් කළේය. මෙහිදී වැඩිදුරටත් අදහස් දැක්වූ ජනාධිපති මෛත්‍රීපාල සිරිසේන මහතා සඳහන් කළේ මෙරටට පවතින අධ්‍යාපන ක්‍රමයේ අඩුපාඩු හේතුවෙන් රටට සම්පතක් වන උපාධිධාරින් ද විරෝධතා පැවැත්විමට පෙලඹි ඇති බවයි.", "URL": "https://sinhala.adaderana.lk/news.php?nid=85127", "Category": null, "Parent URL": null}