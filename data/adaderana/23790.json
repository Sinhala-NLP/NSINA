{"Source": "Adaderana", "Timestamp": "April 25, 2012 11:00 am", "Headline": " බ්‍රිතාන්‍යයේ ශ්‍රී ලංකා මහ කොමසාරිස්ට රාජ්‍ය තාන්ත්‍රික සම්මානයක්", "News Content": "බ්‍රිතාන්‍යයේ ශ්‍රී ලංකා මහ කොමසාරිස් වෛද්‍ය ක්‍රිස් නෝනිස් මහතා වසරේ ආසියානු රාජ්‍ය තාන්ත්‍රිකයා ලෙස සම්මානයෙන් පුද ලබා තිබේ. ලන්ඩනයේ ලැංහැම් හෝටලයේ පැවති වාර්ෂික සම්මාන උළෙලේ දී ක්‍රිස් නෝනිස් මහතා මෙම සම්මානයෙන් පුද ලබා ඇති බව සඳහන්වේ. ශ්‍රී ලංකාවේ මහ කොමසාරිස්වරයෙකු මෙවැනි සම්මානයකින් පිදුම් ලැබූ ප්‍රථම අවස්ථාව මෙය බවද වාර්තා වේ. සෙසු සම්මාන වලින් පිදුම් ලැබූ මහකොමසාරිස්වරුන් සහ තානාපතිවරුන් අතර තායිලන්තය , රුමේනියාව , බහරේනය , මෙක්සිකෝව ආදී රටවල රාජ්‍ය තාන්ත්‍රිකයින් ද වන බව සඳහන්ය. කාණ්ඩ 12ක් යටතේ එංගලන්තයේ සේවය කරන විදෙස් රාජ්‍ය තාන්ත්‍රිකයින් මෙහි දී සම්මානයට පාත්‍රවිය.", "URL": "https://sinhala.adaderana.lk/news.php?nid=23790", "Category": null, "Parent URL": null}