{"Source": "Adaderana", "Timestamp": "November 25, 2012 09:21 am", "Headline": "මොරටුවේ පිහි ඇනුමක්", "News Content": "තියුණු ආයුධයකින් පහරදී මොරටුව මෙන්ඩිස් පාර ප‍්‍රදේශයේ දී පුද්ගලයෙකු ඝාතනය කර තිබේ. ඊයේ (24) රාත‍්‍රි මෙම ඝාතනය සිදුව ඇති බව මොරටුව පොලීසිය සඳහන් කළේය. මෙලෙස මියගොස් මොරටුව ඉඳිබැද්ද ප‍්‍රදේශයේ පදිංචි 38 හැවිරිදි පුද්ගලයෙකි. මළ සිරුර කළුබෝවිල රෝහලේ මෘත ශරීරාගාරයේ තබා ඇති අතර පශ්චාත් මරණ පරීක්ෂණය අද සිදුකිරීමට නියමිතය. මොරටුව පොලීසිය මේ සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=29461", "Category": null, "Parent URL": null}