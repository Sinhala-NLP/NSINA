{"Source": "Adaderana", "Timestamp": "February 15, 2014 01:30 pm", "Headline": "ලොරි - ත්‍රීවිල් ගැටුමෙන් අයෙක් රෝහලේ", "News Content": "පුත්තලම - හලාවත මාර්ගයේ මදුරන්කුලිය මංසන්ධියේදී සිදුවී අනතුරකින් තුවාල ලැබූ අයෙකු පුත්තලම මූලික රෝහලට ඇතුළත් කර ඇති බව මුන්දලම පොලීසිය කියයි. අද පෙරවරු 8.30 ට පමණ මෙම අනතුර සිදුවී ඇත. අනතුරින් තුවාල ලබා ඇත්තේ මදුරන්කුලිය - කීර්තිසිංහ පුර පදිංචිකරුවෙකු වන චන්දන නිශ්ශංක නම් අයෙකි. ත්‍රී රෝද රථයක් සහ කුඩා ප්‍රමාණයේ ලොරියක් මුහුණට මුහුණ ගැටීමෙන් මෙම අනතුර සිදුවී ඇත. තුවාල ලබා ඇත්තේ ත්‍රී රෝද රථයේ ගමන් කළ අයෙකි. අනතුරට සම්බන්ධ බව කියන ලොරිය සහ එය පැදවූ අයව මුන්දලම පොලීසිය විසින් අත්අඩංගුවට ගෙන ඇත. වැඩිදුර පරීක්ෂණ පැවැත්වේ.", "URL": "https://sinhala.adaderana.lk/news.php?nid=41145", "Category": null, "Parent URL": null}