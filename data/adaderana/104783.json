{"Source": "Adaderana", "Timestamp": "February 21, 2019 06:40 pm", "Headline": " මෙවර අයවැයෙන් වතු කම්කරු වැටුප රුපියල් 1000 ක් කළ යුතුයි", "News Content": "මෙවර අයවැයෙන් වතු කම්කරුවන්ගේ දෛනික මූලික වැටුප රුපියල් දහස දක්වා ඉහළ දැමිමට කටයුතු කරන ලෙස ජාතික වෘත්තීය සමිති මධ්‍යස්ථානයේ සභාපති කේ.ඩී. ලාල්කාන්ත මහතා පවසයි. අද(21) කොළඹ පැවති මාධ්‍ය හමුවකදී ඒ මහතා මේ බව සඳහන් කළේය. ජනමාධ්‍ය තුළින් වතු කම්කරු ගැටළුව පිළිබඳ විශේෂ වැඩසටහන් කළ බවත්, අද දෙරණ ඔස්සේ විකාශය වන අලුත් පාර්ලිමේන්තුව තුළද එවැනි වැඩසටහන් ක්‍රියාත්මක වු බව ද ලාල්කාන්ත මහතා කියා සිටියේය. ආණ්ඩුවේ වෘත්තීය සමිති මෙම වැටුප් ගිවිසුමට අත්සන් තබා ඇති බැවින් මෙම වැටුප් ගෙවීමට ආණ්ඩුව එකඟ බව පෙනී යන බව ද ඔහු වැඩිදුරටත් සඳහන් කළේය. මෙවර අයවැයේ දී වතු කම්කරු වැටුප රුපියල් 1000 ක් කිරීමේ වගකීම ආණ්ඩුව විසින් බාර ගත යුතු බවත්, මෙම ආණ්ඩුවේ අවසන් අයවැය මෙය බවත් ලාල්කාන්ත මහතා පැවසීය.", "URL": "https://sinhala.adaderana.lk/news.php?nid=104783", "Category": null, "Parent URL": null}