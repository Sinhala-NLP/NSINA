{"Source": "Adaderana", "Timestamp": "January 27, 2017 10:20 am", "Headline": "සෑම ජාතියකටම එකම පාසලකින් ඉගෙනගන්න අවස්ථාවක්", "News Content": "එකම පාසල තුළින් සෑම ජනවර්ගයකම ළමුන්ට ඉගෙනගැනීමට හැකි වන පරිදි නව සංදේශයක් සකස් කරමින් සිටින බව ජාතික සංහිඳියා සහ රාජ්‍ය භාෂා අමාත්‍ය මනෝ ගනේෂන් මහතා පවසයි.ඔහු පෙන්වා දෙන්නේ සිංහල, දෙමළ, මුස්ලිම් යන සියලු ජාතීන්ට එකම පාසලකින් අධ්‍යාපනය ලැබිය හැකි වාතාවරණයක් සකස් කරන බවයි.ජාතීන් අනුව පාසල් වර්ග කිරීම මගින් ළමුන්ගේ සිත් තුළ අනවශ්‍ය වෛරයක් ඇති වන බව මනෝ ගනේෂන් අමාත්‍යවරයා පෙන්වා දෙයි.ගාල්ල, උඩුගම ප්‍රදේශයේ පැවැති තයිපොංගල් උත්සවයකට එක්වෙමින් ජාතික සංහිඳියා සහ රාජ්‍ය භාෂා අමාත්‍ය මනෝ ගනේෂන් මහතා මෙම අදහස් පළ කළේය.", "URL": "https://sinhala.adaderana.lk/news.php?nid=68661", "Category": null, "Parent URL": null}