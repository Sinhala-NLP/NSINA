{"Source": "Adaderana", "Timestamp": "May 24, 2018 11:14 am", "Headline": "අම්පාරේ වන අලියෙක් මිය ගිහින්", "News Content": "අම්පාර උහන ප්‍රාදේශිය ලේකම් කොට්ඨාශයේ දිව්ලාන කැලෑ ප්‍රදේශයේදි රෝගාතුරව සිටියදී අම්පාර වනජීවී සෞඛ්‍යය ඒකකයේ නිලධාරින් විසින් ප්‍රතිකාර ලබමින් සිටි වන අලියා මියගොස් තිබේ. දැනට සතියකට පමණ පෙර දිව්ලාන කැලෑ ප්‍රදේශයක වන අලියෙකු වැටී සිටින බවට තොරතුරැ ලැබීමෙන් අනතුරැව අම්පාර වනජීවී සෞඛ්‍යය ඒකකයේ පශු වෛද්‍යය නිහාල් පුෂ්පකුමාර මහතා ඇතුලු නිලධාරින් මෙම ස්ථානයට ගොස් ප්‍රථිකාර කිරීම ආරම්භ කරනු ලැබීය. දින කීපයක් ප්‍රතිකාර ලබමින් සිටියදී මෙම වන අලියා මියගිය අතර පසුව පශ්චාත් මරණ පරීක්ෂණය පවත්වනු ලැබීය. මෙම අලියා මියගොස් ඇත්තේ විසක් ශරීර ගතවිම නිසා ඇතිවු රෝග තත්වයක් නිසා බව අම්පාර වනජීවී පශු වෛද්‍යය නිහාල් පුෂ්පකුමාර මහතා පැවසීය.", "URL": "https://sinhala.adaderana.lk/news.php?nid=89735", "Category": null, "Parent URL": null}