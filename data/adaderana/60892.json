{"Source": "Adaderana", "Timestamp": "June 8, 2016 09:27 am", "Headline": "අලි දෙන්නැත්නම් පවරා ගන්නවා ", "News Content": "හීලෑ අලි ඇතුන් පෙරහැර සඳහා ලබා නොදෙන්නේ නම් ඔවුන් වහාම පවරා ගැනීමට කටයුතු කරන බව තිරසාර සංවර්ධන හා වනජීවී අමාත්‍ය ගාමිණී ජයවික්‍රම පෙරේරා මහතා පවසයි.ඔහු පවසන්නේ කිසිඳු ආකාරයකින් පුරාණයේ සිට පැවත ආ පෙරහැර චාරිත්‍ර විනාශ කිරීමට ඉඩ නොතබන බවයි.පෙරහැර සඳහා වෙනම අලි ඇතුන් 25 දෙනෙකු පුහුණු කිරීමට කටයුතු කරන බව හා ඇත්ගොවුවන් පුහුණු කිරීම සඳහා පාසලක් පිහිටුවන බව ද ගාමිණී ජයවික්‍රම පෙරේරා අමාත්‍යවරයා පැවසුවේය.", "URL": "https://sinhala.adaderana.lk/news.php?nid=60892", "Category": null, "Parent URL": null}