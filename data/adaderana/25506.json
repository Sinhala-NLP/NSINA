{"Source": "Adaderana", "Timestamp": "July 4, 2012 08:13 am", "Headline": "ඉන්දීය ගුවන් නියමු වර්ජනය අවසන්", "News Content": "ඉන්දියාවේ ගුවන් නියමුවන් සිදුකළ වර්ජනය නවතා තිබේ. මාස 2 ට අධික කාලයක් ඒයාර් ඉන්දියා ගුවන් සේවයේ ගුවන් නියමුවන් මෙම වර්ජනයේ නිරත විය. පැය 48 ක කාලයක් තුළ දී තමන් සේවයට වාර්තා කරන බව දිල්ලි මහාධිකරණය හමුවේ කරුණු දක්වමින් ගුවන් නියමුවන් ප්‍රකාශ කර ඇත. ගුවන් පුහුණුවක් සම්බන්ධයෙන් හටගත් අර්බුදයක් හේතුවෙන් 400 ට අධික ගුවන් නියමුවන් පිරිසක් මෙම වර්ජනයේ නිරත විය. ගුවන් නියමුවන්ගේ ඉල්ලීම් සම්බන්ධයෙන් සලකා බැලීමට තමා සූදානම් බව අදාළ ගුවන් සේවයේ පාලනාධිකාරිය අධිකරණය හමුවේ ප්‍රකාශ කර ඇත. මෙම වර්ජනය හේතුවෙන් අදාළ ගුවන් සමාගමට පවුම් මිලියන 100 ට අධික අලාභයක් සිදුව තිබේ.", "URL": "https://sinhala.adaderana.lk/news.php?nid=25506", "Category": null, "Parent URL": null}