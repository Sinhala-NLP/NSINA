{"Source": "Adaderana", "Timestamp": "December 19, 2013 12:50 pm", "Headline": "2016 සිට ශිෂ්‍යත්ව විභාගය නෑ", "News Content": "5 ශ්‍රේණිය ශිෂ්‍යත්ව විභාගය එළඹෙන 2016 වසරේ සිට නොපැවත්වීමට තීරණය කර ඇතැයි අධ්‍යාපන අමාත්‍ය බන්දුල ගුණවර්ධන මහතා පවසයි. අද (19) කොළඹ පැවති මාධ්‍ය හමුවකදී හෙතෙම මේ බව කියා සිටියේය. එසේම ශිෂ්‍යත්ව විභාගය වෙනුවට දරුවාගේ වයසට අනුව පාසල තුළදී කෙරෙන කටයුතු වල සාධනීය මට්ටම මැන බැලීමේ පැය එකයි කාලක ප්‍රශ්න පත්‍රයක් නිකුත් කරන බව ජාතික අධ්‍යාපන කොමිසම තීරණය කර ඇති බවද ඔහු සඳහන් කළේය. 1 ග්‍රේණියේ සිට පහ ශ්‍රේණිවල මූලික අවධියන් වලදී දරුවාගේ ගණිතය , පරිසරය මෙන්ම සාමන්‍ය දැනීම, අභියෝගතා මැන බැලීමේ සාධන මට්ටමේ විභාගයක් මිස දරුවා පීඩනයට පත්වන දරුවාගේ ළමා කාලය වැය වන, දෙමාපියන් විසින් විශාල අතිරේක පිරිවැයක් දැරීමට සිදුවන ශිෂ්‍යත්ව විභාගයක් නොපැවැත්වීමට කටයුතු කරන බව හෙතෙම කියා සිටියේය.", "URL": "https://sinhala.adaderana.lk/news.php?nid=39706", "Category": null, "Parent URL": null}