{"Source": "Adaderana", "Timestamp": "December 10, 2018 07:09 pm", "Headline": "සිංගප්පූරු වෙළෙඳ ගිවිසුම පිළිබඳ කමිටු වාර්තාව ජනපති අතට", "News Content": "ශ්‍රී ලංකා–සිංගප්පූරු නිදහස් වෙළෙඳ ගිවිසුම පිළිබඳ විශේෂ අධ්‍යයනයක් සිදුකොට වාර්තා කිරීම සඳහා ජනාධිපති මෛත්‍රීපාල සිරිසේන මැතිතුමා විසින් පත්කරන ලද ස්වාධීන විශේෂඥයන්ගෙන් සැදුම්ලත් කමිටුවේ වාර්තාව ජනාධිපතිවරයා වෙත පිළිගන්වා තිබේ. අද (10) පස්වරුවේ ජනාධිපති කාර්යාලයේ දී එම වාර්තාව ජනාධිපති පිළිගැන්වා ඇති බව ජනාධිපති මාධ්‍ය අංශය පවසයි. කමිටුවේ සභාපති කොළඹ විශ්වවිද්‍යාලයේ හිටපු උපකුලපති, විශ්‍රාමලත් ආර්ථික විද්‍යා මහාචාර්ය දේශමාන්‍ය ඩබ්ලිව්.ඞී. ලක්ෂ්මන් මහතා විසින් කමිටු වාර්තාව ජනාධිපතිවරයා වෙත පිළිගන්වනු ලැබීය.", "URL": "https://sinhala.adaderana.lk/news.php?nid=100553", "Category": null, "Parent URL": null}