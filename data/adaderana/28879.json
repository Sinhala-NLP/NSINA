{"Source": "Adaderana", "Timestamp": "November 4, 2012 10:26 am", "Headline": "දෙපිරිසේ ගැටුම ජීවිත 4 න් අවසන් වෙයි", "News Content": "ගාල්ල, පොද්දල, බලගොඩ මන්සන්ධියේ තිබී හමුවූ පුද්ගල මළ සිරුරු දෙපිරිසක් අතර ඇතිවූ ගැටුමක් නිසාවෙන් සිදුව ඇතැයි පොලීසිය අනාවරණය කර ගෙන ඇත. මීට සති දෙකකට පෙර ගාල්ල ඩික්සන් හංදියේ දී පුද්ගලයෙකු කපාකොටා ඝාතනය කිරීමේ සිද්ධිය ද මෙම සිදුවීමට සම්බන්ධ බව පොලිස් මාධ්‍ය ප්‍රකාශක ජ්‍යේෂ්ඨ පොලිස් අධිකාරී ප්‍රිශාන්ත ජයකොඩි මහතා සඳහන් කළේය. අදාළ සිද්ධියට සැක කරන පුද්ගලයින් මෙලෙස ඝාතනය කර ඇති බවට පොලීසිය සිදුකළ මූලික පරීක්ෂණවලින් අනාවරණය වී තිබේ. පෝද්දල, වල්පිටවත්ත මහසෙන් බෝක්කුව ආසන්නයේ තිබී අද පෙරවරුවේ වෙඩි තබා ඝාතනය කළ තරුණයින් සිව් දෙනෙකුගේ සිරුරු සොයා ගනු ලැබීය. එම මළ සිරුරුවල මුහුණු ආවරණය කර අත් පා ගැට ගසා ඇති බව සඳහන්ය. අනේකපුර පදිංචි ජානක පුෂ්පකුමාර, වැලදෙණිය ප්‍රදේශයේ පදිංචි අමිල නිශාන්ත සහ ජයසේකර මොහොට්ටි‍ගේ ජානක යන අයගේ මළ සිරුරු 3 මේ වනවිට හඳුනාගෙන ඇත. අදාළ ඝාතනයන් සම්බන්ධයෙන් විශේෂ පොලිස් කණ්ඩායම් දෙකක් මේ වන විට පරීක්ෂණ ආරම්භ කර ඇති බව ප්‍රිශාන්ත ජ‍යකොඩි මහතා පවසයි.", "URL": "https://sinhala.adaderana.lk/news.php?nid=28879", "Category": null, "Parent URL": null}