{"Source": "Adaderana", "Timestamp": "May 8, 2013 11:11 am", "Headline": "දිස්ත්‍රික් ලේකම් නීති විරෝධී මැණික් පතලක් වසා දමයි", "News Content": "මස්කෙලිය, මාවුස්සාකැලේ ජලාශ රක්ෂිතයේ ඇල මාර්ගයක් අසළ නීති විරෝධී ලෙස පවත්වාගෙන ගිය මැණික් පතලක් වසා දැමීමට නුවරඑලිය දිස්ත්‍රික් ලේකම්වරයා පියවර ගෙන තිබේ. ජාතික මැණික් හා ස්වර්ණාභරණ අධිකාරිය මගින් ව්‍යාජ ප්‍රකාශන ඔප්පුවක් ලබා ගනිමින් මෙම මැණික් ගැරීම සිදු කර ඇති බව සඳහන්ය. ඊයේ (07) දිනයේ දිස්ත්‍රික් ලේකම්වරයා ඇතුළු පරිසර නිලධාරීන් පිරිසක් එම ස්ථානයට ගොස් ලිපි පරීක්ෂා කිරීමේ දී අදාළ ලිපි පරීක්ෂා කිරීමේ දී ඒවා ව්‍යාජ බලපත්‍ර බවට තහවුරු වී තිබේ. මෙම මැණික් ගැරීම සදහා පරිසර ඇගයීම් වාර්තාවක් ද ලබාගෙන නොගෙන ජලාශයේ රොන්මඩ ගලා යන ඇල මාර්ගයක මැණික් ගැරීම සිදුකර ඇති බව වාර්තා වේ.", "URL": "https://sinhala.adaderana.lk/news.php?nid=33906", "Category": null, "Parent URL": null}