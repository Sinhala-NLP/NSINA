{"Source": "Adaderana", "Timestamp": "July 20, 2012 01:07 pm", "Headline": "එටිසලාට් ඇන්ඩ්‍රොයිඞ් සමුළුව දකුණට", "News Content": "එටිසලාට් පිළිබඳව මෙරට විදුලි සංදේශ ක්‍ෂෙත‍්‍රයේ ප‍්‍රමුඛතම සමාගමක් වන එටිසලාට්, අඛණ්ඩව නව මාවත් ඔස්සේ නව්‍ය හා උසස් සේවාවක් සැපයීමේ පුරෝගාමියෙකු වේ. 3.75ඨ හඳුන්වා දෙමින් අන්තර්ජාල සේවාවේ පෙරළියක් කළ එටිසලාට් සමාගම සිය දුරකථන සේවාදායකයන් මිලියන 4 කට අධික සංඛ්‍යාවක් දක්වා වර්ධනය කරගෙන ඇත. තවදුරටත් නව්‍යකරණය වෙමින් සිය සේවාදායකයන්ගේ සංඛ්‍යාව වර්ධනය කරගනිමින් දැවැන්ත දුරකථන සේවා සපයන සමාගමක් බවට එටිසලාට් පත්වෙමින් සිටියි. එට්සලාට් නවතම ඇන්ඩ්‍රොයිඩ් සමුළුව ගාල්ලේ ලයිට් හවුස් හෝටලයෙදි නොබෝදා පැවැත්විය. පසුගිය නොවැම්බර් මස ආරම්භයෙන් පසු මේවන විට ඇන්ඩ්‍රොයිඩ් සමුළු 6 ක් පවත්වා ඇති අතර දකුණු පළාතේ පැවැත් වු ප‍්‍රථම ඇන්ඩ්‍රොයිඞ් සමුළුව මෙයයි. ඇන්ඩ්‍රොයිඞ් සමග ඔබට කළ හැක්කේ කුමක්ද? යන තේමාව සහිතව පැවති මෙම සමුළුවේදී ඇන්ඩ්‍රොයිඩ් භාවිතයට යොමුවන නවකයින්ට ඒ පිළිබඳව අවබෝධයක් ලබාදීම හා ඇන්ඩ්‍රොයිඩ් මෙහෙයුම් පද්ධතිය ඔස්සේ ලැබෙන ප‍්‍රතිලාභ ගැන අදහසක් සැපයීම සිදුකෙරිණි. ඒ අනුව මෙම නවතම තාක්‍ෂණය පිළිබඳව උනන්දුවක් දක්වන 300 කට අධික පිරිසක් සමුළුවට සහභාගි වු අතර දකුණු පළාතේ පාසල් සිසු සිසුවියන්, වෘත්තීයවේදින් හා ව්‍යාපාර විධායක නිලධාරීන් මෙම සමුළුවට සහභාගි වුහ. සමුළුව පිළිබඳව අදහස් දැක්වු එටිසලාට් සමාගමේ ප‍්‍රධාන විධායක නිලධාරී දුමින්ද්‍ර රත්නායක මහතා කියා සිටියේ “ආර්ථික වශයෙන් පිබිදීමක් ඇති දකුණු මුහුදු තීරය සංචාරක කර්මාන්තය හා දක්‍ෂිණ අධිවේගී මාර්ගය ඉදිකිරීමත් සමග සශ‍්‍රීක වෙමින් පවතින බවයි.” ඒ නිසා ඇන්ඩ්‍රොයිඩ් තාක්‍ෂණය ඇසුරෙන් සිදුකළ හැකි කර්තව්‍යයන් පිළිබඳව දකුණු පළාත් පාරිභෝගික ජනතාවට දැනගැනීමට අවස්ථාවක් උදාකිරීමටත්, කොළඹින් පිටපළාත්වල පාරිභෝගික ජනතාව මේ පිළිබදව දැනුවත් කිරීමටත්, මෙම සමුළුව පැවැත් වු බව රත්නායක මහතා පෙන්වා දුන්නේය. ඇන්ඩ්‍රොයිඩ් මෙහෙයුම් පද්ධතියේ ජනප‍්‍රියතාව හා ස්මාර්ට් ෆෝන් භාවිතය ශීඝ‍්‍රයෙන් වර්ධනයවන සමයක මෙරට මෘදුකාංග නිර්මාණකරුවන්, ව්‍යාපාර වෘත්තිකයන් මෙන්ම නවකයින්ට ඇන්ඩ්‍රොයිඩ් තාක්‍ෂණය පිළිබඳව දැනුම ලබාදීම සඳහා වැඩමුළු පැවැත්වීමේ සංකල්පයෙහි හිමිකාරිත්වය එටිසලාට් සමාගම සතු වේ. එටිසලාට් ඇන්ඩොයිඞ් සමුළුව මීට පෙර කොළඹින් පිට පැවැත්වුයේ පසුගිය අපේ‍්‍රල් මස නැගෙනහිර පලාතේයි. කලාපයේ සෙසු රටවලට සාපේක්‍ෂව ශ‍්‍රී ලංකාවේ තවමත් ස්මාර්ට්ෆෝන් භාවිතය අඩු මට්ටමක පවතින අතර එටිසලාට් සමාගම විසින් අඩු මිලට ස්මාර්ට්ෆෝන් වෙළඳපොළට හඳුන්වාදීමේ අරමුණ වන්නේද එය භාවිතය ප‍්‍රචලිත කිරීමයි. ගාල්ලේ පැවති සමුළුවෙන්ද මෙම නව දුරකථනවලින් ඇති වාසි පිළිබඳව ජනතාවට අවබෝධයක් ලබාදීමට පියවර ගනු ලැබීය. තවද මෙම වැඩපිළි‍ෙවල හරහා දේශීය මෘදුකාංග නිර්මාණකරුවන්ට හා ව්‍යවසායකයින්ට නව තාක්‍ෂණය පිළිබඳව දැනුවත් කිරීම හා එම තාක්‍ෂණය උපරිමයෙන් යොදා ගැනීම පිළිබඳ දැනුවත් කෙරෙයි.", "URL": "https://sinhala.adaderana.lk/news.php?nid=25926", "Category": null, "Parent URL": null}