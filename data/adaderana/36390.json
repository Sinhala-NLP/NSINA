{"Source": "Adaderana", "Timestamp": "August 5, 2013 11:26 am", "Headline": "රතුපස්වල ගැටලුව ගැන සාකච්ඡාවක් ", "News Content": "රතුපස්වල ප්‍රදේශයේ ජනතාවගේ ජල ගැටලුව සම්බන්ධයෙන් ඊට අදාළ රාජ්‍ය ආයතන සහ ශ්‍රී ලංකා මානව හිමිකම් කොමිෂන් සභාව අතර සාකච්ඡාවක් මේ වන විට පැවැත්වෙයි. මීට සුළු වේලාවකට පෙර සාකච්ඡාව ආරම්භ කළ බව එම කොමිසන් සභාවේ කොමසාරිස් ආචාර්ය ප්‍රතිභා මහානාමහේවා මහතා සඳහන් කළේය. ඒ සඳහා ගැටළුවට සම්බන්ධ සියළු රාජ්‍ය ආයතනවල නියෝජිතයින් සහභාගී වෙයි. ශ්‍රී ලංකා මානව හිමිකම් කොමිසන් සභා කාර්යාලයේදී සාකච්ඡාව පැවැත්වෙයි. මේ අතර ගොවි විශ්‍රාම වැටුප් කප්පාදුවට එරෙහිව මානව හිමිකම් කොමිසමට ඉදිරිපත්ව ඇති පැමිණිල්ලක් විභාග කිරීම ද අද(05) සිදුවෙයි. සමස්ථ ලංකා ගොවිජන සම්මේලනය විසින් රජයට එරෙහිව එම පැමිණිල්ල ගොනු කර තිබේ.", "URL": "https://sinhala.adaderana.lk/news.php?nid=36390", "Category": null, "Parent URL": null}