{"Source": "Adaderana", "Timestamp": "January 9, 2013 07:54 am", "Headline": "ඇතුවත් බැරි නැතුවත් බැරි ජල ප්‍රශ්නය තවදුරටත්", "News Content": "ජලයෙන් යටවීම නිසා කරුවලගස්වැව - නවගත්තේගම මාර්ගයේ ගමනා ගමන කටයුතුවලට බාධා එල්ල වී තිබේ. රදවිබැඳිඇල, මුරුකුවටවන වැව සහ ඔල්ලුක්කුලිය වැව් පිටාර ගැලීම නිසාවෙන් ඊයේ (08) රාත්‍රියේ සිට මෙම තත්ත්වය හටගෙන ඇති බව කරුවලගස්වැව පොලීසිය පවසයි. මෙම තත්ත්වය මත පවුල් 20 ක්පමණ ජලයෙන් අවතැන් වී ඇත. මේ අතර ජල මට්ටම ඉහළ යාම නිසා රාජාංගනය ජලාශයේ වාන් දොරටු 14 අද (09) අලුයම වන විට විවෘත කර තිබේ. වාන් දොරටු 12 ක් අඩි 04 බැගින් ද, වාන් දොරටු 6 ක් අඩි 02 බැගින්ද විවෘත කර ඇත. එම ජලය කලා ඔයට මුදා හරින බැවින් කලා ඔය අවට පදිංචිකරුවන් අවධානයෙන් සිටිය යුතු බව කළමණාකරණ මධ්‍යස්ථානය දැනුම්දෙයි.", "URL": "https://sinhala.adaderana.lk/news.php?nid=30603", "Category": null, "Parent URL": null}