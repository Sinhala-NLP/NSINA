{"Source": "Adaderana", "Timestamp": "June 5, 2019 02:35 pm", "Headline": "පරිසරය වෙනුවෙන් වෑයමක්", "News Content": "සුන්දර සෙන්ක්ලෙයාර් දිය ඇල්ල අවට හෙක්ටයාර් 5 ක භුමි ප්‍රමාණයක රුක් රෝපණ වැඩසටහනක් දියත් කෙරේ. අදට (05) යෙදි ඇති ජගත් පරිසර දිනය නිමිත්තෙන් තලවකැලේ සෙන්ක්ලෙයාර් දිය ඇල්ල අසල රුක් රෝපණ වැඩසටහනක් නුවරඑලිය දිස්ත්‍රික් ලේකම් රෝහණ පුෂ්පකුමාර මහතා සහ තලවකැලේ වැවිලි සමාගමේ කළමණාකාර අධ්‍යක්ෂක රොෂාන් රාජදොරෙයි යන මහතුන්ගේ ප්‍රධානත්වයෙන් අද (05) සෙන්ක්ලෙයාර් දිය ඇල්ල අසලදී සිදු කර ඇත. සෙන්ක්ලෙයාර් දිය ඇල්ල අසල හෙක්ටයාර් 5 පමණ භුමි ප්‍රමාණයක ස්භාවික පරිසරය වියළි කාලගුණය පවතින කාලයේදි ගිනි තැබිම් හේතුවෙන් එම පරිසර පද්ධතිය රැක ගැනීම සඳහා ජනාධිපති ලේකම් කාර්යයාලය සහ නුවරඑලිය දිස්ත්‍රික් ලේකම් කාර්යයාලයේ මග පෙන්විම යටතේ තලවකැලේ වැවිලි සමාගම විසින් පාලනය කරන තේ වතු ආශ්‍රිත ඇති ජල මුලාශ සහ ස්භාවික පරිසර පද්ධතිය වර්ධනය කිරීම වැඩසටහන යටතේ තලවකැලේ වැවිලි සමාගම විසින් මෙම රුක්රෝපණ වැඩසටහන සංවිධානය කර තිබුණි. සෙන් ක්ලෙයාර් දිය ඇල්ල අසල කුඹුක්, කොට්ටම්බ ,කපුරු ,චීන මහොගනි ,මී ගස් ,කොට්න්, උණ, එල ඉගුරු පැළැටි රොපණය කිරීම පාසල් ළමුන්, වතු කම්කරුවන්, පරිසරවේදින්ගේ සහභාගීත්වයෙන් මෙම ස්භාවික වන වගා වැඩසටහන දියත් කරනු ලැබුවේය.", "URL": "https://sinhala.adaderana.lk/news.php?nid=111386", "Category": null, "Parent URL": null}