{"Source": "Adaderana", "Timestamp": "August 22, 2016 12:23 pm", "Headline": " ශිෂ්‍යත්ව විභාගයට ගිය සිසුවා අතුරුදන්", "News Content": "5ශ්‍රේණිය ශිෂ්‍යත්ව විභාගයට සහභාගී වූ සිසුවෙකු සහ ඔහුගේ සහෝදරිය අතුරුදන්ව තිබේ.නෝර්වුඩ්, දෙමළ මහා විද්‍යාලයේ විභාග මධ්‍යස්ථානයට මෙම දරුවන් දෙදෙනා ගොස් ඇති අතර විභාගය අවසන්වී නැවත නිවස වෙත නොපැමිණි බවට එම දරුවන්ගේ පියා විසින් පොලීසියට පැමිණිල්ලක් කර ඇති බව වාර්තා වෙයි.අතුරුදන්ව ඇත්තේ 10 හැවිරිදි සිසුවෙකු සහ ඔහුගේ සහෝදරිය වන17 හැවිරිදි දැරියක බව පොලීසිය පවසයි.මෙම දරුවන්ගේ මව පියාගෙන් වෙන්ව සිටින අතර දරුවන් දෙදෙනා මව සමග යන්නට ඇති බවට සැක පළ කරන බව නෝර්වුඩ් පොලීසියේ ප්‍රකාශකයෙකු සඳහන් කර සිටියේය.සිද්ධිය සම්බන්ධයෙන් නෝර්වුඩ් පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=63337", "Category": null, "Parent URL": null}