{"Source": "Adaderana", "Timestamp": "September 3, 2017 12:16 pm", "Headline": " පොලිතින් තහනමට සහයෝගය ලබා දෙන්න!", "News Content": "සැප්තැම්බර් පළමුවැනිදා සිට කි‍්‍රයාත්මක පොලිතින් තහනම පරිසරය ආරක්ෂා කිරීම සඳහා රජයක් විසින් මෑත කාලයේදී ගනු ලැබූ ඉතාමත් යහපත් කි‍්‍රයාමාර්ගයක් බව පාරිභෝගික අයිතීන් සුරැකීමේ සංවිධානය පවසයි. නිවේදනයක් නිකුත් කරමින් ඔවුන් මේ බව පෙන්වා දී ඇත.එය පහත පරිදි වේ,පොලිතින් තහනම පරිසරය ආරක්ෂා කිරීම සඳහා රජයක් විසින් මෑත කාලයේදී ගනු ලැබූ ඉතාමත් යහපත් කි‍්‍රයාමාර්ගයක් බව අප සංවිධානය දකින අතර මෙරට සියලූම පාරිභෝගිකයින්ගේ අප ඉල්ලා සිටින්නේ අදාළ නීතිය සඳහා තමන්ගේ සහයෝගය ලබා දෙන ලෙසයි. 1958 දී අමෙරිකාවේ කැලිෆෝනියා ප‍්‍රාන්තයේදී ආරම්භ කරන ලද ප‍්‍රථම පොලිතින් කර්මාන්ත ශාලාවෙන් පරිසරයට මෙතරම් හානියක් සිදුවේ යැයි කවුරුත් සිතන්නට නැත. පාරිභෝගිකයාගේ පරිභෝජන රටාව වෙනස් කළ මෙම අපූරු විකල්පය ලෝකයේ වෙනත් රටවල් වැළඳ ගනිද්දී 1980 වසරේදී ශී‍්‍ර ලාංකික පාරිභෝගිකයින් වැළඳගත්තේ එතෙක් පාරිභෝගිකයින් විසින් භාවිතා කළ සියලූම දවටන හා ඒ ආශ්‍රිත නිෂ්පාදන අමතක කරමිනි ඒ අනුව මෙරට පන් කර්මාන්තය ආශ්‍රිතව කර්මාන්ත බිද වැටීම ආරම්භ වූ අතර දහස් ගණනකගේ රැකියා අහිමිවිය. ඒ වෙනුවට විශෘල පොලිතීන් කර්මාන්තශාලා බිහිවීම ආරම්භ විය. ඒ තුළින් තවත් දහස් ගණනකට රැකියා උත්පාදනය විය. ලෝකයේ පොලිතින් ව්‍යාප්තිය සීඝ‍්‍රයෙන් සිදුවෙද්දී පාරිභෝගිකයින් විසින් පොලිතින් අවභාවිතා කිරීම නිසා එය පරිසරයට විශාල බරක් වූවා පමණක් නොව පාරිභෝගිකයාගේ සෞඛ්‍යට තර්ජනයක් ද විය. ඒ අනුව ලෝකයේ සමහර රටවල් තීරණය කලේ එම රටතුළ පොලිතින් භාවිතය සීමාකර හෝ තහනම් කර නීති සෑදීමටය. බංගලිදේශය හා කෙන්යාව පවා එරට පොලිතින් තහනම් කිරීම සදහා නීති සැකසීම සදහා ආරම්භ කලේ එම රටවල් වල පොලිතින් නිෂ්පාදකයින්ගේ දැඩි විරෝධතා මැදය. එම විශාල විරෝධතා පිලිබදව මායිම් නොකල එම රටවල් පරිසරය හා පාරිභෝගිකයින්ගේ ජීවිතවල සුරක්ෂිතභාවය ගැන සිතා එම නීති කි‍්‍රයාත්මක කිරීමට කටයුතු කළේය. අප රටතුළ පොලිතින් තහනම් කිරීම සඳහා නීති සෑදීමට සූදානම් වන අවස්ථාවේදීම පොලිතින් කර්මාන්තයේ නියළෙන මහාපරිමාන ව්‍යාපාරිකයින් විසින් මුදල් වියදම් කොට පොලිතින් තහනම සදහා එරෙහිවීමට සමහර සිවිල් සංවිධාන හා පුද්ගලයින් මිලට ගත්තේය එහෙත් අප රටේ බහුතරයක් වූ පරිසර සංවිධාන හා සිවිල් සංවිධාන පොලිතින් තහනම මෙරට පාරිභෝගිකයින්ගේ සෞඛ්‍ය ආරක්ෂාවට මෙන්ම පරිසරයේ ආරක්ෂාව සදහාද උතුම් පියවරක් බව විශ්වාස කරමින් රජයේ තීරණය සදහා සහයෝගය දැක්වීම අගය කල යුතුය. පරිසරය යනු අපේ මව බව අප විශ්වාස කල යුතුය. සෑම දෙයකම ආරම්භය පරිසරයය. පරිසරයට එරෙවීම මගින් දරුණු ප‍්‍රතිවිපාක වලට මුහුණ දීමට මනුෂ්‍ය සංහතියට සිදුවන බව සත්‍යයක් බව පසක් වී හමාරය. එහෙයින් අප රටේ පොලිතින් තහනම් කිරීමට ගත් මෙම තීරණය සදහා තම සහයෝගය නොඅඩුව රජයට ලබාදෙන ලෙස අප සියලූම දෙනාගෙන් ඉල්ලා සිටිමු. අවස්ථාවාදී බඩ ගෝස්තරවාදී සංවිධාන හා පුද්ගලයින්ගෙන් අප ඉල්ලා සිටින්නේ තම බඩවියත රැක ගැනීම සදහා මෙම අවස්ථාවේ කටයුතු නොකර මිහිකත ආරක්ෂා කිරීම සදහා එක්වන ලෙසයි. කඩදාසි හා පරිසර හිතකාමී නිෂ්පාදනගාර අප රටතුළ හෙට දිනයේදී තව තවත් ආරම්භ වීමෙන් පාරිභෝගිකයින්ට අවශ්‍ය නිෂ්පාදන ඒවායින් බිහිවනු ඇත. ස්තුතියි මෙයට රංජිත් විතානගේ සභාපති", "URL": "https://sinhala.adaderana.lk/news.php?nid=77054", "Category": null, "Parent URL": null}