{"Source": "Adaderana", "Timestamp": "September 1, 2019 01:12 pm", "Headline": "ගස් බැඳපු හොරු-දර්ශන සහිතයි", "News Content": "නිවෙස් කොල්ලකන සොරුන් පිරිසක් පිළිබඳ මහබාගේ ප්‍රදේශයෙන් වාර්තා වෙයි. ජනතාව පවසන්නේ ඒ සම්බන්ධයෙන් පොලිසීයට පැමිණිලි කළත් ගැටලුවට විසඳුමක් නොලැබුණු බවයි. දිවා සහ රාත්‍රී කාලයේ පවතින සොර බිය හේතුවෙන් මහබාගේ ප්‍රදේශයේ නාගොඩ ආනියකන්ද පාරේ වෙලින්ටන් පාර්ක් නිවාස සංකීර්ණයේ ජනතාව මේවන විට දැඩි දුෂ්කරතා රැසකට මුහුණ දී ඇත. නාගොඩ ආනියකන්ද පාරේ වෙලින්ටන් පාර්ක්හි නිවසකට ඊයේ අලුයම සොරෙකු ඇතුලුවි තිබූ අයුරු එහි සි සී ටී වී කැමරාවක මෙලෙස සටහන්ව තිබුණි. මේ අතර පසුගිය 22 වනදාද රාගම පේරලන්ද ප්‍රදේශයේ නිවාස කිහිපයක් කොල්ලකෑ පුද්ගලයින් දෙදෙනෙක් ප්‍රදේශවාසීන් විසින් අල්ලා පොලිසීයට භාරදීමට කටයුතු කර තිබුණි. කෙසේ වෙතත් ප්‍රදේශවාසීන් පවසන්නේ මේ සම්බන්ධයෙන් මහබාගේ පොලීසියට පැමිණිලි කලද පලක් නොවූ බවයි.", "URL": "https://sinhala.adaderana.lk/news.php?nid=117997", "Category": null, "Parent URL": null}