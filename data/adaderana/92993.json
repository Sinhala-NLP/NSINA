{"Source": "Adaderana", "Timestamp": "July 21, 2018 09:56 pm", "Headline": "ගාඩ්මෝර් ඇළෙන් කාන්තා මළ සිරුරක් ගොඩ ගනියි-මානසික ආබාධයකින් ‍සිටි කාන්තාවක් බව හෙළිවෙයි", "News Content": "මස්කෙළිය පොලිස් වසමට අයත්, ගාඩ්මෝර් තේවතුයායේ‍, ලාජ්විල් කොටසේ මාවුස්සාකැලේ ජලාශයට ජලය සැපයෙන ගාඩ්මෝර් ඇළේ තිබී කාන්තා මළ සිරුරක් අද (21) දහවල් මස්කෙළිය පොලීසිය මඟින් සොයා ගෙන ඇත. මෙම මළ සිරුර ගාඩ්මෝර් තේ වතුයයේ, ලාජ්විල් කොටසේ පදංචිව සිටි සංගුපිල්ලේ පෙරියඅක්කා නැමති (69) හැවිරිදි දෙදරු මවගේ බව ඇගේ ඥාතීන් විසින් හඳුනාගෙන ඇත. මෙම කාන්තාව අද උදැසන සිට අතුරුදන්ව සිටි බවත්, ඇය මන්ද මානසික තත්ත්වයෙන් පසුවූ බවත් ඇගේ ඥාතීන් විසින් මස්කෙළිය පොලීසියට පවසා ඇත. මළ සිරුර සම්බන්ධව මහේස්ත්‍රාත් පරීක්ෂණය අද පස්වරුවේ හැටන් මහේස්ත්‍රාත්වරයා විසින් සිද්ධිය වූ ස්ථානයේදී පැවැත් විය. සිද්ධිය සම්බන්ධයෙන් මස්කෙළිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=92993", "Category": null, "Parent URL": null}