{"Source": "Adaderana", "Timestamp": "December 16, 2017 11:29 am", "Headline": " ජනපතිට එරෙහිව දෝෂාභියෝගයක්", "News Content": "පේරු රාජ්‍යයේ දේශපාලන පක්ෂ කිහිපයක් විසින් එරට ජනාධිපති පැබ්ලෝ කුසින්ස්කිට විරුද්ධව දෝෂාභියෝගයක් ඉදිරිපත් කර තිබේ. බ්‍රසීල ඉදිකිරීම් සමාගමකින් නීති විරෝධී ලෙස මුදල් ලබාගැනීම සම්බන්ධයෙන් විරෝධය පළ කරමින් එම දෝෂාභියෝගය ඉදිරිපත් කර ඇති බව විදෙස් මාධ්‍ය වාර්තා කළේය. පැබ්ලෝ හට රටේ නායකත්වය දැරීම සඳහා සදාචාරාත්මක අයිතියක් නොමැති බව විරෝධතාකරුවන් පවසා ඇත. කෙසේවෙතත් ජනාධිපතිවරයා අදාළ චෝදනා ප්‍රතික්ෂේප කර ඇති අතර තමා ජනාධිපතිධූරයෙන් ඉල්ලා අස් නොවන බව ද අවධාරණය කර තිබේ. කෙසේවෙතත් සතියක් ඇතුළත පැබ්ලෝ ධුරයෙන් පහ කරන බව විරෝධතා දැක්වූ දේශපාලන පක්ෂ පවසයි.", "URL": "https://sinhala.adaderana.lk/news.php?nid=81581", "Category": null, "Parent URL": null}