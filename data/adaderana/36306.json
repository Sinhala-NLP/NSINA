{"Source": "Adaderana", "Timestamp": "August 2, 2013 11:17 am", "Headline": "මාත‍ර රෝහලේ වැසිකිළියේ මළ සිරුරක්", "News Content": "මාතර මහ රෝහලේ නේවාසිකව ප්‍රතිකාර ලබමින් සිටි රෝගියෙකු ගෙළ වැළලාගෙන සියදිවි හානීකරගෙන තිබේ. රෝහලේ වැසිකිළියක් තුළ මොහු ගෙළ වැළලාගෙන සියදිවි හානීකරගෙන ඇති බව රෝහල් ප්‍රකාශකයෙකු සඳහන් කළේය. ජීවිතක්ෂයට පත්ව ඇත්තේ කඹුරුපිටිය ප්‍රදේශයේ පදිංචි වයස අවුරුදු 70ක පමණ පුද්ගලයෙකි. රෝගී තත්ත්වය මත ඇති වු මානසික පීඩාව හේතුවෙන් මෙම පුද්ගලයා සියදිවි හානීකරගන්නට ඇති බවට රෝහල් බලධාරීන් සැක කරයි. සිද්ධිය සම්බන්ධයෙන් මාතර පොලීසිය විමර්ශන සිදුකරයි.", "URL": "https://sinhala.adaderana.lk/news.php?nid=36306", "Category": null, "Parent URL": null}