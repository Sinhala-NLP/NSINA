{"Source": "Adaderana", "Timestamp": "March 17, 2015 09:54 am", "Headline": "හලාවත පොලීසියේ 8ගේ වැඩ නවතී!", "News Content": "වහාම ක්‍රියාත්මක වන පරිදි හලාවත කොට්ඨාශ මත්ද්‍රව්‍ය වැටලීම් මර්දන අංශයේ නිලධාරීන් 8 දෙනෙකුගේ සේවය අත්හිටුවා තිබේ.පොලිස් මාධ්‍ය ප්‍රකාශක සහකාර පොලිස් අධිකාරී රුවන් ගුණසේකර මහතා සඳහන් කළේ සේවය පැහැරහැරීමේ චෝදනාවක් සම්බන්ධයෙන් මෙම සේවා අත්හිටුවීම සිදුකර ඇති බවයි.පොලිස් පරීක්ෂකවරයෙකු, උපපොලිස් පරීක්ෂකවරයෙකු, සැරයන්වරයෙකු සහ පොලිස් කොස්තාපල්වරුන් පස් දෙනෙකු මෙලෙස සේවය අත්හිටුවා තිබේ.පසුගිය පෙබරවාරි මස 23 වන දින සිදුකළ වැටලීමක් සම්බන්ධයෙන් රාජකාරී නිසි අයුරින් සිදුනොකිරීමට එරෙහිව මෙම පොලිස් නිලධාරීන්ට එරෙහිව චෝදනා එල්ල වී තිබේ.", "URL": "https://sinhala.adaderana.lk/news.php?nid=50012", "Category": null, "Parent URL": null}