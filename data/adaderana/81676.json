{"Source": "Adaderana", "Timestamp": "December 17, 2017 05:47 pm", "Headline": "විමල්ගෙන් SB ට පිළිතුරු ", "News Content": "එස්.බී දිසානායක මහතා එල්ල කළ චෝදනාව සම්බන්ධයෙන් විමල් වීරවශ මහතා අද (17) සිය ෆේස්බුක් ගිණුම ඔස්සේ පිළිතුරු දී තිබිණි. අමාත්‍ය එස්.බී.දිසානායක විමල් වීරවංශ මන්ත්‍රීවරයා කලකිරීමෙන් ඇති බවට සහ ඔහු ආණ්ඩුවේ පාර්ශව සමඟ ඒ සම්බන්ධයෙන් සාකච්ඡා කරන බවට මහනුවරදී ඊයේ (16) කළ ප්‍රකාශයකට ප්‍රතිචාර දක්වමින් සිය නිල ෆේස්බුක් ගිණුම ඔස්සේ මන්ත්‍රීවරයා මේ බව සඳහන් කර ඇත. විමල් වීරවංශ මන්ත්‍රීවරයා එස්.බී දිසානායක අමාත්‍යවරයාට ෆේස්බුක් ගිණුම ඔස්සේ ප්‍රතිචාර දක්වා තිබුණේ මෙසේයි. \"ආණ්ඩුවේ ශ්‍රී.ල.නි.ප. පලුවේ පිනට මංත්‍රීකම හා ඇමැති කම ලද S.B. දිසානායක මහතා අද මාධ්‍යයට පවසා ඇත්තේ මා සිටින්නේ කලකිරීමෙන් බවත් මා ද ලගදීම ඔවුන්ගේ ආණ්ඩුව සමග එක්වන බවත් ය. SB ට මෙන්ම අපේ සමහරුන්ටද උවමනා වි ඇත්තේ කලකිරීම් නැතිනම් කලකිරීම් ඇති කරවා හෝ SB ලා වැටී සිටින අසූචි පිරුනු වලට අපවද බස්සවා ගන්නටය. අපේ සමහරුන් ඒ වලට බැස ඇත්තේ සිය ඉතිහාස වගකීමට පයින් ගසාය. SB ලා අප ගැනද සිතන්නේ ඒ මට්ටමින්නම් මට කියන්න ට ඇත්තේ SB ට හොදටම වැරදී ඇතැයි කියාය. කෙටියෙන් කියන්න ට ඇත්තේ මෙපමනකි.. කලකිරීම් තිබුනත් නැතත් SB මහත්තයෝ අපි බඩගින්නට අසූචි කන්නේ නැත. ඔබේ මට්ටමින් අනිත් මිනිසුන් ගැන නිගමන වලට එලබීමෙන් වලකින්න\"", "URL": "https://sinhala.adaderana.lk/news.php?nid=81676", "Category": null, "Parent URL": null}