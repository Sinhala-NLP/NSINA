{"Source": "Adaderana", "Timestamp": "March 31, 2014 01:05 pm", "Headline": "සීදුවේ බැංකුවකින් 50,000ක් කොල්ලකයි", "News Content": "සීදූව, ලියනගේමුල්ල ප්‍රදේශයේ පිහිටි පෞද්ගලික බැංකුවක් කිසියම් පිරිසක් විසින් කොල්ලකා තිබේ. මුහුණු ආවරණය කරගත් පුද්ගලයින් සිව්දෙනෙකු විසින් ඊයේ මධ්‍යම රාත්‍රියේ කොල්ලය සිදුකර ඇති බව පොලිසිය සඳහන් කළේය. සැකකරුවන් විසින් අදාළ බැංකුවේ කළමනාකරුට තියුණු ආයුධයකින් පහරදී තුවාල සිදුකර රුපියල් 50,000ක මුදලක් කොල්ලකා ඇති බවට තොරතුරු අනාවරණය වී ඇත. අදාළ මුදල් නෝට්ටු ඛාණ්ඩ අංක G23 90 37 451 සිට G23 90 37 500 දක්වා වු ඒවා බව සීදූව පොලිසිය සඳහන් කළේය. තුවාල ලැබු බැංකු කළමනාකාරවරයා මේ වන විට කොළඹ ජාතික රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=42194", "Category": null, "Parent URL": null}