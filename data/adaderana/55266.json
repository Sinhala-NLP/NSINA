{"Source": "Adaderana", "Timestamp": "November 23, 2015 11:47 am", "Headline": " අද මධ්‍යම රාත්‍රීයේ ගෑස් බහින්නේ මෙහෙමයි", "News Content": "ගෑස් මිල අඩුකිරීමට අයවැයෙන් කරන ලද යෝජනාව අනුව ලිට්‍රෝ ගෑස් සිලින්ඩරයක මිල අද මධ්‍යම රාත්‍රීයේ සිට බලපැවැත්වෙන පරිදි අඩුකිරීමට පියවර ගත් බව එම සමාගමේ විධායක සභාපති ශලීල මුණසිංහ මහතා පවසයි. ඒ අනුව කි.ග්‍රෑම් 12.5ක් බරැති ගෑස් සිලින්ඩරයක මිල රු.1346 ක මිලකට කොළඹ ප්‍රදේශයේ ලබාගත හැකි බව හෙතෙම නිවේදනය කර තිබේ.එසේම කි.ග්‍රෑම් 5 ක් බරැති ලිට්‍රෝ ගෑස් සිලින්ඩරයක් රු.572ක මුදලකටද, කි.ග්‍රෑම් 2.5 ක ගෑස් සිලින්ඩරයක මිල රු.273 ටද ලබාගත හැකිබව ඔහු කියා සිටියි.මේ අනුව අද දෙරණ කළ විමසීමකදී ලාෆ්ස් ගෑස් සමාගමේ ප්‍රකාශිකාවක කියා සිටියේ අද මධ්‍යම රාත්‍රීයේ සිට ලා‍ෆ් ගෑස් සිලින්ඩරයක ද මිල අඩුවන බවයි. ඒ අනුව කි.ග්‍රෑම් 12.5ක් බරැති ගෑස් සිලින්ඩරයක මිල රු.1346 ක මිලකට හා කි.ග්‍රෑම් 5 ක් බරැති ලාෆ් ගෑස් සිලින්ඩරයක් රු.572ක මිලට ලබාගත හැකි බව ඇය අද දෙරණට කියා සිටියාය.", "URL": "https://sinhala.adaderana.lk/news.php?nid=55266", "Category": null, "Parent URL": null}