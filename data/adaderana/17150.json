{"Source": "Adaderana", "Timestamp": "July 2, 2011 05:00 pm", "Headline": "ගොඩගැසුණු තවත් ලියාපදිංචි ලිපි 70,000 ක් බෙදාහැරෙයි", "News Content": "මධ්‍යම තැපැල් හුවමාරුවේ ඒකරාශී වී තිබූ තවත් ලියාපදිංචි ලිපි තොගයක් තැපැල් මූලස්ථානයට ගෙනැවිත් බෙදාහැරීම සඳහා කටයුතු ‍යොදා තිබේ. ලියාපදිංචි ලිපි 70,000 ක් පමණ මෙසේ බෙදාහැරීම සඳහා පියවර ගෙන ඇති බව තැපැල්පති එම්.කේ.බී. දිසානායක මහතා සඳහන් කළේය. මේ අතර තවත් ලිපි 50,000 ක් පමණ මධ්‍යම තැපැල් හුවමාරුව තුළ ඒකරාශී වී පවතින බවත් ඒවා බෙදාහැරීම සඳහා අමතර සේවකයින් යෙදවීමට තමා උපදෙස් ලබාදී ඇති බවත් තැපැල්පතිවරයා කියා සිටියේය. ලබන සතිය වන විට එම ලිපි ද ජනතාවට බෙදාහැර අවසන් කිරීමට හැකිවනු ඇති බව ඔහු පැවසුවේය.", "URL": "https://sinhala.adaderana.lk/news.php?nid=17150", "Category": null, "Parent URL": null}