{"Source": "Adaderana", "Timestamp": "November 23, 2016 08:45 am", "Headline": " ගව මස් ප්‍රවාහනය කරද්දී මාට්ටු ", "News Content": "නීති විරෝධී ලෙස ගව මස් ප්‍රවාහනය කරමින් සිටි පුද්ගලයෙකු නුවරඑළිය, ජපන්වත්ත ප්‍රදේශයේදී අත්අඩංගුවට ගෙන තිබේ.මෝටර් රථයකින් ගව මස් ප්‍රවාහනය කරමින් සිටියදී පොලිස් විශේෂ කාර්ය බලකායේ මීපිළිමාන කඳවුරේ නිලධාරීන්ට ලද තොරතුරක් මත සිදුකළ වැටලීමකදී අදාළ සැකකරු අත්අඩංගුවට ගෙන ඇති බව සඳහන්ය.මෝටර් රථය තුළ තිබී ගව මස් කිලෝ ග්‍රෑම් 28ක් පොලිස් විශේෂ කාර්ය බලකාය විසින් සොයාගෙන තිබේ.වැඩිදුර විමර්ශන සඳහා එම ගව මස් තොගය සහ සැකකරු නුවරඑළිය පොලීසිය වෙත බාරදීමට පියවර ගත් බව පොලිස් විශේෂ කාර්ය බලකාය සඳහන් කළේය.", "URL": "https://sinhala.adaderana.lk/news.php?nid=66314", "Category": null, "Parent URL": null}