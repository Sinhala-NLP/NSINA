{"Source": "Adaderana", "Timestamp": "May 14, 2018 08:23 am", "Headline": "ඉන්ධන මිළ ඉහළ දැමීමට විරෝධය දක්වා ධීවරයින් වර්ජනයක", "News Content": "ඉන්ධන මිළ ඉහළ දැමීමට රජය ගෙන ඇති තීරණයට විරෝධය පල කරමින් බේරුවල සිට මන්නාරම දක්වා ධීවරයින් මුහුදු නොගොස් වර්ජනයකට එක්ව සිටින බව ධීවර සමිති සඳහන් කරයි. ඉන්ධන සහනාධාරක් තමන්ට ලබා දෙන බවට රජය ප්‍රකාශ කළත්,එය සාර්ථක ක්‍රියාවක් නොවන බවත්,මේ ආකාරයට එක් වරම විශාල මුදලකින් ඉන්ධන මිළ ඉහළ දැමීම නිසා ධීවරයා දැඩි දුෂ්කරතාවයකට පත්ව සිටින බවද ඔවුන් කියා සිටී. මුහුදු නොගොස් වර්ජනයට එක්ව සිටින ධීවරයින් විසින් හලාවත නගරයේ ස්ථාන කීපයක කළු කොඩි ඔසවා ඇති අතර,මෙම හේතුවෙන් හලාවත මාළු අලවි සැළද පාළුවට ගොස් තිබුණි.හලාවත වරාය තුළ මෙන්ම කලපු තීරයේ බහු දින යාත්‍රා සහ එක් දින යාත්‍රා ගාල් කර ඇති ආකාරයක්ද දක්නට ලැබුණු බව අද දෙරණ වාර්තාකරු පැවසීය.", "URL": "https://sinhala.adaderana.lk/news.php?nid=89056", "Category": null, "Parent URL": null}