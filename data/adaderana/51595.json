{"Source": "Adaderana", "Timestamp": "May 26, 2015 04:33 pm", "Headline": "ජොන්ටි රෝඩ්ස්ගෙන් දින 10ක පුහුණුවක්", "News Content": "පන්දු රැකී‍ම සම්බන්ධයෙන් දින 10ක කෙටි කාලීන පුහුණුවක් ලබාදීම සඳහා දකුණු අප්‍රිකාවේ හිටපු ක්‍රිකට් ක්‍රීඩක ජොන්ටි රෝඩ්ස් අද දිවයිනට පැමිණීමට නියමිතව තිබේ.ශ්‍රී ලංකා ක්‍රිකට් ආයතනය නිවේදනයක් නිකුත් කරමින් සඳහන් කරන්නේ ජොන්ටි රෝඩ්ස් මෙම සංචාරයේදී ජාතික කණ්ඩායමේ මෙන්ම සෙසු කණ්ඩායම්වලට පන්දු රැකීම සම්බන්ධ විශේෂ පුහුණුවක් ලබාදීමට නියමිත බවයි.ලබන මාසයේදී ආරම්භ වීමට නියමිත පකිස්ථානු කණ්ඩායමේ ශ්‍රී ලංකා සංචාරය ඉලක්ක කර මෙම විශේෂඥ පුහුණුව ලබාදීමට සැලසුම් කර ඇත.", "URL": "https://sinhala.adaderana.lk/news.php?nid=51595", "Category": null, "Parent URL": null}