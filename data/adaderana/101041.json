{"Source": "Adaderana", "Timestamp": "December 20, 2018 11:22 am", "Headline": "කිලිනොච්චියේ ආරක්ෂක අංශ සතු ඉඩම් නැවත පැවරෙයි", "News Content": "කිලිනොච්චිය ආරක්ෂක අංශ කඳවුරු සීමාවන්ගේ පැවති ඉඩම් අක්කර 45.28ක ප්‍රමාණයක් සිවිල් ජනතාවගේ ප්‍රයෝජනය පිණිස නැවත පවරාදීම කිලිනොච්චිය සහයෝගීතා කේන්ද්‍රයේදී පැවැත්විණ. ඊයේ(19) කිලිනොච්චිය ආරක්ෂක සේනා ආඥාපති මේජර් ජෙනරල් රැල්ෆ් නුගේරා මහතාගේ ප්‍රධානත්වයෙන් මෙය පැවැත්විණ. කිලිනොචිචිය ආරක්ෂක සේනා ආඥාපතිවරයා විසින් මුලතිව් දිස්ත්‍රික් සීමාවේ හා කිලිනොච්චිය දිස්ත්‍රික් සීමාවේ ආරක්ෂක අංශ සතුව පැවති ඉඩම් මුලතිව් දිස්ත්‍රික් ලේකම් රූපවතී කේදීශ්වරන් මහත්මිය වෙත හා කිලිනොච්චිය දිස්ත්‍රික් ලේකම් සුන්දරම් අරුමේනායගම් මහතා වෙත නැවත පැවරීම සිදු කෙරිණ. කරච්චි ප්‍රාදේශිය ලේකම් කොට්ඨාසයේ ඉඩම් අක්කර 35.95ක්, කන්ඩාවේලි ප්‍රාදේශීය ලේකම් කොට්ටාසයේ අක්කර 04ක්, පුදුකුඩිඉරුප්පු ප්‍රාදේශීය ලේකම් කොට්ඨාශයේ අක්කර 05ක් සහ තුනුක්කායි ප්‍රාදේශීය ලේකම් කොට්ඨාශයේ අක්කර 0.33ක් එහිදී නැවත පැවරිණ. උතුරු පළාතේ ආරක්ෂක අංශ සතුව පවතින නිදහස් කළ හැකි ඉඩම් දෙසැම්බර් 31 වැනිදාට පෙර නැවත සිවිල් ජනතාව වෙත පැවරීමේ වැඩසටහන යටතේ අදාළ ඉඩම් නිදහස් කොට තිබිණ. වැඩසටහනට කිලිනොච්චිය ආරක්ෂක සේනා 57 වන සේනාංකයේ සේනංකාධිපති මේජර් ජෙනරාල් විජිත රවිප්‍රිය, 65 වන සේනාංකයේ සේනාංකාධිපති වසන්ත කුමාරප්පෙරුම, 66 සේනාංකයේ සේනාංකාධිපති බ්‍රිගේඩියර් දීප්ති ජයතිලක, ජේ්‍්‍ය්ෂ්ඨ නිලධාරීන් සහ අනෙකුත් නිලධාරීන් සහභාගී විය.", "URL": "https://sinhala.adaderana.lk/news.php?nid=101041", "Category": null, "Parent URL": null}