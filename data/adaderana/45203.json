{"Source": "Adaderana", "Timestamp": "August 8, 2014 07:11 am", "Headline": " බ්‍රිතාන්‍යයට වීසා - දැන් ක්‍රමවේදය වෙනස්", "News Content": "බ්‍රිතාන්‍ය වීසා ලබාගැනීමේ දි මෙතෙක් පැවති ක්‍රමවේදය වෙනසකට ලක්කර ඇති බව ශ්‍රී ලංකාවේ බ්‍රිතාන්‍ය මහ කොමසාරිස් කාර්යාලය පවසයි. ඒ අනුව වීසා නිකුත් කිරීම සඳහා කොළඹ පිහිටි වීසා අයදුම්පත් මධ්‍යස්ථානය වෙත ලබාදෙන ගමන් බලපත්‍රය රඳවාගැනීමකින් තොරව මූලික කටයුතු අවසානයේ දි එය නැවත ඉල්ලුම්කරු වෙත ලබාදීම සිදුකෙරෙයි. මීට පෙර පැවති ක්‍රමවේදයට අනුව වීසා අයදුම්පත් ලිපි ලේඛන සමග ගමන් බලපත්‍රය දින 10ක පමණ කාලයක් රඳවාගැනීම සිදු කෙරුණි. ශ්‍රී ලංකාවට පළමුවරට හඳුන්වා දුන් නව ක්‍රමවේදය මගින් නිරන්තර සංචාරකයින්ට, ව්‍යාපාරිකයින්ට සහ අධ්‍යාපන වීසා අයදුම් කරන්නන්ට පහසුවනු ඇති බව ශ්‍රී ලංකාවේ බ්‍රිතාන්‍ය මහකොමසාරිස් කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=45203", "Category": null, "Parent URL": null}