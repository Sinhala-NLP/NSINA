{"Source": "Adaderana", "Timestamp": "April 30, 2016 08:44 am", "Headline": "ජය ගුජරාට් ලයන්ස් කණ්ඩායමට ", "News Content": "ඉන්දීය ප්‍රිමියර් ලීග් ක්‍රිකට් තරගාවලියේ පූනේ සුපර් ජයන්ට්ස් කණ්ඩායම සමග පැවති තරගයෙන් කඩුලු තුනක ජයක් හිමිකරගැනීමට ගුජරාට් ලයන්ස් කණ්ඩායම සමත්ව තිබේ.තරගයේ කාසියේ වාසිය දිනූ ගුජරාට් ලයන්ස් කණ්ඩායම ප්‍රථමයෙන් පන්දුවට පහරදිමේ වාරය පූනේ කණ්ඩායමට ලබාදුනි.ඒ අනුව ඔවුන් නියමිත පන්දුවාර 20 අවසානයේ කඩුලු තුනක් දැවී ලකුණු 195ක් රැස් කළේය.ස්ටීවන් ස්මිත් ලකුණු 101යි.අජන්ක්‍යා රහනේ ලකුණු 53යි.පිලිතුරු ඉනිම සඳහා පන්දුවට පහරදුන් ගුජරාට් ලයන්ස් කණ්ඩායම නියමිත පන්දුවාර 20 අවසානයේ කඩුලු 07ක් දැවී ලකුණු 196ක් ලබාගනිමින් තරගයේ ජය වාර්තා කළේය.ඩිවායන් ස්මිත් ලකුණු 63යි.බ්‍රෙන්ඩන් මැකලම් ලකුණු 43යි.", "URL": "https://sinhala.adaderana.lk/news.php?nid=59648", "Category": null, "Parent URL": null}