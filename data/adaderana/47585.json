{"Source": "Adaderana", "Timestamp": "November 25, 2014 09:37 am", "Headline": "පීල්ලක් කැඩෙයි - මුහුදුබඩ දුම්රිය ධාවනයට බාධා", "News Content": "මුහුදුබඩ දුම්රිය මාර්ගයේ දුම්රිය ධාවන කටයුතුවලට බාධා එල්ල වී තිබේ. දුම්රිය දෙපාර්තමේන්තුව සඳහන් කළේ වැල්ලවත්ත සහ බම්බලපිටිය අතර දුම්රිය මාර්ගයේ පීල්ලක් කැඩී යාම මෙම තත්ත්වයට හේතු වී ඇති බවයි. මේ හේතුවෙන් මුහුදු බඩ මාර්ගයේ කොළඹ සිට ධාවනය වන දුම්රිය ප්‍රමාද කර ධාවනය කරන බව දුම්රිය දෙපාර්තමේන්තුව පවසයි. අදාළ පීල්ල තාවකාලිකව සකස් කිරීමට මේ වන විට පියවර ගෙන ඇත. කෙසේ වෙතත් උදෑසන කාර්යාල දුම්රියන් ප්‍රමාදයකින් තොරව ධාවනය කිරීමට පියවර ගෙන ඇති බව දුම්රිය දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=47585", "Category": null, "Parent URL": null}