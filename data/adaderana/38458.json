{"Source": "Adaderana", "Timestamp": "October 29, 2013 09:10 am", "Headline": "2013 ඡන්ද හිමි නාම ලේඛනයට නම් ඇතුළත් කිරීම ‍හෙටින් අවසන් ", "News Content": "2013 වර්ෂයේ ඡන්ද හිමි නාමලේඛනයට නම් ඇතුළත් කරගැනීම සඳහා ඇති අවස්ථාව හෙට(30) දිනයෙන් අවසන් වන බව මැතිවරණ මහලේකම් කාර්යාලය පවසයි. ඔක්තෝබර් මස දෙවන දින සිට ඡන්ද හිමි නාමලේඛන ප්‍රදර්ශනය කිරීම ආරම්භ වු අතර එය හෙට(30) දිනයෙන් අවසන් කිරීමට නියමිතයි. යම් පුද්ගලයෙකුගේ නම මෙවර ඡන්ද හිමිනාමලේඛනයට ඇතුළත්ව නොමැති නම් වහාම ඒ පිළිබඳ දැනුම් දෙන ලෙස මැතිවරණ මහලේකම් කාර්යාලය ඉල්ලීමක් කරයි. 2013 ඡන්ද හිමි නාමලේඛනය දෙසැම්බර් මස 31 වැනි දිනට පෙර සකස් කර අවසන් කිරීමට බලාපොරොත්තු වන බව මැතිවරණය මහලේකම් කාර්යාලය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=38458", "Category": null, "Parent URL": null}