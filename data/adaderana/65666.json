{"Source": "Adaderana", "Timestamp": "November 3, 2016 11:20 am", "Headline": "නොරොච්චෝලේ බිඳවැටුණු පළමු ජනන යන්ත්‍රය යළි සක්‍රීයයි", "News Content": "නොරොච්චෝලේ ලක්විජය බලාගාරයේ අක්‍රීය වී තිබූ පළමුවන ජනන යන්ත්‍රයද අද සිට ක්‍රියාත්මක තත්ත්වයට පත් කර ඇති බව විදුලි බල හා පුනර්ජනනීය අමාත්‍යංශය පවසයි.එම අමාත්‍යංශයේ සංවර්ධන අධ්‍යක්ෂ හා මාධ්‍ය ප්‍රකාශක සුලක්ෂණ ජයවර්ධන මහතා කියා සිටියේ අද උදෑසන සිට එය පද්ධතියට එක් කළ බවයි. ඒ අනුව මේ වන විට නොරොච්චෝලේ බලාගාරයේ සම්පූර්ණ ධාරිතාව වන මෙගා වොට් 900ක විදුලි ධාරිතාව ජාතික විදුලි බල පද්ධතියට එක් කෙරෙයි.සම්ප්‍රේෂණ පද්ධතියේ ඇති වූ දෝෂයක් හේතුවෙන් නොරොච්චෝලේ ලක්විජය බලාගාරය පසුගිය ඔක්තෝබර් මස 15 වනදා බිඳවැටීමට ලක් වු අතර එහි දෙවන සහ තෙවන ජනන යන්ත්‍ර පසුගියදා යළි සක්‍රීය තත්ත්වයට පත් කෙරුණි.", "URL": "https://sinhala.adaderana.lk/news.php?nid=65666", "Category": null, "Parent URL": null}