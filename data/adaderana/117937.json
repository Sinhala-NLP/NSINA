{"Source": "Adaderana", "Timestamp": "August 31, 2019 03:15 pm", "Headline": "මේ සිස්ටම් එකේ උඩු ඟං බලා පීනන්න අමාරුයි-රංජන්", "News Content": "පසුගිය ජනාධිපතිවරණවලදී මෙන්ම මෙවර ජනාධිපතිවරණයට හොඳම අපේක්ෂකයා එක්සත් ජාතික පක්ෂයෙන් ඉදිරිපත් කරන බව රාජ්‍ය අමාත්‍ය රංජන් රාමනායක මහතා පවසයි. අද (31) දින උසස් පෙළ විභාගයට පෙනී සිටීමෙන් අනතුරුව කොළඹදී මාධ්‍යට අදහස් දක්වමින් ඒ මහතා මේ බව ප්‍රකාශ කලේය. එහිදී වැඩිදුරටත් අදහස් දැක්වු ඒ මහතා කියා සිටියේ දේශපාලනය තුළ වංචා දුෂණ සොරකම් සිදු කර නැති අයෙකු සොයා ගැනීමට අපහසු බවයි. \"ලංකාවේ බහුතරයක් දූෂිතයි. හොඳ මිනිහෙක් හොයන එක නොමළ ගෙයකින් අබ මිටක් හොයනවා වගේ. මේ සිස්ටම් එක අස්සේ උඩු ඟං බලා පීනන්න අමාරුයි. ඒක අමාරුම දෙයක්. උඩුගම් බලා පීනන කෙනාට කියන්නේ පිස්සා මෝඩයා කියලා. මේ සිස්ටම් එකෙන්ම තමයි හොරු බිහිවෙලා තියෙන්නේ. සිස්ටම් එකෙන් හොරුන්ව ධෛර්යමත් කරනවා.\"", "URL": "https://sinhala.adaderana.lk/news.php?nid=117937", "Category": null, "Parent URL": null}