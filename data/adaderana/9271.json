{"Source": "Adaderana", "Timestamp": "June 29, 2010 08:11 am", "Headline": "හොර දුම්වැටි බෙදූ දෙදෙනෙක් කොටුවේ", "News Content": "නීතී විරෝධී දුම්වැටි බෙදාහැරීමේ නිරත වූ පුද්ගලයින් දෙදෙනෙකු සුරාබදු දෙපාර්තමේන්තුවේ නිලධාරීන් විසින් අත්අඩංගුවට ගෙන තිබේ. ග්‍රෑන්ඩ්පාස් ප්‍රදේශයේ නිවසක් තුළ මහා පරිමාණයෙන් මෙම නීතී විරෝධී දුම්වැටි ජාවාරම පවත්වා ගෙන ගොස් ඇති බව සුරාබදු දෙපාර්තමේන්තුව පවසයි. ඔවුන්ට ලැබුණු තොරතුරකට අනුව ඊයේ පස්වරුවේ සිදු කළ වැටලීමක දී මෙම පුද්ගලයින් දෙදෙනා අත්අඩංගුවට ගෙන ඇත. මොවුන් සිටි නිවසේ ගබඩා කර තිබූ ලක්ෂ 12 කට අධික නීතී විරෝධී දුම්වැටි සුරාබදු දෙපාර්තමේන්තු භාරයට ගත් බව සුරාබදු අධිකාරි ප්‍රභාත් ජයවික්‍රම මහතා සඳහන් කළේය. ශ්‍රී ලංකාවේ අලෙවි කරන දුම්වැටියක ආකාරයට මෙම නීතී විරෝධී දුම්වැටි සකස් කර තිබූ බව ඔහු ප්‍රකාශ කළේය.", "URL": "https://sinhala.adaderana.lk/news.php?nid=9271", "Category": null, "Parent URL": null}