{"Source": "Adaderana", "Timestamp": "June 1, 2018 02:07 pm", "Headline": "ඉස්සර හිටිය අය දැන් අලුත් වෙලා ආපු හැටි", "News Content": "වව්නියාව පුන්තෝට්ටම් පුනරුත්තාපන පුහුණු කඳවුර තුළ පුනරුත්තාපන පුහුණුව ලැබු හිටපු එල්.ටී.ටී.ඊ සාමාජිකයින් තිදෙනෙකු සමාජගත කිරීමේ වැඩසටහනක් පවත්වා තිබේ. වෘත්තීය පුහුණුව ඇතුළුව වසරක පුනුරුත්තාපනය පුහුණුව ලැබු හිටපු එල්.ටී.ටී.ඊ සමාජිකයින් තිදෙනෙකු එලෙස සමාජගත කිරීම පූන්තෝට්ටම් පුනරුත්තාපන කඳවුරේ දී සිදුකර ඇත. පුනුරුත්තාපනය පුහුණුව ලැබු අදාළ සමාජිකයින් සිය ඥාතීන් වෙත බාරදුන් අතර අදාළ පිරිසකගේ ජිවත නඟා සිටුවීම වෙනුවෙන් ජීවනාධාර ලබාදීම ද එහිදී සිදුකරනු ලැබීය. මෙම වැඩසටහන් අවස්ථාවට පශ්චාත් පුනුරුත්තාපන කටයුතු සම්බන්ධ අධ්‍යක්ෂ කර්නල් අසාද් ඉස්දීන් මහතා, වව්නියාව පූන්තෝට්ටම් පුනරුත්තාපන කඳවුරේ නිලධාරීන් හා පුනරුත්තාපනය ලබන පිරිස්වල ඥාතීන් එක්ව සිටියේය.", "URL": "https://sinhala.adaderana.lk/news.php?nid=90179", "Category": null, "Parent URL": null}