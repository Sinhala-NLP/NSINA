{"Source": "Adaderana", "Timestamp": "May 29, 2018 11:19 am", "Headline": "  ප්‍රධාන මාර්ගයට කැළි කසළ බැහැර කිරීම නිසා පරිසර ගැටළු රැසක් මතු වෙලා", "News Content": "කන්ද උඩරට සුන්දර දිය ඇල්ලක් ලෙස හඳුන්වන ඩෙවොන් දිය ඇල්ලට ඉදිරියෙන් වූ හැටන් නුවරඑළිය ප්‍රධාන මාර්ගයට කැළි කසළ බැහැර කිරීම නිසා පරිසර ගැටළු රැසක් මතු වී ඇත. හැටන් නුවරඑළිය ප්‍රධාන මාර්ගයේ ඩෙවොන් වත්ත ප්‍රදේශයෙන් ප්‍රධාන මාර්ගයට කිසියම් පිරිසක් රාත්‍රී කාලයේ ඉතා සුක්ෂම ලෙස පොලිතින් උරවල බහා මෙසේ කැළි කසළ රැගෙන විත් මෙම ප්‍රදේශයට බැහැර කරන බව ප්‍රදේශවාසීන් පවසයි. එසේ කැළි කසළ බැහැර කිරීම නිසා සුන්දර ඩෙවොන් දිය ඇල්ලේ සුන්දරත්වයටද නැරඹීමට පැමිණෙන සංචාරකයන්ද දැඩි අසීරුතාවයට පත්ව ඇත. මේ දිනවල මධ්‍යම කඳුකරයේ පවතින දැඩි අයහපත් කාලගුණයත් සමඟම එසේ පරිසරයට මුදා හැර ඇති කැළි කසළ තුළින් දැඩි දුගන්ධයක්ද හමන නිසා එම මාර්ගයේ ගමන් ගන්නා දෙස් විදෙස් සංචාරකයන් මෙන්ම මගින්ද දැඩි අසීරුතාවයට පත් ව ඇත.", "URL": "https://sinhala.adaderana.lk/news.php?nid=90005", "Category": null, "Parent URL": null}