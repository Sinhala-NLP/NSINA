{"Source": "Adaderana", "Timestamp": "October 12, 2016 10:59 am", "Headline": " ජල විදුලි නිෂ්පාදනය සීමා කරන්න වෙලා ", "News Content": "වියළි කාලගුණය හේතුවෙන් ජල විදුලි බලාගාරවල විදුලි නිෂ්පාදනය සීමා කිරීමට සිදුව ඇති බව විදුලිබල හා පුනර්ජනනීය බලශක්ති නියෝජ්‍ය අමාත්‍ය අජිත් පී. පෙරේරා මහතා පවසයි.ඔහු පවසන්නේ වියළි කාලගුණය පවතින කාල වලදී ප්‍රයෝජනයට ගැනීම සඳහා විකල්ප බලශක්ති ප්‍රබවයන්හි අවශ්‍යතාව දැඩිව මතුව ඇති බවයි.බලංගොඩ ප්‍රදේශයේ සමනල වැව ජලාශයේ නිරීක්ෂණ චාරිකාවක නිරතවෙමින් අජිත් පී. පෙරේරා නියෝජ්‍ය අමාත්‍යවරයා මෙම අදහස් පළ කළේය.", "URL": "https://sinhala.adaderana.lk/news.php?nid=64963", "Category": null, "Parent URL": null}