{"Source": "Adaderana", "Timestamp": "February 26, 2014 09:47 am", "Headline": "මේජර්වරයා සිවිල් ආරක්ෂකයාට පහරදීලා ", "News Content": "මැදිරිගිරිය, වඩිගවැව ප්‍රදේශයේදී යුද හමුදා මේජර්වරයෙකු විසින් සිවිල් ආරක්ෂක බලකායේ නිලධාරියෙකුට පහර දී තිබේ. ‍එම ප්‍රදේශයේ ගොවි බිම් වල ආරක්ෂාව සඳහා යෙදී සිටින සිවිල් ආරක්ෂක නිලධාරියෙකුට මෙලෙස මේජර්වරයා විසින් පහර දී ඇති බව අද දෙරණ වාර්තාකරු සඳහන් කරයි. අදාළ සිවිල් ආරක්ෂක නිලධාරීවරයාගේ දරුවාගේ නොදැනුවත්කමින් සිය ජංගම දුරකථනය මගින් යුද හමුදා නිලධාරිවරයාගේ ජංගම දුරකතනයට ඇමතුම‍ක් ගොස් තිබේ‍. ඉන් අනතුරුව මේජර්වරයා විසින් සිවිල් ආරක්ෂක නිලධාරිවරයාව සිය කාර්යාලයට ගෙන්වා ඔහුට පහරදී, උසස් නිලධාරීන්ට දැනුම් නොදෙන ලෙස තර්ජනය කර ඇති බව වාර්තා වෙයි. පහරකෑමට ලක් වූ සිවිල් ආරක්ෂක නිලධාරිවරයා තුවාල ලබා මැදිරිගිරිය රෝහලට ඇතුළත් කර තිබේ.", "URL": "https://sinhala.adaderana.lk/news.php?nid=41390", "Category": null, "Parent URL": null}