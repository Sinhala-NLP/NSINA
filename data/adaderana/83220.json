{"Source": "Adaderana", "Timestamp": "January 19, 2018 12:22 pm", "Headline": "නායයාම් අවදානම් සහිත ස්ථාන හඳුනා ගන්නා ස්ථානීය පරික්ෂණ", "News Content": "නායයාම් අවදානම් සහිත ස්ථානවල සිදු කරන ලද ස්ථානීය පරික්ෂණවලින් අනතුරුව ජනතාව නැවත පදිංචි කිරිම සඳහා ඉඩම් පූර්ණය කිරිම ආරම්භ කර තිබේ. එහිදී ජනතාවට නව නිවාස ඉදිකිරිමේදී ක්‍රමවේද දෙකක් ඔස්සේ සිදු කරන බව ජාතික ගොඩනැගිලි පර්යේෂණ ආයතනය සඳහන් කළේය. අදාළ පුද්ගලයා විසින්ම ඉඩමක් සොයා ගැනිම සහ එම ඉඩමේ නව නිවාසය ඉදිකිරිම එහි එක් ක්‍රමවේදයක් වේ. එමෙන්ම රජය විසින් විශාල ඉඩමක් තෝරාගෙන එහි රජයේ සහ විදේශ අරමුදල් යටතේ නිවාස ඉදිකිරිම අනෙක් ක්‍රමවේදය වන බව ජාතික ගොඩනැගිලි පර්යේෂණ ආයතනය සඳහන් කළේය. ස්ථානීය පරික්ෂණවලට අනුව නායයාමේ අවදානම සහිත ප්‍රදේශවල සිටින ජනතාව එම ස්ථානවලම සිටියදී පූර්ව අනතුරු ඇගවීම් ක්‍රමවේද ඔවුන්ට හදුන්වාදීමට පියවර ගෙන තිබේ. රත්නපුර, ගාල්ල හා කළුතර යන දිස්ත්‍රික්ක කේන්ද්‍ර කර ගනිමින් එම කටයුතු සිදු කරන බව ජාතික ගොඩනැගිලි සහ පර්යේෂණ ආයතනය සදහන් කළේය.", "URL": "https://sinhala.adaderana.lk/news.php?nid=83220", "Category": null, "Parent URL": null}