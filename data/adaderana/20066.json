{"Source": "Adaderana", "Timestamp": "November 17, 2011 03:46 pm", "Headline": "ලොරියක් පාලමකින් පෙරළී ලොරි සහායක මියයයි", "News Content": "මැදවච්චිය, මන්නාරම මාර්ගයේ පෙරියකට්ටු ප්‍රදේශයේ දී අද(17) අලුයම සිදුවූ රිය අනතුරකින් පුද්ගලයෙකු මියගොස් තිබේ. මැදවච්චිය සිට මන්නාරම දෙසට ධාවනය වූ ලොරි රථයක් මාර්ගයෙන් ඉවතට පැන අසල වූ පාලමකින් පහලට පෙරළීමෙන් මෙම අනතුර සිදුව ඇති බව පොලිසිය පවසයි. අනතුරින් තුවාල ලැබූ ‍ලොරි රථයේ රියදුරු සහ සහායකයා සෙට්ටිකුලම රෝහලට ඇතුළත් කර ඇති අතර එහිදී ‍ලොරි රථයේ සහායකයා මිය‍ගොස් ඇති බව සඳහන්ය. සිද්ධියෙන් මියගොස් ඇත්තේ කාත්තන්කුඩි ප්‍රදේශයේ පදිංචිව සිටි 25 හැවිරිදි පුද්ගලයෙකි.", "URL": "https://sinhala.adaderana.lk/news.php?nid=20066", "Category": null, "Parent URL": null}