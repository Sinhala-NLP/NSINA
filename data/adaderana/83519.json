{"Source": "Adaderana", "Timestamp": "January 25, 2018 04:24 pm", "Headline": "පද්මාවත් නිසා ගිනිගත් දිල්ලිය ", "News Content": "අද දිනයේ ප්‍රදර්ශනය ආරම්භ කෙරෙන “පද්මාවත්” චිත්‍රපටයට එරෙහි විරෝධතා හේතුවෙන් ඉන්දියාවේ දිල්ලි නගරයේ පාසල් රැසක් වසා දැමීමට බලධාරීන් පියවර ගෙන තිබේ. චිත්‍රපටයට විරෝධය පළ කරන පිරිස් විසින් දිල්ලි හීදි ප්‍රචණ්ඩ ක්‍රියා සිදුකරන අතරතුර පාසල් බස් රථයකට ප්‍රහාර එල්ල කිරීම හේතුවෙන් මෙලෙස පාසල් වසා දැමීමට පියවර ගෙන ඇති බව විදෙස් වාර්තා සඳහන් කළේය. ඇතැම් සිනමාශාලා වලට ද විරෝධතාකරුවන් විසින් ප්‍රහාර එල්ල කර ඇති අතර බොහෝමයක් ප්‍රන්ත වල සිනමා ශාලා වසා දැමීමට ද පියවර ගෙන ඇති බව සඳහන්ය. පද්මාවත් චිත්‍රපටය මගින් ඉතිහාස කතාව විකෘති කර ඇති බවට ඇතැම් ආගමික කණ්ඩායම් විසින් චෝදනා කිරීම හේතුවෙන් චිත්‍රපටය ප්‍රදර්ශනය කිරීම මාස දෙකක් පමණ ප්‍රමාද විය. කෙසේවෙතත් ඉන්දීය රැඟුම් පාලක මණ්ඩලය විසින් චිත්‍රපටය ප්‍රදර්ශනයට අවසර ලබාදීමත් සමඟ අද දිනයේ සිට ප්‍රදර්ශනය ආරම්භ කිරීමට චිත්‍රපටයේ නිෂ්පාදකවරුන් පියවර ගෙන තිබේ.", "URL": "https://sinhala.adaderana.lk/news.php?nid=83519", "Category": null, "Parent URL": null}