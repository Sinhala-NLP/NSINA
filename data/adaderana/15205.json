{"Source": "Adaderana", "Timestamp": "April 1, 2011 11:03 am", "Headline": "දරුණු අපරාධකරුවන් තිදෙනෙක් පළාගිහින්", "News Content": "යාපනය බන්ධනාගාරයේ රැඳවියන් තිදෙනෙකු පළාගොස් ඇතැයි යාපනය පොලීසිය සඳහන් කරයි. දරුණු අපරාධ වලට වගකිව යුතු තිදෙනෙකු වන මොවුන් අද අලුයම 3.00ට පමණ පමණ පළාගොස් ඇති බවට තොරතුරු ලැබී ඇතැයි යාපනය පොලිසියේ නිලධාරියෙක් අද දෙරණට කියා සිටියේය. මේ වන විට මෙම රැඳවියන් තිදෙනා සම්බන්ධයෙන් ආරක්ෂක අංශවලට හා සෑම මුරකපොල්ලකටම තොරතුරු ලබා දී ඇතැයිද,මෙම තිදෙනා සොයා විශේෂ මෙහෙයුමක් දියත් කර ඇතැයිද හෙතෙම වැඩිදුරටත් කියා සිටියේය.", "URL": "https://sinhala.adaderana.lk/news.php?nid=15205", "Category": null, "Parent URL": null}