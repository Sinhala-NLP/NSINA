{"Source": "Adaderana", "Timestamp": "July 8, 2014 08:29 am", "Headline": "  ජයලලිතා මෝඩිට තවත් ලිපියක් ලියයි ", "News Content": "ඉන්දීය ධීවරයින්ගේ ආරක්ෂාව සම්බන්ධයෙන් මැදිහත් වන ලෙස තමිල්නාඩු ප්‍රධාන අමාත්‍ය ජයලලිතා ජයරාම් ඉන්දීය අග්‍රාමාත්‍ය නරේන්ද්‍ර මෝඩී මහතාගෙන් ඉල්ලීමක් කර තිබේ. ඉන්දීය අග්‍රාමාත්‍යවරයා වෙත ලිපියක් යොමුකරමින් ජයලලිතා ජයරාම් ඉල්ලීමක් කර ඇත්තේ ශ්‍රී ලංකා අත්අඩංගුවේ පසුවන ඉන්දීය ධීවරයින් නිදහස් කිරීමට කඩිනමින් පියවර ගන්නා ලෙසයි. කච්චතිව් දූපත යළිත් ඉන්දියාවට පවරා ගැනීම සම්බන්ධයෙන් ද මැදිහත් වන ලෙස අදාළ ලිපිය මගින් තමිල්නාඩු ප්‍රධාන අමාත්‍යවරිය ඉන්දීය අග්‍රාමාත්‍යවරයාගෙන් ඉල්ලීමක් කර තිබේ. පෝක් සමුද්‍ර සන්ධිය ආසන්න මුහුදු කලාපයේ ධීවර කටයුතුවල නිරත වන ඉන්දිය ධීවරයින්ට නිරන්තරයෙන් හිරිහැර සිදුවන බවත්, එම මුහුදු ප්‍රදේශවල ධීවර කටයුතුවල නිරත වීමට ඉන්දීය ධීවරයින්ට අවස්ථාව හිමි විය යුතු බවත් ඇය පෙන්වා දෙයි. සතියක කාලයක් තුළ අදාළ ගැටලුව සම්බන්ධයෙන් ඉන්දීය අග්‍රාමාත්‍යවරයාට තමිල්නාඩු ප්‍රධාන අමාත්‍යවරිය විසින් යොමුකළ දෙවන ලිපිය මෙය වෙයි.", "URL": "https://sinhala.adaderana.lk/news.php?nid=44501", "Category": null, "Parent URL": null}