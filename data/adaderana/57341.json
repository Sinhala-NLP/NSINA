{"Source": "Adaderana", "Timestamp": "February 18, 2016 03:04 pm", "Headline": "ටිපර් රථයට වැලි පටවද්දී එයටම යටවී මරුට", "News Content": "මහියංගණය ප්‍රදේශයේදී සිදුවූ රිය අනතුරකින් පුද්ගලයෙකු මියගොස් තිබේ. මහියංගණය , ගඟේයාය අතුරු මාර්ගයේ වැලි තොටුපොළ ආසන්නයේදී ටිපර් රථයකට යටවීමෙන් අදාළ පුද්ගලයා මියගොස් ඇති බව පොලීසිය පවසයි.අදාළ පුද්ගලයා ටිපර් රථයට වැලි පටවමින් සිට ඇති අතර ටිපර් රථ රියදුරු විසින් තවත් ටිපර් රථයකට මාර්ගය ඉඩදීම සඳහා පිටුපසට ධාවනය කිරීමේදී ටිපර් රථ‍ය උඩ සිටි පුද්ගලයා බිම වැටී එම රථයට යටවී ඇති බව සඳහන්ය.බරපතල තුවාළ ලැබූ ඔහු මහියංගණය රෝහලට ඇතුළත් කිරීමේදී මියගොස් තිබේ.මියගොස් ඇත්තේ එම ප්‍රදේශයේම පදිංචිව සිටි 40 හැවිරිදි පුද්ගලයෙකි.අනතුරට සම්බන්ධයෙන් ටිපර් රථයේ රියදුරු අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=57341", "Category": null, "Parent URL": null}