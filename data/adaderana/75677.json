{"Source": "Adaderana", "Timestamp": "July 27, 2017 09:07 am", "Headline": " නිධන් වස්තු හෑරූ 5ක් අල්ලයි ", "News Content": "බුලත්කොහුපිටිය, කලුපහන ප්‍රදේශයේ නිධන් වස්තු ලබා ගැනීමේ අරමුණින් කැණීම් සිදු කළ පුද්ගලයින් 05 දෙනෙකු අත්අඩංගුවට ගෙන තිබේ. බුලත්කොහුපිටිය පොලිස් ස්ථානයට ලද තොරතුරක් මත සිදු කළ වැටලීමකදී සැකකරුවන් අත්අඩංගුවට ගත් බව පොලිස් මුලස්ථානය සඳහන් කළේය. එහිදී ඔවුන් විසින් කැණීම් කටයුතු සඳහා භාවිතා කළ උපකරණ කිහිපයක් ද පොලීසිය බාරයට ගෙන තිබේ. සැකකරුවන් රුවන්වැල්ල මහේස්ත්‍රාත් අධිකරණයට ඉදිරිපත් කිරීමට නියමිත අතර බුලත්කොහුපිටිය පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=75677", "Category": null, "Parent URL": null}