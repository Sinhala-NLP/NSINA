{"Source": "Adaderana", "Timestamp": "April 20, 2019 09:23 pm", "Headline": "විල්පත්තුවේදී අතරමග නැවැත්වූ ගමනක්", "News Content": "විල්පත්තුව වනය මැදින් වු මාර්ගයේ පාපැදියෙන් ගමන් කිරීමට පැමිණි දෙස් විදෙස් පාපැදිකරුවන් පිරිසකගේ අනාරක්ෂිත ගමනක් නවතා දැමීමට මුල්ලිකුලම වනජීවි කාර්යාලය අද (20) දින කටයුතු කර ඇත. අරවුන්ඩ් ද පර්ල් (AROUND THE PEARL) නැමති සංවිධානයක් හා තවත් සංවිධාන කීපයක් එක්වි සංවිධානය කර තිබු මෙම පාපැදි සංචාරය දින 10 ක් පුරා ශ්‍රී ලංකාව වටා ගමන් කර 9 දිනය වු අද දින මන්නාරම සිලාවතුර සිට පාපැදි වලින් පැමිණ ඉන් පසුව මුල්ලිකුලම පිවිසුමෙන් විල්පත්තුව වන මැදින් වු කිලෝ මිටර් 40 ක ට වැඩි දුරක් පා පැදියෙන් ගමන් කිරීමට පැමිණ තිබු අතර පවතින ආනාරක්ෂිත තත්ත්වය සැලකිල්ලට ගත් වන ජීවි නිළධාරීන් ඔවුන්ගේ එම සංචාරය නවතා දැමීමට කටයුතු කර තිබු බව අද දෙරණ වාර්තාකරු සඳහන් කරයි. මෙම පාපැදි සංචාරයට ශ්‍රී ලාංකිකයින් සමඟ කැනඩා, ප්‍රංශ, ස්විස්ටර්ලන්ත,එංගලන්තය ඇතුළු රටවල පාපැදි කරුවන් 34 දෙනෙකු එක්ව සිට ඇත. මුල්ලිකුලම පිවිසුමෙන් මෙම උද්‍යානයට ඇතුල් වීමට පැමිණි මෙම පිරිස පාපැදි ගමන නවතා දැමිමෙන් පසුව සංවිධායකයින් විසින් පාපැදිකරුවන් ට්‍රැක්ටර් යොදා ගනිමින් වන මැද කිලෝ මිටර් 40 කට වැඩි දුරක් රැගෙන වනාතවිල්ලුව එළුවන්කුලම පිවිසුම දක්වා පැමිණි බව වන ජීවි නිළධාරින් පවසා ඇත.", "URL": "https://sinhala.adaderana.lk/news.php?nid=108327", "Category": null, "Parent URL": null}