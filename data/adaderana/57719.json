{"Source": "Adaderana", "Timestamp": "February 29, 2016 12:33 pm", "Headline": "පොහොර මිටියේ මිල රු.2500ට සීමා වෙයි", "News Content": "වහාම ක්‍රියාත්මක වන පරිදි පොහොර මිටියක උපරිම සිල්ලර මිල රුපියල් 2500 දක්වා අඩු කිරීමට ජනාධිපති මෛත්‍රීපාල සිරිසේන මහතා නියෝග කර තිබේ.අද(29) පෙරවරුවේ ජනාධිපති ලේකම් කාර්යාලයේ පැවති සාකච්ඡාවකින් පසු එම තීරණය පිළිබඳ ජනාධිපතිවරයා අදාළ බලධාරීන්ට උපදෙස් ලබා දී ඇති බව ජනාධිපති මාධ්‍ය අංශය සඳහන් කළේය.පොහොර සහනාධාරය නිසි පරිදි නොලැබීම සම්බන්ධයෙන් පසුගිය කාලය තුළ දැඩි ලෙස ගොවීන්ගේ විරෝධය එල්ල වුණි.ගොවි ජනතාව වෙනුවෙන් ඉහළම සාධාරණය ඉටුකරන බව ජනාධිපති මෛත්‍රීපාල සිරිසේන මහතා ඊයේ පොළොන්නරුව දිස්ත්‍රික් ලේකම් කාර්යාලයේ පැවති සාකච්ඡාවකදී ප්‍රකාශ කර තිබුණි.", "URL": "https://sinhala.adaderana.lk/news.php?nid=57719", "Category": null, "Parent URL": null}