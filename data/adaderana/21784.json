{"Source": "Adaderana", "Timestamp": "February 1, 2012 08:34 am", "Headline": " අනුරාධපුරයේ සියලු ඔසුසැල් පරීක්ෂාවක්", "News Content": "අනුරාධපුර දිස්ත්‍රික්කයේ සියලු ඔසුසැල් පරීක්ෂා කිරීමට ජාතික ඖෂධ අධිකාරිය තීරණය කර තිබේ. ඒ සඳහා විශේෂ නිලධාරීන් කණ්ඩායමක් යොදවා ඇති බව එම අධිකාරියේ අධ්‍යක්ෂ වෛද්‍ය හේමන්ත බෙණරගම මහතා ප්‍රකාශ කරයි. අනුරාධපුර රෝහලේ බෙහෙත් ගබඩාවේ ඖෂධ පෞද්ගලික ඔසුසැල් වල ඇති බවට ලැබුණු තොරතුරකට අනුව මෙම පරීක්ෂා කිරීම සිදුකරන බව වෛද්‍ය හේමන්ත බෙණරගම මහතා ප්‍රකාශ කළේය. සිදු කළ පරීක්ෂා කිරීම් වල දී ජාතික ඖෂධ අධිකාරි පනත උල්ලංඝණය කරමින් අනුරාධපුර ප්‍රදේශයේ පවත්වාගෙන ගිය ඔසුසැල් කිහිපයකට එරෙහිව නඩු පැවරීමට ද පියවර ගත් බව වෛද්‍ය හේමන්ත බෙණරගම මහතා සඳහන් කළේය.", "URL": "https://sinhala.adaderana.lk/news.php?nid=21784", "Category": null, "Parent URL": null}