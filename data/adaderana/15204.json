{"Source": "Adaderana", "Timestamp": "April 1, 2011 10:47 am", "Headline": "වැවිලි ක්ෂේත්‍රයේ ලක්ෂ 5 ට විශ්‍රාම වැටුප්", "News Content": "වැවිලි ක්ෂේත්‍රයේ සිටින සේවා නියුක්තිකයින් ලක්ෂ 5 කට ආසන්න පිරිසකට සමාජ ආරක්ෂණ වැඩපිළිවෙළ යටතේ විශ්‍රාම වැටුප් හිමිකම ලබාදීමට පියවර ගෙන ඇතැයි සමාජ ආරක්ෂණ මණ්ඩලය පවසයි. එම මණ්ඩලයේ සභාපති නිමල් අමරසිංහ මහතා සඳහන් කර සිටියේ රජයේ විශ්‍රාම වැටුප් නොලබන සෑම පුරවැසියෙකුටම විශ්‍රාම වැටුප් හිමිකම ලබාදීමේ මහින්ද චින්තන ප්‍රතිපත්තිය ක්‍රියාවට නංවමින් මෙම වැඩපිළිවෙළ දියත් කරන බවයි. ජනාධිපතිවරයාගේ උපදෙස් මත වතු ක්ෂේත්‍රයේ විශ්‍රාම වැටුප් වැඩසටහන සඳහා වතු පාලකයින්, වතු හාම්පුතුන් හා වතු වෘත්තීය සමිතිවල නියෝජිතයින් ද සහභාගී කරවාගෙන තිබේ. ශ්‍රී ලංකා සමාජ ආරක්ෂණ මණ්ඩලය යටතේ ලක්ෂ 4 කට අධික ප්‍රතිලාභීන් පිරිසක් මේ වන විට සමාජ ආරක්ෂණ විශ්‍රාම වැටුප් හිමිකම සඳහා දායක කරගෙන ඇති බව සඳහන්වේ.", "URL": "https://sinhala.adaderana.lk/news.php?nid=15204", "Category": null, "Parent URL": null}