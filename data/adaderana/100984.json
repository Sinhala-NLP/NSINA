{"Source": "Adaderana", "Timestamp": "December 19, 2018 01:11 pm", "Headline": "පොලිස් අත්අඩංගුවේ සිටි සැකකරුවන් 5ක් පැන යයි", "News Content": "රඹූක්කන, පොලිස් අත්අඩංගුවේ සිටි සැකකරුවන් පස් දෙනෙකු පළා ගොස් තිබේ. පොලිස් මාධ්‍ය, ප්‍රකාශක කාර්යාලය සඳහන් කළේ හෙරොයින් ලඟ තබාගැනීම සම්බන්ධයෙන් අත්අඩංගුවට ගත් තරුණයින් පස් දෙනෙකු ඊයේ (18) රාත්‍රීයේ මෙලෙස පළා ගොස් ඇති බවයි. අදාළ සැකකරුවන් පොලිස් සිර මැදිරියේ රඳවා සිට ඇති අතර එහි සිටි තවත් සැකකරුවෙකු ඇප මත නිදහස් කිරීමට පොලිස් නිළධාරියෙකු විසින් සිර මැදිරිය විවෘත කළ අවස්ථාවේ ඔවුන් පොලිස් නිළධාරියාට පහරදී පළා ගොස් ඇති බව සඳහන්. වයස අවුරුදු 23 ත් 25ත් අතර වන පළා ගිය සැකකරුවන් රඹුක්කන ප්‍රදේශයේම පදිංචිකරුවන් බව පොලිසීය පැවසුවේය. මොවුන් අත්අඩංගුවට ගැනීම සඳහා රඹුක්කන පොලීසිය විමර්ශන සිදුකරමින් සිටි.", "URL": "https://sinhala.adaderana.lk/news.php?nid=100984", "Category": null, "Parent URL": null}