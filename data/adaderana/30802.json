{"Source": "Adaderana", "Timestamp": "January 16, 2013 08:30 am", "Headline": "සිරියාවේ බෝම්බ පිපිරීම් 2 න් 80 ක් මරුට", "News Content": "සිරියාවේ සිදුවූ බෝම්බ පිපිරීම් 2 න් පුද්ගලයින් 80 දෙනෙකු ජීවිතක්ෂයට පත්ව තිබේ. උතුරු සිරියාවේ විශ්ව විද්‍යාලයක් අසල මෙම පිපිරීම් සිදුව ඇති බව සඳහන්ය. එම විශ්ව විද්‍යාලයේ වාස්තු විද්‍යා පීඨයේ විභාග ආරම්භ වන දිනයේ දී මෙම පිපිරීම් සිදුවූ බව විදෙස් මාධ්‍ය වාර්තා කරයි. බෝම්බ පිපිරීම්වලින් 83 දෙනෙකු මියගොස් ඇති බව මානව හිමිකම් සංවිධානයක් පවසයි. බෝම්බ පිපිරීමත් සමග විශ්ව විද්‍යාලයට ගිනි අවි ප‍්‍රහාරයක් ද එල්ල වී ඇති බව සඳහන්ය.", "URL": "https://sinhala.adaderana.lk/news.php?nid=30802", "Category": null, "Parent URL": null}