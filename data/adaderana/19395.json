{"Source": "Adaderana", "Timestamp": "October 16, 2011 03:07 pm", "Headline": " නීතියේ පරමාධිපත්‍යයත් ප්‍රජාතන්ත්‍රවාදයත් ඕනෑ", "News Content": "රටක් ඉදිරියට යෑම සඳහා නීතීයේ පරමාධිපත්‍ය හා ප්‍රජාතන්ත්‍රවාදය තිබිය යුතු බව විපක්ෂ නායක රනිල් වික්‍රමසිංහ මහතා පවසයි. ඕනෑම රටක යුක්තිය පසිඳලීමේ ක්‍රමය පිළිබඳ කිසිඳු ගැටලුවක් හෝ ප්‍රශ්නයක් තිබිය නොහැකි බව විපක්ෂනායකවරයා පෙන්වා දෙයි. පොලිසිය , නීතීපති දෙපාර්තමේන්තුව හා අල්ලස් හෝ දූෂණ විමර්ශන කොමිසම සිය කටයුතු නිසි ලෙස ඉටු කිරීමට වග බලාගත යුතු බව රනිල් වික්‍රමසිංහ මහතා පවසයි. රටක ජනතාවගේ මානව හිමිකම් ආරක්ෂා වීමෙන් පමණක් එ‍ම රටේ ප්‍රජාතන්ත්‍රය ආරක්ෂා නොවන බව විපක්ෂ නායකවරයා පෙන්වා දෙයි. කොළඹ අද පැවති මාධ්‍ය හමුවකට එක් වෙමින් විපක්ෂ නායක රනිල් වික්‍රමසිංහ මහතා මෙම අදහස් පළ කළේය.", "URL": "https://sinhala.adaderana.lk/news.php?nid=19395", "Category": null, "Parent URL": null}