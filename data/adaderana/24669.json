{"Source": "Adaderana", "Timestamp": "June 1, 2012 08:42 am", "Headline": "පෙම්වතියගේ මව මරා පෙම්වතා වස බී රෝහලේ", "News Content": "තණමල්විල, සූරියආර ප්‍රදේශයේ දී තියුණු ආයුධයකින් පහරදී කාන්තාවක ඝාතනය කර තිබේ. පහරදීමෙන් අදාළ කාන්තාවගේ ස්වාමි පුරුෂයා සහ දියණිය ද බරපතල තුවාල ලබා ඇති බව පොලිසිය සඳහන් ක‍රයි. ඝාතනයට ලක්ව ඇත්තේ 36 හැවිරිදි කාන්තාවකි. මියගිය කාන්තාවගේ දියණිය සමග ප්‍රේම සම්බන්ධයක් පැවැත්වූ පුද්ගලයෙකු විසින් ඊට මව්පියන් ‍විරුද්ධ වීම හේතුවෙන් මෙම පහරදීම් සිදුකර ඇති බවට පරීක්ෂණවලදී අනාවරණය වී ඇත. පහරදිමෙන් අනතුරුව සැකකරු ද වස පානය කර ඇති අතර ඔහු මේ වන විට හම්බන්තොට රෝහලේ ප්‍රතිකාර ලබන බව පොලිසිය පැවසීය. තණමල්විල පොලිසිය සිද්ධිය සම්බන්ධයෙන් වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=24669", "Category": null, "Parent URL": null}