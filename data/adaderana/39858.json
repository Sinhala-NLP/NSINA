{"Source": "Adaderana", "Timestamp": "December 26, 2013 07:03 am", "Headline": " සුනාමියට වසර 9 යි- මිනිත්තු 2ක් නිහඬවෙන්න", "News Content": "සුනාමි ඛේදවාචකය සිදුවී අදට වසර 09ක් සම්පූර්ණ වේ. මේ නිමිත්තෙන් ජාතික සුරක්ෂිත දිනය ලෙස අද දිනය නම්කර ඇති අතර එහි ප්‍රධාන උත්සවය අග්‍රාමාත්‍ය දී.මු ජයරත්න මහතාගේ ප්‍රධානත්වයෙන් කළුතර දී පැවැත්වීමට නියමිතය. සුනාමි ව්‍යසනයෙන් මියගිය පුද්ගලයින් සිහිකිරීම සදහා අද දිනයේත් පෙරවරු 09. 25 - 27 දක්වා විනාඩි 02 ක නිෂ්ශබ්දතාවයක් රකින ලෙස රජය ජනතාවගෙන් ඉල්ලීමක් කරයි. 2004 වසරේ දෙසැම්බර් මස 26 වන දින ඇතිවු සුනාමි ඛේදවාචකයෙන් ලක්ෂ ගණනක් පීඩාවට පත්වු අතර 40,000 කට ආසන්න පිරිසක් ජීවිතක්ෂයට පත්වූහ. මෙම සුනාමි ව්‍යසනයෙන් වැඩිම බලපෑම් සිදුවුයේ දකුණු පළාතටයි. ජාතික සුරක්ෂිත දිනය තේමා කර ගනිමින් අද උදෑසන සියලු ආගමික ස්ථාන වල විවිධ ව්‍යසනයන්ගෙන් විපතට පත් පුද්ගලයින්ට සෙත් පතා ආගමික කටයුතු පවත්වන ලෙස බුද්ධ ශාසන හා ආගමික කටයුතු අමාත්‍යංශය ඉල්ලීමක් කරයි.", "URL": "https://sinhala.adaderana.lk/news.php?nid=39858", "Category": null, "Parent URL": null}