{"Source": "Adaderana", "Timestamp": "July 5, 2012 09:26 am", "Headline": "උතුරේ මැතිවරණය අනිවාර්යයි", "News Content": "උතු‍රේ පළාත් සභා මැතිවරණය ඉදිරි වසර ඇතුළත අනිවාර්යයෙන් පවත්වන බව රජය පවසයි. යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා පවසන්නේ උතුරේ පළාත් සභා මැතිවරණය කල් දැමීමට රජයට කිසිදු අවශ්‍යතාවක් නොමැති බවයි. මැතිවරණයක් පැවැත්වීමට සුදුසු වටපිටාවක් ගොඩනැගුණු පසු අදාළ පළාත් සභා මැතිවරණය පවත්වන බව තමා වගකීමෙන් යුතුව ප්‍රකාශ කරන බව ඩලස් අලහප්පෙරුම මහතා සඳහන් කළේය. වසරක කාලය තුළ ජාතික දේශපාලනයට පිවිසිය හැකි යටිතලයක් ඒ වනවිට නිර්මාණය වී පවතිනු ඇති බවට තමන් විශ්වාස කරන බවත්,එල්.ටී.ටී.ඊ ආකෘතියෙන් මිදීමට කැමති ප්‍රජාතන්ත්‍රවාදයට ගරු කරන දේශපාලන නායකයින් ඒ වන විට ඉස්මතුවනු ඇති බවද ඔහු වැඩිදුරටත් කියා සිටියේය.", "URL": "https://sinhala.adaderana.lk/news.php?nid=25527", "Category": null, "Parent URL": null}