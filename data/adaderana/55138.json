{"Source": "Adaderana", "Timestamp": "November 17, 2015 09:03 am", "Headline": "85ක් පුනරුත්තාපනය වෙන්න කැමැතියි", "News Content": "ත්‍රස්තවාදය වැළැක්වීමේ පනත යටතේ අත්අඩංගුවට ගෙන බන්ධනාගාර ගතව සිටින රැඳවියන් 85 දෙනෙකු පුනරුත්තාපනය කිරීමට තීරණය කර ඇති බව දෙමළ ජාතික සන්ධානයේ පාර්ලිමේන්තු මන්ත්‍රී එම්.ඒ.සුමන්තිරන් මහතා පවසයි.රැඳවියන් පුනරුත්තාපනය වීම සඳහා කැමැත්ත පළ කර ඇති බව ඔහු සඳහන් කළේය.ඒ පිළිබඳව අග්‍රාමාත්‍යවරයා සමග ද ඊයේ පස්වරුවේ විශේෂ සාකච්ඡාවක් පවත්වා ඇත. බන්ධනාගාර ගතව සිටින එල්.ටී.ටී.ඊ. රැඳවියන් 60 දෙනෙකු පමණ ඇප මත නිදහස් කිරීමට නියමිත අතර අනෙක් පිරිස මෙලෙස පුනරුත්තාපනය කිරීමට යෝජනා වු බව එම්.ඒ.සුමන්තිරන් මන්ත්‍රිවරයා සඳහන් කළේය.", "URL": "https://sinhala.adaderana.lk/news.php?nid=55138", "Category": null, "Parent URL": null}