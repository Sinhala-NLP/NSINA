{"Source": "Adaderana", "Timestamp": "September 9, 2011 07:30 am", "Headline": " ආනන්ද සංගරී ජනපති හමුවෙලා", "News Content": "ද්‍රවිඩ එක්සත් විමුක්ති පෙරමුණේ නායක වී.ආනන්ද සංගරී මහතා සහ ජනාධිපති මහින්ද රාජපක්ෂ මහතා අතර විශේෂ සාකච්ඡාවක් පැවතුණු බව දේශපාලන ආරංචි මාර්ග සඳහන් කරයි. ඊයේ අරලියගහ මන්දිරයේ පැවති මෙම සාකච්ඡාවට රජයේ අමාත්‍යවරුන් කිහිපදෙනකුද සහභාගී වී තිබේ. පසුගිය දිනවල උතුරු ප්‍රදේශයේ පැවති නොසන්සුන්කාරී තත්ත්වයන් හා ඊට අදාළව අත්අඩංගුවට ගනු ලැබූ සැකකරුවන් පිළිබඳ මෙහිදී ආනන්ද සංගරී මහතා ජනාධිපතිවරයාගේ අවධානයට ලක් කළ බව කියැවේ. මෙවැනි තත්ත්වයක් උද්ගත වූ පසු අන්‍යෝන්‍ය අවබෝධයෙන් යුතුව ක්‍රියා කළ යුතු බව ජනාධිපතිවරයා මෙහිදී පෙන්වාදුන් බව සඳහන් වේ.", "URL": "https://sinhala.adaderana.lk/news.php?nid=18605", "Category": null, "Parent URL": null}