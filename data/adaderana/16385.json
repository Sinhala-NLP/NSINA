{"Source": "Adaderana", "Timestamp": "May 28, 2011 02:49 pm", "Headline": "කල් ඉකුත් වූ ලොකු ළූණු බෙදා හැරි සමාගමට එරෙහිව නඩු මගට", "News Content": "කල් ඉකුත් වූ ලොකු ළූණු බීජ වෙළඳපොළට නිකුත් කළ සමාගමකට එරෙහිව නීතිමය පියවර ගැනීමට කෘෂිකර්ම අමාත්‍යාංශය තීරණය කර තිබේ. අදාළ සමාගම විසින් කල් ඉකුත් වූ ලොකු ළූණු බීජ ආනයනික මට්ටමේ ඇසුරුම්වල බහා ගොවීන් අතර බෙදා හැර ඇති බව මාතලේ දිස්ත්‍රික් කෘෂිකර්ම කමිටුවේ දී අනාවරණ වී ඇත. මේ හේතුවෙන් එවැනි ව්‍යාජ බීජ මිලදී ගත් ගොවීන් රැසකට රුපියල් ලක්ෂ ගණනින් මූල්‍ය හානි සිදුව ඇති බව අනාවරණ වී තිබේ. මහඉලුක්පල්ලම කෘෂි පර්යේෂණ ආයතනය විසින් මේ පිළිබඳ තොරතුරු අනාවරණය කරගැනීමත් සමග පාරිභෝගික සේවා අධිකාරි පනත යටතේ නීතිමය පියවර ගැනීමට තීරණය වී ඇත.", "URL": "https://sinhala.adaderana.lk/news.php?nid=16385", "Category": null, "Parent URL": null}