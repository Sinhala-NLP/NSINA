{"Source": "Adaderana", "Timestamp": "July 3, 2014 11:00 am", "Headline": "බුලත්සිංහල 4ක් පෝරකයට!", "News Content": "බුලත්සිංහල, මහගම ප්‍රදේශයේදී සිදුවූ පුද්ගල ඝාතනයක් සම්බන්ධයෙන් වැරදිකරුවන් වූ සිව්දෙනෙකුට අද (03) මරණ දඬුවම නියම කර තිබේ. 2002 ජූලි මස 04 වැනිදා ලාල් ගුණවර්ධන නැමැති අයෙකු ඝාතනය කළ බවට අදාළ සැකකරුවන්ට චෝදනා එල්ල වී තිබුණි. එම චෝදනාවලට වැරදිකරුවන් බව සනාථවීමෙන් පසු කළුතර මහාධිකරණ විනිසුරු පද්මන් පී. සූරසේන මහතා විසින් ඔවුන්ට මරණ දඬුවම නියම කළ බව අප වාර්තාකරු පැවසීය. මෙලෙස මරණ දඬුවම නියමව ඇත්තේ කළුතර, බුලත්සිංහල ප්‍රදේශයේ පදිංචිකරුවන් සිව්දෙනෙකුටය.", "URL": "https://sinhala.adaderana.lk/news.php?nid=44389", "Category": null, "Parent URL": null}