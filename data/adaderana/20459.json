{"Source": "Adaderana", "Timestamp": "December 4, 2011 04:14 pm", "Headline": "  කුවෙට්හි අතරමංවූවන්  200 ක් යළි මව්බිමට", "News Content": "කුවේට් හි පිහිටි ශ්‍රී ලංකා තානාපති කාර්යාලයේ රැඳී සිටි තවත් ශ්‍රී ලාංකිකයින් 200 දෙනෙකු මෙරටට එවීම සඳහා කටයුතු කර තිබේ. කුවේට් රජයේ අවසරය මත ඉන් ප්‍රථම සිය දෙනා හෙට දිනයේ දිවයිනට පැමිණීමට නියමිත බව එරට ශ්‍රී ලංකා තානාපති කාර්යාලය ප්‍රකාශ කරයි. මෙම සියලු දෙනා සඳහා ගුවන් ගාස්තු වියදම දරනු ලබන්නේ කුවේට් රජය විසිනි. රැකියා සඳහා ගොස් අතරමංව සිටි ශ්‍රී ලාංකිකයින් 500 දෙනෙකුට අධික ප්‍රමාණයක් මේ වන විට කුවේට් රජයේ අනුග්‍රහය මත ශ්‍රී ලංකාවට එවා තිබේ. කුවේට් රජය විසින් මෙලෙස වෙනත් කිසිඳු රටකට සහයෝගය නොදක්වා ඇති බව කුවේට් හි පිහිටි ශ්‍රී ලංකා තානාපති කාර්යාලය පෙන්වා දෙයි.", "URL": "https://sinhala.adaderana.lk/news.php?nid=20459", "Category": null, "Parent URL": null}