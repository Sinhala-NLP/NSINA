{"Source": "Adaderana", "Timestamp": "October 22, 2012 12:28 pm", "Headline": "කොල්ලකෑම්වලට සම්බන්ධ 4 ක් අත්අඩංගුවට", "News Content": "මිනුවන්ගොඩ, ජා-ඇල, නිට්ටඹුව සහ වේයන්ගොඩ යන ප‍්‍රදේශවල ව්‍යාපාරික ස්ථාන කොල්ලකෑම්වලට සම්බන්ධ සැකකරුවන් සිව්දෙනෙකු මිනුවන්ගොඩ පොලීසිය විසින් අත්අඩංගුවට ගෙන තිබේ. සැකකරුවන් විසින් සොරකම් කරන ලද භාණ්ඩ තොගයක් සහ ඒ සඳහා යොදාගත් වාහන 2 ක් ද සිය භාරයට ගත් බව පොලීසිය පැවසුවේය. මේ අතර දෙහිඅත්තකණ්ඩිය, බිබිල, පදියතලාව සහ ගිරාඳුරුකෝට්ටේ යන පොලිස් වසම්වල සිදුවූ අපරාධ රැසකට සම්බන්ධයෙන් පුද්ගලයෙකු අරලගංවිල ප‍්‍රදේශයේ දී අත්අඩංගුවට ගෙන තිබේ. සැකකරු පොළොන්නරුව මහේස්ත‍්‍රාත් අධිකරණයට ඉදිරිපත් කිරීමෙන් අනතුරුව ලබන දෙවන දින දක්වා රක්ෂිත බන්ධනාගාර ගත කෙරිණි.", "URL": "https://sinhala.adaderana.lk/news.php?nid=28515", "Category": null, "Parent URL": null}