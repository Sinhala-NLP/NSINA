{"Source": "Adaderana", "Timestamp": "February 25, 2015 12:34 pm", "Headline": "විරෝධයෙන් මාතර - ගාල්ල වාහන ධාවනයට බාධා", "News Content": "මාතර නගරයේ පැවැත්වෙන විරෝධතාවයක් හේතුවෙන් මාතර - ගාල්ල මාර්ගයේ වාහන ධාවනයට බාධා එල්ල වී තිබේ.මාතර, ගබඩාවීදියේ ඩී.එස්. සේනානායක විදුහලේ මව්පියන් හා දරු දැරියන් එක්ව සිදු කළ විරෝධතාවක් නිසා මෙලෙස වාහන ගමනා ගමනයට බාධා පැමිණ ඇත.කෙසේ වෙතත් පොලීසිය මැදිහත්වී මාර්ගයේ එක් මංතීරුවක් වාහන ගමනය සඳහා විවෘත කිරීමට පසුව පියවර ගෙන තිබේ.මේ අතර වැලිගම ප්‍රාදේශීය ලේකම් කාර්යාලයේ ලේකම්වරියට කිසියම් පිරිසක් තර්ජනය කළ බව කියමින් එහි සේවකයින් පිරිසක් ද උද්ඝෝෂණයක නිරතව ඇත.", "URL": "https://sinhala.adaderana.lk/news.php?nid=49577", "Category": null, "Parent URL": null}