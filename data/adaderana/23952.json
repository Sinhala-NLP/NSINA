{"Source": "Adaderana", "Timestamp": "May 2, 2012 07:58 am", "Headline": "ඕස්ට්‍රේලියානු ආගමන කටයුතු ඇමති ලංකාවට", "News Content": "ඕස්ට්‍රේලියාවේ ආගමන කටයුතු පිළිබඳ අමාත්‍ය ක්‍රිස් බෝවන් මහතා අද ශ්‍රී ලංකාවට පැමිණීමට නියමිතව තිබේ. දෙදින නිල සංචාරයක් සඳහා ඔහු ලංකාවට පැමිණෙන බව ක්‍රිස් බෝවන් අමාත්‍යවරයාගේ නිල වෙබ් අඩවිය උපුටා දක්වයි. දෙරටට වැදගත් වන කරුණු බොහෝමයක් පිළිබඳ මෙහි දී අදාළ රාජ්‍ය තාන්ත්‍රිකයින් හමු වී සාකච්ඡා කිරීමට නියමිත බව ද සඳහන්වේ. නීතී විරෝධී සංක්‍රමණිකයින් පිළිබඳවත් මිනිස් ජාවාරම් පිළිබඳවත් මෙහි දී විශේෂ අවධානයට ලක් වනු ඇත. ගුවන් හා මුහුදු මාර්ගයෙන් සිදුවන නීතී විරෝධී සංක්‍රමණ අවම කර ගැනීමට ගත හැකි ක්‍රියාමාර්ග පිළිබඳ මෙහි දී සාකච්ඡාවට බඳුන්වනු ඇති බව ක්‍රිස් බෝවන් අමාත්‍යවරයාගේ නිල වෙබ් අඩවිය කියා සිටියි. ඔස්ට්‍රේලියානු නව සංක්‍රමණ නීතී පිළිබඳ අදාළ බලධාරීන් හමු වී ඔස්ට්‍රේලියා ආගමන අමාත්‍යවරයා සාකච්ඡා කිරීමට නියමිතය. ඉන්දියාවේ සංචාරයක් නිමා කරමින් අද ශ්‍රී ලංකාවට පැමිණෙන ඔස්ට්‍රේලියානු ආගමන අමාත්‍ය ක්‍රිස් බෝවන් ලබන 4 වැනි දා දක්වා දිවයිනේ රැඳී සිටිනු ඇත.", "URL": "https://sinhala.adaderana.lk/news.php?nid=23952", "Category": null, "Parent URL": null}