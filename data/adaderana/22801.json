{"Source": "Adaderana", "Timestamp": "March 14, 2012 09:08 pm", "Headline": "කහවත්ත ඝාතනයේ සන්ධාන මන්ත්‍රී අත්අඩංගුවේ", "News Content": "මහත් ආන්දෝලනයට තුඩු දුන් කහවත්ත ද්විත්ව පුද්ගල ඝාතනයේ සැකකරුවකු වන ගොඩකවෙල ප්‍රාදේශීය සභාවේ එක්සත් ජනතා නිදහස් සන්ධාන මන්ත්‍රීවරයා අත්අඩංගුවට ගත් බව පොලිස් මාධ්‍ය ප්‍රකාශක,පොලිස් අධිකාරී අජිත් රෝහණ මහතා පවසයි. අදාළ සැකකරු රඳවා තබාගෙන ප්‍රශ්න කිරීම සඳහා පැල්මඩුල්ල මහේස්ත්‍රාත්වරයාගෙන් අවසර ලබාගත් බව පොලිස් මාධ්‍ය ප්‍රකාශකවරයා අද දෙරණට කියා සිටියේය. ලොකුගම්හේවගේ ධර්මසිරි නමැති මෙම සැකකරුගේ සොහොයුරා වන ලොකුගම්හේවගේ දර්ශන හෙවත් රාජු ,රාජුගේ බිරිඳ වන රසිකා චාන්දනී උදයකුමාරි සහ සිද්ධියට සම්බන්ධ බවට සැකකෙරෙන ත්‍රී රෝද රථ රියදුරෙකු වන සනත් නන්දන ජයසේකර හෙවත් චූටි මල්ලි මීට පෙරාතුව අත්අඩංගුවට පත්ව මේ වන විටත් රිමාන්ඩ් භාරයේ පසුවෙති.", "URL": "https://sinhala.adaderana.lk/news.php?nid=22801", "Category": null, "Parent URL": null}