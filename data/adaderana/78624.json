{"Source": "Adaderana", "Timestamp": "October 11, 2017 08:29 pm", "Headline": "  ඉදිරි පැය 18 තුළ තද වැසි-තද සුළං", "News Content": "ඉදිරි පැය 18ක කාලය සඳහා කාලගුණ විද්‍යා දෙපාර්තමේන්තුව තද වැසි, තද සුළං හා රළු මුහුදු ප්‍රදේශ පිළිබඳ අනතුරු ඇඟවීමේ නිවේදන නිකුත් කර තිබේ. එම කාලය තුළ මීගමුව සිට කොළඹ ගාල්ල සහ හම්බන්තොට හරහා පොතුවිල් දක්වා වෙරළට ඔබ්බෙන් වූ ගැඹුරු සහ නොගැඹුරු මුහුදු ප්‍රදේශ වල නිරන්තර වැසි හෝ ගිගුරුම් සහිත වැසි ඇති විය හැකි බව එම දෙපාර්තමේන්තුව පවසයි. ඉදිරි දින කිහිපය තුළද දිවයිනේ නිරිත දිග කොටසේ, නැගෙනහිර සහ ඌව පළාත් වල ද දැනට පවතින වැසි තත්ත්වය තවදුරටත් පවතින බව කාලගුණ විද්‍යා දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=78624", "Category": null, "Parent URL": null}