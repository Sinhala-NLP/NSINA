{"Source": "Adaderana", "Timestamp": "September 27, 2011 04:51 pm", "Headline": "කණ්ඩායම්වාදීන් පක්ෂයට බරපතල ගැටලුවක්", "News Content": "ජනතා විමුක්ති පෙරමුණේ පොදු සංවිධාන ප්‍රතිපත්තිවලට පටහැනිව යම් පිරිසක් කණ්ඩායම්වාදීව කටයුතු කරමින් සිටින බව එම පක්ෂයේ ප්‍රචාරක ලේකම් විජිත හේරත් මහතා පවසයි. මෙවැනි කණ්ඩායම්වාදී ඇතැම් පිරිස් හැසිරීම පක්ෂයට බරපතල ගැටලුවක් වී ඇති බව ඔහු සඳහන් කළේය. පක්ෂයේ පවත්නා අර්බුදකාරී තත්ත්වය සම්බන්ධයෙන් අද දෙරණ කළ විමසීමක දී විජිත හේරත් මහතා මේ අදහස් පළ කර සිටියේය. මෙම කුමන්ත්‍රණකාරී වැඩපිළිවෙළ පරාජය කිරීම සඳහා සිය පක්ෂයේ සාමාජිකයින් දැනුවත් කිරීමේ වැඩපිළිවෙළක් ආරම්භ කර ඇති බව ඔහු වැඩිදුරටත් ප්‍රකාශ කර සිටියේය.", "URL": "https://sinhala.adaderana.lk/news.php?nid=19002", "Category": null, "Parent URL": null}