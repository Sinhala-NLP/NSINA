{"Source": "Adaderana", "Timestamp": "May 25, 2017 09:51 am", "Headline": "හෙරොයින් සමඟ 2ක් කොටු", "News Content": "හෙරොයින් ළඟ තබාගෙන සිටි පුද්ගලයෙකු වත්තල ඇලකන්ද ප්‍රදේශයේදී අත්අඩංගුවට ගෙන තිබේ.සැකකරු සතුව තිබී හෙරොයින් ග්‍රෑම් 02යි මිලි ග්‍රෑම් 730ක් සොයාගත් බව පොලීසිය පැවසුවේය.අත්අඩංගුවට ගෙන ඇත්තේ වත්තල, හැඳල ප්‍රදේශයේ පදිංචි 36 හැවිරිදි අයෙකි.සැකකරු වත්තල මහේස්ත්‍රාත් අධිකරණය වෙත ඉදිරිපත් කිරීමට නියමිතය.මේ අතර හෙරොයින් ග්‍රෑම් 02යි මිලි ග්‍රෑම් 100ක් සමඟ පුද්ගලයෙකු කොළඹ, බේස්ලයින් ප්‍රදේශයේදී අත්අඩංගුවට ගෙන තිබේ.සැකකරු දෙමටගොඩ ප්‍රදේහයේ පදිංචි 44 හැවිරිදි අයෙකු බව පොලීසිය පැවසුවේය.ඔහු මාලිගාකන්ද මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=73516", "Category": null, "Parent URL": null}