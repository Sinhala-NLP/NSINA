{"Source": "Adaderana", "Timestamp": "June 1, 2019 10:08 am", "Headline": "තේරීම් කාරක සභාවේ සජීව විකාශය අත්හිටුවීම පාර්ලිමේන්තු වරප්‍රසාද කඩ කිරීමක්", "News Content": "පාස්කු ඉරිදා ත්‍රස්ත ප්‍රහාරය පිළිබඳ විමර්ශනයට පත්කළ පාර්ලිමේන්තු විශේෂ කාරක සභාවේ සජීව විකාශය අත්හිටුවීමට ගත් තීරණය පාර්ලිමේන්තු වරප්‍රසාද කඩ කිරීමක් බව සභානායක අමාත්‍ය ලක්ෂ්මන් කිරිඇල්ල මහතා පවසයි. මහනුවර පැවති සමෘද්ධි ලාභීන් සඳහා දීමනා ලිපි ප්‍රදානය කිරීමේ අවස්ථාවට ඊයේ (31) පස්වරුවේ එක් වෙමින් අමාත්‍යවරයා මේ බව සඳහන් කළේය. පාර්ලිමේන්තු විශේෂ කාරක සභාව සජීවීව විකාශය තමන් ගත් තීරණයක් බවත් කතානායකවරාද එය පිළිගත් බවත් ඒ මහතා පැවසීය. නමුත් ඒ පිළිබඳ එක් මන්ත්‍රීවරයෙක් විරෝධය දැක්වු අතර එය පාර්ලිමේන්තුවේ වරප්‍රසාද කඩවීමක් බවත් ඒ මහතා වැඩිදුරටත් ප්‍රකාශ කර සිටියේය. පාර්ලිමේන්තුව ගත් තීරණයක් කඩාකප්පල් කිරීමට අපේ රටේ ආණ්ඩුක්‍රම ව්‍යවස්ථාව අනුව කිසිවෙකුටත් කළ නොහැකි බවත් ඒ මහතා පැවසීය.", "URL": "https://sinhala.adaderana.lk/news.php?nid=111118", "Category": null, "Parent URL": null}