{"Source": "Adaderana", "Timestamp": "September 23, 2018 12:27 pm", "Headline": "ගිනි අවියක් සමඟ පුද්ගලයින් 3 ක් අත්අඩංගුවට", "News Content": "විදේශීය රටක නිෂ්පාදිත ගිනි අවියක් සහ විවිධ වර්ගයේ පතුරොම් තොගයක් සමඟ පුද්ගලයින් තිදෙනෙකු පල්ලෙවෙල පොලීසිය විසින් අත්අඩංගුවට ගෙන තිබේ. පල්ලෙවෙල පොලීසියට ලද තොරතුරක් මත බඳුරාගොඩ, බොකලගම සහ කල්එලිය යන ප්‍රදේශවල දී සැකකරුවන් අත්අඩංගුවට ගෙන ඇති බව වාර්තා වේ. එහිදී සැකකරුවන් සතුව තිබී විදේශ රටක නිෂ්පාදිත රිවෝල්වරයක් සහ විවිධ වර්ගයේ පතරොම් 29ක් සොයාගෙන තිබේ. අත්අඩංගුවට ගත් සැකකරුවන් බඳුරාගොඩ, බොකලගම සහ කල්එලිය යන ප්‍රදේශවල පදිංචිකරුවන් වන අතර ඔවුන් අත්තනගල්ල මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=96580", "Category": null, "Parent URL": null}