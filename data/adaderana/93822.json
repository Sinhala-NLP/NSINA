{"Source": "Adaderana", "Timestamp": "August 4, 2018 04:09 pm", "Headline": "තාවකාලික පැවිද්ද ලැබූ තායිලන්ත ළමුන් කණ්ඩායම යළි නිවෙස්වලට", "News Content": "තාවකාලික පැවිදි දිවියට ඇතුළත්ව සිටි තායිලන්ත පාපන්දු කණ්ඩායමේ ළමුන් පිරිස යලිත් සිය නිවෙස් බලා පිටත්ව ගොස් තිබේ. සති දෙකකට අධික කාලයක් තායිලන්තයේ තාම් ලුආන්ග් ලෙන තුළ සිරව සිට ඉන් මුදා ගැනිමෙන් අනතුරුව එම ළමුන් පිරිස සහ ඔවුන්ගේ පුහුණුකරු තාවකාලිකව පැවිදි කිරිමට එරට බලධාරින් පියවර ගනු ලැබීය. ඒ අනුව දින 09ක කාලයක් එරට බෞද්ධ විහාරස්ථානයක රැදී සිටි ඔවුන් අද දිනයේ සිය නිවෙස් වෙත පිටත්ව ගොස් ඇති බව විදෙස් මාධ්‍ය වාර්තා කළේය. කෙසේවෙතත් පැවිදි දිවියට ඇතුළත් වූ 25 හැවිරිදි පාපන්දු කණ්ඩායමේ පුහුණුකරු මාස 03ක කාලයක් එම විහාරස්ථානයේ රැදී සිටිමට නියමිතය.", "URL": "https://sinhala.adaderana.lk/news.php?nid=93822", "Category": null, "Parent URL": null}