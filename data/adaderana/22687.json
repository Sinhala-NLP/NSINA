{"Source": "Adaderana", "Timestamp": "March 9, 2012 11:00 am", "Headline": "මුරුගන් කෝවිල අවට නොසන්සුන් - ආරක්ෂාව තරකරයි", "News Content": "චාවකච්චේරි, මුරුගන් කෝවිලේ දී හමුදා සෙබළුන් තිදෙනෙකු මියයාමේ සිද්ධියත් සමග එම ප්‍රදේශයේ නොසන්සුන්කාරී තත්ත්වයක් ඇතිවී තිබෙන බව අද දෙරණ වාර්තාකරු පවසයි. අදාළ කෝවිලේ ආරක්ෂාවේ නිරතව සිටි හමුදා සාමාජිකයින් තිදෙනෙකු වෙඩි වැදීම්වලට ලක්වීමෙන් ඊයේ(08) රාත්‍රියේ මියගොස් තිබිණි. ඔවුන් අතර සිදුවූ පෞද්ගලික ආරවුලක් දුරදිගයාමෙන් මෙම මරණ සිදුවන්නට ඇතැයි මූලික පරීක්ෂණවලදී අනාවරණය වී ඇති බව හමුදා මාධ්‍ය ප්‍රකාශක බ්‍රිගේඩියර් නිහාල් හපුආරච්චි මහතා සඳහන් කළේය. මේ වනවිට මුරුගන් කෝවිල අවට ප්‍රදේශයේ පදිංචි ජනතාව එම ප්‍රදේශයෙන් ඉවත්වෙමින් සිටින බව ද අද දෙරණ වාර්තාකරු ප්‍රකාශ කළේය. කෙසේවෙතත් අදාළ සිද්ධියත් සමග එම ප්‍රදේශයේ හමුදා ආරක්ෂාව තරකර ඇති බව ද වාර්තා වේ.", "URL": "https://sinhala.adaderana.lk/news.php?nid=22687", "Category": null, "Parent URL": null}