{"Source": "Adaderana", "Timestamp": "December 20, 2017 04:15 pm", "Headline": " දෙද්දූව සංචාරක කලාපයේ ඉදිකිරීම් ලබන වසරේ ", "News Content": "ගාල්ල, දෙද්දූව සංචාරක කලාපයේ ඉදිකිරීම් කටයුතු ලබන වසරේ මාර්තු මාසයේදී ආරම්භ කරන බව අග්‍රමාත්‍ය රනිල් වික්‍රමසිංහ මහතා පවසයි. මෙහි සියලු කටයුතු පරිසරය සංරක්ෂණය කරමින් සිදු කරන බවද අග්‍රමාත්‍යවරයා සඳහන් කළේය. දෙද්දූව සංචාරක ව්‍යාපෘතියේ කටයුතු ආරම්භ කිරීමේ මූලික නිරීක්ෂණ චාරිකාවට එක්වෙමින් අග්‍රමාත්‍ය රනිල් වික්‍රමසිංහ මහතා මෙම අදහස් පළ කළ බව අග්‍රමාත්‍ය කාර්යාලය සඳහන් කළේය. මෙහිදී වැඩිදුරටත් අදහස් දැක්වු අග්‍රමාත්‍යවරයා සඳහන් කර සිටියේ රජය සහ හවුල්කාර සමාගමක් සමඟ ඒකාබද්ධව එම සංචාරක කලාපයේ වැඩ කටයුතු දියත් කිරීමට සැලසුම් කර ඇති බවයි. එමෙන්ම එහි පරිසරය ආරක්ෂා කිරීම සඳහා නව නීති සම්පාදනය කරන බවද අග්‍රමාත්‍යවරයා එහිදී සඳහන් කර සිටියි.", "URL": "https://sinhala.adaderana.lk/news.php?nid=81845", "Category": null, "Parent URL": null}