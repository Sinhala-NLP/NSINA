{"Source": "Adaderana", "Timestamp": "July 19, 2010 01:07 pm", "Headline": "ජොන්ස්ටන් දඹුලු යයි", "News Content": "වෙළඳ හා පාරිභෝගික කටයුතු පිළිබඳ අමාත්‍ය ජොන්ස්ටන් ප්‍රනාන්දු මහතා දඹුල්ල ආර්ථික මධ්‍යස්ථානයේ හදිසි නීරීක්ෂණ චාරිකාවක නිරත වී තිබේ. ඊයේ රාත්‍රී සිදුකළ මෙම සංචාරයේදී දඹුල්ල ආර්ථික මධ්‍යස්ථානයේ ඇති ගැටලු සහ අඩුපාඩු සම්බන්ධයෙන් සොයා බැලු බව අද දෙරණ වාර්තාකරු සඳහන් කළේය. එම මධ්‍යස්ථානයේ ව්‍යාපාරිකයන්ගෙන් සහ පාරිභෝගිකයන්ගෙන් අදහස් විමසු අමාත්‍යවරයා ගත යුතු ඉදිරි පියවර සම්බන්ධයෙන් වහා සාකච්ඡාවක් ආරම්භ කරන ලෙස නිලධාරීන්ට උපදෙස් ලබාදී තිබේ. එම ආර්ථික මධ්‍යස්ථානයේ එළවළු අපතේ යාම වළක්වා ගැනීම හා පොදු වැසිකිළි පද්ධතියක් ස්ථාපිත කිරීම ඇතුළු කරුණු කිහිපයක් සඳහා පුමුඛතාව ලබාදිය යුතු බව දඹුල්ල ආර්ථික මධ්‍යස්ථානයේ ව්‍යාපාරිකයන් එහිදි අමාත්‍යවරයාට පෙන්වා දී ඇත.", "URL": "https://sinhala.adaderana.lk/news.php?nid=9706", "Category": null, "Parent URL": null}