{"Source": "Adaderana", "Timestamp": "June 9, 2012 12:16 pm", "Headline": "අයිවරි කෝස්ට්හි දී සාම සාධක භටයින් හත්දෙනෙකු මරුට", "News Content": "අප්‍රිකානු අයිවරි කෝස්ට් රාජ්‍යයේ දී ජගත් සංවිධාන සාම සාධක භටයින් හත්දෙනෙකු ජීවිතක්ෂයට පත්ව තිබේ. ලයිබීරියානු දේශසීමාව ආසන්නයේ දී සැඟව සිට එල්ල කළ ප්‍රහාරයකින් මොවුන් ජීවිතක්ෂයට පත්ව ඇති බව ජගත් සංවිධාන නිලධාරින් විදෙස් මාධ්‍ය වෙත ප්‍රකාශ ‍කර ඇත. අයිවරි කෝසට් රාජ්‍ය‍යේ දී ජගත් සංවිධාන සාම සාධක භටයන් ජීවිතක්ෂයට පත්වු ප්‍රථම අවස්ථාව මෙය බව විදෙස් මාධ්‍ය වාර්තා කරයි. 2004 වර්ෂයේ දී ජගත් සංවිධානය විසින් අයිවරි කෝස්ට් රාජ්‍යයට සාම සාධක හමුදා යෙදවීමට පියවර ගනු ලැබීය. ඒ යුද්ධය අවසන් කොට දේශපාලන ස්ථාවර භාවයක් ඇති කිරීම සඳහාය.", "URL": "https://sinhala.adaderana.lk/news.php?nid=24880", "Category": null, "Parent URL": null}