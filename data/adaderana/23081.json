{"Source": "Adaderana", "Timestamp": "March 26, 2012 05:01 pm", "Headline": "මරණ දඬුවම නියම වූ විත්තිකරුවෙකු අල්ලයි", "News Content": "මරණ දඬුවම නියම වී විවෘත වරෙන්තු නිකුත් කර සිටි විත්තිකරුවෙකු තංගල්ල කොට්ඨාශ අපරාධ විමර්ශන අංශය විසින් අද(26) අත්අඩංගුවට ගෙන තිබේ. හම්බන්තොට මහාධිකරණය හමුවේ පවරා තිබූ මිනීමැරුම් නඩුවක දී මෙම විත්තිකරුට මරණ දඬුවම නියම වී තිබුණි. නඩු විභාගයේ දී ඔහු අධිකරණයේ පෙනී නොසිටි බැවින් මරණ දඬුවම නියම කිරීමෙන් පසු අධිකරණය විසින් විවෘත ‍වරෙන්තු නිකුත් කරනු ලැබීය. අද අත්අඩංගුවට ගැනුණු එම විත්තිකරු ඉදිරි නීතීමය කටයුතු සදහා බෙලිඅත්ත පොලිසිය වෙත ඉදිරිපත් කර තිබේ.", "URL": "https://sinhala.adaderana.lk/news.php?nid=23081", "Category": null, "Parent URL": null}