{"Source": "Adaderana", "Timestamp": "February 9, 2010 08:14 am", "Headline": "උතුරේ සිසුන්ට නිල ඇඳුම්", "News Content": "උතුරේ යළි පදිංචි කළ ගම්මාන වල සිටින පාසල් සිසුන්ට අවශ්‍ය නිල ඇඳුම් රෙදි අද දිනයේ පිටත් කර හරින බව අධ්‍යාපන අමාත්‍යාංශය පවසයි. ඒ අනුව වව්නියාව උතුර සහ වව්නියාව දකුණ යන ප්‍රදේශ වල අධ්‍යාපන කලාප වලට අයත් පාසල් වල සිසුන්ට මෙම නිල ඇඳුම් රෙදි ලබා දීමට නියමිතය. අද දිනයේ යවනු ලබන මෙම රෙදි තොගය පාසල් සිසුන් පනස්දහසකට බෙදා දීමට නියමිත අතර එහි වටිනාකම රුපියල් මිලයන 14 ක් බව අධ්‍යාපන අමාත්‍යාංශය පවසයි. උතුරේ යළි පදංචි කළ ගම්මාන වල පාසල් වල සිටින සිසුන්ට යවන පළමු නිල ඇඳුම් රෙදි තොගය වන්නේ ද මෙම තොගයයි. මීට පෙර යාපනය සහ මන්නාරම යන ප්‍රදේශ වලට නිල අඳුම් රෙදි යැවූ බව ද අධ්‍යාපන අමාත්‍යාංශය ප්‍රකාශ කළේය.", "URL": "https://sinhala.adaderana.lk/news.php?nid=6572", "Category": null, "Parent URL": null}