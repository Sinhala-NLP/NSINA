{"Source": "Adaderana", "Timestamp": "March 1, 2013 12:02 pm", "Headline": "ලබුදූවේ සිසුන් ගැටෙයි - 9ක් රෝහලේ", "News Content": "ගාල්ල ලබුදූව උසස් තාක්ෂණ ආයතනයේ කළමනාකරණ පාඨමාලාව සහ ඉංජිනේරු පාඨමාලාව හදාරන සිසුන් දෙපිරිසක් අතර ඇති වු ගැටුමකින් තුවාල ලැබු සිසුන් 9 දෙනෙකු කරාපිටිය රෝහලට ඇතුළත් කර තිබේ. උසස් තාක්ෂණ ආයතනයේ ගොඩනැගිල්ලක දේශනශාලාවකට පැමිණි ඉංජිනේරු පාඨමාලාව හදාරන සිසුන් පිරිසක් අද (01) පෙරවරුවේ දේශනයක් පවත්වමින් සිට ඇත. ඊට විරෝධතාවය පළකළ කළමනාකරණ සිසුන් ඉංජිනේරු සිසුන් සමග ඇතිකර ගත් බහින් බස්වීමක් පසුව දුරදිග යාමෙන් දෙපාර්ශවය අතර මෙම ගැටුම හටගෙන ඇතැයි පොලීසිය පවසයි. අද පෙරවරු‍ 9.25ට පමණ මෙම ගැටුම හටගෙන ඇතැයිද පොලීසියට වාර්තා වී තිබේ.", "URL": "https://sinhala.adaderana.lk/news.php?nid=32023", "Category": null, "Parent URL": null}