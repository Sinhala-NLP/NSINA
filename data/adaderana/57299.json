{"Source": "Adaderana", "Timestamp": "February 17, 2016 03:33 pm", "Headline": " බලපිටිය වෙඩිතැබීමේ සිද්ධියේ අනෙක් පුද්ගලයාත් මරුට", "News Content": "ගුවන් හමුදා භටයකුට පිහියෙන් ඇන තුවාල කළැයි කියන සිද්ධියක් සම්බන්ධයෙන් පැවැත්වෙන නඩුවකට බලපිටිය උසාවියට පැමිණෙමින් සිටියදී වෙඩි ප්‍රහාරයකට ලක්වු පුද්ගලයින් දෙදෙනාගෙන් ඉතිරි පුද්ගලයාද ජීවිතක්ෂයට පත්ව තිබේ.ඊයේ (16)බලපිටිය මහේස්ත්‍රාත් අධිකරණ සංකීර්ණය ඉදිරිපිට සිදුවූ මෙම වෙඩිතැබීමෙන් පුද්ගලයෙකු ඊයේ දිනයේම ජීවිතක්ෂයට පත්වූ අතර අනෙක් පුද්ගලයා කරාපිටිය රෝහලට ඇතුළත් කරන ලදී.තුවාල ලැබූ පුද්ගලයාගේ තත්ත්වය බරපතළ බැවින් හෙතෙම කරාපිටිය රෝහලෙන් කොළඹ ජාතික රෝහලට මාරුකර එවා එ‍හි ප්‍රතිකාර ලබමින් සිටියදී අද ජීවිතක්ෂයට පත්ව ඇතැයි සඳහන්ය.මේ අනුව වෙඩි ප්‍රහාරයට ලක්වූ දෙදෙනාම මේවන විට ජීවිතක්ෂයට පත්ව තිබේ.", "URL": "https://sinhala.adaderana.lk/news.php?nid=57299", "Category": null, "Parent URL": null}