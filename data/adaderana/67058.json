{"Source": "Adaderana", "Timestamp": "December 15, 2016 04:00 pm", "Headline": "නව ව්‍යවස්ථාව හැදෙන්නේ හැමෝගේම එකඟත්වයෙනුයි", "News Content": "නව ව්‍යවස්ථා සංශෝධන සියලු දෙනාගේ එකඟත්වයෙන් සිදු කෙරෙන කාර්යයක් බව මහා නගර හා බස්නාහිර සංවර්ධන අමාත්‍ය පාඨලී චම්පික රණවක මහතා පවසයි.මීට පෙර සිදු කළ ව්‍යවස්ථා සංශෝධන පක්ෂයක හෝ එක් නායකයෙකුගේ අභිලාෂ මත සකස් කෙරුණු බව අමාත්‍යවරයා පෙන්වා දෙන්නේ.කෙසේ වෙතත් මෙවර නව ව්‍යවස්ථා සංශෝධනය සියලු දෙනාගේ සම්මුතියෙන් සිදු කෙරෙන කාර්යයක් බව පවසන අමාත්‍යවරයා විදේශ රටවල හෝ අන්තවාදීන්ගේ බලපෑම් මත එම කටයුතු සිදු නොකරන බව කියා සිටියි.කොළඹ, පිටකොටුව ප්‍රදේශයේ වෙළඳ සංකීර්ණයකට විදුලිය ලබාදීමේ උත්සවයකට එක්වෙමින් පාඨලී චම්පික රණවක අමාත්‍යවරයා මෙම අදහස් පළ කළේය.එහිදී වැඩිදුරටත් අදහස් දැක්වූ අමාත්‍යවරයා පැවසුවේ නව ව්‍යවස්ථාවෙන් රටේ ඒකීය භාවයට, ආගමික නිදහසට, බුද්ධාගමට ලබාදී ඇති ප්‍රමුඛතාවය කිසිදු ආකාරයකින් වෙනස් නොවිය යුතු බවයි.", "URL": "https://sinhala.adaderana.lk/news.php?nid=67058", "Category": null, "Parent URL": null}