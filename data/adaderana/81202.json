{"Source": "Adaderana", "Timestamp": "December 8, 2017 07:32 am", "Headline": "සැප බස් එකේ ගංජා ඇදපු 2ක් මාට්ටු- සාධාරණව දුක කියපු රියැදුරු නිදහස්", "News Content": "යාපනය පේදුරුතුඩුවේ සිට මොනරාගල දක්වා ධාවනය වෙමින් තිබූ සුඛෝපභෝගී බස් රථයක තිබී ගංජා කිලෝ 12 ක් ඊයේ (7) කිලිනොච්චිය පොලීසිය විසින් පලෙයි ප්‍රදේශයේදී අත්අඩංගුවට ගෙන තිබේ.කිළිනොච්චිය පොලීසිය රථ වාහන පරීක්ෂා කරණ අතර තුර පොලීසියට ලැබුණු තොරතුරක් මත මෙම සුඛෝපභෝගී බස් රථය පරීක්ෂා කළ අවස්ථාවේදී ගංජා තොගය හමුවී තිබේ.ගංජා තොගය සමග සැකකරුවන් දෙදෙනෙකු අත්අඩංගුවට ගෙන කිළිනොච්චිය දිසා විනිසුරු ඒ. ආනන්දරාජා මහත වෙත ඉදිරිපත් කළ අවස්ථාවේදී බස් රථයේ රියදුරු සාධාරණ හේතු ඉදිරිපත් කිරීම නිසා ඔහුව නිදහස් කොට ඇති අතර අනෙක් සැකකරුව ලබන 21 වෙනිදා දක්වා රිමාන්ඩ් බාරයේ තැබීමට නියෝග කොට තිබේ.කිළිනොච්චිය පොලීසිය සිද්ධිය සම්බන්ධයෙන් වැඩිදුර පරීක්ෂණ පවත්වාගෙන යයි.", "URL": "https://sinhala.adaderana.lk/news.php?nid=81202", "Category": null, "Parent URL": null}