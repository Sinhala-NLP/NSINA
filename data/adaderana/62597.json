{"Source": "Adaderana", "Timestamp": "July 31, 2016 09:51 am", "Headline": "සේවක සංගම් සභාපති ඇතුළු 3ක් අත්අඩංගුවට", "News Content": "ගුවන් තොටුපොළ, ශ්‍රී ලංකා නිදහස් සේවක සංගමයේ සභාපතිවරයා ඇතුළු තිදෙනෙක් වරකාපොල පොලීසිය මගින් අත්අඩංගුවට ගෙන තිබේ.රජයේ වාහන දෙකක් යොදා ගනිමින් ඒකාබද්ධ විපක්ෂයේ පාද යාත්‍රාවට අදාළ සැරසිලි කටයුතු සිදුකිරීම ඇතුළු චෝදනා කිහිපයක් මත ඔවුන් අත්අඩංගුවට ගෙන ඇති බව පොලීසිය පැවසුවේය.පාගමන අතර තුර ඒකාබද්ධ විපක්ෂයේ නියෝජිතයන් ඊයේ(30) දිනයේදී හිටපු අමාත්‍යවරයෙකු වූ ධර්මසිරි සේනානායක මහතාගේ පිළිරුවට පුෂ්පෝපහාර දක්වා තිබේ.ඒ සඳහා ගුවන්තොටුපොළ සහ ගුවන් සේවා සමාගම සතු වාහන අවසරයකින් තොරව ලබාදීම ශ්‍රී ලංකා නිදහස් සේවක සංගමයේ සභාපතිට එරෙහි චෝදනාවන් අතර වෙයි.", "URL": "https://sinhala.adaderana.lk/news.php?nid=62597", "Category": null, "Parent URL": null}