{"Source": "Adaderana", "Timestamp": "February 17, 2013 05:04 pm", "Headline": "බැංකුව කොල්ලකෑමටත් පෙර සැලසුම හෙළිවෙයි -2ක් මාට්ටු", "News Content": "විල්ගමුව ග්‍රාමීය බැංකුව අද (17) රාත්‍රී කොල්ලකෑමට සැලසුම් කළ බව කියන එම බැංකුවේ කළමනාකාරිණියගේ පුතෙකු හා පේරාදෙණිය දුම්රිය ස්ථානයේ උප ස්ථානාධිපතිවරයෙකු විල්ගමුව පොලීසිය විසින් සැකපිට අද (17) අත්අඩංගුවට ගෙන තිබේ‍. අද රාත්‍රීයේ එම බැංකුව කොල්ලකෑමට සැලසුමක් ඇති බවට ලද තොරතුරකට අනූව මොවුන් අත්අඩංගුවට ගෙන ඇති අතර සිද්ධියට සම්බන්ධ වූ බව කියන තවත් අයෙකු පලාගොස් ඇතැයි අප වාර්තාකරු පවසයි. මේ සඳහා භාවිතා කිරීමට තිබූ ගෑස් ටැංකි 2ක්, අත්වැසුම් කිහිපයක්, පිළිස්සුම් උපකරණ මෙන්ම වාහනයක් ද පොලීසිය විසින් සොයාගෙන ඇත. සිද්ධිය සම්බන්ධයෙන් බැංකු කළමනාකාරිණියගේ පුත්‍රයා සැකපිට අත්අඩංගුවට ගැනීමෙන් පසු සැකපිට උපදුම්රිය ස්ථානාධිපතිවරයා ද අත්අඩංගුවට ගෙන ඇතැයිද පවසන අප වාර්තාකරු මේ පිළිබඳව විල්ගමුව පොලීසිය වැඩිදුරටත් පරීක්ෂණ කරන බව කියයි.", "URL": "https://sinhala.adaderana.lk/news.php?nid=31714", "Category": null, "Parent URL": null}