{"Source": "Adaderana", "Timestamp": "December 12, 2015 01:41 pm", "Headline": "සංඥා නොතකා ගේට්ටුවෙන් ගිය රිය දුම්රියේ ගැටෙයි ", "News Content": "කඳාන, කපුවත්ත දුම්රිය හරස් මාර්ගයේදී මෝටර් රථයක් දුම්රියක ගැටිමෙන් සිදු වු අනතුරකින් පුද්ගලයින් දෙනෙකු මියගොස් තිබේ.මෙම මෝටර් රථය රියදුරු විසින් දුමිරිය සංඥා නොතකා දුම්රිය හරස්මාර්ගය හරහා ධාවනය කිරිමට උත්සහ දරා ඇති බව වාර්තා වෙයි.එහිදී මෝටර් රථය බංගදෙණිය සිට කොළඹ කොටුව දක්වා ධාවනය වූ සීඝ්‍රගාමි දුම්රියේ ගැටී තිබේ.අනතුරින් බරපතළ තුවාල ලැබූ මෝටර් රථයේ රියදුරු සහ අනෙක් පුද්ගලයා රාගම රෝහලට ඇතුලත් කර ඇති අතර එහිදී ඔවුන් දෙදෙනා මියගොස් ඇති බව පොලිසිය සඳහන් කළේය.අනතුරින් මියගොස් ඇත්තේ 42 හැවිරිදි සහ 24 හැවිරිදි මිනුවන්ගොඩ සහ ජා ඇළ ප්‍රදේශයේ පදිංචිව සිටි පුද්ගලයින් දෙදෙනෙකි.කඳාන පොලිසිය අනතුර සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=55682", "Category": null, "Parent URL": null}