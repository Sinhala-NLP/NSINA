{"Source": "Adaderana", "Timestamp": "August 21, 2016 12:56 pm", "Headline": " ඇෆ්ගනිස්ථාන-කුන්ඩුස් නගරයේ කොටසක් යළි අත්පත් කරගනියි", "News Content": "තලෙයිබාන් සටන්කාමීන් ග්‍රහණයේ පැවති ඇෆ්ගනිස්ථානයේ කුන්ඩුස් නගරයේ කොටසක් යළි අත්පත් කරගැනීමට ඇෆ්ගනිස්ථාන රජයේ හමුදා සමත්ව තිබේ.දෙපාර්ශවය අතර පැවති සටන්වලින් අනතුරුව කුණ්ඩුස් නගරයේ කනබාඩ් දිස්ත්‍රික්කය යළි අත්පත් කරගැනීමට හැකිවු බව පළාත් ආණ්ඩුකාර අසදුල්ලාහ් ඕමාර්ක්හෙල් ප්‍රකාශකර තිබේ.ඒ අනුව කුණ්ඩුස් හා කානබාඩ් සම්බන්ධ වෙන මාර්ගය විවෘත කිරීමට ද නියමිතව ඇත.2014 වසරේ සිට කුන්ඩුස් ප්‍රදේශයේ තලෙයිබාන් සටන්කාමීන්ගේ ග්‍රහණයේ පැවතියේය.කෙසේවෙතත් මේ වන විට රජයේ හමුදා විසින් ඇෆ්ගනිස්ථානය තුළ පළාත් 34ක බලය අත්පත් කරගැනීමට සමත්ව තිබේ.", "URL": "https://sinhala.adaderana.lk/news.php?nid=63300", "Category": null, "Parent URL": null}