{"Source": "Adaderana", "Timestamp": "October 25, 2010 08:11 am", "Headline": "ජපුර සිසු හිමිවරු කළ පහරදීමකින් නේවාසිකාගාර උප පාලක රෝහලේ", "News Content": "ශ්‍රි ජයවර්ධනපුර විශ්ව විද්‍යාලයේ සංඝාවාසයේ ශිෂ්‍ය භික්ෂුන් වහන්සේ පිරිසක් කළ පහරදීමකින් නේවාසිකාගාර උප පාලකවරයා තුවාල ලබා තිබේ. සංඝාවාසයේ භික්ෂුන් වහන්සේ විසින් ඝෝෂාකාරී ලෙස හැසිරීම පිළිබඳ අවට පදිංචිකරුවන්ගෙන් දිගින් දිගටම පැමිණිලි ලැබුණු බව එම විශ්ව විද්‍යාලයීය උපකුලපති ආචාර්ය එන්.එල්.ඒ.කරුණාරත්න මහතා පැවසුවේය. ඒ අනුව ඔවුන්ට අවවාද කිරීම සඳහා නිලධාරීන් කිහිපදෙනෙකු සමග ඊයේ(24) පස්වරුවේ අදාළ සංඝාවාසයට ගිය අවස්ථාවේදී මෙම පහරදීම සිදුව තිබේ. තුවාල ලැබු නේවාසිකාගාර උප පාලකවරයා කළුබෝවිල රෝහලට ඇතුළත් කර ඇත.", "URL": "https://sinhala.adaderana.lk/news.php?nid=11712", "Category": null, "Parent URL": null}