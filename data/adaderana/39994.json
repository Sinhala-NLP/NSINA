{"Source": "Adaderana", "Timestamp": "December 31, 2013 03:56 pm", "Headline": "ජා ඇළ නගර සභා සභාපතිගේ පුටුව අහිමිවෙයි  ", "News Content": "එක්සත් ජනතා නිදහස් සන්ධානයට බලය හිමි ජා ඇළ නගර සභාවේ ලබන වසර සඳහා වන අයවැය වැඩි ඡන්ද 5කින් පරාජයට පත්ව තිබේ. අද (31) දිනයේ නගර සභාවේ සභාපති උපාලි අරඹවත්ත මහතා විසින් අයවැය දෙවන වරට සභාවට ඉදිරිපත් කරනු ලැබුණි. එහිදි නගර සභාව නියෝජනය කරන එක්සත් ජාතික පක්ෂ මන්ත්‍රීවරුන් තිදෙනා සමඟ එක්ව නගර සභාවේ උප සභාපති ඇතුළු එක්සත් ජනතා නිදහස් සන්ධාන මන්ත්‍රීවරු සිව් දෙනෙකු ද අයවැයට විරුද්ධව ඡන්දය ප්‍රකාශ කර තිබේ. අයවැයට පක්ෂව ඡන්දය ප්‍රකාශ කර ඇත්තේ සභාපතිවරයා සහ එක්සත් ජනතා නිදහස් සන්ධාන මන්ත්‍රීවරයෙකු පමණය. ජා ඇළ නගර සභාවේ අයවැය පළමු වරට ඉදිරිපත් කළ අවස්ථාවේ ඊට පක්ෂව සභාපතිවරයා පමණක් ඡන්දය ප්‍රකාශ කර තිබුණි. අද(31) දිනයේ අයවැය දෙවන වරටත් පරාජයට පත්වීම හේතුවෙන් සභාපති උපාලි අරඹවත්ත මහතාට සිය ධුරය අහිමි වෙයි.", "URL": "https://sinhala.adaderana.lk/news.php?nid=39994", "Category": null, "Parent URL": null}