{"Source": "Adaderana", "Timestamp": "June 20, 2014 07:14 am", "Headline": " පෑලියගොඩ-මීගමුව පාරේ සුළු කොටසක් වසා දැමෙයි", "News Content": "පෑලියගොඩ නවලෝක වට රවුමේ සිට පෑලියගොඩ මත්ස්‍ය වෙළඳපළ දක්වා මීගමුව මාර්ගය අද(20) පෙරවරු 08 සිට දින 04ක කාලයක් වසා තබන බව පොලිසිය පවසයි. එම මාර්ගයේ කාපට් ඇතිරීම හේතුවෙන් මෙම පියවර ගෙන තිබේ. එබැවින් එම මාර්ගයේ ගමන් ගන්නා වාහන මීගමුව පාරේ අධිවේගි මාර්ගය හරහා ගමන් කරවීමට කටයුතු සලස්වා ඇති අතර පදිංචිකරුවන්ට සහ අධිවේගි මාර්ගයට ඇතුළු කිරිමට අවසර නොදෙන රථ වාහන සඳහා පමණක් සුපුරුදු පරිදි මීගමුව මාර්ගය භාවිත කළ හැකි බව පොලිසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=44090", "Category": null, "Parent URL": null}