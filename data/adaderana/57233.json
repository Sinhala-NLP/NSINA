{"Source": "Adaderana", "Timestamp": "February 15, 2016 11:11 am", "Headline": "ෆවුසි පුතුට පොලීසිය චෝදනා ගොනු කරයි", "News Content": "ව්‍යාපාරිකයෙකු බිය ගන්වා මරණිය තර්ජන එල්ල කිරීම සම්බන්ධයෙන් හිටපු පළාත් සභා මන්ත්‍රී නවුසර් ෆවුසි මහතාට එරෙහිව පොලිසිය චෝදනා ගොනු කර තිබේ.කොළඹ අපරාධ කොට්ඨාසය මගින් එම චෝදනා පත්‍රය කොළඹ ප්‍රධාන මහේස්ත්‍රාත් ගිහාන් පිලපිටිය මහතා වෙත ඉදිරිපත් කළ බව අද දෙරණ අධිකරණ වාර්තාකරු පැවසුවේය.කුරුඳුවත්ත ප්‍රදේශයේදී ව්‍යාපාරිකයෙකුට ගිනි අවි පෙන්වා තර්ජනය කිරීම සම්බන්ධයෙන් නවුසර් ෆවුසි හිටපු මන්ත්‍රීවරයාට එරෙහිව චෝදනා එල්ල වී ඇත.එම චෝදනාවට තමන් නිවැරැදිකරු බව විත්තිකාර නවුසර් ෆවුසි මහතා අධිකරණය හමුවේ අද ප්‍රකාශ කර තිබේ.නඩු විභාගය මැයි මස 30 වනදා සිදු කිරීමට නියම කළ කොළඹ ප්‍රධාන මහේස්ත්‍රාත් ගිහාන් පිලපිටිය මහතා එදිනට පැමිණිල්ලේ සාක්ෂිකරුවන්ට අධිකරණය හමුවේ පෙනී සිටින මෙන් දන්වා සිතාසි නිකුත් කර ඇත.", "URL": "https://sinhala.adaderana.lk/news.php?nid=57233", "Category": null, "Parent URL": null}