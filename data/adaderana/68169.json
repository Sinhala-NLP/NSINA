{"Source": "Adaderana", "Timestamp": "January 16, 2017 11:29 am", "Headline": "මන්ත්‍රී වීරකුමාර මූල්‍ය අපරාධ කොට්ඨාසයට යයි", "News Content": "ජාතික නිදහස් පෙරමුණේ පාර්ලිමේන්තු මන්ත්‍රී වීරකුමාර දිසානායක මහතා පොලිස් මූල්‍ය අපරාධ කොට්ඨාසය වෙත පැමිණ තිබේ. ප්‍රකාශයක් ලබාදීම සඳහා අද (16) පෙරවරුවේ ඒ මහතා පොලිස් මූල්‍ය අපරාධ කොට්ඨාසය වෙත පැමිණි බව වාර්තා වේ. ජනාධිපති ලේකම් කාර්යාලයේ වාහන අවභාවිත කිරිමේ සිද්ධියක් සම්බන්ධයෙන් පාර්ලිමේන්තු මන්ත්‍රී වීරකුමාර දිසානායක මහතාට එරෙහිව චෝදනා එල්ල වී ඇත. මේ වන විට එම චෝදනාවට අදාළව ඔහුගෙන් පොලිස් මූල්‍ය අපරාධ විමර්ශන කොට්ඨාසය ප්‍රකාශ සටහන් කර ගනිමින් සිටින බව පොලීසිය පැවසුවේය.", "URL": "https://sinhala.adaderana.lk/news.php?nid=68169", "Category": null, "Parent URL": null}