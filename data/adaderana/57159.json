{"Source": "Adaderana", "Timestamp": "February 12, 2016 11:10 am", "Headline": " රනිල්ගෙන් හෙට විශේෂ ප්‍රකාශයක්", "News Content": "අග්‍රාමාත්‍ය රනිල් වික්‍රමසිංහ මහතා විසින් හෙට මාධ්‍ය වෙත විශේෂ ප්‍රකාශයක් සිදු කිරීමට නියමිතව තිබේ.හෙට පස්වරු 01.00ට බදුල්ලේදී අග්‍රාමාත්‍යවරයා මෙම ප්‍රකාශය සිදු කිරිමට නියමිත බව අග්‍රාමාත්‍ය කාර්යාලය නිවේදනය කළේය.හෙට පස්වරුවේ අග්‍රාමාත්‍ය රනිල් වික්‍රමසිංහ මහතා මල්වතු අස්ගිරි මහනාහිමිවරුන් බැහැදැකිමට නියමිත බව අග්‍රාමාත්‍ය කාර්යාලය සඳහන් කර ති‍බේ.මේ අතර දිවංගත හිටපු ජනාධිපති ඩී.බී. විජේතුංග මහතාගේ ජන්ම ශත සංවත්සර සැමරුම් උත්සවය අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් හෙට මහනුවරදී පැවැත්වීමට නියමිතය.මේ අතර අග්‍රාමාත්‍ය රනිල් වික්‍රමසිංහ මහතා පෞද්ගලික සංචාරයක් සදහා අද(12) උදෑසන ඉන්දියාව බලා පිටත්ව ගොස් තිබේ.", "URL": "https://sinhala.adaderana.lk/news.php?nid=57159", "Category": null, "Parent URL": null}