{"Source": "Adaderana", "Timestamp": "March 14, 2011 04:03 pm", "Headline": "බංග්ලාදේශය ජය ලබයි..!", "News Content": "2011 ලෝක කුසලාන තරගාවලියේ බංග්ලාදේශය හා නෙදර්ලන්තය අතර අද චිතගොං ක්‍රීඩාංගණයේ පැවති තරගයෙන් කඩුලු 6 ක ජයක් ලැබීමට බංග්ලාදේශ කණ්ඩායම සමත්විය. අද කාසිය වාසිය දිනූ නෙදර්ලන්ත කණ්ඩායම පළමුව පන්දුවට පහරදෙන්නට තීරණය කරනු ලැබූ අතර ඒ අනුව පන්දුවාර 46 යි පන්දු 2 ක් තුළ සියලුදෙනාම දැවී නෙදර්ලන්ත කණ්ඩායමට ලබාගත හැකිවූයේ ලකුණු 160 ක් පමණි. පිළිතුරු ඉනිම ක්‍රීඩා කළ බංග්ලාදේශ කණ්ඩායම කඩුලු 4 ක් පමණක් දැවී ලකුණු 166 ක් ලබාගනිමින් ජයග්‍රාහී ඉලක්කයට ළඟා විය.", "URL": "https://sinhala.adaderana.lk/news.php?nid=14836", "Category": null, "Parent URL": null}