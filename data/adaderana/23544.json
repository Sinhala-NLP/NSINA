{"Source": "Adaderana", "Timestamp": "April 16, 2012 11:02 am", "Headline": "දුම්රිය මාර්ගයේ නිදා සිටිය දී දුම්රියක ගැටී මියයයි", "News Content": "කොළඹ සිට කළුතර බලා ධාවනය වූ දුම්රියක ගැටීමෙන් පුද්ගලයෙකු ජීවිතක්ෂයට පත්ව තිබේ. වැල්ලවත්ත ප්‍රදේශයේ මුහුදු මාවතේ 40 පටුමග ඉදිරිපිට දුම්රිය මාර්ගයේ දී මෙම අනතුර සිදුව ඇති බව වැල්ලවත්ත පොලිසිය සඳහන් කරයි. අනතුරින් මිය ගොස් ඇත්තේ 25 හැවිරිදි හාලිඇල ප්‍රදේශයේ පදිංචිව සිටි අයෙකි. අදාළ පුද්ගලයා දුම්රිය මාර්ගයේ නිදා සිටිය දී මෙම අනතුරට ලක් වී ඇති බව පොලිස් පරීක්ෂණ වල දී අනාවරණය වී තිබේ. අනතුර සම්බන්ධයෙන් වැල්ලවත්ත පොලිසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=23544", "Category": null, "Parent URL": null}