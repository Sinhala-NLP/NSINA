{"Source": "Adaderana", "Timestamp": "June 28, 2013 06:32 pm", "Headline": "රජයේ වෛද්‍ය නිලධාරීන්ගේ සංගමයේ නිලවරණය හෙටයි", "News Content": "රජයේ වෛද්‍ය නිලධාරීන්ගේ සංගමයේ නිලවරණය පැවැත්වීම වළක්වාලන වාරණ නියෝගයක් නිකුත් කරන්නැයි ඉල්ලා ගොනු කර තිබූ පෙත්සමක් කොළඹ දිසාඅධිකරණය විසින් අද (28) ප්‍රතික්ෂේප කර තිබේ. ඒ අනුව අදාළ නිලවරණය හෙට දිනයේ සුපුරුදු පරිදි පැවැත්වෙන බව අද දෙරණ කළ වීමසීමකදී රජයේ වෛද්‍ය නිලධාරීන්ගේ සංගමයේ මාධ්‍ය ප්‍රකාශක වෛද්‍ය නලීන් ද හේරත් මහතා පැවසුවේය. අදාළ පෙත්සම එක්තරා කණ්ඩායමක් විසින් සද්භාවයෙන් තොරව, ද්වේශ සහගත ලෙසට ගොනු කර තිබූ එකක් බවට ගරු අධිකරණය විසින් තීන්දු කළ බව හෙතෙම කීවේය. ඒ අනුව සුපුරුදු පරිදි නිල වරණය හෙට පැවැත්වෙන බව නලීන් ද හේරත් මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=35324", "Category": null, "Parent URL": null}