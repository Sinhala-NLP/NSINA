{"Source": "Adaderana", "Timestamp": "May 8, 2010 03:08 pm", "Headline": "අගමැතිගෙන් විදෙස් මාධ්‍ය වෙත ඉල්ලීමක්", "News Content": "මෙරට පවතින යහපත් වාතාවරණය පිළිබඳ ලෝකය දැනුවත් කරන ලෙස අග්‍රාමාත්‍ය දි.මු ජයරත්න මහතා විදෙස් රටවල මාධ්‍යවේදීන්ගෙන් ඉල්ලීමක් කරයි. මෙරට ක්‍රියාත්මක කඩිනම් සංවර්ධන ව්‍යාපෘති පිළිබඳ ලෝකය දැනුවත් කිරීමේ වැඩි හැකියාවක් විදෙස් මාධ්‍යවේදීන්ට ඇති බව අග්‍රාමාත්‍යවරයා පවසයි. විදේශීය මාධ්‍යවේදීන්ගේ සංගමයේ නියෝජිතයින් පිරිසක් ඊයේ හමු වූ අවස්ථාවේ අග්‍රාමාත්‍යවරයා මේ අදහස් පළ කළේය. ඉදිරි වසර 3 ඇතුළත ශ්‍රී ලංකාව කලාපයේ කැපී පෙනෙන රට බවට පත් කිරීමට රජය දැනටමත් සැලසුම් සකස් කර ඇති බව එහි දී ඔහු වැඩිදුරටත් පැවසුවේය.", "URL": "https://sinhala.adaderana.lk/news.php?nid=8268", "Category": null, "Parent URL": null}