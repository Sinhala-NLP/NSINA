{"Source": "Adaderana", "Timestamp": "October 24, 2017 06:59 pm", "Headline": "ඒකාබද්ධය ගැමියන්ගේ ඔලුව විකාර කරනවා-අපේ ප්‍රශ්න රටෙන් පිටට දෙන්න එපා!", "News Content": "ඒකාබද්ධ විපක්ෂය විසින් ගම්වල ඉන්න දුප්පත් අහිසංක ජනතාව වෙත ව්‍යවස්ථා අතුරු වාර්තාව අරන් ගොස් අසත්‍යය ප්‍රකාශ කරමින් ඔවුන්ගේ මනස විකෘති කර තම දේශපාලන අරමුණු ඉටු කර ගන්නා බව ජාතික සහජීවනය, සංවාද හා රාජ්‍ය භාෂා අමාත්‍ය මනෝ ගනේෂන් මහතා පැවැසීය.කොළඹ 14, නාරායනගුරු මණ්ඩපයේ පැවැති උත්සවයකට සහභාගී වෙමින් ඒ මහතා මේ බව ප්‍රකාශ කළේය.එහිදී වැඩිදුරටත් අදහස් දැක් වූ අමාත්‍යවරයා කියා සිටියේ,“ඒකාබද්ධ විපක්ෂය ගම්වල ඉන්න දුප්පත් අහිසංක ජනතාව වෙත මේ අතුරු වාර්තාව අරන් ගිහිල්ලා පට්ටපල් බොරු කියලා ඔහුන්ගේ මනස විකෘති කරලා තම දේශපාලන අරමුණු ඉටු කර ගන්නවා. මේ ජාතිවාදය නිසා තමයි අපේ රට මේ තරම් පසුබැහැලා තියෙන්නේ. උතුරු නැගෙනහිර ඒකාබද්ධ කිරිම, බුදු දහමට හිමි ස්ථානය හා අතුරු වාර්තාවේ තියෙන ෆෙඩරල් ගතිය සම්බන්ධව කතා කරනවා. මේ සියල්ල යෝජනාවන් පමණයි. දෙමළ ප්‍රගතීශිලි සන්ධානය ඇතුළු සියලුම පක්ෂ තම තමන්ගේ ස්ථාවරය ප්‍රකාශ කරලා තියනවා.අපි ප්‍රශ්න විසඳගන්නේ මුහුදෙන් පිටට ගිහිල්ලා. ජිනීවා ගිහිල්ලා. එක්සත් ජාතින්ගේ සංවිධාන වෙත ගියේ ශ්‍රී ලංකාව එහි සාමාජික රටක් වු නිසා. සාමාජික රටකට ප්‍රශ්නයක් වු විට එයට මැදිහත් වෙන්න එක්සත් ජාතින්ගේ සංවිධානයට අයිතියක් තියනවා. මෙම සංවිධානවලට අපේ ප්‍රශ්න නොයන විදියට අපි වග බලාගත යුතුයි. ඒක අපිට කරන්න බැරි වුණා. අපේ රටේ ප්‍රශ්නවලට උත්තර සොයන්න ඕනේ. මෙයට පිළියමක් විදියට තමයි නව ව්‍යවස්ථාවට අදාල වු අතුරු වාර්තාව අගමැතිතුමා පාර්ලිමේන්තුවට ඉදිරිපත් කළේ. නව ව්‍යවස්ථා කෙටුම්පත නෙවෙයි පාර්ලිමේන්තුවට ඉදිරිපත් කළේ. එය යෝජනා මත සකස් කළ අතුරු වාර්තාවක් පමණයි. අතුරු වාර්තාව සාකච්ඡාවට භාජනය කරලයි තියෙන්නේ. විවිධ මත ඉදිරිපත් වෙනවා, නිවැරදි මතය, බහුතර මතය පිළිගන්නවා.ඒ නිසා කිසිම තැනක, මේ සම්බන්ධව අන්තවාදි ස්ථාවරයක් නෑ. හිටපු ජනාධිපතිතුමාගේ නායකත්වය යටතේ ක්‍රියාත්මක වන ඒකාබද්ධ විපක්ෂ සාමාජිකයෙනි දේශපාලන අරමුණු ඉටු කරගන්න, රටට ගිනි තියන්න එපා. ජාතිවාදය අවුස්සලා නැවත රට යුදමය වතාවරණයකට තල්ලු කරන්න එපා. එහෙම වෙන්න යහපාලන ආණ්ඩුව ඉඩ දෙන්නේ නෑ. අපි යහපාලනය හා ප්‍රජාතන්ත්‍රවාදි ආණ්ඩුවක්. එය අපේ දුර්වලකම් කියලා හිතන්න එපා.“", "URL": "https://sinhala.adaderana.lk/news.php?nid=79100", "Category": null, "Parent URL": null}