{"Source": "Adaderana", "Timestamp": "October 19, 2012 08:37 am", "Headline": "දකුණු දිග ඉන්දියාවේ ආරක්ෂාව ගැන ඉන්දු-ශ්‍රී ලංකා ඒකාබද්ධ අභ්‍යාස ", "News Content": "දකුණු දිග ඉන්දියාවේ ආරක්ෂාව සම්බන්ධයෙන් ශ්‍රී ලංකාව සමඟ ඒකාබද්ධ අභ්‍යාස පැවැත්වීමට ඉන්දීය ආරක්ෂක අමාත්‍යංශය තීරණය කර තිබේ. තමිල්නාඩුව, ආන්ද්‍ර ප්‍රදේශ්, කේරළ සහ කර්නාටක ප්‍රාන්ත ආවරණය වන පරිදි එම ඒකාබද්ධ අභ්‍යාස සිදුකරන ලෙස ඉන්දීය ආරක්ෂක අමාත්‍යංශය නාවික හමුදාවට උපදෙස් ලබා දී ඇති බව විදෙස් වාර්තා සඳහන් කළේය. \"ස්ලිනෙක්ස්\" නමින් ඉන්දු - ශ්‍රී ලංකා නාවික හමුදා ඒකාබද්ධ අභ්‍යාස දෙකක් මේ වනවිට පවත්වා ‍තිබේ. පසුගිය වසරේ සැප්තැම්බර් මාසයේ දී අවසන් වරට මෙම අභ්‍යාසය සිදු කෙරිණි. කෙසේ වුව ද ‍ශ්‍රී ලංකාව සමඟ පවත්වන කිසිදු ආකාරයක ආරක්ෂක සහයෝගීතාවන් පිළිබඳ තමිල්නාඩු දේශපාලන පක්ෂ සිය දැඩි විරෝධය පළ කර ඇත.", "URL": "https://sinhala.adaderana.lk/news.php?nid=28409", "Category": null, "Parent URL": null}