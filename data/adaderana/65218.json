{"Source": "Adaderana", "Timestamp": "October 20, 2016 03:24 pm", "Headline": "ආසියා පැසිෆික් මත්ද්‍රව්‍ය පාලන සමුළුව 24 දා ඇරඹෙයි ", "News Content": "ආසියා පැසිෆික් කලාපයේ මත්ද්‍රව්‍ය පාලන ප්‍රධානීන්ගේ සමුළුවක් මෙරටදී පැවැත්වීමට කටයුතු යොදා තිබේ.අන්තරායකර ඖෂධ පාලක ජාතික මණ්ඩලයේ අධ්‍යක්ෂ ජනරාල් කේ.ගමගේ මහතා සඳහන් කළේ එම සමුළුව ලබන 24 වනදා බණ්ඩාරනායක ජාත්‍යන්තර අනුස්මරණ සම්මන්ත්‍රණ ශාලාවේදී පැවැත්වෙන බවයි.24 වනදා ආරම්භ වන සමුළුව 27 වනදා දක්වා පැවැත්වෙන අතර 28 සහ 29 දෙදින ආසියා පැසිෆික් කලාපයේ මත්ද්‍රව්‍ය පාලන විෂය භාර අමාත්‍යවරුන්ගේ හමුවක්ද පැවැත්වීමට සැළසුම් කර තිබේ.මෙම සමුළුව සඳහා ආසියා පැසිෆික් කලාපයේ රටවල් 125ක මත්ද්‍රව්‍ය පාලනය සම්බන්ධයෙන් වන ආයතන වල ප්‍රධානීන් සහභාගී වන බව මේ වන විටත් තහවුරු කර ඇති බව සඳහන්ය.ජාත්‍යන්තර වශයෙන් මත්ද්‍රව්‍ය පාලනය කිරීම සම්බන්ධයෙන් වැදගත් තීන්දු තීරණයන්ට එළඹීම පිළිබඳ මෙහිදී දීර්ඝ වශයෙන් සාකච්ඡා කිරීමට නියමිත බව අන්තරායකර ඖෂධ පාලක ජාතික මණ්ඩලයේ අධ්‍යක්ෂ ජනරාල් කේ. ගමගේ මහතා සඳහන් කළේය.", "URL": "https://sinhala.adaderana.lk/news.php?nid=65218", "Category": null, "Parent URL": null}