{"Source": "Adaderana", "Timestamp": "October 22, 2017 12:21 pm", "Headline": " මැතිවරණය සම්බන්ධයෙන් විශේෂ සාකච්ඡාවක්", "News Content": "පළාත් පාලන මැතිවරණය සම්බන්ධයෙන් විශේෂ සාකච්ඡාවක් අග්‍රමාත්‍ය රනිල් වික්‍රමසිංහ මහතාගේ ප්‍රධානත්වයෙන් පැවැත්වීමට නියමිතව තිබේ. ලබන අගහරුවාදා දිනයේ අරලියගහ මන්දිරයේ දී එම සාකච්ඡාව පැවැත්වෙන බව ජාතික භාෂා පිළිබඳ අමාත්‍ය මනෝ ගනේෂන් මහතා සඳහන් කළේය. මෙහිදී පළාත් පාලන මැතිවරණය පැවැත්වීමට පවතින අඩුපාඩු සම්බන්ධයෙන් දීර්ඝ වශයෙන් සාකච්ඡා කිරීමට නියමිතව තිබේ. මෙම සාකච්ඡාව සඳහා දේශපාලන පක්ෂවල නායකයින් සහ පළාත් සභා හා පළාත් පාලන අමාත්‍යවරයා සහභාගීවීමට නියමිත බව අමාත්‍ය මනෝ ගනේෂන් මහතා සඳහන් කළේය.", "URL": "https://sinhala.adaderana.lk/news.php?nid=78997", "Category": null, "Parent URL": null}