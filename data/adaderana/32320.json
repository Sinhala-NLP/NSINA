{"Source": "Adaderana", "Timestamp": "March 11, 2013 07:08 pm", "Headline": " වෙඩි පිට වෙඩිතබා කළු අයියා ඝාතනය කරලා", "News Content": "මීරිගම - දිවුලපිටිය මාර්ගයේ පොත්තෙවෙල ප්‍රදේශයේදී කිසියම් අයෙකු විසින් සිදුකළ වෙඩිතැබීමකින් පුද්ගලයෙකු ජීවිතක්ෂයට පත්ව තිබේ. අද සවස 4.00 ට පමණ මෙම වෙඩිතැබීම සිදුව ඇති බව අද දෙරණ වාර්තාකරු පවසයි. ‍ හිසටත්, පපුව ප්‍රදේශයටත් වෙඩිවැදීමෙන් මෙසේ ජීවිතක්ෂයට පත්ව ඇත්තේ 47 හැවිරිදි කළු අයියා නොහොත් සිසිර කුමාර නමැති අයෙකි. මොහු ප්‍රදේශයේ ගල් වළක් හා ව්‍යාපාරයක් පවත්වාගෙන යන අයෙකු බව කියැවෙයි. මෘත ශරීරය මේවන විට මීරිගම රෝහලේ මෘත ශරීරාගාරයේ තබා ඇති අතර මීරිගම පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=32320", "Category": null, "Parent URL": null}