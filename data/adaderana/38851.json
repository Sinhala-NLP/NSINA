{"Source": "Adaderana", "Timestamp": "November 15, 2013 10:23 am", "Headline": "ව්‍යාජ නෝට්ටු මුද්‍රණය කළ 3ක් මාට්ටු ", "News Content": "ව්‍යාජ මුදල් නෝට්ටු මුද්‍රණය කිරිමේ චෝදනා මත පස්සර - පල්ලේගම ප්‍රදේශයේදි සැකකරුවන් තිදෙනෙකු අත්අඩංගුවට ගෙන තිබේ. ව්‍යාජ මුදල් නෝට්ටුවක් ඉදිරිපත් කර ප්‍රදේශයේ වෙළඳ සැලකින් භාණ්ඩ ලබා ගැනිමට උත්සාහ කරන අවස්ථාවේදි වෙළඳසැල් හිමිකරු සහ ප්‍රදේශවාසින් එක්ව සැකකරුවන් අල්ලා පොලීසියට භාර දුන් බව වාර්තා වෙයි. ඊට පෙර අවස්ථාවකදි ද සැකකරුවන් විසින් අදාළ වෙළඳසැල වෙත ව්‍යාජ මුදල් නෝට්ටුවක් ඉදිරිපත් කර භාණ්ඩ ලබාගෙන තිබු බව පොලීසිය පවසයි.", "URL": "https://sinhala.adaderana.lk/news.php?nid=38851", "Category": null, "Parent URL": null}