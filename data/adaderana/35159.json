{"Source": "Adaderana", "Timestamp": "June 23, 2013 08:00 am", "Headline": "වතුර වැඩි විය හැකියි -කැලණි වැසියන්ට අනතුරු ", "News Content": "කාසල්රී ජලාශය වාන් මට්ටමට පැමිණ ඇති බැවින් එහි වාන් දොරටු විවෘත කිරීමට සිදුවන බව ආපදා කළමනාකරණ මධ්‍යස්ථානය පවසයි. මේ හේතුවෙන් කැලණි ග‍ඟේ ජල මට්ටම ඉහළ යාහැකි බව එම මධ්‍යස්ථානය දැනුම්දෙයි. එබැවින් කැලණි ගඟ දෙපස ජීවත් වන පුද්ගලයින් ඒ පිළිබඳ අවධානයෙන් කටයුතු කරන ලෙස ආපදා කළමනාකරණ මධ්‍යස්ථානය ඉල්ලීමක් කරයි. මේ අතර කොළඹ, ගාල්ල, මහනුවර, රත්නපුර සහ නුවරඑළිය යන දිස්ත්‍රික්කවලට විටින් විට වැසි ඇතිවිය හැකි බව කාලගුණ විද්‍යා දෙපාර්තමේන්තුව අද දහවල් 12 දක්වා නිකුත් කර ඇති කාලගුණ තත්ත්වය පිළිබඳ වාර්තාවේ සඳහන්ය.", "URL": "https://sinhala.adaderana.lk/news.php?nid=35159", "Category": null, "Parent URL": null}