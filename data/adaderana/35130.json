{"Source": "Adaderana", "Timestamp": "June 21, 2013 05:17 pm", "Headline": "කසළ තේ ලොරියක් අල්ලයි", "News Content": "දවුලගල, ගම්හත මාර්ගයේ ගල්පොත හංදිය ප්‍රදේශයේ දී ලොරි රථයකින් කසළ තේ ප්‍රවාහනය කරමින් සිටි පුද්ගලයින් දෙදෙනෙකු අත්අඩංගුවට ගෙන තිබේ. ගම්පොල පොලිස් විශේෂ කාර්ය බලකා කඳවුරේ නිලධාරීන් සිදුකළ පරීක්ෂාවකදී සැකකරුවන් අත්අඩංගුවට ගත් බව පොලිස් විශේෂ කාර්ය බලකාය සඳහන් කළේය. එහිදී කසළ තේ කිලෝග්‍රෑම් 4028ක් විශේෂ කාර්යය බලකායට භාරයට ගෙන ඇත. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා දවුලගල පොලිස් ස්ථානය වෙත භාරදී ඇති බව සඳහන්ය.", "URL": "https://sinhala.adaderana.lk/news.php?nid=35130", "Category": null, "Parent URL": null}