{"Source": "Adaderana", "Timestamp": "September 22, 2011 10:01 am", "Headline": "ත්‍රීරෝද රියක් සොරාගෙන යමින් සිටි දෙදෙනෙකු අත්අඩංගුවට", "News Content": "කොටහේන, ආමර්වීදීය ප්‍රදේශයේ දී ත්‍රීරෝද රථයක් සොරකම් කර ගෙනයමින් සිටි පුද්ගලයින් දෙදෙනෙකු කොටහේන පොලිසිය විසින් අත්අඩංගුවට ගෙන තිබේ. ඊයේ(21) පස්වරුවේ පොලිසියට ලැබුණූ තොරතුරකට අනුව ලුහුබැඳ ගොස් මොවුන් දෙදෙනා අත්අඩංගුවට ගත් බව කොටහේන පොලිසිය ප්‍රකාශ කරයි. අත්අඩංගුවට ගත් සැකකරුවන් දෙදෙනා වැලිමඩ සහ බේරුවල යන ප්‍රදේශ වල පදිංචිකරුවන් බව සදහන්ය. ඔවුන් අද(22) මාළිගාකන්ද මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=18889", "Category": null, "Parent URL": null}