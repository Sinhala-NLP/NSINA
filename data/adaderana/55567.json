{"Source": "Adaderana", "Timestamp": "December 7, 2015 02:37 pm", "Headline": "භූ කම්පනයකින් ඉන්දියාව - පකිස්ථානය හෙල්ලෙයි", "News Content": "ටජකිස්ථානයට රික්ටර් පරිමාණයේ ඒකක 7.2ක භූ කම්පනයක් සිදුව ඇති අතර එය ඉන්දියාවේ නවදිල්ලි හා පකිස්ථානයට ද දැනී තිබේ.භූ කම්පනය සිදුව ඇත්තේ ටජකිස්ථානයට කිලෝමීටර් 111ක් ගිනිකොණදිගින් පිහිටි කරකුල් ප්‍රදේශයේ බව සඳහන්ය.එහි බලපෑම හමුවේ ඉන්දියාවේ දිල්ලි නග‍රයේ ගොඩනැඟිලි ද සෙලවී ඇති බව විදෙස් වාර්තා පවසයි.ශ්‍රීනගර්, ජම්මු කාෂ්මිර් යන නගරවලට ද එය දැනී ඇත.මෙම භූ කම්පනයෙන් සිදුවූ අනතුරු ගැන මෙතෙක් තොරතුරු වාර්තා වී නොමැත.", "URL": "https://sinhala.adaderana.lk/news.php?nid=55567", "Category": null, "Parent URL": null}