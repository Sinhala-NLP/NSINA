{"Source": "Adaderana", "Timestamp": "September 5, 2012 12:01 pm", "Headline": "නැගෙනහිරටත් හදිසි අනතුරු ප්‍රතිකාර රෝහලක්", "News Content": "නැගෙනහිර පළාතට අංග සම්පූර්ණ හදිසි අනතුරු ප‍්‍රතිකාර රෝහලක් ඉදිකිරීමට සෞඛ්‍ය අමාත්‍යංශය පියවර ගෙන තිබේ. ඒ සදහා රුපියල් දස ලක්ෂ 520 ක මුදලක් වැය කිරීමට නියමිත බව සෞඛ්‍ය අමාත්‍යංශය සඳහන් කළේය. මේ සඳහා සම්පූර්ණ මූල්‍ය අනුග‍්‍රහය ඕස්ටේ‍්‍රලියාවේ වික්ටෝරියා ප‍්‍රාන්තයේ ශ‍්‍රී ලංකාවේ හදිසි අනතුරු ප‍්‍රතිකාර සේවා නැංවීමේ පදනම් භාරය විසින් දරණු ලබයි. මෙම රෝහල ඉදිකිරීම සඳහා වන අවබෝධතා ගිවිසුමට අත්සන් තැබීම පසුගිය දා සෞඛ්‍ය අමාත්‍යංශයේ දි සිදු කෙරිණි. මඩකළපුව ශික්ෂණ රෝහලට අනුබද්ධව ඉදිකෙරෙන මහල් 5 න් සමන්විත ගොඩනැගිල්ලක් වන මෙහි ඇඳන් 100 සහිත වාට්ටු 2 කින් ද සමන්විත වන බව සෞඛ්‍ය අමාත්‍යංශය සඳහන් කළේය.", "URL": "https://sinhala.adaderana.lk/news.php?nid=27149", "Category": null, "Parent URL": null}