{"Source": "Adaderana", "Timestamp": "February 18, 2014 05:38 pm", "Headline": "අසභ්‍ය වීඩියෝපට විකුණූ 2ක් දැලේ ", "News Content": "උතුරු මැද හා මධ්‍යම පළාතේ වීඩියෝපට අලෙවිසැල් වලට අසභ්‍ය දර්ශන සහිත වීඩියෝ පට බෙදාහැරීමේ ජාවාරමක නිරත වු පුද්ගලයින් දෙදෙනෙකු අත්අඩංගුවට ගෙන තිබේ. දඹුල්ල පොලිසියේ විශේෂ පොලිස් කණ්ඩායමක් දින 6ක කාලයක් සිදුකළ විමර්ශනයකදී සැකකරුවන් අත්අඩංගුවට ගෙන ඇති බව සඳහන් වෙයි. ඔවුන් සතුව තිබී අසභ්‍ය දර්ශන සහිත වීඩියෝපට 786ක් සහ පරිගණක යන්ත්‍ර කිහිපයක් ද පොලීසිය බාරයට ගෙන තිබේ. පාසල් ළමුන් ඉලක්ක කරගනිමින් මෙම අසභ්‍ය දර්ශන ඇතුළත් වීඩියෝපට අලෙවි කර ඇති බවට සිදුකළ විමර්ශනවලදී අනාවරණය වී ඇති බව පොලීසිය පවසයි. දඹුල්ල පොලීසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=41215", "Category": null, "Parent URL": null}