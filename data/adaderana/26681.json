{"Source": "Adaderana", "Timestamp": "August 18, 2012 12:48 pm", "Headline": "තැපැල් ගාස්තූ වැඩි කරන්නේ නෑ", "News Content": "තැපැල් ගාස්තු වැඩිකිරීම සම්බන්ධයෙන් මේ වන විට කිසිදු තීරණයකට එළඹ නොමැති බව තැපැල් ‍සේවා අමාත්‍ය ජීවන් කුමාරතුංග මහතා පවසයි. තමන් මෙම තනතුරේ රාජකාරී ආරම්භ කිරීමට වසර 04 කට පමණ පෙර සිට ගාස්තු වැඩි කිරීම සම්බන්ධයෙන් සාකච්ඡා කළ බව අමාත්‍යවරයා සඳහන් කළේය. එහෙත් මේ පිළිබඳ අවසන් තීරණයක් ගෙන නොමැති බව ද අමාත්‍යවරයා පැවසුවේය. තැපැල් ගාස්තු ඉහළ යන බවට පසුගියදා මාධ්‍ය වාර්තා කළ තොරතුරු පදනම් විරහිත බව ජීවන් කුමාරතුංග අමාත්‍යවරයා සඳහන් කළේය. කෙසේ වුවද තැපැල් ගාස්තු සංශෝධනයක් සිදුවේ නම්, ඒ වෙනුවෙන් පත්කර ඇති කමිටුව ලබාදෙන අවසන් නිර්දේශ තමන් වෙත ලැබුණු පසු එය අමාත්‍ය මණ්ඩලය වෙත ඉදිරිපත් කි‍රීමෙන් අනතුරුව පාර්ලිමේන්තුවට ද ඉදිරිපත් කර ඒ සඳහා අනුමැතිය ලබාගත යුතු බව අමාත්‍යවරයා සඳහන් පැවසුවේය.", "URL": "https://sinhala.adaderana.lk/news.php?nid=26681", "Category": null, "Parent URL": null}