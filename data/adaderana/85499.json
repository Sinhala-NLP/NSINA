{"Source": "Adaderana", "Timestamp": "March 11, 2018 05:30 pm", "Headline": " නීති විරෝධීව ඉරානයට ඇතුළුවීමට උත්සාහ කළ ශ්‍රී ලාංකිකයින් 4ට වැඩ වරදී", "News Content": "නීති විරෝධීව ඉරානයට ඇතුළුවීමට උත්සාහ කළ ශ්‍රී ලාංකිකයින් සිව් දෙනෙකු අත්අඩංගුවට ගෙන තිබේ. අසර්බයිජාන් වෙරළ ආරක්ෂක නිලධාරීන් විසින් මොවුන් අත්අඩංගුවට ගෙන ඇති බව ඉරාන මාධ්‍ය වාර්තා කළේය. අත්අඩංගුවට ගත් පිරිස අතර කුඩා දරුවෙකු ද වන බව සඳහන්ය. අසර්බයිජාන් දේශසීමාව හරහා ඉරානයට නීති විරෝධීව ඇතුළු වීමට උත්සාහ කළ උස්බෙගිස්ථාන ජාතිකයෙකු ද පසුගිය සිකුරාදා අත්අඩංගුවට ගෙන තිබුණි. මීට පෙර ද වෙරළ ආරක්ෂක නිලධාරීන් විසින් නීති විරෝධීව ඉරානයට ඇතුළු වීමට උත්සාහ කළ විවිධ රටවල පුද්ගලයින් කිහිපදෙනෙකු අත්අඩංගුවට ගෙන තිබු බව ඉරාන මාධ්‍ය වාර්තා කළේය.", "URL": "https://sinhala.adaderana.lk/news.php?nid=85499", "Category": null, "Parent URL": null}