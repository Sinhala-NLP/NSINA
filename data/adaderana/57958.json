{"Source": "Adaderana", "Timestamp": "March 7, 2016 08:46 am", "Headline": "ගංජා ප්‍රවාහනය කළ 1ක් කොටු", "News Content": "මොණරාගල - පොතුවිල් මාර්ගයේ කිලෝමිටර් 278 කණුව ප්‍රදේශයේදී ගංජා ප්‍රවාහනය කළ පුද්ගලයෙකු අත්අඩංගුවට ගෙන තිබේ.ආරුගම්බේ විශේෂ කාර්ය බලකා නිලධාරීන්ට ලද තොරතුරක් මත සිදු කළ වැටලීමකදී සැකකරු අත්අඩංගුවට ගත් බව පොලීසිය පවසයි.එහිදී ඔහු සතුව තිබී ගංජා කිලෝග්‍රෑම් 15යි ග්‍රෑම් 50 ක් සොයා ගෙන තිබේ.ගංජා ප්‍රවාහනය කළ මෝටර් රථය ද පොලීසිය සිය භාරයට ගෙන තිබේ.සැකකරු 48 හැවිරිදි ගලහිටියාව ප්‍රදේශයේ පදිංචිකරුවෙකු බව සඳහන්ය.ඔහු අද(07) සියඹලාන්ඩුව මහේස්ත්‍රාත් අධිකරණයට ඉදරිපත් කිරීමට නියමිතය.", "URL": "https://sinhala.adaderana.lk/news.php?nid=57958", "Category": null, "Parent URL": null}