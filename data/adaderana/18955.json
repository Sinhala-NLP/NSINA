{"Source": "Adaderana", "Timestamp": "September 25, 2011 11:51 am", "Headline": "පොලිස් පොලිස් ගැටෙයි-සහකාර පොලිස් අධිකාරීවරයා මරුට", "News Content": "පොලිස් විශේෂ කාර්ය බලකායේ සහකාර පොලිස් අධිකාරීවරයකු සහ ප්‍රධාන පොලිස් පරීක්ෂකවරයකු අතර සිදුවූ ගැටුමක් හේතුවෙන් වෙඩිතැබීමකින් සහකාර පොලිස් අධිකාරීවරයා ජීවිතක්ෂයට පත්වී තිබේ. මහ ඔය, 69 හංදියේ පිහිටි පොලිස් විශේෂ කාර්ය බලකායේ කඳවුර තුළ අද පෙරවරුවේ මෙම ගැටුම සිදුවී ඇති බවත්,එයින් තුවාල ලැබූ දෙදෙනාම මහ ඔය රෝහලට ඇතුළත් කළ බවත් අද දෙරණ වාර්තාකරු කියා සිටියි. පසුව තුවාල ලැබූ සහකාර පොලිස් අධිකාරීවරයා මිය ගිය බව රෝහල් ආරංචි මාර්ග සඳහන් කරයි. සිද්ධියට අදාළ ප්‍රධාන පොලිස් පරීක්ෂකවරයා සහකාර පොලිස් අධිකාරීවරයාට වෙඩිතබා පසුව තමාටද වෙඩිතබාගෙන ඇති බව මූලික විමර්ශන කටයුතුවලදී අනාවරණය වී ඇතැයි පොලිස් මාධ්‍ය ප්‍රකාශක,පොලිස් අධිකාරී මැක්සි ප්‍රොක්ටර් මහතා පවසයි.", "URL": "https://sinhala.adaderana.lk/news.php?nid=18955", "Category": null, "Parent URL": null}