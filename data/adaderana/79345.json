{"Source": "Adaderana", "Timestamp": "October 31, 2017 12:11 pm", "Headline": "කොදෙව් සිම්බාබ්වේ ටෙස්ට් සටන උණුසුම්", "News Content": "සංචාරක බටහිර ඉන්දීය කොදෙව් කණ්ඩායම සහ සිම්බාබ්වේ කණ්ඩායම අතර දෙවන ටෙස්ට් ක්‍රිකට් තරඟයේ තෙවන දිනය අදයි. ඊයේ දිනයේ තරඟය නිමා වන විට සිය පළමු ඉනිම සඳහා පන්දුවට පහරදෙමින් සිටි කොදෙව් කණ්ඩායම එක් කඩුල්ලක් දැවී ලකුණු 78ක් ලබා ගැනීමට සමත් විය.. නොදැවී පන්දුවට පහරදෙමින් සිටි කිරන් පවෙල් ලකුණු 43ක් ලබා සිටියේය. සිම්බාබ්වේ කණ්ඩායම සිය ප්‍රථම ඉනිම සඳහා සියලු ක්‍රීඩකයින් දැවී ගොස ලකුණු 356ක් ලබා ගැනිමට සමත් විය. එම ඉනිම වෙනුවෙන් හැමිල්ටන් මසකඩ්සා ලකුණු 147ක් ලබාගත් අතර සිකන්දර් රාසා ලකුණු 80ක් ලබාගත්තේය. ඒ අනුව කොදෙව් කණ්ඩායමට සිම්බාබ්වේ කණ්ඩායමට වඩා තවත් ලකුණු 248ක් පිටුපසින් ඇත.", "URL": "https://sinhala.adaderana.lk/news.php?nid=79345", "Category": null, "Parent URL": null}