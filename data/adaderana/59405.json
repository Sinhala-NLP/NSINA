{"Source": "Adaderana", "Timestamp": "April 22, 2016 10:43 am", "Headline": " නිවුන් සොයුරියන්ටත් මවගේ අනියම් පුරුෂයාගෙන් අතවර", "News Content": "වයස අවුරුදු 14 ක් වන නිවුන් සහෝදරියන් දෙදෙනෙකුට වරින් වර බරපතළ ලිංගික අතවර සිදු කළ 41 හැවිරිදි අයෙකු අත්අඩංගුවට ගෙන ඇති බව මුන්දලම පොලීසිය කියයි.පොලීසිය විසින් අත්අඩංගුවට ගෙන ඇත්තේ මුන්දලම පොලිස් වසමේ මහකුඹුක්කඩවල පදිංචිකරුවෙකුවය.ඔහු තමන් පදිංචි නිවස ඇසල ඇති පොල් වත්තක් බලා ගැනීම වෘත්තීය වශයෙන් සිදු කර ඇත. අතවරයට පත්ව ඇති දැරිවියන් දෙදෙනා පාසල් සිසුවියන්ය.දැරිවියන්ගේ පියා මව හැර ගොස් ඇත.පසුව මව සැකකරු සමග අනියම් ඇසුරක් පවත්වා තිබේ.මව සමග අනියම් ඇසුරක් පවත්වන අතර තුර 2013 වසරේ සිට එක් දැරිවියක් සමග සතියකට වතාවක් සැකකරු ලිංගික ඇසුරක් පවත්වා ඇත.පසුව 2014 වසරේ සිට අනෙක් දැරිවිය සමගද සැකකරු ලිංගික ඇසුරක් ආරම්භ කර ඇත.තම මවගේ අනියම් පුරුෂයා විසින් කරනු ලබන ලිංගික බලපෑම් සම්බන්ධයෙන් දැරිවියන් දෙදෙනා විසින් මිත්තණියට පවසා ඇතත් ඇය නොසලකා සිට ඇත.මේ අතර මීට මාස 03 කට පෙර දැරිවියන්ගේ මව රැකියාවක් සඳහා විදේශ ගතවී ඇත.ඉන් පසුව සැකකරු විසින් නිරන්තරව දැරිවියන් දෙදෙනාව ලිංගික ඇසුරට යොදා ගෙන ඇත.නැවතත් දැරිවියන් දෙදෙනා මේ බව තම මිත්තණිය හා පවසා ඇත.ඒ අනුව මිත්තණිය දැරිවියන් දෙදෙනා සමග මුන්දලම පොලීසියට පැමිණ සිද්ධිය පැමිණිලි කර තිබේ.දැරිවියන් දෙදෙනා වෛද්‍ය පරීක්ෂණයක් සදහා පුත්තලම මූලික රෝහලට යොමු කර ඇත.සැකකරු පුත්තලම දිසා අධිකරණයට ඉදිරිපත් කිරීමට නියමිතව ඇත.මුන්දලම පොලීසිය වැඩිදුර විමර්ශන කටයුතු කරගෙන යයි.", "URL": "https://sinhala.adaderana.lk/news.php?nid=59405", "Category": null, "Parent URL": null}