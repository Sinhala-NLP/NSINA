{"Source": "Adaderana", "Timestamp": "April 29, 2019 08:43 pm", "Headline": "නාරම්මල පුද්ගලික ඉඩමක තිබී බොම්බ 4ක් සොයා ගනියි", "News Content": "නාරම්මල බිහල්පොල ගොඩගම විහාරස්ථානය අසල පුද්ගලික ඉඩමක යම් පුපුරනද්‍රව්‍ය ඇති බවට අද (29) ලද තොරතුරකට අනුව වහා ක්‍රියාත්මක වූ නාරම්මල පොලිසිය විසින් එම ඉඩමේ තිබූ බෝම්බ 4ක් සොයා ගෙන ඇත. වහාම ක්‍රියාත්මක වූ පොලිිසිය පොලිස් විශේෂ කාර්ය බලකායේ හා වාරියපොල යුධ හමුදා කඳවුරේ නිළධාරීන් කැඳවා අදාළ බෝම්බ පරීක‍ෂාවට ලක්කිරීමෙන් අනතුරුව අවධානම් තත්ත්වයේ තිබූ බෝම්බයක් එ් අවස්ථාවේ ආරක‍ෂිතව පුපුරුවාහැරීමට පියවර ගෙන තිබේ. මිලිමීටර 80 බෝම්බ 2ක් හා මිලිමීටර 60 බෝමබ 2ක් වශයෙන් බෝම්බ 4ක් සොයාගත් අතර පුපුරුවා හැර ඇත්තේ මිලිමීටර 60 අනාරක‍ෂිත බෝම්බයක් බැව් පොලිසිය පවසයි. බෝම්බ එම ස්ථානයට පැමිණියේ කෙසේද එම බෝම්බ කාහට අයත්ද සහ කුමන ස්ථානයක එම බෝම්බ පිපිරවීමට රැගෙන ආවාද යන්න මේ වනවිටත් පොලිස් අංශ විසින් පරීක‍ෂණ සිදුකරමින් පවතී.", "URL": "https://sinhala.adaderana.lk/news.php?nid=108923", "Category": null, "Parent URL": null}