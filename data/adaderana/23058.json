{"Source": "Adaderana", "Timestamp": "March 26, 2012 08:45 am", "Headline": "ඉදිරි සති කිහිපයේ දී විනිමය අනුපාතිකයට ස්ථාවර මට්ටමක්", "News Content": "ඉදිරි සති කිහිපය තුළ මෙරට විනිමය අනුපාතිකය ස්ථාවර මට්ටමකට එළඹෙනු ඇති බව මුදල් අමාත්‍යාංශය පවසයි. අමෙරිකානු ඩොලරයට‍ සාපේක්ෂව රුපියල් 125 ක පමණ අගයකින් යුතුව එය ස්ථාවර වනු ඇති බව අමාත්‍යාංශ ලේකම් ආචාර්ය පී.බී ජයසුන්දර මහතා සඳහන් කරයි. පසුගිය වසරේ දී ‍සියයට 8 . 3ක ආර්ථික වර්ධනයක් අත්කර ගත් ශ්‍රී ලංකාව මේ වසරේ දී සියයට 7 . 2ක වර්ධනයක් අපේක්ෂා කරයි. 2011 වසරේ දී ආනයන වියදම ඩොලර් බිලියන 20 ක් පමණ වූ අතර අපනයන ආදායම ඩොලර් බිලියන 10ක් වන බව මහ බැංකු වාර්තාවල දැක්වෙයි. අගය එකතුකළ නිෂ්පාදන අපනයනට පෙළඹවීම තුළින් ආනයන අපනයන වෙළඳ පරතරය අවම කර ගත යුතු බව ද ආචාර්ය පී.බී ජයසුන්දර මහතා ප්‍රකාශ කරයි.", "URL": "https://sinhala.adaderana.lk/news.php?nid=23058", "Category": null, "Parent URL": null}