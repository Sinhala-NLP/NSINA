{"Source": "Adaderana", "Timestamp": "November 28, 2014 07:17 pm", "Headline": " මහින්ද අබේසුන්දර මහතා අභාවප්‍රාප්තවෙයි", "News Content": "ප්‍රවීණ මාධ්‍යවේදියෙකු වූ දිනමිණ පුවත්පතේ හිටපු කතෘ මහින්ද අබේසුන්දර මහතා අභාවප්‍රාප්ත වී තිබේ. කලක සිට රෝගාතුරව සිටි ඒ මහතා නිවසේදීම අද සවස අවසන් සුසුම් හෙළා ඇත. මියයන විට 75 හැවිරිදි වියේ පසුවූ ඒ මහතා දිනමිණ පුවත්පතේ උපදේශක කතෘවරයෙකු ලෙස ඒ වන විට කටයුතු කරමින් සිටියේය. “විමසුම පිටපත“ ද ඔහු විසින් සටහන් තබන ලද්දකි. මහින්ද අබේසුන්දර මහතාගේ අවසන් කටයුතු පසුව දැනුම්දීමට නියමිතය.", "URL": "https://sinhala.adaderana.lk/news.php?nid=47676", "Category": null, "Parent URL": null}