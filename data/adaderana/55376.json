{"Source": "Adaderana", "Timestamp": "November 28, 2015 12:28 pm", "Headline": "ඉන්දීය යුද හමුදා ප්‍රධානී හෙට දිවයිනට පැමිණෙයි ", "News Content": "ඉන්දිය යුද හමුදා ප්‍රධානී ජෙනරාල් ඩල්බීර් ෂින් මහතා මෙරට සංචාරයක නිරතවිමට සැලසුම් කර ඇති බව ඉන්දිය මාධ්‍ය වාර්තා කරයි.දින 05 ක සංචාරයක් සඳහා ඉන්දිය හමුදා ප්‍රධානියා හෙට දිනයේ දිවයිනට පැමිණිමට නියමිත බව හින්දුස්ථාන් ටයිම්ස් පුවත් පත වාර්තා කළේය.වර්ෂ 1987 දි ඉන්දිය සාම සාධක හමුදා ප්‍රථම වරට මෙරට පැමිණි අවස්ථාවේදී මොහුගේ ප්‍රධානත්වයෙන් යුත් කණ්ඩායමක් ද දිවයිට පැමිණ තිබේ.මොහු එවකට මෙරට විවිධ ප්‍රදේශවල රාජකාරි කටයුතු සිදු කර ඇති බව ඉන්දිය මාධ්‍ය වාර්තා කළේය.මෙම සංචාරය තුලදී ඉන්දිය සාම සාධක හමුදා ස්මාරකයට පුෂ්ප උපහාර දැක්විමට ද සැකසුම් කර තිබේ.එසේම මෙරට තුළ භාවිතයට ගැනීමට නොහැකි යුද උපකරණ වෙනුවට නව යුධ උපකරණ ලබාදෙනු ඇති බවට විශ්වාසය පල කෙරෙන අතර එය හැරවුම් ලක්ෂයක් වනු ඇති බව ද ඉන්දිය මාධ්‍ය වාර්තා කරයි.දේශපාලන ගැටළු හේතුවෙන් මිට පෙර ඉන්දියාව විසින් ශ්‍රි ලංකාවට දරුණු ගනයේ අවි ලබා නොදුන් අතර තමිල්නාඩුවේ විරෝධය මීට ප්‍රධාන වශයෙන් හේතු වී තිබුණි.කෙසේ වෙතත් ශ්‍රි ලංකාව චීනය සහ පකිස්ථානය වැනි රටවලින් අවි ආයුධ මිලදී ගනු ලැබුණි. එමෙන්ම මේ වන විට දෙරට අතර යුධමය සබඳතා පුළුල් කිරිම සම්බන්ධයෙන් ද සැලකිල්ලට ගෙන තිබේ.මේ අතර ඉන්දිය හමුදා ප්‍රධානී ජෙනරාල් බල්බීර් ෂින් මහතා මෙම සංචාරය තුලදී ජනාධිපති මෛත්‍රීපාල සිරිසේන මහතා සහ මෙරට ආරක්ෂක ප්‍රධානීන් මුණගැසී සාකච්ඡා කිරිමට නියමිතය.", "URL": "https://sinhala.adaderana.lk/news.php?nid=55376", "Category": null, "Parent URL": null}