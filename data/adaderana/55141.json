{"Source": "Adaderana", "Timestamp": "November 17, 2015 09:14 am", "Headline": "වැස්සෙන් ලක්ෂයකට පීඩා!", "News Content": "පවතින වැසි සහිත කාලගුණ තත්ත්වය හේතුවෙන් පුද්ගලයින් ලක්ෂයක් පමණ පීඩාවට පත්ව ඇති බව ආපදා කළමනාකරණ මධ්‍යස්ථානය පවසයි.එහි නියෝජ්‍ය අධ්‍යක්ෂ ප්‍රදීප් කොඩිප්පිලි මහතා සඳහන් කළේ පුද්ගලයින් 17,000ක් පමණ මේ වන විට අවතැන්ව සිටින බවයි.මේ අතර අද දිනය තුළ වැසි ඇති වීමේ අඩුවීමක් දක්නට ලැබෙන බව කාලගුණ විද්‍යා දෙපාර්තමේන්තුව පවසයි.කෙසේවෙතත් අපර භාගරයේ දී හෝ සන්ධ්‍යා කාලයේ දී දිවයිනේ ඇතැම් ප්‍රදේශවලට ගිගුරුම් සහිත වැසි ඇති විය හැකි බව එම දෙපාර්තමේන්තුව පෙන්වාදෙයි.", "URL": "https://sinhala.adaderana.lk/news.php?nid=55141", "Category": null, "Parent URL": null}