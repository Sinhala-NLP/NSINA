{"Source": "Adaderana", "Timestamp": "October 4, 2016 09:07 am", "Headline": "විග්නේෂ්වරන් ජාතිවාදියෙක් කියා මම විශ්වාස කරන්නේ නෑ", "News Content": "දේශපාලන සිරකරුවන් නිදහස් කිරීමට තමාගේ විරෝධයක් නොමැති බව හිටපු ජනාධිපති මහින්ද රාජපක්ෂ මහතා පවසයි.ඔහු පෙන්වාදෙන්නේ තමන් විරුද්ධ වන්නේ දේශපාලනික වශයෙන් රජය අධිකරණයට ඇඟිලි ගසා ඔවුන් නිදහස් කිරීම පමණක් බවයි.තමන් බලයේ සිටියදි දෙමළ සිරකරුවන් පුනරුත්ථාපනය කර නිදහස් කිරීමට උත්සාහ කළ අවස්ථාවේ උසාවියට ඉදිරිපත් කරන ලෙස ඔවුන්ගේ නීතිවේදීන් ඉල්ලීම් කළ බවත් මහින්ද රාජපක්ෂ මහතා පවසයි.එසේ නොකළේ නම් එම සිරකරුවන් ද මේ වන විට නිදහස්ව සිටීමට ඉඩ තිබුණු බව ඔහු පෙන්වාදෙයි.දෙමළ ජනමාධ්‍යවේදීන් හා පැවති මාධ්‍ය හමුවකට එක්වෙමින් හිටපු ජනාධිපති මහින්ද රාජපක්ෂ මහතා මෙම අදහස් පළ කර තිබේ.වත්මන් ආණ්ඩුව උතුරේ ජනතාවගේ ගැටලු විසඳීමට අපොහොසත් වී ඇති බවත්, උතුරු පළාත් ප්‍රධාන අමාත්‍යවරයා ජාතිවාදියෙකු යැයි තමා විශ්වාස නොකරන බවත් මහින්ද රාජපක්ෂ මහතා දෙමළ ජනමාධ්‍යවේදීන් හමුවේ ප්‍රකාශ කර ඇත.", "URL": "https://sinhala.adaderana.lk/news.php?nid=64704", "Category": null, "Parent URL": null}