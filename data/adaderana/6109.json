{"Source": "Adaderana", "Timestamp": "January 18, 2010 04:27 pm", "Headline": "නිවාස ණය ඉල්ලන නිලධාරීන්ට එරෙහිව දැඩි ක්‍රියාමාර්ග", "News Content": "නිවාස ණය ඉල්ලා අසරණ ජනතාවට කරදර කරන රජයේ නිලධාරීන්ට එරෙහිව ලබන 26 වැනිදාට පසුව දැඩි ක්‍රියාමාර්ග ගන්නා බව පාර්ලිමේන්තු මන්ත්‍රී සජිත් ප්‍රේමදාස මහතා පවසයි. මන්ත්‍රීවරයා මේ අදහස් පළ කළේ හම්බන්තොට ප්‍රදේශයේ පැවති ජනහමුවක් අමතමිනි. හිටපු ජනාධිපති අ‍ාර්.ප්‍රේමදාස මහතාගේ පාලන කාලය තුළ ලබාදුන් නිවාස ණය මුදල් කපා හැරීමට පියවර ගෙන තිබුණ ද ඇතැම් නිලධාරීන් එම ණය මුදල් යළි අයකර ගැනීමේ උත්සහයක නිරතව සිටින බවද ඒ මහතා පැවසීය.", "URL": "https://sinhala.adaderana.lk/news.php?nid=6109", "Category": null, "Parent URL": null}