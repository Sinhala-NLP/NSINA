{"Source": "Adaderana", "Timestamp": "June 10, 2013 09:13 am", "Headline": "හොරාට කැපූ බුරුත තොගය මාට්ටු ", "News Content": "නීති විරෝධී ලෙස බුරුත දැව තොගයක් ප්‍රවාහනය කරමින් සිටි පුද්ගලයෙකු මොරටුව-මෝදර පාලම අසලදී අත්අඩංගුවට ගෙන තිබේ. මොරටුමුල්ල පොලීසියට ලද තොරතුරකට අනුව සිදුකළ පරීක්ෂා කිරීමකදී මෙම දැව තොගය සහ සැකකරු අත්අඩංගුවට ගත් බව පොලීසිය සඳහන් කරයි. මෙහිදී හිස් වීදුරු බෝතල් ප්‍රවාහනය කරන මුවාවෙන් ප්‍රවාහනය කළ බුරුත දැව කඳන් 56 ක් පමණ පොලීසිය භාරයට ගෙන තිබේ. අත්අඩංගුවට ගත් සැකකරු අද(10) මොරටුව මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=34788", "Category": null, "Parent URL": null}