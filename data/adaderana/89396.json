{"Source": "Adaderana", "Timestamp": "May 19, 2018 01:25 pm", "Headline": "රට වෙනුවෙන් පෙළගැසිය යුතු කාලය එළඹිලා", "News Content": "දේශපාලනිකව හෝ ජාති, ආගම් මත විසරක නොවී රට වෙනුවෙන් පෙළ ගැසිය යුතු කාලය එලැඹ ඇති බව වාරිමාර්ග, ජල සම්පත් කළමනාකරණ හා ආපදා කළමනාකරණ අමාත්‍ය දුමින්ද දිසානායක මහතා පවසයි. මැදවච්චිය, ඉසින්බැස්සගල රජමහා විහාරස්ථානයේ ඉදිකළ දෙමහල් ධර්ම ශාලාව හා පුස්තකාල ගොඩනැඟිල්ල විවෘත කිරීමේ අවස්ථාවට එක්වෙමින් ඔහු මේ බව සඳහන් කළේය. යුද්ධයෙන් බැට කෑ පුද්ගලයින් වශයෙන් මෙම යුද ජයග්‍රහණය අපිට මහා විශාල ජයග්‍රහණයක් බවත් යුද්දය පැවතියේ සිංහල මුස්ලිම් දෙමළ ජාතීන් අතර නොවන බවත් යුද්ධය පැවතියේ ත්‍රස්තවාදීන් සමඟ බවද අමාත්‍යවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=89396", "Category": null, "Parent URL": null}