{"Source": "Adaderana", "Timestamp": "June 18, 2011 10:17 am", "Headline": "ජාත්‍යන්තර චෝදනා හමුවේ ශ්‍රී ලංකාවේ ප්‍රතිචාරය ප්‍රමාණවත් නෑ", "News Content": "ජාත්‍යන්තර ප්‍රජාව එල්ල කරන ‍චෝදනා හමුවේ ශ්‍රී ලංකාව දක්වන ප්‍රතිචාරය ප්‍රමාණවත් නොවන බව නිව්යෝර්ක් හි ලෝන්ග් අයිලන්ඩ් විහාරාධිපති සද්ධර්මාචාර්ය පූජ්‍ය ඇත්කඳවක සද්ධාජීව ස්වාමීන් වහන්සේ පවසයි. ශ්‍රී ලංකාවේ මාධ්‍යය ද ජාත්‍යන්තර චෝදනාවන්ට ප්‍රමාණවත් ප්‍රතිචාරයක් නොදක්වන බව උන්වහන්සේ පෙන්වාදෙයි. අල්කයිඩා නායක බින් ලාඩ්න් ඝාතනය කළ අවස්ථා‍වේ බටහිර මාධ්‍ය බින්ලාඩ්න් සිදුකළ ම්ලේච්ඡ ක්‍රියා හුවාදක්වමින් ප්‍රබල ප්‍රචාරයක් ගෙන ගිය බව ඇත්කඳවක සද්ධාජීව ස්වාමීන් වහන්සේ සඳහන් කරයි. බටහිර රටක වාසය කරන තමන් වහන්සේට ශ්‍රී ලංකාවේ මාධ්‍ය ගෙන යන ප්‍රචාරයන්හි අඩුව දැඩිව දැනෙන බව උන්වහන්සේ පවසයි. ශ්‍රි ලංකාවේ මාධ්‍යවේදීන් ව‍ඩා වගකීමකින් යුතුව සහ ප්‍රබලව ජාත්‍යන්තරය තුළ හැසිරීමේ අවශ්‍යතාව පවතින බව ද සද්ධාජීව ස්වාමීන් වහන්සේ කියා සිටියි.", "URL": "https://sinhala.adaderana.lk/news.php?nid=16835", "Category": null, "Parent URL": null}