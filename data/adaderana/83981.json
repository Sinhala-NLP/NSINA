{"Source": "Adaderana", "Timestamp": "February 5, 2018 09:15 am", "Headline": "තියුණු ආයුධයකින් පහරදී  ඝාතනය කරලා", "News Content": "ලුණුගම්වෙහෙර, කුඩා ගම්මාන 03, දකුණ ඉවුර ප්‍රදේශයේදී තියුණු ආයුධයකින් පහරදී පුද්ගලයෙකු ඝාතනය කර තිබේ. ලුහුණුගම්වෙහෙර පොලිස් ස්ථානයට ලද තොරතුරක් මත අදාළ මළ සිරුර සොයා ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. මියගොස් ඇත්තේ 44 හැවිරිදි පුද්ගලයෙකු වන අතර ඔහු නිවසේ දේවාලයක් පවත්වාගෙන යමින් තනිව ජිවත් වූ අයෙකු බව සඳහන්ය. නිවසට පැමිණි කිසියම් පිරිසක් විසින් අදාළ පුද්ගලයාය තියුණු ආයුධයන් ඇන බරපතළ තුවාල සිදු කර කැබ් රථයකින් පලාගොස් ඇති බවට පොලීසිය සිදු කළ මූලික විමර්ශනවලදී අනාවරණය වී තිබේ. ඝාතනයට හේතුව සහ ඝාතනය සිදු කළ පුද්ගලයින් පිළිබඳ මෙතෙක් කිසිඳු තොරතුරක් අනාවරණය වී නොමැති බව පොලීසිය සඳහන් කළේය. ලුණුගම්වෙහෙර පොලීසිය මේ පිළිබඳ වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=83981", "Category": null, "Parent URL": null}