{"Source": "Adaderana", "Timestamp": "March 27, 2018 05:03 pm", "Headline": "බඹරු ඇවිස්සි පාසල් ළමුන් 12ක් රෝහලට", "News Content": "හම්බන්තොට සුචි ජාතික පාසලේ ගොඩනැගිල්ලක තිබු බඹර කුඩුවක් ඇවිස්සීමෙන් බඹර ප්‍රහාරයකට ලක්වී එම පාසලේ පාසල් සිසුන් 12 දෙනෙකු පමණ අද(27) දහවල් හම්බන්තොට මහා රෝහලට ඇතුලත් කර තිබේ. අද දහවල් 1ට පමණ මෙය සිදුව ඇති අතර පසුව ළමුන් 12 දෙනා හම්බන්තොට මහරෝහලට ඇතුළත් කර තිබේ. සවස 04 පමණ වන විට ඉන් කීප දෙනෙකු ප්‍රතිකාර ගෙන රෝහලින් පිටව ගොස් ඇති අතර තවත් ළමයින් 07 දෙනෙකු පමණ රෝහලේ නේවාසික ප්‍රතිකාර ලබන බව අද දෙරණ වාර්තාකරු පවසයි. එම පාසල් දරුවන්ගේ තත්ත්වය බරපතළ නොවන බව රෝහල් ප්‍රකාශකයෙකු කියා සිටියේය. කාලයක් තිස්සේ සුචි විද්‍යාලයේ ගොඩනැගිල්ල මත බඹර කූඩුව තිබී ඇති අතර කීප අවස්ථාවකදී එය ඉවත් කලත් බඹරුන් නැවත කුඩු සකස් කර ගන්නා බව පාසලේ ආචාර්යවරයෙකු කියා සිටියේය.", "URL": "https://sinhala.adaderana.lk/news.php?nid=86458", "Category": null, "Parent URL": null}