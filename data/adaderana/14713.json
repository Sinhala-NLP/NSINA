{"Source": "Adaderana", "Timestamp": "March 8, 2011 10:39 pm", "Headline": "පකිස්ථානය පරදා නවසීලන්තය ඉදිරියෙන්", "News Content": "2011 ලෝක කුසලානය වෙනුවෙන් නවසීලන්තය හා පකිස්ථානය අතර අද පැවති තරගයේදී වැඩි ලකුණු 110 න් ජයග්‍රහණය කරන්නට නවසීලන්ත කණ්ඩායම සමත්විය. අද තරගයේ කාසියේ වාසිය දිනා ගැනීමෙන් පසු සිය පළමු ඉනිම තුළ කඩුලු 7 ට ලකුණු 302 ක් ලබා ගැනීමට නවසීලන්ත කණ්ඩායම කටයුතු කරන ලදී. එහිදී රොස් ටෙයිලර් පන්දු 124 ට මුහුණ දී හයේ පහර 7 ක් සහ හතරේ පහර 8 ක් ද සමගින් ලකුණු 131 ක් ද,මාටින් ගප්ටිල් ලකුණු 57 ක්ද ලබා ගැනීමට සමත්විය. අනතුරුව පිළිතුරු ඉනිම වෙනුවෙන් පිටියට පිවිසි පකිස්ථානු කණ්ඩායමට පන්දුවාර 41 යි පන්දු 4 ක් තුළ සියලුම ක්‍රීඩකයින් දැවී ලබාගත හැකි වූයේ ලකුණු 192 ක් පමණි.", "URL": "https://sinhala.adaderana.lk/news.php?nid=14713", "Category": null, "Parent URL": null}