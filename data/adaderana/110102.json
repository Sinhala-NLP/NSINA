{"Source": "Adaderana", "Timestamp": "May 16, 2019 06:40 pm", "Headline": "වෙසක්වලට පොලීසියෙන් උපරීම ආරක්ෂාවක්", "News Content": "මෙවර වෙසක් උත්සවය වෙනුවෙන් උපරීම ආරක්ෂාවක් ලබා දීමට අවශ්‍ය වැඩපිළිවෙල සකස් කර ඇතැයි පොලීසිය පවසයි. අද(16) කොළඹ පැවති මාධ්‍ය හමුවකට එක්වෙමින් පොලිස් මාධ්‍ය ප්‍රකාශක පොලිස් අධිකාරී රුවන් ගුණසේකර මහතා මේ බව කියා සිටියේය. පසුගිය වසර මෙන්ම මෙවරත් උපරිම ආරක්ෂාව වෙසක් දින කිපයක පුරාම ලබා දෙන බවත් පොලිස් මාධ්‍ය ප්‍රකාශවරයා පැවසීය. එමෙන්ම කොළඹට පැමිණෙන ජනතාවට හා රථවාහන හැසිරවීම සඳහාත් විශේෂයෙන් පොලිස් නිලධාරී යෙදවීමට කටයුතු යොදා ඇතැයි ද රුවන් ගුණසේකර මහතා පැවසීය. ප්‍රජා පොලිස් කමිටු සම්බන්ධ කර ගනිමින් වෙසක් උත්සවය වෙනුවෙන් ආගමික උත්සව සංවිධානය කරන ලෙස සෑම පොලිස් ස්ථානයක් වෙතම උපදෙස් ලබා දී ඇති බව ද මාධ්‍ය ප්‍රකාශකවරයා මෙහිදී වැඩිදුරත් සඳහන් කළේය.", "URL": "https://sinhala.adaderana.lk/news.php?nid=110102", "Category": null, "Parent URL": null}