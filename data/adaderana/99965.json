{"Source": "Adaderana", "Timestamp": "November 28, 2018 11:00 pm", "Headline": "දේශපාලන අර්බුදයට විසඳුම මහමැතිවරණයක්", "News Content": "පවතින දේශපාලන අර්බුදයට සුදුසුම විසඳුම මහමැතිවරණයක් පැවැත්වීම බව මල්වතු පාර්ශ්වයේ අනුනායක පූජ්‍ය නියංගොඩ විජිතසිරි අනුනාහිමියන් පවසයි. උන්වහන්සේ මේ බව අවධාරණය කළේ අද(28) පස්වරුවේ කොළඹ පැවති මහමැතිවරණයක් උදෙසා වූ ජනතා ව්‍යාපාරයේ ප්‍රථම ජාතික සමුළුව අමතමින්ය. ජනාධිපතිවරයා විසින් පාර්ලිමේන්තුව විසුරුවා හැරීමට අදාළ ගැසට් නිවේදනය අධිකරණය මඟින් අත්හිටවු බවත් එලෙස එම තීන්දුව අත්හිටුවන අවස්තාවේදී ඇති වන ප්‍රතික්‍රියාව පිළිබඳ එම විනිසුරුවන් විසින් කල්පනා නොකළ බව උන්වහන්සේ පෙන්වා දෙයි. මේ අතර පාර්ලිමේන්තුව රැස්වූ අවස්තාවලදී කථානායකවරයා විසින් ගන්නා ලද තීන්දු හා තීරණ අපක්ෂපාති නොවන බව උන්වහන්සේ වැඩිදුරටත් පැවසීය.", "URL": "https://sinhala.adaderana.lk/news.php?nid=99965", "Category": null, "Parent URL": null}