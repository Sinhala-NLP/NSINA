{"Source": "Adaderana", "Timestamp": "March 2, 2011 03:21 pm", "Headline": "මනාප අස්වැන්න වෙනුවෙන් නිස්කෝ ව්‍යාපාරය පාවාදෙන්නේ නෑ", "News Content": "මනාප අස්වැන්න නෙලන්න ජාතික තරුණසේවා සමූපකාර ව්‍යපාරය බිල්ලට දෙන්න සූදානම් නැති බව යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතා පවසයි. තමන්ගේ හිතවතෙකු වුවත් වැරැද්දක් සිදුකරන්නේනම් ඔහුව ආරක්ෂකා කරන්නට තමන් කිසි විටෙකත් ඉදිරිපත් නොවන බවත්,ඔහුට එරෙහිව අකුරටම නීතිය ක්‍රියාත්මක කරන බවට තමන්ගේ රුධිරයෙන් අත්සන් කරදීමට පවා සූදානම් බවත් ත් අමාත්‍යවරයා කියා සිටියේය. එසේ වුවද සමහර දිස්ත‍්‍රික්ක වල මෙම ව්‍යාපාරයේ ගිණුම් පිළිබඳව හිතුවක්කාරී තීරණ අරන් තිබුණු බව ද අමාත්‍යවරයා සිහිපත් කර සිටියේ සී/ස ශ‍්‍රී ලංකා ජාතික තරුණසේවා සමූපකාර සමිති සංගමයේ වාර්ෂික මහා සභාවට ප‍්‍රධාන ආරාධිත අමුත්තා වශයෙන් සහභාගී වෙමිනි. ජාතික තරුණ සේවා සභාව යටතේ ක්‍රියාත්ම වන මෙම නිස්කෝ ව්‍යාපාරය වරින් වර වර කඩා වැටීම් සිදුවුණත් අදත් ඉදිරියට ගමන් කරන බවත්,එසේ වුවද මේ කඩා වැටීම්වලට හේතු වූ චූදිතයින් සෙවීම තමන්ගේ අද දවසේ රාජකාරිය නොවන බවත් එසේ වුවද අනාගතයේ දවසක චූදිතයන් නොවන සේ අද දවසේ වැඩ කටයුතු කළ යුතු බවත් හෙතෙම අවධාරණය කළේය.", "URL": "https://sinhala.adaderana.lk/news.php?nid=14568", "Category": null, "Parent URL": null}