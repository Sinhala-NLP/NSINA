{"Source": "Adaderana", "Timestamp": "February 25, 2011 02:29 pm", "Headline": "බෝ නොවන රෝග වර්ධනය විමසීමට අතිරේක ලේකම්වරයෙක්", "News Content": "මෙරට බෝ නොවන රෝගවල ශීඝ්‍ර වැඩිවීම පිළිබඳ සලකා බලා එම විෂයට අදාළව අතිරේක ලේකම්වරයෙක් පත්කිරීමට සෞඛ්‍ය අමාත්‍යාංශය තීරණය කර තිබේ. දිනකට මෙරට මරණ දහසක් පමණ වාර්තා වන අතර ඉන් හරි අඩක් මිය යන්නේ බෝ නොවන රෝගවලින් බවට තොරතුරු අනාවරණය වී ඇති බව සෞඛ්‍ය අමාත්‍යාංශය පවසයි. පසුගිය වසර 6 ට සාපේක්ෂව ගත් කළ රජයේ රෝහල්වලට ප්‍රතිකාර සඳහා ඇතුළත් වන රෝගීන් ප්‍රමාණය 20% න් ඉහළ ගොස් ඇති බවත්, හෘදයාබාධවලින් සිදුවන මරණ සංඛ්‍යාව 18% න් ඉහළ ගොස් ඇති බවත් සෞඛ්‍ය අමාත්‍යාංශය පෙන්වාදෙයි. ගෝලීයකරණය නිසා සිදුවන නාගරීකරණයත් වැඩිහිටි ජන ගහනයේ වර්ධනයත් සෞඛ්‍ය සම්පන්න නොවන ආකාරයේ ශාරීරික ව්‍යායාම වලින් ‍තොරවීම සහ අධික ලෙස මත්ද්‍රව්‍ය සඳහා ඇබ්බැහි වීම බෝ නොවන රෝග වැඩිවීමට හේතු වී ඇති බව අමාත්‍යාංශය පැවසීය.", "URL": "https://sinhala.adaderana.lk/news.php?nid=14469", "Category": null, "Parent URL": null}