{"Source": "Adaderana", "Timestamp": "August 16, 2017 10:59 am", "Headline": "රාජපක්ෂ නමට රටපුරා ඉඩම්?", "News Content": "යෝෂිත, නාමල් හා ශිරන්ති රාජපක්ෂ යන අයගේ නමට රට පුරා ඉඩම් 21 ක් ඇති බව ජනතා විමුක්ති පෙරමුණේ නායක,අනුර කුමාර දිසානායක මහතා පවසයි. රත්නපුර ප්‍රදේශයේ පැවති ජනහමුවක් අමතමින් ඔහු මේ අදහස් පළ කළේය. ඔවුන් විසින් ඉඩම් මිලදී ගනු ලැබු ඔප්පු අංක, මිලදී ගත් දිනය හා මිලදී ගනු ලැබූ මුදල පිළිබඳ තමා ළඟ නිවැරදි තොරතුරු ඇති බව ඔහු සඳහන් කළේය. මෙවැනි විශාල ඉඩම් ප්‍රමාණයක් මිලදී ගැනීමට මුදල් ලැබුණේ කෙසේ ද යන්න පිළිබඳ ප්‍රශ්න කර සිටි අනුර කුමාර දිසානායක මහතා වැඩි දුරටත් කියා සිටියේ, මහජනයාගේ මුදල් මෙලෙස අවභාවිතා කරන පුද්ගලයින් රට වෙනුවෙන් වැඩ කරන්නේ කෙසේ ද යන්න ගැටළුවක් බවයි. එමෙන්ම අධිකරණයෙන් ඔවුන් දඬුවම් නොලැබුවත් ජනතා අධිකරණය ඉදිරියේ දඬුවම් දිය හැකි බව ද දිසානායක මහතා මෙහිදී කියා සිටියේය.", "URL": "https://sinhala.adaderana.lk/news.php?nid=76352", "Category": null, "Parent URL": null}