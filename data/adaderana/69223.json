{"Source": "Adaderana", "Timestamp": "February 6, 2017 04:13 pm", "Headline": " පිළිකා පැතිරීමට  හේතු සෙවීමට කණ්ඩායමක්", "News Content": "මෙරට තුළ පිළිකා රෝගය පැතිර යාමට බලපා ඇති හේතු සම්බන්ධයෙන් සොයා බැලීම සඳහා ස්විඩනයේ පර්යේෂණ කණ්ඩායමක් සුදානම් වන බව සෞඛ්‍ය අමාත්‍යාංශය පවසයි.මහරගම අපේක්ෂා රෝහල සමඟ ඒකාබද්ධව එම පර්යේෂණ සිදුකිරීමට නියමිත අතර එහිදි ලේ පිළිකා පිළිබඳ විශේෂ අවධානය යොමුකිරීමට නියමිතය.මහාචාර්ය ජෝන් මීවැල්ල මහතාගේ ප්‍රධානත්වයෙන් යුත් එම පර්යේෂණ කණ්ඩායම සෞඛ්‍ය අමාත්‍ය රාජිත සේනාරත්න මහතා සමඟ මේ පිළිබඳ සාකච්ඡාවක් සිදුකළ බව සෞඛ්‍ය අමාත්‍යාංශය සඳහන් කළේය.එහිදි පිළිකා රෝගීන් සඳහා සෞඛ්‍ය අමාත්‍යාංශය විසින් ලබාදෙන ප්‍රතිකාර සහ සහන සේවා පිළිබඳව ද සෞඛ්‍ය අමාත්‍යවරයා එම පර්යේෂණ කණ්ඩායම දැනුම්වත් කළේය.", "URL": "https://sinhala.adaderana.lk/news.php?nid=69223", "Category": null, "Parent URL": null}