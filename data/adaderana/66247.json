{"Source": "Adaderana", "Timestamp": "November 21, 2016 11:43 am", "Headline": "ටී.එන්.ඒ ප්‍රතිපත්ති ප්‍රකාශනයට එරෙහි පෙත්සම් 6ක් සලකා බලයි", "News Content": "පසුගිය උතුරු පළාත් සභාව සඳහා පැවති ඡන්ද විමසීමේදී ද්‍රවිඩ ජාතික සන්ධානයේ ප්‍රතිපත්ති ප්‍රකාශනය තුළිත් ආණ්ඩුක්‍රම ව්‍යවස්ථාව උල්ලංඝණය වන බවට ඉදිරිපත්වූ පැමිණිලි 6ක් සලකා බැලීම සඳහා ශ්‍රේෂ්ඨාධිකරණය විසින් දින නියම කර තිබේ.දේශ හිතෛෂි ජාතික ව්‍යාපාරයේ කැඳවුම්කරු ආචාර්ය ගුණදාස අමරසේකර ඇතුළු පාර්ශව කිහිපයක් විසින් මෙම පෙත්සම් ගොනු කර ඇති බව අදදෙරණ අධිකරණ වාර්තාකරු පවසයි.ඒ අනුව මෙම පෙත්සම් සලකා බැලීම සඳහා අද දින නියම කරන බවත්,ඒ අනුව අදාළ පෙත්සම් මාර්තු 28 දින සලකා බලන බවත් ශ්‍රේෂ්ඨාධිකරණය විසින් දන්වා තිබේ. උතුරු පළාත් සභා මැතිවරණය වෙනුවෙන් ද්‍රවිජ ජාතික සන්ධානය විසින් ඉදිරිපත් කළ ප්‍රතිපත්ති ප්‍රකාශනය තුළින් බෙදුම්වාදය පෝෂණය කරන කරුණු ඇතුළත් බවත්,එමගින් ආණ්ඩුක්‍රම ව්‍යවස්ථාව උල්ලංඝණය වන බවත් තහවුරු කරමින් තීන්දුවක් ලබාදෙන ලෙස පෙත්සම්කරුවන් විසින් ශ්‍රේෂ්ඨාධිකරණයෙන් ඉල්ලා ඇත.", "URL": "https://sinhala.adaderana.lk/news.php?nid=66247", "Category": null, "Parent URL": null}