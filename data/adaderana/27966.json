{"Source": "Adaderana", "Timestamp": "October 3, 2012 09:21 am", "Headline": "කාසල්රි ජලාශයේ දැව ජාවාරම මාට්ටු", "News Content": "කාසල්රි ජලාශය අසල සිදුකළ දැව ජාවාරමක් පොලීසිය විසින් වටලා තිබේ. කලක පටන් මෙම දැව ජාවාරම පවත්වාගෙන ගොස් ඇති බව පොලීසිය පවසයි. වැටලීම සිදුකරන අවස්ථාවේ එහි තිබූ දැව ජාවාරමට යොදා ගත් මෙවලම් කිහිපයක් පොලීසිය භාරයට ගෙන ඇත. දැව ප‍්‍රවාහනයට යොදාගත් අත් ට‍්‍රැක්ටරයක් ද පොලීසිය භාරයට ගෙන ඇති බව සඳහන්ය. වැටලීම සිදුකරන අවස්ථාවේ එහි සිටි පුද්ගලයින් දෙදෙනෙකු ද අත්අඩංගුවට ගෙන ඇත. ඔවුන් කෑගල්ල සහ නෝවුඩ් ප‍්‍රදේශයේ පදිංචිකරුවන් බව පොලීසිය පවසයි.", "URL": "https://sinhala.adaderana.lk/news.php?nid=27966", "Category": null, "Parent URL": null}