{"Source": "Adaderana", "Timestamp": "December 14, 2012 03:10 pm", "Headline": "පෑලියගොඩ අය වැය පරාදයි!", "News Content": "පෑලියගොඩ නගර සභාවේ 2013 වසර සඳහා වු අය වැය පරාජයට පත්වී තිබේ. වැඩි ඡන්ද තුනකින් එම අය වැය පරාජයට පත්වු බව පෑලියගොඩ නගර සභාවේ උප නගරාධිපති අමිල නිශාන්ත මහතා සඳහන් කළේය. මන්ත්‍රීවරුන් නව දෙනෙකුගෙන් සමන්විත පෑලියගොඩ නගර සභාවේ මෙවර අය වැයට විපක්ෂව ඡන්ද 6ක් ලැබී තිබේ. පක්ෂව ලැබී තිබුණේ ඡන්ද 3ක් පමණි. අය වැයට විපක්ෂව එක්සත් ජාතික පක්ෂ මන්ත්‍රීවරුන් තිදෙනාට අමතරව එක්සත් ජනතා නිදහස් සන්ධාන මන්ත්‍රීවරුන් තිදෙනෙකු ද ඡන්දය ප්‍රකාශ කළ බව අමිල නිශාන්ත මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=29955", "Category": null, "Parent URL": null}