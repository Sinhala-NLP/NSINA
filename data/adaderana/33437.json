{"Source": "Adaderana", "Timestamp": "April 21, 2013 10:13 am", "Headline": "වේයන්ගොඩ නිවසක් සමීපයේ බිළිඳු මළ සිරුරක්", "News Content": "වේයන්ගොඩ මාරපොළ, දෙවලපොළ ප්‍රදේශයේ නිවසක් අසළ තිබී බිළිදු මළ සිරුරක් හමුවී තිබේ. වේයන්ගොඩ පොලිස් ස්ථානයට ලැබුණු තොරතුරකට අනුව සිදුකළ විමර්ශනයකදී දෙවලපොළ ප්‍රදේශයේ දැනට වසා දමා ඇති කොහු මෝලක් ආසන්නයේ තිබී මෙම බිළිදු මළ සිරුර සොයාගෙන ඇති බව සඳහන්ය. සිද්ධිය සම්බන්ධයෙන් කොහු මෝල අසල නිවසේ පදිංචි 27 හැවිරිදි කාන්තාවක් අත්අඩංගුවට ගෙන ඇති බව පොලීසිය පවසයි. මළ සිරුර සම්බන්ධයෙන් පශ්චාත් මරණ පරීක්ෂණ කටයුතු මෙතෙක් අවසන් වී නොමැති අතර සිද්ධිය සම්බන්ධයෙන් වේයන්ගොඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=33437", "Category": null, "Parent URL": null}