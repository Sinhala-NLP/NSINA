{"Source": "Adaderana", "Timestamp": "October 23, 2010 02:32 pm", "Headline": "මාතලෙන් හමුවූ විශාලතම හෙරොයින් තොගය සොයාගනියි", "News Content": "මාතලේ දිස්ත්‍රික්කයෙන් මෙතෙක් සොයාගැනීමට හැකිවූ විශාලතම හෙරොයින් තොගය ගලේවෙල නගරයේ දී ‍සොයාගැනීමට හැකිවී තිබේ. මත්කුඩු පැකට් 800 ක් මෙලෙස සොයාගෙන ඇති අතර එම මත්කුඩු තොගය සමග සැකකරුවෙකු ද අත්අඩංගුවට ගැනීමට හැකිවූ බව මාතලේ කොට්ඨාශ දූෂණ මර්දන ඒකකය පවසයි. මාතර සිට පොළොන්නරුව දක්වා ධාවනය කරන සු‍ඛෝපභෝගී පෞද්ගලික බස්රථයක කොන්දොස්තරවරයෙකු වන සැකකරු විසින් මෙම මත්කුඩු තොගය ගෙන යමින් සිටින බවට ලැබුණු තොරතුරක් අනුව සිදුකළ වැටලීමක දී අදාළ මත්කුඩු තොගය සමග සැකකරු අත්අඩංගුවට ගැනීමට හැකිවී ඇති බව සඳහන්ය. දඹුල්ල, ගලේවල, කඳුරුවෙල යන ප්‍රදේශවලට කාලයක් ති‍ස්සේ සැකකරු විසින් හෙරොයින් තොග වශයෙන් සපයා ඇති බවට මූලික පරීක්ෂණවල දී අනාවරණය වූ බව මාතලේ කොට්ඨාශ දූෂණ මර්දන ඒකකය සඳහන් කරනු ලැබීය.", "URL": "https://sinhala.adaderana.lk/news.php?nid=11686", "Category": null, "Parent URL": null}