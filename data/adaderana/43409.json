{"Source": "Adaderana", "Timestamp": "May 23, 2014 07:36 am", "Headline": "ජා.නි.පෙ. සහ ජා.හෙ.උ. අතර සාකච්ඡාවක් ", "News Content": "ජාතික නිදහස් පෙරමුණ සහ ජාතික හෙළ උරුමය පක්ෂය අතර විශේෂ සාකච්ඡාවක් අද(23) පැවැත්වීමට නියමිතව තිබේ. වත්මන් දේශපාලනික තත්ත්වය පිළිබඳ පැවැත්වෙන මෙම සාකච්ඡා සඳහා ජාතික නිදහස් පෙරමුණ නියෝජනය කරමින් අමාත්‍ය විමල් වීරවංශ මහතා සහ ජාතික හෙළ උරුමය නියෝජනය කරමින් අමාත්‍ය පාඨලි චම්පික රණවක මහතා ඇතුළු දෙපාර්ශවයේ ජ්‍යෙෂ්ඨයින් පිරිසක් සහභාගි වීමට නියමිතය. මේ අතර ජාතික නිදහස් පෙරමුණේ පළාත් සභා මන්ත්‍රිවරුන් දෙදෙනෙකු ඊයේ(22) එම පක්ෂය අතහැර එක්සත් ජාතික පක්ෂයට සහ ශ්‍රි ලංකා නිදහස් පක්ෂයට එක්වුණි. ඒ සම්බන්ධයෙන් ඊයේ පැවති මාධ්‍ය හමුවකදී අදහස් දැක්වු ජාතික නිදහස් පෙරමුණේ මාධ්‍ය ප්‍රකාශක මොහොමඩ් මුසම්මිල් මහතා කියා සිටියේ එම සිද්ධිය ද සිය පක්ෂය සන්ධානයෙන් ඉවත්වනවාද නැද්ද යන්න පිළිබඳ තීරණයට හේතුවනු ඇති බවයි.", "URL": "https://sinhala.adaderana.lk/news.php?nid=43409", "Category": null, "Parent URL": null}