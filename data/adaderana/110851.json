{"Source": "Adaderana", "Timestamp": "May 28, 2019 04:40 pm", "Headline": "විවෘත ටෙනිස් තරගාවලියෙන් සෙරීනාට ජයක්", "News Content": "ප්‍රංශ විවෘත ටෙනිස් තරගාවලියේ කාන්තා මූලික වටයේ තරගයකින් ජය වාර්තා කිරීමට ඇමෙරිකාවේ සෙරීනා විලියම්ස් සමත්ව තිබේ. ඒ රුසියාවේ විටාලියා ඩියාචෙන්කෝ පරාජයට පත් කරමින්. ප්‍රංශයේ පැරිස් නුවරදී පැවැති කාන්තා මූලික වටයේ තරගයේදී ඇමෙරිකාවේ සෙරීනා විලියම්ස්ගේ ප්‍රතිවාදීයා වුයෝ රුසියාවේ විටාලියා ඩියාචෙන්කෝවයි. ඒ අනුව ආරම්භ වු තරගයේ පළමු වටය ඉතා පහසුවෙන් ලකුණු 6ට 2ක් ලෙස ජය ගත්තේ විටාලියා ඩියාචෙන්කෝ විසින්. අනතුරුව ආරම්භ වු තරගයේ දෙවන වටය ලකුණු 6ට 1ක් ලෙස ජය ගැනීමට සෙරීනා විලියම්ස් සමත් විය. තීරණාත්මක තුන්වන සහ අවසන් වටයද ලකුණු 6ට 0ක් ලෙස ජය ගත්ත සෙරීනා තරගය තරග වට 2ට 1ක් ලෙස ජය ගත්තේය. ග්‍රෑන්ඩ් ස්ලෑම් ටෙනිස් ශූරතාවය 24වතාවක් දිනා ගෙන ඇති සෙරීනා විලියම්ස් හමුවේ මෙලෙස පරාජයට පත් වු විටාලියා ඩියාචෙන්කෝ ලෝක ටෙනිස් ශ්‍රේණිගත කිරීමේ සටහනේ පසුවන්නේ 73 වන ස්ථානයේයි.", "URL": "https://sinhala.adaderana.lk/news.php?nid=110851", "Category": null, "Parent URL": null}