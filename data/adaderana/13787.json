{"Source": "Adaderana", "Timestamp": "January 27, 2011 12:31 pm", "Headline": "ප්‍රශ්න එකට පටලවා ගන්න එපා", "News Content": "මහත්තයා මත්පැන් පානයට දැඩිව ඇබ්බැහිවී ඇත්නම් ඒක එක ප්‍රශ්නයක්.ඔය දෙන්නට දරුවන් නැත්නම් ඒක තවත් ප්‍රශ්නයක්.මේ ප්‍රශ්න එකට පටලවගන්න හොඳ නෑ.ඇතැම් ස්වාමි පුරුෂයන් මත්පැන් පානය කරන්නට ඕන වුණාම එක එක හේතු හදාගන්නවා.ඉස්සරලාම මහත්තයාගේ එදිනෙදා වියදමට ආදායම් මාර්ගයක් ඇත්නම් හෝ ඔහු මහ ගෙදරින් යැපෙන්නේනම් ඔහුට මුදල් යැවීම වහාම නතර කරන්න.ඊට පස්සේ ගෙදර දොරේ ඉතිරි වැඩ කොටස කර ගන්නට හෝ ඉතිරි මාස කිහිපයේ මුදල් ඉතිරි කරගන්න.ඔබ ‍ගේ සේවා කාලය කොතෙක්ද යන්න අපට යොමු කර ඇති තොරතුරු වල සඳහන් නොවුණත් මාස එකහමාරක් ගත වී ඇත්නම් තව ගෙවීමට ඇත්තේ සුළු කාලයක් නොවේදැයි සිතන්න. ඒ අතර මහත්තයාගේ නොමග යෑම පිළිබඳ ලියුමකින්,දුරකථන ඇමතුමකින් හෝ ආදරයෙන් කතා කොට තේරුම් කර දෙන්නට උත්සාහ කරන්න.දරුවන් නැති ගැටලුව මතුවන්නේ ඔබ දුරු රටකට පැමිණි පසුව වීමත්,යළි දෙදෙනා එක් වහලක් යටට පැමිණි පසු සුදුසු විශේෂඥ වෛද්‍යවරයෙකු හමුවී නිසි ප්‍රතිකාර හා උපදෙස් ලබාගැනීමට හැකි බවත් ඔහුට ඒත්තු ගන්වන්න.", "URL": "https://sinhala.adaderana.lk/news.php?nid=13787", "Category": null, "Parent URL": null}