{"Source": "Adaderana", "Timestamp": "August 30, 2013 04:38 pm", "Headline": " නේචර්ස් සීක‍්‍රට්ස් වෙතින් රූපලාවන්‍ය උපදේශිකාවන්ට විදේශීය පුහුණු ශිෂ්‍යත්ව   ", "News Content": "ඡායා රූ - රූපලාවන්‍ය උපදේශිකාවන්ට විදේශ පුහුණුව සඳහා අනුග‍්‍රහය දැක්වීමේ අවබෝධතා ගිවිසුමට අත්සන් තැබීමෙන් අනතුරුව නේචර්ස් සීක‍්‍රට්ස් ආයතනයේ සභාපති/කළමණාකාර අධ්‍යක්‍ෂ සමන්ත කුමාරසිංහ සහ ශ‍්‍රී ලංකා වෘත්තීය පුහුණු අධිකාරීයේ සභාපති කර්නල් දර්ශන රත්නායක යන මහත්වරු හුවමාරු කරගත් අවස්ථාව. ශ‍්‍රී ලංකාවේ අංක 01 ශාකසාර රූපලාවන්‍ය සන්නාමය වන \"නේචර්ස් සීක‍්‍රට්ස්\" නිෂ්පාදනය කරන නේචර්ස් බියුටි ක‍්‍රියේෂන්ස් ආයතනය NBC වෙළෙඳ අරමුණුවලින් ඔබ්බට ගොස් සමාජ සත්කාරක වැඩසටහන් රැසකට අනුග‍්‍රහය දක්වමින් මෙරට සංවර්ධන ක‍්‍රියාවලියට දායක වී ඇත. එම සමාජ සත්කාරක වැඩසටහන්වල තවත් එක් පියවරක් ඉදිරියට තබමින් ශ‍්‍රී ලංකා වෘත්තීය පුහුණු අධිකාරිය විසින් නේචර්ස් සීක‍්‍රට්ස් ආයතනයෙන් කරනු ලැබු ඉල්ලීමක් අනුව, ශ‍්‍රී ලංකා වෘත්තීය පුහුණු අධිකාරියේ රූපලාවන්‍ය උපදේශිකාවන්ගේ නිපුණතා සංවර්ධනය කිරීම සඳහා විදේශීය පුහුණු ශිෂ්‍යත්ව වැඩසටහනකට අනුග‍්‍රහය දැක්වීමට නේචර්ස් සීක‍්‍රට්ස් ආයතනය ඉදිරිපත් වෙයි. වසර 2013 සිට 2018 දක්වා වාර්ෂිකව ක‍්‍රියාත්මක කෙරෙන මෙම විදේශීය පුහුණු ශිෂ්‍යත්ව වැඩසටහන යටතේ ශ‍්‍රී ලංකා වෘත්තීය පුහුණු අධිකාරියේ රූපලාවන්‍ය උපදේශිකාවන් 56 දෙනෙකු තායිලන්තයේ සුප‍්‍රකට උසස් රූපලාවන්‍ය පුහුණු පාසලක් වන Chetawan Health School හි නැවතීමේ පහසුකම් සහිතව සියලූ වියදම් සහිතව දින 7 ක නේවාසික පුහුණුවක් සඳහා පූර්ණ අනුග‍්‍රහය දැක්වීමට නේචර්ස් සීක‍්‍රට්ස් ආයතනය ඉදිරිපත් වී ඇත. මෙහි ප‍්‍රථම අදියර ලෙස 2013 වසරේ අගෝස්තු මස අග සිට ශ‍්‍රී ලංකා වෘත්තීය පුහුණු අධිකාරියේ රූපලාවන්‍ය උපදේශිකාවන් 10 දෙනෙකු සහ එක් නිලධාරිනියක් මෙම විදේශ පුහුණුව සඳහා යැවෙයි. මෙම අනුග‍්‍රහයට අදාළ අවබෝධතා ගිවිසුමට පසුගියදා (2013.08.27) කොළඹ, නාරාහේන්පිට නිපුණතා පියසේ පිහිටි ශ‍්‍රී ලංකා වෘත්තීය පුහුණු අධිකාරියේ දී අත්සන් තැබිණි. යෞවන කටයුතු හා නිපුණතා සංවර්ධන අමාත්‍ය ඩලස් අලහප්පෙරුම මහතාගේ ප‍්‍රධානත්වයෙන් පැවති මෙම අවබෝධතා ගිවිසුමට අත්සන් තැබීම නේචර්ස් බියුටි කි‍්‍රයේෂන්ස් ආයතනයේ සභාපති/කළමනාකාර අධ්‍යක්‍ෂ සමන්ත කුමාරසිංහ සහ ශ‍්‍රී ලංකා වෘත්තීය පුහුණු අධිකාරීයේ සභාපති කර්නල් දර්ශන රත්නායක යන මහත්වරු සිදු කළහ. මෙම අවස්ථාවට යෞවන කටයුතු හා නිපුණතා සංවර්ධන අමාත්‍යංශයේ ලේකම් කේ. ඒ. තිලකරත්න මහතා ඇතුළු මෙම ආයතන දෙකෙහිම උසස් නිලධාරීහු විශාල පිරිසක්ද සහභාගි වුහ. වර්ෂ 2005 සිට මේ දක්වා ශ‍්‍රී ලංකා වෘත්තීය පුහුණු අධිකාරිය සහ නේචර්ස් සීක‍්‍රට්ස් ආයතනය රාජ්‍ය හා පෞද්ගලික ආයතන සහයෝගිතා Private -Public Partnership වැඩසටහන යටතේ රූපලාවන්‍ය ශිල්පීය ප‍්‍රවර්ධනය සඳහා වැඩසටහන් රැසක් ක‍්‍රියාත්මක කර ඇත. ශ‍්‍රී ලංකා වෘත්තීය පුහුණු අධිකාරිය විසින් දිවයින පුරා රූපලාවන්‍ය පුහුණු පාඨමාලා වාර්ෂිකව සංවිධානය කරනු ලබන අතර රූපලාවන්‍ය කෂේත‍්‍රයේ ආධුනිකයන් සහ උපදේශිකාවන්ගේ නිපුණතාවය වැඩි දියුණු කිරීම සඳහා මෙම පුහුණු වැඩසටහන් මනාව ඉවහල් වේ. මෙම පුහුණු වැඩසටහන්වලට අවශ්‍ය රූපලාවන්‍ය නිෂ්පාදන ලබාදීම, ප‍්‍රායෝගික වැඩසටහන් ක‍්‍රියාත්මක කිරීම හා කෂේත‍්‍රයේ ප‍්‍රවීන රූපලාවන්‍ය ශිල්පීන්ගේ දායකත්වය ලබාදීම යන කටයුතුවලට නේචර්ස් සීක‍්‍රට්ස් ආයතනය අනුග‍්‍රහය සපයයි. මෙම පුහුණු පාඨමාලා මගින් තරුණ තරුණියන් දහස් ගණනක් නිපුණතාවයෙන් සන්නද්ධ වෘත්තිකයන් ලෙස ව්‍යාපාරික ලෝකයට ප‍්‍රවිෂ්ට කිරීමට නේචර්ස් සීක‍්‍රට්ස් ආයතනයට හා ශ‍්‍රී ලංකා වෘත්තීය පුහුණු අධිකාරියට හැකි වී තිබේ. වසර 30 ක කුරිරු යුද්ධයෙන් පසු යළි පිබිදෙන ශ‍්‍රී ලංකාවේ සීඝ‍්‍රයෙන් දියුණු වන සංචාරක කර්මාන්තයේ කොටස්කරුවන් ලෙස අපගේ තරුණ තරුණියන් හට සහභාගි වීමට සහ සංචාරක කර්මාන්තය ආශි‍්‍රතව ස්වයං රැුකියා බිහිකිරීමටද මෙම වෘත්තීය පුහුණු පාඨමාලා ඉවහල් වේ. එවන් අවදියක ශ‍්‍රී ලංකා වෘත්තීය පුහුණු අධිකාරියේ රූපලාවන්‍ය උපදේශිකාවන්ට ලබාදෙන මෙම විදේශීය පුහුණුව කාලීන අවශ්‍යතාවයක් සපුරාලීමක් බව නේචර්ස් සීක‍්‍රට්ස් ආයතනයේ සභාපති/කළමණාකාර අධ්‍යක්‍ෂ සමන්ත කුමාරසිංහ මහතා පැවසීය. දේශයේ අභිවෘද්ධිය වෙනුවෙන් මෙවන් සැබෑ සමාජ සත්කාරවල නිරතවීම සෑම දේශීය ආයතනයකම වගකීම වියයුතු බව තරයේ විශ්වාස කරන නේචර්ස් සීක‍්‍රට්ස් ආයතනය, ශ‍්‍රී ලාංකීකයන්ට කළ හැකියි යන්න තරයේ විශ්වාස කරමින් එය ක‍්‍රියාවට නංවමින් ඔප්පු කර ඇත. ඒ අනුව වසර 2020 දී ශ‍්‍රී ලංකාවෙන් බිහිවන ජාත්‍යන්තර රූපලාවන්‍ය සන්නාමය බවට නේචර්ස් සීක‍්‍රට්ස් පත්කිරීමේ දැක්ම පෙරදැරිව NBC ආයතනය කටයුතු කරයි. නේචර්ස් සීක‍්‍රට්ස් සන්නාමය මේ වනවිට රටවල් 50 කට අධික සංඛ්‍යාවක ලියාපදිංචි කර තිබෙන්නේද එම කටයුතුවලට සමගාමීවයි. යුරෝපයේ පිළිගත් GMP (Good Manufacturing Practice) සහ ජාත්‍යන්තරව පිළිගත් ෂීධ 9001 සහ ISO 14001 යන තත්ත්ව සහතිකයන් යටතේ නිෂ්පාදනය කරන එකම රූපලාවන්‍ය නිපැයුම් පෙළ වන්නේද නේචර්ස් සීක‍්‍රට්ස් ය. නේචර්ස් බියුටි ක‍්‍රියේෂන්ස් ආයතනය, සුපිරි නව තාක්‍ෂණයෙන් සමන්විත කර්මාන්ත ශාලාවේදී, පුරාණයේ පටන් පැවත එන ඖෂධීය ශාකසාර ගුණය නවීන රූපලාවන්‍ය තාක්‍ෂණය සමඟ මුසු කරමින්, ජාත්‍යන්තර තත්ත්වයේ රූපලාවන්‍ය නිෂ්පාදන බිහි කරයි. මෙම කර්මාන්තශාලා පරිශ‍්‍රය වටා ඖෂධීය ශාක සහ පැළෑටි උද්‍යානයක් ඉදි කර ඇති අතර එහි විවිධ දුර්ලභ ඖෂධීය ශාක විශේෂ 500කට අධික සංඛ්‍යාවක් සංරක්‍ෂණය කර ඇත. ඖෂධීය ශාක පිළිබඳ පර්යේෂණ හා ඒවා සංවර්ධනය පිළිබඳ අධ්‍යයනය ප‍්‍රචලිත කිරීම සඳහා ශාක පර්යේෂණ මධ්‍යස්ථානයක් ආරම්භ කළ ප‍්‍රථම පෞද්ගලික ආයතනය නේචර්ස් බියුටි ක‍්‍රියේෂනස් ආයතනයයි. දුර්ලභ හා වටිනා ඖෂධීය පැළ වර්ග පටක රෝපණය කර ජනතාව අතර බෙදාහැර අනාගත පරපුර වෙනුවෙන් ඒවා ආරක්‍ෂා කිරීම අරමුණු කරගෙන අති නවීන පටක රෝපණගාරයක්ද නේචර්ස් බියුටි ක‍්‍රියේෂන්ස් ආයතනය ස්ථාපනය කර තිබේ.", "URL": "https://sinhala.adaderana.lk/news.php?nid=37023", "Category": null, "Parent URL": null}