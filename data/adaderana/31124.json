{"Source": "Adaderana", "Timestamp": "January 27, 2013 03:43 pm", "Headline": "සැප රියේ ලක්ෂ 28ක කුඩු", "News Content": "රුපියල් 28 ලක්ෂයකට අධික වටිනාකමකින් යුත් හෙරොයින් තොගයක් සමග පුද්ගලයෙකු ජා ඇල ප්‍රදේශයේ දී අත්අඩංගුවට ගෙන තිබේ. පොලිස් මත්ද්‍රව්‍ය නාශක කාර්යාංශයට ලැබුණු තොරතුරකට අනුව සිදුකළ වැටලීමකදී මොහු අත්අඩංගුවට ගත් බව පොලිස් මාධ්‍ය ප්‍රකාශක කාර්යාලය සඳහන් කළේය. මෙහිදී සැකකරු සතුව තිබී හෙරොයින් ග්‍රෑම් 640ක් සොයාගෙන ඇති අතර මෝටර් රථයකින් ප්‍රවාහනය කරමින් තිබු බව පොලීසිය පැවසුවේය. අත්අඩංගුවට ගත් සැකකරුගෙන් හෙළි වු තොරතුරු මත එම ජාවාරමට අනුබල දුන් තවත් පුද්ගලයෙකු පොලීසිය විසින් අත්අඩංගුවට ගෙන තිබේ. සැකකරුවන් දෙදෙනා පොලිස් මත්ද්‍රව්‍ය නාශක කාර්යාංශයේ රඳවා තබාගෙන වැඩිදුර පරීක්ෂණ ක්‍රියාත්මක කර ඇති බව පොලිස් මාධ්‍ය ප්‍රකාශක කාර්යාලය සඳහන් කළේය.", "URL": "https://sinhala.adaderana.lk/news.php?nid=31124", "Category": null, "Parent URL": null}