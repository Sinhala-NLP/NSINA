{"Source": "Adaderana", "Timestamp": "May 14, 2017 09:18 am", "Headline": "ජාත්‍යන්තර වෙසක් දින සැමරුම් උත්සවය අදින් අවසන්", "News Content": "එක්සත් ජාතීන්ගේ සංවිධානයේ මෙහෙයවීමෙන් මෙරට පැවැත්වෙන ජාත්‍යන්තර වෙසක් දින සැමරුම් උත්සවය අද(14) අවසන් වේ.නේපාල ජනාධිපතිනී බිද්‍යා දේවි භණ්ධාරි මහත්මියගේ ප්‍රධානත්වයෙන් සමාප්ති උත්සවය මහනුවරදී අද(14) පැවැත්වීමට නියමිතය.නේපාල ජනාධිපතිවරිය ඊයේ(13) පෙරවරුවේ දිවයිනට පැමිණි අතර ඇය ඊයේ(13) රාත්‍රී නෙළුම් පොකුණ රඟහලේ පැවති සංස්කෘතික සන්දර්ශනය නැරඹීමට සහභාගී වියජනාධිපති මෛත්‍රීපාල සිරිසේන මහතා ද එම අවස්ථාවට සහභාගී වූ බව ජනාධිපති මාධ්‍ය අංශය සඳහන් කළේය.ශ්‍රී ලංකාවේ ප්‍රථම වරට සංවිධානය කළ ජාත්‍යන්තර වෙසක් දින සැමරුම් උත්සවය පසුගිය සිකුරාදා අරඹූණු අතර ඉන්දීය අග්‍රමාත්‍ය නරේන්ද්‍ර මෝදි මහතා ද විශේෂ ආරාධිතයෙකු ලෙස ඊට සහභාගී විය.", "URL": "https://sinhala.adaderana.lk/news.php?nid=73134", "Category": null, "Parent URL": null}