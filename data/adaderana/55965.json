{"Source": "Adaderana", "Timestamp": "December 26, 2015 08:17 pm", "Headline": "හිරුණිකාගෙන් නැවතත් ප්‍රශ්න කරයි ", "News Content": "පාර්ලිමේන්තු මන්ත්‍රී හිරුණිකා ප්‍රේමචන්ද්‍ර මහත්මියගෙන් පොලිසිය නැවතත් ප්‍රකාශයක් සටහන් කරගෙන තිබේ.පසුගියදා කොළොන්නාව ප්‍රදේශයේදී පුද්ගලයෙකු පැහැරගැනිමේ සිද්ධියට අදාළව මන්ත්‍රීවරියගෙන් ප්‍රකාශයක් සටහන් කරගත් බව සඳහන්ය. ඒ අනුව ඇයගෙන් පසුගිය දින කොළඹ අපරාධ කොට්ඨාශය විසින් ප්‍රකාශයක් සටහන්කරගත් බව පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා සඳහන් කළේය.ඒසේම සිද්ධියට අදාළ දුරකථන අංක කිහිපයක් සම්බන්ධයෙන්ද විමර්ශන සිදුකරන බවද පොලිස් මාධ්‍ය ප්‍රකාශක සහකාර පොලිස් අධිකාරි රුවන් ගුණසේකර මහතා වැඩිදුරටත් පැවසුවේය.", "URL": "https://sinhala.adaderana.lk/news.php?nid=55965", "Category": null, "Parent URL": null}