{"Source": "Adaderana", "Timestamp": "February 23, 2017 08:51 am", "Headline": "ඉඩම්  අධ්‍යක්ෂකට වෙඩි තැබීම-විමර්ශන අරඹයි ", "News Content": "ඉඩම් ප‍්‍රතිසංස්කරණ කොමිසම් සභාවේ මඩකළපුව සහ ත‍්‍රිකුණාමලය බාර අධ්‍යක්ෂකට වෙඩි තැබීමේ සිද්ධිය සම්බන්ධයෙන් පරීක්ෂණ පැවැත්වීමට විශේෂ විමර්ශන කණ්ඩායම් දෙකක් යොදවා තිබේ.පොලිස් මාධ්‍ය ප්‍රකාශක නියෝජ්‍ය පොලිස්පති ප්‍රියන්ත ජයකොඩි මහතා සඳහන් කළේ කලවිංචිකුඩි පොලීසියේ විමර්ශන කණ්ඩායම් දෙකක් අදාළ වෙඩි තැබීම පිළිබඳ විමර්ශන ආරම්භ කර ඇති බවයි.ඊයේ(22) රාත්‍රී කලවංචිකුඩි, කළුදාවලි ප්‍රදේශයේ දී ඉඩම් ප්‍රතිසංස්කරණ කොමිෂන් සභාවේ මඩකළපුව සහ ත‍්‍රිකුණාමලය බාර අධ්‍යක්ෂ විමලරාජ් නේෂන් මහතාට වෙඩි ප්‍රහාරයක් එල්ල වුණි.ඔහු සිය නිවසේ සිටියදී යතුරුපැදියකින් පැමිණි නාඳුනන පුද්ගලයෙකු මෙම වෙඩි තැබීම සිදුකර ඇති බව පොලීසිය සඳහන් කළේය.වෙඩි වැදීමෙන් තුවාල ලැබු ඉඩම් කොමසාරිස්වරයා ප්‍රතිකාර සඳහා මඩකළපුව රෝහලට ඇතුළත් කර තිබේ.ඔහුගේ තත්ත්වය බරපතළ නොවන බව රෝහල් ප්‍රකාශකයකු සඳහන් කළේය.", "URL": "https://sinhala.adaderana.lk/news.php?nid=69987", "Category": null, "Parent URL": null}