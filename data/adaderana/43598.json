{"Source": "Adaderana", "Timestamp": "May 30, 2014 10:18 am", "Headline": "රාජ්‍ය සේවයේ කාර්යක්ෂමතාව වැඩිකරන්න ඩොලර් මිලියන 200ක ණයක්", "News Content": "මෙරට රාජ්‍ය සේවයේ කාර්යක්ෂමතාව ඉහළ නැංවීම සඳහා ආසියානු සංවර්ධන බැංකුව අමෙරිකානු ඩොලර් මිලියන 200ක ණය සහනාධාරයක් ලබාදීමට තීරණය කර තිබේ. රාජ්‍ය සේවකයින්ගේ කුසලතාවන් ඉහළ නැංවීම සහ කුසලතා අධ්‍යාපන වැඩසටහනක් ක්‍රියාත්මක කිරීම වැඩපිළිවෙළේ අරමුණු අතර වේ. දේශිය, විදේශිය වෙළඳපළට අවශ්‍ය කුසලතා පිරි ශ්‍රමිකයින් පිරිසක් බිහි කිරීම මෙමගින් අපේක්ෂා කරන බව මුදල් හා ක්‍රමසම්පාදන අමාත්‍යංශය පවසන්නේය. අදාළ ණය මුදල ලබාගැනීම සඳහා වු ගිවිසුමට එම අමාත්‍යංශ ලේකම් ආචාර්ය පී.බී ජයසුන්දර මහතා සහ ‍ආසියානු සංවර්ධන බැංකුවේ ශ්‍රී ලංකා නේවාසික අධ්‍යක්ෂවරිය අත්සන් තබා ඇත.", "URL": "https://sinhala.adaderana.lk/news.php?nid=43598", "Category": null, "Parent URL": null}