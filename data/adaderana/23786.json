{"Source": "Adaderana", "Timestamp": "April 25, 2012 08:44 am", "Headline": "හොර නෝට්ටු තොගයක් සමග දෙදෙනෙක් අත්අඩංගුවේ", "News Content": "හිඟුරක්ගොඩ ප්‍රදේශයේ දී ව්‍යාජ මුදල් නෝට්ටු තොගයක් සමඟ පුද්ගලයින් දෙදෙනෙකු අත්අඩංගුවට ගෙන තිබේ. හිඟුරක්ගොඩ බොරළුකන්ද ප්‍රදේශයේ දී ‍ඔවුන් අත්අඩංගුවට ගෙන ඇති බව සඳහන්වේ. ඔවුන් සතුව තිබී රුපියල් 5000 ව්‍යාජ නෝට්ටු 6ක් සහ රුපියල් සියයේ ව්‍යාජ නෝට්ටුවක් පොලිස් භාරයට ගෙන තිබේ. නෝට්ටු මුද්‍රණය කිරීම සඳහා උපයෝගී කර ගත් පරිගනක යන්ත්‍රයක් සහ තවත් උපාංග කිහිපයක් ද පොලිස් භාරයට ගෙන ඇති බව සඳහන්වේ. සැකකරුවන් අද හිඟුරක්ගොඩ මහේස්ත්‍රාත් අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=23786", "Category": null, "Parent URL": null}