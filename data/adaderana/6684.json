{"Source": "Adaderana", "Timestamp": "February 14, 2010 09:43 am", "Headline": "සමලිංගික විවාහයකට පොලීසියෙන් බාධා ", "News Content": "කෙන්යාවේ සමලිංගික විවාහයක් සිදු කර ගැනීමට උත්සහ කළ පුද්ගලයින් දෙදෙනෙකු අත්අඩංගුවට ගෙන තිබේ. එරට පොලීසිය විසින් සිදු කළ වැ‍ටලීමක දී මෙම අත්අඩංගුවට ගැනීම සිදු කර ඇති බව විදෙස් මාධ්‍ය වාර්තා කරයි. කෙන්යාවේ මොම්බසාහි කිකම්බලා වෙරළ නවාතැන්‍ පොලේ මෙම විවාහ උත්සවය සංවිධානය කර තිබූ බව ද සඳහන් වේ. කෙන්යාවේ සමලිංගික සේවනය නීති විරෝධී වුවද එවැනි අත්අඩංගුවට ගැනීම් දුලබ බව වාර්තා වේ. එමෙන්ම සම ලිංගික සේවනයේ යෙදුනු තවත් පුද්ගලයින් තිදෙනෙකු ද අත්අඩංගුවට ගෙන ඇත.", "URL": "https://sinhala.adaderana.lk/news.php?nid=6684", "Category": null, "Parent URL": null}