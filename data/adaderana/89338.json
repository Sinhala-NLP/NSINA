{"Source": "Adaderana", "Timestamp": "May 18, 2018 03:03 pm", "Headline": "  විදේශිකයෙකුට බරපතළව පහර දී ඝාතනයක් සිදු කිරීමට උත්සහ දැරූ සැකකරුවෙකු පොලීසියට කොටු", "News Content": "සංචාරක හෝටලයක් අසලදී වාහනයකින් ගමන් කරමින් සිටි විදේශ ජාතිකයෙකුට හා තවත් අයෙකුට බරපතළ ලෙස පහර දී ඝාතනයක් සිදු කිරීමට තැන් කළ පුද්ගලයෙකු අත්අඩංගුවට ගෙන තිබේ. 2018 අප්‍රේල් මස 4 වන දින කොස්ගොඩ පොලිස් වසමේ දී මෙය සිදු ව තිබු අතර සිදුවීම සම්බන්ධයෙන් සැකකරුවන් අත්අඩංගුවට ගැනීම සඳහා ඇල්පිටිය කොට්ඨාශ නීතිය බල ගැන්වීමේ ඒකකය මඟින් විමර්ශන ආරම්භ කර තිබේ. ඒ අනුව ඊයේ(17) රාත්‍රියේ දී වයස අවුරුදු 39 ක් වු, ඌරගස්මංහදිය ප්‍රදේශයේ පදිංචි ඕපාත කංකානම්ගේ සමන්ත චන්ද්‍රලාල් නොහොත් ප්‍රෙඩි නැමති පුද්ගලයා ටී-56 ගිනිඅවියක් හා තවත් භාණ්ඩ කීපයක් සමඟ අත්අඩංගුවට පත්ව තිබේ. අත්අඩංගුවට ගත් සැකකරු යුද හමුදාවේ සේවය කර පලා ගිය අයෙකු වන අතර, මොහු දැනට විදේශ ගත වී සිටින සංවිධානාත්මක අපරාධකරුවෙකුගේ සමීපතම හිතවතෙකු බවත් මත්ද්‍රව්‍ය ජාවාරම්වලට ඍජුවම සම්බන්ධ අයෙකු බවත් අනාවරණය වි ඇත. පසුගිය මාසයේ ඉදුරුව ප්‍රදෙශයේ දි සංචාරකයකුට වෙඩිතබා බරපතල තුවාල සිදුකොට පලා ගිය සැකකරු කේරල ගංජා කිලො දෙකක්, ටී56 ගිනි අවියක් ,ටී56 පතුරම්30ක් ත්‍රිරෝද රථයක් සමග කරන්දෙනිය උතුරු මාගල පදිංචි පොඩිසුජිගෙ ගොලයකු අත්තඩංගුවට ගෙන තිබේ. ඇල්පිටිය කොට්ඨාශයේ නිතිය බලගැන්විමේ ඒකක⁣යේ නිලධාරින් මාසයක් තුලකල විමර්ෂනයෙන් අනතුරුවයි මොහු අත්තඩංගුවට ගෙන තිබෙන්නේ. සැකකරු සමඟ ටී-56 ගිනි අවියක්, ජීව උණ්ඩ 30 ක් සමඟ පතොරොම් ගැබ් 1ක්, අපරාධ සඳහා යොදා ගත් යතුරුපැදියක්, ජංගම දුරකථන 3ක්, කැමරාවක් හා විදේශ ගමන් බලපත්‍රයක් අත්අඩංගුවට පත්ව තිබේ. අත්අඩංගුවට ගත් සැකකරු වැඩි දුර විමර්ශන සඳහා අම්බලන්ගොඩ පොලිස් ස්ථානයට ඉදිරිපත් කර ඇත. අද(18) දින බලපිටිය මහේස්ත්‍රාත් අධිකරණයට ඉදිරිපත් කිරීමට නියමිතයි. අම්බලන්ගොඩ පොලීසිය වැඩිදුර පරීක්ෂණ සිදු කරයි.", "URL": "https://sinhala.adaderana.lk/news.php?nid=89338", "Category": null, "Parent URL": null}