{"Source": "Adaderana", "Timestamp": "February 25, 2016 10:19 am", "Headline": "20යි 20 තරගාවලියේ ශ්‍රී ලංකාව සහභාගීවන පළමු තරඟය අද", "News Content": "ආසියානු කුසලාන 20යි 20 ක්‍රිකට් තරගාවලියේ ශ්‍රී ලංකාව සහභාගීවන පළමු තරඟය අද(25) පැවැත්වෙයි.තරඟය බංගලාදේශයේ මීර්පූර් හීදී ශ්‍රී ලංකා වේලාවෙන් රාත්‍රී 7.00ට ආරම්භ වීමට නියමිතව ඇත.අද තරඟය ශ්‍රී ලංකා කණ්ඩායම සහ එක්සත් අරාබි රමීර් රාජ්‍ය කණ්ඩායම අතර පැවැත්වෙයි.මේ අතර ආසියානු කුසලාන 20යි 20 ක්‍රිකට් තරඟාවලියේ ඊයේ පැවති තරඟයෙන් බංගලාදේශ කණ්ඩායම පරදවා ලකුණු 45ක ජයක් හිමිකරගැනීමට ඉන්දීය කණ්ඩායම සමත් වුණි.තරඟයේ කාසියේ වාසිය දිනූ බංගලාදේශ කණ්ඩායම පළමුව පන්දුවට පහරදීමේ අවස්ථාව ඉන්දීය කණ්ඩායමට ලබාදුණි.ඒ අනුව ඔවුන් නියමිත පන්දුවාර 20 අවසානයේ කඩුලු 06ක් දැවී ලකුණු 166ක් ලබා ගෙන තිබේ.ඉන්දීය ඉනිම වෙනුවෙන් රෝහිත් ෂර්මා ලකුණු 83ක් ලබාගැනීමට සමත් වුණි.පිළිතුරු ඉනිම සඳහා පිටියට පිවිසි බංගලාදේශ කණ්ඩායමට නියමිත පන්දුවාර 20 අවසානයේ කඩුලු 07ක් දැවී ලබාගත හැකිවූයේ ලකුණු 121ක් පමණි.", "URL": "https://sinhala.adaderana.lk/news.php?nid=57567", "Category": null, "Parent URL": null}