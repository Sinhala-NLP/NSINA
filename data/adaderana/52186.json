{"Source": "Adaderana", "Timestamp": "June 23, 2015 10:21 am", "Headline": "රද්දොළුගම මිහිඳු මහා පෙරහැර 27දා වීදි සංචාරය කරයි", "News Content": "19 වැනි වරටත් සංවිධානය කරනු ලබන රද්දොළුගම මිහිඳු මහා පෙරහැර මෙවර ජුනි 27 වන සෙනසුරාදා රාත්‍රි 7.00 සිට වීඳි සංචාරය කිරීමට නියමිතව තිබේ.රද්දොළුගම බෞද්ධ මහා සංගමය විසින් මෙම පෙරහැර වාර්ෂිකව සංවිධානය කරනු ලබයි.අලි ඇත්තු ඇතුළු උඩරට මෙන්ම පහතරට නර්තන අංගයන්ගෙන් සමන්විත මෙම මිහිඳු මහා පෙරහැර පසුගිය වර්ෂයන් වල සේම මෙවරත් ඉතා අභිමානවත් අයුරින් වීදි සංචාරය කිරීමට අවශ්‍ය සියලු වැඩකටයුතු ‍සුදානම් කර ඇති බව සංවිධායක මණ්ඩලය පවසයි.ලංකාවේ විශාලතම නිවාස සංකීර්ණය වන රද්දෝළුගම නිවාස සංකීරණයේ ජනතාවගේ සහයෝගයෙන් සංවිධානය කරනු ලබන මෙම පෙරහැර සඳහා බැතිසිතින් සියලු දෙනා හට මේ සඳහා සහභාගී වන ලෙස ඉල්ලා සිටියි.", "URL": "https://sinhala.adaderana.lk/news.php?nid=52186", "Category": null, "Parent URL": null}