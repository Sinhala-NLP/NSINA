{"Source": "Adaderana", "Timestamp": "July 2, 2010 12:21 pm", "Headline": "මීළඟ T-20 ලෝක කුසලාන තරඟාවලිය ශ්‍රී ලංකාවේ", "News Content": "මීළඟ විස්සයි විස්ස ලෝක කුසලාන ක්‍රිකට් තරඟාවලිය පැවත්වෙන්නේ ශ්‍රී ලංකාවේදී බව ජාත්‍යන්තර ක්‍රිකට් කවුන්සිලය සඳහන් කරයි. ඒ අනුව මීළඟ විස්සයි විස්ස ක්‍රිකට් තරඟාවලිය 2012 දී ශ්‍රී ලංකාවේදී පැවැත්වෙනු ඇති අතර එයින් ඉක්බිතිව 2014 දී බංග්ලාදේශයේදි පවත්වන බව ජාත්‍යන්තර ක්‍රිකට් කවුන්සිලය නිකුත් කළ නිවේදනයක දැක්වේ. එමෙන්ම 2015 වර්ෂයේ පන්දු වාර 50 ලෝක කුසලාන තරගාවලිය ඕස්ට්‍රේලියාවේ හා නවසීලන්තයේ පැවැත්වීමට කටයුතු යොදා ඇත. 20/20 ලෝක කුසලාන තරගාවලිය සඳහා සහභාගි වන සාමාජික රටවල් සංඛ්‍යාව වැඩි කිරීමටත්, පන්දු වාර 50 ලෝක කුසලාන තරගාවලිය සඳහා සහභාගි වන සාමාජික රටවල් සංඛ්‍යාව අඩු කිරීමට ද ජාත්‍යන්තර ක්‍රිකට් කවුන්සිලය සාකච්ඡා පවත්වමින් සිටින බව ද සඳහන්ය. මේ පිළිබඳ අවසන් තීරණ එළඹෙන සැප්තැම්බර් මාසයේදී දැනුම්දීමට නියමිතය.", "URL": "https://sinhala.adaderana.lk/news.php?nid=9344", "Category": null, "Parent URL": null}