{"Source": "Adaderana", "Timestamp": "November 11, 2010 10:35 am", "Headline": "අවතැන් වූ ජනතාව වෙනුවෙන් සහන සැලසීමට පියවර ගැනෙයි", "News Content": "කොළඹ ප්‍රදේශයට බලපා ඇති ගංවතුර තත්ත්වය හේතුවෙන් අවතැන් වූ ජනතාවට සහන සැලසීම සඳහා පියවර ගනිමින් සිටින බව බස්නාහිර පළාත් ප්‍රධාන අමාත්‍ය ප්‍රසන්න රණතුංග මහතා පවසයි. අවතැන් වූවන් මුදා ගැනීමේ කටයුතු පිළිබඳව ද අවධානය යොමුකර ඇති බව ඔහු සඳහන් කරයි. කොළඹ ප්‍රදේශයේ ප්‍රජා ශාලාවන්හි මෙම පිරිස් රැඳවීමට කටයුතු කරමින් සිටින බව ප්‍රධාන අමාත්‍යවරයා වැඩිදුරටත් කියා සිටියේය. තවදුරටත් වැසි ඇතිවුවහොත් ඊට මුහුණදීම සඳහා අවශ්‍ය පියවර ගන්නා බව හෙතෙම ප්‍රකාශ කරයි.", "URL": "https://sinhala.adaderana.lk/news.php?nid=12072", "Category": null, "Parent URL": null}