{"Source": "Adaderana", "Timestamp": "November 21, 2018 10:52 am", "Headline": "තැන් දෙකක්-අභිරහස් මරණ දෙකක්", "News Content": "සෙවනගල, දිනූෂගම ප්‍රදේශයේ වනජීවී කාර්යාලය ඉදිරිපිට දොල පාරක තිබී සැක කටයුතු ලෙස මියගිය පුද්ගලයෙකුගේ මළ සිරුරක් සොයාගෙන ඇත. පොලීසියට ලද තොරතුරක් මත සිදුකළ සෝදිසියකදී එම මළ සිරුර සොයාගත් බව පොලීසිය පැවසුවේය. මියගොස් ඇත්තේ සෙවනගල ප්‍රදේශයේ පදිංචිව සිටි 43 හැවිරිදි පුද්ගලයෙකු බවට හඳුනාගෙන තිබේ.‍ මේ අතර මීරිගම, ගිරිඋල්ල - පස්යාල මාර්ගයේ නිවසක තීබී ද සැක කටයුතු ලෙස මියගිය පුද්ගලයෙකුගේ මළ සිරුරක් සොයාගෙන ඇත. මියගොස් ඇත්තේ මීරිගම, ඉදිපරගේ ප්‍රදේශයේ පදිංචිව සිටි 70 හැවිරිදි පුද්ගලයෙකු බව පොලීසිය පැවසීය. මෙම සිද්ධීන් සම්බන්ධයෙන් සෙවනගල සහ මීරිගම පොලිස් ස්ථාන මඟින් වැඩිදුර විමර්ශන ක්‍රියාත්මක කර තිබේ.", "URL": "https://sinhala.adaderana.lk/news.php?nid=99532", "Category": null, "Parent URL": null}