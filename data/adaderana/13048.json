{"Source": "Adaderana", "Timestamp": "December 23, 2010 03:40 pm", "Headline": "අපිරිසිදු ආහාර අලෙවි කළ 8 දෙනෙකුට නඩු ", "News Content": "මහජන සෞඛ්‍යයට අහිතකර ලෙස ආහා‍රපාන අලෙවි කළ බදුල්ල නගරයේ ආපනශාලා දෙකකට සහ වෙළඳසැල් 06 ට එරෙහිව බදුල්ල දිස්ත්‍රික් සෞඛ්‍ය සේවා කාර්යාලය නඩු පවරා තිබේ. මෙහිදී චූදිතයන් 8 දෙනෙකුට රුපියල් පන් දහස බැගින් බදුල්ල දිසා විනිසුරුවරයා දඩ නියම කළේය. මහජන සෞඛ්‍ය පරීක්ෂකවරුන් 24 දෙනෙකුගේ සහභාගීත්වයෙන් අදාළ සෝදිසි මෙහෙයුම දියත් කළ බව වාර්තා වේ. සත්ත්ව අසූචි මිශ්‍ර ආහාර විකිණීම, අපිරිසිදු කඩදාසි මත ආහාර අසුරා තැබීම, නිසි ආවරණයක් ‍නොමැතිව ආහාර තැබීම ඇතුළු තවත් ‍චෝදනා කිහිපයක් චූදිතයන්ට එරෙහිව එල්ල වී තිබේ.", "URL": "https://sinhala.adaderana.lk/news.php?nid=13048", "Category": null, "Parent URL": null}