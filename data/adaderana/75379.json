{"Source": "Adaderana", "Timestamp": "July 18, 2017 01:47 pm", "Headline": "පළාත් සභා සංශෝධන පනත රජයේ උප්පරවැට්ටියක්", "News Content": "පළාත් සභා සංශෝධන පනත ගෙන ඒම තුළින් රජය වක්‍ර අරමුණක් ඉටු කර ගැනීමට පෙළඹෙන බව හිටපු පාර්ලිමේන්තු මන්ත්‍රී ජී.එල්.පීරිස් මහතා පවසයි. අද(18) පැවති ඒකාබද්ධ විපක්ෂයේ ආර්ථික පර්යේෂණ ඒකකයේ මාධ්‍ය හමුවට එක් වෙමින් ඔහු මේ අදහස් පළ කළේය. පසුගිය ජූලි මස 7 වන දා පළාත් සභා මැතිවරණය සම්බන්ධයෙන් රජය විසින් මෙම නව පනත ගැසට් කර තිබේ. මෙම පනත තුළින් නාම යෝජනා බාරදීමේ දී සෑම පක්ෂයකින්ම අවම වශයෙන් සියයට 30 ක කාන්තා නියෝජනයක් පැවතිය යුතු බවත්, එසේ නොකිරීම තුළින් නාම යෝජනා පත්‍රය ප්‍රතික්ෂේප වන බවද පිරීස්පැ මහතා පැවසීය. ඒකාබද්ධය කිසිවිටෙකත් කාන්තා නියෝජනයට විරුද්ධ නොවන බවත්, ගැටළුව වි ඇත්තේ රජය මෙම නව පනත ඉදිරිපත් කර ඒ තුළින් මැතිවරණය කල්දැමීමේ වක්‍ර අවශ්‍යතාවයක් ඉටු කර ගැනීම බව ද ජී.එල්.පීරිස් මහතා චෝදනා කරයි. මැතිවරණ කල්දැමීම අද වන විට රජයේ ප්‍රතිපත්තියක් වී ඇති බවත්, සංශෝධන ඉදිරිපත් කර එම සංශෝධන කටයුතු අවසන් වන තුරු මැතිවරණ කල් දැමීම කිසිසේත් අනුමත නොකරන බව ද පීරිස් මහතා වැඩිදුරටත් කියා සිටියේය. ජනතාවට වර්තමානයේ පරිපනම් බදු ගෙවීමට සිදුව ඇති නමුත් පළාත් පාලන ආයතන අක්‍රීයව පවතින අවස්ථාවක එසේ සිදු කිරීම නීතිවිරෝධී ක්‍රියාවක් බව ද ඔහු මෙහිදී පැවසීය.", "URL": "https://sinhala.adaderana.lk/news.php?nid=75379", "Category": null, "Parent URL": null}