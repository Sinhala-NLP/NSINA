{"Source": "Adaderana", "Timestamp": "May 23, 2018 09:23 am", "Headline": "විනෝදයට ගිං ඔයට පැන්න පාසල් සිසුවා අතුරුදහන් වෙයි", "News Content": "විනෝද වීම සදහා ගිං ඔයට පැන ඇති පාසල් සිසුවෙකු අතුරුදහන්වී ඇති බව වෙන්නප්පුව පොලීසිය පවසයි. ඊයේ (22) දින සවස මෙම අනතුර සිදුවී ඇත. දියේ ගිලී අතුරුදහන්වී ඇත්තේ වෙන්නප්පුව -ලුණුවිල,පීරිස්වත්ත පදිංචිව සිටි ආර්.මධුර ඩිල්ෂාන් (අවු:17) නම් අයෙක් වන අතර ඔහු වෙන්නප්පුව ප්‍රදේශයේ පාසලක ඉගෙණුම ලබමින් සිට ඇත. තවත් පිරිසක් සමඟ ගංවතුර බැලීමට ගොස් ඇති පාසල් සිසුවා එක් වරම ජලයට පැන ඇති බවත්,එතැන් සිට ඔහු අතුරුදහන්වී ඇති බවත් පොලීසිය පවසයි. මළ සිරුර මෙතෙක් සොයා ගෙන නොමැත.", "URL": "https://sinhala.adaderana.lk/news.php?nid=89649", "Category": null, "Parent URL": null}