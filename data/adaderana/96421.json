{"Source": "Adaderana", "Timestamp": "September 20, 2018 05:07 pm", "Headline": "කිරි පැකට් සිදුවීමට එරෙහි විරෝධතාවක්", "News Content": "විෂ මිශ්‍ර කිරි පැකට් ලබාදීමේ සිදුවීම සම්බන්ධයෙන් පොලීසිය ගන්නා ක්‍රියාමාර්ග සම්බන්ධයෙන් සෑහීමකට පත්විය නොහැකි බව ශ්‍රී ලංකා පොදුජන පෙරමුණ පවසයි. අද (20) කෙළඹ පැවති විරෝධතාවයකට එක් වෙමින් පාර්ලිමේන්තු මන්ත්‍රිනී පවිත්‍රා වන්නිආරච්චි මහත්මිය මේ බව ප්‍රකාශ කළාය. ඒකාබද්ධ විපක්ෂය සැප්තැම්බර් මස 5 වන දින සංවිධනාය කළ ජන බලය කොළඹට විරෝධතාව අතරතුරදී පාක්ෂිකයන්ට විෂ මිශ්‍ර කිරි පැකට් ලබාදීමේ සිද්ධිය සම්බන්ධයෙන් ගොනුකළ පැමිණිලිවලට අදාළව පොලීසිය මෙතෙක් නිසි ක්‍රියාමාර්ග නොගැනීම සම්බන්ධයෙන් විරෝධය පළ කරමින් ශ්‍රී ලංකා පොදු ජන පෙරමුණේ කාන්තා නියෝජිතයින් අද විරෝධතාවක නිරත විය. කොළඹ බණ්ඩාරනායක සම්මන්ත්‍රණ ශාලාව ඉදිරිපිට මෙම විරෝධතාව පැවැත්විණි. විරෝධතාවෙන් අනතුරුව බණ්ඩාරණායක සම්මන්ත්‍රණ ශාලා පරිශ්‍රෙය් පිහිටි ජාතික පොලිස් කොමිසම වෙත පැමිණිල්ලක් ඉදිරිපත් කළේය. පැමිණිල්ල ඉදිරිපත් කිරීමෙන් අනතුරුව මාධ්‍යවෙත අදහස් දැක්වු පාර්ලිමේන්තු මන්ත්‍රිනී පවිත්‍රා වන්නිආරච්චි මහත්මිය සඳහන් කළේ විෂ මිශ්‍ර කිරි පැකට් ලබාදීමේ සිදුවීම සම්බන්ධයෙන් පොලීසිය ගන්නා ක්‍රියාමාර්ග සම්බන්ධයෙන් සෑහීමකට පත්විය නොහැකි බවයි.", "URL": "https://sinhala.adaderana.lk/news.php?nid=96421", "Category": null, "Parent URL": null}