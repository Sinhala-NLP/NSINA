{"Source": "Adaderana", "Timestamp": "January 17, 2014 08:48 am", "Headline": "ජල ගැලීම් නිසා ගමනා ගමනයට බාධා ", "News Content": "ජල ගැලීම් තත්ත්වයක් හේතුවෙන් කඹුරුපිටිය, මූලටියන මාර්ග‍යේ ගමනාගමන කටයුතු වලට බාධා එල්ල වී තිබේ. ඒ අනුව මාකදුර, දිද්දෙණිපොත්ත ප්‍ර දේශය ජලයෙන් යට වී ඇති බව ආපදා කළමනාකරණ මධ්‍යස්ථානය සඳහන් කළේය. මේ හේතුව නිසා විකල්ප මාර්ග භාවිත කරන ලෙස එම මධ්‍යස්ථානය දැනුම් දෙයි. ඒ අනුව විකල්ප මාර්ග ලෙස හොරපාවිට හරහා කඹුරුපිටිය මාර්ගය භාවිත කළ හැකි බව ආපදා එම මධ්‍යස්ථානය සඳහන් කළේය. මේ අතර වලවේ ගඟේ මෝය කට සිරවීම හේතුවෙන් අම්බලන්තොට , වාදුරුප්පුව ප්‍රදේශයට සුළු ජල ගැලීම් තත්ත්වයක හටගෙන තිබේ. මේ වන විට නිවාස 20ක් පමණ ජලයෙන් යට වී ඇති බව ආපදා කළමනාකරණ මධ්‍යස්ථානය වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=40407", "Category": null, "Parent URL": null}