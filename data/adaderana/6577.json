{"Source": "Adaderana", "Timestamp": "February 9, 2010 09:01 am", "Headline": "රජරට මිරිදිය මසුන් වඳවීමේ තර්ජනයක ", "News Content": "මාතලේ සහ රජරට ප්‍රදේශ වල වැව් සහ ජලාශ අශ්‍රීත මිරිදිය මත්ස්‍ය සම්පත වඳ වී යාමේ අවධානමක් මතුව තිබේ. ආක්‍රමණික ජලජ පැලෑටි වැව් සහ ජලාශ වල පිරීයාම මෙම අවධානමට හේතුව බව පරිසරවේදීන් පවසයි. මේ වන විට ආක්‍රමණික ජලජ පැලෑටි වර්ග 13 ක් පමණ වැව් සහ ජලාශ වල දක්නට ලැබෙන බව ද ඔවුන් පෙන්වාදෙයි. එමඟින් ජලාශ ආශ්‍රිත ජෛව විවිධත්වයට අහිතකර බලපෑමක් එල්ල වී තිබේ. මෙම ජලජ පැලෑටි පැතිර යාම හේතුවෙන් ජල ධාරිතාවට ද බලපෑමක් ඇති කළ හැකි බව පරිසරවේදීන් අවධාරණය කරයි.", "URL": "https://sinhala.adaderana.lk/news.php?nid=6577", "Category": null, "Parent URL": null}