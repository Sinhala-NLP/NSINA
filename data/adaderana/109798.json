{"Source": "Adaderana", "Timestamp": "May 12, 2019 02:00 pm", "Headline": "උතුරේ ආණ්ඩුකාරවරයා සහ විග්නේෂ්වර්න් අතර සාකච්ඡාවක්", "News Content": "උතුරු පළාත් ආණ්ඩුකාර ආචාර්ය සුරේන් රාගවන් මහතා සහ උතුරු පළාත් හිටපු ප්‍රධාන අමාත්‍ය සි.වි.විග්නේෂ්වර්න් මහතා අතර සාකච්ඡාවක් සිදුව තිබේ. උතුරු පළාත් ආණ්ඩුකාර කාර්යාලයේ දී මෙම සාකච්ඡාව පවත්වා ඇති බව අද දෙරණ වාර්තාකරු සදහන් කළේය. උතුරු පළාතේ වර්තමාන දේශපාලන තත්ත්වය පළාතේ වත්මන් ආරක්ෂක තත්ත්වය ඇතුළු කරුණු කිහිපයක් සම්බන්ධයෙන් මෙම සාකච්ඡාවේ දී අවධානය යොමුවු බව සදහන් වේ. පසුගියදා අත්අඩංගුවට ගැණුනු යාපනය විශ්ව විද්‍යාලයේ ශිෂ්‍ය ක්‍රියාකාරීන් දෙදෙනා නිදහස් කරගැනීම සම්බන්ධයෙන් ද හිටපු ප්‍රධාන අමාත්‍ය සි.වි.විග්නේෂ්වරන් මහතා ආණ්ඩුකාරවරයා සමග අදහස් හුවාරු කරගෙන තිබේ. පාස්කු ඉරු දින ප්‍රහාර මාලාවෙන් අනතුරුව රට තුළ උද්ගතව ඇති තත්ත්වය හේතුවෙන් උතුරු පළාතේ සංචාරක කර්මාන්තයට සිදුව ඇති බලපෑම පිළිබදව මෙහිදි දෙපාර්ශවයේ අවධානය යොමුව ඇති බව වාර්තා වන්නේය.", "URL": "https://sinhala.adaderana.lk/news.php?nid=109798", "Category": null, "Parent URL": null}