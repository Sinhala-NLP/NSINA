{"Source": "Adaderana", "Timestamp": "July 17, 2018 05:00 pm", "Headline": "යාල වනෝද්‍යානය තුළ නීති විරෝධීව මසුන් ඇල්ලූ තිදෙනෙක් මාට්ටු", "News Content": "යාල ජාතික වනෝද්‍යානයට අයත් වෙහෙරගල ජලාශයේ අනවසරයෙන් මසුන් අල්ලමින් සිටි සැකකරුවන් තිදෙනෙකු ඔරු දෙකක් සහ උපකරණ තොගයක් ද සමඟ ගල්ගේ වනජීවි නිලධාරීන් විසින් අත්අඩංගුවට ගෙන තිබේ. අත්වඩංගුවට ගත් සැකකරුවන් බුත්තල සහ ගෝනගංආර යන ප්‍රදේශවල පදිංචි පිලිවෙලින් වයස අවුරුදු 30,35 සහ 44 යන වයස්වල පසුවන සැකකරුවන් පිරිසක් වෙයි. සැකකරුවන් මසුන් අල්ලන මුවාවෙන් සතුන් දඩයේම ද නිරත වන බවට තොරතුරු ලැබී ඇත. අත්අඩංගුවට ගත් සැකකරුවන් වැඩි දුර විමර්ශන සඳහා ගෝනගංආර පොලීසියට භාර දී ඇත. සැකකරුවන් සහ නඩු භාණ්ඩ අද (17) වැල්ලවාය මහේස්ත්‍රාත් අධිකරණයට ඉදිරිපත් කිරීමට නියමිතයි. ගල්ගේ වනජීවි නිලධාරීන් සහ ගෝනගංආර පොලිසිය ඉදිරි විමර්ශන සිදු කරයි.", "URL": "https://sinhala.adaderana.lk/news.php?nid=92718", "Category": null, "Parent URL": null}