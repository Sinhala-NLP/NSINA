{"Source": "Adaderana", "Timestamp": "August 20, 2018 06:45 am", "Headline": "බම්බලපිටිය සිරි වජිරාරාම ධර්ම විද්‍යාලයේ සියවස් සැමරුම ජනපති ප‍්‍රධානත්වයෙන්", "News Content": "බම්මලපිටිය සිරි වජිරාරාම ධර්ම විද්‍යාලයට සිය වසක් සැපිරිම නිමිත්තෙන් සංවිධානය කළ සියවස් සමරු උළෙල ජනාධිපති මෛත්‍රිපාල සිරිසේන මහතාගේ සහ අග්‍රාමාත්‍ය රනිල් වික්‍රමසිංහ මහතාගේ ප්‍රධානත්වයෙන් කොළඹ බණ්ඩාරනායක ජාත්‍යන්තර සම්මන්ත්‍රණ ශාලාවේදී පැවැත්වුණි. වජිරාරාමාධිපති ශ්‍රී ලංකා අමරපුර ධර්මරක්ෂිත නිකායේ මහ නායක රාජකීය පණ්ඩිත ත්‍රිකුණාමලයේ ආනන්ද නාහිමියන්ගේ අනුශාසකත්වයෙන් මෙම සැමරුම් උළෙල සංවිධානය කර තිබූණි. ශ්‍රී ලංකා අමරපුර මහා නිකායේ උත්තරීතර මහනායක අග්ගමහා පණ්ඩිත අතිපූජ්‍ය කොටුගොඩ ධම්මාවාසී නාහිමියන් මෙම උත්සවයේ මුලසුන හෙබවූ අතර දහම් පාසල් සියවස් සමරුව නිමිත්තෙන් සංස්කරණය කරන ලද සැමරුම් ග්‍රන්තයේ පළමු පිටපත ජනාධිපතිවරයා වෙත පිළිගැන්නුණු බව ජනාධිපති මාධ්‍ය අංශය සඳහන් කළේය. මෙම අවස්ථාවට දක්ෂිණ ලංකාවේ ප්‍රධාන සංඝනායක ආචාර්ය පූජ්‍ය ඕමල්පේ සෝභිත නාහිමිපාණන් ද එක්ව සිටි අතර එහිදී උන් වහන්සේ විශේෂ අනුශාසනාවක් ද සිදු කළේය.", "URL": "https://sinhala.adaderana.lk/news.php?nid=94698", "Category": null, "Parent URL": null}