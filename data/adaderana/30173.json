{"Source": "Adaderana", "Timestamp": "December 23, 2012 08:15 am", "Headline": "බන්ධනාගාර කොමසාරිස්ට නොතීසි", "News Content": "නීතිඥවරයෙකු විසින් කළුතර බන්ධනාගාරයේ සිටි රැඳවියෙකුගෙන් තොරතුරු ලබා ගැනීමට යාමේ දී බන්ධනාගාර නිලධාරීන් ඊට බාධා කිරීම සම්බන්ධයෙන් පෞද්ගලිකවම පෙනී සිටින ලෙස බන්ධනාගාර කොමසාරිස් ජනරාල්වරයාට ශ්‍රේෂ්ඨාධිකරණය නොතීසි නිකුත් කර තිබේ. අපරාධයක් සම්බන්ධයෙන් බන්ධනාගාර ගතව සිටින පුද්ගලයෙකු ඉදිරිපත් කළ පෙත්සමක් සලකා බැලීමෙන් අනතුරුව ශ්‍රේෂ්ඨාධිකරණය විසින් මෙම නියෝගය නිකුත් කර ඇත. පෙත්සම්කාර පාර්ශවය ‍ ශ්‍රේෂ්ඨාධිකරණය හමුවේ පෙන්වා දී ඇත්තේ අදාළ රැඳවියාගේ නඩුවට අදාළ තොරතුරු ලබා ගැනීමට ගිය අවස්ථාවේ බන්ධානාගාර නිලධාරීන් ඊට බාධා කර ඇති බවයි. එය අනුමත කළ නොහැකි බව ප්‍රකාශ කළ ශ්‍රේෂ්ඨාධිකරණය පෙබරවාරි මස 13 වන දින අධිකරණය හමුවේ පෙනී සිටින ලෙස බන්ධනාගාර කොමසාරිස්වරයාට නියෝග කර ඇත.", "URL": "https://sinhala.adaderana.lk/news.php?nid=30173", "Category": null, "Parent URL": null}