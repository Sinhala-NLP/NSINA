{"Source": "Adaderana", "Timestamp": "June 10, 2011 10:25 am", "Headline": "මදුරුවන්ට නවාතැන් දුන් 174 දෙනෙකුට නඩු", "News Content": "පසුගිය තෙදින තුළ දෙහිවල සෞඛ්‍ය වෛද්‍ය නිලධාරී කොට්ඨාශය තුළ ඩෙංගු මදුරුවන් බෝ විය හැකි අවදානම් සහිත ස්ථාන 926 ක් හඳුනාගත් බව සෞඛ්‍ය අමාත්‍යාංශ පවසයි. ඒ අනුව මදුරුවන් බෝකිරීමට අනුබල දුන් නිවාස හිමියන් 174 දෙනෙකුට එරෙහිව නඩු පැවරීමට ද පියවර ගෙන තිබේ. පසුගිය 6 වැනි දින සිට දෙහිවල සෞඛ්‍ය වෛද්‍ය නිලධාරී කොට්ඨාශයේ රාජ්‍ය සහ පෞද්ගලික ආයතන සහ නිවාස පරීක්ෂා කිරීමේ වැඩසටහනක් ක්‍රියාත්මක වේ. එම කොට්ඨාශය තුළ තිබෙන පරිශ්‍ර 45,000 ක් පමණ සංඛ්‍යාවෙන් 65% ක්ම මදුරුවන් බෝවිය හැකි ස්ථාන ලෙස කීට විද්‍යා සමීක්ෂණ තහවුරු කර තිබේ. මේ අතර අද(10) පස්වරු 4 ට කොළඹ, ජාවත්ත පාරේ කාශ්‍යප මාවත අසලින් ඩෙංගු මර්දන වැඩසටහනක් ආරම්භ කරන බව සෞඛ්‍ය අමාත්‍යාංශය පැවසීය.", "URL": "https://sinhala.adaderana.lk/news.php?nid=16667", "Category": null, "Parent URL": null}