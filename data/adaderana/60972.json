{"Source": "Adaderana", "Timestamp": "June 10, 2016 05:06 pm", "Headline": "ළමා පරපුර රැකගන්න පෙරට එන්න", "News Content": "වර්තමානය වනවිට ළමයින් ලිංගික කටයුතු සඳහා භාවිත කිරීම වර්ධනය වී ඇති බව ජාතික ළමාරක්ෂක අධිකාරිය පවසයි.එම අධිකාරිය පවසන්නේ එම තත්ත්වය සමාජ ගැටළුවක් බවට පත්ව ළමයින්ගේ සුන්දර ළමාවිය එවැනි අනතුරුදායක තත්ත්වයන් හමුවේ විනාශ වී යන බවයි.එවැනි දේ ළමයාගේ මානසික තත්ත්වයට මෙන්ම ඉදිරි දියුණුව සඳහා ද බාධාවක් බව ජාතික ළමා රක්ෂණ අධිකාරියේ සභාපති ආචාර්ය නටාෂා බාලේන්ද්‍ර මහත්මිය පවසයි.ළමා ශ්‍රමිකත්වයට එරෙහි ජත්‍යන්තර දිනයට සමගාමිව නිවේදනයක් නිකුත් කරමින් ආචාර්ය නටාෂා බාලේන්ද්‍ර මහත්මිය පවසන්නේ එම දිනය සැමරීම සඳහා මෙවර අදියර 03ක යටතේ වැඩසටහන් පැවැත්වීමට සැලසුම් කර ඇති බවයි.ඒ අනුව ළමයින් ලිංගික ශ්‍රමිකයින් ලෙස භාවිත කිරීම පිටු දැකීමට අදාළව ගත යුතු ක්‍රිමාර්ග පිළිබඳ සාකච්ඡා කෙරෙන සමුළුවක්, සමීක්ෂණයක් සහ ළමයින් ලිංගික ශ්‍රමිකයින් ලෙස භාවිත කිරීම පිටු දැකිමට අදාළව නිර්දේශ ඉදිරිපත් කිරීම සඳහා ජාතික සමුළුවක් පැවැත්වීමට නියමිත බව සඳහන්ය.", "URL": "https://sinhala.adaderana.lk/news.php?nid=60972", "Category": null, "Parent URL": null}