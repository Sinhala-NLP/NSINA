{"Source": "Adaderana", "Timestamp": "November 6, 2011 03:14 pm", "Headline": "සාර සමාජයකට මෙහෙයුම පහල මට්ටමින් ආරම්භවිය යුතුයි", "News Content": "සංවර්ධිත රටක සාර සමාජයක් ගොඩනැගීමේ මෙහෙයුම සඳහා අවශ්‍ය පෙළගැස්ම පහලම මට්ටමින් ආරම්භ විය යුතු බව අග්‍රාමාත්‍ය දී.මූ ජයරත්න මහතා පවසයි. ඒ සඳහා අවශ්‍ය අඩිතාලම මේ වන විටත් සකස් වෙමින් තිබෙන බව අග්‍රාමාත්‍යවරයා සඳහන් කළේය. රටක් සංවර්ධනය වීමේ දී සමාජයේ අධ්‍යාත්මික සංවර්ධනයක් ද තිබිය යුතු බව අග්‍රාමාත්‍යවරයා පෙන්වා දෙයි. කොළඹ පදනම් ආයතනයේ අද පෙරවරුවේ පැවති යහපත් ආකල්ප සමාජගත කිරීමේ නායකත්ව පුහුණු වැඩමුළුවට එක් වෙමින් අග්‍රාමාත්‍යවරයා වැඩිදුරටත් කියා සිටියේ ලොව බොහෝ අර්බුද වලට මුහුණ දුන් රටවල් පසුකාලීනව සංවර්ධන ඉලක්ක සාර්ථකව සපුරා ගෙන ඇති බවයි.", "URL": "https://sinhala.adaderana.lk/news.php?nid=19823", "Category": null, "Parent URL": null}