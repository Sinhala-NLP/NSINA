{"Source": "Adaderana", "Timestamp": "January 22, 2012 03:26 pm", "Headline": "බඳින තුවක්කුවක් පත්තු වී දරුවෙක් මරුට - පියා අත්අඩංගුවට", "News Content": "බඳින තුවක්කුවක් පත්තු වීමෙන් මිහින්තලේ ප්‍රදේශයේ පාසල් සිසුවෙකු ජීවීතක්ෂයට පත් වී තිබේ. අද(22) පෙරවරු 9 .30 ට පමණ නාමල්වැව ප්‍රදේශයේ 12 හැවිරිදි පාසල් සිසුවෙකු මෙලෙස ජීවිතක්ෂයට පත් වී ඇති බව මිහින්තලේ පොලිසිය ප්‍රකාශ කරයි. මෙම සිසුවාගේ පියා බඳින තුවක්කුවට කොටා තිබූ වෙඩි බෙහෙත් ගලවමින් සිටිය දී හදිසියේම එම තුවක්කුව පත්තු වී මිදුලේ සෙල්ලම් කරමින් සිටි සිසුවාට වැදී තිබේ. එයින් බරපතල තුවාල ලැබූ එම සිසුවා මිහින්තල‍ය රෝහලට රැගෙන යන අවස්ථාවේ දී මියගොස් ඇති බව වාර්තා වේ. මෙම මරණය සම්බන්ධයෙන් සිසුවාගේ පියා මිහින්තලය පොලිසිය විසින් අත්අඩංගුවට ගෙන තිබේ.", "URL": "https://sinhala.adaderana.lk/news.php?nid=21562", "Category": null, "Parent URL": null}