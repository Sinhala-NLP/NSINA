{"Source": "Adaderana", "Timestamp": "April 10, 2010 11:42 am", "Headline": "ජනපති තැබූ විශ්වාසය රකිනවා ", "News Content": "ජනාධිපතිවරයා තමන් කෙරෙහි තැබූ විශ්වාසය ඒ අයුරින්ම රැකගනිමින් මාතර දිස්ත්‍රික්කයේ ජනතාව වෙනුවෙන් සේවය කිරීම තම අරමුණ බව සනත් ජයසූරිය මහතා පවසයි. මාතර දිස්ත්‍රික්කය නියෝජනය කරමින් එක්සත් ජනතා නිදහස් සන්ධානයෙන් වැඩිම මනාප ලබාගත්තේ සනත් ජයසූරිය මහතාය. තමන් දිස්ත්‍රික්කයෙන් පළමු තැනට තෝරාපත් කළ ජනතාවගේ අපේක්ෂාවන් මල්ඵල ගැන්වීමට කටයුතු කරන බව ද ජයසූරිය මහතා අවධාරණය කරයි. මනාප ප්‍රතිඵල නිකුත් වීමෙන් අනතුරුව මාධ්‍ය වෙත අදහස් දක්වමින් සනත් ජයසූරිය මහතා මේ අදහස් පළ කළේය.", "URL": "https://sinhala.adaderana.lk/news.php?nid=7754", "Category": null, "Parent URL": null}