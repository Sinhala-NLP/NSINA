{"Source": "Adaderana", "Timestamp": "March 18, 2011 04:27 pm", "Headline": "පසුබෑම සාධාරණීකරණය කරන්නේ නෑ", "News Content": "මෙවර පළාත් පාලන මැතිවරණය තුළ රජයේ ප්‍රචණ්ඩත්වය දක්නට ලැබුණු බව එක්සත් ජාතික පක්ෂ මහ ලේකම් තිස්ස අත්තනායක මහතා පවසයි. පෙරවරු 7 සිට පස්වරු 2 දක්වා ඡන්ද ප්‍රකාශ කිරීමේ ප්‍රතිශතය 25% -30% ත් අතර පැවති බව වාර්තා වූ බවත්, පස්වරු 2 සිට 4 ක දක්වා කාලය තුළ එය 35% න් ඉහළ නැගීම පිළිබඳ සැකයක් පැනනගින බව ඔහු පෙන්වාදෙයි. ඒ සම්බන්ධ නිවැරදි තොරතුරු තවමත් ලැබී නොමැති බවත්, ඒ පිළිබඳව විමර්ශනය කරමින් පවතින බවත් අද(18) කොළඹ පැවති මාධ්‍ය හමුවකදී අදහස් දක්වමින් අත්තනායක මහතා සඳහන් කළේය. නමුත් ඒ මතම හිඳිමින් පසුබෑම සාධාරණීකරණය කිරීමට උත්සාහ නොකරන බව වැඩිදුරටත් අදහස් දැක්වූ මහ ලේකම්වරයා ප්‍රකාශ කළේය. පසුගිය මැතිවරණය සමග සැසදීමේදී මෙවර මැතිවරණයට එක්සත් ජාතික පක්ෂය තනි පක්ෂයක් ලෙස තරගකර 34%ක ඡන්ද ප්‍රතිශතයක් ලබාගෙන ඇති බව ද ඔහු පෙන්වාදුන්නේය.", "URL": "https://sinhala.adaderana.lk/news.php?nid=14929", "Category": null, "Parent URL": null}