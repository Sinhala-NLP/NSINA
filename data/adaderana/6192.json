{"Source": "Adaderana", "Timestamp": "January 23, 2010 09:09 am", "Headline": "බසය පාරෙන් ඉවතට-කොන්දොස්තර මරුට", "News Content": "යාපනය, කරෙයිනගර් මාර්ගයේ සිදුවූ බස්රථ අනතුරකින් එහි කොන්දොස්තරවරයා ජීවිතක්ෂයට පත්ව තිබේ. එම මාර්ගයේ වඩුක්කෝට්ටේ නාගරික ක්‍රීඩා පිටිය අසලදී යාපනය බලා ගමන් ගත් මෙම බස්රථය මාර්ගයෙන් ඉවතට පැන කොන්ක්‍රීට් කණුවක ගැටීමෙන් අනතුර සිදුව ඇති බව පොලිසිය පවසයි. අනතුරින් තුවාල ලැබූ කොන්දොස්තරවරයා යාපනය රෝහලේ ප්‍රතිකාර ලබමින් සිටියදී ජීවිතක්ෂයට පත්වූ බව පොලිසිය සඳහන් කරයි. සිද්ධිය සම්බන්ධයෙන් බස්රථයේ රියදුරු අත්අඩංගුවට ගෙන ඇති අතර ඔහු අධිකරණයට ඉදිරිපත් කිරීමට නියමිත බව පොලිසිය කියා සිටියි..", "URL": "https://sinhala.adaderana.lk/news.php?nid=6192", "Category": null, "Parent URL": null}