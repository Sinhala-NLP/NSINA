{"Source": "Adaderana", "Timestamp": "May 4, 2015 04:36 pm", "Headline": "බස් රියෙන් ඇදවැටී මරුදකියි", "News Content": "කනගරායන්කුලම ප්‍රදේශයේදී ධාවනය වෙමින් තිබු බස් රථයකින් ඇද වැටී පුද්ගලයෙකු ජීවිතක්ෂයට පත්ව තිබේ. අදාළ පුද්ගලයා බස් රථයේ ඉදිරිපස පාපුවරුවෙන් ඇද වැටීමෙන් මෙම අනතුර සිදුව ඇති බව පොලිසිය පවසයි.අනතුරෙන් බරපතළ තුවාල ලැබු අදාළ පුද්ගලයා කිළිනොච්චිය රෝහලට ඇතුළත් කිරිමෙන් අනතුරුව මියගොස් තිබේ.මියගොස් ඇත්තේ 56 හැවිරිදි කනගරායන්කුලම ප්‍රදේශයේදී පදිංචිව සිටි අයෙකි.සිද්ධිය සම්බන්ධයෙන් බස් රථයේ රියදුරු අත්අඩංගුවට ගෙන ඇති අතර කනගරායන්කුලම පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=51098", "Category": null, "Parent URL": null}