{"Source": "Adaderana", "Timestamp": "May 9, 2012 05:06 pm", "Headline": "පැරණි කිරිපිටි වලට ගණන් ඉස්සූ 60 ට වැඩවරදියි", "News Content": "පැරණි කිරිපිටි තොග නව සංශෝධිත මිලට අලෙවි කළ ව්‍යාපාරිකයන් 60 දෙනෙකුට එරෙහිව නීතිය ක්‍රියාත්මක කිරීමට පාරිභෝගික අධිකාරිය පියවර ගෙන තිබේ. සමූපකාර හා අභ්‍යන්තර වෙළඳ අමාත්‍ය ජොන්ස්ටන් ප්‍රනාන්දු මහතාගේ උපදෙස් මත පාරිභෝගික අධිකාරිය විසින් මෙම වැටලීම් සිදුකරනු ලැබූ බව සඳහන් වේ. පැකට්ටුවේ සඳහන් කර තිබූ මිල ස්ටිකර් අළවා සහ අතින් වෙනස් කර පැරණි කිරිපිටි නව සංශෝධිත මිලට ‍අලෙවි කළ වෙළඳුන්ට එරෙහිව මෙලෙස නඩු පැවරීමට කටයුතු කර ඇත. පැරණි කිරිපිටි තොග අවසන් වන තුරු පාරිභෝගික අධිකාරිය මේ ආකාරයේ වැටලීම් සිදුකරන බව පාරිභෝගික අධිකාරියේ සභාපති රූමි මර්ෂුක් මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=24127", "Category": null, "Parent URL": null}