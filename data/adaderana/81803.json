{"Source": "Adaderana", "Timestamp": "December 19, 2017 09:37 pm", "Headline": "පුද්ගලික කොන්දොස්තර ලංගම කොන්දොස්තරට පොල්ලකින් ගහලා", "News Content": "පුද්ගලික බස්රථයක කොන්දොස්තරවරයෙක් විසින් පොල්ලකින් පහරදී තුවාල සිදුකළ බව කියන ලංගම බස්රථයක රියදුරෙක් බදුල්ල මහ රෝහල ඇතුළත් කර ඇතැයි වාර්තා වෙයි. හිසට සිදුවු තුවාල සහිතව බදුල්ල මහ රෝහලේ ප්‍රතිකාර ලබන මොහු බදුල්ල ඩිපෝවේ, නුවන් රත්නායක නමැති අයෙකි. බදුල්ල ඩිපෝවට අයත් කන්දේගෙදර - බදුල්ල ලංගම බස්රථයේ තමා සේවය කරන අතර මඟීන් ගැනීම පිළිබඳව ඇතිවු බහින් බස් වීමකින් පසු සැකකරු අද සවස 2-30 ට පමණ හාලිඇල දි තමාට පොල්ලකින් පහරදුන් බව ඔහු පවසයි. හාලිඇල පොලීසිය සිද්ධිය පිළිබඳව පරීක්ෂණ පවත්වයි.", "URL": "https://sinhala.adaderana.lk/news.php?nid=81803", "Category": null, "Parent URL": null}