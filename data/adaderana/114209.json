{"Source": "Adaderana", "Timestamp": "July 15, 2019 06:56 pm", "Headline": "අමාත්‍යධුරවලින් ඉවත් වුනේ රතන හිමියන්ට බයේ නෙමෙයි-බදියුදීන්", "News Content": "තමා ඇතුළු මන්ත්‍රී කණ්ඩායම පසුගියදා අමාත්‍යධුරවලින් ඉවත් වූයේ පූජ්‍ය අතුරලියේ රතන හිමියන්ට ඇති බියකට නොව රටට ඇති ආදරය නිසා බව පාර්ලිමේන්තු මන්ත්‍රි රිෂාඩ් බදියුදීන් මහතා පවසයි. ඊයේ (14) කොළඹදී පැවති උත්සවයකින් පසු මාධ්‍ය වෙත අදහස් දක්වමින් ඔහු වැඩිදුරටත් කියා සිටියේ යළි අමාත්‍යධුර භාරගැනීම පිළිබඳ තීරණය කරන්නේ තම පක්ෂය සමඟ සාකච්ඡා කිරීමෙන් පසුව බවයි. රටේ ගල සහජීවනය ඇති කිරීම සඳහා සිය අමාත්‍ය ධුර අතහැරිය බවත් නැවත භාර ගන්නේ නම් සියලුම මුස්ලිම් මන්ත්‍රීවරු එකතුව අමාත්‍ය ඹුර භාර ගන්නා බවද මන්ත්‍රීවරයා ප්‍රකාශ කළේය. එහිද මාධ්‍ය වේදියෙකු නැගු පැනයකට පිලිතුරු ලබා දෙමින් පැවසුවේ ඕනෑම විශ්වාසභංගයකට තමන් සුදානම් බවත් පුජ්‍ය අතුරුලියේ රතන හිමියන්ට බිය වී කිසිදු විටකදි සිය අමාත්‍ය ධුර අත් නොහැරිය බවත්ය. ත්‍රස්තවාදීන් කළ ප්‍රහාර සඳහා සියලු මුස්ලිම් ජනතාව වගකිව යුතු නොවන බවද මන්ත්‍රීවරයා එහිද අවධාරණය කළේය.", "URL": "https://sinhala.adaderana.lk/news.php?nid=114209", "Category": null, "Parent URL": null}