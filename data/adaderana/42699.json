{"Source": "Adaderana", "Timestamp": "April 22, 2014 07:54 am", "Headline": "එ.ජා.ප. ජාත්‍යන්තරයට දුක කියන්න සැරසෙයි", "News Content": "හම්බන්තොට වරාය සහ ගුවන්තොටුපල නැරඹීමට ගිය අවස්ථාවේ තම පක්ෂයේ මන්ත්‍රීවරුන්ට සිදුවු හිරිහැර පිළිබඳව ජාත්‍යන්තරය දැනුවත් කිරීමට එක්සත් ජාතික පක්ෂය තීරණය කර තිබේ. ඊයේ(21) පස්වරුවේ රැස්වු එක්සත් ජාතික පක්ෂයේ නායකත්ව මණ්ඩලය විසින් මෙම තීරණය ගත් බව එම පක්ෂයේ සභාපති කබීර් හෂීම් මහතා කියා සිටියේය. මෙතෙක් අදාළ සිද්ධියට සම්බන්ධ කිසිදු පුද්ගලයෙකු අත්අඩංගුවට ගෙන නොමැති බව ඒ මහතා චෝදනා කරයි. මේ සම්බන්ධයෙන් අද දෙරණ කළ විමසීමකදී පොලිස් මාධ්‍ය ප්‍රකාශක ජ්‍යෙෂ්ඨ පොලිස් අධිකාරී අජිත් රෝහණ මහතා සඳහන් කළේ අදාළ සිද්ධිය සම්බන්ධයෙන් අධිකරණයට කරුණු වාර්තා කර පරීක්ෂණ කටයුතු සිදුකරන බවයි.", "URL": "https://sinhala.adaderana.lk/news.php?nid=42699", "Category": null, "Parent URL": null}