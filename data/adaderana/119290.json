{"Source": "Adaderana", "Timestamp": "September 17, 2019 10:30 am", "Headline": "ලෝක කුසලාන සමඟ සිය රටට පැමිණි ස්පාඤ්ඤයේ පැසිපන්දු කණ්ඩායම", "News Content": "18වන ලෝක කුසලාන පැසිපන්දු තරගාවලියේ ශූරතාව හිමිකර ගත් ස්පාඤ්ඤ කණ්ඩායම අද (17) ස්පාඤ්ඤයට පැමිණි ඇත. 2006 වසරට පසු පැසිපන්දු ශූරතාව දිනා ගත් ස්පාඤ්ඤ කණ්ඩායමට එරට ක්‍රීඩා ලෝලීන්ගෙන් හිමිවුණේ ඉහළ පිළිගැනීමක්. චීනයේ පැවති 18වන ලෝක කුසලාන පැසිපන්දු තරගාවලියේදී ස්පාඤ්ඤය විසින් ආර්ජන්ටිනාව ලකුණු 95ට 75ක් ලෙස පරාජය කරමින් ලෝක කුසලානය දිනා ගත්තේය. එම ලෝක ශූර පැසිපන්දු කණ්ඩායම අද දිනයේදී ස්පාඤ්ඤයේ මැඩ්රිඩ් නුවර පිහිටි බරාහා ගුවන්තොටුපලෙන් යළි දිවයිනට පැමිණියේය. ඔවුන් සමඟ එරට 6වන රජු ෆිලිප් කුමාරයාද,අගමැති පෙට්‍රෝ සැන්චස්ද දිවයිනට පැමිණියේය. ඉන්පසු පැසිපන්දු කණ්ඩායම මැඩ්රිඩ් නුවරදී සිය ජයග්‍රහණය සැමරා ඇත. එම අවස්ථාවට ක්‍රීඩාලෝලීන් විශාල සංඛ්‍යාවක් එක්ව සිටි අතර ඔවුන්ගෙන් පැසිපන්දු කණ්ඩායමට හිමිවුණේ ඉහළ පිළිගැනීමක්.", "URL": "https://sinhala.adaderana.lk/news.php?nid=119290", "Category": null, "Parent URL": null}