{"Source": "Adaderana", "Timestamp": "April 7, 2017 08:48 am", "Headline": "විදුලි ගාස්තු ඉහළ නොදමන බව ඇමති කියයි", "News Content": "නියඟය පැවතීම හේතුවෙන් විදුලි බලය උත්පාදනය සඳහා අමතර වැය බරක් දැරිමට සිදු වුවද විදුලි ගාස්තු ඉහළ දැමීමේ අදහසක් නොමැති බව විදුලිබල හා පුනර්ජනනිය බලශක්ති අමාත්‍ය රංජිත් සියඹලාපිටිය මහතා පවසයි. අමාත්‍යවරයා පෙන්වා දෙන්නේ ජලවිදුලි උත්පාදනය සියයට 12ක් තරම් අවම මට්ටමක පවතින බැවින් විදුලිය උත්පාදනය සඳහා වැයවන අමතර මුදල භාණ්ඩාගාරයෙන් ලබාදීමට එකඟතාව පලවී ඇති බවයි. කෑගල්ල ප්‍රදේශයේදී මාධ්‍යවේදීන් නැගූ ප්‍රශ්නවලට පිළිතුරු දෙමින් රංජිත් සියඹලාපිටිය අමාත්‍යවරයා මේ සම්බන්ධයෙන් අදහස් පල කළේය. විදුලිබල මණ්ඩලයේ සේවකට ගැටළු සම්බන්ධයෙන් ද අමාත්‍යවරය මෙහිදී අදහස් ප්‍රකාශ කර සිටියේ ය.", "URL": "https://sinhala.adaderana.lk/news.php?nid=71817", "Category": null, "Parent URL": null}