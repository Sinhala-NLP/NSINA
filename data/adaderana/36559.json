{"Source": "Adaderana", "Timestamp": "August 12, 2013 09:10 am", "Headline": "හෙරොයින් සමඟ අයෙක් හසුවෙයි", "News Content": "දොඩන්ගොඩ - මහහීනියන්ගල ප්‍රදේශයේදී හෙරොයින් ළඟ තබා ගෙන සිටි පුද්ගලයෙකු අත්අඩංගුවට ගෙන තිබේ. දොඩන්ගොඩ පොලීසියට ලද තොරතුරක් අනුව සිදුකළ විමර්ශනයකදී මෙම සැකකරු අත්අංඩගුවට ගෙන ඇති බව සඳහන් වෙයි. සැකකරු සතුව තිබී හෙරොයින් ග්‍රෑම් 5 ක් පොලීසිය භාරයට ගෙන ඇති අතර සිදුකළ වැඩිදුර ප්‍රශ්න කිරීම්වලදී ඔහු විසින් සිදු කරන ලද සොරකම් රැසක් අනාවරණය කර ගැනීමට හැකිවූ බව පොලීසිය සඳහන් කරයි. එහිදී සැකකරු විසින් සොරකම් කරන ලද යතුරු පැදි 26 ක් සම්බන්ධයෙන් අනාවරණය වී ඇති අතර එම යතුරු පැදි සියල්ල පොලීසිය භාරයට ගෙන තිබේ. අත්අඩංගුවට ගත් සැකකරු කළුතර මහේස්ත්‍රාත් අධිකරණයට ඉදිරිපත් කිරීමෙන් පසු ලබන 22 වැනිදා දක්වා රක්ෂිත බන්ධනාගාර ගතකර තිබේ.", "URL": "https://sinhala.adaderana.lk/news.php?nid=36559", "Category": null, "Parent URL": null}