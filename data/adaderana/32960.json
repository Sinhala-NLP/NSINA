{"Source": "Adaderana", "Timestamp": "April 3, 2013 08:25 am", "Headline": "උදයන්ට තවත් මැර පහරක්", "News Content": "උදයන් පුවත්පතේ කිලිනොච්චි කාර්යාලයට මැර ප්‍රහාරයක් එල්ල වී තිබේ. අද (03) උදෑසන 5.00 ට පමණ මෙම ප්‍රහාරය එල්ල වී ඇතැයි සඳහන්ය. මෙම ප්‍රහාරයෙන් තුවාල ලැබූ උදයන් පුවත්පත බෙදාහරින්නන් දෙදෙනෙකු හා කිලිනොච්චි කාර්යාලයේ කළමනාකරු මේ වනවිට රෝහල් ගතකර ඇතැයි වාර්තා වේ. යාපනය - නුවර ප්‍රධාන මාර්ගයේ කරඩි බෝක්කුව අසල පිහිටා ඇති මෙම කාර්යාලයට අද උදෑසන උදයන් පුවත්‍පත් බෙදා හැරීමේ දී අසල සැඟව සිටි නාඳුනන පිරිසක් විසින් පුවත්පත බෙදා හැරීමට ආ පුද්ගලයින් දෙදෙනාට සහ කාර්යාලයේ කළමනාකරුට මෙලෙස පහර දී ඇතැයි සඳහන්ය. ප්‍රහාරයෙන් උදයන් පුවත්පතේ කිලිනොච්චි කාර්යාලයට ද හානි සිදුව තිබේ. මේ සම්බන්ධයෙන් කිලිනොච්චිය පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=32960", "Category": null, "Parent URL": null}