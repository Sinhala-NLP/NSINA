{"Source": "Adaderana", "Timestamp": "June 10, 2015 09:20 am", "Headline": "ගණකාධිකාරිණිය ඩුබායි ගිහින්  කිලෝ 10ක රන් ගෙනැවිත් - වටිනාකම කෝටි 5යි", "News Content": "නීති විරෝධී ලෙස රන් කැබලි තොගයක් මෙරටට රැගෙන ආ ගණකාධිකාරිණියක කටුනායක ගුවන්තොටුපළ රේගුව විසින් අත්අඩංගවට ගෙන තිබේ.රේගු මාධ්‍ය ප්‍රකාශක ලෙස්ලි ගාමිණී මහතා පැවසුවේ අද අළුයම 1.10ට පමණ ඩුබායි සිට පැමිණි එෆ්. ඉසෙඩ් 557 ගුවන්යානයෙන් අදාළ කාන්තාව දිවයිනට පැමිණ ඇති බවයි.අදාළ කාන්තාව සතුව තිබී කිලෝ ග්‍රෑම් 10ක් බර රන් කැබලි 100ක් සොයාගත් බව ලේස්ලි ගාමිණී මහතා පැවසුවේය.අදාළ රන් කැබලි තොගයේ වටිනාකම රුපියල් කෝටි 05 කි.මෙම කාන්තාව වත්තල ප්‍රදේශයේ පදිංචි 31 හැවිරිදි, ගණකාධීකාරියක ලෙස කටයුතු කරන්නියක බවට හඳුනාගෙන ඇති බව රේගු මාධ්‍ය ප්‍රකාශකවරයා පැවසුවේය.", "URL": "https://sinhala.adaderana.lk/news.php?nid=51887", "Category": null, "Parent URL": null}