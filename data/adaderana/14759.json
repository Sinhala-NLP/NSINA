{"Source": "Adaderana", "Timestamp": "March 10, 2011 04:50 pm", "Headline": "නිවාස සංවර්ධන අධිකාරියට වාර්තාගත ආදායමක්", "News Content": "ජාතික නිවාස සංවර්ධන අධිකාරිය ජනවාරි මාසය තුළ වාර්තාගත ආදායමක් ලබා ඇති බව කොළඹ දිස්ත්‍රික් ලේකම් එස්. හපුආරච්චි මහතා පවසයි. නිවාස සංවර්ධන අධිකාරියේ දකුණු කොළඹ කාර්යාලය මගින් නිවාස කුලිය හා ණය අයකර ගැනීමේ දී නියමිත ඉලක්කය ජනවාරි මාසය තුළ අභිබවා ගොස් ඇති බව දිස්ත්‍රික් ලේකම්වරයා ප්‍රකාශ කළේය. ජනවාරි මාසය තුළ අයවිය යුතු මුදල රුපියල් විසි අට ලක්ෂ 52,000 ක් වූ නමුත් රුපියල් පනස් අට ලක්ෂ 3,000 ක මුදලක් අයකරගැනීමට ජාතික නිවාස සංවර්ධන අධිකාරිය සමත් වී තිබේ. ආ‍යතනයේ නිලධාරීන්ගේ කාර්යක්ෂමතාවය හා කැපවීම මත මෙම මුදල අයක‍රගැනීමට හැකිවී ඇති බව එස්.හපුආරච්චි මහතා ප්‍රකාශ කළේය.", "URL": "https://sinhala.adaderana.lk/news.php?nid=14759", "Category": null, "Parent URL": null}