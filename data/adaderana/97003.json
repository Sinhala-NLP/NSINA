{"Source": "Adaderana", "Timestamp": "October 1, 2018 04:41 pm", "Headline": "නාලක ද සිල්වා අත්අඩංගුවට නොගැනීමට හේතුව ගම්මන්පිල කියයි", "News Content": "නියෝජ්‍ය පොලිස්පති නාලක ද සිල්වා මෙතෙක් අත්අඩංගුවට නොගන්නේ ඔහු ඝාතනය කිරීමේ සැලැස්මක් පවතින නිසාද යන්න පිළිබඳ සැකයක් මතු වන බව පිවිතුරු හෙළ උරුමයේ නායක පාර්ලිමේන්තු මන්ත්‍රි උදය ගම්මන්පිල මහතා පවසයි. අද (01) එම පක්ෂ කර්යාලයේ පැවති මාධ්‍ය හමුවක් අමතමින් මන්ත්‍රිවරයා මේ බව පැවසීය. රටක ජනාධිපතිවරයා ඝාතනය කිරිමේ කුමන්ත්‍රණයක් යනු රාජ්‍ය විරෝධි ක්‍රියාවක් බවත් මිට පෙර එවැනි දේ සම්බන්ධයෙන් වාර්තා වු විගස සැකකරුවන් අත්අඩංගුවට ගත් බවත් මන්ත්‍රිවරයා පෙන්වා දෙයි. නියෝජ්‍ය පොලිස්පති නාලක ද සිල්වා අත්අඩංගුවට ගතහොත් ඔහු පිටුපස සිටින පුද්ගලයන් පිළිබඳවද තොරතුරු හෙළිවන බව දන්නා බැවින් නාලක ද සිල්වාව ඝාතනය කිරිම සඳහා අවශ්‍ය වතාවරණය සකසා ගැනිම සඳහා ඔහුව අත්අඩංගුවට නොගෙන සිටින බවද මන්ත්‍රිවරයා පැවසීය. නාමල් කුමාර මානසික රෝගියෙක් බවට පත් කිරිමටද උත්සහ දරණ අතර එවැනි ක්‍රියා සිදු කිරිමේ පලපුරුද්දක් තිබෙන ඇමතිවරයෙක් සිටින බවත් අවසානයේ නාමල් කුමාරට සිදු වන්නේ සුකී තිලකසිරිට නම් පුද්ගලයාට සිදු වු දේය බවත් ගම්මන්පිල මන්ත්‍රිවරයා පැවසීය. අවසානයේ නාලක ඝාතනය වී පස්යට වැලලේන බවත්, නාමල් කුමාර අංගොඩ යවන බවත් ඝාතන කුමන්ත්‍රණයත් එපරිද්දෙන්ම ඝාතනය වී සැඟවෙන බවත් මන්ත්‍රිවරයා වැඩිදුරටත් පැවසීය.", "URL": "https://sinhala.adaderana.lk/news.php?nid=97003", "Category": null, "Parent URL": null}