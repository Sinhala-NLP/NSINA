{"Source": "Adaderana", "Timestamp": "September 10, 2014 09:55 am", "Headline": "මොණරාගල රු.2500 නියං සහනාධාරය මැ.කොගේ අණින් නවතී!", "News Content": "මොණරාගල දිස්ත්‍රික්කයේ ජනතාව සඳහා නියං ආධාර වශයෙන් ලබාදීමට නියමිතව තිබු මුල්‍ය ආධාර ලබාදීම තාවකාලිකව අත්හිටවු බව ආර්ථික සංවර්ධන අමාත්‍යංශයේ ලේකම් නිහාල් ජයතිලක මහතා පවසයි. ඔහු පවසන්නේ නියං ආධාර වශයෙන් රුපියල් 2500ක මුදලක් පුද්ගලයෙකුට ලබාදීමට නියමිතව තිබු බවයි. ඒ සඳහා මොණරාගල දිස්ත්‍රික් ලේකම්වරයා වෙත රුපියල් මිලියන 300ක් ලබා දී තිබු බව නිහාල් ජයතිලක මහතා කියයි. නියඟයෙන් පීඩාවට පත්ව සිටින ජනතාව අතර දේශපාලන භේදයකින් තොරව බෙදාදීම සඳහා මෙම මුදල් වෙන් කර තිබු බව හෙතෙම පවසයි. මැතිවරණ කොමසාරිස්වරයා සහ සෙසු කණ්ඩායම් වල ඉල්ලීම් මත අද දිනය තුළ බෙදාදීමට නියමිතව තිබු නියං සහනාධාරය අත්හිටවු බව ආර්ථික සංවර්ධන අමාත්‍යංශයේ ලේකම් නිහාල් ජයතිලක මහතා කියයි.", "URL": "https://sinhala.adaderana.lk/news.php?nid=45961", "Category": null, "Parent URL": null}