{"Source": "Adaderana", "Timestamp": "March 25, 2019 06:43 am", "Headline": "තරුණ ජීවිතයක් දිය යට සැඟව යයි", "News Content": "දැදුරුඔයේ දිය නෑමට ගිය තරුණයෙකු දියේ ගිලී ජිවිතක්ෂයට පත්ව ඇති බව හලාවත පොලීසිය පවසයි. ඊයේ(24) සවස දැදුරුඔය - විලත්තව ප්‍රදේශයේදී මෙම අනතුර සිදුවී ඇති බව වර්තා වෙයි. සෙලෙස මිය ගොස් ඇත්තේ මුගුණුවටවන - උතුරු මහගම පදිංචිකරුවෙකු වන මහීපාල මුදලිගේ අෂේන් චමිදු ධනංජය නැමති 23 හැවිරිද තරුණයෙකි. මිය ගොස් ඇති තරුණයා මිතුරන් කීප දෙනෙකු සමඟ දැදුරුඔයේ දිය නෑම සඳහා ගොස් ඇත. පසුව එම තරුණයා දැදුරුඔයේ ගිලී අනතුරට පත්ව ඇති අතර එම ස්ථානයේ සිටි අය විසින් බිංගිරිය දිසා රෝහලට ඇතුළත් කර ඇති නමුත් ඒ වන විටත් ඔහු මිය ගොස්ව සිටි බව වාර්තා වෙයි. මුගුණුවටවන හදිසි මරණ පරීක්ෂක කීර්ති ශ්‍රී විජයසිංහ මහතා බිංගිරිය දිසා රෝහල වෙත ගොස් සිදු කරන ලද මූලික විමර්ශණයක් සිදු කර ඇත. අනතුරුව පශ්චාත් මරණ පරීක්ෂණය සඳහා මළ සිරුර හලාවත මහා රෝහල වෙත රැගෙන යන ලෙස හදිසි මරණ පරීක්ෂකවරයා හලාවත පොලීසියට නියෝග කර ඇත. පශ්චාත් මරණ පරීක්ෂණය පැවැත්වීමට නියමිතව ඇත. හලාවත පොලීසිය වැඩිදුර විමර්ශණ කටයුතු කරගෙන යයි.", "URL": "https://sinhala.adaderana.lk/news.php?nid=106698", "Category": null, "Parent URL": null}