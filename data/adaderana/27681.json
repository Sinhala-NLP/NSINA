{"Source": "Adaderana", "Timestamp": "September 24, 2012 08:00 am", "Headline": "හුනෙයිස් ඇතුළු 5 ක් හලාවත රෝහලට", "News Content": "පාර්ලිමේන්තු මන්ත්‍රි හුනෙයිස් ෆාරුක් මහතා ඇතුළු පිරිසක් ගමන්ගත් මෝටර් රථයක් අනතුර‍ට ලක්ව තිබේ. මුන්දලම, බත්තුලුඔය ප්‍රදේශයේ දී මෙම අනතුර සිදුව ඇති බව සඳහන්ය. අද උදෑසන 6.30 පමණ සිදුවූ මෙම අනතුරෙන් මන්ත්‍රීවරයා ඇතුළු 5 දෙනෙකු තුවාල ලබා හලාවත මූලික රෝහලට ඇතුළත් කර ඇත. අදාළ පිරිස ගමන්ගත් මෝටර් රථය මාර්ගයෙන් ඉවතට පැන ගසක වැදී පෙරළීමෙන් මෙම අනතුර සිදුව ඇති බව පොලීසිය සඳහන් කළේය. තුවාලකරුවන්ගේ තත්ත්වය එතරම් බරපතල නොවන බව අද දෙරණ කළ විමසීමක දී හලාවත රෝහල් ප්‍රකාශකයෙකු පැවසීය. අනතුර සම්බන්ධයෙන් මුන්දලම පොලීසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=27681", "Category": null, "Parent URL": null}