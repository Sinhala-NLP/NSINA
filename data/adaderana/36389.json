{"Source": "Adaderana", "Timestamp": "August 5, 2013 11:08 am", "Headline": "අමේරිකානු තානාපති කාර්යාල 20ක් වසා දමයි", "News Content": "සටන්කාමීන්ගේ ප්‍රහාරයක් එල්ලවීමේ අවධානමක් හේතුවෙන් උතුරු අප්‍රිකාවේ සහ මැදපෙරදිග රටවල් කිහිපයක තානාපති කාර්යාල තවදුරටත් වසා දැමීමට අමෙරිකාව තීරණය කර තිබේ. අමෙරිකානු තානාපති කාර්යාල සහ කොන්සල් කාර්යාල 20 ක් පසුගිය ඉරිදා සිට වසා දැමුණු අතර ඒවා ලබන සෙනසුරාදා දක්වා වසා තබන බව අමෙරිකානු රාජ්‍ය දෙපාර්තමේන්තුව පවසයි. කෙසේ වුව ද ඇල්ගියර්ස්, කාබුල් සහ බැග්ඩෑඩ් තානාපති මෙහෙයුම් අද(05) සිට යළි විවෘත කරන බව වොෂින්ටනය නිවේදනය කර තිබේ. මේ අතර යේමනයේ පිහිටි සිය තානාපති කාර්යාලය ලබන බ්‍රහස්පතින්දා තෙක් වසා දැමීමට තීරණය කර ඇති බව බ්‍රිතාන්‍ය සඳහන් කරයි.", "URL": "https://sinhala.adaderana.lk/news.php?nid=36389", "Category": null, "Parent URL": null}