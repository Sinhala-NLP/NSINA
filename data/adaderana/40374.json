{"Source": "Adaderana", "Timestamp": "January 15, 2014 05:22 pm", "Headline": "විහාරස්ථානයකට අකුණු වැදී 15ට ප්‍රතිකාර", "News Content": "මාතර, දෙයියන්දර ප්‍රදේශයේ විහාරස්ථානයක ආගමික වතාවත්වල නිරතවෙමින් සිටි පුද්ගලයින් 15 දෙනෙකු අකුණු සැරට ලක්ව තිබේ. අද පස්වරු 2.30 ට පමණ මෙම පිරිසට අකුණු සැර වැදී ඇති බව වාර්තා වේ. අකුණු සැර එල්ලවීමෙන් ඇති වු කම්පනය හේතුවෙන් අදාළ පුද්ගලයින් ප්‍රතිකාර සඳහා දෙයියන්දර රජයේ රෝහලට ඇතුළත් කර තිබේ. කෙසේ වෙතත් මේ වන විට පුද්ගලයින් 08 දෙනෙකු නේවාසිකව ප්‍රතිකාර ලබන අතර සෙසු පිරිස මූලික ප්‍රතිකාර ලබා රෝහලෙන් පිටව ගොස් ඇති බව රෝහල් ප්‍රකාශකයෙක් කියා සිටියේය. අකුණු සැරට ලක්වුවන් අතර ස්වාමීන්වහන්සේ නමක් ද සිටින බව සඳහන් වේ.", "URL": "https://sinhala.adaderana.lk/news.php?nid=40374", "Category": null, "Parent URL": null}