{"Source": "Adaderana", "Timestamp": "March 10, 2014 10:00 am", "Headline": "වෑන් රථයේ ගැටී යතුරුපැදිකරු මරුට", "News Content": "කොට්ටාව - පොල්ගස්ඕවිට මාර්ගයේ මත්තේගොඩ ප්‍රදේශයේ දි සිදුවු රිය අනතුරකින් පුද්ගලයෙකු මියගොස් තිබේ. පොල්ගස්ඕවිට දෙස සිට කොට්ටාව දෙසට ධාවනය වූ යතුරුපැදියක ඊට විරුද්ධ දෙසින් පැමිණි වෑන් රථයක් ගැටීමෙන් මෙම අනතුර සිදුව ඇති බව සඳහන්ය. අනතුරෙන් බරපතළ තුවාල ලැබු යතුරුපැදිකරු හෝමාගම රෝහලට ඇතුළත් කිරිමෙන් අනතුරුව මියගොස් ඇති බව පොලිසිය කියා සිටියි. මියගොස් ඇත්තේ 53 හැවිරිදි වලසිංහපුර පාර, නැගෙනහිර හෝකන්දර ප්‍රදේශයේ පදිංචිව සිටි පුද්ගලයෙකි. අනතුර සම්බන්ධයෙන් වෑන් රථයේ රියදුරු අත්අඩංගුවට ගෙන ඇති අතර ඔහු අද(10) දින කැස්බෑව මහේස්ත්‍රාත් අධිකරණය වෙත ඉදිරිපත් කිරිමට නියමිතය.", "URL": "https://sinhala.adaderana.lk/news.php?nid=41674", "Category": null, "Parent URL": null}