{"Source": "Adaderana", "Timestamp": "April 8, 2014 03:15 pm", "Headline": "හඳුන්දිවියෙක් මරලා!", "News Content": "හඳුන්දිවියා මැරී සිටින අයුරු. (ඡායා රූ - රංජිත් රාජපක්ෂ) හැටන්, ඔස්බෝන් කාපේක්ස් වතුයායේ තේ කැලයක් අසල මරාදමා තිබූ හඳුන් දිවියෙකුගේ මළ සිරුරක් සොයාගෙන තිබේ. ඊයේ පස්වරුවේ වතුකම්කරුවන් පිරිසක් මැරී සිටි මෙම හඳුන් දිවියාගේ සිරුර දැක ඒ පිළිබඳව හැටන් පොලීසියට දන්වා ඇත. කාසල්රී ජලාශයට යාබදව පිහිටි මෙම වතුයායේ හඳුන් දිවියන් විශාල වශයෙන් සිටින බව වතු කම්කරුවන් පවසයි. තුවාල සහිතව මැරී සිටි හඳුන්දිවියා දඩයම් කරුවන් විසින් අටවන ලද උගුලකට අසුවන්නට ඇති බවට පොලීසිය සැක කරයි. අවු 5 ක් පමණ වයසැති මෙම හඳුන්දිවියා පිළිබඳව පරීක්‍ෂණ පවත්වන ලෙස නල්ලතන්නිය වනජීවි නිලධාරින්ට පොලීසිය දැනුම් දී තිබේ. මෙවැනි ආකාරයෙන් දඩයම් කරුවන්ගේ මර උගුල්වලට අසු වී මියගිය හඳුන්දිවියන්ගේ සිරුරු ගණනාවක් වතුකරයෙන් සොයාගෙන ඇත.", "URL": "https://sinhala.adaderana.lk/news.php?nid=42392", "Category": null, "Parent URL": null}