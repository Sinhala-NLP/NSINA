{"Source": "Adaderana", "Timestamp": "September 15, 2011 04:41 pm", "Headline": "අගෝස්තුවේ වැටලීම්වලින් ලංවිමට මිලියන 23 ක ආදායමක්", "News Content": "ලංකා විදුලිබල මණ්ඩලයේ හදිසි වැටලීම්වලින් පසුගිය අගෝස්තු මාසය තුළ පමණක් රුපියල් මිලියන 23 ක ආදායමක් උපයා ඇති බව විදුලිබල හා බලශක්ති අමාත්‍යාංශය පවසයි. අයථා ලෙස විදුලිය ලබාගත් පුද්ගලයින්ගෙන් මෙම මුදල ලබාගෙන ඇති බව එම අමාත්‍යාංශය පෙන්වාදෙයි. ඊට අමතරව උසාවි දඩ වශයෙන් ද රුපියල් මිලියන 2 .4 ක මුදලක් උපයා‍ගෙන ඇති බව විදුලිබල හා බලශක්ති අමාත්‍යාංශය සඳහන් කරයි. විදුලි මීටර් වෙනස් කිරීම, කොකු භාවිතා කර විදුලිය ලබාගැනීම ආදී සිද්ධීන් 208ක් වාර්තා වී ඇති බව එම අමාත්‍යාංශය පවසයි.", "URL": "https://sinhala.adaderana.lk/news.php?nid=18749", "Category": null, "Parent URL": null}