{"Source": "Adaderana", "Timestamp": "July 23, 2017 03:00 pm", "Headline": "ඛනිජ තෙල් කර්මාන්තයේ දියුණුවට සෞදි සහය", "News Content": "මෙරට ඛනිජ තෙල් සම්පත් කර්මාන්තය දියුණු කිරීම සඳහා සෞදි අරාබියේ පූර්ණ සහාය ලබා දෙන බව සෞදි අරාබියේ රාජකීය කුමරු ෆහාඩ් බින් මක්රීන් බින් අබ්දුලාසිස් මහතා අවධාරණය කරයි. මෙරට ඛනිජ තෙල් පිරිපහදු කිරීම් කර්මාන්තය යාවත්කාලීන කිරීමට අවශ්‍ය තාක්ෂණික දැනුම සහ මූල්‍ය සම්පත් ලබා දීමේ හැකියාවද සෞදි අරාබියේ ව්‍යවසායකයින් සතු බවද ඔහු පෙන්වා දෙයි. ඛනිජ තෙල් සම්පත් සංවර්ධන අමාත්‍ය අර්ජුන රණතුංග මහතා ඊයේ (22) අමාත්‍යාංශයේ දී හමු වූ අවස්ථාවේ දී ඔහු මෙම අදහස් පළ කර තිබේ. ලංකා ඛනිජ තෙල් නීතිගත සංස්ථාවේ සභාපති දම්මික රණතුංග මහතා ඇතුළු පිරිසක්ද එම අවස්ථාවට එක් වී ඇත.", "URL": "https://sinhala.adaderana.lk/news.php?nid=75549", "Category": null, "Parent URL": null}