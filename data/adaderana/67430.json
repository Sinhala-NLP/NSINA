{"Source": "Adaderana", "Timestamp": "December 28, 2016 08:31 am", "Headline": "නඩු හා දඩවලින් දුම්රියට මිලියන 5ක ආදායමක්", "News Content": "දුම්රිය නීති උල්ලංඝණය කිරීම්වලට අදාළව නඩු පැවරීම් සහ දඩ මුදල් අය කරගැනීමෙන් මෙම වසරේ දුම්රිය දෙපාර්තමේන්තුව රුපියල් මිලියන 05ට වැඩි ආදායමක් උපයා තිබේ.ප්‍රවේශ පත් නොමැතිව දුම්රියේ ගමන් කළ 1295 දෙනෙකුට එරෙහිව මෙම වසරේ ගතවූ කාලය තුළ නීතිය ක්‍රියාත්මක කර ඇති බව දුම්රිය ප්‍රධාන ආරක්ෂක අනුර ප්‍රේමරත්න මහතා සඳහන් කළේය.ඉන් උපයා ඇති ආදායම රුපියල් තිස් එක්ලක්ෂ තිස් හයදහස් 298ක් බව සඳහන්ය. පහල පන්තියේ ප්‍රවේශපත් මිලදී ගෙන ඉහළ පන්තියේ දුම්රිය මැදිරිවල ගමන් ගත් 346 දෙනෙකුට එරෙහිව නීතිය ක්‍රියාත්මක කිරීමෙන් උපයා ඇති ආදායම දොලොක් ලක්ෂ පනස්හයදහස් 158කි .වසරේ ගත වූ කාල තුළ දුම්රිය හරස් මාර්ග නීති කඩ කළ 35 දෙනෙකුට නඩු පවරා ඇති බව දුම්රිය ප්‍රධාන ආරක්ෂක අනුර ප්‍රේමරත්න මහතා පැවසුවේය.මේ අතර දුම්රියේ සිඟමනේ යෙදුණු 35 දෙනෙකු අත්අඩංගුවට ගෙන ඇති අතර දුම්රියේ පා පුවරුවේ ගමන් ගැනීම හේතුවෙන් දස දෙනෙකුට එරෙහිව නීතිය ක්‍රියාත්මක කර ඇත.එමෙන්ම වසරේ ගතවූ කාලය තුළ දුම්රියේ අනවසර වෙළඳාමේ නිරත 35 දෙනෙකුට එරෙහිව ද නීතිය ක්‍රියාත්මක කර ඇති බව දුම්රිය පධාන ආරක්ෂක අනුර ප්‍රේමරත්න මහතා සඳහන් කළේය.", "URL": "https://sinhala.adaderana.lk/news.php?nid=67430", "Category": null, "Parent URL": null}