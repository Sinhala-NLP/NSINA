{"Source": "Adaderana", "Timestamp": "November 5, 2017 09:03 am", "Headline": "අද දිස්ත්‍රික්ක 14ක සුනාමි ආපදා පෙරහුරුවක් ", "News Content": "දිස්ත්‍රික්ක 14ක් අාවරණය වන පරිදි අද දිනයේදී සුනාමි ආපදා පෙරහුරුවක් පැවැත්වෙන බව ආපදා කළමනාකරණ මධ්‍යස්ථානය පවසයි. ලෝක සුනාමි දිනයට සමගාමීව මෙම පෙරහුරුව පැවැත්වෙන බව එම මධ්‍යස්ථානය සඳහන් කළේය. අද දිනයේ පැවැත්වෙන සුනාමි පෙරහුරුවේ ජාතික උත්සවය විෂයභාර අමාත‍්‍ය අනුර ප්‍රියදර්ශන යාපා මහතාගේ ප්‍රධානත්වයෙන් කළුතරදී පැවැත්විමට නියමිතය. මුහුදුබඩ ප්‍රදේශවල ස්ථාපිත කර ඇති සුනාමි කුළුණු ක්‍රියාත්මක කරමින් පෙරහුරුව පැවැත්වීමට කටයුතු කරන බව මේ සම්බන්ධයෙන් අද දෙරණ සමඟ අදහස් දැක්වූ ආපදා කළමනාකරණ අමාත්‍යාංශයේ අධ්‍යක්ෂ ජනරාල් සමන් සේනාධීර මහතා සඳහන් කළේය.", "URL": "https://sinhala.adaderana.lk/news.php?nid=79519", "Category": null, "Parent URL": null}