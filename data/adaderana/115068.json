{"Source": "Adaderana", "Timestamp": "July 26, 2019 12:55 pm", "Headline": "සහරාන්ගේ දේශන සඳහා සහභාගී වූ තරුණයෙක් අත්අඩංගුවට", "News Content": "ජාතික තවුහිද් ජමාත් සංවිධානයේ නායක සහරාන් හෂීම් සමඟ සබඳතා පැවැත්වු පුද්ගලයෙකු කොළඹ අපරාධ කොට්ඨාශය මඟින් අත්අඩංගුවට ගෙන ඇත. නාවලපිටිය, ගොරකඔය ප්‍රදේශයේ පදිංචි 22 හැවිරිදි තරුණයෙකු මෙලෙස අත්අඩංගුවට ගෙන ඇති බව පොලිස් මාධ්‍ය ප්‍රකාශක කාර්යාලය සඳහන් කළේය. අදාළ සැකකරු හම්බන්තොට ප්‍රදේශයේදී සහරාන් හෂීම් විසින් පැවැත්වු දේශනවලට සම්බන්ධ වු අයෙකු බවට පොලීසිය සිදුකළ විමර්ශන වලදී අනාවරණය වී ඇත. සැකකරු කොළඹ අපරාධ කොට්ඨාශයේ රඳවා ගෙන ප්‍රශ්න කිරීම් සිදුකරන බව පොලිස් මාධ්‍ය ප්‍රකාශක කාර්යාලය පැවසුවේය.", "URL": "https://sinhala.adaderana.lk/news.php?nid=115068", "Category": null, "Parent URL": null}