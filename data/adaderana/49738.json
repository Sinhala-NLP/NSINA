{"Source": "Adaderana", "Timestamp": "March 4, 2015 04:11 pm", "Headline": "ඔස්ට්‍රේලියාව ඉන්දියාවේ වාර්තාව කඩයි", "News Content": "ලෝක කුසලාන ක්‍රිකට් ඉතිහාස‍යේ මෙතෙක් ඉන්දීය කණ්ඩායම බර්මියුඩා කණ්ඩායමට එරෙහිව 2007දී කඩුලු 5ට ලකුණු 413ක් ලබා ගනිමින් පිහිටුවා තිබූ වැඩිම ලකුණු වාර්තාව අද බිඳ දැමීමට ඔස්ට්‍රේලියාව සමත් විය.මෙවර තරඟාවලියේ මෙතෙක් පැවැති තරඟවලදී දකුණු අප්‍රිකාව විසින් අයර්ලන්තයට එරෙහිව ලකුණු 411ක් ලබා ගනිමින් පිහිටුවා තිබූ වාර්තාව ද ඒ අනූව අභිබවා යමින් ඔස්ට්‍රේලියාව ඇෆ්ගනිස්ථානයට එරෙහිව කඩුලු 6ට ලකුණු 417ක් ලබා ගත්තේය.මෙම තරඟයේදී ඩේවිඩ් වෝනර් ලකුණු 178ක්, ස්ටිවන් ස්මිත් ලකුණු 95ක්, ග්ලෙන් මැක්ස්වෙල් ලකුණු 88ක් වශයෙන් ලබා ගනිමින් ඔස්ට්‍රේලියානු ඉනිම ශක්තිමත් කළහ.ඒ අනූව මෙම තරඟය ජය ගැනීමට ඇෆ්ගනිස්ථානයට ලකුණු 418ක ඉලක්කයක් හිමිව තිබේ.", "URL": "https://sinhala.adaderana.lk/news.php?nid=49738", "Category": null, "Parent URL": null}