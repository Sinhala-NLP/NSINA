{"Source": "Adaderana", "Timestamp": "March 10, 2019 06:56 am", "Headline": "සේනා කළ හානියට වන්දි ගෙවීම අද", "News Content": "අම්පාර දිස්ත්‍රික්කයේ සේනා දළඹු වසංගතය හේතුවෙන් වගා විනාශ වූ ගොවීන් 307 දෙනෙකුට වන්දි ප්‍රදානය කිරීම අද (10) දින සිදුකරයි. අක්කරයකට රුපියල් 40,000 බැඟින් හෙක්ටයාර 167ක් සඳහා කෘෂි රක්ෂණ මණ්ඩලයේ නිර්දේශ පරිදි වන්දි පිරිනැමීමට සැලසුම් කර ඇත. අම්පාර, අනුරාධපුරය සහ මොණරාගල දිස්ත්‍රික්ක සඳහා වන්දි පිරිනැමීම වෙනුවෙන් රුපියල් කෝටි 25ක් වෙන්කර ඇති බව කෘෂිකර්ම දෙපාර්තමේන්තුව සඳහන් කළේය. මේ වන විට සේනා දළඹු වසංගතය මර්දනය කර ඇති බැවින් යල කන්නයේ හෙක්ටයාර 15,000ක බඩඉරිගු වගා කිරීමට සැලසුම් කර ඇත.", "URL": "https://sinhala.adaderana.lk/news.php?nid=105797", "Category": null, "Parent URL": null}