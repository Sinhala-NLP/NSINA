{"Source": "Adaderana", "Timestamp": "December 19, 2016 04:07 pm", "Headline": "  අධිකරණ ක්ෂේත්‍රයට සාධාරණ වැටුප් ක්‍රමයක් ඇති කරනවා ", "News Content": "අධිකරණ ක්ෂේත්‍රයේ කටයුතු කරන සෑම කෙනෙකු වෙනුවෙන්ම සාධාරණ වැටුප් ක්‍රමයක් ඇති කිරීමට රජය කටයුතු කරමින් සිටින බව ජනාධිපති මෛත්‍රීපාල සිරිසේන මහතා පවසයි.ජනාධිපතිවරයා පෙන්වා දෙන්නේ අධිකරණ ක්ෂේත්‍රයේ සේවය කරන පිරිස් වෙනුවෙන් සාධාරණ වැටුප් ක්‍රමයක් නොමැතිවීමේ ගැටළුව රජය හඳුනාගෙන සිටින බවයි.ඒ අනුව නිදහස් මනසකින් යුතුව සිය අපක්ෂපාතී සහ ස්වාධීන සේවය මහජනතාවට ලබාදීම වෙනුවෙන් ක්ෂේත්‍රයේ සෑම තනතුරක්ම පිළිගත හැකි සාධාරණ වැටුප් තලයක පිහිටුවීමට රජ්‍ය ප්‍රතිපත්තිය අනුව කටයුතු කරන බව ජනාධිපතිවරයා පවසයි.වත්තල ප්‍රදේශයේ පැවැති විනිසුරුවරුන්ගේ වාර්ෂික සම්මේලනයට එක්වෙමින් ජනාධිපති මෛත්‍රීපාල සිරිසේන මහතා මේ බව ප්‍රකාශ කර තිබේ.විධායකයේ සෙවනැල්ල කෙතරම් දුරට අධිකරණයට බලපෑම් එල්ල කළ බව පසුගිය දශක කිහිපය තුළ සියලු දෙනාට පෙනී ගිය බව එහිදී ජනාධිපතිවරයා සඳහන් කළේය.", "URL": "https://sinhala.adaderana.lk/news.php?nid=67177", "Category": null, "Parent URL": null}