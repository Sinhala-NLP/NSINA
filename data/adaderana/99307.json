{"Source": "Adaderana", "Timestamp": "November 16, 2018 01:15 pm", "Headline": "ජනපතිගේ තීන්දුවට විරුද්ධව මම ඡන්දෙ දෙන්නේ නෑ", "News Content": "මහජනයා බලයක් කියලා සලකනවා නම් කවුරුත් එකතුව මහජන මහතයට ඉඩ දීම යෝග්‍ය බව පූජ්‍ය අතුරලියේ රතන හිමියන් පවසයි. අද(16) දින පාර්ලිමේන්තු සංකීර්ණයේ දී අද දෙරණට අදහස් දක්වමින් උන් වහන්සේ මේ බව පැවසීය. ඒ අනුව මහජනයා බලයට පැමිණිය යුතු පුද්ගලයා කවුරුන්ද යන්න පිළිබඳ අවසන් තීන්දුව ලබා දෙනු ඇතැයි ද උන්වහන්සේ සඳහන් කරයි. කෙසේ වෙතත් විශ්වාසභංග යෝජනාවක් ඉදිරිපත් වුවහොත් පාර්ලිමේන්තුව තුළ පවතින තත්ත්වය දෙස බලා තමා ඡන්දය භාවිතා කරන බවත්, තමා කිසි විටෙකත් ජනාධිපතිවරයාගේ මතයට විරුද්ධව ඡන්දය ලබා නොදෙන බවත් උන් වහන්සේ වැඩිදුරටත් පැවසීය. විශ්වාසභංගයට පක්ෂයට ඡන්දය නොදී සිටීම, සභා ගර්භයට නොපැමිණ සිටීම හෝ විශ්වාසභංගයට පක්ෂව ඡන්දය ලබා දීම වැනි කරුණු 3 න් එක් දෙයක් තමාට කළ හැකි බව ද උන්වහන්සේ පැවසීය. දැනට කථානායකවරයා විසින් පළමුවෙන්ම මෙම පත්වුණ ආණ්ඩුව හා අගමැතිවරයා පිළිගෙන අනතුරුව විශ්වාසභංගයක් ගෙන ඒම ගැන කථා කළ හැකි බව ද රතන හිමියන් වැඩිදුරටත් කියා සිටියේය. සම්පූර්ණ වීඩියෝ දර්ශන සඳහා යොමු වෙන්න - https://bit.ly/2qMT7G9", "URL": "https://sinhala.adaderana.lk/news.php?nid=99307", "Category": null, "Parent URL": null}