{"Source": "Adaderana", "Timestamp": "July 30, 2013 06:16 pm", "Headline": "තවත් බාල තෙල් තොගයක්? - පරීක්ෂණ ඇරඹෙයි", "News Content": "පෙට්‍රො චයිනා නැමැති සමාගම විසින් ආනයනය කරන ලද ඉන්ධන තොගයක් ප්‍රමිතියෙන් තොර බවට මතුවූ සැකය හේතුවෙන් එම තෙල් තොගය තවදුරටත් පරීක්ෂා කරමින් සිටින බව ඛණිජ තෙල් නීතිගත සංස්ථාව පවසයි. මෙම ඉන්ධන තොගය සම්බන්ධයෙන් සිදුකළ පළමුවැනි පරීක්ෂණයේ දී එම ඉන්ධන නියමිත පිරිවිතරයන්ගෙන් තොර බවට අනාවරණය වී ඇත. ඒ අනුව යළිත්වරක් එම තෙල් තොගය පරීක්ෂා කරමින් පවතින බව ලංකා ඛණිජතෙල් නීතිගත සංස්ථාව සඳහන් කළේය. ඔක්ටේන් 90 පෙට්‍රල් මෙට්‍රික්ටොන් 20,000ක් ඔක්ටේන් 95 මෙට්‍රික්ටොන් 5000 ක් සහ ඩීසල් මෙට්‍රික්ටොන් 10,000 ක් අදාළ නෞකාවේ පවතින බව සඳහන්ය.", "URL": "https://sinhala.adaderana.lk/news.php?nid=36239", "Category": null, "Parent URL": null}