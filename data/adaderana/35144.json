{"Source": "Adaderana", "Timestamp": "June 22, 2013 10:17 am", "Headline": "සඳහිරු සෑයේ නිධන් වස්තු තැන්පත් කිරීම හෙටයි", "News Content": "අනුරාධපුරයේ අභිනවයෙන් ඉදිකෙරුණු සඳහිරු සෑයේ නිධන් වස්තු තුන්පත් කිරීමේ කටයුතු හෙටට (23) යෙදෙන පොසොන් පොහොය දිනදා සිදු කිරීමට නියමිතව තිබේ. ඒ ජනාධිපති මහින්ද රාජපක්ෂ මහතාගේ ප්‍රධානත්වයෙනි. මෙරට පැවති 30 වසරක යුද්ධය නිමා කරමින් රණවිරුවන් ජීවිතය පූජාකරමින් දිනා ගන්නා ලද නිදහස හා සාමය සංකේතවත් කිරීමටත් රණවිරුවන්ටත්, රණවිරුවන්ට උපහාර දැක්වීම සදහාත් ජනාධිපති මහින්ද රාජපක්ෂ මහතාගේ උපදෙස් මත මෙම වැඩ කටයුතු සිදුකෙරෙයි. මේ අතර සඳහිරු සෑයේ තැන්පත් කිරීම සඳහා සර්වඥ ධාතුවහන්සේ අනුරාධපුරය දක්වා වැඩම කරවීමේ කටයුතු කොළඹ හුණුපිටිය ගංගාරාම පරිශ්‍රයේ සිට සිදුකෙරුණි. අද දිනයේ දී මෙම සර්වඥ ධාතු ප්‍රදර්ශනය කිරීමේ කටයුතු අනුරාධපුරයේදී සිදු කිරිමට නියමිතය.", "URL": "https://sinhala.adaderana.lk/news.php?nid=35144", "Category": null, "Parent URL": null}