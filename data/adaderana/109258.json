{"Source": "Adaderana", "Timestamp": "May 4, 2019 10:22 pm", "Headline": "වීසා නොමැතිව සිටි ඉන්දියානුවෙක් පොලිස් දැලේ", "News Content": "කොටහේන පොලිස් වසමේ ක්‍රවුන් රෙසිඩන් කොළඹ 13 ප්‍රදේශයේ දී ආගමන විගමන නීති උල්ලංඝනය කරමින් වලංගු වීසා බලපත්‍ර නොමැතිව මෙරට රැඳී සිටි ඉන්දියානු ජාතිකයෙකු අත්අඩංගුවට ගෙන ඇත. කොටහේන පොලිස් ස්ථානයේ නිලධාරීන්ට ලද තොරතුරක් මත මෙම වැටලීම සිදු කර ඇති අතර සැකකරු වයස අවුරුදු 53ක් වූ අයෙකි. සැකකරු අලුත්කඩේ මහේස්ත්‍රාත් අධිකරණයට ඉදිරිපත් කර ඇති අතර කොටහේන පොලීසිය වැඩිදුර පරීක්ෂණ මෙහෙයවනු ලබයි.", "URL": "https://sinhala.adaderana.lk/news.php?nid=109258", "Category": null, "Parent URL": null}