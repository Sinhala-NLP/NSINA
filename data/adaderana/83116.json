{"Source": "Adaderana", "Timestamp": "January 17, 2018 03:59 pm", "Headline": "රොසැටම් රාජ්‍ය සංස්ථාවේ නියෝජිතයින් මෛත්‍රී මුණ ගැහෙයි", "News Content": "දිවයිනට පැමිණ සිටින රුසියාවේ රොසැටම් රාජ්‍ය සංස්ථාවේ නියෝජිත පිරිස ජනාධිපති මෛත්‍රීපාල සිරිසේන මහතා හමුවී තිබේ. ජනාධිපති නිල නිවසේදී අද(17) පෙරවරුවේ ඔවුන් ජනාධිපතිවරයා හමු වූ බව ජනාධිපති මාධ්‍ය අංශය සඳහන් කළේය. විදුලිබල, උසස් අධ්‍යාපන සහ තාක්ෂණ හා පර්යේෂණ යන අමාත්‍යංශ ඒකාබද්ධ කර ගනිමින් ඒ සඳහා දිගු කාලීන හා කෙටිකාලීන වැඩසටහන් සකස් කිරීම පිළිබඳව මෙහිදී සාකච්ඡා වී තිබේ. වසර ගණනාවක් පුරා ශ්‍රී ලංකාව හා රුසියාව අතර පවතින රාජ්‍ය තාන්ත්‍රික සබඳතාව මෙහිදී සිහිපත් කළ ජනාධිපති මෛත්‍රීපාල සිරිසේන මහතා රුසියාව ශ්‍රී ලංකාවට නිරන්තරයෙන් ලබාදෙන මිත්‍රශීලි සහයද ඇගයීමට ලක් කර තිබේ. විශේෂයෙන් පසුගියදා තේ අපනයනයේදී මතුවූ ගැටළුව කඩිනමින් නිරාකරණය කර දෙමින් දැක්වූ සහයෝගය පිළිඳව රුසියානු ජනාධිපතිවරයා වෙත සිය විශේෂ ස්තූතිය පිරිනැමීමටද ජනාධිපතිවරයා එහිදී කටයුතු කළ බව ජනාධිපති මාධ්‍ය අංශය සඳහන් කළේය.", "URL": "https://sinhala.adaderana.lk/news.php?nid=83116", "Category": null, "Parent URL": null}