{"Source": "Adaderana", "Timestamp": "November 15, 2016 01:36 pm", "Headline": " ජී.එල්ගේ පක්ෂය සමග අපි සන්ධාන ගතවෙනවා", "News Content": "හිටපු අමාත්‍ය මහචාර්ය ජී.එල් පීරිස් මහතා සභාපතිත්වය දරණ ශ‍්‍රී ලංකා පොදුජන පෙරමුණ සමග සන්ධානගතවීමට පක්ෂ කිහිපයක් තීරණය කර ඇති හිටපු අමාත්‍ය මහචාර්ය තිස්ස විතාරණ මහතා පවසයි.වමේ පක්ෂ කිහිපයක් විසින් අද (15) කොළඹදී පැවැත් වූ මාධ්‍ය හමුවකට එක්වෙමින් ඔහු කියා සිටියේ තමන් මෙන්ම, වාසුදේව නානායක්කාර, ඩිව් ගුණසේකර ඇතුළු පක්ෂ කිහිපයකම ප්‍රධානින් එම තීරණය ගෙන ඇති බවයි.ලිබරල් වාදය මත පිහිටා මෙවර සකස් කර ඇත්තේ අය වැයක් නොව ණය වැයක් යැයි එම මාධ්‍ය හමුව ඇමතු හිටපු අමාත්‍ය ඩිව් ගුණසේකර මහතා පැවසුවේය.ඔහු කියා සිටියේ ජාත්‍යන්තර මූල්‍ය අරමුදලේ කොන්දේසිවලට යටවී මුදල් ඇමතිවරයා විසින් මෙවර අය වැය සකස් කර ඇති බවයි.ගෝනුස්සාගේ විෂ ඇත්තේ ඌගේ නැට්ටේ යැයි කියන්නාක් මෙන් රවීගේ අය වැයේ හොඳම විෂ ඇත්තේ එහි අග කොටසේ බවද ඒ මහතා පෙන්වාදුන්නේය.", "URL": "https://sinhala.adaderana.lk/news.php?nid=66053", "Category": null, "Parent URL": null}