{"Source": "Adaderana", "Timestamp": "April 8, 2014 05:15 pm", "Headline": "මේක හදිසි වැඩක් නෙවෙයි", "News Content": "විස්සයි විස්ස ලෝක කුසලානය දිනාගැනීමට කණ්ඩායමට හැකිවීම හදිසියේ සිදුවූ කටයුත්තක් නොවන බව ලසිත් මාලිංග පවසයි. දීර්ඝ කාලයක් තිස්සේ පුහුණුවීම් තුළින් කණ්ඩායමේ ක්‍රීඩකයන්ගේ හැකියාවන් පිළිබඳ යම් තක්සේරුවක් පැවතුණු බවත්, ඒ අනුව එකී දක්ෂතා නිසි ලෙස හඳුනා කණ්ඩායම මෙහෙයවීමට තමන්ට හැකිවූ බවත් මාලිංග කියා සිටියේ කටුනායක ජාත්‍යන්තර ගුවන්තොටුපළ පරිශ්‍රයේ පැවති මාධ්‍ය හමුවකදීය. විශේෂයෙන්ම තමන්ට නායකත්වය දීමට සිදුවූයේ අවසාන තරඟ 3ට පමණක් බවත්, ඊට පෙර තරඟ 3ට නායකත්වය දෙමින් දිනේශ් චන්දිමාල් කණ්ඩායම යම් තැනකට සැලසුම් කර තිබුණු බවත් හෙතෙම පෙන්වා දුන්නේය. විශේෂයෙන්ම මීට පෙරාතුව විස්සයි විස්ස කණ්ඩායම් මෙහෙයවූ ජ්‍යෙෂ්ඨයන්, ක්‍රීඩා කළ ජ්‍යෙෂ්ඨ ක්‍රීඩකයන්ගෙන් ලැබුණු සහයද මෙම ජයග්‍රහණය ලබාගැනීමට බෙහෙවින් ඉවහල්වූ බව ඔහු අවධාරණය කළේය.", "URL": "https://sinhala.adaderana.lk/news.php?nid=42397", "Category": null, "Parent URL": null}