{"Source": "Adaderana", "Timestamp": "August 23, 2018 08:08 am", "Headline": "යාපනයේ ආරක්ෂක සේනාවෙන් තවත් මෙහෙයුමක්", "News Content": "යාපනය, ආරක්ෂක සේනා ආඥාපති මේජර් ජෙනරල් දර්ශන හෙට්ටිආරච්චි මහතාගේ සංකල්පයක් මත යාපනය ප්‍රදේශයේ අඩු ආදායම් ලාභී පවුල් දෙකක් වෙත නිවාස දෙකක් සාදා පරිත්‍යාග කිරීම යාපනය කයිට්ස්, අල්ලප්පිඩ්ඩි, වෙන්පූර්නගර් ප්‍රදේශයේදී යාපනය ආරක්ෂක සේනා ආඥාපති මේජර් ජෙනරල් දර්ශන හෙට්ටිආරච්චි මහතාගේ ප්‍රධානවත්යෙන් සිදුකෙරිණි. දහම් පහන පදනමේ චාර්ල්ස් තෝමස් සහෝදරතුමන් ඇතුළු පිරිසගේ මුල්‍ය පරිත්‍යාගයෙන් යාපනය ආරක්ෂක සේනාවන්ගේ ශ්‍රම දායකත්වයෙන් නිවාස ඉදිකොට තිබිණ. පසුගිය ජූනි මස 13 වැනිදා නිවාස ඉදිකිරීම් ආරම්භ කොට තිබු අතර, වැඩ නිමකරන ලද නිවාස ඊයේ(22) පැවරීම සිදුකරනු ලැබීය. වැඩසටහන් අවස්ථාවට දහම් පහන පදනමේ චාර්ල්ස් තෝමස් සහෝදරතුමන්,දහම් පහන පදනමේ නියෝජිතයින්,යාපනය ආරක්ෂක සේනා උසස් නිළධාරීන්,ප්‍රදේශවාසීන් ඇතුළු පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=94870", "Category": null, "Parent URL": null}