{"Source": "Adaderana", "Timestamp": "April 7, 2018 03:23 pm", "Headline": " ජීව උණ්ඩ සමඟ විශ්‍රාමික යුධ හමුදා බලලත් නිලධාරියෙකු අත්අඩංගුවට", "News Content": "මීගොඩ,ගොඩගම ප්‍රදේශයේදී ජීව උණ්ඩ සමඟ විශ්‍රාමික යුධ හමුදා බලලත් නිලධාරීයෙකු අත්අඩංගුවට ගෙන තිබේ. විශේෂ කාර්ය බලකා සංවිධානාත්මක අපරාධ මර්ධන ඒකකයේ නිලධාරීන්ට ලද තොරතුරක් මත සිදුකළ වැටලීමකදී ඔහු අත්අඩංගුවට ගෙන ඇති බව පොලීසිය පැවසීය. අත්අඩංගුවට ගන්නා අවස්ථාවේදී සැකකරු සතුව තිබී පොයින්ට් 22 උණ්ඩ 810 ක්, මිලි මීටර් 9 උණ්ඩ 330ක් , ටී. 56 උණ්ඩ 09 ක් සහ පිස්තෝල මැගසින් 01 ක් විශේෂ කාර්ය බලකා නිලධාරීන් භාරයට ගෙන තිබේ. අත්අඩංගුවට ගෙන ඇත්තේ ගොඩගම, මීගොඩ ප්‍රදේශයේ පදිංචිව සිටි 42 හැවිරිදි විශ්‍රාමික යුධ හමුදා නිලධාරියෙකි. ඔහු හෝමාගම මහේස්ත්‍රාත් අධිකරණයට ඉදිරිපත් කිරීමට නියමිත අතර සිද්ධිය සම්බන්ධයෙන් මීගොඩ පොලිසිය වැඩිදුර විමර්ශන සිදු කරයි.", "URL": "https://sinhala.adaderana.lk/news.php?nid=87079", "Category": null, "Parent URL": null}