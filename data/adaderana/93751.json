{"Source": "Adaderana", "Timestamp": "August 3, 2018 03:43 pm", "Headline": " නකල්ස් කන්දේ හට ගත් ගින්න අක්කර 250ක් විනාශයි", "News Content": "ලෝක උරුමයක් ලෙස සැලකෙන නකල්ස් කඳු රක්ෂිතයේ නැගෙනහිර බෑව්ම් කොටසේ විශාල ගින්නක් හටගෙන ඇති අතර අක්කර 250කට වැඩි කොටසක් විනාශවී ඇති බව අද දෙරණ වාර්තාකරු පවසයි. ගින්න ඊයේ(02) සවස හට ගෙන ඇති අතර අද(03) අළුයම් කාලය වන තෙක් මෙම ගින්න ව්‍යාප්ත වු බව අප වාර්තාකරු සඳහන් කළේය. ගින්න මැඩලීමට කිසිදු පාර්ශ්වයක් මැදිහත් නොවීම හේතුවෙන් ගින්න රක්ෂිතය පුරා පැතිර ගොස් ඇති බව ප්‍රදේශවාසීන් පවසයි. පවතින වියලි කාලගුණය සහ සුළං තත්ත්වය නිසා ගින්න වේගයෙන් ව්‍යාප්ත වු බව වාර්තා වෙයි. කිසියම් පුද්ගලයකු හෝ කණ්ඩායමක් මෙම රක්ෂිතයට ගිනි තබන්නට ඇතැයි ප්‍රදේශවාසීන් පැවසීය.", "URL": "https://sinhala.adaderana.lk/news.php?nid=93751", "Category": null, "Parent URL": null}