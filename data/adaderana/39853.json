{"Source": "Adaderana", "Timestamp": "December 25, 2013 05:25 pm", "Headline": "සූර් වී රිය පැදවූ 220ක් අත්අඩංගුවේ ", "News Content": "බීමත් රියදුරන් අත්අඩංගුවට ගැනීම සඳහා පොලිසිය ආරම්භ කළ විශේෂ මෙහෙයුමේදි රියදුරන් 220 දෙනෙකු මේ වන විට අත්අඩංගුවට ගෙන තිබේ. උත්සව සමයට සමගාමීව ඊයේ(24) දිනයේ සිට බීමත් රියදුරන් අත්අඩංගුවට ගැනීම සඳහා පැය 24 පුරා ක්‍රියාත්මක විශේෂ මෙහෙයුම් දියත් කිරීමට පොලිස් දෙපාර්තමේන්තුව පියවර ගනු ලැබුණි. මේ වන විට බීමත් රියදුරන් වැඩිම පිරිසක් අත්අඩංගුවට ගෙන ඇත්තේ බස්නාහිර පළාතෙන් බව සඳහන් වෙයි. එම පළාතෙන් රියදුරන් 85දෙනෙකු අත්අඩංගුවට ගෙන ඇති අතර එම පිරිසෙන් වැඩි දෙනෙක් ගම්පහ , ගල්කිස්ස, කැළණිය යන ප්‍රදේශ වලින් අත්අඩංගුවට ගෙන ඇති බව පොලිස් මූලස්ථානය පැවසීය. ඊයේ(24) දිනයේ සිට ආරම්භ කළ බීමත් රියදුරන් අත්අඩංගුවට ගැනීමේ මෙම විශේෂ මෙහෙයුම සති 2ක කාලයක් ක්‍රියාත්මක කිරීමට නියමිතය.", "URL": "https://sinhala.adaderana.lk/news.php?nid=39853", "Category": null, "Parent URL": null}