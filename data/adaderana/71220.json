{"Source": "Adaderana", "Timestamp": "March 22, 2017 02:37 pm", "Headline": "ශ්‍රී ලංකා ක්‍රිකට් සභාපතිගේ කණ්ඩායම මුලින් පන්දුවට පහරදෙයි", "News Content": "සංචාරක බංග්ලාදේශ කණ්ඩායම සහ ශ්‍රී ලංකා ක්‍රිකට් සභාපතිගේ කණ්ඩායම අතර පැවැත්වෙන එක්දින තරඟය මේ වන විට කොළඹ සි.සි.සි.ක්‍රීඩාංගණයේ දී පැවැත්වෙයි. තරඟයේ කාසියේ වාසිය දිනූ බංග්ලාදේශ කණ්ඩායම ප්‍රථමයෙන් පන්දුවට පහරදිමේ අවස්ථාව ශ්‍රී ලංකා ක්‍රිකට් සභාපතිගේ කණ්ඩායමට ලබා දී තිබේ. ඒ අනුව ශ්‍රී ලංකා කණ්ඩායම මීට ටික වේලාවකට පෙර පන්දුවාර 27ක් අවසානයේ කඩුලු 2ක් බිද වැටී ලකුණු 173ක් ලබා සිටියේය. නොදැවී පන්දුවට පහරදෙමින් සිටින කුසල් ජනිත් පෙරේරා ලකුණු 58ක් ලබා සිටින අතර මිලින්ද සිරිවර්ධන ලකුණු 11ක් ලබා සිටියි. සඳුන් වීරක්කොඩි ලකුණු 67ක් ලබා ගැනීමට සමත් විය.", "URL": "https://sinhala.adaderana.lk/news.php?nid=71220", "Category": null, "Parent URL": null}