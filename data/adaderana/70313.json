{"Source": "Adaderana", "Timestamp": "March 2, 2017 11:42 am", "Headline": "ලැඟුම්හල් වෙත යන පුද්ගලයන් බියවද්දා මුදල් ගරලා ", "News Content": "අපරාධ පරීක්ෂණ දෙපාර්තමේන්තුවේ නිලධාරීන් බව පවසා පුද්ගලයන් බියවද්දා වංචනිකව මුදල් ලබාගත් පුද්ගලයෙකු ගම්පහ ප්‍රදේශයේදී අත්අඩංගුවට ගෙන තිබේ.ගම්පහ ප්‍රදේශයේ ලැඟුම්හල් වෙත යන පුද්ගලයන් බියවද්දා සැකකරු මෙම මුදල් වංචාව සිදුකර ඇති බව සඳහන්ය.මේ සම්බන්ධයෙන් පොලීසියට ලද තොරතුරක් මත සිදුකළ වැටලීමකදී තවත් පුද්ගලයෙකුගෙන් රුපියල් ලක්ෂ දෙකක මුදලක් බලහත්කාරයෙන් ලබාගැනීමට උත්සාහ කළ අවස්ථාවේ සැකකරු අත්අඩංගුවට ගැනීමට ගම්පහ පොලීසිය සමත්ව තිබේ. සැකකරු තවත් කිහිපදෙනෙකු සමඟ සංවිධානාත්මකව මෙම ජාවාරම සිදුකර ඇති බවට අනාවරණය වී ඇති බව පොලීසිය පවසයි.අත්අඩංගුවට ගත් සැකකරු කිරිබත්ගොඩ, හෙයියන්තුඩුව ප්‍රදේශයේ පදිංචි 42 හැවිරිදි අයෙකු වන අතර සෙසු සැකකරුවන් අත්අඩංගුවට ගැනීම සඳහා ගම්පහ පොලීසිය වැඩිදුර විමර්ශන ආරම්භ කර තිබේ.", "URL": "https://sinhala.adaderana.lk/news.php?nid=70313", "Category": null, "Parent URL": null}