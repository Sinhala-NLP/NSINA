{"Source": "Adaderana", "Timestamp": "March 22, 2017 01:33 pm", "Headline": "නීතිවිරෝධී මත්පැන් සමඟ 1ක් අල්ලයි", "News Content": "නාවල, කොස්වත්ත පාර දියවන්නා ඔය අසලදී නීතිවිරෝධී මත්පැන් සමඟ පුද්ගලයෙකු අත්අඩංගුවට ගෙන තිබේ. වැලිකඩ පොලීසියට ලද තොරතුරක් මත සිදු කළ වැටලීමක දී සැකකරු අත්අඩංගුවට ගත් බව පොලිස් මූලස්ථානය පැවසුවේය. සැකකරු සමඟ නීති විරෝධී මත්පැන් බෝතල් 90ක් සහ මත්පැන් පෙරීම සඳහා යොදා ගත් උපකරණ පොලීසිය බාරයට ගෙන තිබේ. සැකකරු රාජගිරිය ප්‍රදේශයේ පදිංචි 56 හැවිරිදි අයෙක් වන අතර ඔහු අළුත්කඩේ අංක 4 මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=71217", "Category": null, "Parent URL": null}