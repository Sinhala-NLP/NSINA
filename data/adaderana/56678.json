{"Source": "Adaderana", "Timestamp": "January 27, 2016 09:16 am", "Headline": "ආසියානු සංවර්ධන බැංකුවෙන් ලංකාවට වැඩි අගයක්", "News Content": "ශ්‍රී ලංකාවේ සංවර්ධන කටයුතු සඳහා ආසියානු සංවර්ධන බැංකුව විසින් ලබාදෙන මූල්‍ය ආධාර ප්‍රමාණය ඉහළ දමා තිබේ. 2017 වසර සඳහා ශ්‍රී ලංකාව වෙනුවෙන් ඇමරිකානු ඩොලර් බිලියනයක මූල්‍ය ආධාර ලබාදීමට ආසියානු සංවර්ධන බැංකුව එකඟත්වය පළ කර ඇති බව මුදල් අමාත්‍යංශය පවසයි.එම බැංකුවේ විධායක අධ්‍යක්ෂ මොන් මොක් චොයි මහතා මුදල් අමාත්‍ය රවී කරුණානායක මහතා හමුවූ අවස්ථාවේදී මෙම එකඟතාව පළ කර ඇති බව සඳහන්ය.ක්ෂේත්‍ර කිහිපයක සංවර්ධන ව්‍යාපෘති සඳහා මෙම ණය ලබාදෙන බව මුදල් අමාත්‍යංශය ප්‍රකාශකර තිබේ.මහා මාර්ග, පානීය ජල ව්‍යාපෘති, වාරි මාර්ග හා කුඩා හා මධ්‍ය පරිමාණ ව්‍යාපාර සංවර්ධනය වෙනුවෙන් මෙම ණය ලබාදෙනු ඇති බව සඳහන්ය.", "URL": "https://sinhala.adaderana.lk/news.php?nid=56678", "Category": null, "Parent URL": null}