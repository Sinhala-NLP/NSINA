{"Source": "Adaderana", "Timestamp": "August 7, 2012 09:25 am", "Headline": "නාවිකයින් බේරා ගන්න පෙරට එන්න", "News Content": "සෝමාලියානු මුහුදු කොල්ලකරුවන් ග්‍රහණයේ සිටින ශ්‍රි ලාංකික නාවිකයින් බේරා ගැනීමට සියලුදෙනාගේ සහයෝගය බලාපොරොත්තු වන බව අගරදගුරු අති උතුම් මැල්කම් රංජිත් කාදිනල් හිමිපාණනන් පවසයි. ශ්‍රී ලාංකිකයින් හත් දෙනෙකු මේ වන විට සෝමාලියානු මුහුදු කොල්ලකරුවන් ග්‍රහණයේ සිටින බව සඳහන්ය. ඔවුන් බේරාගැනීම සඳහා රුපියල් එක් කෝටි හතළිස් ලක්ෂයක මුදලක් අවශ්‍යව ඇති බව එම පුද්ගලයින්ගේ භාරකරුවන් පවසති. සෝමාලියානු කොල්ලකරුවන් ග්‍රහණයේ සිටින පුද්ගලයින්ගේ ඥාතීන් ඊයේ පස්වරුවේ මැල්කම් රංජිත් කාදිනල් හිමිපාණන්ගේ ප්‍රධානත්වයෙන් මාධ්‍ය හමුවක් ද පවත්වනු ලැබීය. අදාළ පිරිස බේරාගැනීම සඳහා රජය ඇතුළු ස්වෙච්ඡා සංවිධානවල සහයෝගය බලාපොරොත්තු වන බව එහිදි කාදිනල් හිමිපාණනන් සඳහන් කළේය.", "URL": "https://sinhala.adaderana.lk/news.php?nid=26381", "Category": null, "Parent URL": null}