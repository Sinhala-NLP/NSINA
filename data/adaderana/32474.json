{"Source": "Adaderana", "Timestamp": "March 16, 2013 04:37 pm", "Headline": "ක්‍රිකට් නිලවරණය අප්‍රේල් 16ට කල්යයි", "News Content": "ශ්‍රී ලංකා ක්‍රිකට් ආයතනයේ නිලවරණය අප්‍රේල් මස 16 වැනිදා දක්වා කල් දමා ඇතැයි ක්‍රීඩා අමාත්‍යංශයේ අභ්‍යන්තර ආරංචි මාර්ග පවසයි. එම නිලවරණය මේ මස 30 වැනිදා පැවැත්වීමට තීරණය කර තිබුණි. මෙවර නිලවරණය සඳහා ඉදිරිපත්ව සිටින ඇතැම් පුද්ගලයින් සම්බන්ධයෙන් පැමිණිලි ඉදිරිපත් ව ඇති අතර ඒවා නීතිපතිවරයා වෙත යොමු කර තිබේ. ඒවායේ නීතිමය තත්ත්වය දැන ගැනීම සඳහා මෙලෙස නිලවරණය කල්දමා ඇතැයි ක්‍රීඩා අමාත්‍යංශයේ අභ්‍යන්තර ආරංචි මාර්ග අනාවරණය කරයි. ශ්‍රී ලංකා ක්‍රිකට් ආයතනයේ නිලවරණය සඳහා සභාපති තනතුරට තිලංග සුමතිපාල, උපාලි ධර්මදාස හා බදුරලිය ක්‍රීඩා සමාජයේ සුමිත් පෙරේරා යන අය නාමයෝජනා භාරදී ඇත.", "URL": "https://sinhala.adaderana.lk/news.php?nid=32474", "Category": null, "Parent URL": null}