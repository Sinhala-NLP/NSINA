{"Source": "Adaderana", "Timestamp": "December 31, 2011 10:03 am", "Headline": "මාරවිල පුද්ගල ඝාතනයක්", "News Content": "මාරවිල, කුඩාවැව, පුරුදුවැල්ල ප්‍රදේශයේ දී තියුණු ආයුධයකින් පහරදී පුද්ගලයෙකු ඝාතනය කර තිබේ. ඊයේ රාත්‍රීයේ බීමත් පුද්ගලයින් සිව්දෙනෙකු අතර ඇති වූ බහින් බස්වීමක් දුරදිග යාමෙන් මෙම ඝාතනය සිදුව ඇති බව මාරවිල පොලිසිය පැවසීය. සිද්ධියෙන් බරපතල තුවාල ලැබූ අදාළ පුද්ගලයා මාරවිල රෝහලට රැගෙන යමින් සිටියදී මියගොස් ඇති බව සඳහන්ය. මියගොස් ඇත්තේ දෙනිය, පුරුදුවැල්ල ප්‍රදේශයේ පදිංචිව සිටි 49 හැවිරිදි පුද්ගලයෙකි. සිද්ධියට සම්බන්ධ සැකකරුවන් හඳුනාගෙන ඇති අතර ඔවුන් අත්අඩංගුවට ගැනීම සඳහා පරීක්ෂණ පවත්වන බව මාරවිල පොලිසිය සඳහන් කරයි.", "URL": "https://sinhala.adaderana.lk/news.php?nid=21059", "Category": null, "Parent URL": null}