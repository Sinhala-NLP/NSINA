{"Source": "Adaderana", "Timestamp": "April 5, 2012 10:10 am", "Headline": "ජුනි 30 වන විට මුලතිව්හි 6000 ක් නැවත පදිංචි කරනවා", "News Content": "මුලතිවු දිස්ත්‍රික්කයේ යළි පදිංචි කරවීමට නොහැකි වූ පුද්ගලයින් 6,000ක් පමණ ලබන ජුනි මස 30 වැනි දින වන විට යළි පදිංචි කරන බව වව්නියාව දිස්ත්‍රික් ලේකම් පී.එම්.එස්. චාල්ස් මහත්මිය පවසයි. බිම්බෝම්බ ඉවත් නොකිරීම හේතුවෙන් මෙම පිරිස යළි පදිංචි කරවීම ප්‍රමාද වූ බව ඇය පෙන්වාදෙයි. ජාත්‍යන්තර බිම්බෝම්බ දිනය නිමිත්තෙන් වව්නියාව නගර සභා ශාලා‍වේ පැවති උත්සවයක දී දිස්ත්‍රික් ලේකම්වරිය මෙම අදහස් පළ කළාය. උතුරු ප්‍රදේශයේ බිම්බෝම්බ ඉවත් කිරීම සඳහා කණ්ඩායම් 12 ක් පමණ යොදවා ඇති අතර 2009 වර්ෂය උතුරු ප්‍රදේශය තුළ වැඩිම පිරිසක් බිම්බෝම්බවලින් තුවාල ලැබූ වර්ෂය ලෙස ද සැලකෙන බව පී.එම්.එස්. චාල්ස් මහත්මිය පෙන්වාදුන්නාය.", "URL": "https://sinhala.adaderana.lk/news.php?nid=23301", "Category": null, "Parent URL": null}