{"Source": "Adaderana", "Timestamp": "April 23, 2010 11:35 am", "Headline": "නැගෙනහිර ජන ජීවිතය නැංවීමට ඉන්දියාවේ ආධාර ", "News Content": "නැගෙනහිර පළාතේ ජන ජීවිතය නගා සිටුවීම සඳහා ආධාර කිරීමට ඉන්දීය රජය ඉදිරිපත් වී සිටියි. මේ යටතේ වැන්දඹු කාන්තාවන් 45,000 කට වැඩි පිරිසකට ජීවිතාධාර ලබාදීමට නියමිත බව නැගෙනහිර පළාත් ප්‍රධාන අමාත්‍ය සිවනේෂතුරෙයි චන්ද්‍රකාන්තන් මහතා පවසයි. ඉන්දීය ස්වයංරැකියා කාන්තා සංගමයේ නියෝජිතයින් පිරිසක් ඔවුන් පිළිබඳ සොයා බැලීම සඳහා පැමිණ සිටින බව ද චන්ද්‍රකාන්තන් මහතා ප්‍රකාශ කරයි. එම සංගමයේ සභාපතිනි උමාදේවී ස්වාමිනාදන් මහත්මිය සහ නැගෙනහිර පළාත් ප්‍රධාන අමාත්‍යරවයා අතර විශේෂ සාකච්ඡාවක් ද පැවැත්වුණු බව සඳහන්ය. වැන්දඹු කාන්තාවන්ට ජීවනාධාර ලබාදීම තුළින් ඔවුන්ගේ පවුල් ඒකකය ශක්තිමත් කර සමාජයට වැඩදායී තත්ත්වයට පත්කිරීම වැඩපිළිවෙළේ අරමුණ වී තිබේ.", "URL": "https://sinhala.adaderana.lk/news.php?nid=7960", "Category": null, "Parent URL": null}