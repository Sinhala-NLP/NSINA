{"Source": "Adaderana", "Timestamp": "February 8, 2011 04:02 pm", "Headline": "දුම්රියේ ආහාර වික්ක 3 ක් අත්අඩංගුවට-තවත් අය කූඩ දමා දුවලා", "News Content": "දුම්රිය තුළ සෞඛ්‍ය ආරක්ෂිත නොවන ආකාරයෙන් ආහාර අලෙවි කරන වෙ‍ළෙඳුන් සොයා ගල්ගමුව දුම්රිය ස්ථානය තුළදී විශේෂ වැටලීමක් සිදුකර තිබේ. මෙම වැටලීමේදී අනාරක්ෂිත ලෙස ආහාර අලෙවි කළ වෙළෙඳුන් තිදෙනෙකු අත්අඩංගුවට ගෙන ඇති බව පොලීසිය සඳහන් කරයි. පොලීසිය හා ගල්ගමුව මහජන සෞඛ්‍ය පරීක්ෂක කාර්යාලයේ නිලධාරීන් එක්ව මෙම වැටලීම සිදුකර තිබේ. තවද දුම්රිය තුළ ආහාර ද්‍රව්‍ය අලෙවි කරනු ලැබූ වෙළෙඳුන් කිහිපදෙනෙකු සිය ආහාර කූඩ ද දමා පලාගොස් ඇතිබව පොලීසිය සඳහන් කරයි. මේ දිනවල පවතින වර්ෂාවත් සමග බෝවන රෝග පැතිර යාමේ අවදානමක් පවතින බැවින් එකී අවදානම අවම කිරීමේ අරමුණෙන් මෙම වැටලීම් කරන බව සඳහන් වේ.", "URL": "https://sinhala.adaderana.lk/news.php?nid=14085", "Category": null, "Parent URL": null}