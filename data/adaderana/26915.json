{"Source": "Adaderana", "Timestamp": "August 27, 2012 09:05 am", "Headline": "ශිෂ්‍යත්ව විභාගය අපරාධ පරීක්ෂණ දෙපාර්තමේන්තුවට", "News Content": "5 වසර ශිෂ්‍යත්ව විභාගයේ ප්‍රශ්ණ පත්‍ර කලින් පිටවීම සම්බන්ධයෙන් පරීක්ෂණ පැවැත්වීම සඳහා අපරාධ පරීක්ෂණ දෙපාර්තමේන්තුවට භාරදෙන බව විභාග කොමසාරිස් ඩබ්ලිව්.එම්.එන්.ජේ පුෂ්පකුමාර මහතා පවසයි. ශිෂ්‍යත්ව විභාගයේ ප්‍රශ්ණ පත්‍ර කලින් නිකුත් වී ඇති බවට විවිධ වාර්තා පළ වන බව හෙතෙම කියා සිටියි. එම වාර්තා පදනම් කර ගනිමින් අපරාධ පරීක්ෂණ දෙපාර්තමේන්තුවට අදාළ පැමිණිල්ල සිදුකරන බව විභාග කොමසාරිස්වරයා සඳහන් කරයි. කෙසේ වෙතත් ප්‍රශ්ණ පත්‍ර කලින් පිටවීම සම්බන්ධයෙන් තමන්ට ලිඛිත දැනුම්දීමක් කිසිවෙකු විසින් හෝ සිදුකර නොමැති බව ඩබ්ලිව්.එම්.එන්.ජේ පුෂ්පකුමාර මහතා පැවසුවේය.", "URL": "https://sinhala.adaderana.lk/news.php?nid=26915", "Category": null, "Parent URL": null}