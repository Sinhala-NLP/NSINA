{"Source": "Adaderana", "Timestamp": "July 15, 2011 04:33 pm", "Headline": "ඉල්ලීම්වලට ප්‍රතිචාර නැත්නම් දැඩි වෘත්තීය සමිති ක්‍රියාමාර්ගයකට යනවා", "News Content": "තම ඉල්ලීම් සඳහා නිසි ප්‍රතිචාර නොලදහොත් දැඩි වෘත්තීය සමිති ක්‍රියාමාර්ගයකට එළඹෙන බව සමස්ත ලංකා සමෘද්ධි නිලධාරීන්ගේ සංගමය පවසයි. සමෘද්ධි නිලධාරීන් සියලුදෙනා පූර්ණ විශ්‍රාම වැටුප් සහිතව දෙපාර්තමේන්තු ගත කරන බවට බලධාරීන් විසින් ලබාදුන් පොරොන්දු මේ වන විට කඩකර ඇති බව එම සංගමයේ සභාපති එන්.ඒ.අයි.බි.අබේසිංහ මහතා ප්‍රකාශ කළේය. සමෘද්ධි ව්‍යාපාරය දියකර හැරීමේ කුමන්ත්‍රණයක් ක්‍රියාත්මක වන බව ද හෙතෙම සඳහන් කරයි. එසේ වුවහොත් සමෘද්ධි බැංකු වල තැන්පත් කර ඇති රුපියල් මිලියන 16,000 ට ආසන්න මහජන මුදල් අවදානමට ලක්වන බව ද මහනුවර ජන මැදුර ශාලාවේ පැවති මාධ්‍ය හමුවකදී එන්.ඒ.අයි.බි.අබේසිංහ මහතා කියා සිටියේය.", "URL": "https://sinhala.adaderana.lk/news.php?nid=17419", "Category": null, "Parent URL": null}