{"Source": "Adaderana", "Timestamp": "July 30, 2010 08:12 am", "Headline": "වාහන හොරු 4ට මාංචු ", "News Content": "රථවාහන සොරකම් කිරී‍මේ යෙදුනු පුද්ගලයින් සිව්දෙනෙකු රාගම පොලිසිය විසින් අත්අඩංගුවට ගෙන තිබේ. රාගම පොලිසියට ලැබුණු තොරතුරකට අනුව මෙම පිරිස අත්අඩංගුවට ගෙන ඇති බව පොලිසිය පවසයි. අත්අඩංගුවට ගත් පුද්ගලයින්ගෙන් ලද තොරතුරුවලට අනුව සොරකම් ‍කරන ලද වෑන් රථ 16 ක් පොලිසිය විසින් සොයාගෙන ඇත. සීදුව, නුගේගොඩ, පිටකොටුව යන ප්‍රදේශවල මාර්ග අසල නවතා තිබූ වාහන මොවුන් විසින් සොරකම් කර ඇති බව පොලිසිය පවසයි. අත්අඩංගුවට ගත් සැකකරුවන් හික්කඩුව, මාරවිල, වත්තල සහ ගම්පහ යන ප්‍රදේශවල පදිංචිකරුවන් බව සඳහන්ය. මොවුන් අද අධිකරණයට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=9918", "Category": null, "Parent URL": null}