{"Source": "Adaderana", "Timestamp": "April 25, 2016 10:07 am", "Headline": " නාදුනන කාන්තා මළ සිරුරක කොටස් හමුවෙයි", "News Content": "නාදුනන කාන්තා මළ සිරුරක කොටස් සුසාන භූමියක තිබී හමුවී ඇති බව කරුවලගස්වැව පොලීසිය කියයි.පොලිස් හදිසි ඇමතුම් අංශයට ලද තොරතුරක් අනුව කරුවලගස්වැව පොදු සුසාන භූමියේ තිබී මෙම මළ සිරුරේ කොටස් සොයාගෙන තිබේ.මළ සිරුර තිබූ ස්ථානයට ආසන්නයෙන් මිනී පෙට්ටියක්ද තිබී ඇති අතර මළ සිරුරේ කොටස් සහ මිනී පෙට්ටිය අනුව මාසයකට පමණ පෙර මිය ගොස් ඇති අයෙකුගේ ශරීරයේ කොටස් මෙසේ හමුවී ඇති බවට විශ්වාස කරන්නේ යැයි පොලීසිය කියයි.මෑතකදී මිය ගොස් ඇති අයෙකු මෙම සුසාන භූමියේ මිහිදන් කර නොමැති බවත්,ඒ අනුව පිටස්තර ප්‍රදේශයකින් මෙම මළ සිරුරේ කොටස් සහ මිනී පෙට්ටිය මෙම ස්ථානයට ගෙනවිත් දමන්නට ඇති බවට විශ්වාස කරන බවද පොලීසිය සඳහන් කරයි.කවුරුන් විසින් කුමන අරමුණක් ඇතිව මෙම මළ සිරුරේ කොටස් මේ ආකාරයට ගෙනවිත් දැමුවාද යන්න සම්බන්ධයෙන් විමර්ශන කටයුතු සිදු කරන බව පොලීසිය කියා සිටියි.කරුවලගස්වැව පොලීසිය වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=59463", "Category": null, "Parent URL": null}