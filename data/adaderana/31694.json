{"Source": "Adaderana", "Timestamp": "February 17, 2013 08:14 am", "Headline": "තිලංගගෙන් පී.බීට තල්ලුවක් - විමල්ට උපදෙසක්", "News Content": "දේශපාලන නායකත්වය තිබු පමණින් රාජ්‍ය නිලධාරීන්ට ප්‍රසිද්ධියේ බැන වැදීම සුදුසු නැතැයි පාර්ලිමේන්තු මන්ත්‍රි තිලංග සුමතිපාල මහතා පවසයි. පසුගියදා විමල් වීරවංශ අමාත්‍යවරයා විසින් මුදල් අමාත්‍යාංශ ලේකම්වරයා සම්බන්ධයෙන් සිදුකළ ප්‍රකාශයකට ප්‍රතිචාර වශයෙන් මන්ත්‍රීවරයා මේ බව පැවසීය. මිලාගිරිය ප්‍රජා ශාලාව ජනතා අයිතියට පත්කිරීම වෙනුවෙන් පැවති උත්සවයකදී ඔහු ‍මේ බව කියා සිටියේය. අමාත්‍ය විමල් වීරවංශ මහතා එය ප්‍රසිද්ධියේ කතා නොකළ යුතු දෙයක් බව එහිදී තිලංග සුමතිපාල මහතා පැවසීය. මෙම ආණ්ඩුව පවත්වාගෙන යාමට මුදල් අමාත්‍යංශයේ ලේකම්වරයා හැටියට පී.බී. ජයසුන්දර මහතා විශාල වෙහෙසක් ගන්නා බව ඔහු පෙන්වාදුන්නේය. අය වැය පාලනය කිරීම ආවට ගියාට කළ නොහැක්කක් බවද තිලංග සුමතිපාල මහතා කියා සිටියේය.", "URL": "https://sinhala.adaderana.lk/news.php?nid=31694", "Category": null, "Parent URL": null}