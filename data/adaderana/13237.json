{"Source": "Adaderana", "Timestamp": "January 3, 2011 12:09 pm", "Headline": "සරත් මනමේන්ද්‍රට නිදහස ලැබෙයි", "News Content": "අත්අඩංගුවේ සිටි නව සිහළ උරුමය නායක සරත් මනමේන්ද්‍ර මහතා නිදහස් කළ බව පොලිස් මාධ්‍ය ප්‍රකාශක ප්‍රිශාන්ත ජයකොඩි මහතා පවසයි. දෙපාර්ශවය අතර වූ ගැටලුව සමථයකට පත්කිරීමෙන් පසු මෙසේ මනමේන්ද්‍ර මහතා නිදහස් කිරීමට තීරණය කර ඇති බව ද මාධ්‍ය ප්‍රකාශකවරයා සඳහන් කළේය. ගිනි අවියක් පෙන්වා පුද්ගලයින් දෙදෙනෙකුට තර්ජනය කිරීමේ සිද්ධියක් සම්බන්ධයෙන් සරත් මනමේන්ද්‍ර මහතා අද(03) පෙරවරුවෙහි වැලිකඩ පොලිසිය මගින් අත්අඩංගුවට ගෙන තිබිණි.", "URL": "https://sinhala.adaderana.lk/news.php?nid=13237", "Category": null, "Parent URL": null}