{"Source": "Adaderana", "Timestamp": "May 28, 2016 06:06 pm", "Headline": "දේශපාලන අතපෙවීම් එපා", "News Content": "වෛද්‍ය මාරුවීම් ප්‍රතිපත්තියට දේශපාලන අතපෙවීම් සිදු නොකරන ලෙස රජයේ වෛද්‍ය නිළධාරින්ගේ සංගමය ඉල්ලා සිටියි.එම සංගමයේ ලේකම් වෛද්‍ය නලින්ද හේරත් මහතා පැවසුවේ වෛද්‍ය මාරුවීම් ප්‍රතිපත්තියට මේ වන විට පෙර නොවූ අයුරින් දේශපාලකයින් මැදිහත් වන බවයි.දුෂ්කර ප්‍රදේශවලට වෛද්‍යවරු, වෘත්තියවේදීන් සහ තාක්ෂණික සහ අනෙකුත් පිරිස් අනුයුක්ත කිරීම දියුණු රටවල පවා අභියෝගයක් බව වෛද්‍ය නලින් ද හේරත් මහතා පවසයි.මෙරට තුළ සිදු වන දේශපාලන මැදිහත්වීම් හේතුවෙන් එම කාර්යය සිදු කිරීම ඉතා අපහසු වී ඇති බව ඔහු පෙන්වාදෙයි.එම නිසා දුෂ්කර ප්‍රදේශවල සිටින ජනතාවට වෛද්‍යවරු හිමිකර දෙන වෛද්‍ය මාරුවීම් ප්‍රතිපත්තියට දේශපාලන අතපෙවීම් සිදු නොකළ යුතු බව රජයේ වෛද්‍යවරුන්ගේ සංගමය අවධාරණය කරයි.", "URL": "https://sinhala.adaderana.lk/news.php?nid=60557", "Category": null, "Parent URL": null}