{"Source": "Adaderana", "Timestamp": "October 1, 2012 04:46 pm", "Headline": "කොටි බෝට්ටු 2 ක් මතුවෙයි", "News Content": "මුලතිව් විශ්ව මඩු ප‍්‍රදේශයේ කැලෑවක සඟවා තිබූ එල්.ටී.ටී.ඊ. බෝට්ටු 2 ක් සොයා ගෙන තිබේ. වව්නියාව පොලිස් ත‍්‍රස්ත විමර්ශන ඒකකයට ලැබුණු තොරතුරකට අනුව සිදු කළ සෝදිසි මෙහෙයුමක දී අධි ධාරිතාවකින් යුත් එන්ජින් සහිත බෝට්ටු 2 ක් සොයා ගෙන ඇති බව සඳහන්ය. ඊට අමතරව එම ප‍්‍රදේශයේ වල දමා තිබූ එල්.ටී.ටී.ඊ. ආයුධ තොගයක් ද සොයාගෙන තිබේ. ඒ අතර මිලිමීටර් 60 වර්ගයේ මෝටාර් උණ්ඩ 25 ක්, කාලතුවක්කු උණ්ඩයක්, ආර්.පී.ජී උණ්ඩ 2 ක් සහ මිලිමීටර් 40 වර්ගයේ ග්‍රෙනෙඩ් ලෝන්චරයක් වන බව පොලීසිය සඳහන් කළේය. යුද්ධය අවසන් වී වසර 3 ක් ගත වුවද සොයා ගත් බෝට්ටු 2 සහ ආයුධ තොගය පාවිචියට සුදුසු තත්ත්වයේ තිබෙන බව වව්නියාව පොලීසිය පවසයි.", "URL": "https://sinhala.adaderana.lk/news.php?nid=27914", "Category": null, "Parent URL": null}