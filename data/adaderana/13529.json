{"Source": "Adaderana", "Timestamp": "January 16, 2011 09:19 am", "Headline": "දිස්ත්‍රීක් ලේකම්වරුන් කොළඹට කැඳවයි", "News Content": "පළාත් පාලන මැතිවරණය පැවැත්වීම සම්බන්ධයෙන් සියලු දිස්ත්‍රික් ලේකම්වරුන්ගේ විශේෂ සාකච්ඡාවක් හෙට පැවැත්වේ. මැතිවරණ කොමසාරිස් දයානන්ද දිශානායක මහතාගේ ප්‍රධානත්වයෙන් කොළඹ දී මෙම සාකච්ඡාව පැවැත්වීමට නියමිතව ඇත. මේ අතර තැපැල් ඡන්ද අයදුම්පත් භාර ගැනීම මේ මස 27 වැනි දින දක්වා දීර්ඝ කර තිබේ. ඒ අනුව තැපැල් ඡන්ද හිමියන් සිය අයදුම් පත් 2009 වසරේ ඡන්ද හිමි නාමලේඛනයට අනුව සම්පූර්ණ කර ආයතන ප්‍රධානියා හරහා සහතික කිරීමේ නිලධාරීයා වෙත භාර දිය යුතු බව මැතිවරණ මහලේකම් කාර්යාලය සඳහන් කරයි. තැපැල් ඡන්ද සඳහා අයදුම්පත් භාර ගැනීම පසුගිය 6 වැනිදා ආරම්භ වුණු අතර එය අදින් අවසන් වීමට නියමිතව තිබුණි.", "URL": "https://sinhala.adaderana.lk/news.php?nid=13529", "Category": null, "Parent URL": null}