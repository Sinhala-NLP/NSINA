{"Source": "Adaderana", "Timestamp": "February 24, 2019 02:19 pm", "Headline": "බොරැල්ල ‍පොලීසියේ රථ වාහන ස්ථානාධිපතිවරයා අනතුරට ලක් කළ ඩිෆෙන්ඩර් රථය සොයා ගනී", "News Content": "බොරැල්ල රථ වාහන අංශයේ ස්ථානාධිපතිවරයා රිය අනතුරකට ලක් කර පළාගිය ඩිෆෙන්ඩර් රථය බත්තරමුල්ල පැලවත්ත ප්‍රදේශයේ තිබී සොයාගෙන ඇත. සි.සි.ටි.වී.දර්ශන ඔස්සේ සිදුකළ විමර්ශනවලදී බත්තරමුල්ල පැලවත්ත පැගෝඩා ගාඩ්න් හි අංක 727 දරණ ස්ථානයේ ගාල් කර තිබියදී එම ඩිෆෙන්ඩර් රථය සොයාගෙන ඇති බව පොලිස් මාධ්‍ය ප්‍රකාශක කාර්යාලය සදහන් කළේය. මේ වන විට අපරාධ ස්ථාන පරීක්ෂණ නිලධාරීන් අදාළ ස්ථානයට කැදවා විමර්ශන ආරම්භ කර තිබේ. යතුරුපැදියකින් කොල්ලුපිටිය පොලිස් ස්ථානය වෙත ගමන් කරමින් සිටි බොරැල්ල රථ වාහන අංශයේ ස්ථානාධිපතිවරයා අද (23) අලුයම 4.35ට පමණ බම්බලපිටිය ප්‍රදේශයේදී ඩිෆෙන්ඩර් රථයක ගැටීමෙන් අනතුරට ලක්ව තිබුණි. අනතුරෙන් ස්ථානාධිපතිවරයා බරපතල තුවාල ලබා කොළඹ ජාතික රෝහලට ඇතුළත් කෙරුණු අතර අනතුරට සම්බන්ධ ඩිෆෙන්ඩර් රථය එම ස්ථානයෙන් පළාගොස් තිබු බව සදහන්.", "URL": "https://sinhala.adaderana.lk/news.php?nid=104940", "Category": null, "Parent URL": null}