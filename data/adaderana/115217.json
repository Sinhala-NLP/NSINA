{"Source": "Adaderana", "Timestamp": "July 28, 2019 07:34 pm", "Headline": "බොහෝ දුරට පළාත් සභා මැතිවරණය එයි-අමරවීර", "News Content": "ජනාධිපතිවරණයට පෙර පළාත් සභා මැතිවරණය පැවැත්වීමට ඉඩ ඇතැයි එක්සත් ජනතා නිදහස් සන්ධාන මහ ලේකම් පාර්ලිමේන්තු මන්ත්‍රී මහින්ද අමරවීර මහතා පවසයි. සූරියවැව ප්‍රදේශයේ පැවති ජන හමුවක් අමතමින් අමාත්‍යවරයා මෙම අදහස් ප්‍රකාශ කළේය. ‍මහින්ද රාජපක්ෂ මහතා සේම වත්මන් ජනාධිපති මෛත්‍රීපාල සිරිසේන මහතාද විධායක ජනාධිපති ධූරය අහෝසීකරණ බව පැවසුවද එය නොකළ බවද මන්ත්‍රීවරයා එහිද පෙන්වා දුන්නේය. අනාගතයේ තෙරි පත්වන ජනාධිපතිවරයාද විධායක ජනාධිපති ධූරය අහෝසී නොකරන බවත් මන්ත්‍රීවරයා ප්‍රකාශ කළේය. එහිද මැතිවරණ සම්බන්ධයෙන් අදහස් දක්වමින් ඒ මහතා පැවසුවේ ජනාධිපතිවරණයකට පෙර පළාත් සභා ඡන්දයක් පැවැත්වීමට ඉඩ ඇති බවයි.", "URL": "https://sinhala.adaderana.lk/news.php?nid=115217", "Category": null, "Parent URL": null}