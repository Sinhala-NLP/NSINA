{"Source": "Adaderana", "Timestamp": "May 8, 2012 02:39 pm", "Headline": "හිමිනමකට හා කතකට පහරදීම - දෙදෙනෙකු අත්අඩංගුවට", "News Content": "තිස්සමහාරාම, වීරවිල ප්‍රදේශයේ විහාරස්ථානයක ස්වාමීන් වහන්සේ නමකට සහ කාන්තාවකට පහරදීමේ සිද්ධියක් සම්බන්ධයෙන් පුද්ගලයින් දෙදෙනෙකු පොලිසිය විසින් අත්අඩංගුවට ගෙන තිබේ. වීරවිල, 19 කොළනිය ප්‍රදේශයේ පිහිටි විහාරස්ථානයකට අයත් කුඹුරක ආරවුලක් සම්බන්ධයෙන් ‍විහාරාධිපති හිමියන්ට සහ තවත් කාන්තාවකට මෙම පුද්ගලයින් දෙදෙනා පහර දී තුවාල සිදුකර තිබුණි. මෙම සිද්ධිය සම්බන්ධයෙන් පරීක්ෂණ ආරම්භ කළ තිස්සමහාරාම පොලිසිය මොවුන් දෙදෙනා අත්අඩංගුවට ගත් අතර අද(08) තිස්සමහාරාම මහේස්ත්‍රාත් හමුවට ඉදිරිපත් කිරීමට නියමිතය. තිස්සමහාරාම පොලිසිය මේ සම්බන්ධයෙන් වැඩිදුර පරීක්ෂණ සිදුකරයි.", "URL": "https://sinhala.adaderana.lk/news.php?nid=24098", "Category": null, "Parent URL": null}