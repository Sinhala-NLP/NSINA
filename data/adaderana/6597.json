{"Source": "Adaderana", "Timestamp": "February 10, 2010 11:34 am", "Headline": "ෆොන්සේකා අත්අඩංගුවට ගැනීමෙන් හානියක් නෑ", "News Content": "විශ්‍රාමික ජෙනරාල් සරත් ෆොන්සේකා මහතා අත්අඩංගුවට ගැනීමෙන් ශ්‍රී ලංකාවේ දේශපාලන ස්ථායිභාවයට බලපෑමක් නොවන බව ඉන්දියාවේ ශ්‍රී ලංකා මහකොමසාරිස් ප්‍රසාද් කාරියවසම් මහතා පවසයි. ඔහු පවසන පරිදි සරත් ෆොන්සේකා මහතා ජනාධිපතිවරණ අපේක්ෂකයෙකු වීමත් අත්අඩංගුවට ගැනීමත් අතර සබඳතාවක් නොමැත. සරත් ෆොන්සේකා මහතා හමුදා නිලධාරියෙකුව සිටියදී සිදුකරන ලදැයි පැවසෙන අයථා චෝදනා සම්බන්ධයෙන් මොහු අත්අඩංගුවට ගත් බව ප්‍රසාද් කාරියවසම් මහතා කියා සිටියි. ඉන්දියාවේ ශ්‍රී ලංකා මහකොමසාරිස් ප්‍රසාද් කාරියවසම් මහතා විදෙස් මාධ්‍යකට කරන ලද ප්‍රකාශයක සඳහන් වන්නේ දෙමළ ජනතාවගේ ගැටලු සඳහා බලය බෙදා හැ‍රීමේ දේශපාලන විසඳුමක් පිළිබඳ දැනටමත් ශ්‍රී ලංකා රජයේ අවධානය යොමුව ඇති බවයි.", "URL": "https://sinhala.adaderana.lk/news.php?nid=6597", "Category": null, "Parent URL": null}