{"Source": "Adaderana", "Timestamp": "January 5, 2013 10:54 am", "Headline": "කන්තලේ කුඹුරු අක්කර 700ක් විනාශයි", "News Content": "ගංවතුර තත්ත්වය හේතුවෙන් කන්තලේ ප්‍රදේශයේ කුඹුරු අක්කර 700ට අධික ප්‍රමාණයක් විනාශ වී ඇති බව ගොවි සංවිධාන පවසයි. කන්තලේ වැවේ වාන් දොරටු 10 ක් විවෘත කිරීම හේතුවෙන් ගලා ගිය ජලයෙන් කන්තලේ පෙට්ටිකාඩු සහ පරම්ටුකාඩු ප්‍රදේශයේ කුඹුරු විනාශ වී ඇති බව එම සංවිධානය පෙන්වාදෙයි. කෙසේ වෙතත් විනාශ වූ කුඹුරු සඳහා වන්දි ලබාදීමට අවශ්‍ය පියවර ගන්නා බව කන්තලේ ප්‍රාදේශීය ලේකම්වරයා ප්‍රකාශ කර තිබේ. එමෙන්ම ඇළවේලි ප්‍රතිසංස්කරණය කිරීම සඳහා අවශ්‍ය පියවර ගන්නා බව කන්තලේ වාරිමාර්ග ඉංජිනේරු එම්.එල්. එම් බුද්ධික මහතා පවසයි.", "URL": "https://sinhala.adaderana.lk/news.php?nid=30509", "Category": null, "Parent URL": null}