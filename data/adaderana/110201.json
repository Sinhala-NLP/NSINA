{"Source": "Adaderana", "Timestamp": "May 18, 2019 12:14 pm", "Headline": "නීති විරෝධී දුම්වැටි තොගයක් සමඟ පුද්ගලයෙක් අත්අඩංගුවට", "News Content": "නීති විරෝධී ලෙස මෙරටට ආනයනය කරන ලද දුම්වැටි තොගයක් සමඟ සැකකරුවෙකු බගවන්තලාව පොලීසිය විසින් අත්අඩංගුවට ගෙන තිබේ. ඊයේ(17) රත්‍රීයේ අදාළ සැකකරු සහ දුම්වැටි තොගය අත්අඩංගුවට ගෙන ඇති බව වාර්තා වෙයි. බගවන්තලාව නගරයේ වෙළඳසැලක නිති විරොධී දුම්වැටි අලෙවි කරන බවට ලද තොරතුරක් මත බගවන්තලාව පොලිසියේ නිලධාරීන් විසින් එම වෙළඳසැල පරික්ෂා කිරීමේදි එම වෙළදසැලේ සගවා තිබු දුම්වැටි පැකට් 20 ක් අත්අඩංගුවට ගත් බව බගවන්තලාව පොලීසිය පැවසුවේය. දුම්වැටි පැකට් 20 තුළ දුම්වැටි 400 ක් තිබු බවත්, එම දුම්වැටි මෙරට නිෂ්පාදිත නිතියානුකුල දුම්වැටි බව පවසමින් සැකකරු අලෙවි කර ඇති බව වැටලිම සිදුකළ බගවන්තලාව පොලීසියේ නිලධාරින් සඳහන් කළේය. අත්අඩංගුවට ගත් සැකකරු පොලිස් ඇප මත මුදා හැර ඇති අතර ඔහුට එරෙහිව හැටන් මහෙස්ත්‍රාත් අධිකරණයේ නෛතික පියවර ගැනීමට කටයුතු කරන බව බගවන්තලාව පොලිසියේ ස්ථානාධිපති ශාන්ත බණ්ඩාර මහතා කියා සිටියේය.", "URL": "https://sinhala.adaderana.lk/news.php?nid=110201", "Category": null, "Parent URL": null}