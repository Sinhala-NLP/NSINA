{"Source": "Adaderana", "Timestamp": "February 9, 2016 12:19 pm", "Headline": "යාපනය වැසියන් 31186ක් තවමත් අවතැන්", "News Content": "යාපනය දිස්ති‍්‍රක්කය තුළ පුද්ගලයින් 31186 දෙනෙකු තවමත් අවතැන්ව ජීවත්වන බැව් යාපනය, මරදනාමඩම සභාපතිපිල්ලේ අවතැන් කඳවුරේ ජනතාව පවසයි.එක්සත් ජාතීන්ගේ සංවිධානයේ මානව හිමිකම් කටයුතු මහකොමසාරිස් අල් හුසේන් කුමරු යාපනය දිස්ති‍්‍රක්කයේ අවතැන් ජනතාවගේ තොරතුරු විමසීම වෙනුවෙන් යාපනය, මරදනාමඩම සභාපතිපිල්ලේ අවතැන් කඳවුර වෙත පැමිණි අවස්ථාවේදී අවතැන් කඳවුරු ජනතාව එලෙස පවසා තිබේ.අවතැන් කඳවුරු ජනතාව වැඩිදුරටත් පැවසූවේ යාපනය, වලිකාමම් උතුර ප‍්‍රාදේශීය ලේකම් කොට්ඨාශයට අයත් යාපනය අධිආරක්ෂිත කලාපය තුළ මුල් ඉඩම් පවතින පිරිසක් එලෙස අවතැන්ව සිටින බවයි.1990 වසරේ ඇති යුධ ගැටුම් හේතුවෙන් වලිකාම්ම, උතුර ප‍්‍රාදේශීය ලේකම් කොට්ඨාශයට අයත් ග‍්‍රාම සේවා වසම් 45 කට අයත් පිරිසක් අවතැන් කඳවුරු වෙත පැමිණි බවත්, අවස්ථා ගණනාවකදි අදාළ ප‍්‍රදේශයන්ගේ ඉඩම් නිදහස් කළ අතර, වර්තමානයේදි වලිකාමම් කොට්ඨාශයේ ග‍්‍රාම සේවා වසම් 22 ක වැසියන් පිරිසක් තවමත් සිය මුල් ඉඩම් නොලැබීම මත අවතැන්ව සිටින බව කඳවුරු වැසියන් මහකොමසාරිස්වරයා වෙත පවසා තිබේ.යුද්ධය හේතුවෙන් අවතැන්වු වලිකාමම් උතුර ප‍්‍රාදේශීය ලේකම් කොට්ඨාශයේ වැසියන් දැනට වසර 26ක් සිය මුල් ගම්මාන අතහැර අවතැන්ව සිටින බැවින් තමන්ට තම මුල් ඉඩම් කඩිනමින් නිදහස් කරදෙන ලෙසට අදාළ වගකිවයුතු නිලධාරීන්ගෙන් ඉල්ලා තිබේ.යාපනය අවතැන් කඳවුරු වැසියන්ගේ ඉල්ලීම් සම්බන්ධයෙන් වගකිව යුතු අංශ සමඟ සාකචිජා කරන බව අල් හුසේන් කුමරු එහිදී අවතැන් කඳවුරු ජනතාවට පවසා ඇති බව සඳහන්ය.", "URL": "https://sinhala.adaderana.lk/news.php?nid=57046", "Category": null, "Parent URL": null}