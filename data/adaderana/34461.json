{"Source": "Adaderana", "Timestamp": "May 29, 2013 08:54 am", "Headline": "සාමාන්‍ය තොරතුරු තාක්ෂණයේ ප්‍රතිඵල එයි", "News Content": "සාමාන්‍ය තොරතුරු තාක්ෂණ විභාගයේ 2011 සහ 2012 යන වර්ෂයන්හි විභාග ප්‍රතිඵල නිකුත් කර තිබේ. දිවයිනේ සියලුම පාසල් සඳහා ප්‍රතිඵල ලේඛන මේ වන විට තැපැල් කර යවා ඇති බව විභාග කොමසාරිස් ජනරාල් ඩබ්ලිව්.එම්.එන්.ජේ පුෂ්පකුමාර මහතා පවසයි. 2011 වර්ෂයේ පැවැත්වූ සාමාන්‍ය තොරතුරු තාක්ෂණ විභාගය සඳහා අයදුම්කරුවන් එක්ලක්ෂ විසිතුන්දහස් හැටපස් දෙනෙක් පෙනී සිට ඇති අතර 2012 වර්ෂයේ විභාගය සදහා පෙනී සිටි සංඛ්‍යාව එක්ලක්ෂ හතලිස් අටදහස් පන්සිය අනූ දෙනෙකි. ඒ අනුව මුළු අයදුම්කරුවන් දෙලක්ෂ හැත්තෑඑක්දහස් හයසිය පනස් පස් දෙනෙකුගේ ප්‍රතිඵල මෙවර නිකුත් කර ඇති බව ඩබ්ලිව්.එම්.එන්.ජේ පුෂ්පකුමාර මහතා සඳහන් කරයි.", "URL": "https://sinhala.adaderana.lk/news.php?nid=34461", "Category": null, "Parent URL": null}