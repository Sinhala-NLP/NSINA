{"Source": "Adaderana", "Timestamp": "October 14, 2015 08:54 am", "Headline": "විහාරස්ථානයෙන් හමුවූ ලිපි ගැන තැපෑලෙන් පරීක්ෂණයක්", "News Content": "මුන්දලම, මදුරන්කුලිය ප්‍රදේශයේ විහාරස්ථානයක තිබී සොයාගත් ලිපි සම්බන්ධයෙන් තැපැල් දෙපාර්තමේන්තුව විශේෂ පරීක්ෂණයක් ආරම්භ කර තිබේ.මුදුරන්කුලිය තැපැල් කාර්යාලයට අනුයුක්තව සේවය කරන ලිපි බෙදන්නෙකු විසින් අදාළ ලිපි තොගය ප්‍රදේශයේ විහාරස්ථානයක දමා ගොස් තිබියදී මදුරන්කුලිය පොලීසිය විසින් සොයාගනු ලැබුවේය.ලිපි 200කට වැඩි සංඛ්‍යාවක් එම ස්ථානයේ තිබී සොයාගත් බව තැපැල් දෙපාර්තමේන්තුව සඳහන් කළේය.අදාළ සිද්ධිය සම්බන්ධයෙන් තැපැල් දෙපාර්තමේන්තුවේ විශේෂ විමර්ශන කණ්ඩයමක් ඊයේ දිනයේ එම ස්ථානයට ගොස් පරීක්ෂණ ආරම්භ කළ බව තැපැල්පති රෝහණ අබේරත්න මහතා පැවසුවේය.ඒ අනුව විමර්ශන කණ්ඩායම සිදුකරන පරීක්ෂණ වලින් අනතුරුව අදාළ සිද්ධිය සම්බන්ධයෙන් විනයානුකූල ක්‍රියාමාර්ග ගන්නා බව තැපැල්පතිවරයා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=54431", "Category": null, "Parent URL": null}