{"Source": "Adaderana", "Timestamp": "September 28, 2018 12:17 pm", "Headline": "5000 හොර නෝට්ටු 469ක් අල්ලයි", "News Content": "ව්‍යාජ ලෙස මුද්‍රණය කරන ලද රුපියල් පන්දහසේ මුදල් නෝට්ටු 469ක් සමඟින් සැකකරුවන් තිදෙනෙකු අත්අඩංගුවට ගෙන තිබේ. තඹලගමුව ඉන්ධන පිරවුම්හල අසළ දී මෝටර් රථයක් පරික්ෂාවට ලක් කිරීමෙන් පසු අදාළ මුදල් නෝට්ටු තොගය සොයාගත් බව පොලීසිය පැවසීය. සැකකරුවන් මාතර, හිනිදුම සහ අකුරණ ප්‍රදේශවල පදිංචිකරුවන් වෙයි. ඔවුන් අද(28) කන්තලේ මහේස්ත්‍රාත් අධිකරණය වෙත ඉදිරිපත් කිරීමට නියමිතයි.", "URL": "https://sinhala.adaderana.lk/news.php?nid=96851", "Category": null, "Parent URL": null}