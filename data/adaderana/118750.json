{"Source": "Adaderana", "Timestamp": "September 10, 2019 12:30 pm", "Headline": "පාසල්වල ශාරිරික දඩුවම් තහනම් කරනවා-තලතා", "News Content": "සමහර කාලවලදී අධ්‍යාපනය දේශපාලනීකරණය වු බව අකමැත්තෙන් වුණද කියන්න සිදු වන බව අධිකරණ හා බන්ධනාගාර ප්‍රතිසංස්කරණ අමාත්‍ය නීතිඥ තලතා අතුකෝරළ මහත්මිය පවසයි. පසුගිය කාලය තුළ රටේ නීතිය විනාශ කරලා දැම්මා ,නීතිය තිබුණේ දේශපාලන බලවතාගේ අවශ්‍යතාවය අනුව බවද ඇය පවසයි. අමාත්‍යවරිය මෙම අදහස් පළ කළේ ළඟම පාසල හොදම පාසල වැඩ සටහන යටතේ පාසල් ගොඩනැගිලි 500 ක් විවෘත කිරීම යටතේ රත්නපුර කහවත්ත ප්‍රාථමික විද්‍යාලයේ නව තෙමහල් පන්ති කාමර ගොඩනැගිල්ල සිසු අයිතියට පත් කිරීමේ අවස්ථාවට ඊයේ (09) එක්වෙමිනි. අධ්‍යාපනයට කැපවීම් කරන ගුරු භවතුන්ගේ උසස්වීම් මාරුවීම් මේ හැම ඒ කාලයේ වුනේ දේශපාලන අවශ්‍යතා අනුව බවත් නමුත් වර්තමානයේ එය සියළු කටයුතු අවසන් වී රට නිර්දේශපාලනීකරණය වී ඇති බව අමාත්‍යවරිය පවසයි. වැඩිදුරටත් අදහස් දැක්වු අමාත්‍යවරයි, \"අපේ අධ්‍යාපනය හොඳ මට්ටමක තිබුණා මම අකමැත්තෙන් වුණත් කියන්න ඕන සමහර කාලවලදී මේ අධ්‍යාපනය දේශපාලනීකරණය වුණා. අධ්‍යාපනයට කැපවීම් කරන ගුරු භවතුන්ගේ උසස්වීම් මාරුවීම් මේ හැම දෙයක්ම පසුගිය කාලයේ වුනේ දේශපාලන අවශ්‍යතා අනුවයි. අද අපිට සන්තෝෂයෙන් කියන්න පුළුවන් අද අපි සම්පුර්ණයෙන්ම නිර්දේශපාලණිකරණය වෙලා තියෙනවා. කිසිම ආකාරයක උසස්වීම් මාරුවීම් ගන්න අපේ ලැයිස්තුවල ඉන්න ඕන නැහැ. සුදුසු මනුස්සයාට සුදුසු තැන ලබා දෙන්න ක්‍රියා කරලා තියෙනවා. අද සමහර අයට අමතක වෙලා තියෙනවා ඒ වගේ යුගයක් මේ රටේ තිබුණා කියලා .අපි හැම පාසලකටම උපරිම ආකාරයේ පහසුකම් ලබා දෙනවා. මේ ජාතික සහ පළාත් පාසල් කියන භේදය නැති කරන්න ඕන.මේ වැඩ සටහන් පටන් ගත්තේ ඒකයි.අපි දන්නවා සමහර ගුරුවරුන් ඉන්නවා ඉස්කෝලේ උගන්වන්නේ නැහැ . හවස පන්තියට යන්න ඕන උගන්වන්න.මේවා අපි නැති කරන්න ඕන.1977 ජේ.ආර්.ජයවර්ධන මැතිතුමා නොමිලේ පොත් ටික දෙන්න පටන් ගත්තා. ඒත් සමග ලමයි පාසල් යන්න පටන් ගත්තා.දරුවෝ ඒ නිසාම හොදට ඉගෙන ගත්තා.මෙතන ඉන්න ගුරුවරු සියලු දෙනාම මේ රටට ණයයි. සියලු දෙනාම නිදහස් අධ්‍යානපනය තුළ වරම් ලබපු අයයි.නිදහස් අධ්යා පනය තුළ ඉගෙන ගත්ත අපේ වගකීම තමයි රට වෙනුවෙන් යුතුකම ඉටු කරන්න ඕන. දැන් රජයේ වෛද්‍ය නිලධාරීන්ගේ සංගමය කියලා එකක් තියෙනවා.මේ රටේ දුප්පත් මිනිස්සුන්ගේ සල්ලිවලින් ඉගෙන ගෙන වෛද්යන විද්‍යාලයේදීත් නොමිලේ ඉගෙන ගෙන අද වර්ජනය කරනවා. හැන්දෑවට චැනල් සෙන්ටර් එකට යනවා.මොනවාද තියෙන ඉල්ලීම් කාර් පර්මීට් එක ඒ අයගේ අවශ්‍යතාවය. ඒ ගොල්ලෝ විතරක් මේකේ ඉන්න ඕන මෙන්න මෙහෙම විකල්ප තමයි ඒ අයගේ තියෙන්නේ.මේවායින් අපි වෙන් වෙන්න ඕන.ඇයි අපි රටක් හැටියට ආපස්සට යන්න හදන්නේ. අමාත්‍ය මණ්ඩලයේ අනුමැතිය අර ගෙන මේ වන විට වැඩ කර ගෙන යනවා නීති අධ්යාතපනය පාසල් විෂය මාලාවට ඇතුළු කරන්න. හය නවය වසර වලින් පටන් අර ගෙන උසස් පෙළට අනිවාර්යයෙන්ම කොටසක් එකතු කරනවා.මිනිස්සු රටේ නීතිය දන්නේ නැහැ. නීතිය දන්නේ නැති නිසා රටේ වැරදි කරනවා.හිර ගෙවල් පිරෙනවා .මම දේශපාලනය කථා කරන්නේ නැහැ.පසුගිය කාලය තුළ රටේ නීතිය විනාශ කරලා දැම්මා. නීතිය තිබුණේ දේශපාලන බලවතාගේ අවශ්‍යතාවය අනුවයි.මම හෙට අනිද්දා තවත් එකක් ගේනවා ශාරිරික දඩුවම් තහනම් කරනවා පාසල්වල. අපි මිනිසුන් ලෙස ඉදිරියට යන්න ඒන.අපේ දරුවන්ට ම්ලේච්ඡයින් ලෙස ඉදිරියට යන්න බැහැ.අපි කරුණාවන්ත වෙන්න ඕන.ආණ්ඩුව අධ්‍යානපනයට මුලිකත්වය දෙන්නේ එහි වටිනාකම නිසා. දරුවන් ලෙස ඔබ හොදට වැඩ කරන්න ඉගෙන ගන්න.අපේ ආණ්ඩුව අධ්‍යාපනය වෙනුවෙන් පෙනී සිටින ආණ්ඩුවක්.අපේ රජය පලවෙනි තැන අඅධ්‍යානපනයට දෙනව\"", "URL": "https://sinhala.adaderana.lk/news.php?nid=118750", "Category": null, "Parent URL": null}