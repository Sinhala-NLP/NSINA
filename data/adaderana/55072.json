{"Source": "Adaderana", "Timestamp": "November 13, 2015 11:11 am", "Headline": "‍රේගු නිලධාරීන්ට අදත් ඇප නෑ", "News Content": "ව්‍යාපාරිකයෙකුගෙන් රුපියල් මිලියන 125ක අල්ලසක් ලබාගත්තැයි යන සහකාර රේගු අධිකාරිවරුන් තිදෙනා ලබන 25 තෙක් තවදුරටත් රිමාන්ඩ් කිරීමට කොළඹ ප්‍රධාන මහේස්ත්‍රාත් අධිකරණය නියෝග කර තිබේ.අදාළ පැමිණිල්ල අද කැඳවූ අවස්ථාවේ සැකකාර ‍රේගු නිලධාරීන්ට ඇප ලබාදෙන මෙන් ඔවුන්ගේ නීතිඥවරු ඉල්ලීමක් කළද පරීක්ෂණ අවසන් නැති නිසා ඇප දුනහොත් එය එම කටයුතුවලට බාධාවක් විය හැකි යැයි අල්ලස් කොමිසම පවසා ඇත.සිද්ධියට අදාළව 12 දෙනෙකුගෙන් ප්‍රකාශ ලබාගෙන ඇති බවත්, තවත් 7 දෙනෙක්ගෙන් ප්‍රකාශ ගැනීමට නියමිත බවත්, තවත් රේගු නිලධාරීන් 2ක් ගැන පරීක්ෂණ කරන බවත්, එහිදී අල්ලස් කොමිසම පැවසූ බව අප වාර්තාකරු පැවසීය.ඉදිරිපත් වූ කරුණු සලකා කොළඹ ප්‍රධාන මහේස්ත්‍රාත් ගිහාන් පිලපිටිය මහතා සැකකරුවන් තිදෙනා ලබන 25 වැනිදා තෙක් රිමාන්ඩ් කිරීමටත්, පරීක්ෂණවල ප්‍රගතිය ඇතුළත් වාර්තාවක් එදිනට ලබාදෙන ලෙසත්, නියෝග කර ඇත.", "URL": "https://sinhala.adaderana.lk/news.php?nid=55072", "Category": null, "Parent URL": null}