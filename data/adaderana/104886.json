{"Source": "Adaderana", "Timestamp": "February 23, 2019 01:23 pm", "Headline": "ලංකා පිල පරදා පාකිස්ථාන දෘශ්‍යාබාධිත කණ්ඩායම එක්දින ජය ලබයි", "News Content": "සංචාරක පාකිස්තාන දෘශ්‍යාබාධිත කණ්ඩායම සහ ශ්‍රී ලංකා දෘශ්‍යාබාධිත කණ්ඩායම අතර පැවැත්වෙන එක්දින ක්‍රිකට් තරගාවලිය තවත් එක් තරගයක් ඉතිරිව තිබියදී ජය ගැනීමට පාකිස්තාන දෘශ්‍යාබාධිත කණ්ඩායම ඊයේ(22) සමත් විය. ඒ දෙරට අතර පැවැති දෙවන එක්දින තරගය එක් ලකුණකින් ජය ගනිමින්. කොළඹ බී.ආර්. සී ක්‍රීඩාංගණයේදී කාසිය වාසිය දිනූ පාකිස්තාන දෘශ්‍යාබාධිත කණ්ඩායම ප්‍රථමයෙන් පන්දුවට පහරදීම සඳහා ශ්‍රී ලංකා දෘශ්‍යාබාධිත කණ්ඩායමට ආරාධනා කළේය. ඒ අනුව පිටියට පිවිසි ශ්‍රී ලංකා දෘශ්‍යාබාධිත කණ්ඩායම පන්දුවාර 40 අවසානයේදී කඩුලු 9ක් දැවි ලකුණු 383ක් රැස් කළේය. එහිදී චමින්ද දේශප්‍රිය ලකුණු 138ක් රැස් කිරීමට සමත් විය. ලකුණු 384ක ජයග්‍රාහී ඉලක්කය හඹායාමට පිටියට පිවිසි පාකිස්තාන දෘශ්‍යාබාධිත කණ්ඩායම පන්දුවාර 33යි පන්දු 4කදී කඩුලු 4ක් පමණක් දැවී එම ඉලක්කය පසු කර ගියේය. ඒ අනුව තරග 3කින් සමන්විත එක්දින තරගාවලිය තරග 2ට 0ක් ලෙස මේ වන විටත් ජය ගැනීමට පාකිස්තාන දෘශ්‍යාබාධිත කණ්ඩායම සමත් වී තිබේ.", "URL": "https://sinhala.adaderana.lk/news.php?nid=104886", "Category": null, "Parent URL": null}