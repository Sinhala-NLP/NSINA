{"Source": "Adaderana", "Timestamp": "April 13, 2016 10:36 am", "Headline": "බඹර ප්‍රහාරයකින් පුද්ගලයෙක් මරුට", "News Content": "බඹර ප්‍රහාරයකට ලක්වූ පුද්ගලයෙකු හැටන් ප්‍රදේශයේදී මියගොස් තිබේ.හැටන්, වෙලිංටන් කොටසේ, යුනිෆීල්ඩ් තේ වතුයායේ සේවයකරමින් සිටි කම්කරුවෙකු මෙලෙස බඹර ප්‍රහාරයට ලක්ව ඇති බව පොලීසිය පවසයි.ප්‍රහාරයට ලක්වූ පුද්ගලයා කොටගල රෝහලට ඇතුළත් කර ප්‍රතිකාර ලබමින් සිටියදී මියගොස් ඇති බව සඳහන්ය.මියගොස් ඇත්තේ එම ප්‍රදේශයේම පදිංචිව සිටි 58 හැවිරිදි පුද්ගලයෙකි.මළ සිරුර කොටගල රෝහලේ තැන්පත් කර ඇති අතර පශ්චාත් මරණ පරීක්ෂණය අද දින සිදුකිරීමට නියමිතය.", "URL": "https://sinhala.adaderana.lk/news.php?nid=59152", "Category": null, "Parent URL": null}