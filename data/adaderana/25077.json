{"Source": "Adaderana", "Timestamp": "June 16, 2012 12:53 pm", "Headline": "සම්බාහන මධ්‍යස්ථානයක් මුවාවෙන් ගෙන ගිය ගණිකා නිවසක් වටලයි", "News Content": "ආයුර්වේද සම්බාහන මධ්‍යස්ථානයක් මුවාවෙන් දෙහිවල ප්‍රදේශයේ පවත්වාගෙන ගිය ගණිකා නිවාසයක් ගල්කිස්ස කොට්ඨාශ දූෂණ මර්දන අංශය විසින් වටලා තිබේ. එහිදී එක් සැකකරුවෙකු සහ සැකකාරියන් පස්දෙනෙකු අත්අඩංගුවට ගත් බව පොලිසිය සඳහන් කරයි. අත්අඩංගුවට ගත් සැකකරුවන් අද(16) දින ගල්කිස්ස මහේස්ත්‍රාත් අධිකරණයට ඉදිරිපත් කිරීමට නියමිතය. ගල්කිස්ස පොලිසිය මේ සම්බන්ධයෙන් වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=25077", "Category": null, "Parent URL": null}