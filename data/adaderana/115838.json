{"Source": "Adaderana", "Timestamp": "August 6, 2019 07:07 am", "Headline": "මෛත්‍රී-මහින්ද අතර විශේෂ හමුවක්", "News Content": "ජනාධිපති මෛත්‍රීපාල සිරිසේන මහතා සහ විපක්ෂ නායක මහින්ද රාජපක්ෂ මහතා අතර විශේෂ හමුවක් සිදුව තිබේ. ඊයේ(05) රාත්‍රී මෙම හමුව සිදුවූ බව දේශපාලන ආරංචි මාර්ග සඳහන් කළේය. ඉදිරි දේශපාලන කටයුතු පිළිබඳව සහ ජනාධිපතිවරණය සම්බන්ධයෙන් මෙහිදි සාකච්ඡා වී ඇති බව සඳහන් වෙයි. එමෙන්ම අභාවප්‍රාප්ත කුරුණෑගල දිස්ත්‍රික් පාර්ලිමේන්තු මන්ත්‍රි සාලින්ද දිසානායක මහතාගේ අවසන් කටයුතු සම්බන්ධයෙන් ද මෙහිදි සාකච්ඡා වී තිබේ. මෙම සාකච්ඡාවට පෙර පසුගියදා දුරකථනයෙන් ද ජනාධිපතිවරයා සහ විපක්ෂ නායකවරයා අතර සාකච්ඡා පවත්වා ඇති බව වාර්තා වෙයි.", "URL": "https://sinhala.adaderana.lk/news.php?nid=115838", "Category": null, "Parent URL": null}