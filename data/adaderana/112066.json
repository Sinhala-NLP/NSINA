{"Source": "Adaderana", "Timestamp": "June 16, 2019 09:30 am", "Headline": "ජනපති දිවයිනට", "News Content": "තජිකිස්ථානයේ තෙදින නිල සංචාරයක නිරත වූ ජනාධිපති මෛත්‍රීපාල සිරිසේන මහතා යළි දිවයිනට පැමිණ තිබේ. අද (16) උදෑසන 9.05ට පමණ ජනාධිපතිවරයා සහ දූත පිරිස රැගත් එමිරේට්ස් ගුවන් සේවයේ ඊ.කේ.650 දරණ ගුවන් යානය කටුනායක ජාත්‍යන්තර ගුවන්තොටුපලට ළඟා වූ බව අද දෙරණ ගුවන්තොටුපල වාර්තාකරු පැවුසවේය. තජිකිස්ථානයේ පැවති ආසියාවේ අන්තර් ක්‍රියාකාරීත්වය සහ විශ්වාසය ගොඩනැංවීමේ පියවර පිළිබඳ සමුළුවට සහභාගී වීම සදහා ජනාධිපති මෛත්‍රීපාල සිරිසේන මහතා පසුගිය 13 වැනිදා දිවයිනෙන් පිටත්ව ගියේය. ඊයේ (15) දිනයේ සමුළුව අමතමින් ගෝලීය ත්‍රස්තවාදය පරාජය කිරීම සදහා ආසියාවේ සියලු රටවල් අතර පවතින බැඳීම සහ සහෝදරත්වය ඉතා වැදගත් බව ජනාධිපතිවරයා අවධාරණය කළේය. සිය සංචාරයේ දී ජනාධිපති මෛත්‍රීපාල සිරිසේන මහතා තජිකිස්ථාන ජනාධිපති ඉමෝමාලි රාමොන් මහතා සමග ද්වීපාර්ශවික සාකච්ඡා ද පවත්වනු ලැබුවේ.", "URL": "https://sinhala.adaderana.lk/news.php?nid=112066", "Category": null, "Parent URL": null}