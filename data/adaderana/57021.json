{"Source": "Adaderana", "Timestamp": "February 8, 2016 02:52 pm", "Headline": "බදුල්ල සමෘද්ධි නිලධාරීන් පාරටබසී", "News Content": "බදුල්ල දිස්ත්‍රික්කයේ සමෘද්ධි සංවර්ධන නිලධාරීන් පිරිසක් ඌව පළාත් සභාව ඉදිරිපිට විරෝධතාවයක නිරත වී තිබේ.විදුලිබල හා පුනර්ජනනිය නියෝජ්‍ය අමාත්‍ය අජිත් පී පෙරේරා මහතා දිවිනැගුම සංවර්ධන නිලධාරීන්ට බැන වැදිම සහ මාධ්‍ය හමුවේ සිදු කළ ප්‍රකාශයට විරෝධය පළ කරමින් ඔවුන් විරෝධතාවයේ නිරත වූ බව අද දෙරණ වාර්තාකරු පැවසුවේය.බදුල්ල විල්ස්පිටිය අසළින් පා ගමනකින් විරෝධතාවය ආරම්භ කළ සමෘද්ධි සංවර්ධන නිලධාරින් පැයක පමණ කාලයක් ඌව පළාත් සභාව ඉදිරිපිට විරෝධතාවයේ නිරත වී තිබේ.නියෝජ්‍ය අමාත්‍යවරයාගේ ක්‍රියාකලාපය හෙළාදකින බව විරෝධතාකරුවන් පැවසුවේය.එමෙන්ම අජිත් පී. පෙරේරා නියෝජ්‍ය අමාත්‍යවරයා සිදු කළ එම ප්‍රකාශයන් ඉල්ලා අස්කර ගත යුතු බව ද විරෝධතාවයේ නිරත වූවන් ප්‍රකාශ කර ඇත.", "URL": "https://sinhala.adaderana.lk/news.php?nid=57021", "Category": null, "Parent URL": null}