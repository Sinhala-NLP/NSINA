{"Source": "Adaderana", "Timestamp": "May 19, 2013 09:08 am", "Headline": "රෝයල් චැලෙන්ජර්ස් බැංගලෝර් දිනයි", "News Content": "ඉන්දීය ප්‍රීමියර් ලීග් ක්‍රිකට් තරගාවලිය යටතේ පැවති තරගයකින් රෝයල් චැලෙන්ජර්ස් බැංගලෝර් කණ්ඩායම ජය අත්කර ගත්තේය. වර්ෂාව හේතුවෙන් තරගය ආරම්භ වීම ප්‍රමාද වු අතර කණ්ඩායම් දෙකට පන්දුවාර අට බැගින් පමණක් ක්‍රීඩා කිරීමට අවස්ථාව හිමිවුණි. ප්‍රථමයෙන් පන්දුවට පහරදුන් බැංගලෝර් කණ්ඩායම පන්දුවාර අටේ දී කඩුලු දෙකක් දැවී ලකුණු 106ක් රැස්කරගත්තේය. විරාට් කෝලී නොදැවී ලකුණු 56යි. ක්‍රිස් ගේල් ලකුණු 28යි. පිළිතුරු වශයෙන් චෙන්නායි සුපර්කිංග්ස් කණ්ඩායමට ලබාගත හැකි වුයේ ලකුණු 82ක් පමණි. මේ අතර ඊයේ පැවති තවත් තරගයකින් කිංග්ස්ලෙවන් පන්ජාබ් කණ්ඩායම ලකුණු 50කින් මුම්බායි ඉන්දියන්ස් කණ්ඩායම පරාජයට පත් කිරීමට සමත් විය. කිංග්ස්ලෙවන් කණ්ඩායම පන්දුවාර 20 දී ලකුණු 183ක් රැස්කරගත්තේය. අසාර් මහමුද් ලකුණු 80යි. මුම්බායි ඉන්දියන්ස් කණ්ඩායමට ලබාගත හැකි වුයේ සියලු දෙනා දැවී ලකුණු 133ක් පමණි.", "URL": "https://sinhala.adaderana.lk/news.php?nid=34205", "Category": null, "Parent URL": null}