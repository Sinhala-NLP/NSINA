{"Source": "Adaderana", "Timestamp": "June 30, 2015 05:02 pm", "Headline": "60 සම්පූර්ණ අයගේ සේවය දිගුකළා", "News Content": "දකුණු පළාතේ සේවා කාලය ඉකුත් වූ පළාත් පාලන ආයතන කොමසාරිස්වරුන්ගේ සේවා කාලය දීර්ඝ කිරීමට දකුණු පළාත් සභාව තීරණය කර තිබේ.අද පැවැති දකුණු පළාත් අමාත්‍ය මණ්ඩල හමුවේදී එම තීරණයට එළඹි බව පළාත් ප්‍රධාන අමාත්‍ය ශාන් විජයලාල් ද සිල්වා මහතා අද දෙරණට සඳහන් කළේය.විසුරුවාහැර ඇති පළාත් පාලන ආයතන මේ වන විට පාලනය වනු ලබන්නේ පළාත් පාලන ආයතන කොමසාරිස්වරුන් යටතේයි. මේ වන විට වයස අවුරුදු 60 සම්පූර්ණ වන දකුණු පළාතේ පළාත් පාලන ආයතන කොමසාරිස්වරුන්ගේ සේවා කාලය යළි පළාත් පාලන ආයතන ඡන්ද විමසීමක් පවත්වන තෙක් දිර්ඝ කිරීමට තීරණය කර ඇති බව පළාත් ප්‍රධාන අමාත්‍ය ශාන් විජයලාල් ද සිල්වා මහතා කියා සිටියේය.‍", "URL": "https://sinhala.adaderana.lk/news.php?nid=52354", "Category": null, "Parent URL": null}