{"Source": "Adaderana", "Timestamp": "September 19, 2016 02:46 pm", "Headline": "විදුහලේ ගින්න නේවාසිකාගාර පාලකට මරු කැඳවයි", "News Content": "බදුල්ල, හාලිඇළ විද්‍යා විද්‍යාලයේ හටගත් ගින්නකින් පුද්ගලයෙකු ජීවිතක්ෂයට පත්ව තිබේ.අද පෙරවරුවේ විද්‍යාලයේ පැරණි භාණ්ඩ ගබඩා කර තිබු කාමරයක මෙම ගින්න හටගෙන ඇති බව පොලීසිය පවසයි.එහිදී විද්‍යාලයේ නේවාසිකාගාර බාරකරු ලෙස කටයුතු කළ 33 හැවිරිදි පුද්ගලයෙකු පිළිස්සුම් තුවාල ලබා බදුල්ල රෝහලට ඇතුළත් කර ඇති අතර ‍ඔහු රෝහලේදී ජීවිතක්ෂයට පත්ව තිබේ.ගින්නෙන් ගබඩා කාමරය සම්පූර්ණයෙන්ම විනාශ වී ඇති අතර බදුල්ල පොලීසිය සහ ගිනි නිවීමේ ඒකකය මැදිහත්ව ගින්න මේ වන විට සම්පූර්ණයෙන්ම මැඩපවත්වා ඇති බව පොලීසිය වැඩිදුරටත් කියා සිටියි.", "URL": "https://sinhala.adaderana.lk/news.php?nid=64251", "Category": null, "Parent URL": null}