{"Source": "Adaderana", "Timestamp": "February 7, 2018 12:09 pm", "Headline": "වැඩ හරියට කරපු හැටන් පොලීසියේ නිලධාරීන්ට තෑගි ලැබෙයි", "News Content": "හැටන් පොලිස් කොට්ඨාසයේ පොලිස් ස්ථාන අටක ඉකුත් 2017 වසරේ අවසන් මාස තුන තුළ මත්ද්‍රව්‍ය වැටලිම් මත් පැන් ජාවාරම්කරුවන් අත්අඩංගුවට ගැනිම අනවසර මැණික් ගැරිම් සිදුකළ ජාවාරම්කරුවන් අත්අඩංගුවට ගෙන අධිකරණයට ඉදිරිපත් කර දඩ මුදල් අය කිරිමට කි‍්‍රයා කළ පොලිස් නිලධාරින්ට මුදල් ත්‍යාග ලබා දිමේ උත්සවයක් ඊයේ (06) හැටන් පොලිස් අධිකාරි කාර්යාලයේදි මධ්‍යම පළාත නැගෙනහිර භාර නියෝජ්‍ය පොලිස්පති චන්දන ගලප්පත්ති මහතාගේ ප‍්‍රධානත්වයෙන් පැවැත් වී තිබේ. මෙම උත්සවයේදි හැටන් පොලිස් කොටිඨාසයට අයත් ස්ථාන අටක පොලිස් නිලධාරින් පනස් එක්දෙනෙකු සඳහා රුපියල් පන් ලක්ෂ හැත්තෑතුන්දහස් හයසීයක මුදලක් මෙහිදි තෑගී වශයෙන් පිරි නමනු ලැබීය. පොලිස් නිලධාරින් රාජකාරි වශයෙන් දිරි ගැන්විම සඳහා මෙවැනි ත්‍යාග මුදල් බෙදා දෙන බව නියෝජ්‍ය පොලිස්පතිවරයා ප්‍රකාශ කර තිබේ. මෙම අවස්ථාවට හැටන් පොලිස් අධිකාරි රවින්ද්‍ර අඹේපිටිය, සහකාර පොලිස් අධිකාරි දසනායක, සහකාර පොලිස් අධිකාරි සමන් පෙරේරා සහ හැටන් මුලස්ථාන ප‍්‍රධාන පොලිස් පරික්‍ෂක ඒ.එල්.එම් ජෙමිල් මහතා ඇතුළු පොලිස් නිලධාරින් විශාල පිරිසක් සහභාගි වී සිටියහ.", "URL": "https://sinhala.adaderana.lk/news.php?nid=84075", "Category": null, "Parent URL": null}