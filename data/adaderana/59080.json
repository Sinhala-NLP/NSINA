{"Source": "Adaderana", "Timestamp": "April 11, 2016 09:09 am", "Headline": "මාතර-කතරගම ප්‍රධාන මාර්ගය අවහිරයි", "News Content": "මාතර - කතරගම ප්‍රධාන මාර්ගයේ තංගල්ල, සීනි මෝදර ප්‍රදේශයේ මාර්ගයට ගසක් කඩා වැටීමෙන් ගමනා ගමනයට බාධා එල්ල වී ඇති බව පොලිස් මාධ්‍ය ප්‍රකාශක කාර්යාලය පවසයි.අද(11) පෙරවරු 7.50ට පමණ ප්‍රධාන මාර්ගය අසළ තිබූ බෝගසක් මාතර - කතරගම ප්‍රධාන මාර්ගයට මෙලෙස කඩා වැටී තිබේ.ඒ අනුව මේ වන විට ඒ ආසන්නයේ ඇති කනපොන මාර්ගය විකල්ප මාර්ගයක් ලෙස භාවිතා වන බව සඳහන්ය.ප්‍රදේශවාසීන් හා පොලීසිය එක්ව කඩා වැටී ඇති ගස ඉවත් කිරීමේ හා ගමනා ගමනයට සුදුසු පරිදි මාර්ගය සකස් කිරීමේ කටයුතු සිදු කරන බවද ‍පොලිස් මාධ්‍ය ප්‍රකාශක කාර්යාලය සඳහන් කරයි.‍", "URL": "https://sinhala.adaderana.lk/news.php?nid=59080", "Category": null, "Parent URL": null}