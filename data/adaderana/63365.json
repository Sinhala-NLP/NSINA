{"Source": "Adaderana", "Timestamp": "August 23, 2016 08:21 am", "Headline": "වන්දනා බස් රථය පෙ‍රළෙයි-එක් අයෙක් මරුට-17ට තුවාලයි", "News Content": "යාපනය - මන්නාරම මාර්ගයේ නාච්චිකුඩා ප්‍රදේශයේදී සිදුවු රිය අනතුරකින් කාන්තාවක මියගොස් තවත් 17 දෙනෙකු තුවාල ලබා තිබේ.වන්දනාකරුවන් පිරිසක් රැගත් පුද්ගලික බස් රථයක් මාර්ගයෙන් ඉවතට පැන පෙරළීයාමෙන් අනතුර සිදුව ඇති බව පොලීසිය සඳහන් කරයි.අනතුරෙන් තුවාල ලැබු කාන්තාවන් 7 දෙනෙකු ඇතුළු පුද්ගලයින් 18 දෙනෙකු යාපනය රෝහලට ඇතුළත් කිරීමේ දී ඉන් කාන්තාවක මියගොස් තිබේ. මියගොස් ඇත්තේ වඩලිඅරිප්පු, ඉලවාල් ප්‍රදේශයේ පදිංචිව සිටි 66 හැවිරිදි කාන්තාවකි.අනතුර සම්බන්ධයෙන් නාච්චිකුඩා පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=63365", "Category": null, "Parent URL": null}