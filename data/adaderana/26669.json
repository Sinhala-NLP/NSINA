{"Source": "Adaderana", "Timestamp": "August 18, 2012 08:23 am", "Headline": "උගත්  පාඩම් භාෂා 3 න්ම ජනතාවට", "News Content": "උගත් පාඩම් හා ප්‍රතිසන්ධාන කොමිසන් වාර්තාවේ සිංහල හා දෙමළ පිටපත් නිකුත් වි තිබේ. ශ්‍රී ලංකා මහ බැංකුව මගින් අදාළ වාර්තාවේ පරිවර්තන පිටපත් සකස් කළ බව විදේශ කටයුතු අමාත්‍යාංශය පවසයි. උගත් පාඩම් හා ප්‍රතිසන්ධාන කොමිසන් වාර්තාවේ සිංහල හා දෙමළ භාෂා පිටපත් මහ බැංකු අධිපති අජිත් නිවාඩ් කබ්රාල් මහතා විසින් ජනාධිපති ලේකම් ලලිත් වීරතුංග සහ විදේශ අමාත්‍ය මහාචාර්ය ජී.එල්.පීරිස් යන මහත්වරුන් වෙත පිරිනමා ඇත. මෙම පිටපත් ප්‍රමුඛතා ලැයිස්තු මත මුලින් මුද්‍රණය කෙරෙන අතර නුදුරේ දී එහි සිංහල හා දෙමළ මුද්‍රිත පිටපත් ජනතාවට ලබාගත හැකි බව විදේශ කටයුතු අමාත්‍යාංශය ‍පවසන්නේය. උගත් පාඩම් හා ප්‍රතිසන්ධාන කොමිසම් වාර්තාවේ සිංහල හා දෙමළ පර්වර්තන සිදුකිරීම මහ බැංකුවේ නියෝජ්‍ය අධිපති සී.ප්‍රේමරත්න මහත්මිය, සහකාර අධිපතිවරුන් වන ඩබ්ලිව්.එම්.කරුණාරත්න මහතා, ආර්.ධීරසිංහ මහත්මිය, එස්.එන්.රත්නායක මහතා, ජ්‍යෙෂ්ඨ ආර්ථික විද්‍යාඥ ජේ.යෝගරාජා මහතා, සහකාර අධ්‍යක්ෂ අමිතා සුන්දරරාජා මෙනවිය යන අය විසින් සිදුකර ඇති බව සඳහන්ය.", "URL": "https://sinhala.adaderana.lk/news.php?nid=26669", "Category": null, "Parent URL": null}