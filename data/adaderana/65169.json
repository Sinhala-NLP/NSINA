{"Source": "Adaderana", "Timestamp": "October 19, 2016 09:12 am", "Headline": "රක්ෂිතයේ දැව ඉරා මාට්ටු", "News Content": "මොණරාගල, දිග්ගල, දෙගල් අරඹ රක්ෂිතයේ අනවසරයෙන් දැව ඉරමින් සිටි පුද්ගලයෙකු පොලිස් විශේෂ කාර්ය බලකා නිළධාරීන් විසින් අත්අඩංගුවට ගෙන තිබේ.අත්අඩංගුවට ගන්නා අවස්ථාවේදී සැකකරු අනවසරයෙන් රක්ෂිතට ඇතුළු වී ගම්මාලු වර්ගයේ දැව ඉරමින් සිටි බව සඳහන්ය.විවිධ ප්‍රමාණයේ ගම්මාලු ලැලි 05ක් ඇතුළු දැව ඉරීම සඳහා යොදාගත් උපකරණ කිහිපයක් ද එහිදී සොයාගෙන තිබේ.සැකකරු වැඩිදුර විමර්ශන සඳහා මොණරාගල අඩවි වන කාර්යාල නිළධාරීන් වෙත භාරදීමට කටයුතු කර ඇති බව පොලිස් විශේෂ කාර්ය බලකාය පැවසුවේය.", "URL": "https://sinhala.adaderana.lk/news.php?nid=65169", "Category": null, "Parent URL": null}