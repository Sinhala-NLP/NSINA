{"Source": "Adaderana", "Timestamp": "June 7, 2012 03:08 pm", "Headline": "පුත්තලම නීතී විරෝධී මත්පැන් ස්කාගාරයක් වටලයි", "News Content": "පුත්තලම, දළුව මහකැලේ ප්‍රදේශයේ පවත්වාගෙන ගිය නීතී විරෝධී මත්පැන් ස්කාගාරයක් පොලිස් විශේෂ කාර්යය බලකා සෙබළුන් විසින් වටලා තිබේ. පොලිස් විශේෂ කාර්යය බලකායේ පුත්තලම කඳවුරේ සෙබළුන්ට ලැබුණු තොරතුරකට අනුව ඊයේ(06) දහවල් අදාළ ස්ථානය වටලා ඇති බව සඳහන්ය. එහි දී පුද්ගලයින් දෙදෙනෙකු අත්අඩංගුවට ගෙන ඇති අතර මත්පැන් පෙරීම ‍සඳහා යොදා ගත් භාණ්ඩ තොගයක් ද පොලිස් විශේෂ කාර්යය බලකාය භාරයට ගෙන ඇත. අත්අඩංගුවට ගත් පුද්ගලයින් සහ භාණ්ඩ තොගය වැඩිදුර විමර්ශන කටයුතු සඳහා පුත්තලම පොලිස් ස්ථානයට භාරදීමට කටයුතු කර තිබේ.", "URL": "https://sinhala.adaderana.lk/news.php?nid=24836", "Category": null, "Parent URL": null}