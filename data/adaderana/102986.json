{"Source": "Adaderana", "Timestamp": "January 24, 2019 02:58 pm", "Headline": "බ්‍රිතාන්‍ය නියෝජිතයන් පිරිසක් හා උතුරු පළාත් ආණ්ඩුකාරවරයා අතර හමුවක් ", "News Content": "එක්සත් රාජධානි දකුණු ආසියානු කලාපය භාර සම්බන්ධීකාරක ෆර්ගස් ඕල්ඩ් මහතා හා උතුරු පළාත් ආණ්ඩුකාර සුරේන් රාගවන් මහතා අතර සාකච්ජාවක් උතුරු පළාත් ආණ්ඩුකාර කාර්යාලයේදී පවත්වනු ලැබීය. මෙම හමුව ඊයේ(23) දිනයේ පැවැත්වුණු අතර උතුරු පළාතේ වර්තමාන දේශපාලන තත්වය, සංවර්ධන කටයුතු හා යුද්ධයෙන් අවතැන්ව නැවත පදිංචිවූවන්ගේ තත්ත්වය සම්බන්ධයෙන් දෙපාර්ශවය එහිදී සාකච්ජා පැවැත්වූහ. බ්‍රිතාන්‍ය ආධාර යටතේ සිදුකරනු ලබන උතුරු පළාතේ ව්‍යාපෘතිවල වර්තමාන තත්වය සම්බන්ධයෙන් දෙපාර්ශවය සාකච්ජා කළ අතර, උතුරු පළාතේ ආරක්ෂක තත්වය සම්බන්ධයෙන්ද එක්සත් රාජධානි නියෝජිතයා විමසනු ලැබීය. මෙම සාකච්ජාව වෙනුවෙන් බ්‍රිතාන්‍ය නියෝජිතයින් හා උතුරු පළාත් ආණ්ඩුකාර කාර්යාල නිළධාරීන් පිරිසක් එක්ව තිබේ.‍", "URL": "https://sinhala.adaderana.lk/news.php?nid=102986", "Category": null, "Parent URL": null}