{"Source": "Adaderana", "Timestamp": "October 26, 2011 08:13 am", "Headline": "ඉන්දීය අත්අඩංගුවේ පසුවන ධීවරයින් මුදාගන්න බලධාරීන්ට ඕනකමක් නෑ", "News Content": "වසරකට අධික කාලයක් ගත වුව ද ඉන්දීය අත්අඩංගුවේ පසුවන මෙරට ධීවරයින් පිරිසක් නිදහස් කර ගැනීමට බලධාරින් කිසිදු උත්සාහක් ගෙන නොමැති බවට එම ධීවරයින්ගේ පවුල්වල සාමාජිකයින් චෝදනා කරයි.. කල්පිටිය ප්‍රදේශයේ පදිංචි ධීවර පවුල් කිහිපයක සාමාජිකයින් පිරිසක් පවසන්නේ මේ සම්බන්ධයෙන් අදාළ බලධාරීන් කිහිපවිටක් දැනුවත් කළ ද මෙතෙක් කිසිදු යහපත් ප්‍රතිචාරයක් ලැබී නොමැති බවයි. මෙම ධීවරයින් ගෙන්වා දෙන ලෙස ඉල්ලා කල්පිටිය, කන්දකුලිය විහාරස්ථානයේ ස්වාමීන් වහන්සේ දෙනමක් ඊයේ උපවාසයක් ආරම්භ කළ අතර පසුව ඊට අදාළ ධීවර පවුල්වල ඥාතීන්ගේ සහයද ලැබීණි. මන්ත්‍රී මැති ඇමතිලාගේ සිට වගකිවයුතු සියලුම පිරිස්වලට දිගින් දිගටම මෙම ගැටලුව පිළිබඳ දැනුම්දෙනු ලැබූවද මේ වන තෙක් කිසිදු පියවරක් නො‍ගැනීම නිසා මෙම උපාවසය ආරම්භ කළ බව ත්,එය විසඳුමක් ලැබෙනතුරු අඛණ්ඩව ඉදිරියට ගෙනයන බවත් ඔවුහු පවසති.", "URL": "https://sinhala.adaderana.lk/news.php?nid=19589", "Category": null, "Parent URL": null}