{"Source": "Adaderana", "Timestamp": "September 28, 2016 11:25 am", "Headline": "වැලිකඩදී බසයක ගැටී විශ්‍රාමික නාවිකයා මරුට", "News Content": "රාජගිරිය, වැලිකඩ ප්‍රදේශයේදී සිදුවූ රිය අනතුරකින් යතුරුපැදිකරුවෙකු මියගොස් තිබේ.අද උදෑසන රාජ්‍ය ආයතනයක සේවකයන් ප්‍රවාහනය කරමින් තිබූ බස් රථයක ගැටීමෙන් ඔහු මියගොස් ඇති බව සඳහන්ය.පොලීසිය විසින් අදාළ යතුරුපැදිකරු කොළඹ ජාතික රෝහලට රැගෙනඒමට කටයුතු කර ඇති අතර ඒ වන විටත් ඔහු මියගොස් සිටි බව රෝහල් ආරංචිමාර්ග සඳහන් කළේය.මියගොස් ඇත්තේ 64 හැවිරිදි වියේ පසුවූ විශ්‍රාමික නාවික හමුදා නිළධාරියෙකු බව සඳහන්ය.මෘත ශරීරය කොළඹ ජාතික රෝහලේ මෘත ශරීරාගාරයේ තබා ඇති අතර වැලිකඩ පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=64497", "Category": null, "Parent URL": null}