{"Source": "Adaderana", "Timestamp": "July 26, 2018 11:40 am", "Headline": "පුද්ගල පැහරගැනීමේ චෝදනාවකට වියට්නාම ජාතිකයෙකු ජර්මනියේදී වසර 04ක සිර දඩුවමක්", "News Content": "පුද්ගල පැහරගැනීමේ චෝදනාවකට සම්බන්ධ වියට්නාම ජාතිකයෙකු හට ජර්මනියේදී වසර 04ක සිර දඩුවමක් ලබාදී තිබේ. බර්ලින් අධිකරණයක් විසින් අදාළ නියෝගය ලබාදී ඇති අතර පුද්ගල පැහැරගැනීමක් සඳහා බුද්ධි අංශ ක්‍රියාකාරකම්වල නියැලීම ඇතුළු චෝදනා කිහිපයක් ඔහුට එරෙහිව ඉදිරිපත් වී ඇති බව සඳහන්ය. අදාළ ව්‍යාපාරිකයා දේශපාලන රැකවරණය අපේකෂාවෙන් ජර්මනියට පැමිණ ඇති අතර ඔහු ද වියට්නාම ජාතිකයෙකු බව වාර්තා වේ. එම පැහරගැනීම වියට්නාම බුද්ධි අංශ නිලධාරීන් විසින් සිදුකළ ද එය තම රට තුළදී සංවිධානය කළ පැහැරගැනීමක් ලෙස ජර්මනිය චෝදනා කර ඇත. පැහැරගැනීමට සම්බන්ධ වියට්නාම ජාතිකයා හට වසර 03යි මාස 10ක සිර දඩුවම් නියම කර ඇති අතර එය ජර්මනිය හා වියට්නාමය අතර සීතල යුද්ධයක ආරම්භයක් ලෙස විදෙස් මාධ්‍ය වාර්තා කර තිබේ.", "URL": "https://sinhala.adaderana.lk/news.php?nid=93236", "Category": null, "Parent URL": null}