{"Source": "Adaderana", "Timestamp": "May 1, 2018 09:29 am", "Headline": " අඹු සැමි යුවළ කුඩුත් එක්ක මාට්ටු ", "News Content": "බණ්ඩාරගම, රයිගම කැන්දමණ්ඩිය ප්‍රදේශයේ දී හෙරොයින් ළඟ තබාගෙන සිටි අඹුසැමි යුවළක් අත්අඩංගුවට ගෙන තිබේ. පානදුර කොට්ඨාස දූෂණ මර්දන අංශයට ලද තොරතුරක් මත සිදුකළ වැටලීමකදී ඔවුන් අත්අඩංගුවට ගෙන ඇති බව සඳහන්ය. එහිදී සැකකරුවන් ළඟ තිබී හෙරොයින් ග්‍රෑම් 25යි මිලිග්‍රෑම් 330ක් පොලීසිය බාරයට ගෙන තිබේ. මෙලෙස අත්අඩංගුවට ගෙන ඇත්තේ 26 හැවිරිදි අයෙකු සහ 23 හැවිරිදි ඔහුගේ බිරිඳයි. අත්අඩංගුවට ගත් සැකකරුවන් අද හොරණ මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=88325", "Category": null, "Parent URL": null}