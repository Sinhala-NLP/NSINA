{"Source": "Adaderana", "Timestamp": "April 8, 2013 07:29 am", "Headline": "ජනතා අවශ්‍යතාවලට ප්‍රමුඛත්වය දෙනවා", "News Content": "ජනතා අවශ්‍යතා හඳුනා ගනිමින් ඊට ප්‍රමුඛත්වය දී කටයුතු කිරීම රජයේ ප්‍රතිපත්තිය බව ජනාධිපති මහින්ද රාජපක්ෂ මහතා පවසයි. ඉදිරි අභියෝග ජය ගැනීම සදහා සංවර්ධනයත් සමග රට පෙරට ගෙන යන බව ජනාධිපතිවරයා පෙන්වාදෙයි. අනුරාධපුරය, කටුකැලියාව \"තුරුඉතුරුගම\" හරිත ජන සෙවන නිවාස ගම්මානය ජනතා අයිතියට පත් කිරීම වෙනුවෙන් ඊයේ පස්වරුවේ පැවති උත්සවයකට එක්වෙමින් ජනාධිපති මහින්ද රාජපක්ෂ මහතා මේ බව අවධාරණය කළේය. රටේ ගොවි ජනතාව නගාසිටුවීම සඳහා රජය විශේෂ අවධානයෙන් කටයුතු කරන බව එහිදී වැඩිදුරටත් අදහස් දැක්වූ ජනාධිපතිවරයා කියා සිටියේය. මේ අතර ඓතිහාසික මිහින්තලා පුදබිම නිරීක්ෂණ චාරිකාවක යෙදුණු ජනාධිපති මහින්ද රාජපක්ෂ මහතා එම පුදබිමේ සුදු සඳුන් පැළ 500 ක් රෝපණය කිරීමේ උත්සව අවස්ථාවකට ද සහභාගී විණි.", "URL": "https://sinhala.adaderana.lk/news.php?nid=33091", "Category": null, "Parent URL": null}