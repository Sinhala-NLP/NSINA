{"Source": "Adaderana", "Timestamp": "March 18, 2013 08:56 am", "Headline": "ගඟටයි මුහුදටයි තරුණයින් බිලි?", "News Content": "පැනිදෙණිය, කළුපාලම ප්‍රදේශයේ මහවැලි ග‍ඟේ දිය නාමින් සිටි 20 හැවිරිදි තරුණයෙකු දියේ ගිළී අතුරුදන්ව තිබේ. ඊයේ පස්වරුවේ මිතුරන් පිරිසක් සමඟ දිය නාමින් සිටියදී අදාළ තරුණයා දියේ ගිළී අතුරුදන්ව ඇති බව පේරාදෙණිය පොලීසිය පැවසුවේය. අතුරුදන් වූ තරුණයා ආගරපතන, ග්ලාස්ගෝ වත්ත ප්‍රදේශයේ පදිංචිකරුවෙකි. මේ අතර වැල්ලවත්ත මුහුදු තීරයේ ඊයේ පස්වරුවේ දිය නාමින් සිටි 20 හැවිරිදි තරුණයෙකු දියේ ගිළී අතුරුදන්ව තිබේ. අතුරුදන්වූ තරුණයා දෙමටගොඩ, කෙන්ට් පාර ප්‍රදේශයේ පදිංචිකරුවෙකු බව වැල්ලවත්ත පොලීසිය සඳහන් කළේය. අතුරුදන්වූවන් සෙවීමේ කටයුතු ක්‍රියාත්මකය.", "URL": "https://sinhala.adaderana.lk/news.php?nid=32512", "Category": null, "Parent URL": null}