{"Source": "Adaderana", "Timestamp": "November 28, 2011 01:12 pm", "Headline": "විනිසුරුගේ තීරණයට එරෙහි වූ චන්දිමාල්ට දඩ", "News Content": "පකිස්ථානයට එරෙහිව අබුඩාබි හී දී පැවති පන්දු වාර 20 / 20 තරගයේ දී විනිසුරුගේ තීරණයට විරෝධය පෑම සම්බන්ධයෙන් දිනේෂ් චන්දිමාල්ට එරෙහිව දඩ මුදලක් නියම කර තිබේ. ඒ අනුව ඔහුට නියමිත තරග මුදලින් 10% ක් දඩ වශයෙන් ගෙවිය යුතුය. එම තරගයේ දී කඩුල්ල මුවාකිරීමේ වරදට හසු වීම හේතුවෙන් ඔහු දැවී ගිය ක්‍රීඩකයෙකු ලෙස විනිසුරුවරයා විසින් නම් කළ ද එම තීරණයට දිනේෂ් චන්දිමාල් විසින් විරෝධය පළ කළේය. තරග තීරක ඇන්ඩ්‍රි පයික්‍රො‍ෆ්ට් මහතා විසින් දඩ මුදල නියම කර තිබේ.", "URL": "https://sinhala.adaderana.lk/news.php?nid=20316", "Category": null, "Parent URL": null}