{"Source": "Adaderana", "Timestamp": "May 9, 2014 08:34 am", "Headline": "ශ්‍රී පාද භූමිය පූජා භූමියක් කිරීමට කැබිනට් අනුමැතිය", "News Content": "ශ්‍රී පාද ස්ථානය පිහිටි භූමිය පුජා භූමියක් ලෙස ප්‍රකාශයට පත් කිරීමටත් ජාතික සැලසුම් දෙපාර්තමේන්තුව මගින් එහි වන්දනාකරුවන් සඳහා පහසුකම් වැඩි කිරීමටත් කැබිනට් අනුමැතිය හිමිව තිබේ. එමෙන්ම පසුගිය සතියේ රැස් වු කැබිනට් මණ්ඩලය තවත් තීරණ කිහිපයක් ගෙන ඇති බව ඊයේ පැවති මාධ්‍ය හමුවේ දි කැබිනට් මාධ්‍ය ප්‍රකාශකවරයා සඳහන් කළේය. ඒ අනුව පදවිය, අරලගංවිල, බකමූණ, හෙට්ටිපොළ, පදවි ශ්‍රී පුර, දෙහිඅත්තකණ්ඩිය, වැල්ලවාය, තිස්සමහාරාමය, වව්නියාව දකුණ, මාමඩුව, සම්පත් නුවර සහ තංගල්ල යන රෝහල් වල වකුගඩු රෝග හඳුනාගැනීමේ සායන ස්ථාපනය සඳහා අනුමැතිය හිමිව තිබේ. මලයාසියාව සමග එක්ව ලිහිසි තෙල් නිපදවීමේ කර්මාන්තයක් ඇති කිරීමට ද කැබිනට් අනුමැතිය හිමිව ඇත.", "URL": "https://sinhala.adaderana.lk/news.php?nid=43085", "Category": null, "Parent URL": null}