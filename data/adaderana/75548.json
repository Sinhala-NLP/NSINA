{"Source": "Adaderana", "Timestamp": "July 23, 2017 02:28 pm", "Headline": "ඩෙංගු නසන්න සෞඛ්‍ය සංවිධානයෙන් සැලැස්මක්", "News Content": "මෙරට ඩෙංගු රෝග පාලනය සඳහා ලෝක සෞඛ්‍ය සංවිධානයේ නියෝජිතයන් පිරිසක් ක්‍රියාකාරී සැලැස්මක් සකස් කර තිබේ. දිවයිනට පැමිණ සිටින ලෝක සෞඛ්‍ය සංවිධානයේ නියෝජිතයින් විසින් අදාළ ක්‍රියාකාරී සැළැස්ම සකස් කර ඇති බව සෞඛ්‍ය අමාත්‍ය රාජිත සේනාරත්න මහතා ප්‍රකාශ කර ඇත. පානදුර සහ කෙසෙල්වත්ත යන ප්‍රදේශවල නිවාස හා පරිශ්‍ර පිරිසිදු කිරීම, දූමායනය කටයුතු සිදුකිරීම නිරීක්ෂණයට එක්වෙමින් සෞඛ්‍ය අමාත්‍යවරයා මේ බව පවසා තිබේ. සති 4කින් ඩෙංගු වසංගතය සියයට 50 දක්වා අඩු කරගැනීමේ ක්‍රියාකාරකම් ඇතුළත් ලෝක සෞඛ්‍ය සංවිධානයේ නියෝජිතයන් විසින් සකස් කරන ලද ක්‍රියාකාරී සැළැස්ම පිළිබඳව හෙට(24) සෞඛ්‍ය අමාත්‍යාංශයේ නිලධාරීන් දැනුවත් කිරීමට නියමිත බව රාජිත සේනාරත්න මහතා එහිදි වැඩිදුරටත් සඳහන් කර ඇත.", "URL": "https://sinhala.adaderana.lk/news.php?nid=75548", "Category": null, "Parent URL": null}