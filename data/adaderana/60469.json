{"Source": "Adaderana", "Timestamp": "May 25, 2016 09:36 am", "Headline": "අවදානම නිසා පවුල් 35ක් ඉවතට", "News Content": "මාවනැල්ල, හෙම්මාතගම, පහන්තිබුගල නායයාමේ අවදානමක් හේතුවෙන් පවුල් 35ක පිරිසක් පදිංචි ස්ථාන වලින් ඉවත් කර තිබේ.ජාතික ගොඩනැගිලි පර්යේෂණ සංවිධානය විසින් සිදුකරන ලද දැනුම්දීමක් අනුව ඔවුන් ඉවත් කිරීමට කටයුතු කළ බව මාවනැල්ල ප්‍රාදේශීය ලේකම් ප්‍රියංගනී පෙතංගොඩ මහත්මිය සඳහන් කරයි.ඉවත් කළ පවුල් හෙම්මාතගම, කපුරැක්ක විහාරස්ථානයේ තාවකාලිකව රඳවා සිටින අතර ඇතැම් පිරිස් අවදානම් කලාපයෙන් පිටත පිහිටි ඥාතීන්ගේ නිවෙස් වෙත ගොස් තිබේ.මේ අතර මාවනැල්ල, යෝධගම ප්‍රදේශයේද නායයාමේ අවදානමක් හේතුවෙන් පවුල් 20ක් ආරක්ෂිත ස්ථාන කරා යොමු කර ඇති බව මාවනැල්ල ප්‍රාදේශිය ලේකම් ප්‍රියංගනී පෙතංගොඩ මහත්මිය කියා සිටියි.", "URL": "https://sinhala.adaderana.lk/news.php?nid=60469", "Category": null, "Parent URL": null}