{"Source": "Adaderana", "Timestamp": "February 25, 2016 08:57 am", "Headline": "සාකච්ඡා සාර්ථකයි - ඉරානයෙන් අඩුමිලට බොරතෙල්", "News Content": "ඉරානය සමඟ යළි වෙළඳ සබඳතා ආරම්භ කිරීමට එකඟතාව පළ වී ඇති බව මුදල් අමාත්‍ය රවී කරුණානායක මහතා පවසයි.අමාත්‍යවරයා පෙන්වා දෙන්නේ ඒ අනුව ඉදිරියේදී ඉතා අඩු මිලට ඉරානයෙන් බොර තෙල් ආනයනය කිරීමට ද සැලසුම් කර ඇති බවයි.ඒ පිළිබඳ සාකච්ඡා කිරීමට ඉරානයේ විදුලි බල හා බලශක්ති අමාත්‍යවරයා ඊයේ පස්වරුවේ මුදල් අමාත්‍ය රවී කරුණානායක මහතා හමුවුණි.එම සාකච්ඡාවෙන් අනතුරුව මාධ්‍ය වෙත අදහස් දක්වමින් මුදල් අමාත්‍ය රවී කරුණානායක මහතා මේ බව කියා සිටියේය.", "URL": "https://sinhala.adaderana.lk/news.php?nid=57561", "Category": null, "Parent URL": null}