{"Source": "Adaderana", "Timestamp": "May 27, 2011 01:17 pm", "Headline": "පෝස්ටර් ඇලවූ ජවිපෙ සාමාජිකයින් පිරිසක් අත්අඩංගුවට -අනුර කුමාර", "News Content": "පෝස්ටර් අලවමින් සිටි තම පක්ෂයේ සාමාජිකයින් පිරිසක් පොලිසිය විසින් අත්අඩංගුවට ගෙන ඇති බවට ජනතා විමුක්ති පෙරමුණ චෝදනා කරයි. කිලිනොච්චි ප්‍රදේශ‍යේ දී යුද හමුදා පොලිසිය විසින් අදාළ පක්ෂ සාමාජිකයින් සත්දෙනා අත්අඩංගුවට ගෙන ඇති බව එම පෙරමුණේ පාර්ලිමේන්තු මන්ත්‍රී අනුර කුමාර දිසානායක මහතා සඳහන් කළේය. ආණ්ඩුව දේශපාලන පක්ෂ වෙත නිදහස්ව ප්‍රජාතන්ත්‍රවාදී අයුරින් කටයුතු කිරීම සඳහා කිසිසේත්ම ඉඩ ලබානොදෙන බව ඔහු කියා සිටියේය. මෙම පිරිස හදිසි නීතිය ඉවත් කරන්න, දෙමළ දේශපාලන සිරකරුවන් නිදහස් කරන්න, ජනමාධ්‍යවේදීන්ට නිදහසේ කටයුතු කිරීමට අවස්ථාව ලබාදෙන්න, සරත් ෆොන්සේකා මහතා නිදහස් කරන්න වැනි ප්‍රකාශ ඇතුළත් පෝස්ටර් අලවමින් සිටි බව ද දිසානායක මහතා ප්‍රකාශ කළේය.", "URL": "https://sinhala.adaderana.lk/news.php?nid=16365", "Category": null, "Parent URL": null}