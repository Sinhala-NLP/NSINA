{"Source": "Adaderana", "Timestamp": "July 2, 2018 11:36 am", "Headline": "මට තියෙන්නේ වසර එකහමාරයි-එතකල් ඉවසන්න", "News Content": "වසර එක හමාරක් වැනි කාලයක් තුළ දිවයිනේ අලිවැට සියල්ල ඉදිකර සම්පූර්ණ කිරීමට බලාපොරොත්තු වන බව අමාත්‍ය ෆීල්ඩ් මාර්ෂල් සරත් ෆොන්සේකා මහතා පවසයි. ඊයේ(01) අනුරාධපුරයේ පැවති රැස්වීමකදී අමාත්‍යවරයා මේ බව සඳහන් කළේය. තව දුරටත් සේවය කිරීමට ඉතිරිව ඇත්තේ වසර එක හමාරක පමණ සීමිත කාලයක් බවත්, එයින් වසරක් ඇතුළත කෙසේ හෝ අලිවැට ඉදි කර අවසන් කරන බව ද අමාත්‍යවරයා මෙහිදී සඳහන් කළේය. ඒ නිසා ජනතාවට එය ඉටු කර තෙක් ඉවසීමෙන් සිටින ලෙසට ද අමාත්‍යවරයා මෙහිදී අවධාරණය කර සිටියේය. අද වෙන විට කිලෝමීටර 4500 ක් පමණ අලි වැටක් ඇති බවත් එය ලංකාව පුරා දෙතුන් වතාවක් හෝ ඇදීමට හැකි බවත් පැවසු අමාත්‍යවරයා වන ජීවි නිලධාරීන් තවත් කිලෝමීටර 2500ක් අවශ්‍ය බව සඳහන් කර ඇති බවත් එය ඉටු කර දීමට කටයුතු කරන බවත් පැවසීය.", "URL": "https://sinhala.adaderana.lk/news.php?nid=91832", "Category": null, "Parent URL": null}