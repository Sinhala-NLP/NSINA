{"Source": "Adaderana", "Timestamp": "August 12, 2019 03:28 pm", "Headline": "කඹුරුපිටියේ නිවසක් මතට පස් කන්දක් කඩා වැටෙයි", "News Content": "කඹුරුපිටිය ප්‍රදේශයේ නිවසක් මතට පස් කන්දක් කඩා වැටී තිබේ. කඹුරුපිටිය බිබුලවෙළ ප්‍රදේශයේ නිවසක් මතට ඊයේ(11) සවස පස් කන්දක් කඩා වැටීමෙන් නිවසට දැඩි අලාභ හානි සිදුව තිබේ. අනතුර සිදුවන අවස්ථාවේ නිවසේ පුද්ගලයින් සිව් දෙනෙකු සිට ඇති අතර ඔවුන් දිවි බේරා ගෙන ඇති බව වාර්තා වෙයි. මාතර ආපදා කළමණකරණ ඒකකයේ නිලධාරීන්ද පැමිණ එම ස්ථානය නිරීක්ෂණය කර තිබේ. අදාළ ස්ථානයේ තවදුරටත් නායයාමේ අවදානමක් ඇති බැවින් නිවැසියන් එම ප්‍රදේශයෙන් ඉවත් කිරීමට පියවර ගෙන තිබේ.", "URL": "https://sinhala.adaderana.lk/news.php?nid=116385", "Category": null, "Parent URL": null}