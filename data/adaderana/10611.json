{"Source": "Adaderana", "Timestamp": "September 3, 2010 10:43 am", "Headline": "අත්බෝම්බ 3 ක් සමග සැකකරුවෙක් අල්ලයි", "News Content": "මෙරට නිෂ්පාදිත අත්බෝම්බ 3 ක් සමග මහරම්බකුලම් ප්‍රදේශයේ පදිංචි සැකකරුවෙකු වව්නියාව පොලිසිය විසින් අත්අඩංගුවට ගෙන තිබේ. ඊයේ පස්වරුවේ අත්අඩංගුවට ගත් මෙම සැකකරුගෙන් කළ ප්‍රශ්න කිරීම්වලදී ඔහු විසින් සිදුකරන ලද රන් ආභරණ කොල්ලකෑම් 6 ක් සම්බන්ධ‍ තොරතුරු අනාවරණය කරගත් බව ද පොලිසිය පැවසීය. සැකකරු අද වව්නියාව මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර කිලෝග්‍රෑම් 43 ක් පමණ බරැති පැරණි කාලතුවක්කු උණ්ඩයක් සඟවා තබාගෙන සිටි අතුරුගිරිය, ගල්වලවත්ත පාර ප්‍රදේශයේ පදිංචිකරුවෙකු අත්අඩංගුවට ගෙන තිබේ. තමන්ට ලැබුණු තොරතුරක් මත සැකකරුගෙන් ප්‍රශ්න කිරීමේ දී එම කාලතුවක්කු උණ්ඩය සොයාගත් බව අතුරුගිරිය පොලිසිය පැවසුවේය.", "URL": "https://sinhala.adaderana.lk/news.php?nid=10611", "Category": null, "Parent URL": null}