{"Source": "Adaderana", "Timestamp": "October 11, 2012 11:18 am", "Headline": "කාන්තාවකගේ පොකැට්ටුව පොලිස් සැරයන්ගේ සාක්කුවෙන් මතුවෙයි", "News Content": "කාන්තාවකගේ මුදල් පසුම්බිය සොරකම් කළ පොලිස් සැරයන්වරයෙකු කෑගල්ල පොලීසිය විසින් අත්අඩංගුවට ගෙන තිබේ. අදාළ පොලිස් සැරයන්වරයා රඹුක්කන - කෑගල්ල මාර්ගයේ බස් රථයක ගමන් කරමින් සිටිය දී අසළ සිටි කතකගේ මුදල් පසුම්බිය මෙලෙස සොරකම් කර ඇති බව පොලීසිය සඳහන් කළේය. මෙලෙස අත්අඩංගුවට පත්වී ඇත්තේ පින්දෙණිය පොලිස් ස්ථානයට අනුයුක්තව සේවය කළ පොලිස් සැරයන්වරයෙකු බව පොලීසිය පවසයි. කාන්තාවගෙන් සොරකම් කරන ලද මුදල් පොලිස් සැරයන්වරයාගේ සාක්කුවේ තිබී සොයාගත් බව පොලීසිය වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=28199", "Category": null, "Parent URL": null}