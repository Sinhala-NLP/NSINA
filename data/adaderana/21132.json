{"Source": "Adaderana", "Timestamp": "January 3, 2012 04:58 pm", "Headline": "මාළිගාවත්තේ වෙඩි තැබීම -ඇසින් දුටු සාක්ෂි නෑ", "News Content": "මාළිගාවත්ත ප්‍රදේශයේ පුද්ගලයින් දෙදෙනෙකුට වෙඩි තැබීමට තැත් කිරීමේ සිද්ධිය සම්බන්ධයෙන් මෙතෙක් ඇසින් දුටු සාක්ෂියක් සටහන් කර ගැනීමට නොහැකි වී ඇති බව මාළිගාවත්ත පොලිසිය අධිකරණයට දැනුම් දී තිබේ. එම සිද්ධිය සම්බන්ධයෙන් මාළිගාවත්ත පොලිසිය කොළඹ මහේස්ත්‍රාත් අධිකරණයට වාර්තාවක් ඉදිරිපත් කරමින් මේ බව දැනුම් දෙනු ලැබීය. එම ගැටුමේ දී ඇති වූ කලහකාරී සිද්ධියත් සමඟ වාහන 18 ට අලාභහානි සිදු වී ඇති බව ද පොලිසිය අධිකරණයට දැනුම් දී ඇත. කෙසේවෙතත් මෙම සිද්ධිය සම්බන්ධයෙන් පුළුල් පරීක්ෂණයක් ආරම්භ කර ඇති බව මාළිගාවත්ත පොලිසිය පවසයි.", "URL": "https://sinhala.adaderana.lk/news.php?nid=21132", "Category": null, "Parent URL": null}