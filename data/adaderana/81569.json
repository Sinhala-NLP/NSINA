{"Source": "Adaderana", "Timestamp": "December 16, 2017 08:55 am", "Headline": "ආයුධ සමඟ තරුණයින්  2 ක් පොලීසියට කොටු", "News Content": "ගිනි අවියක් හා අත් බෝම්බයක් ලඟ ලබාගෙන සිටි තරුණයින් දෙදෙනෙකු පිටිගල, නියාගම ප්‍රදේශයේදී අත්අඩංගුවට ගෙන තිබේ. පොලිස් විශේෂ කාර්ය බලකාය නිළධාරීන්ට ලද තොරතුරකට අනුව සැකකරුවන් සතුව තිබී විදෙස් රටක නිෂ්පාදිත ජීව අත්බෝම්බයක් හා මෙරට නිෂ්පාදිත මිලි මීටර් 09 වර්ගයේ ගිනි අවියක් සොයාගෙන ඇති බව සඳහන්ය. සැකකරුවන් 25 හා 27 හැවිරිදි කුරුණෑගල, නියාගම ප්‍රදේශයේ පදිංචිකරුවන් බවයි පොලීසිය පැවසීය. ඔවුන් අද දින ඇල්පිටිය මහේස්ත්‍රාත් අධිකරණය වෙත ඉදිරිපත් කිරීමට නියමිත බව සඳහන්ය.", "URL": "https://sinhala.adaderana.lk/news.php?nid=81569", "Category": null, "Parent URL": null}