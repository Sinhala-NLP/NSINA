{"Source": "Adaderana", "Timestamp": "April 7, 2012 04:20 pm", "Headline": "මාගමදී හෙරොයින් සමග දෙදෙනෙකු කොටුවෙයි", "News Content": "හෙරොයින් ළඟ තබාගෙන සිටි පුද්ගලයින් දෙදෙනෙකු තිස්සමහාරාම, මාගම ප්‍රදේශයේ දී අත්අඩංගුවට ගෙන තිබේ. පොලිස් විශේෂ කාර්යය බලකා දෙඹරවැව කඳවුරේ නිලධාරීන් කණ්ඩායමක් විසින් සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගත් සැකකරුවන් සතුව තිබී හෙරොයින් මිලිග්‍රෑම් 30ක ප්‍රමාණයක් සොයාගත් බව විශේෂ කාර්යය බලකාය සඳහන් කරයි. අත්අඩංගුවට ගත් සැකකරුවන් වැඩිදුර විමර්ශන කටයුතු සඳහා තිස්සමහාරාම පොලිස් ස්ථානය වෙත භාරදී තිබේ.", "URL": "https://sinhala.adaderana.lk/news.php?nid=23350", "Category": null, "Parent URL": null}