{"Source": "Adaderana", "Timestamp": "July 22, 2016 05:14 pm", "Headline": "මහින්දගේ නම ගලවන කතා බොරු ප්‍රචාර!", "News Content": "හම්බන්තොට වරායේ සහ මත්තල ගුවන්තොටුපළේ හිටපු ජනාධිපති මහින්ද රාජපක්ෂ නම ඉවත් කිරීමට අග්‍රාමාත්‍යවරයාගෙන් ඉල්ලීමක් කර ඇති බවට පළවන වාර්තා අසත්‍යය බව එක්සත් ජනතා නිදහස් සන්ධාන මහලේකම් අමාත්‍ය මහින්ද අමරවීර මහතා පවසයි.ශ්‍රී ලංකා නිදහස් පක්ෂයේ ප්‍රාදේශීය නායකයන් හෝ වෙනත් කිසිදු පුද්ගලයෙකු එවැනි ඉල්ලීමක් සිදුකර නොමැති බව ඔහු කියයි.හම්බන්තොට වරායේ හෝ මත්තල ගුවන් තොටුපළේ හෝ ශ්‍රී ලංකාව තුළ ඇති වෙනත් සංවර්ධන ව්‍යාපෘතියක හිටපු ජනාධිපති මහින්ද රාජපක්ෂ මහතාගේ නම ඇතුළත්ව තිබීම ශ්‍රී ලංකා නිදහස් පක්ෂයට හෝ එක්සත් ජනතා නිදහස් සන්ධානයට ගැටලුවක් නොවන බව මහින්ද අමරවීර මහතා අවධාරණය කරයි. තමන් මේ පිළිබඳ පුළුල් ලෙස සොයා බැලූ බව පවසන අමාත්‍යවරයා පාක්ෂිකයන් තුළ යම් කලකිරීමක් ඇති කරවීමේ අරමුණින් මෙවැනි අසත්‍ය ප්‍රචාර ගෙන යන බව නිවේදනයක් නිකුත් කරමින් වැඩිදුරටත් සඳහන් කරයි.", "URL": "https://sinhala.adaderana.lk/news.php?nid=62329", "Category": null, "Parent URL": null}