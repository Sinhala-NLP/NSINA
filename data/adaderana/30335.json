{"Source": "Adaderana", "Timestamp": "December 29, 2012 10:21 am", "Headline": "කච්චේරියට ගිනි තියලා!", "News Content": "කොළඹ දිස්ත‍්‍රීක් ලේකම් කාර්යාලයේ පසුගිය මස 26 වැනිදා රාත්‍රී ඇතිවූ ගින්න ස්වභාවික හේතුවක් මත ඇති වු ගින්නක් නොවන බවට රසපරීක්ෂක වාර්තාවෙන් තහවුරු වී තිබේ. ඒ අනුව කිසියම් පුද්ගලයෙකු විසින් ඊට ගිනි තබා ඇතැයි සැක කරන බව පොලිස් මාධ්‍ය ප‍්‍රකාශක ජ්‍යේෂ්ඨ පොලිස් අධිකාරි ප‍්‍රිශාන්ත ජයකොඩි මහතා සඳහන් කළේය. විදුලිය කාන්දුවක් හේතුවෙන් ගිනි ගැනීම සිදුව නොමැති බවට ද විදුලි ඉංජිනේරුවරයා විසින් සිදුකළ විමර්ශනයකින් අනාවරණය වී තිබේ. සිද්ධිය සම්බන්ධයෙන් කොළඹ අපරාධ කොට්ඨාසය වැඩිදුර විමර්ශන සිදුකරයි. එම ගින්නෙන් කොළඹ දිස්ත‍්‍රික් ලේකම් කාර්යාලයේ ප‍්‍රධාන ගොඩනැගිල්ල විනාශ වූ අතර ලිපි ලේඛන රැසකටද හානි විය.", "URL": "https://sinhala.adaderana.lk/news.php?nid=30335", "Category": null, "Parent URL": null}