{"Source": "Adaderana", "Timestamp": "June 1, 2013 08:11 am", "Headline": "ඊයේ වගේ අද වහින එකක් නැතිලු", "News Content": "අද දිනය තුළ ද දිවයිනේ බොහෝ ප්‍රදේශවල වැසි සහිත කාලගුණයක් අපේක්ෂා කළ හැකි බව කාලගුණ විද්‍යා දෙපාර්තමේන්තුව පවසයි. වැසි ඇති වන අවස්ථාවලදී තද සුළං ද ඇති වන බව එම දෙපාර්තමේන්තුවේ කාර්යභාර කාලගුණ විද්‍යාඥ මෙරිල් මෙන්ඩිස් මහතා කියයි. කෙසේ වෙතත් ඊයේ දිනයේ තරම් ඉහළ වර්ෂාපතනයක් අද අපේක්ෂා කළ නොහැකි බව ද මෙරිල් මෙන්ඩිස් මහතා පැවසීය. ඊයේ දිනය තුළ දිවයිනේ වැඩිම වර්ෂාපතනය කොළඹින් වාර්තා වී තිබුණි. එය මිලිමීටර් 43.5කි. රත්නපුරෙන් මිලිමීටර් 42.5ක වර්ෂාපතනයක් ද, කටුනායකින් මිලිමීටර් 20.5ක වර්ෂාපතනයක් ද වාර්තා වු බව කාලගුණ විද්‍යා දෙපාර්තමේන්තුව සඳහන් කළේය.", "URL": "https://sinhala.adaderana.lk/news.php?nid=34528", "Category": null, "Parent URL": null}