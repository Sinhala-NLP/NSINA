{"Source": "Adaderana", "Timestamp": "July 6, 2010 09:39 am", "Headline": "යාපනය තරුණ ප්‍රජාවට ඇඟලුම් රැකියා", "News Content": "යාපනය දිස්ත්‍රික්කයේ රැකියා අපේක්ෂිත තරුණ තරුණියන්ට ඇඟලුම් කේෂ්ත්‍රයේ රැකියා ලබා දීමට පියවර ගෙන තිබේ. පෞද්ගලික ඇඟලුම් කර්මාන්ත ආයතනයක් ඒ සඳහා ඉදිරිපත් වී ඇති බව සඳහන්ය. යාපනය ආරක්ෂක‍ සේනා මූලස්ථානය විසින් කරන ලද ඉල්ලීමකට අනුව මෙම රැකියා ලබා දීමට අදාළ ආයතනය කැමැත්ත පළ කර ඇත. ඒ අනුව සම්මුඛ පරීක්ෂණ මගින් තරුණ තරුණියන් 300 දෙනෙකුට රැකියා අවස්ථා ලබා දීමට නියමිතය. රැකියා සඳහා බඳවා ගන්නා පිරිසට රුපියල් 15 ,000 කට නොඅඩු වැටුපක් ද නිෂ්පාදන දිරි දීමනා, නොමිලේ ආහාරපාන, නවාතැන් පහසුකම්, ප්‍රවාහන පහසුකම් ආදිය ද සැපයීමට එම ආයතනය පියවර ගන්නා බව සඳහන්ය.", "URL": "https://sinhala.adaderana.lk/news.php?nid=9424", "Category": null, "Parent URL": null}