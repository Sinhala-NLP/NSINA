{"Source": "Adaderana", "Timestamp": "August 17, 2018 04:36 pm", "Headline": "හැටන්-කොළඹ ප්‍රධාන මාර්ගය යළි වසා දමයි", "News Content": "හැටන්-කොළඹ ප්‍රධාන මාර්ගයේ හැටන් ස්ටැඩන් වත්ත ප්‍රදේශයේ විශාල නාය යෑමක් සක්‍රීය වි ඇති නිසා එම මාර්ගය තාවකාලිකව වසා දැමු බව හැටන් පොලීසිය පවසයි. අද(17) උදැසන එම මාර්ගයට පස් කදු කිහිපයක් කඩා වැටිම නිසා එම මාර්ගය පැය දෙකක් පමණ වසා දමා යළි රථ වාහන ගමනා ගමනයට එක් මං තිරුවත් විවෘත කර තිබුණි. යළිත් අද පස්වරු 4 සිට එම තේ වත්ත ප්‍රදේශයෙන් විශාල පිපුරුමක් ඇති වි ප්‍රධාන මාර්ගයට ඉහළින් තේ වත්තේ කොටසක් ප්‍රධාන මාර්ගයට කඩා වැටිමේ දැඩි අවධානමක් හේතුවෙන් එම මාර්ගය තාවකාලිකව වසා දැමු බව හැටන් පොලීසිය කියා සිටියේය. ජාතික ගොඩනැඟිලි පර්යේෂණ ආයතනයද එම ස්ථානය පැමිණ පරික්ෂා කර ඇති අතර, මාර්ගය යථා තත්ත්වයට පත් වන තෙක් විකල්ප මාර්ග වශයෙන් පැරණි කොළඹ මාර්ගය භාවිතා කරන ලෙස පොලිසිය රියදුරන්ගෙන් ඉල්ලා සිටියි.", "URL": "https://sinhala.adaderana.lk/news.php?nid=94568", "Category": null, "Parent URL": null}