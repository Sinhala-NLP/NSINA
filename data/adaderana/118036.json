{"Source": "Adaderana", "Timestamp": "September 2, 2019 07:04 am", "Headline": "තෙවන පාසල් වාරය අද ඇරඹෙයි", "News Content": "රජයේ සහ රජයේ අනුමත පෞද්ගලික පාසල්වල තෙවන වාරය අද (02) දිනෙන් ආරම්භ වීමට නියමිතයි. කෙසේවෙතත් මෙවර අධ්‍යයන පොදු සහතික පත්‍ර උසස් පෙළ විභාගයේ පළමු අදියරේ ඇගයීම් කටයුතු සදහා යොදාගන්නා පාසල්වල තෙවන පාසල් වාරය සැප්තැම්බර් මස 16 වනදා ආරම්භ වන බව අධ්‍යාපන අමාත්‍යාංශය සඳහන් කළේh. උසස් පෙළ ඇගයිම් කටයුතු සදහා පාසල් 12 ක් පූර්ණ වශයෙන් යොදා ගැනීමට නියමිතයි. ඒ අනුව කොළඹ රාජකීය විද්‍යාලය , නාලන්දා විද්‍යාලය, හින්දු විද්‍යාලය, කළුතර ඥානෝදය මහා විද්‍යාලය, රත්නපුර මිහි﻿දු විද්‍යාලය, කුරුණෑගල ශාන්ත ආනා විද්‍යාලය, මහනුවර කිංග්ස්වුඩ් විද්‍යාලය, මහනුවර විහාරමහාදේවි බාලිකා විද්‍යාලය, මහනුවර සීතාදේවි බාලිකා විද්‍යාලය, ගාල්ල විද්‍යාලෝක විද්‍යාලය, බදුල්ල විහාරමහාදේවි බාලිකා විද්‍යාලය සහ බදුල්ල ඌව මහා විද්‍යාලය යන පාසල් තවදුරටත් වසා තැබෙනු ඇති.", "URL": "https://sinhala.adaderana.lk/news.php?nid=118036", "Category": null, "Parent URL": null}