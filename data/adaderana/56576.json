{"Source": "Adaderana", "Timestamp": "January 23, 2016 01:23 pm", "Headline": "ස්කෑනර් යන්ත්‍රය අක්‍රියයි - පරික්ෂණ ප්‍රමාදයි", "News Content": "කොළඹ ජාතික රෝහලේ ප්‍රධාන විකිරණ අංශයේ සී.ටී ස්කෑනර් යන්ත්‍රය ජනවාරි 05 වනදා සිට අක්‍රියව පවතින බව පරිපූරක වෛද්‍ය සේවා වෘත්තිය සමිති ඒකාබද්ධ බල මණ්ඩලය පවසයි.මේ හේතුවෙන් දින නියම කර තිබූ විශේෂ පරික්ෂණ 11 ක් පමණ ප්‍රමාදවී ඇති බව එහි ලේකම් ධර්මකීර්ති ඈපා මහතා සඳහන් කළේය.වාට්ටුවල සිදු කරන දෛනික පරික්ෂණ කොළඹ අවට වෙනත් රෝහල් වෙත යොමු කිරිමට මේ වන විට කටයුතු කර තිබේ.ප්‍රධාන විකිරණ අංශයට එක් සී.ටී ස්කෑනර් යන්ත්‍රයක් පමණක් පැවතිම හේතුවෙන් මෙම තත්ත්වය උද්ගත වී ඇති බව ධර්මකීර්ති ඈපා මහතා පැවසුවේය.", "URL": "https://sinhala.adaderana.lk/news.php?nid=56576", "Category": null, "Parent URL": null}