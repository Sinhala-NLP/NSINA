{"Source": "Adaderana", "Timestamp": "June 27, 2013 01:18 pm", "Headline": "ඕස්ට්‍රේලියාවේ ගමන කලවංචිකුඩියෙන් සිමාවෙයි", "News Content": "නීති විරෝධි ලෙස ඔස්ට්‍රේලියාවට යාමට සූදානම්ව සිටි පුද්ගලයින් 23කු කලවංචිකුඩි චෙට්ටපාලයම් මුහුදු වෙරළේ දී අත්අඩංගුවට ගෙන තිබේ. කලවංචිකුඩි පොලිස් ස්ථානයේ නිලධාරීන් කණ්ඩායමක් විසින් අද(27) උදෑසන මෙම පිරිස අත්අඩංගුවට ගෙන ඇත. අත්අඩංගුවට ගත් පිරිස අතර කාන්තාවන් අට දෙනෙකු සහ කුඩා ළමුන් නව දෙනෙකු ද වන බව පොලීසිය සඳහන් කරයි. ඔවුන් වව්නියාව, වෙන්නප්පුව, බිංගිරිය, මාරවිල, සෙට්ටිකුලම් හා කලවංචිකුඩි යන ප්‍රදේශවල පදිංචිකරුවන් බව සඳහන් වෙයි. සැකකරුවන් අද කලවංචිකුඩි මහේස්ත්‍රාත් අධිකරණය වෙත ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=35291", "Category": null, "Parent URL": null}