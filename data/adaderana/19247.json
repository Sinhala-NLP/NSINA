{"Source": "Adaderana", "Timestamp": "October 9, 2011 03:23 pm", "Headline": "කොළඹ සංවර්ධනය බාරගන්න එජාපය සූදානම්", "News Content": "කොළඹ මහ නගර සභාවේ පාලනය එක්සත් ජාතික පක්ෂයට ලබාදීම මගින් ආණ්ඩුවේ ක්‍රියාවලිය ජනතාව ප්‍රතික්ෂේප කර ඇති බවට සනාථ වන බව එක්සත් ජාතික පක්ෂය පවසයි. කොළඹ සංවර්ධනය එක්සත් ජාතික පක්ෂය විසින් බාරගැනීමට සූදානම් බව එම පක්ෂයේ මහලේකම් තිස්ස අත්තනායක මහතා සඳහන් කරයි. ආණ්ඩු බලය නොමැතිව කොළඹ සංවර්ධන ක්‍රියාවලිය ගෙනයාමට හැකියාව පවතින බව ද හෙතෙම කියා සිටියි. මැතිවරණ කොමසාරිස්වරයාගේ අනුමැතිය ලද වහාම කොළඹ නගරාධිපති ධුරය සඳහා මුසම්මිල් මහතා පත්කරන බව තිස්ස අත්තනායක මහතා පවසයි.", "URL": "https://sinhala.adaderana.lk/news.php?nid=19247", "Category": null, "Parent URL": null}