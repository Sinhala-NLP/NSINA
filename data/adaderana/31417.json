{"Source": "Adaderana", "Timestamp": "February 7, 2013 08:53 am", "Headline": "සංචාරක වීසා මත මෙරට රැකියා කළ දෙදෙනෙක් මාට්ටු ", "News Content": "සංචාරක වීසා ලබාගෙන මෙරට රැකියාවල නිරතව සිටි ඉන්දීය ජාතිකයින් දෙදෙනෙකු කිලිනොච්චිය, ස්කන්දපුරම් ප්‍රදේශයේ දී අත්අඩංගුවට ගෙන තිබේ. මොවුන් ශාස්ත්‍ර ගුරුකම් ආදිය සිදු කරමින් මුදල් ඉපයීමේ යෙදී සිටි බව කිලිනොච්චිය පොලීසිය සඳහන් කළේය. අත්අඩංගුවට ගත් ඉන්දීය ජාතිකයින් අද (07) කිලිනොච්චි මහේස්ත්‍රාත් අධිකරණයට ඉදිරිපත් කිරීමට නියමිතය. මේ අතර වීසා නොමැතිව මෙරට රැඳී සිටි නෙදර්ලන්ත ජාතික කාන්තාවක් මහනුවර ප්‍රදේශයේ දී අත්අඩංගුවට ගෙන තිබේ. අදාළ කාන්තාව මහනුවර ප්‍රදේශයේ හෝටලයක නවාතැන්ගෙන සිටිය දී අත්අඩංගුවට ගත් බව මහනුවර පොලීසිය සඳහන් කළේය.", "URL": "https://sinhala.adaderana.lk/news.php?nid=31417", "Category": null, "Parent URL": null}