{"Source": "Adaderana", "Timestamp": "September 18, 2019 03:49 pm", "Headline": "එජාපයේ ජනපති අපේක්ෂකයා තෝරන කමිටුව මෙන්න", "News Content": "එක්සත් ජාතික පක්ෂය ප්‍රමුඛ සන්ධානයෙන් ජයග්‍රහණය කළ හැකි ජනාධිපතිවරණ අපේක්ෂකයා පිළිබඳව සොයාබැලීමට එම පක්ෂය සිවු පුද්ගල කමිටුවක් පත් කර තිබේ. ඊට අගමැති රනිල් වික්‍රමසිංහ මහතාගේ පාර්ශ්වයෙන් සහ නියෝජ්‍ය නායක අමාත්‍ය සජිත් ප්‍රේමදාස මහතාගේ පාර්ශ්වයෙන් නියෝජිතයන් දෙදෙනකු බැගින් පත් කර තිබුණි. එක්සත් ජාතික පක්ෂය ප්‍රමුඛ සන්ධානයෙන් ජයග්‍රහණය කළ හැකි ජනාධිපතිවරණ අපේක්ෂකයා පිළිබඳව සොයාබැලීමට පත් කළ සිවු පුද්ගල කමිටුවේ නිරීක්ෂණ ඇතුළත් වාර්තාවක් මීළඟ කෘත්‍යාධිකාරී මණ්ඩල රැස්වීමට ඉදිරිපත් කිරීමට නියමිතව තිබේ. එම කමිටුව සඳහා අග්‍රාමාත්‍ය රනිල් වික්‍රමසිංහ මහතාගේ පාර්ශ්වයෙන් අමාත්‍ය රාජිත සේනාරත්න සහ අග්‍රාමාත්‍ය උපදේශක දිනේෂ් වීරක්කොඩි යන මහත්වරුන් ද, සජිත් ප්‍රේමදාස මහතාගේ පාර්ශ්වයෙන් කබීර් හෂීම් සහ රංජිත් මද්දුමබණ්ඩාර යන මහත්වරුන්ද පත්කර තිබුණි. මේ අතර තංගල්ල ප්‍රාදේශීය ලේකම් කොට්ඨාසයේ ජනතාව සඳහා සැමට සෙවණ ජංගම මෙහෙවර වැඩසටහන අද පැවැත්වුණේ එක්සත් ජාතික පක්ෂ නියෝජ්‍ය නායක අමාත්‍ය සජිත් ප්‍රේමදාස මහතාගේ ප්‍රධානත්වයෙන්ය. මේ අතර අමාත්‍ය සජිත් ප්‍රේමදාස මහතා ඊයේ දොඩම්ගොඩ පුහාඹුගොඩ ශ්‍රී ජිනේන්ද්‍රාරාම විහාරස්ථානයේ අභිනව චෛත්‍ය රාජයාණන් වහන්සේගේ කොත නිරාවරණය කිරීමේ උත්සවයටද එක්වුණි. එක්සත් ජාතික පක්ෂයේ ජනාධිපති අපේක්ෂකත්වය සම්බන්ධයෙන් තවත් පාර්ශ්ව කිහිපයක් මෙලෙස අදහස් පල කළේය.", "URL": "https://sinhala.adaderana.lk/news.php?nid=119409", "Category": null, "Parent URL": null}