{"Source": "Adaderana", "Timestamp": "October 1, 2017 11:15 am", "Headline": " වජිර-ස්වාමි පිල්ලේ පියතුමා හමුවෙයි", "News Content": "ස්වදේශ කටයුතු අමාත්‍ය වජිර අබේවර්ධන මහතා මන්නාරම පාලක රදගුරු කිංග්සිලි ස්වාමි පිල්ලේ පියතුමා හමුවී සාකච්ඡා කර තිබේ.මන්නාරම රදගුරු නිවසේ දී එම සාකච්ඡාව පැවති බව අද දෙරණ වාර්තාකරු සඳහන් කළේය.පාර්ලිමේන්තුවේ පසුගියදා සම්මත කළ පළාත් සභා මැතිවරණ සංශෝධන පනත සහ ඉදිරි මැතිවරණ ක්‍රියාවලිය සම්බන්ධයෙන් මෙහිදී අමාත්‍යවරයා මන්නාරම පාලක රදගුරු පියතුමා දැනුවත් කර තිබේ.වත්මන් දේශපාලන තත්ත්වය සහ මන්නාරම දිස්ත්‍රික්කයේ සංවර්ධන කටයුතු පිළිබඳව ද දෙදෙනා අතර පැවති සාකච්ඡාවේ දී අවධානය යොමුකර ඇති බව සඳහන්ය.දෙමළ ජාතික සන්ධාන පාර්ලිමේන්තු මන්ත්‍රී සෙල්වම් අඩෙක්කලනාදන් මහතා සහ මන්නාරම කිතුණු පාලක සභාවේ පියතුමන්ලා පිරිසක් ද එම අවස්ථාවට සහභාගී වී තිබේ.මේ අතර යුද සමයේ අතුරුදහන්වූවන්ගේ ගැටළු වෙනුවෙන් විසඳුම් ලබා ගැනීම හා උතුරු නැගෙනහිර ජනතාවගේ ගැටළු සම්බන්ධයෙන් විපක්ෂ නායක ආර්.සම්බන්ධන් මහතා මන්නාරම පාලක රදගුරු කිංස්ලි ස්වාමිපිල්ලේ පියතුමා අතර සාකච්ජාවක් ඊයේ(30) සවස මන්නාරම රදගුරු නිල නිවසේදී පැවැත්විණ.මන්නරම රදගුරු නිවසේදී මන්නාරම පාලක රදගුරු කිංස්ලි ස්වාමිපිල්ලේ පියතුමා හමුවූ සම්බන්ධන් මහතා පැවසුවේ උතුරු නැගෙනහිර අතුරුදහන්වූවන්ගේ ගැටථව සම්බන්ධයෙන් ජනාධිපතිවරයා සමඟ සාකච්ජා කොට ඇති බවයි.වර්තමාන දේශපාලන වාතාවරණය සම්බන්ධයෙන් හා උතුරු නැගෙනහිර නැවත පදිංචි ජනතාවගේ ජන ජීවිතය සංවර්ධනය සම්බන්ධයෙන් මන්නාරම පාලක රදගුරු පියතුමා හා විපක්ෂනායකවරයා එහිදී සාකච්ජා පැවැත්විණ.දෙමළ ජාතික සන්ධානයේ ප‍්‍රතිසංවිධාන කටයුතු වෙනුවෙන් පැවැත්වූ සාකච්ජාවකින් අනතුරුව සම්බන්ධන් මහතා මන්නාරම රදගුරු පියතුමා හමුවී සාකච්ජා පැවැත්විණ.යුද්ධයෙන් අතුරුදහන්වූ මන්නාරම දිස්ත‍්‍රික්කයේ ජනතාවගේ ඥාතීන් එහිදී හමුවු විපක්ෂ නායකවරයා පැවසූවේ අතුරුදහන්වූවන්ගේ ගැටළුව වෙනුවෙන් කඩිනම්න් නිසි පිළිතුරක් ලබාදීම වෙනුවෙන් රජයට සමඟ සාකච්ජා කොට ඇති බවයි.", "URL": "https://sinhala.adaderana.lk/news.php?nid=78208", "Category": null, "Parent URL": null}