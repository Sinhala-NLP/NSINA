{"Source": "Adaderana", "Timestamp": "July 17, 2011 08:58 am", "Headline": "මැ.කොගෙන් අද සහ හෙට සාකච්ඡා", "News Content": "ඉදිරි පළාත් පාලන මැතිවරණයට අදාළව මැතිවරණ කොමසාරිස්වරයා සහ සහකාර මැතිවරණ කොමසාරිස්වරුන් අතර විශේෂ සාකච්ඡාවක් අද පැවැත්වීමට නියමිතව තිබේ. අතිරේක මැතිවරණ කොමසාරිස් ඩබ්ලිව්.පී.සුමනසිරි මහතා කියා සිටියේ අද (17)පෙරවරු 10.00 ට පමණ මෙම සාකච්ඡාව පැවැත්වීමට නියමිත බවයි. ඉදිරි මැතිවරණ කටයුතු සාර්ථකව පැවැත්වීම සම්බන්ධ‍යෙන් මෙහිදි දීර්ඝ වශයෙන් සාකච්ඡා කෙරෙනු ඇත. මේ අතර මැතිවරණ කොමසාරිස්වරයා සහ දේශපාලන පක්ෂවල ලේකම්වරුන් අතර මැතිවරණයට අදාළව පැවැත්වෙන අවසන් සාකච්ඡාව හෙට දිනයේ පැවැත්වෙන බව අතිරේක මැතිවරණ කොමසාරිස් ඩබ්ලිව් .පී. සුමනසිරි මහතා සඳහන් කළේය. එහිදී නිදහස් හා සාධාරණ මැතිවරණයක් පැවැත්වීම වෙනුවෙන් පක්ෂ මහලේකම්වරුන් දැනුවත් කිරීමට නියමිතය. පළාත් පාලන ආයතන 65 කට අදාළ මැතිවරණය ලබන 23 වැනිදා පැවැත්වේ.", "URL": "https://sinhala.adaderana.lk/news.php?nid=17443", "Category": null, "Parent URL": null}