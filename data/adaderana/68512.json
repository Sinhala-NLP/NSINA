{"Source": "Adaderana", "Timestamp": "January 24, 2017 04:27 pm", "Headline": "බලපත්‍ නැතුව දැව ප්‍රවාහනය කළ 2ක් මාට්ටු", "News Content": "බලපත්‍ර නොමැතිව තේක්ක දැව ප්‍රවාහනය කරමින් සිටි පුද්ගලයින් දෙදෙනෙකු පදියතලාව, සේරන්කඩ ප්‍රදේශයේදී අත්අඩංගුවට ගෙන තිබේ.මහඔය පොලිස් විශේෂ කාර්යය බලකා නිලධාරීන්ට ලද තොරතුරක් මත සිදුකළ වැටලීමකදී සැකකරුවන් අත්අඩංගුවට ගෙන ඇති බව වාර්තා වේ.එහිදී සැකකරුවන් විසින් ප්‍රවාහනය කරමින් තිබු තේක්ක දැව කඳන් 9ක් පොලිස් විශේෂ කාර්යය බලකාය භාරයට ගෙන තිබේ.අත්අඩංගුවටගත් සැකකරුවන් වැඩිදුර විමර්ශන සඳහා මහඔය අඩවි වන නිලධාරී කාර්යාලය වෙත බාරදුන් බව පොලිස් විශේෂ කාර්යය බලකාය සඳහන් කළේය.", "URL": "https://sinhala.adaderana.lk/news.php?nid=68512", "Category": null, "Parent URL": null}