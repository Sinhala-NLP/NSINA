{"Source": "Adaderana", "Timestamp": "December 17, 2016 11:08 am", "Headline": "  පාසල් ළමුන් ප්‍රවාහනයකරන රියදුරන් නියාමනයට වැඩපිළිවෙළක්", "News Content": "පාසල් ළමුන් ප්‍රවාහනය කරන රියදුරන් නියාමනය කිරීම සඳහා විශේෂ වැඩසටහනක් ඉදිරියේදී ක්‍රියාත්මක කිරීමට පියවර ගන්නා බව මාර්ග ආරක්ෂාව පිළිබඳ ජාතික සභාව පවසයි.කුරුණෑගල පැවති විශේෂ වැඩමුළුවකදී පාසල් ළමුන් ප්‍රවාහනය කරන රියදුරන් එම සේවාව නියාමනය කරන ලෙස ඉල්ලීමක් කළ බව මාර්ග ආරක්ෂාව පිළිබඳ ජාතික සභාවේ සභාපති වෛද්‍ය සිසිර කෝදාගොඩ මහතා සඳහන් කළේය.ඒ අනුව ඉදිරියේදී බලධාරීන් සමඟ සාකච්ඡා කර වැඩපිළිවෙළක් සකස් කරන බව ඔහු කියා සිටියේය.", "URL": "https://sinhala.adaderana.lk/news.php?nid=67095", "Category": null, "Parent URL": null}