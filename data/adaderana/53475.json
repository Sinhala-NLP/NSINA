{"Source": "Adaderana", "Timestamp": "August 26, 2015 04:10 pm", "Headline": "සන්ධානයේ නව මහලේකම් ලෙස විශ්වා වැඩ බාරගනියි", "News Content": "ශ්‍රීලනිප මුලකරගත් එජනිස සන්ධානයේ කටයුතු ප්‍රබල තත්ත්වයකට ගෙනඒමට කටයුතු කරන බව සන්ධානයේ මහලේකම් මහචාර්ය විශ්වා වර්ණපාල මහතා පවසයි.දේශපාලන වාතාවරණය තුළ දැනට සිදුවන දේවල් ගැන ප්‍රකාශ කළ නොහැකි නමුත් ලැබුණු තනතුරේ කටයුතු යහපත් ලෙස කරගෙන යන බව හෙතෙම කියයි.එක්සත් ජනතා නිදහස් සන්ධානයේ මහලේකම් ලෙස විශ්වා වර්ණපාල මහතා අද පෙරවරුවේ සුබමොහොතින් වැඩ බාර ගත් අතර සියධූරයේ කටයුතු ගැන අදහස් දක්වමින් හෙතෙම මෙම අදහස් පළ කළේය. සිරිම‍ාවෝ බණ්ඩාරනායක මැතිණිය තමන් අසූව දශකයේදී ශ්‍රීලනිප මධ්‍යම කාරක සභාවට පත් කළ බවද තමන් උසස් අධ්‍යාපන කටයුතු කරන අවධියේ සිට එම පක්ෂයට බැඳී දේශපාලන කටයුතු කළ බවද ඒ මහතා වැඩිදුරටත් කියා සිටියේය.", "URL": "https://sinhala.adaderana.lk/news.php?nid=53475", "Category": null, "Parent URL": null}