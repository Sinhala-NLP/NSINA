{"Source": "Adaderana", "Timestamp": "April 6, 2011 12:06 pm", "Headline": "අලුත් අවුරුද්දට අප්‍රේල් 15 නිවාඩු ලැබෙයි", "News Content": "ලබන අප්‍රේල් 15 වැනි සිකුරාදා දිනය විශේෂ රජයේ හා බැංකු නිවාඩු දිනයක් ලෙස ප්‍රකාශයට පත්කර තිබේ. සිංහල හා හින්දු අලුත් අවුරුද්ද නිමිත්තෙන් මෙම තීරණය ගත් බව රාජ්‍ය ‍පරිපාලන සහ ස්වදේශ කටයුතු අමාත්‍යාංශය නිවේදනය කරයි. මේ අතර සිංහල සහ හින්දු අලුත් අවුරුද්ද නිමිත්තෙන් විශේෂ ප්‍රවාහන සේවාවක් ක්‍රියාත්මක කිරීම සඳහා බස් රථ සඳහා තාවකාලික බලපත්‍ර ලබාදීමට පියවර ගන්නා බව පෞද්ගලික ප්‍රවාහන අමාත්‍ය සී.බී.රත්නායක මහතා පවසයි. අප්‍රේල් අට සිට දොළොස් වෙනි දින දක්වාත් 13 වන දින සිට 20 වන දින දක්වාත් බස් සහ දුම්රිය ඒකාබද්ධ ප්‍රවාහන සේවයක් ක්‍රියාත්මක කරන බව ඔහු පෙන්වා දෙයි.", "URL": "https://sinhala.adaderana.lk/news.php?nid=15307", "Category": null, "Parent URL": null}