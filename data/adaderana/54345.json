{"Source": "Adaderana", "Timestamp": "October 9, 2015 12:34 pm", "Headline": " කොමිෂන් සභා 4ක සාමාජිකයින් නම් කෙරෙයි", "News Content": "අල්ලස් හෝ දූෂණ චෝදනා විමර්ශන, ශ්‍රී ලංකා මානව හිමිකම්,රාජ්‍ය සේවා,ජාතික පොලිස් යන කොමිෂන් සභාවලට පත්කරන සාමාජිකයින්ගේ නම් ජනාධිපතිවරයාගේ අනුමැතිය සඳහා යොමුකිරීමට තීරණය කර තිබේ.අද (09) දිනයේ රැස්වුණු 10 දෙනෙකුගෙන් යුතු ව්‍යවස්ථාදායක සභාව විසින් මෙම කොමිෂන් සභා සඳහා පත්කරන සාමාජිකයින්ගේ නම් පිළිබඳ අවසන් එකඟතාවකට පැමිණි බව කථානායක කාර්යාලය නිවේදනය කරයි.ව්‍යවස්ථාදායක සභා රැස්වීම පෙ.ව 11.30 වන විට නිමාවූ බවත්, එකඟතාවකට පැමිණි නම් ලැයිස්තුව ජනාධිපතිවරයාට යොමුකිරීමට තීරණය වුණු බවත්, නොවැම්බර් මස 04 වන දින සවස 3.00 ට ව්‍යවස්ථාදායක සභාව යළි රැස්වන බවත්, එදිනට ස්වාධීන කොමිෂන් සභා ගැන අවසන් තීරණයක් ගනු ඇති බවත් කථානායක කාර්යාලය විසින් නිකුත් කළ නිවේදනයේ වැඩිදුරටත් දැක්වෙයි.", "URL": "https://sinhala.adaderana.lk/news.php?nid=54345", "Category": null, "Parent URL": null}