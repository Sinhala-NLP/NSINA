{"Source": "Adaderana", "Timestamp": "April 24, 2012 01:17 pm", "Headline": "ඇඟලුම් කම්හලක වැසිකිලියක ළදරු කළලයක්", "News Content": "පිටබැද්දර, කුරුඳුවාන ප්‍රදේශයේ ඇඟලුම් කම්හලක වැසිකිලියක් තුළ තිබී පිරිමි ළදරු කළලයක් සොයාගෙන තිබේ. සොයාගන්නා ලද මෙම කළලය අජීවී මළ සිරුරක් බව මොරවක රෝහලේ දිස්ත්‍රික් වෛද්‍ය නිලධාරීවරයා විසින් අධිකරණයට කරුණු වාර්තා කර ඇති බව පොලිසිය සඳහන් කරයි. මෙම සිද්ධියට සම්බන්ධ සැකකාරිය පිටබැද්දර පොලිසිය විසින් අත්අඩංගුවට ගෙන ඇත. සැකකාරිය අද(24) මොරවක මහේස්ත්‍රාත් හමුවට ඉදිරිපත් කිරීමට නියමිත අතර පිටබැද්දර පොලිසිය මේ පිළිබඳව වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=23768", "Category": null, "Parent URL": null}