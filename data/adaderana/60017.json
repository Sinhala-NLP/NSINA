{"Source": "Adaderana", "Timestamp": "May 10, 2016 03:53 pm", "Headline": "  සිරියාවේ සටන් විරාම කාලය තවදුරටත්", "News Content": "සිරියාවේ ඇලෙප්පෝ නුවර ක්‍රියාත්මක සටන් විරාම කාලය තවදුරටත් දීර්ඝ කර තිබේ. ඒ අනුව එම සටන් විරාම කාලය පැය 48කින් දීර්ඝ කර ඇති බව විදෙස් මාධ්‍ය වාර්තා කළේය.පසුගිය සෙනසුරාදා දිනයෙන් අවසන් වීමට නියමිතව තිබු සටන් විරාම කාලය ඊයේ(09) දිනය දක්වා දීර්ඝ කර තිබු අතර අමෙරිකාවේ සහ රුසියාවේ මැදිහත් වීමෙන් එය තවදුරටත් දීර්ඝ කිරීමට සිරියානු රජය තීරණය කර ඇති බව සඳහන්ය. පසුගිය සති කිහිපයේ සිරියාවේ ඇලෙප්පෝ නගරයේ දරුණු ගැටුම් පැවති අතර සිවිල් වැසියන් සියයකට අධික පිරිසක් ජීවිතක්ෂයට පත්වු අතර තවත් විශාල සංඛ්‍යාවක් තුවාල ලැබීය.මේ හේතුවෙන් රුසියාව සහ අමෙරිකාව මැදිහත්වීමෙන් සටන් විරාමයක් ප්‍රකාශයට පත් කිරීමට තීරණය කෙරුණී.", "URL": "https://sinhala.adaderana.lk/news.php?nid=60017", "Category": null, "Parent URL": null}