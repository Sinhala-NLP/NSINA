{"Source": "Adaderana", "Timestamp": "December 28, 2013 02:01 pm", "Headline": "විසිතුරු මසුන් තොගයක් සමඟ අයෙක් රේගු දැලේ ", "News Content": "නීති විරෝධී ලෙස විසිතුරු මසුන් තොගයක් විදේශය රටකටගෙන යෑමට තැත්කළ පුද්ගලයෙකු ශ්‍රී ලංකා රේගුව විසින් අත්අඩංගුවට ගෙන තිබේ. රේගු මාධ්‍ය ප්‍රකාශක ලෙස්ලි ගාමිණි මහතා ප්‍රකාශ කළේ අදාළ විසිතුරු මසුන් තොගය සහ සැකකරු ඊයේ(27) සවස අත්අඩංගුවට ගැනීමට හැකිවු බවයි. අත්අඩංගුවට ගන්නා අවස්ථාවේ දී සැකකරු සතුව තිබී කොස්සා වර්ගයේ මසුන් 225 දෙනෙකු සොයාගෙන තිබේ. සැකකරු අදාළ මසුන් තොගය හොංකොං දක්වා රැගෙන යාමට උත්සාහ දරා ඇති බව රේගුව සඳහන් කරයි. අදාළ මසුන් තොගය රාජසන්තක කර ඇති අතර සැකකරු රුපියල් දසදහසක මුදල් ඇප මත මුදාහැරීමට පියවර ගත් බව රේගු මාධ්‍ය ප්‍රකාශක ලෙස්ලි ගාමිණි මහතා සඳහන් පවසයි.", "URL": "https://sinhala.adaderana.lk/news.php?nid=39913", "Category": null, "Parent URL": null}