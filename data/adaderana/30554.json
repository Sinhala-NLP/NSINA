{"Source": "Adaderana", "Timestamp": "January 7, 2013 09:24 am", "Headline": "විශේෂ පක්ෂ නායක රැස්වීමක්", "News Content": "විශේෂ පක්ෂ නායක රැස්වීමක් අද (07) පාර්ලිමේන්තුවේ දී පැවැත්වීමට නියමිතය. අද පෙරවරු 11.30 ට මෙම රැස්වීම ආරම්භවීමට නියමිත බව සඳහන්ය. අගවිනිසුරු ආචාර්ය ශිරාණි බණ්ඩාරනායක මහත්මියට එරෙහි දෝෂාභියෝග යෝජනාව සම්බන්ධයෙන් වන විවාදය පැවැත්වෙන දින පිළිබඳ අවසන් තීරණයක් අද දිනයේ දී ගැනීමට නියමිත බව දේශපාලන ආරංචිමාර්ග සඳහන් කළේය. මීට අමතරව දිවිනැගුම පනත් කෙටුම්පත සම්බන්ධයෙන් ද අද දිනයේදී පැවැත්වෙන පක්ෂ නායක රැස්වීමේ දී සාකච්ජා කිරීමට නිමිත බව සඳහන්ය. දිවිනැගුම පනත් කෙටුම්පත හෙට දිනයේ දී පාර්ලිමේන්තුවට ඉදිරිපත් කිරීමට නියමිතය.", "URL": "https://sinhala.adaderana.lk/news.php?nid=30554", "Category": null, "Parent URL": null}