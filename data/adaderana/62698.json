{"Source": "Adaderana", "Timestamp": "August 2, 2016 04:55 pm", "Headline": "ඥාති දියණියන් සියදිවි නසාගෙන!", "News Content": "සිරුරට ගිනි තබා ගත් බව කියන සිද්ධියකින් බදුල්ල, මඩොල්සිම - රෝබෙරිවත්ත ප්‍රදේශයේදී 17 හැවිරිදි ඥාති දියණියන් දෙදෙනෙකු මියගොස් තිබේ.අප වාර්තාකරු පැවසුවේ ඊයේ සිදුව ඇති මෙම ඛේදවාචකයෙන් එක ගැහැණු ළමයෙකු ඊයේත් අනෙක් ගැහැණු ළමයා අදත් මියගොස් ඇති බවයි.එක් තරුණියක තරුණයෙකු සමග ප්‍රේම සම්බන්ධයක් ආරම්භ කිරීමෙන් පසු මෙය දැනගෙන ඇති ඇයගේ පියා ඊට එරෙහිව පොලීසියට පැමිණිල්ලක් දැමීම මෙලෙස සියදිවි හානිකර ගැනීමට හේතුව බව පැ‍වසෙයි.අප වාර්තාකරු පැවසුවේ මේ හේතුවෙන් තරුණියන් දෙදෙනාම පිළිස්සුම් තුවාල ලබා ඇති බවත්, එක් තරුණියක ඊයේ මියගොස් ඇති බවත්ය.අනෙක් තරුණිය අද මියයාමෙන් පසු වැඩිදුර පරීක්ෂණ සඳහා සිරුරුවල කොටස් කොළඹට යැවීමට තීරණය වී ඇත.මෙම මරණ ගැන මඩොල්සිම පොලීසිය විශේෂ පරීක්ෂණයක් ආරම්භ කර ඇති බවද අප වාර්තාකරු වැඩිදුරටත් පැවසීය.", "URL": "https://sinhala.adaderana.lk/news.php?nid=62698", "Category": null, "Parent URL": null}