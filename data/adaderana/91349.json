{"Source": "Adaderana", "Timestamp": "June 23, 2018 07:57 am", "Headline": "ගල්කිස්සේදී තියුණු ආයුධවලින් පහරදී පුද්ගලයෙකු ඝාතනය කරයි", "News Content": "ගල්කිස්ස ප්‍රදේශයේ දි තියුණු ආයුධවලින් පහරදී පුද්ගලයෙකු ඝාතනය කර තිබේ. ඊයේ (22) රාත්‍රී 10.00ට පමණ ප්‍රදේශයේ හෝටලයක් ඉදිරිපිට දී මෙම ඝාතනය සිදුකර ඇති බව පොලීසිය සඳහන් කළේය. ඝාතනයට ලක්ව ඇත්තේ ගල්කිස්ස, ධර්මපාල මාවතේ පදිංචිව සිටි 29 හැවිරිදි තරුණයෙකි. ආරවුලක් දුරදිගය යාමෙන් මෙම ඝාතනය සිදුව ඇති බවට පොලිසිය සිදුකළ මුලික විමර්ශනවලදී අනාවරණය වී තිබේ. ඝාතනය සිදුකළ සැකකරුවන් දෙදෙනෙකු හඳුනාගෙන ඇති අතර ඔවුන් අත්අඩංගුවට ගැනීම සඳහා ගල්කිස්ස පොලීසිය වැඩිදුර විමර්ශන සිදුකරයි. ‍", "URL": "https://sinhala.adaderana.lk/news.php?nid=91349", "Category": null, "Parent URL": null}