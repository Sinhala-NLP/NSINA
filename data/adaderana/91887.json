{"Source": "Adaderana", "Timestamp": "July 3, 2018 09:21 am", "Headline": "මියන්කුලම ප්‍රදේශයේ අනතුරකින් ජීවිතයක් නවතී", "News Content": "මඩකලපුව - පොළොන්නරුව මාර්ගයේ මියන්කුලම ප්‍රදේශයේ දී සිදුවූ අනතුරකින් පුද්ගලයෙකු මියගොස් තිබේ. ලොරි රථයක් රියදුරුට පාලනය කරගත නොහැකිව මාර්ගයෙන් ඉවතට පැන ගසක ගැටීමෙන් අනතුර සිදුව ඇති බව පොලීසිය සඳහන් කළේය. අනතුරෙන් ලොරි රථ රියදුරු ඇතුළු තිදෙනෙකු බරපතළ තුවාල ලබා වාලච්චේන රෝහලට ඇතුළත් කිරීමේ දී රියදුරු මියගොස් තිබේ. මියගොස් ඇත්තේ පොලොන්නරුව ප්‍රදේශයේ පදිංචිව සිටි 35 හැවිරිදි අයෙක්ය. අනතුරෙන් තුවාල ලැබු අනෙක් පුද්ගලයින් දෙදෙනා වැඩිදුර ප්‍රතිකාර සඳහා මඩකලපුව රෝහලට මාරු කර යවා තිබේ. සිද්ධිය සම්බන්ධයෙන් වාලච්චේන පොලීසිය වැඩිදුර විමර්ශන සිදුකරයි.", "URL": "https://sinhala.adaderana.lk/news.php?nid=91887", "Category": null, "Parent URL": null}