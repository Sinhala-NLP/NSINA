{"Source": "Adaderana", "Timestamp": "October 26, 2013 03:58 pm", "Headline": "මැණික් ගැරූ 6ට දඩ!", "News Content": "කුට්ටිගල, තීනආර ප්‍රදේශයේ බලපත්‍ර නොමැතිව මැණික් ගැරීමේ කටයුතුවල නිරතවු පුද්ගලයින් 06 දෙනෙකුට මැණික් හා ස්වර්ණාභරණ අධිකාරිය විසින් දඩ නියම කර තිබේ. පොලිස් විශේෂ කාර්ය බලකා නිලධාරීන් සහ රත්නපුර මැණික් හා ස්වර්ණාභරණ අධිකාරියේ නිලධාරීන් එක්ව සිදුකළ මෙහෙයුමක දී සැකකරුවන් අත්අඩංගුවට ගෙන ඇති බව සඳහන්ය. අත්අඩංගුවට ගන්නා අවස්ථාවේ දී සැකකරුවන් සතුව තිබී මැණික් ගැරීම සඳහා යොදාගත් උපකරණ තොගයක් ද විශේෂ කාර්ය බලකාය භාරයට ගෙන ඇත. .", "URL": "https://sinhala.adaderana.lk/news.php?nid=38397", "Category": null, "Parent URL": null}