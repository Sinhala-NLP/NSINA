{"Source": "Adaderana", "Timestamp": "February 9, 2016 08:08 pm", "Headline": "සීනිගම දේවාලයේ  පිංකැටවලටත් විදින්න හදලා", "News Content": "හික්කඩුව සීනිගම දේවාලයේ පිංකැටවලට බෞද්ධ කටයුතු කොමසාරිස් දෙපාර්තමේන්තුව මඟින් තැබූ සීල් කඩා ඇති බවට දේවාලයේ පාලන ලේකම් වරයා විසින් මිටියාගොඩ පොලීසියට පැමිණිල්ලක් ඉදිරිපත් කර තිබේ.පිංකැටවල සීල් කඩනු ලැබුවද එහි තිබූ මුදල් රැගෙන ගොස් නැති බව ඒ මහතා පොලිසියට කළ පැමිණිල්ලේ සදහන් වේ.බෞද්ධ කටයුතු දෙපාර්තමේන්තුව මගින් දේවාලයේ ඇති සියලුම පිංකැට වලට සීල් තබන අතර එවා විවෘතකර මුදල් ලබා ගනු ලබන්නේ බෞද්ධ කටයුතු දෙපාර්තමේන්තුවේ නිලධාරින් ඉදිරියේ බව ඒ මහතා පෙන්වා දී තිබේ.පොලීසිය මගින් මෙම පිංකැටවල සීල් කැඩීම පිළිබඳ විශේෂ පරික්ෂණයක්ද ආරම්භ කර ඇත.මිටියාගොඩ පොලීසිය මේ පිළිබද පරික්ෂණ පවත්වයි.", "URL": "https://sinhala.adaderana.lk/news.php?nid=57070", "Category": null, "Parent URL": null}