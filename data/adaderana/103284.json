{"Source": "Adaderana", "Timestamp": "January 29, 2019 02:18 pm", "Headline": "නිල නොවන එක්දින ක්‍රිකට් තරඟාවලියේ ජය ලංකාවට හිමිවන ලකුණු", "News Content": "සංචාරක අයර්ලන්ත ඒ කණ්ඩායම සහ ශ්‍රී ලංකා ඒ කණ්ඩායම අතර පස්වන සහ අවසන් නිල නොවන එක්දින ක්‍රිකට් තරඟය මේ වන විට කොළඹ ආර්. ප්‍රේමදාස ක්‍රීඩාංගණයේදී පැවැත් වේ. තරඟයේ කාසියේ වාසිය දිනා ප්‍රථමයෙන් පන්දුවට පහරදෙන ශ්‍රී ලංකා ඒ කණ්ඩායම මීට ටික වේලාවකට පෙර පන්දුවාර 48 ක් අවසානයේ කඩුලු 05ක් දැවී ලකුණු 382 ක් ලබා සිටියේය. එම ඉනිම වෙනුවෙන් නායක උපුල් තරංග ලකුණු 120 ක් සහ අවිශ්ක ප්‍රනාන්දු ලකුණු 112 ක් ලබා ගැනීමට සමත් විය. අසේල ගුණරත්න ලකුණු 25 ක් ලබා ගත් අතර දසුන් ශානක ලකුණු 39 ක් ලබා ගත්තේය. නොදැවී පන්දුවට පහරදෙන චතුරංග ද සිල්වා ලකුණු 44 ක් ද ඉසුරු උදාන ලකුණු 16 ක් ද ලබා සිටියි. කණ්ඩායම් දෙක අතර නිල නොවන එක්දින ක්‍රිකට් තරඟාවලිය 04 ට බින්දුවක් ලෙස ජය ගැනීමට ශ්‍රී ලංකා කණ්ඩායම මේ වන විටත් සමත්ව තිබේ.", "URL": "https://sinhala.adaderana.lk/news.php?nid=103284", "Category": null, "Parent URL": null}