{"Source": "Adaderana", "Timestamp": "May 3, 2010 08:00 am", "Headline": "මාධ්‍ය නිදහසට නව වැඩපිළිවෙළක් අවශ්‍යයි", "News Content": "යුද්ධය නිමා කිරීමෙන් පසු පවතින තත්ත්වය, මෙරට තුළ නව මාධ්‍ය සදාචාරයක් ඇති කිරීමට උපයෝගි කර ගත හැකි බව ජනමාධ්‍ය හා ප්‍රවෘත්ති නියෝජ්‍ය අමාත්‍ය අචාර්ය මර්වින් සිල්වා මහතා පවසයි. ජනමාධ්‍ය නිදහස තවදුරටත් තහවුරු කිරීමට සහ ඔවුන්ගේ සුබ සාධනය සඳහා පහසුකම් සැලසීමට වැඩපිළිවෙලක් ආරම්භ කළ යුතු බව ඔහු සඳහන් කරයි. අදට යෙදී ඇති ලෝක පුවත්පත් නිදහස් දිනය වෙනුවෙන් පණිවිඩයක් නිකුත් කරන අමාත්‍යවරයා මේ බව අවධාරණය කරයි. යුද්ධය අවසන් වීමෙන් පසු මෙරට තුළ ප්‍රථම වරට සමරන ලෝක පුවත්පත් නිදහස් දිනය ශ්‍රි ලංකාවේ නව මාධ්‍ය සංස්කෘතියක ආරම්භය සනි‍ටුහන් කිරීම සඳහා යොදා ගන්නා ලෙස මාධ්‍යට සම්බන්ධ සියලු අංශ වෙතින් ඉල්ලා සිටින බව ද නිවේදනයක් නිකුත් කරමින් අමාත්‍ය මර්වින් සිල්වා මහතා පවසයි.", "URL": "https://sinhala.adaderana.lk/news.php?nid=8149", "Category": null, "Parent URL": null}