{"Source": "Adaderana", "Timestamp": "June 3, 2018 12:20 pm", "Headline": "දකුණෙන්  වාර්තා වූ වෛරස් රෝගීන් අඩුවෙලා?", "News Content": "දකුණු පළාත තුළ ව්‍යාප්ත වෙමින් පැවති වෛරස් රෝගය හේතුවෙන් වාර්තා වූ රෝගීන් සංඛ්‍යාවේ අඩුවක් මේ වන විට දක්නට ලැබෙන බව දකුණු පළාත් සෞඛ්‍ය සේවා අධ්‍යක්ෂ වෛද්‍ය ජී.විජේසූරිය මහතා පවසයි. රෝගය වැළඳුණු පුද්ගලයින් 1500ක පමණ පිරිසක් මේ වන විට ප්‍රතිකාර ලබාගෙන ඇති අතර තවත් පුද්ගලයින් 300 දෙනෙකු පමණ විවිධ රෝහල්වල නේවාසිකව ප්‍රතිකාර ලබමින් සිටින බව දකුණු පළාත් සෞඛ්‍ය සේවා අධ්‍යක්ෂවරයා පැවසුවේය.", "URL": "https://sinhala.adaderana.lk/news.php?nid=90260", "Category": null, "Parent URL": null}