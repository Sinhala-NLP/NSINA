{"Source": "Adaderana", "Timestamp": "March 25, 2013 12:38 pm", "Headline": "ප්‍රාථමිකය යළි ඉවත් නොකරන්නැයි දෙමාපියන් උද්ඝෝෂණයේ", "News Content": "පැලැන්වත්ත ප්‍රදේශයේ ස්ථාපිත කර ඇති කොට්ටාව ධර්මපාල විද්‍යාලයේ ප්‍රාථමිකය යළි එම ස්ථානයෙන් ඉවත් නොකරන ලෙස බලකරමින් අද (25) පෙරවරුවේ මව්පියන් පිරිසක් උද්ඝෝෂණයක නිරත විණි. ඉහළ පහසුකම් සහිතව ලබා දී ඇති අදාළ ප්‍රාථමික පාසල යළි කොට්ටාව ධර්මපාල විද්‍යාලය සමග සම්බන්ධ කළ යුතු බව \"ප්‍රාථමිකය සුරැකීමේ සංවිධානය\" පෙන්වාදෙයි. කෙසේ වුවද \"කොට්ටාව ධර්මපාල විද්‍යාලය සුරැකීමේ සංවිධානය\" පසුගියදා සිය පාසලෙන් ප්‍රාථමිකය ඉවත් කිරීමට එරෙහිව උද්ඝෝෂණයක නිරත විණි. පුද්ගලයෙකු ගසක නැගී විරෝධය පළ කළ අතර අදාළ පාසල යළි ස්ථාපිත කරන බවට වූ එකඟතාව මත හෙතෙම විරෝධතාවය අතහැර දැමීය.", "URL": "https://sinhala.adaderana.lk/news.php?nid=32724", "Category": null, "Parent URL": null}