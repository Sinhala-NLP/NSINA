{"Source": "Adaderana", "Timestamp": "December 19, 2012 01:22 pm", "Headline": "ජනතාවගේ හදවත් එක්සේසත් කිරීම මාධ්‍යවල වගකීමක්", "News Content": "එක්සේසත් කළ ජනතාවගේ හදවත් එක්සේසත් කිරීම, සියලු මාධ්‍ය ආයතනවලට පැවරී ඇති ජාතික වගකීමක් බව ජනාධිපති මහින්ද රාජපක්ෂ මහතා පවසයි. රටේ දේශපාලන සංස්කෘතිය මෙන්ම ජනතාවගේ හදවත් පිළිබඳව ද මාධ්‍ය ආයතන පුළුල් අවබෝධයක් ලබා සිටිය යුතු බව ජනාධිපතිවරයා පෙන්වාදෙයි. ශ්‍රී ලංකා ගුවන් විදුලි සංස්ථාවේ පැවති උත්සවයකට ජනාධිපති මහින්ද රාජපක්ෂ මහතා මේ අදහස් පළ කළේය. එහිදී වැඩිදුරටත් අදහස් දැක්වූ ජනාධිපතිවරයා කියා සිටියේ රටේ යහපත් පරපුරක් ගොඩ නඟා එහි ප්‍රතිලාභ ජනතාවට ලබාදීම මාධ්‍ය ආයතනවල කාර්යය භාරය විය යුතු බවය.", "URL": "https://sinhala.adaderana.lk/news.php?nid=30081", "Category": null, "Parent URL": null}