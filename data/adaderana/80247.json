{"Source": "Adaderana", "Timestamp": "November 20, 2017 03:15 pm", "Headline": " නීත්‍යානුකූලව අයින්වෙන්න තව දවස් දෙකක් තියෙනවා", "News Content": "යුද හමුදා සේවයෙන් හැර ගිය සෙබළුන්ට නීත්‍යානුකූලව සේවයෙන් ඉවත්වීම සඳහා ලබාදී තිබූ පොදු සමා කාලය තවත් දින දෙකකින් අවසන් වීමට නියමිතව තිබේ. මේ වන විට නීත්‍යානුකූලව සේවයෙන් ඉවත් වීම සඳහා යුද හමුදා නිලධාරීන් 9601 ක් රෙජිමේන්තු මූලස්ථාන වෙත වාර්තා කර ඇති බව යුද හමුදා මාධ්‍ය ප්‍රකාශක මේජර් ජනරාල් රොෂාන් සෙනෙවිරත්න මහතා සඳහන් කළේය. නොවැම්බර් මස 15 වනදා අවසන්වීමට නියමිතව තිබූ පොදු සමා ලබන 22 දක්වා දීර්ඝ කිරීමට ශ්‍රී ලංකා යුද හමුදාව තීරණය කර තිබුණි. ඒ අනුව අදාළ කාලය තුළ රෙජිමේන්තු මූලස්ථාන වෙත වාර්තා නොකළ නිලධාරීන් අත්අඩංගුවට ගැනීමේ කටයුතු දීපව්‍යාප්තව සිදු කිරීම දෙසැම්බර් මස 23 වන දා සිට සිදු කරන බව රොෂාන් සෙනෙවිරත්න මහතා වැඩිදුරටත් සඳහන් කළේය.", "URL": "https://sinhala.adaderana.lk/news.php?nid=80247", "Category": null, "Parent URL": null}