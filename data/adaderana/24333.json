{"Source": "Adaderana", "Timestamp": "May 17, 2012 06:06 pm", "Headline": "තේරීම් කාරක සභාවට සහභාගී නොවන බව කියූ ජවිපෙ ප්‍රකාශය පදනම් විරහිතයි", "News Content": "පාර්ලිමේන්තු තේරීම් කාරක සභාවට සහභාගී නොවන බවට ජනතා විමුක්ති පෙරමුණ කර ඇති ප්‍රකාශය පදනම් විරහිත බව වැඩබලන ජනමාධ්‍ය අමාත්‍ය ලක්ෂ්මන් යාපා අබේවර්ධන මහතා පවසයි. රටේ ජාතික ප්‍රශ්නයට විසඳුම් සෙවීමේ අරමුණින් ක්‍රියාත්මක කෙරෙන මෙම තේරීම් කාරක සභාවට සහභාගී නොවීම කණගාටුවට කරුණක් බව ඔහු සඳහන් කරයි. අද(17) පෙරවරුවේ පැවති කැබිනට් තීරණ දැනුම්දීමේ මාධ්‍ය හමුවේදී අමාත්‍යවරයා මේ බව කියා සිටියේය. පාර්ලිමේන්තු තේරීම් කාරක සභාව හැර ජාතික ගැටලුව සම්බන්ධයෙන් අදහස් ප්‍රකාශ කිරීමට විකල්ප ස්ථානයක් නොමැති බව ලක්ෂ්මන් යාපා අබේවර්ධන අමාත්යයවරයා අවධාරණය කරයි.", "URL": "https://sinhala.adaderana.lk/news.php?nid=24333", "Category": null, "Parent URL": null}