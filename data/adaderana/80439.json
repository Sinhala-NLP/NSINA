{"Source": "Adaderana", "Timestamp": "November 23, 2017 10:27 pm", "Headline": "ක්‍රීඩාංගන නඩත්තු කරන්න ක්‍රීඩා ඇමතිගෙන් වැඩපිළිවෙලක්", "News Content": "රටපුරා පවතින සියලු ක්‍රීඩාංගන සුගතදාස ක්‍රීඩාසංකීර්ණය සමඟ සම්බන්ධ කර නඩත්තු කිරීමේ වැඩපිළිවෙලක් ක්‍රියාත්මක කරන බව ක්‍රීඩා අමාත්‍ය දයාසිරි ජයසේකර මහතා පැවසීය. ක්‍රීඩා අමාත්‍යාංශයේ වැයශීර්ෂයේ පිළිතුරු කතාව කරමින් අද (23) පාර්ලිමේන්තුවේ ඔහු මේ බව ප්‍රකාශ කළේය. පාසල් 316ක දරුවන් අවුරුදු දෙකක කාලයක් විවිධ ක්‍රීඩාවලට පුහුණු කරන බවත් ඊට සමගාමීව සියලු ක්‍රීඩාංගන සුගතදාස ක්‍රීඩාසංකීර්ණය සමඟ එකතුව කමිටුවක් මඟින් නඩත්තු කිරීමේ වැඩපිළිවෙල සිදු කරන බව අමාත්‍යවරයා ප්‍රකාශ කළේය. ඊට අමතරව සුගතදස ක්‍රීඩාංගනය නවීකරණය කරන බවද අමාත්‍යවරයා වැඩිදුරටත් ප්‍රකාශ කළේය.", "URL": "https://sinhala.adaderana.lk/news.php?nid=80439", "Category": null, "Parent URL": null}