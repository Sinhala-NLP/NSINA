{"Source": "Adaderana", "Timestamp": "October 8, 2018 07:49 am", "Headline": "දක්ෂිණ අධිවේගයේ වැලිපැන්න ප්‍රවේශ යළි විවෘතයි", "News Content": "අධික වර්ෂාව හේතුවෙන් තාවකාලිකව වසා දමා තිබු දක්ෂිණ අධිවේගී මාර්ගයේ වැලිපැන්න ප්‍රවේශ මාර්ගය නැවතත් විවෘත කර ඇත. මතුගම - අළුත්ගම මාර්ගය ජලයෙන් යටවිම හේතුවෙන් පසුගිය 06 වනදා පස්වරුවේ සිට දක්ෂිණ අධිවේගී මාර්ගයේ වැලිපැන්න පිවිසුම් තාවකාලිකව වදා දැමිමට බලධාරින් පියවර ගෙන තිබුණේය. කෙසේවෙතත් මේ වන විට ජලය බැස ගොස් ඇති අතර ඒ අනුව අද උදෑසන සිට වැලිපැන්න පිවිසුම යලි විවෘත කර ඇති බව දක්ෂිණ අධිවේගී මාර්ගයේ නඩත්තු හා මෙහෙයුම් ඒකකය සඳහන් කළේය.", "URL": "https://sinhala.adaderana.lk/news.php?nid=97334", "Category": null, "Parent URL": null}