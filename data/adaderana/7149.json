{"Source": "Adaderana", "Timestamp": "March 9, 2010 07:38 am", "Headline": "සන්ධාන ආධාරකරුවෙකුට සන්ධානයෙන්ම ප්‍රහාරයක්", "News Content": "එක්සත් ජනතා නිදහස් සන්ධානයේ ප්‍රබල ආධාරකරුවෙකුට එම සන්ධානයේම පිරිසක් විසින් ප්‍රහාරයක් එල්ල කර තිබේ. එප්පාවල සමෘද්ධි සාමාජ සංවර්ධන නිලධාරීවරයෙකුට මෙම ප්‍රහාරය එල්ල වී ඇත. ප්‍රහාරයට ලක්වු සමෘද්ධි නිලධාරීයා පොලීසියට කළ පැමිණිල්ලේ සඳහන් වන්නේ හිටපු අමාත්‍ය එස්. එම්. චන්ද්‍රසේන මහතාගේ ජයග්‍රහණය වෙනුවෙන් කැප වී කටයුතු කිරීම හේතුවෙන් තමාට මෙම මැර ප්‍රහාරය එල්ල වු බවය. පහර කෑමෙන් තුවාල ලැබු මෙම සමෘද්ධි නිලධාරිවරයා අනුරාධපුර ශික්ෂණ ‍රෝහලේ ප්‍රතිකාර ලබමින් සිටියි.", "URL": "https://sinhala.adaderana.lk/news.php?nid=7149", "Category": null, "Parent URL": null}