{"Source": "Adaderana", "Timestamp": "May 25, 2016 10:06 am", "Headline": "අමෙරිකානු තානාපති අරණායක ජනයා හමුවෙන්න යයි", "News Content": "මෙරට අමරිකානු තානාපති අතුල් කේෂප් මහතා නායයෑමට ලක්වූ අරණායක ප්‍රදේශයේ අද(25)සංචාරයක නිරතවීමට නියමිතව තිබේ.ජනාධිපති මෛත්‍රීපාල සිරිසේන මහතාගේ උපදෙස් මත පළාත් සභා හා පළාත් පාලන අමාත්‍ය ෆයිසර් මුස්තාෆා මහතා විසින් අමරිකානු රජයේ ආධාර ඇතිව ක්‍රියාත්මක කරන සහන සැලසීමේ වැඩසටහනකට සමගාමීව මෙම සංචාරය සිදුකෙරෙන බව සඳහන්ය.ඒ අනුව අද පෙරවරුවේ අරණායක ප්‍රාදේශිය ලේකම් කාර්යාලයේදී නායයෑමෙන් විපතට පත් ජනතාව හමුවී අතුල් කේෂප් මහතා සාකච්ඡා කිරීමට නියමිතය.එමෙන්ම මෙම අවස්ථාවට ආපදා අවදානම අඩු කිරීම පිළිබඳ දකුණු ආසියා කලාපීය උපදේශක ආචාරය මයිකල් ජේ. අර්නස්ට්, පළාත් පාලන අමාත්‍යංශයේ ලේකම්, ඉඩම් ගොඩ කිරීමේ හා සංවර්ධනය කිරීමේ සංස්ථාවේ සභාපතිවරයා ඇතුළු පිරිසක් ද දහභාගීවීමට නියමිත බැව් කියැවේ.", "URL": "https://sinhala.adaderana.lk/news.php?nid=60470", "Category": null, "Parent URL": null}