{"Source": "Adaderana", "Timestamp": "September 21, 2019 11:13 am", "Headline": "අපි ත්‍රස්තවාදයට විරුද්ධයි-බදියුදීන්", "News Content": "මෙරට සිටින සියලු ජනතාවට සාමයෙන්, සහජීවනයෙන් ජිවත්වෙන්න පුළුවන් තත්වයක් ඇති කරන කෙනාට අපේ සහයෝගය ලබාදෙන බව කර්මන්ත හා වාණිජ කටයුතු අමාත්‍ය රිෂාඩ් බදියුදීන් මහතා පවසයි. වව්නියාව පට්ටාන්ච්චිචූර් ප්‍රදේශයේ ඊයේ(20) සවස පැවැත්වු ජන හමුවකට එක්වෙමින් අමාත්‍යවරයා එලෙස පැවසුවේය. තමා ත්‍රස්තවාදයට විරුද්ධ බවත් ත්‍රිවිධ හමුදාව විසින් රැක දුන් සාමය අප සියලු දෙනා විසින් ආරක්ෂා කර ගැනීමට කටයුතු කළයුතු බවත් අමාත්‍ය රිෂාඩ් බදියුදීන් මහතා සඳහාන් කළේය. අමාත්‍යවරයා වැඩිදුරටත් පැවසුවේ අපේ පක්ෂය අනෙකුත් සුළු පක්ෂ නායකයින් සමඟ මේ වන විට ඉදිරි ජනාධිපතිවරණයේදී සහයෝගය ලබාදෙන අපේක්ෂකයා සම්බන්ධයෙන් සාකච්ජා කරමින් සිටින අතර, ඉතා ඉක්මනින් අපේ තීරණය සම්බන්ධයෙන් අපි දැනුම් දෙන බවයි. වැඩසටහන් අවස්ථාවට සමස්ත ලංකා මහජන කොංග්‍රස් පක්ෂයේ උප සභාපති වි.ජයතිලක මහතා, උතුරු පළාත් සභා හිටපු මන්ත්‍රී රිෆ්ඛාන් බදියුදීන් මහතා ඇතුළු පිරිසක් එක්ව සිටියහ.", "URL": "https://sinhala.adaderana.lk/news.php?nid=119641", "Category": null, "Parent URL": null}