{"Source": "Adaderana", "Timestamp": "February 6, 2017 05:56 pm", "Headline": "රජය විදේශ අවශ්‍යතා සපුරනවා ", "News Content": "අද වන විට පළාත් පාලන ආයතන විසිරුවා හැර වසර 2 ක් ගත වී ඇතත් විෂයභාර අමාත්‍ය ෆයිසර් මුස්තාෆා මහතා සහ යහපාලන ආණ්ඩුව විසින් නොයෙක් ප‍්‍රශ්නයන් මත පළාත් පාලන ඡන්දය කල් දමමින් සිටින බවට සමස්ත ලංකා පළාත් පාලන සංසදයේ සභාපති උදේනි අතුකෝරාළ මහතා චෝදනා කරයි. අද (06) පැවති මාධ්‍ය හමුවකට සහභාගි වෙමින් සභපතිවරයා පවසා සිටියේ මේ වන විට විදේශිකයන්ගේ අවශ්‍යතාවය මත ඡන්දය නොපවත්වමින් රජය ජනතාවගේ ප‍්‍රජාතන්ත‍්‍රවාදය නැති කරමින් සිටින බවයි. කෙසේ වෙතත් සීමානීර්ණ වාර්තාව මේ වන විට අමාත්‍යවරයාට භාර දී තිබුණ ද නොයෙක් විෂය කරුණු මතු කරමින් අමාත්‍යවරයා එය මඟහරිමින් සිටින්නේ ශ‍්‍රී ලංකා පොදු ජන පෙරමුණ මහින්ද රාජපක්‍ෂ මහතාගේ නායකත්වයෙන් පළාත් පාලන මැතිවරණය ජයග‍්‍රණය කරනු ඇතැයි පවතින බිය නිසා බව ද සභාපතිවරයා මෙහිදී වැඩි දුරටත් පැවසීය.", "URL": "https://sinhala.adaderana.lk/news.php?nid=69227", "Category": null, "Parent URL": null}