{"Source": "Adaderana", "Timestamp": "September 16, 2010 05:04 pm", "Headline": "රනිල් පත්කරනවා මහින්ද ඉවත් කරනවා ", "News Content": "ද්‍රවිඩ ජාතික සන්ධානය පාර්ලිමේන්තු සභාවට සහභාගි නොවන බව එම සන්ධානයේ මන්ත්‍රීවරයෙකු එම සභාවට නම් කිරීමට පෙර තමන් දැනසිටි බව විපක්ෂ නායක රනිල් වික්‍රමසිංහ මහතා පවසයි. ඔවුන් ඒ සම්බන්ධව තමන් දැනුවත් කර තිබූ බව ද ඔහු පෙන්වාදෙයි. නම් කිරීම සිදුකළ පසු අභිමතයක් සිදුකරන ලෙස අදාළ මන්ත්‍රීවරයා‍ වෙත දැනුම් දුන් බව ද වික්‍රමසිංහ මහතා සඳහන් කරයි. එම නම් කිරීම පිළිනොගන්නා බව ද්‍රවිඩ ජාතික සන්ධානය ප්‍රකාශ කර ඇති බව ද, එය සාධනීය තත්ත්වයක් බවත් ඔහු වැඩිදුරටත් සඳහන් කරයි. එසේ සුමන්තිරන් මන්ත්‍රීවරයා පාර්ලිමේන්තු සභාවට සහභාගි නොවීම ආණ්ඩුවට අවාසිදායක තත්ත්වයක් බවත් හෙතෙම පෙන්වාදෙයි. ඒ අනුව එම මන්ත්‍රීවරයා ඉවත් කිරීමට ජනාධිපතිවරයාට සිදුවන බවත්, එය ඉතාමත් හොඳ තත්ත්වයක් බවත් වික්‍රමසිංහ මහතා අවධාරණය කරයි. ජනපතිවරයා විසින් තමන් පත්කරන මන්ත්‍රීවරයා ඉවත්කළ පසු තමන් නැවතත් තවත් මන්ත්‍රීවරයෙකු පත්කරන බව ද ඔහු ප්‍රකාශ කරයි. මෙම සංශෝධන තුළ ආණ්ඩුව තමන් සිරකිරීමට උත්සාහ කළද තමන් විසින් ආණ්ඩුව සිරකර ඇති බව ද ඔහු ප්‍රකාශ කරයි. මේ සම්බන්ධව විවිධ ප්‍රකාශ ඉදිරිපත් වීම නිසා තමන් මේ බව විශේෂයෙන් සඳහන් කරන බවද විපක්ෂනායකවරයා කියා සිටියේය. අද පැවති මාධ්‍ය හමුවකදී අදහස් දක්වමින් ඔහු මෙම කරුණු අවධාරණය කළේය. තමන් විසින් ද්‍රවිඩ සන්ධාන මන්ත්‍රීවරයෙකු නම් කරනු ලැබුවේ එය පිළිගැනීම සඳහා නොව ප්‍රතික්ෂේප කිරීම සඳහා බවත් වික්‍රමසිංහ මහතා අවධාරණය කරයි.", "URL": "https://sinhala.adaderana.lk/news.php?nid=10901", "Category": null, "Parent URL": null}