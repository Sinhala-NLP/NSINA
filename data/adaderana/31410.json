{"Source": "Adaderana", "Timestamp": "February 6, 2013 06:45 pm", "Headline": "හත් හැවිරිදි දැරියට නියෝජ්‍ය විදුහල්පතිගෙන් ලිංගික පාඩමක්", "News Content": "තම පාසලේ ඉගෙනුම ලබන 07 හැවිරිදි දැරියකට බරපතළ ලිංගික අපරාධයක් කළ බව කියන නියෝජ්‍ය දුහල්පතිවරයෙකු මුන්දලම පොලීසිය විසින් අත්අඩංගුවට ගෙන තිබේ. මෙසේ අත්අඩංගුවට පත්ව ඇත්තේ පුත්තලම අධ්‍යාපන කලාපයේ මදුරන්කුලිය - කන්දතොඩුවාව ප්‍රදේශයේ විදුහලක සේවය කරන 38 හැවිරිදි පුද්ගලයෙකි. අතවරයට පත් ඇති දැරිවිය මදුරන්කුලිය - කුරිංඥංපිටිය ප්‍රදේශයේ පදිංචිකාරියකි. ඇය ඊයේ දිනයේ පෙරවරුවේ තමන් ඉගෙනුම ලබන පාසල වෙත යමින් සිටින විට යතුරු පැදියකින් පැමිණ ඇති සැකකරු දැරිවිය එම යතුරු පැදියේ තබාගෙන පාළු නිවසකට ගෙන ගොස් මෙම අරාධය සිදු කර ඇති බව පොලීසිය විසින් කරන ලද මුලික විමර්ශන වලදී හෙළිවී ඇත. සැකකරු අපරාධය සදහා යොදා ගත් යතුරු පැදියද පොලිස් භාරයට ගෙන ඇත. අතවරයට පත්ව ඇති දැරිය වෛද්‍ය පරීක්ෂණ කටයුතු සහ ප්‍රතිකාර සදහා හලාවත මහා රෝහලට ඇතුළත් කර ඇත. සැකකරු පුත්තලම දිසා අධිකරණය වෙත ඉදිරිපත් කිරීමට නියමිතය. මුන්දලම පොලිස් ස්ථානාධිපති පොලිස් පරීක්ෂක ප්‍රගීත් මානවඩු මහතා ඇතුළු නිළධාරීන් විසින් වැඩිදුර පරීක්ෂණ කරගෙන යයි.", "URL": "https://sinhala.adaderana.lk/news.php?nid=31410", "Category": null, "Parent URL": null}