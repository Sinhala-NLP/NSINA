{"Source": "Adaderana", "Timestamp": "April 16, 2019 04:49 pm", "Headline": "සජිත්-රවී ඝට්ඨනය ගැන බන්දුලගෙන් හෙළිදරව්වක්", "News Content": "අද වන විට එක්සත් ජාතික පක්ෂය තුළ බෙදිමක් නිර්මාණය වි ඇතැයිඑක්සත් ජනතා නිදහස් සන්ධාන පාර්ලිමේන්තු මන්ත්‍රී බන්දුල ගුණවර්ධන මහතා පවසයි. අද(16) පෙරවරුවේ තංගල්ල කාල්ටන් නිවස වෙත ගිය අවස්ථාවේ මාධ්‍ය වෙත අදහස් දක්වමින් ඒ මහතා මේ බව සඳහන් කළේය. සිංහල හා දෙමළ අලුත් අවුරුද්ද වෙනුවෙන් විපක්ෂ නායක මහින්ද රාජපක්ෂ මහතාට සුභාශිංසන එක් කිරිම සඳහා පාර්ලිමේන්තු මන්ත්‍රී බන්දුල ගුණවර්ධන මහතා ඇතුළු පවුලේ සාමාජිකයින් අද පෙරවරුවේ තංගල්ල කාල්ටන් නිවසට පැමිණියේය. මේ දිනවල රවී කරුණානායක මහතා සහ සජිත් ප්‍රේමදාස යන මහත්වරුන් අතර, ඝට්ටනයන ඇතිව තිබෙන බවත් පැවසු මන්ත්‍රීවරයා බොහෝ පැහැදිලි ලෙස, මවගේ හා පියාගේ දේශපාලනය විකිණීමෙන් ඉදිරියට පැමිණිම කළ නොහැකි බව රවී කරුණානායක මහතා සජිත් ප්‍රේමදාස මහතාට අවධාරණය කර සිටි ඇති බව ද පැවසීය. සජිත්, රනිල්, කරූ, නවීන් ඇතුලු සියලු අද වන විට නායකත්වය සඳහා පොරකමින් සිටින බව ද සඳහන් කළ බන්දුල ගුණවර්ධන මහතා, රාජපක්ෂ පවුල රට ගොඩ ගත් පවුලක් වන බවත්, මොවුන්ගේ පවුල් එකක් හෝ එවැනි දෙයක් සිදු කර නොමැති බව ද සඳහන් කළේය.", "URL": "https://sinhala.adaderana.lk/news.php?nid=108049", "Category": null, "Parent URL": null}