{"Source": "Adaderana", "Timestamp": "March 14, 2013 09:22 am", "Headline": "වන අලි පහරදීමෙන් අයෙක් මරුට", "News Content": "හම්බන්තොට, ගන්නෝරුව ප්‍රදේශයේ වන අලියෙකු පහරදීමෙන් පුද්ගලයෙකු ජීවිතක්ෂයට පත්ව තිබේ. ගන්නෝරුව, ලාඩියාකන්ද ස්ථානයේ දී මෙම පහරදීම සිදුව ඇති බව පොලීසිය පවසයි. ජීවිතක්ෂයට පත්වූ පුද්ගලයා මෙතෙක් හඳුනාගෙන නොමැති බව පොලීසිය සඳහන් කරයි. ජීවිතක්ෂයට පත්වූ පුද්ගලයාගේ මෘත ශරීරය හම්බන්තොට රෝහලේ මෘත ශරීරාගාරයේ තැන්පත් කර ඇති බව සඳහන්ය. මරණය සම්බන්ධයෙන් හම්බන්තොට පොලීසිය වැඩිදුර පරීක්ෂණ පවත්වයි.", "URL": "https://sinhala.adaderana.lk/news.php?nid=32402", "Category": null, "Parent URL": null}