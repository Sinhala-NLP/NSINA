{"Source": "Adaderana", "Timestamp": "September 17, 2017 03:26 pm", "Headline": " දෙසැම්බරයේ මොරගහකන්දේ වැඩ අවසන්", "News Content": "මේ වසරේ දෙසැම්බර් වන විට මොරගහකන්ද ව්‍යාපෘතියේ වැඩ අවසන් කළ හැකි බව ව්‍යාපෘතියේ මහජන සම්බන්ධතා නිලධාරී පී.ජී. දයානන්ද මහතා පවසයි.මේ වන විට සුළු වැඩකොටස් පමණක් ඉතිරිව ඇති බව ද ඒ මහතා සඳහන් කළේය.කඩිනම් මහවැලි මහ සැළැස්මේ අවසන් වාරි ව්‍යපෘතිය වන මොරගහකන්ද - කළුගඟ ව්‍යාපෘතිය සඳහා අමෙරිකානු ඩොලර් මිලියන 1205.5(රුපියල් කෝටි 18100) පමණ වැය කර තිබේ.ඒ අතරින් මේ වසර අවසානයේ වැඩ අවසන් වන මොරගහකන්ද කළුගඟ සංවර්ධන ව්‍යාපෘතිය සඳහා අමෙරිකානු ඩොලර් මිලියන 557.5 මුදලක් වෙන්කර තිබේ.ජලාශයේ ජලය ගෙනයාමට ඉදිකෙරෙන ඉහළ ඇලහැර ව්‍යාපෘතිය යටතේ මොරගහකන්දේ සිට මහකනදරාව දක්වා ඇළ ඉදිකිරීම සඳහා අමෙරිකානු ඩොලර් මිලියන 450 ක් වැයකිරීමට නියමිතය.මීට අමතරව වයඹ සංවර්ධන ඇළ සඳහා අමෙරිකානු ඩොලර් මිලියන 200 ක් වැය කෙරෙන බව පි.ජී.දයානන්ද මහතා සඳහන් කළේය.වැඩ අවසන් අධියරේ පවතින මොරහකන්ද වාරි ව්‍යාපෘතිය දැකගැනීම සඳහා මෙරට මහජනතාවට අවස්ථාව පවතින බව ද හෙතෙම වැඩිදුටත් සඳහන් කළේය.", "URL": "https://sinhala.adaderana.lk/news.php?nid=77662", "Category": null, "Parent URL": null}