{"Source": "Adaderana", "Timestamp": "April 30, 2012 08:45 am", "Headline": "කොළඹට අංකිත රුධිර පීඩන මාපක යන්ත්‍ර 5 ක්", "News Content": "අංකිත රුධිර පීඩන මාපක යන්ත්‍ර කොළඹ දිස්ත්‍රික්කයේ ස්ථාන කිහිපයක සවිකිරීම අද(30) ආරම්භ වේ. සෞඛ්‍ය අමාත්‍ය මෛත්‍රීපාල සිරිසේන මහතාගේ උපදෙස් පරිදි ක්‍රියාත්මක එම වැඩපිළිවෙළ යටතේ අංකිත රුධිර පීඩන මාපක යන්ත්‍ර 5 ක් කොළඹ නගරයේ මහජනතාව ගැවසෙන ස්ථානවල සවි කෙරුණු ඇත. අධි රුධිර පීඩනය නිසා පුද්ගලයින් විශාල පිරිසක් දිනපතා හෘදයාබාධ සහ ආඝාත තත්ත්වයට පත්වීම හේතුවෙන් මෙවැනි පියවරක් ගත් බව සෞඛ්‍ය අමාත්‍යාංශය පවසයි. සාමාන්‍යයෙන් වසය අවුරුදු 35 ඉක්මවු සෑම පුරුෂයෙක් හා කාන්තාවක්ම අවම වශයෙන් සතියකට වරක්වත් තම රුධිර පීඩනය ප්‍රශස්ත මට්ටමක පවතින්නේ ද යන්න පිළිබඳව පරික්ෂා කරගැනීම සුදුසු බව සෞඛ්‍ය අමාත්‍යාංශය පෙන්වා දෙයි. මේ සඳහා වෛද්‍යවරයෙක් වෙත යොමුවිය යුතු වුව ද බොහෝ පුද්ගලයින් විධිමත් පරිදි තම රුධිර පීඩනය මැනගැනීම සඳහා යොමුනොවන බව ‍ පෙනී ගොස් තිබේ.", "URL": "https://sinhala.adaderana.lk/news.php?nid=23901", "Category": null, "Parent URL": null}